{
    "T48n2016_086:0886a02": "宗鏡錄卷第八十六",
    "T48n2016_086:0886a04": "慧日永明寺主智覺禪師延壽集",
    "T48n2016_086:0886a05": "夫確定一心。心外無法。聖教所印。理事圓通。",
    "T48n2016_086:0886a06": "只如法華方便品。明十界十如。相性因緣果",
    "T48n2016_086:0886a07": "報本末。初後不濫。行相非虛。今唯說一心。如",
    "T48n2016_086:0886a08": "何合教。答。一心者。即諸法實相也。亦諸法",
    "T48n2016_086:0886a09": "實性也。然諸法即實相。實相即諸法。從心所",
    "T48n2016_086:0886a10": "現。性相全同。依本垂迹。理事非異。如群波動",
    "T48n2016_086:0886a11": "而水體常露。以水奪波。波無不盡。雖眾法似",
    "T48n2016_086:0886a12": "起。而心性恒現。以心收法。法無不空。大品經",
    "T48n2016_086:0886a13": "云。不見一法出法性外。又云。一切法趣色。是",
    "T48n2016_086:0886a14": "趣不過。如台教。釋法華經十法界十如因果",
    "T48n2016_086:0886a15": "之法。一切唯心造者。則心具一切法。一切法",
    "T48n2016_086:0886a16": "者。只是十如。十如者。即如是相。如是性。如是",
    "T48n2016_086:0886a17": "體。如是力。如是作。如是。因如是緣。如是果。如",
    "T48n2016_086:0886a18": "是報。如是本末究竟等。如是相者。夫相以據",
    "T48n2016_086:0886a19": "外。覽而可別。釋論云。易知故。名為相。如水火",
    "T48n2016_086:0886a20": "相異。則易可知。如人面色具諸休否。覽外相",
    "T48n2016_086:0886a21": "即知其內。昔孫劉相顯。曹公相隱。相者舉聲",
    "T48n2016_086:0886a22": "大哭。四海三分。百姓荼毒。若言有相。闇者不",
    "T48n2016_086:0886a23": "知。若言無相。占者洞解。當隨善相者。信人面",
    "T48n2016_086:0886a24": "外具一切相也。心亦如是。具一切相。眾生相",
    "T48n2016_086:0886a25": "隱。彌勒相顯。如來善知。故遠近皆記。不善觀",
    "T48n2016_086:0886a26": "者。不信心具一切相。當隨如實觀者。信心具",
    "T48n2016_086:0886a27": "一切相也。如是性者。性以據內。不改名性。又",
    "T48n2016_086:0886a28": "性名性分。種類之義。分分而不同。各各不可",
    "T48n2016_086:0886a29": "改。如火以熱為性。水以濕為性等。不改約理。",
    "T48n2016_086:0886b01": "種類約事。又性是實性。實性即是理性。極實",
    "T48n2016_086:0886b02": "無過。即一心佛性之異名耳。又無行經云。稱",
    "T48n2016_086:0886b03": "不動性。即不改義。今明內性不可改。如竹中",
    "T48n2016_086:0886b04": "火性。雖不可見。不得言無。燧人乾草。遍燒一",
    "T48n2016_086:0886b05": "切。心亦如是。具一切五陰性。雖不可見。不得",
    "T48n2016_086:0886b06": "言無。以智眼觀。具一切性。如是體者。體是主",
    "T48n2016_086:0886b07": "質義。此十法界陰入。俱用色心為體質也。如",
    "T48n2016_086:0886b08": "是力者。堪任義。如王力士。千萬技能。病故謂",
    "T48n2016_086:0886b09": "無。病差有用。心亦如是。具有如來十力。煩惱",
    "T48n2016_086:0886b10": "病故。不能運動。如實觀之。具一切力。如是作",
    "T48n2016_086:0886b11": "者。運為建立義。若離心者。更無所作。故知心",
    "T48n2016_086:0886b12": "具一切作也。如是因者。招果為因。亦名為業。",
    "T48n2016_086:0886b13": "十法界業。起自於心。但使有心。諸業具足。若",
    "T48n2016_086:0886b14": "無於心。即無諸業。以一切善惡凡聖等業。唯",
    "T48n2016_086:0886b15": "心造故。如是緣者。緣名緣由。助業皆是緣義。",
    "T48n2016_086:0886b16": "無明愛等能潤於業。即心為緣。離心緣不起",
    "T48n2016_086:0886b17": "故。如是果者。克獲為果。若自心造善。克獲樂",
    "T48n2016_086:0886b18": "果。若自心造惡。克獲苦果。如是報者。酬因為",
    "T48n2016_086:0886b19": "報。一念心正。妙報相酬。一念心邪。劣果潛",
    "T48n2016_086:0886b20": "現。風和響順。形直影端故。則邪正在心。得喪",
    "T48n2016_086:0886b21": "由我。相為本。報為末。本末悉入緣生。緣生故",
    "T48n2016_086:0886b22": "空。則空等也。相但有字。報亦但有字。悉假施",
    "T48n2016_086:0886b23": "設。則假等也。又相即無相。無相而相。非相非",
    "T48n2016_086:0886b24": "無相。報亦然。一一皆入如實之際。則中等也。",
    "T48n2016_086:0886b25": "若三塗以表苦為相。定惡聚為性。摧折色心",
    "T48n2016_086:0886b26": "為體。登刀入鑊為力。起十不善為作。有漏惡",
    "T48n2016_086:0886b27": "業為因。愛取等為緣。惡習果為果。三惡趣為",
    "T48n2016_086:0886b28": "報。本末皆癡為等。乃至菩薩佛類者。緣因為",
    "T48n2016_086:0886b29": "相。了因為性。正因為體。四弘為力。六度萬行",
    "T48n2016_086:0886c01": "為作。智慧莊嚴為因。福德莊嚴為緣。三菩提",
    "T48n2016_086:0886c02": "為果。大涅槃為報。本末皆智為先導為等。故",
    "T48n2016_086:0886c03": "知十界十如。善惡因緣。凡聖果報。皆是一心。",
    "T48n2016_086:0886c04": "終無別法。斯乃發究竟菩提心者之慈父。度",
    "T48n2016_086:0886c05": "虛妄生死野者之導師。轉凡入聖之津梁。會",
    "T48n2016_086:0886c06": "俗歸真之蹊徑矣。譬如天樂。隨眾生念。出種",
    "T48n2016_086:0886c07": "種聲。亦如摩尼。隨意所求雨種種寶。此心無",
    "T48n2016_086:0886c08": "盡。孕法何窮。色法尚然。真靈豈劣。問。凡聖",
    "T48n2016_086:0886c09": "既同一心。云何聖人成一切種智。凡夫觸事",
    "T48n2016_086:0886c10": "不知乎。答。只為凡夫背覺合塵。為塵所隔。",
    "T48n2016_086:0886c11": "迷真徇妄。被妄所遮。所以教中。誚之為生盲。",
    "T48n2016_086:0886c12": "不開智眼。訶之作聾俗。豈達真聞。自心與他",
    "T48n2016_086:0886c13": "心。二俱不了。焉能博通萬類。成一切種智乎。",
    "T48n2016_086:0886c14": "如守護國界主陀羅尼經云。佛言。善男子。若",
    "T48n2016_086:0886c15": "諸佛子。欲得成就阿耨多羅三藐三菩提者。",
    "T48n2016_086:0886c16": "若欲善能知自心者。乃至應先發起大慈悲",
    "T48n2016_086:0886c17": "心。普為眾生。歸依三寶。受菩薩戒等。是以",
    "T48n2016_086:0886c18": "自心難知。莫能善察。不入宗鏡。焉能照明。若",
    "T48n2016_086:0886c19": "了自心。即是頓發菩提心者。是以心之綿密。",
    "T48n2016_086:0886c20": "世莫能知。古人有心隱篇云。二儀之大。可以",
    "T48n2016_086:0886c21": "章程測也。三綱之動。可以圭表度也。雷霆",
    "T48n2016_086:0886c22": "之聲。可以鍾鼓傳也。風雨之變。可以音律知",
    "T48n2016_086:0886c23": "也。故有象可覩。不能匿其量。有光可見。不能",
    "T48n2016_086:0886c24": "隱其跡。有聲可聞。不能藏其響。有色可察。不",
    "T48n2016_086:0886c25": "能滅其性。以夫天地陰陽之難明。猶可以術",
    "T48n2016_086:0886c26": "數揆而耳目知。至於人心。則異於是矣。心居",
    "T48n2016_086:0886c27": "於內。情伏於衷。非可以算數測也。凡人之心。",
    "T48n2016_086:0886c28": "險於山川。難知於天。天有春秋冬夏旦暮之",
    "T48n2016_086:0886c29": "期。人者厚貌深情。不可而知故。有心剛而",
    "T48n2016_086:0887a01": "色柔。容毅而質弱。意強而行慢。性悁而事緩。",
    "T48n2016_086:0887a02": "假飾於外以蔽其情。喜不必愛。怒不必憎。笑",
    "T48n2016_086:0887a03": "未必樂。泣未必哀。其藏情隱行。未易測也。他",
    "T48n2016_086:0887a04": "心尚不可測。外境則焉能知。故起信論云。眾",
    "T48n2016_086:0887a05": "生以依染心能見能現。妄取境界。迷平等性",
    "T48n2016_086:0887a06": "故。以一切法常靜無有起相。無明不覺。妄與",
    "T48n2016_086:0887a07": "法違故。不能得隨順世間一切境界。種種知",
    "T48n2016_086:0887a08": "故。是知心外無法。法外無心。但了一心。諸塵",
    "T48n2016_086:0887a09": "自會。起心背法。即乖法體。既與法違。則不通",
    "T48n2016_086:0887a10": "達。若能順法界性。合真如心。則般若無知。無",
    "T48n2016_086:0887a11": "所不知矣。問。若了一心。何用廣知諸法。",
    "T48n2016_086:0887a12": "答。一心是總。諸法是別。別雖從總。事起千",
    "T48n2016_086:0887a13": "差。若不子細通明。遮照雙運。則理孤事寡。不",
    "T48n2016_086:0887a14": "入圓通。維摩經云。善能分別諸法相。於第",
    "T48n2016_086:0887a15": "一義而不動。台教云。於諸法門文義教海。須",
    "T48n2016_086:0887a16": "了非字非非字。雙照字非字。不可說。非不可",
    "T48n2016_086:0887a17": "說。不可見。非不可見。何所簡擇。何所不簡",
    "T48n2016_086:0887a18": "擇。何所攝。何所不攝。何所棄。何所不棄。是",
    "T48n2016_086:0887a19": "則俱是。非則悉非。能於墨色通達一切非。於",
    "T48n2016_086:0887a20": "一切非通達一切是。通達一切非。非非是。一",
    "T48n2016_086:0887a21": "切法邪。一切法正。若於墨色不如是解。則不",
    "T48n2016_086:0887a22": "知字與非字。如蟲食木。莫辯所歸。似鳥言空。",
    "T48n2016_086:0887a23": "何知旨趣。問。一色一香。無非中道。以何為",
    "T48n2016_086:0887a24": "中道。答。且約古師四句分別。如中論玄樞",
    "T48n2016_086:0887a25": "云。問。汝以不生不滅為中道。有此中道不。若",
    "T48n2016_086:0887a26": "有此中道。則不名中道。若無此中道。無亦不",
    "T48n2016_086:0887a27": "名中。二俱不可得。何名中道。答。有四義。一",
    "T48n2016_086:0887a28": "有此中道。何者本將中道破偏。何得無中道。",
    "T48n2016_086:0887a29": "以有空義故。一切法得成。若無空義者。一切",
    "T48n2016_086:0887b01": "則不成。空即中道也。二無此中道。何者。為破",
    "T48n2016_086:0887b02": "偏病。是故說中。偏病既亡。中藥須遣。若有中",
    "T48n2016_086:0887b03": "道。中還是病。三亦有中道。亦無中道。何者。至",
    "T48n2016_086:0887b04": "理虛存。故名亦有。無形無相。故名亦無。如涅",
    "T48n2016_086:0887b05": "槃經云。內外合故。名為中道。四非有中道。非",
    "T48n2016_086:0887b06": "無中道。何者。既云中道。何得是有。既云中道。",
    "T48n2016_086:0887b07": "何得是無。此是一往為言耳。若更再論。則非",
    "T48n2016_086:0887b08": "四句。所謂言語道斷。心行處滅。問。若爾。云何",
    "T48n2016_086:0887b09": "取定。答。若也有執。則無所不礙。若也無執。則",
    "T48n2016_086:0887b10": "無所不通。如智論云。若人見般若。是則名被",
    "T48n2016_086:0887b11": "縛。若不見般若。是亦名被縛。若人見般若。是",
    "T48n2016_086:0887b12": "則名解脫。若不見般若。是則名解脫。中道即",
    "T48n2016_086:0887b13": "實相。是有也。中道即性空。是無也。亦名為假",
    "T48n2016_086:0887b14": "名。亦有亦無也。亦名為中道。非有非無也。",
    "T48n2016_086:0887b15": "故知無執則四句皆是。涅槃經云。有緣服毒",
    "T48n2016_086:0887b16": "生。無緣服毒死。有服甘露傷命而早夭。或有",
    "T48n2016_086:0887b17": "服甘露壽命得長存。此之謂矣。問。為中即是",
    "T48n2016_086:0887b18": "道。為離中別有道。為道即是中。為離道別有",
    "T48n2016_086:0887b19": "中。答。如彼中品人。此則是中而非道。如彼三",
    "T48n2016_086:0887b20": "乘人道。此即是道而非中。如彼菩薩道。此即",
    "T48n2016_086:0887b21": "亦中亦是道。如彼外道道。此即非中又非",
    "T48n2016_086:0887b22": "道。今言中道者。即菩薩道。離中無別道。離道",
    "T48n2016_086:0887b23": "無別中。即以道為中。即以中為道。此之中義。",
    "T48n2016_086:0887b24": "即是一心。道。即是心。心即是道。以真心遍一",
    "T48n2016_086:0887b25": "切處故。所以云一色一香。無非中道。前辯所",
    "T48n2016_086:0887b26": "見不同。故論得失。若入宗鏡。則泯同平等。三",
    "T48n2016_086:0887b27": "乘五性。若內若外。無非一心中道矣。又中道",
    "T48n2016_086:0887b28": "者。以一真心不住有無一邊。故稱中道。若",
    "T48n2016_086:0887b29": "言其有。相不可尋。若言其無。性不可易。所以",
    "T48n2016_086:0887c01": "菩薩以行契理。觀一切法。雙遮雙照。雙亡雙",
    "T48n2016_086:0887c02": "流。台教明雙亡正入。常冥中道。無心亡照。任",
    "T48n2016_086:0887c03": "運寂知。雙亡即亡空亡假。故名為寂。正入",
    "T48n2016_086:0887c04": "只是入中。故名為照。而亡而照。故曰雙流。遮",
    "T48n2016_086:0887c05": "流約智用。亡照約智體。無心釋智體。智體",
    "T48n2016_086:0887c06": "成就。不須作意念念忘照。而常任運。而寂而",
    "T48n2016_086:0887c07": "知。寂即是亡。知即是照。又能所雙寂。故曰雙",
    "T48n2016_086:0887c08": "亡。門理歷然。稱為正入。正入則理無不契。雙",
    "T48n2016_086:0887c09": "亡則相無不寂。斯即不住空有。遮照分明。不",
    "T48n2016_086:0887c10": "滯二邊。方成正入。肇論云。有心者。眾庶是",
    "T48n2016_086:0887c11": "也。無心者。太虛是也。眾庶處於妄想。太虛絕",
    "T48n2016_086:0887c12": "於靈照。不可以處妄想。絕靈照。而語聖心乎。",
    "T48n2016_086:0887c13": "故須遮照無滯。體用自在。方成理行之門。華",
    "T48n2016_086:0887c14": "嚴經云。菩薩住是不思議。於中思議。不可",
    "T48n2016_086:0887c15": "盡。住是不可思議地。思與非思俱寂滅。若唯",
    "T48n2016_086:0887c16": "遮思議境者。則凡聖絕分。故非但遮常心。亦",
    "T48n2016_086:0887c17": "應融常心。是則於中思議不可盡。遮融無二。",
    "T48n2016_086:0887c18": "則思與非思。體俱寂滅。方曰真不思議也。是",
    "T48n2016_086:0887c19": "則遮照無滯。理事不虧。即遮而照故。雙非即",
    "T48n2016_086:0887c20": "是雙行。即照而遮故。雙行即是雙遣。不壞本",
    "T48n2016_086:0887c21": "而常末。萬行紛然。不壞末而常本。一心恒寂。",
    "T48n2016_086:0887c22": "所以色塵體寂。香界性空。執作有無之邊邪。",
    "T48n2016_086:0887c23": "達成唯心之中理。法法皆圓願海。塵塵盡具",
    "T48n2016_086:0887c24": "行門。應念而六度咸成。目擊而真心普遍。如",
    "T48n2016_086:0887c25": "無盡意菩薩經云。普賢。如來國土。彼諸菩薩",
    "T48n2016_086:0887c26": "當見佛時。尋能分別諸深妙義。具足成就。六",
    "T48n2016_086:0887c27": "波羅蜜。何以故。若不取色相。即是具足檀",
    "T48n2016_086:0887c28": "波羅蜜。若除色相。即是具足尸波羅蜜。若",
    "T48n2016_086:0887c29": "觀色盡。即是具足羼提波羅蜜。若見色寂",
    "T48n2016_086:0888a01": "滅。即是具足毘梨波羅蜜。若不行色相。即是",
    "T48n2016_086:0888a02": "具足禪波羅蜜。若不戲論色相。即是具足般",
    "T48n2016_086:0888a03": "若波羅蜜。是諸菩薩。即觀佛時。尋具如是六",
    "T48n2016_086:0888a04": "波羅蜜得無生忍。問。此唯識門。未了之人。",
    "T48n2016_086:0888a05": "以何方便而為開導。答。初覺之人。先以比",
    "T48n2016_086:0888a06": "知。後當信驗。攝論云。一切時處。皆唯有識。其",
    "T48n2016_086:0888a07": "有未得真智覺者。於唯識中云何比知。由",
    "T48n2016_086:0888a08": "聖教。及正理。如教云。如是三界。皆唯有心。理",
    "T48n2016_086:0888a09": "顯者。如於定心中。隨所觀見諸青瘀等。所知",
    "T48n2016_086:0888a10": "影像。一切無別。青瘀等事。但見自心。又云。",
    "T48n2016_086:0888a11": "外種內為緣。外法種子。皆是眾生感受用業",
    "T48n2016_086:0888a12": "熏種子。依阿賴耶力所變現。是故外種離內。",
    "T48n2016_086:0888a13": "無別有種。如有頌言。天地風虛空。陂池方大",
    "T48n2016_086:0888a14": "海。皆真內所作。外義俱非有。又頌云。聖教及",
    "T48n2016_086:0888a15": "正理。各別有功能。為生於信慧。無一不成",
    "T48n2016_086:0888a16": "故。是以識生此識。說名相分。知此相唯內心",
    "T48n2016_086:0888a17": "變。外義不成故。如有頌言。於一端嚴婬女",
    "T48n2016_086:0888a18": "身。出家耽欲及餓狗。嗅屍昌艶美飲食。三",
    "T48n2016_086:0888a19": "種分別各不同。以前塵無決定相。唯心自分",
    "T48n2016_086:0888a20": "妍醜。若外法是實。云何各隨自見不同。是以",
    "T48n2016_086:0888a21": "比知。唯心自現。非他境界。古德云。菩薩從初",
    "T48n2016_086:0888a22": "正信創發心時。即觀本識自性緣起因果之",
    "T48n2016_086:0888a23": "體。得成正信。故攝論云。得彼本識。說菩薩初",
    "T48n2016_086:0888a24": "起。應先觀諸法如實因緣。此之謂也。如實者。",
    "T48n2016_086:0888a25": "無非一心。餘皆虛妄。若有猛提直入之者。頓",
    "T48n2016_086:0888a26": "悟圓信之人。即初發心時。便成正覺。不動塵",
    "T48n2016_086:0888a27": "勞之位。遍坐一切道場。靡移所習之門。遊戲",
    "T48n2016_086:0888a28": "十方國土。是以法華經偈云。得如是乘。令諸",
    "T48n2016_086:0888a29": "子等。日夜劫數。常得遊戲。與諸菩薩。及聲聞",
    "T48n2016_086:0888b01": "眾。乘此寶乘。直至道場。以是因緣。十方諦求。",
    "T48n2016_086:0888b02": "更無餘乘。除佛方便。若能依實。修行。果滿不",
    "T48n2016_086:0888b03": "離一念。如還原觀云。卷舒無礙。隱顯同時。一",
    "T48n2016_086:0888b04": "際絕其始終。出入亡於表裏。初心正覺。攝",
    "T48n2016_086:0888b05": "多生於剎那。十信道圓。一念該於佛地。即無",
    "T48n2016_086:0888b06": "生顯而幻有立。兩相泯而雙事存。攝法界而",
    "T48n2016_086:0888b07": "攝一塵。舉一身而十身現。問。既以聖教正",
    "T48n2016_086:0888b08": "理比知。已生勝解。欲入聖位。緣何境界親證",
    "T48n2016_086:0888b09": "修行。答。但了人法二空。即入此觀。人法何",
    "T48n2016_086:0888b10": "以成空。以唯有意言分別。故攝論云。從願樂",
    "T48n2016_086:0888b11": "位。乃至究竟位。若欲入唯識觀。修加行。緣何",
    "T48n2016_086:0888b12": "境界。緣意言分別為境。離此無別外境。何以",
    "T48n2016_086:0888b13": "故。此意言分別。似文字言說。及義顯現。唯有",
    "T48n2016_086:0888b14": "意言分別。無別有名言。菩薩能通達名無所",
    "T48n2016_086:0888b15": "有。則離外塵邪執。又此義依名言。唯意言分",
    "T48n2016_086:0888b16": "別。前以遣名。此下依名遣義。義者。即六識",
    "T48n2016_086:0888b17": "所緣境。離名無別此境。名言既唯意分別故。",
    "T48n2016_086:0888b18": "義亦無別體。菩薩通達義無所有。亦離外塵",
    "T48n2016_086:0888b19": "邪執。又此名義自性差別。唯假說為量。前已",
    "T48n2016_086:0888b20": "遣名義。名義既無自性及差別。云何可立。若",
    "T48n2016_086:0888b21": "離假說。無別名義自性。及名義差別。由證見",
    "T48n2016_086:0888b22": "此二法不可得故。名為通達。智整禪師六行。",
    "T48n2016_086:0888b23": "法云。大乘頓悟菩薩。能觀唯識無外空者。謂",
    "T48n2016_086:0888b24": "觀相空。唯是空解。心作空解。無外相空。是故",
    "T48n2016_086:0888b25": "大根知唯識者。則滅空解。離諸緣觀。故智論",
    "T48n2016_086:0888b26": "云。菩薩行般若波羅蜜時。普觀諸法皆空。空",
    "T48n2016_086:0888b27": "亦復空。滅諸觀。得無礙般若波羅蜜。以此文",
    "T48n2016_086:0888b28": "證。無外相空。大根觀智則證空。空謂法空。空",
    "T48n2016_086:0888b29": "有皆是妄見。悉是當時意分別作。如人心起。",
    "T48n2016_086:0888c01": "則唯見人。微塵心起。則唯見微塵。空心起時。",
    "T48n2016_086:0888c02": "則唯見空。是故空有皆是心作。故諸凡聖見",
    "T48n2016_086:0888c03": "境不同。皆是當時意言有異。是以世諦各唯",
    "T48n2016_086:0888c04": "有識。覺無外邊。則名真諦。以其二諦不相離",
    "T48n2016_086:0888c05": "故。即以無外名為真諦。是故若能觀見唯識。",
    "T48n2016_086:0888c06": "即知無外。則亦達真。此達真時。則無外解。",
    "T48n2016_086:0888c07": "便遣世俗妄取之心。故攝論云。知塵無所有。",
    "T48n2016_086:0888c08": "通達真。知唯有識。通達俗。若不通達俗。無以",
    "T48n2016_086:0888c09": "能得見真。以離俗無真故。若不通達真。無以",
    "T48n2016_086:0888c10": "遣俗。以俗無別體故。所以通達真俗。由能解",
    "T48n2016_086:0888c11": "唯識理故。以此文證。觀唯識者。即達二諦。能",
    "T48n2016_086:0888c12": "遣妄心。雖復就實唯識無境。稱情則有凡聖",
    "T48n2016_086:0888c13": "大小。謂若見塵。意謂是人。如此意言。則是凡",
    "T48n2016_086:0888c14": "夫。若觀此身。意謂是塵。如此意言。則是二乘。",
    "T48n2016_086:0888c15": "若觀細塵。意謂體空。如此意言。是小菩薩。若",
    "T48n2016_086:0888c16": "觀空有知皆意言。即是大乘大菩薩人。故諸",
    "T48n2016_086:0888c17": "眾生。雖皆唯識。意言不同。凡聖各異。故大根",
    "T48n2016_086:0888c18": "人知唯識者。恒觀自心意言為境。此初觀時。",
    "T48n2016_086:0888c19": "雖未成聖。分知意言。則是菩薩。故攝論云。初",
    "T48n2016_086:0888c20": "修觀者。則是凡夫菩薩。此等能觀深法空者。",
    "T48n2016_086:0888c21": "即亦曾逕小乘觀來。非是不解眾生無我。一",
    "T48n2016_086:0888c22": "往即能頓見法空。故攝論云。若得法無我。必",
    "T48n2016_086:0888c23": "先得人無我。故知學大。要先從小。雖復從小。",
    "T48n2016_086:0888c24": "漸頓仍別。謂觀生空執為極者。後觀相空進",
    "T48n2016_086:0888c25": "學。名漸。若有久習。知小非極。即解空空。名為",
    "T48n2016_086:0888c26": "頓悟。雖知心外無境。然入觀時亦從塵起。以",
    "T48n2016_086:0888c27": "其色塵。唯佛不見。以佛常證唯識無境。妄想",
    "T48n2016_086:0888c28": "盡故。不見外塵故。彼論云。如來常不出觀。故",
    "T48n2016_086:0888c29": "寂靜。若大菩薩入真觀時。則知唯識。亦不見",
    "T48n2016_086:0889a01": "塵故。彼論云。菩薩若入無分別觀。一切塵不",
    "T48n2016_086:0889a02": "顯現。以此文證。故知大聖入真觀時。皆不見",
    "T48n2016_086:0889a03": "色。自餘凡聖莫問大小。未入空觀。則皆見塵。",
    "T48n2016_086:0889a04": "大根出觀。雖妄見塵。若入觀時。則知唯識。以",
    "T48n2016_086:0889a05": "其自知。妄作塵解。無塵可破。便證唯心。若能",
    "T48n2016_086:0889a06": "觀中了知唯心。後雖出觀妄見自他。尋復思",
    "T48n2016_086:0889a07": "時知自妄見。不同凡小定執有外。乃至觀空",
    "T48n2016_086:0889a08": "猶見能所。故彼論云。菩薩以無分別後智。觀",
    "T48n2016_086:0889a09": "此因果相。然無顛倒。不執有外塵內根。唯",
    "T48n2016_086:0889a10": "識是實有法。故知大根一證唯心。後雖出觀。",
    "T48n2016_086:0889a11": "不執有外。若觀自心妄見境時。則知眾生各",
    "T48n2016_086:0889a12": "唯有識。故大菩薩。乃至佛來。常知眾生唯心",
    "T48n2016_086:0889a13": "妄見。謂知眾生或作名解。名則是凡意言分",
    "T48n2016_086:0889a14": "別。情謂似外名字顯現。理是心作。是自心",
    "T48n2016_086:0889a15": "相。或作名下所說法解。法義則是意言分別。",
    "T48n2016_086:0889a16": "情謂有外法義顯現。理實法義。亦是心相。",
    "T48n2016_086:0889a17": "故彼論云。十二部經。是名為教。十二部經所",
    "T48n2016_086:0889a18": "詮。是名為理。心相似此理教顯現。以此文",
    "T48n2016_086:0889a19": "證。所緣境界悉是心作。名為心相。但此心",
    "T48n2016_086:0889a20": "相。亦名心影。亦名相識及境界識。種諸凡小。",
    "T48n2016_086:0889a21": "謂與心異。理無別體。實唯一識。故彼論云。唯",
    "T48n2016_086:0889a22": "識不出二法。一者相識。二者見識。似塵顯現",
    "T48n2016_086:0889a23": "名相。謂所緣境。似識顯現名見。謂能緣識。定",
    "T48n2016_086:0889a24": "心亦爾。顯現似塵。謂異定心。一分似識。一分",
    "T48n2016_086:0889a25": "似塵。此二實唯是識。以此文證。境界相識即",
    "T48n2016_086:0889a26": "心無別。唯情妄見。以其唯是妄念作故。即",
    "T48n2016_086:0889a27": "此是相識。亦名相結。故彼論云。結有二種。一",
    "T48n2016_086:0889a28": "者相結。二者麁重結。相結難解。麁重結難滅。",
    "T48n2016_086:0889a29": "心分別諸塵。名相結。由此分別起欲瞋等惑。",
    "T48n2016_086:0889b01": "名麁重結。若得無分別智。即解相結。相結不",
    "T48n2016_086:0889b02": "起麁重結即墮滅。以此文證。境是相結。凡",
    "T48n2016_086:0889b03": "小迷執。故名難解。是故諸法名之與義。皆是",
    "T48n2016_086:0889b04": "心作。凡小不知。理實無始所緣名義。常是凡",
    "T48n2016_086:0889b05": "夫意言分別。故彼論云。凡夫從本。來意言分",
    "T48n2016_086:0889b06": "別有二種。一似名。二似義。名義攝一切法皆",
    "T48n2016_086:0889b07": "盡。此名義。但是意言分別所作。離此無別餘",
    "T48n2016_086:0889b08": "法。以此文證。故知凡夫妄見境界。或名或義。",
    "T48n2016_086:0889b09": "皆是當時意言分別。如食蒗蕩妄見針火。據",
    "T48n2016_086:0889b10": "彼妄情意謂是實。不知妄見謂有外火。據實",
    "T48n2016_086:0889b11": "唯是意作火解。火則唯是意言分別。謂有火",
    "T48n2016_086:0889b12": "名。名是意言。謂有火事。事是意言。眾生妄見",
    "T48n2016_086:0889b13": "自身他身地水火風等。皆亦似彼。雖復就實",
    "T48n2016_086:0889b14": "義唯識無外。據凡妄情謂有能所。故彼論云。",
    "T48n2016_086:0889b15": "唯識義不失。亦不無能取所取義。雖復據情",
    "T48n2016_086:0889b16": "謂有內外。理唯一心。無別塵體。故彼論云。識",
    "T48n2016_086:0889b17": "所變異。雖有內外事相不同。實唯一識。無有",
    "T48n2016_086:0889b18": "塵等別體。故知自他內外事相。唯是一心轉",
    "T48n2016_086:0889b19": "變妄解。故諸大聖知生妄見。自恒不見凡所",
    "T48n2016_086:0889b20": "見境。如人不食蒗蕩之者。唯見他人妄見針",
    "T48n2016_086:0889b21": "火。自仍不見空中火事。佛知唯識。其事似此。",
    "T48n2016_086:0889b22": "故不同凡妄見境界。以生妄見。本無外塵。是",
    "T48n2016_086:0889b23": "以如來恒不見色。唯凡與聖有見不見。但",
    "T48n2016_086:0889b24": "真異妄。莫不唯識。凡唯識。直是妄心故。唯",
    "T48n2016_086:0889b25": "識論偈云。唯識無境界。無塵虛妄見。若佛唯",
    "T48n2016_086:0889b26": "識。但有真心。故攝論云。唯有真如及真智獨",
    "T48n2016_086:0889b27": "存。說名法身。又唯識論云。諸佛如來行處。唯",
    "T48n2016_086:0889b28": "有真識。更無餘識。以此文證。佛無識故。故不",
    "T48n2016_086:0889b29": "同凡妄見外境。以實唯識本無外故。業不同",
    "T48n2016_086:0889c01": "者。一質異見。如人見水。鬼見為火。魚謂住",
    "T48n2016_086:0889c02": "處。天以為地。又如舍利妄見穢土。螺髻菩薩",
    "T48n2016_086:0889c03": "即此見淨。若使實有水火染淨。同處相妨。不",
    "T48n2016_086:0889c04": "得和合。以各妄見齊無外故。多心共處。得作",
    "T48n2016_086:0889c05": "別解。若諸眾生同業之者。妄見則同。更無別",
    "T48n2016_086:0889c06": "解。此同業者遞互為因。妄想見聞。唯心緣",
    "T48n2016_086:0889c07": "合。故唯識論云。一切眾生虛妄分別。思惟",
    "T48n2016_086:0889c08": "憶念。彼說我聞。依彼前人說者意識。於此聽",
    "T48n2016_086:0889c09": "人聞者意識。起如是心。彼說我聞。而實無有",
    "T48n2016_086:0889c10": "彼前境界。是偈言遞共增上因。彼此心緣合。",
    "T48n2016_086:0889c11": "以此文證。業相由者。遞互為因。各妄見聞。",
    "T48n2016_086:0889c12": "以其六道皆心緣合。三界則是唯心轉作。故",
    "T48n2016_086:0889c13": "十地經云。三界虛妄。但一心作。論自釋言。一",
    "T48n2016_086:0889c14": "心作者。唯心轉故。故知三界同見別見。皆是",
    "T48n2016_086:0889c15": "自心轉變。解異。同見聞者。雖心緣合。心無形",
    "T48n2016_086:0889c16": "相。恒非內外。若謂心外有他心者。則是妄解。",
    "T48n2016_086:0889c17": "實無外識。故唯識論云。而實無有外識可取。",
    "T48n2016_086:0889c18": "乃至二乘知他心者。謂有外識。亦仍是妄。故",
    "T48n2016_086:0889c19": "彼論云。虛妄分別。此心知彼心。彼心知此心。",
    "T48n2016_086:0889c20": "以此文證。實無外識。直是凡小妄作外解。故",
    "T48n2016_086:0889c21": "彼論云。他心智者。不如實知。何以故。以自內",
    "T48n2016_086:0889c22": "心虛妄分別。以為他心。不能了知。問曰。若言",
    "T48n2016_086:0889c23": "凡小作他心解。云何得與他心相應。釋言。由",
    "T48n2016_086:0889c24": "先方便想作他解。似他解故。得與相應。凡小",
    "T48n2016_086:0889c25": "不知自作他解。便謂我今知他人心。雖作他",
    "T48n2016_086:0889c26": "解得與相應。謂有能所。猶非實知。故彼論云。",
    "T48n2016_086:0889c27": "世間他心智者。於彼二法不如實知。以彼能",
    "T48n2016_086:0889c28": "取可取境界。虛妄分別故。以此等文證。無外",
    "T48n2016_086:0889c29": "識。故作外解。皆非實知。若觀心識本無形",
    "T48n2016_086:0890a01": "相。非彼非此。無來無去。不依外解。息分別時。",
    "T48n2016_086:0890a02": "則是實知一切生心。故智論云。若一切眾生",
    "T48n2016_086:0890a03": "心心數法。性實有不虛誑者。佛不能知一切",
    "T48n2016_086:0890a04": "眾生心心數法。以一切眾生心心數法。性實",
    "T48n2016_086:0890a05": "虛誑。無來無去故。佛能知一切眾生心心數",
    "T48n2016_086:0890a06": "法。譬如比丘貪求者。不得供養。無所貪求則",
    "T48n2016_086:0890a07": "無所乏短。心外如是。若分別取相。則不得實",
    "T48n2016_086:0890a08": "法。不得實法故。不能通達知一切眾生心心",
    "T48n2016_086:0890a09": "數法。若不取相。無所分別。則得實法。故能通",
    "T48n2016_086:0890a10": "達知一切眾生心心數法。無所罣礙。以此文",
    "T48n2016_086:0890a11": "證。心無去來。佛知無外。稱實能知。不同凡小",
    "T48n2016_086:0890a12": "他心智者。向外緣心。猶雜妄識。故唯論識偈",
    "T48n2016_086:0890a13": "云。他心知於境。不如實覺知。以非離識境。唯",
    "T48n2016_086:0890a14": "佛如實知。以此文證佛知唯識。自作他解。無",
    "T48n2016_086:0890a15": "外可取。以知自心。作諸心解。永斷向外分別",
    "T48n2016_086:0890a16": "之心。入楞伽經云。如實知一切諸法。唯是自",
    "T48n2016_086:0890a17": "心。是故不生分別之心。以此文證。佛知他心",
    "T48n2016_086:0890a18": "即是自心。離外分別。但緣自心。意言為境。為",
    "T48n2016_086:0890a19": "諸眾生心識無邊。各各異解。差別難量。佛離",
    "T48n2016_086:0890a20": "外念。一心遍知。如水不動。萬像現中。此佛一",
    "T48n2016_086:0890a21": "心知諸心時。一作多解。多即是一。如彼一水",
    "T48n2016_086:0890a22": "照諸萬像。雖即一水。而與水外萬像相應。佛",
    "T48n2016_086:0890a23": "心亦爾。遍照他心。雖是一心作諸心解。而",
    "T48n2016_086:0890a24": "與一切他心相應。由久修學唯識觀成。故離",
    "T48n2016_086:0890a25": "外念。方能遍知。故華嚴經頌云。摩醯首羅智",
    "T48n2016_086:0890a26": "自在。大海龍王降雨時。悉能分別數其滴。於",
    "T48n2016_086:0890a27": "一念中皆明了。無量億劫勤修學。得是無上",
    "T48n2016_086:0890a28": "菩提智。云何當於一念中。不知一切眾生心。",
    "T48n2016_086:0890a29": "故知諸佛念念遍知。此即是佛意言分別。雖",
    "T48n2016_086:0890b01": "知世諦各唯識時。別知諸心。是佛分別。據恒",
    "T48n2016_086:0890b02": "自覺。唯自意言。離外念邊。無復分別。故諸大",
    "T48n2016_086:0890b03": "智觀唯識者。緣自意言知世諦時。即亦達真。",
    "T48n2016_086:0890b04": "離外分別。是故大乘從凡至佛。皆觀自心意",
    "T48n2016_086:0890b05": "言為境。則知心外無別他心。凡聖等心。雖非",
    "T48n2016_086:0890b06": "內外。仍有因緣為他變者。如維摩經云。即時",
    "T48n2016_086:0890b07": "天女以神通力。變舍利弗令如天女。天自化",
    "T48n2016_086:0890b08": "身如舍利弗。此變舍利弗。令心異見。非有別",
    "T48n2016_086:0890b09": "身改形換質。眾生心中修勝行者。則有無中",
    "T48n2016_086:0890b10": "妄見佛業。由有勝業感佛神力。令心變異。似",
    "T48n2016_086:0890b11": "見化身。故攝論云。於他修行地中。由佛本",
    "T48n2016_086:0890b12": "願自在力故。彼識似眾生變異顯現。故名變",
    "T48n2016_086:0890b13": "化身。以此文證。如來化身如釋迦等。皆是凡",
    "T48n2016_086:0890b14": "小自心變作。以妄見佛成道化生。後還妄見",
    "T48n2016_086:0890b15": "如來滅度。此妄見者由佛變。故彼論云。菩提",
    "T48n2016_086:0890b16": "涅槃為二。但變異他心。令他為二。體實不",
    "T48n2016_086:0890b17": "有。以此文證。佛變他心令妄見佛。心外無",
    "T48n2016_086:0890b18": "佛。據諸凡小不知妄見。謂有外佛來度眾生。",
    "T48n2016_086:0890b19": "故經偈云。佛不得佛道。亦不度眾生。眾生強",
    "T48n2016_086:0890b20": "分別。作佛度眾生。故攝論云。由觀行人識為",
    "T48n2016_086:0890b21": "增上緣。故餘人識變異如觀行人。願力顯現。",
    "T48n2016_086:0890b22": "故知定無外塵。唯有本識。以此文證。見聖化",
    "T48n2016_086:0890b23": "者。皆由佛力為增上緣。故彼論云。淺行菩薩",
    "T48n2016_086:0890b24": "欲作眾生利益事。於現在先發願竟。即入真",
    "T48n2016_086:0890b25": "觀。出觀後。隨所欲樂方得成就。若深行菩薩。",
    "T48n2016_086:0890b26": "欲作利益眾生事。現在不須發願。及入觀出",
    "T48n2016_086:0890b27": "觀。但由本願力。隨所欲作一切皆成。若聲聞",
    "T48n2016_086:0890b28": "等。得九定自在。因此定自在。得六通自在。於",
    "T48n2016_086:0890b29": "一物中。隨願樂力。各能變異。為無量種。若",
    "T48n2016_086:0890c01": "諸塵實有自性。此事則不得成。以此文證。本",
    "T48n2016_086:0890c02": "無外境。聖力令他無中見化。以皆妄見。無外",
    "T48n2016_086:0890c03": "境故。若多聖人同處變物。各隨意成。亦不相",
    "T48n2016_086:0890c04": "礙。故彼論云。於一物中。若多觀行人。別願同",
    "T48n2016_086:0890c05": "能變異一境。此變異得成。何故得成。隨彼意",
    "T48n2016_086:0890c06": "成。故實無外境。唯有識故。是故各隨彼意得",
    "T48n2016_086:0890c07": "成。以此文證。於一處中多聖變化。隨意各別。",
    "T48n2016_086:0890c08": "令諸眾生見境各異。和而不同。參而不亂。此",
    "T48n2016_086:0890c09": "義甚深。大根方知。故至佛來。皆觀唯識。故彼",
    "T48n2016_086:0890c10": "論云。從願樂位乃至究竟位。通名唯識觀。以",
    "T48n2016_086:0890c11": "此文證。大乘入道同觀唯識。漸明至佛。言觀",
    "T48n2016_086:0890c12": "唯識願樂位者。謂從師友聞說唯識。即能解",
    "T48n2016_086:0890c13": "者。心生願樂。由有願樂。學思量時。即是大乘",
    "T48n2016_086:0890c14": "願樂位人。故彼論云。諸菩薩。但由德聞一切",
    "T48n2016_086:0890c15": "法唯有識。依此教。隨聞起信樂心。於一切法",
    "T48n2016_086:0890c16": "唯識理中。意言分別生。由此願樂意言分別。",
    "T48n2016_086:0890c17": "故。說菩薩已入唯識觀。作如此知。名入唯識",
    "T48n2016_086:0890c18": "願樂位。以此文證。學觀唯識。即是大根菩薩",
    "T48n2016_086:0890c19": "入道。上來總明大小入道。淺深雖別。皆唯修",
    "T48n2016_086:0890c20": "慧。以其慧觀是正道體。若不修觀。餘行皆非。",
    "T48n2016_086:0890c21": "此明慧觀是入道體。如上所說。若了一切境",
    "T48n2016_086:0890c22": "界。唯是意言分別。則意無所思。口無所說。攀",
    "T48n2016_086:0890c23": "緣既息。名相即空。妙明真心。從此披露。故得",
    "T48n2016_086:0890c24": "塵勞路絕。生死河枯。念念冥真。心心合道。所",
    "T48n2016_086:0890c25": "以金剛三昧經云。佛言。善不善法。從心化生。",
    "T48n2016_086:0890c26": "一切境界。意言分別。制之一處。眾緣斷滅。何",
    "T48n2016_086:0890c27": "以故。一本不起。三用無施。住於如理。六道門",
    "T48n2016_086:0890c28": "杜。",
    "T48n2016_086:0890c29": "宗鏡錄卷第八十六"
}