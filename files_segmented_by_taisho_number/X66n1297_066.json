{
    "X66n1297_066:0678a01": "宗鑑法林卷六十六",
    "X66n1297_066:0678a02": "集雲堂　編",
    "X66n1297_066:0678a03": "大鑑下七世",
    "X66n1297_066:0678a04": "洪州鳳棲山同安丕禪師(雲居膺嗣)僧問如何是和尚",
    "X66n1297_066:0678a05": "家風。師曰。金鷄抱子歸霄漢。玉兔懷胎向紫微。曰",
    "X66n1297_066:0678a06": "忽遇客來將何祇待。師曰。金果朝來猿摘去。玉花",
    "X66n1297_066:0678a07": "晚後鳳銜歸。",
    "X66n1297_066:0678a08": "廣福勤云。廣福則不然。有問如何是和尚家風。向他",
    "X66n1297_066:0678a09": "道翠竹叢中歌款乃。碧巖深處臥烟蘿。忽遇客來將",
    "X66n1297_066:0678a10": "何祇待。沒底籃兒盛皓月。無心盌子貯清風。　徑山",
    "X66n1297_066:0678a11": "杲云。同安家風不妨奇怪。徑山要且不然。有問如何",
    "X66n1297_066:0678a12": "是和尚家風。但向道齋時一鉢和羅飯。禪道是非總",
    "X66n1297_066:0678a13": "不知。客來將何祇待。蒸餅餺飥。　天寧琦云。正偏回",
    "X66n1297_066:0678a14": "互不犯鋒鋩。問答縱橫惟明尊貴。同安老人慣得其",
    "X66n1297_066:0678a15": "便。或有問如何是和尚家風。向道鉢盂滿饙子。客來",
    "X66n1297_066:0678a16": "如何祇待。飯後一杯茶。　天童忞云。同安十分奇怪。",
    "X66n1297_066:0678a17": "妙喜一味尋常。從上家風但祇恁麼。達磨一宗掃土",
    "X66n1297_066:0678a18": "而盡。如今有問如何是和尚家風。爛研巴豆三千顆。",
    "X66n1297_066:0678a19": "瀉却諸方五味禪。客來又如何。換骨洗腸重整頓。通",
    "X66n1297_066:0678a20": "身手眼更須參。　紫梅周云。同安家風太殺富貴。要",
    "X66n1297_066:0678a21": "且無衲僧氣味。者裏則不然。忽有問如何是和尚家",
    "X66n1297_066:0678a22": "風。但對道鬱鬱長松盤翠蓋。林林修竹結青垣。忽遇",
    "X66n1297_066:0678a23": "客來將何祇待。齋時炊燕麥。午後點麤茶。　鳳山啟",
    "X66n1297_066:0678a24": "云。同安老祖富同金谷。俠比孟嘗。雖則賣弄祖父家",
    "X66n1297_066:0678b01": "風。未免糜費常住。脫有問妙叶家風。向他道鉏翻碧",
    "X66n1297_066:0678b02": "落雲千頃。消受青山月一瓢。客來將何款待。祇有家",
    "X66n1297_066:0678b03": "常飯。殊無五味香。",
    "X66n1297_066:0678b04": "日午烟凝山突兀。夜央天淡月嬋娟。混然寂照寒宵",
    "X66n1297_066:0678b05": "永。明暗圓融未兆前。(丹霞淳)",
    "X66n1297_066:0678b06": "尺素如殘雪。結成雙鯉魚。要知心裏事。看取腹中書。",
    "X66n1297_066:0678b07": "(方菴顯)",
    "X66n1297_066:0678b08": "白玉階前金鳳舞。黃金殿上玉雞鳴。正中來與兼中",
    "X66n1297_066:0678b09": "到。昨夜雪深月正明。(雪巖欽)",
    "X66n1297_066:0678b10": "古寺烟籠最上峰。夜深誰在扣金鐘。聲聲韻出威音",
    "X66n1297_066:0678b11": "外。石女歸來月正中。(唯岑嶾)",
    "X66n1297_066:0678b12": "黃閣簾垂氣象殊。紫羅帳合家風足。析栴檀。片片皆",
    "X66n1297_066:0678b13": "香。碎珪璋。塵塵是玉。暗穿玉線錦重重。密度金鍼花",
    "X66n1297_066:0678b14": "蔟蔟。繡出鴦鴛到處飛。金雞啄破琉璃窟。(寒松操)",
    "X66n1297_066:0678b15": "玉戶深沉少送迎。御街饒見綠苔侵。簷前雖有春光",
    "X66n1297_066:0678b16": "媚。室內殊無絲竹音。(懷清海)",
    "X66n1297_066:0678b17": "同安看經次。見僧來參。遂以衣袖蓋却頭。僧近前",
    "X66n1297_066:0678b18": "作弔慰勢。師放下衣袖提起經曰會麼。僧却以衣",
    "X66n1297_066:0678b19": "袖蓋却頭。師曰蒼天蒼天。",
    "X66n1297_066:0678b20": "寶壽方云。兩個漢大似名門老將遇著孫武子家兒",
    "X66n1297_066:0678b21": "孫。自然縱奪可觀。互換有準。雖然。笑殺釣魚臺上客",
    "X66n1297_066:0678b22": "有分在。",
    "X66n1297_066:0678b23": "同安因僧問。依經解意三世佛冤。離經一字即同",
    "X66n1297_066:0678b24": "魔說。此理如何。師曰。孤峰迥秀不挂烟蘿。片月行",
    "X66n1297_066:0678c01": "空白雲自異。",
    "X66n1297_066:0678c02": "雲自高飛水自流。海天空闊漾孤舟。夜深不向蘆灣",
    "X66n1297_066:0678c03": "宿。迥出中間與兩頭。(丹霞淳)",
    "X66n1297_066:0678c04": "乘興前來漾小舟。東西不犯水悠悠。好看十二橋頭",
    "X66n1297_066:0678c05": "月。山色湖光夜最幽。(晴雲啟)",
    "X66n1297_066:0678c06": "落花流水兩無情。送盡東風過洛城。款乃一聲烟嶂",
    "X66n1297_066:0678c07": "外。風光占斷有誰爭。(月厂屏)",
    "X66n1297_066:0678c08": "同安因新到參問甚處來。曰湖南。師曰還知同安",
    "X66n1297_066:0678c09": "者裏風雲體道花檻璿璣麼。曰知。師曰非公境界。",
    "X66n1297_066:0678c10": "僧便喝。師曰短販樵人徒誇書劍。僧擬進語。師曰。",
    "X66n1297_066:0678c11": "劍甲未施。賊身已露。",
    "X66n1297_066:0678c12": "百丈泐云。者僧祇知貪程。不覺錯路。同安善於接機。",
    "X66n1297_066:0678c13": "却費許多周折。百丈則不然。問他甚處來。云湖南。便",
    "X66n1297_066:0678c14": "云劍甲未施賊身已露。不特令者僧慶快平生。亦免",
    "X66n1297_066:0678c15": "使諸人話墮。",
    "X66n1297_066:0678c16": "秋風入袂骨毛寒。瘦損園林不耐看。已是淒清情十",
    "X66n1297_066:0678c17": "倍。難禁風雨又摧殘。(白巖符)",
    "X66n1297_066:0678c18": "南塘旅客秋淺清。夜深綠蘋風不生。蓮花受露重如",
    "X66n1297_066:0678c19": "睡。斜月起動鴦鴛聲。(鐵帆舟)",
    "X66n1297_066:0678c20": "同安臨終上堂。多子塔前宗子秀。五老峰前事若",
    "X66n1297_066:0678c21": "何。如是三舉。眾無對者。同安志出曰。夜明簾外排",
    "X66n1297_066:0678c22": "班立。萬里謌謠道太平。師曰須是者驢漢始得。",
    "X66n1297_066:0678c23": "白巖符云。先同安鉢袋子分付不得個人。到臨末梢",
    "X66n1297_066:0678c24": "頭尤切切也。求賢之急亦至矣。志老與麼應對。雖不",
    "X66n1297_066:0679a01": "失其為宗旨。然未審還恰他意也無。若不恰他意。他",
    "X66n1297_066:0679a02": "又道須是者驢漢始得。若恰他意。怎奈三十代後有",
    "X66n1297_066:0679a03": "個白巖不肯。",
    "X66n1297_066:0679a04": "年老思兒倚翠樓。重重烟樹望中愁。人來接得平安",
    "X66n1297_066:0679a05": "信。忙把珠簾倒上鉤。(天鐸思)",
    "X66n1297_066:0679a06": "克家誰可繼箕裘。臨老垂竿煞有由。明暗雙雙機契",
    "X66n1297_066:0679a07": "處。皇華猶得壯千秋。(白巖符)",
    "X66n1297_066:0679a08": "廬山歸宗懷惲禪師(雲居膺嗣)因僧問截水停輪時如",
    "X66n1297_066:0679a09": "何。師曰磨不轉。",
    "X66n1297_066:0679a10": "截水停輪話已圓。借婆衫子拜婆年。後人不見歸宗",
    "X66n1297_066:0679a11": "老。往往思量石二邊。(佛印元)",
    "X66n1297_066:0679a12": "千尋竿上翻筋斗。大海波心擲釣鉤。大抵還他肌骨",
    "X66n1297_066:0679a13": "好。不塗紅粉也風流。(南華昺)",
    "X66n1297_066:0679a14": "大用縱橫掣電機。爍迦羅眼尚膠黐。迷途夢裏爭脣",
    "X66n1297_066:0679a15": "吻。却憶隨他去一回。(夢菴信)",
    "X66n1297_066:0679a16": "池州嵆山章禪師(雲居膺嗣)在投子作柴頭。一日侍投",
    "X66n1297_066:0679a17": "子同喫茶次。子舉茶盌曰森羅萬象總在裏許。師",
    "X66n1297_066:0679a18": "遂將茶潑却曰森羅萬象在什麼處。子曰可惜一",
    "X66n1297_066:0679a19": "盌茶。",
    "X66n1297_066:0679a20": "明招謙云。嵆山未潑茶前。合下得什麼語。免他道可",
    "X66n1297_066:0679a21": "惜一盌茶。",
    "X66n1297_066:0679a22": "杭州佛日本空禪師(雲居膺嗣)參夾山入方丈。纔至階",
    "X66n1297_066:0679a23": "前。山便問甚處來。師曰雲居來。曰即今在什麼處。",
    "X66n1297_066:0679a24": "師曰在夾山頂[寧*頁]上。曰。老僧行年在坎。五鬼臨身。",
    "X66n1297_066:0679b01": "師擬上階。山曰三道寶階從何而上。師曰。三道寶",
    "X66n1297_066:0679b02": "階曲為今時向上一路。請師直指。山便揖。師乃上",
    "X66n1297_066:0679b03": "階禮拜。山問闍黎與什麼人同行。師曰木上座。曰",
    "X66n1297_066:0679b04": "何不來相看老僧。師曰和尚看它有分。曰在甚處。",
    "X66n1297_066:0679b05": "師曰在堂中。山便同師下到堂中。師遂取拄杖擲",
    "X66n1297_066:0679b06": "山面前。山曰莫從天台得否。師曰非五嶽之所生。",
    "X66n1297_066:0679b07": "曰莫從須彌得否。師曰月宮亦不逢。曰恁麼則從",
    "X66n1297_066:0679b08": "人得也。師曰。自己尚是冤家。從人得堪作什麼。山",
    "X66n1297_066:0679b09": "曰冷灰裏有一粒豆爆。",
    "X66n1297_066:0679b10": "寶壽方云。本公一酬一對。大有來由。不愧為雲居嫡",
    "X66n1297_066:0679b11": "子。敲磕將來。不無話作兩橛。當時待問木上座在甚",
    "X66n1297_066:0679b12": "處。何不向道某甲乍到勞倦。別日再來呈似。拂袖便",
    "X66n1297_066:0679b13": "出。夾山眼裏有睛。自當大開。東閣却乃云在堂中。衲",
    "X66n1297_066:0679b14": "僧分上成得個什麼。",
    "X66n1297_066:0679b15": "歙州朱溪謙禪師(雲居膺嗣)韶國師行脚時參。值犬齩",
    "X66n1297_066:0679b16": "靈鼠。韶便問是什麼聲。師曰犬齩靈鼠聲。曰既是",
    "X66n1297_066:0679b17": "靈鼠因甚麼被犬齩。師曰齩殺也。韶曰好箇犬。師",
    "X66n1297_066:0679b18": "便打。韶曰。莫打。某甲話在。師休去。",
    "X66n1297_066:0679b19": "昭覺勤云。朱溪八面受敵。固宜委曲接人。國師一著",
    "X66n1297_066:0679b20": "當機。未免承虗接響。當時待他道莫打某甲話在。但",
    "X66n1297_066:0679b21": "向道已後須遇人始得。",
    "X66n1297_066:0679b22": "鍼頭削鐵。佛面刮金。無處若有。出手便驚。(月堂昌)",
    "X66n1297_066:0679b23": "鼠既不靈。官馬相蹋。借便乘風。廝挨廝拶。干戈中立",
    "X66n1297_066:0679b24": "太平基。凜凜嘉聲振蘭若。(佛燈珣)",
    "X66n1297_066:0679c01": "朱溪問僧甚處來。曰廣南來。師曰彼中還有奇特",
    "X66n1297_066:0679c02": "尊宿麼。曰奇特尊宿并無人說著。祇有一人太無",
    "X66n1297_066:0679c03": "慙愧。師曰誰。僧便指師。師曰果然無慙愧。曰若不",
    "X66n1297_066:0679c04": "是朱溪時人罔措。師以手掩鼻。僧近前。師便打。僧",
    "X66n1297_066:0679c05": "曰恰是。師曰老僧住持事繁。僧拂袖便出。師呵呵",
    "X66n1297_066:0679c06": "大笑曰盤陀石上藕。",
    "X66n1297_066:0679c07": "亂走到家來。到家便亂走。捉得玉麒麟。齩斷別人手。",
    "X66n1297_066:0679c08": "(月堂昌)",
    "X66n1297_066:0679c09": "問著奇特尊宿。指出無慙愧漢。力戰當場。彩旗撩亂。",
    "X66n1297_066:0679c10": "頭尾兩全。始終一貫。蟠桃一熟三千年。藕生石上誰",
    "X66n1297_066:0679c11": "親見。(佛燈珣)",
    "X66n1297_066:0679c12": "撥草瞻風客。機鋒劈箭來。盤陀石上藕。一夜鐵花開。",
    "X66n1297_066:0679c13": "(方菴顯)",
    "X66n1297_066:0679c14": "黃河九曲三三轉。青艸池塘六六灣。彼此二途俱涉",
    "X66n1297_066:0679c15": "險。徒教累得骨骰酸。(思懶融)",
    "X66n1297_066:0679c16": "雲居山第二世道簡禪師(雲居膺嗣)因僧問孤峰獨宿",
    "X66n1297_066:0679c17": "時如何。師曰。閒著七間僧堂不宿。阿誰教你孤峰",
    "X66n1297_066:0679c18": "獨宿。",
    "X66n1297_066:0679c19": "法爾非修本十成。平常酬答最分明。端然指出長安",
    "X66n1297_066:0679c20": "道。無奈遊人不肯行。(丹霞淳)",
    "X66n1297_066:0679c21": "豁開萬仞巖。劈面通消息。一條白練飛。界破青山色。",
    "X66n1297_066:0679c22": "(率菴琮)",
    "X66n1297_066:0679c23": "堂奧雖深無鎖鑰。包容大地與山河。艸窠裏輥人多",
    "X66n1297_066:0679c24": "少。喚不回頭爭奈何。(無文粲)",
    "X66n1297_066:0680a01": "雲居因僧問路逢猛虎時如何。師曰。千八萬人不",
    "X66n1297_066:0680a02": "逢。如何却是你逢。",
    "X66n1297_066:0680a03": "不搽紅粉色。不挂綠羅衣。一般閒態度。淡墨畵蛾眉。",
    "X66n1297_066:0680a04": "(率菴琮)",
    "X66n1297_066:0680a05": "仙都自古異凡阿。淺水明沙趣便多。不羨玉堂公子",
    "X66n1297_066:0680a06": "氣。飛樓涌殿政方苛。(寒潮濤)",
    "X66n1297_066:0680a07": "雲居因僧問如何是朱頂王菩薩。師曰問者赤頭",
    "X66n1297_066:0680a08": "漢作麼。",
    "X66n1297_066:0680a09": "高菴悟云。者個便是超宗越格底事。直是無你會處。",
    "X66n1297_066:0680a10": "須是悟了更能踐履始得。諸人還明得麼。乃頌。",
    "X66n1297_066:0680a11": "朱頂王菩薩。元是赤頭漢。驚怪李三黑。一生祇賣炭。",
    "X66n1297_066:0680a12": "新羅雲住禪師(雲居膺嗣)僧問如何是諸佛師。師曰文",
    "X66n1297_066:0680a13": "殊聳耳。",
    "X66n1297_066:0680a14": "無相光中未兆身。清虗渺邈豈為鄰。一輪明月當軒",
    "X66n1297_066:0680a15": "照。玉殿蕭蕭不見人。(丹霞淳)",
    "X66n1297_066:0680a16": "禁殿苔生耗不通。更深簾挂月明中。龍牀慵臥忘尊",
    "X66n1297_066:0680a17": "貴。佛祖無因拜下風。(天愚寶)",
    "X66n1297_066:0680a18": "撫州金峰玄明從志禪師(曹山寂嗣)上堂。事存圅蓋合。",
    "X66n1297_066:0680a19": "理應箭鋒拄。還有人道得麼。若有人道得。金峰分",
    "X66n1297_066:0680a20": "半院與它住。時有僧出禮拜。師曰。相見易得好。共",
    "X66n1297_066:0680a21": "住難為情。便下座。",
    "X66n1297_066:0680a22": "天童覺云。重賞之下必有勇夫。者僧擬於強取。金峰",
    "X66n1297_066:0680a23": "却又不甘。還知蚌鷸相持總落漁人之手麼。若也辨",
    "X66n1297_066:0680a24": "得圅蓋箭鋒。金峰一院兩手分付。　寶壽新云。金峰",
    "X66n1297_066:0680b01": "將個破院子看得活寶相似。放又恐放去。揑又怕揑",
    "X66n1297_066:0680b02": "殺。當時者僧若是個漢。待道有人道得金峰分半院",
    "X66n1297_066:0680b03": "與他住。便好掀倒禪牀。喝散大眾。管教一院兩廊雙",
    "X66n1297_066:0680b04": "手分付。還有旁不甘底麼。出來與金峰作主。",
    "X66n1297_066:0680b05": "紫霞嶺上覓漁父。銀浪堆中遇樵客。赤霄曾奉楚王",
    "X66n1297_066:0680b06": "筵。白璧奪歸趙氏掖。個是雄雄貌粹奇。蹋轉雲林施",
    "X66n1297_066:0680b07": "棒喝。施棒喝。笑破春風無浪拍。(林皐豫)",
    "X66n1297_066:0680b08": "金峰因僧侍次乃曰。舉一則因緣。汝第一不得亂",
    "X66n1297_066:0680b09": "會。僧曰請和尚舉。師豎起拂子。僧良久。師曰知道",
    "X66n1297_066:0680b10": "闍黎亂會。僧以目視東西。師曰雪上更加霜。",
    "X66n1297_066:0680b11": "昭覺勤云。金峰起模畫[打-丁+羕]。者僧好肉剜瘡。不惟雪上",
    "X66n1297_066:0680b12": "加霜。亦且將錯就錯。山僧亦有一則機緣。祇是不舉",
    "X66n1297_066:0680b13": "向諸人。何故。六耳不同謀。　清化嶾云。古洞雲興。碧",
    "X66n1297_066:0680b14": "潭霧起。金峰老漢不合教壞人家男女。怎如山僧者",
    "X66n1297_066:0680b15": "裏。全無一些佛法道理。",
    "X66n1297_066:0680b16": "金峰拈枕示眾。一切人喚作枕子。金峰道不是。有",
    "X66n1297_066:0680b17": "僧曰未審和尚喚作什麼。師拈起枕子。僧曰恁麼",
    "X66n1297_066:0680b18": "則依而行之。師曰你喚作甚麼。曰枕子。師曰落在",
    "X66n1297_066:0680b19": "金峰窠窟裏。",
    "X66n1297_066:0680b20": "法雲秀云。買賣不相當。牛頭南。馬頭北。與麼說話也",
    "X66n1297_066:0680b21": "未出得金峰窠窟在。畢竟如何。心不負人面無慙色。",
    "X66n1297_066:0680b22": "　雲蓋本云。賣寶遇著瞎波斯。　昭覺勤云。渾圇無",
    "X66n1297_066:0680b23": "縫罅。綿密不通風。畫也畫不成。描也描不就。喚作枕",
    "X66n1297_066:0680b24": "子固是落在金峰窠窟裏。直饒不喚作枕子。亦未免",
    "X66n1297_066:0680c01": "落在金峰窠窟裏。且作麼生出得金峰窠窟。識取鉤",
    "X66n1297_066:0680c02": "頭意。莫認定盤星。",
    "X66n1297_066:0680c03": "金峰窠裏絕誵譌。枕子拈來會得麼。回雁一聲春夢",
    "X66n1297_066:0680c04": "斷。始知身世悟南柯。(方菴顯)",
    "X66n1297_066:0680c05": "渾圇拈起好風規。石火明明已較遲。不落金峰窠窟",
    "X66n1297_066:0680c06": "裏。會須赤手討便宜。(石溪月)",
    "X66n1297_066:0680c07": "金峰因僧問訊次。乃把住曰。輒不得向人道我有",
    "X66n1297_066:0680c08": "一則因緣舉似你。僧作聽勢。師與一掌。僧曰為什",
    "X66n1297_066:0680c09": "麼打某甲。師曰我要者話行。",
    "X66n1297_066:0680c10": "明昭謙云。可惜許。金峰好一則因緣。被者僧蹋却。若",
    "X66n1297_066:0680c11": "要話行。者一掌須是金峰自喫始得。　昭覺勤云。六",
    "X66n1297_066:0680c12": "耳不同謀。　獅吼振云。沒量大人。盡向語默裏轉却。",
    "X66n1297_066:0680c13": "若是個漢。待金峰恁麼道。掩耳便行。非但金峰一掌",
    "X66n1297_066:0680c14": "無下手處。管取者老漢倒疑三十年。",
    "X66n1297_066:0680c15": "金峰因僧問金桮滿酌時如何。師曰金峰不勝酩",
    "X66n1297_066:0680c16": "酊。",
    "X66n1297_066:0680c17": "昭覺勤云。承言會宗。明機普應則不無金峰。仔細檢",
    "X66n1297_066:0680c18": "點將來。也大漏逗。若問有蔣山金杯滿酌時如何。但",
    "X66n1297_066:0680c19": "云山僧自來天戒。",
    "X66n1297_066:0680c20": "金峰因僧問。是身無知。如木土瓦石。此意如何。師",
    "X66n1297_066:0680c21": "下禪牀扭僧耳。僧負痛作聲。師曰今日始捉著箇",
    "X66n1297_066:0680c22": "無知漢。僧作禮出去。師召闍黎。僧回首。師曰若到",
    "X66n1297_066:0680c23": "堂中不可舉著。曰何故。師曰大有人笑金峰老婆",
    "X66n1297_066:0680c24": "心。",
    "X66n1297_066:0681a01": "南山寶云。殺人刀活人劍。在金峰慣得其妙。怎奈者",
    "X66n1297_066:0681a02": "僧貪觀天上月。失却手中橈。當時若是個漢。待伊擬",
    "X66n1297_066:0681a03": "下禪牀。便與一啐。管取金峰作伎倆不成。",
    "X66n1297_066:0681a04": "扁舟劃斷曉江雲。一曲高歌遠送君。驚起灘頭野鴨",
    "X66n1297_066:0681a05": "子。海天飛去不成羣。(西巖惠)",
    "X66n1297_066:0681a06": "是身土木無知漢。忍痛聲中一皺眉。好是南山射石",
    "X66n1297_066:0681a07": "虎。縱饒沒羽亦徒為。(石溪月)",
    "X66n1297_066:0681a08": "清機歷掌中。成始又成終。韻出雲霄外。還他嶽頂松。",
    "X66n1297_066:0681a09": "(思懶融)",
    "X66n1297_066:0681a10": "魯酒蓴魚次第排。清晨門外候君來。及乎日落音猶",
    "X66n1297_066:0681a11": "杳。祇得含羞掩面回。(紫琈岠)",
    "X66n1297_066:0681a12": "金峰上堂。我若舉來。又恐遭人脣吻。如不舉來。又",
    "X66n1297_066:0681a13": "恐遭人怪笑。於其中間如何即是。有僧纔出。師便",
    "X66n1297_066:0681a14": "歸方丈。至晚有僧請益曰。和尚今日垂語。有僧問。",
    "X66n1297_066:0681a15": "為甚麼不答話。師曰大似失錢遭罪。",
    "X66n1297_066:0681a16": "萬安嚴云。良駒不待搖鞭。俊鶻豈打臥兔。金峰抑不",
    "X66n1297_066:0681a17": "得已。如隔窗弄馬騎相似。者僧眼孔纔定動。早已被",
    "X66n1297_066:0681a18": "他收拾場戶了。所以佛法付英靈漢。為甚金峰却道",
    "X66n1297_066:0681a19": "失錢遭罪。還知麼。賣金不遇買金人。撒向閻浮如糞",
    "X66n1297_066:0681a20": "土。卓拄杖。",
    "X66n1297_066:0681a21": "金峰一日見僧來便起身。僧便出去。師曰恰共昨",
    "X66n1297_066:0681a22": "日那師僧見解不別。僧遂回曰昨日僧道什麼。師",
    "X66n1297_066:0681a23": "曰恰與麼問。曰知道金峰有眼。師曰金峰且置。你",
    "X66n1297_066:0681a24": "今何處喫飯。曰道著即不中。師曰與麼則無來處",
    "X66n1297_066:0681b01": "也。曰金峰心堪作什麼。師曰金峰問僧不曾弱它。",
    "X66n1297_066:0681b02": "就中闍黎無話會處。曰豈是分外。師曰小慈倣大",
    "X66n1297_066:0681b03": "慈。",
    "X66n1297_066:0681b04": "昭覺勤云。鉤頭香餌放去收來。衝浪錦鱗搖頭振鬣。",
    "X66n1297_066:0681b05": "雖是金峰不曾弱他。奈者僧承機自弱。還會麼。小慈",
    "X66n1297_066:0681b06": "倣大慈。",
    "X66n1297_066:0681b07": "金峰見駢道者來。擎起經作攬衣勢。以目視之。駢",
    "X66n1297_066:0681b08": "提坐具以目視師。師曰一切人道你會禪。曰和尚",
    "X66n1297_066:0681b09": "作麼生。師曰艸賊大敗。",
    "X66n1297_066:0681b10": "龍起滄海。虎出林端。直下來也。急著眼看。(石溪月)",
    "X66n1297_066:0681b11": "金峰上堂。老僧二十年前有老婆心。二十年後無",
    "X66n1297_066:0681b12": "老婆心。僧問如何是二十年前有老婆心。師曰。問",
    "X66n1297_066:0681b13": "凡答凡。問聖答聖。曰如何是二十年後無老婆心。",
    "X66n1297_066:0681b14": "師曰。問凡不答凡。問聖不答聖。",
    "X66n1297_066:0681b15": "天童傑云。烏巨當時若見。但冷笑兩聲。者老漢若瞥",
    "X66n1297_066:0681b16": "地。自然不墮聖凡窠臼。　報恩琇云。金峰可謂得向",
    "X66n1297_066:0681b17": "上鉗錘。不落時人窠窟。然檢點將來。也是自倒自起。",
    "X66n1297_066:0681b18": "　壽昌浩云。金峰老漢縝密處水泄不通。疎頑時隨",
    "X66n1297_066:0681b19": "邪逐惡。者僧貪他香餌。未免墮在聖凡窠窟裏。百劫",
    "X66n1297_066:0681b20": "千生出身無路。興國今日平高就下。買帽相頭。莫謂",
    "X66n1297_066:0681b21": "山僧為你說老婆禪好。喝一喝。　石鼓滋云。金峰雖",
    "X66n1297_066:0681b22": "具移腔別調底手段。尚無指玼奪璧底機謀。終不免",
    "X66n1297_066:0681b23": "打作兩橛。老僧者裏則不然。二十年前有老婆心。饑",
    "X66n1297_066:0681b24": "飡渴飲。二十年後無老婆心。渴飲饑飡。",
    "X66n1297_066:0681c01": "金峰因僧問四海晏清時如何。師曰猶是階下漢。",
    "X66n1297_066:0681c02": "四海烟塵已晏然。當軒皓月照人寒。大功不賜將軍",
    "X66n1297_066:0681c03": "賞。寶馬金槍頓懶看。(丹霞淳)",
    "X66n1297_066:0681c04": "化外來賓事可安。將軍不重寶花冠。功成身退全無",
    "X66n1297_066:0681c05": "力。回首塵中毛骨寒。(伴我侶)",
    "X66n1297_066:0681c06": "金峰問僧甚處來。曰東國來。師曰作麼生過得金",
    "X66n1297_066:0681c07": "峰關。曰公驗分明。師曰試呈似金峰看。僧展兩手。",
    "X66n1297_066:0681c08": "師曰金峰關從來無人過得。曰和尚過得麼。師曰",
    "X66n1297_066:0681c09": "波斯喫胡椒。",
    "X66n1297_066:0681c10": "仰山欽云。過關須是透關眼。守關須是把關人。金峰",
    "X66n1297_066:0681c11": "不覺瞌睡。致被者僧衝突。雖然。蕩蕩一條官驛路。晨",
    "X66n1297_066:0681c12": "昏曾不禁人行。",
    "X66n1297_066:0681c13": "金峰於僧堂喫餅次。自拈一枚餅從上版頭轉一",
    "X66n1297_066:0681c14": "帀。大眾見一時合掌。師曰縱饒你十分起手。也祇",
    "X66n1297_066:0681c15": "得一半至。晚有僧請益曰。今日行餅祇得一半。請",
    "X66n1297_066:0681c16": "和尚全道。師作拈餅勢。復曰會麼。曰不會。師曰金",
    "X66n1297_066:0681c17": "峰也祇得一半。",
    "X66n1297_066:0681c18": "金峰餬餅祇許一半。若要完全後五日看。(方菴顯)",
    "X66n1297_066:0681c19": "金峰因僧辭。師問何處去。曰不敢妄通消息。師曰",
    "X66n1297_066:0681c20": "若到諸方切忌道著金峰為人處。曰已領尊旨。師",
    "X66n1297_066:0681c21": "曰忽有人問你作麼生。僧提起袈裟角。師曰捷弱",
    "X66n1297_066:0681c22": "於闍黎。",
    "X66n1297_066:0681c23": "巨音選云。大小金峰不妨為人徹困。檢點將來。却被",
    "X66n1297_066:0681c24": "者僧惑亂。山僧者裏事無一向。九十日已來與諸人",
    "X66n1297_066:0682a01": "行共行坐共坐。如今事不獲已。放一線道。擬共諸人",
    "X66n1297_066:0682a02": "說一上佛法。爭奈不是時節。雖然如是。且道山僧還",
    "X66n1297_066:0682a03": "有為人處麼。",
    "X66n1297_066:0682a04": "撫州曹山慧霞禪師(曹山寂嗣)僧問佛未出世時如何。",
    "X66n1297_066:0682a05": "師曰曹山不如。曰出世後如何。師曰不如曹山。",
    "X66n1297_066:0682a06": "五祖演云。若以世諦觀之。曹山合喫二十棒。若以祖",
    "X66n1297_066:0682a07": "道觀之。白雲合喫二十棒。雖然如是。棒頭有眼。兩人",
    "X66n1297_066:0682a08": "中一人全肯。一人全不。肯若檢點得出。許你具半隻",
    "X66n1297_066:0682a09": "眼。　天童覺云。佛與曹山主賓互換。出世不出世。各",
    "X66n1297_066:0682a10": "具一隻眼。未有常行而不住。未有常住而不行。還會",
    "X66n1297_066:0682a11": "麼。幽洞豈拘關鎖意。縱橫不涉兩頭機。　報恩秀云。",
    "X66n1297_066:0682a12": "曹山不如。自攜瓶去沽村酒。不如曹山。却著衫來作",
    "X66n1297_066:0682a13": "主人。天童拈處不礙。裂開萬松著語。何妨揑聚。佛與",
    "X66n1297_066:0682a14": "曹山主賓和合。出世不出世。雙眼圓明。終日在途中",
    "X66n1297_066:0682a15": "不離家舍。終日在家舍不離途中。還會麼。雲生洞口",
    "X66n1297_066:0682a16": "還歸洞。密密金刀剪不開。　天寧琦云。大小曹山口",
    "X66n1297_066:0682a17": "甜心苦。若有問壽山。佛未出世時如何。好。出世後如",
    "X66n1297_066:0682a18": "何。好。與他二個好。且聽一生參。　壽昌浩云。正偏妙",
    "X66n1297_066:0682a19": "叶還他本分宗師。就裏明機須是當場有準。若有問",
    "X66n1297_066:0682a20": "山僧。佛未出世時如何。水足艸足。出世後如何。牽犁",
    "X66n1297_066:0682a21": "拽耙。何故。雲散家家月。春來處處花。　法林音云。轉",
    "X66n1297_066:0682a22": "功就位。轉位就功。裂開揑聚。正偏圓融。曹山天童報",
    "X66n1297_066:0682a23": "恩三大老各有長處。法林更資一路。佛未出世時如",
    "X66n1297_066:0682a24": "何。勘破了也。出世後如何。勘破了也。雖然。莫將閒學",
    "X66n1297_066:0682b01": "解。埋沒師祖機。",
    "X66n1297_066:0682b02": "日隱青山瑞氣高。梧藏丹鳳覰無聊。無端石馬潭中",
    "X66n1297_066:0682b03": "過。驚起泥龍翻海潮。(投子青)",
    "X66n1297_066:0682b04": "古木靈巢鶴夢迷。崑崙白象倒騎歸。魚鱗水漲舟橫",
    "X66n1297_066:0682b05": "岸。羊角風生花落蹊。(湛堂深)",
    "X66n1297_066:0682b06": "曹山不如。花根本艶。不如曹山。虎體元斑。江南地暖。",
    "X66n1297_066:0682b07": "塞北春寒。一把柳絲收不得。和烟搭在玉欄杆。(石菴玿)",
    "X66n1297_066:0682b08": "曹山不如。是馬非驢。不如曹山。虎不食斑。龍吟霧起。",
    "X66n1297_066:0682b09": "虎嘯風寒。達觀之士兮一見便見。中下之機兮千山",
    "X66n1297_066:0682b10": "萬山。瘥病不假驢馱藥。延齡何用九還丹。(辛菴儔)",
    "X66n1297_066:0682b11": "清標隱隱紫微寒。仰望令人神欲刪。無奈彩雲更飄",
    "X66n1297_066:0682b12": "緲。夜深空倚玉欄杆。(位中符)",
    "X66n1297_066:0682b13": "萬斛煙雲受用奇。雙眉日向額堂垂。因思途路波吒",
    "X66n1297_066:0682b14": "者。爭似深山種紫芝。(直指南)",
    "X66n1297_066:0682b15": "銀盆盛雪色難別。蘆藏鷺鷥類莫窺。對對玉鷄啼午",
    "X66n1297_066:0682b16": "夜。共覘紫氣鎖彤墀。(如崙正)",
    "X66n1297_066:0682b17": "鍼劄不入。斧斫不開。身是箭垛。口是禍胎。顛酒曹山",
    "X66n1297_066:0682b18": "醉未醒。朝遊南嶽暮天台。(巨音選)",
    "X66n1297_066:0682b19": "曹山因僧侍立。師曰道者可煞熱。曰是。師曰祇如",
    "X66n1297_066:0682b20": "熱向甚處迴避。曰向鑊湯爐炭裏迴避。師曰祇如",
    "X66n1297_066:0682b21": "鑊湯爐炭又作麼生迴避。曰眾苦不能到。",
    "X66n1297_066:0682b22": "昭覺勤云。回機轉位。宛爾通方。直下似臘月蓮花。雖",
    "X66n1297_066:0682b23": "然如是。斬釘截鐵更饒一路。或有問山僧。恁麼熱向",
    "X66n1297_066:0682b24": "甚處迴避。祇向他道。鑊湯爐炭裏迴避。鑊湯爐炭裏",
    "X66n1297_066:0682c01": "如何迴避。向道熱殺也。且道還有為人處也無。　資",
    "X66n1297_066:0682c02": "福侶云。親切提持。圓融自在。還他曹山。然檢點將來。",
    "X66n1297_066:0682c03": "尚存意路。者裏則不然。有問鑊湯爐炭裏作麼生迴",
    "X66n1297_066:0682c04": "避。向他道知汝信不及。　洞山度云。祇如鑊湯爐炭",
    "X66n1297_066:0682c05": "裏苦不可言。因甚道眾苦不能到。還知古人落處也",
    "X66n1297_066:0682c06": "無。若知。寒則普天普地寒。熱則普天普地熱。者裏會",
    "X66n1297_066:0682c07": "得。更須知有向上一竅。其或未然。祇知事逐眼前過。",
    "X66n1297_066:0682c08": "不覺老從頭上來。",
    "X66n1297_066:0682c09": "崑崙片玉火中潤。碧落孤蟾水底圜。一念翛然無異",
    "X66n1297_066:0682c10": "色。任從滄海變桑田。(丹霞淳)",
    "X66n1297_066:0682c11": "眾苦不能到。特地好乾坤。風光都買盡。不費錢一文。",
    "X66n1297_066:0682c12": "(枯禪鏡)",
    "X66n1297_066:0682c13": "賀家湖上天華寺。一一軒窗面水開。不是閉門防俗",
    "X66n1297_066:0682c14": "客。愛閒能有幾人來。(天目禮)",
    "X66n1297_066:0682c15": "瞎却頂門三隻眼。鑊湯爐炭裏優遊。若言眾苦不能",
    "X66n1297_066:0682c16": "到。端的何曾有地頭。(少室睦)",
    "X66n1297_066:0682c17": "萬仞洪巖勢逼天。崚嶒怪石鎖雲煙。不知誰是忘機",
    "X66n1297_066:0682c18": "者。撒手無依得自然。(直指南)",
    "X66n1297_066:0682c19": "曹山因僧問四山相逼時如何。師曰曹山在裏許。",
    "X66n1297_066:0682c20": "曰還求出也無。師曰在裏許即求出。",
    "X66n1297_066:0682c21": "瀛山誾云。潦倒曹山被者僧拶得立地尿出。　白巖",
    "X66n1297_066:0682c22": "符云。與麼答話。大似自語相違。我若作曹山。待道還",
    "X66n1297_066:0682c23": "求出也無。不求出。為什麼不求出。却向道是他受用",
    "X66n1297_066:0682c24": "慣常。",
    "X66n1297_066:0683a01": "撫州荷玉山玄悟光慧禪師(曹山寂嗣)僧問如何是西",
    "X66n1297_066:0683a02": "來的的意。師曰不禮拜更待何時。",
    "X66n1297_066:0683a03": "虗堂寂寂夜深寒。攜得瑤琴月下彈。不是知音徒側",
    "X66n1297_066:0683a04": "耳。悲風流水豈相干。(丹霞淳)",
    "X66n1297_066:0683a05": "衡州常寧縣育王山弘通禪師(曹山寂嗣)僧問如何是",
    "X66n1297_066:0683a06": "和尚家風。師曰渾身不值五文錢。曰太恁貧寒生。",
    "X66n1297_066:0683a07": "師曰古代如是。曰如何施設。師曰隨家豐儉。",
    "X66n1297_066:0683a08": "祖代家風沒一文。清貧中更是清貧。著衣喫飯隨豐",
    "X66n1297_066:0683a09": "儉。物物頭頭用最親。(丹霞淳)",
    "X66n1297_066:0683a10": "蜀州西禪禪師(曹山寂嗣)僧問如何是非思量處。師曰",
    "X66n1297_066:0683a11": "誰見虗空夜點頭。",
    "X66n1297_066:0683a12": "一點靈明六不收。昭然何用更凝眸。箇中消息人難",
    "X66n1297_066:0683a13": "委。獨有虗空暗點頭。(丹霞淳)",
    "X66n1297_066:0683a15": "宗鑑法林卷六十六"
}