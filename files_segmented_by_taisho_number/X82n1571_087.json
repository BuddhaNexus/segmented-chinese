{
    "X82n1571_087:0475c03": "五燈全書卷第八十七",
    "X82n1571_087:0475c05": "京都聖感禪寺住持(臣)僧　(超永)　編輯",
    "X82n1571_087:0475c06": "京都古華嚴寺住持(臣)僧　(超揆)　較閱　進",
    "X82n1571_087:0475c07": "呈",
    "X82n1571_087:0475c08": "　　臨濟宗",
    "X82n1571_087:0475c09": "　　　南嶽下三十六世隨錄",
    "X82n1571_087:0475c10": "靈巖雪菴狀伊致禪師上堂。舉我此法門祇論見性",
    "X82n1571_087:0475c11": "不論禪定解脫。師笑曰。大小祖師。禪定不是性。解脫",
    "X82n1571_087:0475c12": "寧非見。論與不論。都盧泥裏洗土塊。拈拄杖曰。靈巖",
    "X82n1571_087:0475c13": "祇者一條白棒。搘撐個破落門戶。果是咽喉儱侗。只",
    "X82n1571_087:0475c14": "貴你吞得下便休。不許鎖細齩嚼。何也。背地裏一下",
    "X82n1571_087:0475c15": "百雜碎底。往往撞到面前。橫吞不是。豎吞不是。要得",
    "X82n1571_087:0475c16": "吞吐自由。全無留礙。直須拈却當門兩個始得　上",
    "X82n1571_087:0475c17": "堂。默默。無上菩提從此得。饒饒。萬禍千殃從此消。忍",
    "X82n1571_087:0475c18": "忍。三世如來從此盡。會得些三種語了。好個不快活",
    "X82n1571_087:0475c19": "漢。師大笑曰。慈受慈受。苦屈苦屈。因自指曰。此老前",
    "X82n1571_087:0475c20": "後住山。相去四百年矣。事到今日。驀喝一喝。打一棒",
    "X82n1571_087:0475c21": "曰。爭好說到者裏。祇要明取我。本是個快活漢。遂旋",
    "X82n1571_087:0475c22": "風打。下法堂　上堂。問墻壁瓦礫。是古佛心。即心是",
    "X82n1571_087:0475c23": "佛。就地拈起一片曰。禮拜是。不禮拜是。師曰。不是情",
    "X82n1571_087:0475c24": "中法。莫生種種心。曰祖師言句。是破草鞋。春草如錐。",
    "X82n1571_087:0476a01": "不著固好。師曰。上座莫巧點。僧退。師擲下拂子。乃曰。",
    "X82n1571_087:0476a02": "心不是佛。智不是道。有祖西來。胡麻廝絞。冷挨壁破。",
    "X82n1571_087:0476a03": "走却一寶。心智路絕。值是好笑。笑你癡禪。波波尋討",
    "X82n1571_087:0476a04": "　小參。拈拄杖曰。者漢天然孤露。迥無葢覆。皮既不",
    "X82n1571_087:0476a05": "存。毛將安附。且不受他銷金鑠石之毀。又何有乎攢",
    "X82n1571_087:0476a06": "花簇錦之譽。琉璃缾子。十丈珊瑚。當門與汝。一一打",
    "X82n1571_087:0476a07": "破。著力不得處。忍俊不禁。廻避無門時。無明滿肚。更",
    "X82n1571_087:0476a08": "討甚名身句身。寶几珍御。乃顧左右曰。還知他為人",
    "X82n1571_087:0476a09": "處麼。卓一卓曰。要頭截取去　小參。實謂此事。如王",
    "X82n1571_087:0476a10": "字不加點。的的真種。何待鬧市裏[囗@力]地一聲。方才超",
    "X82n1571_087:0476a11": "羣拔萃。不知從本以來。天上天下。瞻仰末由。四海八",
    "X82n1571_087:0476a12": "埏。全歸至化。又說甚髻中珠朗。肘後符靈。乃擊拂子",
    "X82n1571_087:0476a13": "曰。翻令力耕者。半作賣花人　小參。拈起拄杖曰。熱",
    "X82n1571_087:0476a14": "喫一頓。白汗交流。正眼看來。如家常茶飯相似。二時",
    "X82n1571_087:0476a15": "受用即得。舉似人即不得。雖然如是。想起一聯舊話。",
    "X82n1571_087:0476a16": "乃卓曰。甜者甜兮苦者苦。此道今人棄如土。擲下拄",
    "X82n1571_087:0476a17": "杖(退翁儲嗣)。",
    "X82n1571_087:0476a18": "蘇州陽山大慈補菴喻禪師鹽官袁氏子。年十七。知",
    "X82n1571_087:0476a19": "有宗門下事。投靈隱禮薙染。完具足戒。一日聞禮罵",
    "X82n1571_087:0476a20": "侍者。適有僧問佛法的的大意。禮推僧出方丈。閉却",
    "X82n1571_087:0476a21": "門。師從傍見。駭然致疑。經一載。值佛日開爐。師入堂。",
    "X82n1571_087:0476a22": "誓以七日為限。極力參究。至第三日晚。聞堂中擊二",
    "X82n1571_087:0476a23": "板聲。豁然有省。偈曰。腦後一槌。髑髏粉碎。今夕何夕。",
    "X82n1571_087:0476a24": "汗流浹背。入方丈呈所悟。禮問。如何是你本來面目。",
    "X82n1571_087:0476b01": "師曰。兩板一聲鐘。禮曰。喚著竹篦則觸。不喚著則背。",
    "X82n1571_087:0476b02": "又作麼生。師曰。海枯終見底。禮頷之。師一日見靈巖",
    "X82n1571_087:0476b03": "語錄。讀之恍然曰。他日了我大事。捨這老漢。其誰與",
    "X82n1571_087:0476b04": "歸。遂上靈巖。儲曰。佛日所得的呈似看。師曰。爭好妄",
    "X82n1571_087:0476b05": "通消息。儲曰。也要大家知。師曰。只恐無人證明。儲曰。",
    "X82n1571_087:0476b06": "放汝三十棒。師曰。又與麼去也。儲大笑。師展禮　上",
    "X82n1571_087:0476b07": "堂。無開口處。是你得力處。好下脚處。是你轉身處。路",
    "X82n1571_087:0476b08": "上行人口是碑。是你親切處。快快。與古人打個對同",
    "X82n1571_087:0476b09": "了。好來問你。落花滿地歸何處。乃呵呵大笑。下座",
    "X82n1571_087:0476b10": "　上堂。隔墻見角。便知是牛。隔山見烟。便知是火。無盡",
    "X82n1571_087:0476b11": "神通菩薩。因甚踪跡難尋。咳[口*敕]一聲曰。大王來也",
    "X82n1571_087:0476b12": "　上堂。左右顧視曰。還有唾面自乾的衲子麼。出來。寶",
    "X82n1571_087:0476b13": "林與你作刎頸之交。僧出禮拜而起。師驀面一唾",
    "X82n1571_087:0476b14": "　問陌路相逢。以何為驗。師曰。開口見膽。曰不開口如",
    "X82n1571_087:0476b15": "何。師曰。啞的　問虗空關不住時如何。師曰。揭簾須",
    "X82n1571_087:0476b16": "隨後手(退翁儲嗣)。",
    "X82n1571_087:0476b17": "粵東山品嵓禪師參靈巖儲。纔入方丈。見傍僧呈頌",
    "X82n1571_087:0476b18": "古。不覺礙膺冰釋。儲舉公案。逐一勘問。了無疑滯。儲",
    "X82n1571_087:0476b19": "為助喜曰。吾道南矣。師呈偈曰。吾宗無語句。何事落",
    "X82n1571_087:0476b20": "言詮。猩猩能說話。鸚鵡巧徒然。古德留拈頌。今人長",
    "X82n1571_087:0476b21": "笑顏。蘸乾海水墨。那字寫真傳(退翁儲嗣)。",
    "X82n1571_087:0476b22": "疁溪廣福風遇谷禪師崇川人也。小參。六月壬申日。",
    "X82n1571_087:0476b23": "傳聞鬼過關。燈籠多揑怪。露柱却安閒。還有不落窠",
    "X82n1571_087:0476b24": "窟者麼。卓拄杖曰。烏藤三十下。寄打穹窿山(退翁儲嗣)。",
    "X82n1571_087:0476c01": "廣南質菴邵禪師粵之興寧人。上堂。實論此事。如王",
    "X82n1571_087:0476c02": "字不加點。百草頭上。拈過一邊。閙市叢中。幾個夢見。",
    "X82n1571_087:0476c03": "不是今日壓良為賤。只為禪和子。往往認著驢前馬",
    "X82n1571_087:0476c04": "後的。依稀越國。彷彿揚州。良久。顧左右曰。錢塘去國",
    "X82n1571_087:0476c05": "三千里(退翁儲嗣)。",
    "X82n1571_087:0476c06": "北京鎮國山菴林禪師海陵王氏子。母得異夢而生。",
    "X82n1571_087:0476c07": "長不茹葷。年十八。強之娶。不從。堅請出世。親固信道。",
    "X82n1571_087:0476c08": "欣然聽之。翦染既乘夙願。居恒自疑于生死去來。乃",
    "X82n1571_087:0476c09": "腰包抵靈巖。入方丈禮謁。儲一見欣然。謂旁僧曰。此",
    "X82n1571_087:0476c10": "吾鄉阿蒙也。今執侍左右。堂中起精進七。師與其數。",
    "X82n1571_087:0476c11": "至忘寢食。儲鉗錘毒辣。師益奮勵。涕泣隨之。逾二七",
    "X82n1571_087:0476c12": "了無所得。胸次迫悶。偶值維那與僧舉臨濟三頓棒。",
    "X82n1571_087:0476c13": "至原來黃檗佛法無多子處。廓然打失鼻孔。適儲落",
    "X82n1571_087:0476c14": "堂。師出禮。儲問。不與萬法為侶者甚麼人。聲未絕。師",
    "X82n1571_087:0476c15": "便喝。儲曰。好好問。你為甚麼便喝。師曰。老漢話頭也",
    "X82n1571_087:0476c16": "不識。儲便打。師拂袖歸眾。隨呈一偈。儲笑而頷之。後",
    "X82n1571_087:0476c17": "以源流衣拂珍重記莂。出住姑孰乳山京都鎮國",
    "X82n1571_087:0476c18": "　上堂。拈起拄杖曰。若是棒下無生。臨機不就底衲僧。",
    "X82n1571_087:0476c19": "自然風雲聚會。雷雨齊施。法戰當場爭先奪彩。向石",
    "X82n1571_087:0476c20": "火光中。伸出佛手。掀翻黑山鬼窟。紅旗影裏。展開驢",
    "X82n1571_087:0476c21": "脚。踢倒癩馬枯樁。說甚有句無句如藤倚樹。是句亦",
    "X82n1571_087:0476c22": "剗。非句亦剗。直得倚天長劒。萬里神光。大用現前。全",
    "X82n1571_087:0476c23": "機獨脫。雖然如是。祇如雲門乾矢橛。趙州殿裏底。又",
    "X82n1571_087:0476c24": "作麼生。良久。喝一喝曰。面目現在　上堂。問如何是",
    "X82n1571_087:0477a01": "十方薄伽梵。一路涅槃門。師曰。五里一亭。十里一舖。",
    "X82n1571_087:0477a02": "曰便恁麼會時如何。師曰。崖州萬里。問牛頭未見四",
    "X82n1571_087:0477a03": "祖時如何。師曰。牡丹花下蜂成塊。曰見後如何。師曰。",
    "X82n1571_087:0477a04": "荊棘林中鳥不棲。乃曰。霜明萬壑。月皎千江。紅霞縹",
    "X82n1571_087:0477a05": "緲。綠水汪洋。頭頭揭示圓通妙門。一一流通正法眼",
    "X82n1571_087:0477a06": "藏。回頭轉腦。依然重疊關山。直下知歸。許你縱橫獨",
    "X82n1571_087:0477a07": "步。卓拄杖　上堂。八月半。秋已中。樹凋葉落。體露金",
    "X82n1571_087:0477a08": "風。一輪明月當空照。兩岸蘆花對蓼紅。層落落影重",
    "X82n1571_087:0477a09": "重。無位真人處處逢。良久曰。是何面目。拍禪牀曰。切",
    "X82n1571_087:0477a10": "忌冬烘　上堂。一片白雲橫嶽頂。兩株紅葉覆清泉。",
    "X82n1571_087:0477a11": "不須更問西來意。流水滔滔下碧巔。者裏見得徹信",
    "X82n1571_087:0477a12": "得及。諸方決定印可。乳山門下。未肯點首。何故。向上",
    "X82n1571_087:0477a13": "更有事在　上堂。盡虗空界普明寺。日月星辰是學",
    "X82n1571_087:0477a14": "徒。一一面南看北斗。更於何處覓親疎　上堂。盡乾",
    "X82n1571_087:0477a15": "坤大地。喚作一條拄杖。眼中添榍。不喚作拄杖。無本",
    "X82n1571_087:0477a16": "可據。直饒頭頭俱透過。脚跟猶未點地在。畢竟作麼",
    "X82n1571_087:0477a17": "生道得恰好。河天月暈魚生子。檞葉風微鹿養茸",
    "X82n1571_087:0477a18": "　上堂。秋風凉。秋夜長。未歸客思故鄉。流光眨眼疾如",
    "X82n1571_087:0477a19": "電。黃葉飄飄過短墻。風前獨立向誰說。天際飛鴻三",
    "X82n1571_087:0477a20": "兩行　上堂。問大雪滿長安。是何意旨。師曰。眼裏耳",
    "X82n1571_087:0477a21": "裏。曰非和尚見不到此。師曰。徹骨徹髓。曰謹領。師曰。",
    "X82n1571_087:0477a22": "莫狼籍。問一夜西風滴水滴凍。驀劄相逢。如何出手。",
    "X82n1571_087:0477a23": "師展手曰。與汝個標榜。曰請和尚尊重。師曰。俊哉衲",
    "X82n1571_087:0477a24": "僧。僧掩耳歸眾。師隨後便打。乃曰。雪滿長安。眼裏耳",
    "X82n1571_087:0477b01": "裏。滴水滴凍。徹骨徹髓。俊哉衲僧。切忌掩耳。好個標",
    "X82n1571_087:0477b02": "榜。吾將誰語。擲拄杖下座　上堂。問以字不成。八字",
    "X82n1571_087:0477b03": "不是。聲未絕。師曰。是甚麼字。僧無語。師乃曰。以字不",
    "X82n1571_087:0477b04": "成。八字不是。童壽翻譯不來。慶喜結集不到。夫子一",
    "X82n1571_087:0477b05": "總不知。達磨却也不識。惟有須菩提。解空第一。信口",
    "X82n1571_087:0477b06": "道識識。良久曰。向下文長付來日　上堂。眾纔集定。",
    "X82n1571_087:0477b07": "二僧競出。師曰。住住。曰一不做。二不休。師便喝。僧歸",
    "X82n1571_087:0477b08": "位。師曰。若不喝住。無有住頭。便下座　上堂。眾纔集",
    "X82n1571_087:0477b09": "定。師驀豎拄杖曰。看看。眾回首。擲拄杖曰。太平本是",
    "X82n1571_087:0477b10": "將軍致。不許將軍見太平　上堂。三世諸佛。無中說",
    "X82n1571_087:0477b11": "有。沿山推出白雲來。六代祖師。有裏尋無。就地拾將",
    "X82n1571_087:0477b12": "明月去。不涉二途。作麼生理論。自從春色來嵩少。三",
    "X82n1571_087:0477b13": "十六峰青至今　上堂。鎮國門戶大開。一任縱橫往",
    "X82n1571_087:0477b14": "來。汝若停機佇思。莫怪劈脊連腮。且道。作麼生是脚",
    "X82n1571_087:0477b15": "頭得力底句。良久曰。夜來莫踏白。不是水便是石",
    "X82n1571_087:0477b16": "　晚參。若論此事。如人暗中書字。字雖不成。文彩已彰。",
    "X82n1571_087:0477b17": "喝一喝曰。汝等諸人。切忌承當。何故。上一畫短。下一",
    "X82n1571_087:0477b18": "畫長。達磨原不識。孔子錯商量　問杖林山下竹筋",
    "X82n1571_087:0477b19": "鞭。意旨如何。師曰。葛藤樁子　到天界方丈。從東過",
    "X82n1571_087:0477b20": "西。界曰。探頭作麼。師便喝。界曰看箭。師作倒身勢。界",
    "X82n1571_087:0477b21": "擬議。師打曰。將謂收燕破趙之才。原來是間道小卒",
    "X82n1571_087:0477b22": "　問德山口似血盆。牙如劒樹。因甚被巖頭授記。師",
    "X82n1571_087:0477b23": "曰。逢人不得錯舉　問如何是諸佛圓融之相。師曰。",
    "X82n1571_087:0477b24": "有水皆含月。無山不帶雲　問如何是驚人句。師曰。",
    "X82n1571_087:0477c01": "火燒鐵柱宮。曰燒後如何。師曰。一場懡[怡台+羅]　問大顛",
    "X82n1571_087:0477c02": "擯首座。意旨如何。師曰。打草要蛇驚。曰同一叩齒。誵",
    "X82n1571_087:0477c03": "訛在甚處。師曰。王令稍嚴。不許攙行奪市　問趙州",
    "X82n1571_087:0477c04": "道無。意旨如何。師曰。苦瓜連根苦。曰因甚又道有。師",
    "X82n1571_087:0477c05": "師。甜瓜徹蒂甜。曰道有道無。是一是二。師拊掌一下",
    "X82n1571_087:0477c06": "曰。三段不同。收歸上科　問牛頭未見四祖時如何。",
    "X82n1571_087:0477c07": "師曰。樹密鳥爭棲。曰見後如何。師曰。山空雲色淡",
    "X82n1571_087:0477c08": "　問如何是住地無明。師曰。胡僧讀梵書。曰如何是根",
    "X82n1571_087:0477c09": "本智。師曰。剎竿頭上風車子。曰如何是塵沙惑。師曰。",
    "X82n1571_087:0477c10": "一翳在眼。空花亂墜。曰如何是差別智。師曰。面南看",
    "X82n1571_087:0477c11": "北斗　問如何是親切句。師曰。低頭拾明月。曰如何",
    "X82n1571_087:0477c12": "是得力句。師曰。沿山推白雲　康熙甲子。師示疾。辭",
    "X82n1571_087:0477c13": "眾。散衣鉢書籍。命小師載月舟主方丈。火浴入塔。不",
    "X82n1571_087:0477c14": "披麻不報喪。不舉哀不延請。封龕舉火。常住事。纖悉",
    "X82n1571_087:0477c15": "不遺。至十一月十三日午時。沐浴更衣。瞑目欲寂。一",
    "X82n1571_087:0477c16": "眾哀請偈言。乃張目曰。四大分張。不涉眾緣。風清月",
    "X82n1571_087:0477c17": "白。一任閒閒。生死無拘。應念現前。沿流不止。真照無",
    "X82n1571_087:0477c18": "邊。拍碎虗空。火裏生蓮。端坐泊然而逝。壽五十四。臘",
    "X82n1571_087:0477c19": "三十五。茶毗。頂骨舌根不壞。塔於寺之西北乾方。語",
    "X82n1571_087:0477c20": "錄四卷。行世(退翁儲嗣)。",
    "X82n1571_087:0477c21": "楓江永慶研菴遂禪師小參。拈拄杖曰。喚作拄杖子。",
    "X82n1571_087:0477c22": "入地獄如箭射。不喚作拄杖子。入地獄如箭射。且道。",
    "X82n1571_087:0477c23": "因甚如此。卓拄杖曰。謗斯經故。獲罪如是(退翁儲嗣)。",
    "X82n1571_087:0477c24": "蘇州堯峰山椒音禪師吳文定公寬之曾孫。上堂。冬",
    "X82n1571_087:0478a01": "青樹裏。破瓦鱗鱗。銀杏林中。碎金灑灑。如何銀杏看",
    "X82n1571_087:0478a02": "冬青。不把碎金修破瓦。以手斫額曰。將謂覆盆之下",
    "X82n1571_087:0478a03": "　上堂。長至日日恁麼短。短至日日恁麼長。長短難",
    "X82n1571_087:0478a04": "分周漢尺。空山消得一爐香(退翁儲嗣)。",
    "X82n1571_087:0478a05": "蘇州興福汝晉輪禪師海虞人。上堂。昨夜三更失却",
    "X82n1571_087:0478a06": "牛。今朝起來失却火。無位真人急急奔。撞著燈籠沒",
    "X82n1571_087:0478a07": "處躲。下座攔住一僧曰。還見露柱麼。僧笑。師打曰。全",
    "X82n1571_087:0478a08": "不擔一點千繫(退翁儲嗣)。",
    "X82n1571_087:0478a09": "蘇州高菴惕方予禪師長洲人。禮靈巖儲得度。一日",
    "X82n1571_087:0478a10": "侍立次。儲曰。何不下堂參禪去。來者裏瞌睡作麼。師",
    "X82n1571_087:0478a11": "曰。老和尚。何得開眼寐語。儲曰。大死的人。却活時如",
    "X82n1571_087:0478a12": "何。師曰。某甲自幼不曾眼花　示眾。有句無句。如藤",
    "X82n1571_087:0478a13": "倚樹。樹倒藤枯。一堆樁倒。拈拄杖曰。如今却在山僧",
    "X82n1571_087:0478a14": "手裏。移名易相。門戶別開。喚作拄杖則觸。不喚作拄",
    "X82n1571_087:0478a15": "杖則背。且道。畢竟喚作甚麼。擲拄杖曰。翻憶溈山笑",
    "X82n1571_087:0478a16": "轉新(退翁儲嗣)。",
    "X82n1571_087:0478a17": "報慈序香成禪師武陵陳氏子。頌臨濟三頓棒曰。芻",
    "X82n1571_087:0478a18": "狗吠花陰。霜禽啼殘月。啞子喫黃連。噎得眼睛突(退翁",
    "X82n1571_087:0478a19": "儲嗣)。",
    "X82n1571_087:0478a20": "南岳丹霞香林真禪師淮安人。上堂。揮拂子曰。瀟湘",
    "X82n1571_087:0478a21": "夜雨。復以拂子打圓相曰。洞庭秋月。山僧將一幅天",
    "X82n1571_087:0478a22": "然圖畫。盡情展示諸人了也。更有甚事不明。重來者",
    "X82n1571_087:0478a23": "裏描邈。乃擲拂子曰。不如策杖歸山去。長笑一聲天",
    "X82n1571_087:0478a24": "地秋　小參。夜來虱子咬人。更兼老鼠作閙。瞌睡也",
    "X82n1571_087:0478b01": "不曾打個。忽然聽得隣菴打鐘。慌忙爬起撒尿。仔細",
    "X82n1571_087:0478b02": "思量。只討得一事便宜。莫是洗面摸著鼻頭麼。搖首",
    "X82n1571_087:0478b03": "曰。不是。且道是甚麼。不曾開眼做夢(退翁儲嗣)。",
    "X82n1571_087:0478b04": "吳江長慶古斯乘禪師邑之徐氏子。上堂。到處不興",
    "X82n1571_087:0478b05": "人本分著落者。非丈夫也。到處與人本分著落者。其",
    "X82n1571_087:0478b06": "膠固不可勝言。所以吞下栗棘蓬。透過金剛圈的。未",
    "X82n1571_087:0478b07": "容伊道。殺佛殺祖。施大慈光。為己為人。潑天惡口。老",
    "X82n1571_087:0478b08": "和尚曰。臨濟下火發。容得你打開骨董箱麼。須向活",
    "X82n1571_087:0478b09": "潑中。張開正眼。則古今橫照。始無限礙。不然。宗門下",
    "X82n1571_087:0478b10": "事。掃地多時。以竹篦擊香桌曰。未到與麼田地。孤負",
    "X82n1571_087:0478b11": "參學初志(退翁儲嗣)。",
    "X82n1571_087:0478b12": "龍聽無用卭在瓠禪師宣城沈壽嶶侍御之子也。舉",
    "X82n1571_087:0478b13": "鄉進士。因鼎遷。薙染。參靈巖儲得法。一日往壽古南",
    "X82n1571_087:0478b14": "門於破山。門獨不以例拒。留待七日。臨行。屬和洪覺",
    "X82n1571_087:0478b15": "範所製竹尊者詩。師遂應口曰。朅來頻見海桑枯。萬",
    "X82n1571_087:0478b16": "億身中第一癯。裊裊清音空實相。亭亭秀節迥凡夫。",
    "X82n1571_087:0478b17": "雲霞彩映琅玕實。鸞鳳聲驚燕雀徒。領取風光依座",
    "X82n1571_087:0478b18": "下。雉頭今許宿竿無　師常一衲。湖湘莫知所自。一",
    "X82n1571_087:0478b19": "日至虎丘甘露院。示微疾。同參來候次。僧出問。路逢",
    "X82n1571_087:0478b20": "道伴交肩過。如何相待。師曰。難為識者。又問。大徹底",
    "X82n1571_087:0478b21": "人。本脫生死。因甚命根不斷。師曰。病入膏肓。又問。和",
    "X82n1571_087:0478b22": "尚身後有何指示。師震威一喝。趺坐而逝(退翁儲嗣)。",
    "X82n1571_087:0478b23": "鳳巢咸菴及禪師泰州人。上堂。伐鼓鳴鐘。特為說破。",
    "X82n1571_087:0478b24": "佛法商量。世諦流布。良久。拍案曰。是甚奇貨。便下座",
    "X82n1571_087:0478c01": "　小參。前三三乾坤之內。後三三宇宙之中。豎拂子",
    "X82n1571_087:0478c02": "顧左右曰。誰知席帽下。元是昔愁人(退翁儲嗣)。",
    "X82n1571_087:0478c03": "荊溪南池冬杲亮禪師上堂。正法眼藏。豈由言顯。長",
    "X82n1571_087:0478c04": "空皎月。何待指標。然非指標。何以見月。靡由言顯。焉",
    "X82n1571_087:0478c05": "得正法。到這裏。必真參實悟。始入其微。諸禪德。果欲",
    "X82n1571_087:0478c06": "參禪。眾不在多。剎不在大。設使眾滿河沙。無非閙熱",
    "X82n1571_087:0478c07": "門庭。剎遍大地。所棲不過一枝。苟能脚跟點地。一可",
    "X82n1571_087:0478c08": "當十。便能向藕孔裏。現大神變。微塵中轉妙法輪。始",
    "X82n1571_087:0478c09": "足稱超佛越祖。是以。臨濟於滹沱河邊建立底。也不",
    "X82n1571_087:0478c10": "過應今時節。驀豎拂子曰。山僧今日立地待汝搆去。",
    "X82n1571_087:0478c11": "果得與麼地。許你大唐國裏揑怪。其或尚留觀聽。謾",
    "X82n1571_087:0478c12": "汝去也。隨擊一擊曰。罨畵溪聲同瀚海。大珠山色共",
    "X82n1571_087:0478c13": "彌盧　示眾。週視左右。以手點胸曰。這漢生平。祇解",
    "X82n1571_087:0478c14": "著衣喫飯。往往聞說佛法二字。如風過樹。似水澆石。",
    "X82n1571_087:0478c15": "今既事不獲已。舉揚一段話。與現前大眾。結個般若",
    "X82n1571_087:0478c16": "緣。不意。中途勁風嚴霜。一時打失了也。雖然。賴有拄",
    "X82n1571_087:0478c17": "杖。橫按曰。從門入者。不是家珍。從緣得者。永無退失。",
    "X82n1571_087:0478c18": "你道。迦文老子。覩明星而悟。是從門入耶。是從緣得",
    "X82n1571_087:0478c19": "耶。驀豎拄杖曰。木落霜寒。滴水滴凍。拶破晴空。天驚",
    "X82n1571_087:0478c20": "地動　上堂。閙市裏識得天子。禎祥地効。百草頭薦",
    "X82n1571_087:0478c21": "取老僧。瑞彩天呈。乃顧大眾曰。適來鐘鼓未發。大家",
    "X82n1571_087:0478c22": "早合乘時。既爾擁簇上前。領取新年佛法。遂擲下拂",
    "X82n1571_087:0478c23": "子　上堂。露滴千巖。月皎萬壑。達磨緘口。冷地摩挲。",
    "X82n1571_087:0478c24": "拍几一下曰。阿呵呵。好大哥。烹醲茶劈菓蓏(退翁儲嗣)。",
    "X82n1571_087:0479a01": "江陰靜寧力菴蔭禪師通州邵氏子。參靈巖儲。值茶",
    "X82n1571_087:0479a02": "次。儲問師曰。茶椀裏有你麼。師曰。某甲何物。用挂齒",
    "X82n1571_087:0479a03": "牙。儲曰。力子力子。師近前問訊曰。和尚萬福　僧舉",
    "X82n1571_087:0479a04": "南院。凡聖同居時如何。院曰。兩個猫兒一個獰。是何",
    "X82n1571_087:0479a05": "意旨。師曰。分付維那。直歲不得共居一處(退翁儲嗣)。",
    "X82n1571_087:0479a06": "湖州極樂飲曉濤禪師郡人也。上堂。舉先靈巖上堂。",
    "X82n1571_087:0479a07": "凡僧出問。但答曰是甚麼。眾罕契旨。師曰。蝦蟇吞月",
    "X82n1571_087:0479a08": "舌頭大。芥子投針眼界寬。且道。還契旨麼。遂展手曰。",
    "X82n1571_087:0479a09": "今朝又是風起　立春示眾。鞭起泥牛走。陽春和者",
    "X82n1571_087:0479a10": "稀。钁頭活計從今別。翻轉乾坤第一機(退翁儲嗣)。",
    "X82n1571_087:0479a11": "嘉興妙湛尼寶持總禪師郡之金氏女。隋州太僕之",
    "X82n1571_087:0479a12": "冢媳。夫亡脫俗。力參有省。靈巖儲問。趙州洗鉢盂話",
    "X82n1571_087:0479a13": "作麼生。師曰。賴有行者在。儲曰。爭好倚重別人。師曰。",
    "X82n1571_087:0479a14": "若不如此。誰知不分內外。儲頷之　住海鹽南詢上",
    "X82n1571_087:0479a15": "堂。十八上解作活計的。一頭水牯牛無處著落。代曰。",
    "X82n1571_087:0479a16": "遞過索頭來。又曰。十八破家散宅的。因甚七觔衫子。",
    "X82n1571_087:0479a17": "至今卸脫不下。代曰。久矣無人說到這裏　示眾。舉",
    "X82n1571_087:0479a18": "俱胝和尚。凡詶人問。祇豎一指示之。師曰。俱胝一指",
    "X82n1571_087:0479a19": "頭。千古曾無對。可憐懵懂禪。至今不瞥地。若瞥地。萬",
    "X82n1571_087:0479a20": "象森羅無出氣(退翁儲嗣)。",
    "X82n1571_087:0479a21": "靈瑞尼祖揆苻禪師湖州李氏女。具大智慧得法靈",
    "X82n1571_087:0479a22": "巖儲。一日到山禮覲。儲曰。有人問靈巖佛法。你如何",
    "X82n1571_087:0479a23": "抵對。師曰。爭敢觸忤和尚。儲便喝。師曰。實謂今古罕",
    "X82n1571_087:0479a24": "聞。次日辭行。儲曰。昨日公案。還記得麼。師曰。某甲只",
    "X82n1571_087:0479b01": "解瞻前。不解顧後。儲曰。何緣得到與麼田地。師曰。深",
    "X82n1571_087:0479b02": "領和尚一問。儲曰。原來忘却。師曰。不道口是禍門",
    "X82n1571_087:0479b03": "　上堂。西風一陣來。落葉兩三片。狼籍祖師心。匝地無",
    "X82n1571_087:0479b04": "人見。常履踐芒鞋。步步踏黃金。佛法原來如土賤",
    "X82n1571_087:0479b05": "　村菴上堂。一幅酒旗風。數點杏花雨。村路少人行。祇",
    "X82n1571_087:0479b06": "有黃鸝語。竹籬茅舍。別是乾坤。石室蒲團。渾忘今古。",
    "X82n1571_087:0479b07": "富貴不用誇矜。貧賤何須愁苦。何故。好信騎牛勝跨",
    "X82n1571_087:0479b08": "虎(退翁儲嗣)。",
    "X82n1571_087:0479b09": "玉峰靈時尼仁風印禪師崑山顧文康公從孫女",
    "X82n1571_087:0479b10": "　上堂。老胡于正覺山前。無端揑目生花。引得四七二",
    "X82n1571_087:0479b11": "三。華言梵語。紛紛紜紜。二千年來。費盡許多生受。更",
    "X82n1571_087:0479b12": "無一人為伊勦絕。而今把柄落在靈峙手裏。普天之",
    "X82n1571_087:0479b13": "下。誰敢道個如何。乃顧左右曰。且道。靈峙著甚緊。喝",
    "X82n1571_087:0479b14": "一喝曰。劒為不平離寶匣。藥因救病出金缾　小參。",
    "X82n1571_087:0479b15": "靈峙二十年來。橫草不敢拈。豎草不敢踏。任是諸方",
    "X82n1571_087:0479b16": "閙浩浩時。我這裏只是靜悄悄地。一時錯脚。踏入靈",
    "X82n1571_087:0479b17": "山會裏。被現坐道場這員古佛。將個無文印子。面門",
    "X82n1571_087:0479b18": "一劄。直得通身是手拈不下。通身是口道不出。冷地",
    "X82n1571_087:0479b19": "追思。祇合慙愧。顧大眾曰。祇如節文。且道。在甚麼處。",
    "X82n1571_087:0479b20": "眾默然。師曰。今日失利(退翁儲嗣)。",
    "X82n1571_087:0479b21": "澄江張有譽大圓居士號靜涵。萬曆己未進士。官戶",
    "X82n1571_087:0479b22": "部尚書。初見玉林琇。問浩浩塵中。如何得本。琇曰。居",
    "X82n1571_087:0479b23": "士這一問。從那裏來。士無語。琇曰。昔雲楨。雖不主張",
    "X82n1571_087:0479b24": "宗門。而指示人參究。却甚諦當。須看這段光明。何處",
    "X82n1571_087:0479c01": "流出。於此著眼。便是得本捷徑。士曰。如何用功。琇曰。",
    "X82n1571_087:0479c02": "這個却代居士不得。後鼎革。往參靈巖儲。言下有省。",
    "X82n1571_087:0479c03": "遂曰。生且妄。何死之足云。輙絕粒。儲曰。吾道。有大於",
    "X82n1571_087:0479c04": "此者。子既於中有會正當。拈己所知。嘉惠來學徒不",
    "X82n1571_087:0479c05": "忘溝瀆。效匹夫匹婦之諒。豈相期之意哉。遂執侍山",
    "X82n1571_087:0479c06": "中二十餘年。康熙己酉九月晦。士示疾。上靈巖作別。",
    "X82n1571_087:0479c07": "歸即病篤。儲親往視。士曰。年活八十一。更復何云。祇",
    "X82n1571_087:0479c08": "愧二十年來。不曾上報法乳。儲曰。放下著。士點首曰。",
    "X82n1571_087:0479c09": "真大慈父。真大慈父。次日。姪女尼曰。伯伯。一生參學。",
    "X82n1571_087:0479c10": "向上提持。正在此時。士喝曰。看脚下。少頃。謂左右曰。",
    "X82n1571_087:0479c11": "佛法世法。一齊放下了也。便脫去(退翁儲嗣)。",
    "X82n1571_087:0479c12": "偏沅巡撫周召南字晉侯。號衡齋。三韓人也。初問道",
    "X82n1571_087:0479c13": "于德山賦覺。有省。後讀靈巖儲語錄。於言無展事語",
    "X82n1571_087:0479c14": "不投機句下。得旨。湘西高峰建剎。延儲請益。一日問",
    "X82n1571_087:0479c15": "儲曰。既是羅漢。為甚麼却作牛去。儲曰。小出大遇。士",
    "X82n1571_087:0479c16": "呈。頌曰。孰為羅漢孰為牛。莫誤寒山老趙州。借問蒼",
    "X82n1571_087:0479c17": "天何處是。休誇嶽麓對湘流(退翁儲嗣)。",
    "X82n1571_087:0479c18": "圓通九一西禪師山行。值一居士作禮。師曰。居士高",
    "X82n1571_087:0479c19": "姓。士曰姓葉。老師高姓。師曰。我不姓葉。士曰高姓。師",
    "X82n1571_087:0479c20": "曰。與你同姓。士曰。又道不姓葉。師曰。姓葉的不是你",
    "X82n1571_087:0479c21": "　問機鋒轉語。還有操履也無。師以手拈舌曰。你道。",
    "X82n1571_087:0479c22": "我舌上有多少脚板跡。僧禮拜　問出門便是草。和",
    "X82n1571_087:0479c23": "尚因甚到此間。師曰。白雲橫谷口。曰恁麼則月映千",
    "X82n1571_087:0479c24": "江。海納眾流去也。師曰。遊子却迷踪。曰也是七花八",
    "X82n1571_087:0480a01": "裂。師便喝。僧亦喝。師休去(潭吉忍嗣)。",
    "X82n1571_087:0480a02": "汝州龍牙峻明諟禪師上堂。舉首楞嚴曰。汝但棄其",
    "X82n1571_087:0480a03": "生滅。守於真常。常光現前。根塵識心。悉皆消落。驀拈",
    "X82n1571_087:0480a04": "拄杖。卓一下曰。飯袋子。便恁麼去。龍牙路見不平。直",
    "X82n1571_087:0480a05": "為天下後世。作個指南。擲下拄杖曰。莫妄想　晚參。",
    "X82n1571_087:0480a06": "盡十方世界。是一口劒。亦能殺人。亦能活人。且道。把",
    "X82n1571_087:0480a07": "柄在誰手裏。驀拈竹篦曰。負命者却來。一時生按過",
    "X82n1571_087:0480a08": "(碩機聖嗣)。",
    "X82n1571_087:0480a09": "潭州益陽鳳山西峰雲腹智禪師蜀之渠縣李氏子。",
    "X82n1571_087:0480a10": "幼投六度剃染。初遊講席。因聽法華。恍然有入。往參",
    "X82n1571_087:0480a11": "象崖珽。入門便問。從天降下即不問。就地轉身事若",
    "X82n1571_087:0480a12": "何。珽曰。脚跟下。好與三十棒。師於言下大悟　住大",
    "X82n1571_087:0480a13": "足。上堂。舉天童悟老人曰。當頭一著。坐斷要津。纔然",
    "X82n1571_087:0480a14": "側耳。喪却家珍。從來佛法。不順人情。師曰。天童老漢",
    "X82n1571_087:0480a15": "大似誇貴賣賤。殊不知早順人情去也。時有一僧。出",
    "X82n1571_087:0480a16": "便喝。師曰。你這一喝。是喝天童耶。喝山僧耶。僧擬議。",
    "X82n1571_087:0480a17": "師直打出　小參。春至花開俱漏泄。非青非黃非赤",
    "X82n1571_087:0480a18": "白。珍重闍黎仔細觀。莫隨眼去妄分別。妄分別。葛藤",
    "X82n1571_087:0480a19": "有話無人說。喝一喝　康熙癸丑五月廿七日。師告",
    "X82n1571_087:0480a20": "寂。索筆留偈曰。破屋一把火。灰飛地絕塵。露出鐵牛",
    "X82n1571_087:0480a21": "機。應物任隨行(象崖珽嗣)。",
    "X82n1571_087:0480a22": "洛浦慧月寂亮禪師參字水拙。舉昔年某甲在天童。",
    "X82n1571_087:0480a23": "問明老人。向上一著千聖不傳意旨。連遭痛棒。至今",
    "X82n1571_087:0480a24": "不省。求和尚開示。拙曰。輕舟浮水面。師於言下。豁然",
    "X82n1571_087:0480b01": "頓悟。便禮拜曰。喜得今日問過(字水拙嗣)。",
    "X82n1571_087:0480b02": "廣福大儀觀誰禪師參字水拙於指月。拙問。鼻孔向",
    "X82n1571_087:0480b03": "下垂。眉毛橫兩截。作麼生會。師禮拜起曰。某甲不敢",
    "X82n1571_087:0480b04": "觸忤和尚。拙然之(字水拙嗣)。",
    "X82n1571_087:0480b05": "潭州白鹿嗣昌裔禪師上堂。當陽薦得。管教越古超",
    "X82n1571_087:0480b06": "今。格外知歸。始信全機大用。若是尋言逐句。誠然掠",
    "X82n1571_087:0480b07": "涕唾的。韓盧倚識停思。大似立地個死漢。眾中還有",
    "X82n1571_087:0480b08": "絕情量者麼。有則共山僧出一隻手。不然。山僧自拈",
    "X82n1571_087:0480b09": "自弄去也。良久。揮拂子曰。幾經霜雪幾經寒。幾度逢",
    "X82n1571_087:0480b10": "春幾度懽。昔日萬峰咳[口*敕]病。今朝咳與眾人看。咄咄",
    "X82n1571_087:0480b11": "咄(月竹舟嗣)。",
    "X82n1571_087:0480b12": "東川新寧聽雪樂禪師參尼足瀾。值上堂。舉如何是",
    "X82n1571_087:0480b13": "祖師西來意。庭前栢樹子。恁麼會。便不是了也。如何",
    "X82n1571_087:0480b14": "是祖師西來意。庭前栢樹子。恁麼會方始得。聲未絕。",
    "X82n1571_087:0480b15": "師出撫掌曰。不是不是。瀾便問。作麼生便是。師曰。幸",
    "X82n1571_087:0480b16": "有這個在。瀾曰。這個是甚麼。師又撫掌曰。不是不是。",
    "X82n1571_087:0480b17": "瀾頷之(尼足寰嗣)。",
    "X82n1571_087:0480b18": "鼎州德山語嵩裔禪師蜀巴渝人。上堂。大眾識這段",
    "X82n1571_087:0480b19": "機緣麼。山僧往歲在黔三處開堂。不識好惡。拈條白",
    "X82n1571_087:0480b20": "棒。佛來也打。魔來也打。見者聞者。望崖而退。於是散",
    "X82n1571_087:0480b21": "眾逃名。因竹帆師叔。命住此院。齩定牙關。並無法說。",
    "X82n1571_087:0480b22": "習氣不除。問者痛與一頓。喚作棒。入地獄如箭。作道",
    "X82n1571_087:0480b23": "理商量。入地獄如箭。於此會得。大事已畢。苟或未能。",
    "X82n1571_087:0480b24": "切須努力　師至天童。埽悟祖塔。遠菴僼。留師分座",
    "X82n1571_087:0480c01": "說法。一日忽告眾別。說偈坐逝。僼為舉掩龕偈曰。三",
    "X82n1571_087:0480c02": "千里外孤笻至。萬指叢中撥手歸。海嶽一時俱慘澹。",
    "X82n1571_087:0480c03": "法門千古長光輝(雪臂巒嗣)。",
    "X82n1571_087:0480c04": "辰州龍山頴秀悟禪師巴渝長壽黃氏子。上堂。至理",
    "X82n1571_087:0480c05": "無言。明眼者鑑。真機獨露。通達者知。若以禪會。特地",
    "X82n1571_087:0480c06": "乖張。不以禪會。當面蹉過。於斯薦得。便見大道坦然。",
    "X82n1571_087:0480c07": "風行草偃(敏樹相嗣)。",
    "X82n1571_087:0480c09": "五燈全書卷第八十七"
}