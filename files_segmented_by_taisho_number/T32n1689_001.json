{
    "T32n1689_001:0784b03": "No. 1689",
    "T32n1689_001:0784b04": "請賓頭盧法",
    "T32n1689_001:0784b06": "宋沙門釋慧簡譯",
    "T32n1689_001:0784b07": "天竺國有優婆塞國王長者，若設一切會，常",
    "T32n1689_001:0784b08": "請賓頭盧頗羅墮誓阿羅漢。賓頭盧者字也，",
    "T32n1689_001:0784b09": "頗羅墮誓者姓也，其人為樹提長者現神足",
    "T32n1689_001:0784b10": "故，佛擯之不聽涅槃，勅令為末法四部眾作",
    "T32n1689_001:0784b11": "福田。請時於靜處燒香禮拜，向天竺摩梨山，",
    "T32n1689_001:0784b12": "至心稱名，言：「大德賓頭盧頗羅墮誓，受佛教",
    "T32n1689_001:0784b13": "勅為末法人作福田。願受我請，於此處食。」",
    "T32n1689_001:0784b14": "若新作屋舍，亦應請之，言：「願受我請，於此舍",
    "T32n1689_001:0784b15": "床敷止宿。」若普請眾僧澡浴時，亦應請之，",
    "T32n1689_001:0784b16": "言：「願受我請，於此洗浴。」及未明前，具香湯淨",
    "T32n1689_001:0784b17": "水、澡豆楊枝，香油調和冷暖，如人浴法，開",
    "T32n1689_001:0784b18": "戶請入、然後閉戶，如人浴訖頃，眾僧乃入。",
    "T32n1689_001:0784b19": "凡會食澡浴，要須一切請僧至，心求解脫、不",
    "T32n1689_001:0784b20": "疑不昧、信心清淨，然後可屈。近世有一長",
    "T32n1689_001:0784b21": "者，聞說賓頭盧阿羅漢受佛教勅為末法人",
    "T32n1689_001:0784b22": "作福田，即如法施設大會，至心請賓頭盧，氍",
    "T32n1689_001:0784b23": "氀下遍布華，欲以驗之。大眾食訖，發氍氀",
    "T32n1689_001:0784b24": "華皆萎，懊惱自責，不知過所從來。更復精竭",
    "T32n1689_001:0784b25": "審問經師，重設大會，如前華亦復皆萎。復",
    "T32n1689_001:0784b26": "更傾竭盡家財產，復作大會，猶亦如前，懊惱",
    "T32n1689_001:0784b27": "自責。更請百餘法師，求請所失，懺謝罪過。",
    "T32n1689_001:0784b28": "如向上座一人年老，四布悔其愆咎。上座告",
    "T32n1689_001:0784b29": "之：「汝三會請我，我皆受請。汝自使奴門中",
    "T32n1689_001:0784c01": "見遮，以我年老衣服弊壞，謂是被擯。賴提",
    "T32n1689_001:0784c02": "沙門不肯見前，我以汝請欲強入，汝奴以杖",
    "T32n1689_001:0784c03": "打我頭破，額右角瘡。是第二會亦來，復不見",
    "T32n1689_001:0784c04": "前。我又欲強入，復打我，頭額中瘡。是第三會",
    "T32n1689_001:0784c05": "亦來，如前被打，頭額左角瘡。是皆汝自為",
    "T32n1689_001:0784c06": "之，何所懊惋？」言已不現，長者乃知是賓頭盧。",
    "T32n1689_001:0784c07": "自爾以來，諸人設福皆不敢復遮門。若得",
    "T32n1689_001:0784c08": "賓頭盧，其坐華即不萎。若新立房舍床榻，欲",
    "T32n1689_001:0784c09": "請賓頭盧時，皆當香湯灑地、燃香油燈，新床",
    "T32n1689_001:0784c10": "新褥奮綿敷之，以白練覆綿上。初夜如法請",
    "T32n1689_001:0784c11": "之，還閉房戶，慎勿輕慢闚看。皆各至心信",
    "T32n1689_001:0784c12": "其必來，精誠感徹，無不至也。來則耨上現有",
    "T32n1689_001:0784c13": "臥處，浴室亦現用湯水處。受大會請時，或在",
    "T32n1689_001:0784c14": "上坐、或在中坐、或在下坐，現作隨處僧形，人",
    "T32n1689_001:0784c15": "求其異終不可得。去後見坐處華不萎，乃知",
    "T32n1689_001:0784c16": "之矣。",
    "T32n1689_001:0784c17": "請賓頭盧法"
}