{
    "X84n1583_008:0448b11": "續燈正統卷八",
    "X84n1583_008:0448b13": "南海普陀嗣祖沙門西蜀　性統　編集",
    "X84n1583_008:0448b14": "　　臨濟宗",
    "X84n1583_008:0448b15": "大鑑下第二十一世",
    "X84n1583_008:0448b16": "中竺有禪師法嗣",
    "X84n1583_008:0448b17": "嘉興府石門真覺元翁信禪師真覺開山上堂。向上",
    "X84n1583_008:0448b18": "一機。末後一訣。佛祖不傳。千聖結舌。者裡莫有轉身",
    "X84n1583_008:0448b19": "吐氣者麼。出來通箇消息。僧問。鈯斧開山從古有。師",
    "X84n1583_008:0448b20": "今新啟石門關。借路經過。不妨一問。師曰。把將公驗",
    "X84n1583_008:0448b21": "來。曰。如何是關中主。師曰。鏌鎁橫在手。專慣斬癡頑。",
    "X84n1583_008:0448b22": "僧擬議。師便喝。僧禮拜。師曰。癡頑漢。乃曰。滿目溪山",
    "X84n1583_008:0448b23": "絕點埃。無邊剎海自周圍。毗盧樓閣重重現。誰覩門",
    "X84n1583_008:0448b24": "門有善財。卓拄杖曰。石門關啟。真覺場開。一任南來",
    "X84n1583_008:0448c01": "與北來。小參。建法幢立宗旨。明明佛敕曹溪是。大",
    "X84n1583_008:0448c02": "眾。建法幢則固然。如何是立的宗旨。莫是三轉五轉",
    "X84n1583_008:0448c03": "竪拳下喝麼。莫是默然據座拂袖便行麼。莫是語言",
    "X84n1583_008:0448c04": "文字確古論今麼。莫是灰頭土面長坐不臥麼。切須",
    "X84n1583_008:0448c05": "仔細。若是正眼不明。盡墮偏邪執滯。所以道。醍醐上",
    "X84n1583_008:0448c06": "味。為世所珍。遇斯等人。翻成毒藥。我祖師門下。盡十",
    "X84n1583_008:0448c07": "方世界是箇無縫鐵壁。達磨不識。盡十方世界是箇",
    "X84n1583_008:0448c08": "無孔鐵鎚。迦葉不知。無汝擬議處。無汝承當處。旋天",
    "X84n1583_008:0448c09": "轉地。換斗移星。雙放雙收。透頂透底。還會麼。龍袖拂",
    "X84n1583_008:0448c10": "開全體現。象王行處絕狐蹤。僧問畢竟如何是立的",
    "X84n1583_008:0448c11": "宗旨。師曰。少間向你道。",
    "X84n1583_008:0448c12": "風旛中禪師法嗣",
    "X84n1583_008:0448c13": "呂鐵船居士母秦國夫人。夢公安二聖住持福巖佑",
    "X84n1583_008:0448c14": "至舍而生。弱冠時。便參空山。一日。山問。曾見趙州麼。",
    "X84n1583_008:0448c15": "士厲聲曰。無。山休去。每稱於人曰。某再來人也。士甞",
    "X84n1583_008:0448c16": "任江淮都總管。乃於蘇之嘉定。建永壽寺。以延雲水。",
    "X84n1583_008:0448c17": "其賡和永明山居詩。及他偈言。皆超倫邁俗。達磨",
    "X84n1583_008:0448c18": "忌拈香曰。西來不稱梁王旨。西去空携一隻履。若言",
    "X84n1583_008:0448c19": "玅用與神通。真正衲僧誰數你。九年面壁尋出場。接",
    "X84n1583_008:0448c20": "得一人又無臂。衣盂連累到盧能。從此葛藤生不已。",
    "X84n1583_008:0448c21": "罪過有彌天。源流無滴水。今朝七百八十六年逢忌",
    "X84n1583_008:0448c22": "辰。那箇兒孫。不痛徹骨髓。一爐香篆一甌茶。報恩却",
    "X84n1583_008:0448c23": "是孤恩底。欲把拳頭舉似伊。憐渠已沒當門齒。",
    "X84n1583_008:0448c24": "華藏見禪師法嗣",
    "X84n1583_008:0449a01": "蘇州府陽山金芝嶺鐵[此/束]念禪師示眾。靈山付囑。天",
    "X84n1583_008:0449a02": "下葛藤樁。少室單傳。諸方是非窟。安心懺罪。破漆桶",
    "X84n1583_008:0449a03": "又要重光。付法傳衣。滯行貨徒勞索價。溈仰。團圞無",
    "X84n1583_008:0449a04": "縫罅。壁立絕中邊。臨濟。棒頭開正眼。拳下示生涯。曹",
    "X84n1583_008:0449a05": "洞。錦帳繡鴛鴦。行人難得見。雲門。三句可辨。一鏃遼",
    "X84n1583_008:0449a06": "空。法眼。大地山河。俱為玅用。看來世界清平。何用強",
    "X84n1583_008:0449a07": "生節目。金芝。今日為諸人。斷者公案去也。看看。以拄",
    "X84n1583_008:0449a08": "杖畫一畫曰。四海浪平龍睡穩。九天雲淨鶴飛高。",
    "X84n1583_008:0449a09": "舉三聖道。我逢人則出。出則不為人。興化道。我逢人",
    "X84n1583_008:0449a10": "則不出。出則便為人話。頌曰。誰謂家風分兩邊。一條。",
    "X84n1583_008:0449a11": "拄杖兩人牽。休觀千嶂凌雲勢。好看銀河落九天。",
    "X84n1583_008:0449a12": "舉舍利弗入城。月上女出城話。頌曰。出城入廓兩相",
    "X84n1583_008:0449a13": "逢。來去誰云路不同。回首涅槃臺上望。九州四海一",
    "X84n1583_008:0449a14": "家風。",
    "X84n1583_008:0449a15": "直翁圓禪師法嗣",
    "X84n1583_008:0449a16": "廬州府無為州天寧無能教禪師門懸一牌云。謹防",
    "X84n1583_008:0449a17": "惡犬。竺源參。纔跨門。便曰。老和尚為我趕狗。師便入",
    "X84n1583_008:0449a18": "去閉却門。智首座。出迎同坐。少時。方丈會茶。智起白",
    "X84n1583_008:0449a19": "曰。此上人。得得來見和尚。師曰。已相見了也。既而師",
    "X84n1583_008:0449a20": "訶。蒙山。不合引兄弟禮懺施食。源曰。實際理地。不受",
    "X84n1583_008:0449a21": "一塵。佛事門中。不捨一法。師曰。不然。我宗門中。合提",
    "X84n1583_008:0449a22": "何事。如何是佛。麻三斤。如何是佛乾屎橛。當提此事",
    "X84n1583_008:0449a23": "始得。源曰。蒙山和尚。甞問學者道。栽松道者。不具二",
    "X84n1583_008:0449a24": "緣而生。達磨大師。塟熊耳。却携隻履西歸。為復是神",
    "X84n1583_008:0449b01": "通妙用。為復是法爾如然。如此提唱。和尚以為何如。",
    "X84n1583_008:0449b02": "師曰。汝莫作禪會去麼。源當下如夢忽醒。",
    "X84n1583_008:0449b03": "金牛真禪師法嗣",
    "X84n1583_008:0449b04": "安慶府太湖普明無用寬禪師結夏上堂。諸方結制。",
    "X84n1583_008:0449b05": "有甚巴鼻。太湖梁山。冷氷氷地。二百箇鐵額銅頭。無",
    "X84n1583_008:0449b06": "用分作兩處。提起放下。吞聲飲氣。擬議之間。頂門著",
    "X84n1583_008:0449b07": "地。卓拄杖曰。何似晴空轟霹靂。下座。佛成道日上",
    "X84n1583_008:0449b08": "堂。六年雪山錯。忽覩明星錯。走下山來錯。錯錯。假使",
    "X84n1583_008:0449b09": "九州之鐵。也難鑄此一錯。更說甚麼。大地含靈。同成",
    "X84n1583_008:0449b10": "正覺。中峰至上堂。明明百草頭。明明祖師意。天目",
    "X84n1583_008:0449b11": "山古佛。輝天并鑒地。虎齩大蟲。蛇吞鼈鼻。擲拄杖曰。",
    "X84n1583_008:0449b12": "直下來也。急著眼覰大眾懷香拜。請幻住大和尚慈",
    "X84n1583_008:0449b13": "悲開示。便下座。",
    "X84n1583_008:0449b14": "鼓山凝禪師法嗣",
    "X84n1583_008:0449b15": "松江府澱山蒙山德異禪師高安盧氏子。初參承天",
    "X84n1583_008:0449b16": "孤蟾瑩。瑩命看趙州無字話。一日蟾問。亡僧遷化。向",
    "X84n1583_008:0449b17": "甚麼處。師罔措。悱發參究。因首座入堂。墜香盒作聲。",
    "X84n1583_008:0449b18": "豁然有省。述偈曰。沒興路途窮。踏翻波是水。超羣老",
    "X84n1583_008:0449b19": "趙州。面目只如此。尋謁雪巖退耕虗舟諸老。舟問。不",
    "X84n1583_008:0449b20": "是心不是佛不是物。是甚麼。師曰。所供並是語實。又",
    "X84n1583_008:0449b21": "問。南泉斬猫。意旨如何。師曰。剖腹傾心。舟曰。趙州戴",
    "X84n1583_008:0449b22": "草鞋出去。又作麼生。師曰。手脚俱露。一日室中。舟問。",
    "X84n1583_008:0449b23": "雪覆千山。為甚麼孤峰不白。師曰。別是一乾坤。舟大",
    "X84n1583_008:0449b24": "稱賞。勸謁皖山。山問。光明寂照徧河沙。豈不是張拙",
    "X84n1583_008:0449c01": "秀才語。師擬答。山震威一喝。師當下釋然。一日。山舉",
    "X84n1583_008:0449c02": "宋太宗問僧。甚處來。僧曰。廬山臥雲。太宗曰。朕聞臥",
    "X84n1583_008:0449c03": "雲深處不朝天。因甚到者裡話問師。師曰。邦有道則",
    "X84n1583_008:0449c04": "見。山深肯之。承天覺菴。處以第一座。後隱居蓮湖橋",
    "X84n1583_008:0449c05": "休休菴。出世澱山。僧問。寶壽開堂。三聖推出一僧。意",
    "X84n1583_008:0449c06": "旨如何。師曰。兩彩一賽。曰寶壽便打。又作麼生。師曰。",
    "X84n1583_008:0449c07": "為人須為徹。曰三聖道。恁麼為人。非但瞎却者僧眼。",
    "X84n1583_008:0449c08": "瞎却鎮州一城人眼去在。是肯他不肯他。師曰。兜率",
    "X84n1583_008:0449c09": "陀天一晝夜。人間四百年。上堂。昨日十四。今日十",
    "X84n1583_008:0449c10": "五。靈利衲僧。吞却佛祖。從教謝三郎。月下自搖艣。阿",
    "X84n1583_008:0449c11": "呵呵莫莾鹵。甜瓜徹蒂甜。苦瓠連根苦。示眾。蘇州",
    "X84n1583_008:0449c12": "有常州有。八角磨盤空裡走。日面佛月面佛。覿面和",
    "X84n1583_008:0449c13": "盤都托出。便與麼。掀倒禪牀。拂袖散去。法門幸甚。或",
    "X84n1583_008:0449c14": "有猶豫之者。只得把手牽汝歸家。聞聲悟道。見色明",
    "X84n1583_008:0449c15": "心。竪拂子曰。見麼。見底是色。那箇是心。喝一喝曰。聞",
    "X84n1583_008:0449c16": "麼。聞底是聲。那箇是道。直下正眼豁開。方得入門。猶",
    "X84n1583_008:0449c17": "是脫白沙彌。要與衲僧齊驅並駕。更須進竿頭一步。",
    "X84n1583_008:0449c18": "慶壽璋禪師法嗣",
    "X84n1583_008:0449c19": "順天府大慶壽海雲印簡禪師山西嵐谷寧遠宋氏",
    "X84n1583_008:0449c20": "子。生而神悟。七歲。父授孝經開宗明義章。師曰。開者",
    "X84n1583_008:0449c21": "何宗。明者何義。父異之。於是。俾從中觀沼受業。年十",
    "X84n1583_008:0449c22": "一衲具戒。十二。沼聽參問。一日侍沼行。沼曰。法燈道。",
    "X84n1583_008:0449c23": "看他家事忙。且道承誰力。汝作麼生會。師將沼手一",
    "X84n1583_008:0449c24": "掣。沼曰。者野狐精。師喏喏。沼曰。更須別參始得。十八。",
    "X84n1583_008:0450a01": "元兵破寧遠。四眾逃散。師侍沼如故。沼察其誠。囑曰。",
    "X84n1583_008:0450a02": "子向去朔莫有大因緣。吾將與子北渡。至赤城。元世",
    "X84n1583_008:0450a03": "祖至元庚辰五月。沼無疾而逝。師為乞食造塔。一夕",
    "X84n1583_008:0450a04": "聞空中呼師名。師為矍然。乃遷居三峰道院。一日復",
    "X84n1583_008:0450a05": "聞人告曰。大事將成。毋滯於此。黎明。遂策杖之燕。過",
    "X84n1583_008:0450a06": "松舖。值雨宿崖下。因擊火大悟曰。今日始知眉橫鼻",
    "X84n1583_008:0450a07": "直。信道天下老和尚不寐語。明日至景州。見本無玄。",
    "X84n1583_008:0450a08": "玄問。從何所來。師曰。雲收幽谷。玄曰。何處去。師曰。月",
    "X84n1583_008:0450a09": "照長松。玄曰。孟八郎漢。便恁麼去也。師諾諾。趨出。迨",
    "X84n1583_008:0450a10": "入燕。謁慶壽。壽先夕夢異僧策杖。徑趨方丈踞座。天",
    "X84n1583_008:0450a11": "明師至。壽笑曰。此夜來所夢者。師問。不來而來。作麼",
    "X84n1583_008:0450a12": "生相見。壽曰。參須實參。悟須實悟。莫打野榸。師曰。某",
    "X84n1583_008:0450a13": "甲因擊火迸散。乃知眉橫鼻直。壽曰。吾此處別。師曰。",
    "X84n1583_008:0450a14": "如何表信。壽曰。牙是一口骨。耳是兩片皮。師曰。將謂",
    "X84n1583_008:0450a15": "別有。壽曰。錯。師喝曰。草賊大敗。壽休去。次日。壽舉臨",
    "X84n1583_008:0450a16": "濟兩堂首座齊下喝。僧問還有賓主也無。濟曰。賓主",
    "X84n1583_008:0450a17": "歷然。汝作麼生會。師曰。打破秦時鏡。磨尖上古錐。龍",
    "X84n1583_008:0450a18": "飛霄漢外。何勞更下槌。壽曰。途路之樂。終未到家。師",
    "X84n1583_008:0450a19": "曰。精靈千載野狐魅。看破如今不直錢。壽曰。如是如",
    "X84n1583_008:0450a20": "是。師拂袖便出。遂命掌記。尋密付焉。壽謂師曰。吾有",
    "X84n1583_008:0450a21": "如來正法眼藏。密付於汝。毋令湮沒。師掩耳而出。及",
    "X84n1583_008:0450a22": "開法後。兩主慶壽。自元太祖世祖。皆以師道事之。有",
    "X84n1583_008:0450a23": "孔子之裔元措者。渡河謁師。請復曲阜廟祀。師為言",
    "X84n1583_008:0450a24": "於忽都護曰。孔子以大中至正之道。三綱五常之禮。",
    "X84n1583_008:0450b01": "正心誠意之本教人。自孔子至今。襲封五十一代。繼",
    "X84n1583_008:0450b02": "承祀事。未甞有缺。忽都護。遂奏命復襲封爵。年五十",
    "X84n1583_008:0450b03": "六。忽患風痺。仁宗延祐丁巳閏四月一日。集眾說偈",
    "X84n1583_008:0450b04": "畢。泊然而逝。茶毗。獲舍利無算。諡佛日圓明大師。",
    "X84n1583_008:0450b05": "大鑑下第二十二世",
    "X84n1583_008:0450b06": "真覺信禪師法嗣",
    "X84n1583_008:0450b07": "建寧府天寶鐵關法樞禪師溫之平陽林氏子。年十",
    "X84n1583_008:0450b08": "七。往常州華藏寺。禮竺西坦受業。十九得度。二十受",
    "X84n1583_008:0450b09": "具。初參中峰。次謁及菴。皆不契。乃見元翁於石門。翁",
    "X84n1583_008:0450b10": "示以三不是話。於是。力參三年。一日忽大悟。述偈曰。",
    "X84n1583_008:0450b11": "不是心佛物。拶出虗空骨。金毛獅子兒。豈戀野狐窟。",
    "X84n1583_008:0450b12": "喝一喝。咄咄咄。即詣方丈。翁問。作甚麼。師曰。南泉被",
    "X84n1583_008:0450b13": "我捉敗了也。翁曰。不是心不是佛不是物。是箇甚麼。",
    "X84n1583_008:0450b14": "師曰。牙齒一具骨。耳朵兩片皮。翁曰。不是不是。別道",
    "X84n1583_008:0450b15": "將來。師曰。鶯啼燕語。鵲噪鴉鳴。翁曰。錯。師亦曰。錯。翁",
    "X84n1583_008:0450b16": "曰。南泉即今在甚麼處。師便喝。翁曰。離却者一喝。南",
    "X84n1583_008:0450b17": "泉畢竟在甚麼處。師拂袖便出。繇是。徧謁諸方。首見",
    "X84n1583_008:0450b18": "虗谷陵於大仰。後謁海印如於薦福。纔上方丈。印問。",
    "X84n1583_008:0450b19": "誰。師曰。暫到相看。印曰。甚麼處來。師曰。江西。印曰。江",
    "X84n1583_008:0450b20": "西近日有甚麼事。師曰。集雲峰下藤條。被人抝折了",
    "X84n1583_008:0450b21": "也。印曰。莫亂統。師曰。不因亂統。爭得到者裡。印曰。且",
    "X84n1583_008:0450b22": "道。者裡事作麼生。師叉手進前曰。即日恭惟。堂頭和",
    "X84n1583_008:0450b23": "尚。尊候起居萬福。印曰。不涉泥水一句。又作麼生。師",
    "X84n1583_008:0450b24": "喝一喝曰。風從虎。雲從龍。印曰。一喝不作一喝用。是",
    "X84n1583_008:0450c01": "何意旨。師曰。兩箇泥牛鬬入海。直至如今無消息。印",
    "X84n1583_008:0450c02": "曰。錯。師亦曰。錯。印喚侍者點茶來。師曰。不受者供養。",
    "X84n1583_008:0450c03": "印曰。不受者供養。受那箇供養。師曰。謝和尚盛情。印",
    "X84n1583_008:0450c04": "曰。曾見甚麼人來。師曰。不曾見人。印曰。既不曾見人。",
    "X84n1583_008:0450c05": "那裡得者箇消息。師曰。若見人。即無者箇消息。於是",
    "X84n1583_008:0450c06": "服勤為淨頭。印甞謂眾曰。永嘉樞侍者。是煅了底金。",
    "X84n1583_008:0450c07": "嗣遊東林。參澤山咸。值咸開室。為眾舉竹篦因緣。聲",
    "X84n1583_008:0450c08": "未絕。師奪却竹篦。過左邊立曰。喚作甚麼即得。咸曰。",
    "X84n1583_008:0450c09": "掠虗漢。師以竹篦打一下。抝折而出。次日。咸復開室。",
    "X84n1583_008:0450c10": "師問。泗州大聖。因甚在揚州出現。咸曰。南山起雲。北",
    "X84n1583_008:0450c11": "山下雨。師又捉住竹篦曰。南山起雲。北山下雨。意旨",
    "X84n1583_008:0450c12": "如何。咸喝一喝。師曰。者是鬼窟裡活計。畢竟意旨如",
    "X84n1583_008:0450c13": "何。咸曰。掠虗漢。師以竹篦一送曰。見說洛陽華似錦。",
    "X84n1583_008:0450c14": "拂袖便出。後歸石門省元翁。翁纔見便曰。南泉向甚",
    "X84n1583_008:0450c15": "麼處去也。師曰。說甚南泉。釋迦老子來也。翁曰。不是",
    "X84n1583_008:0450c16": "心不是佛不是物。是甚麼。師曰。劍去久矣。翁曰。趙州",
    "X84n1583_008:0450c17": "無。聻。師曰。龍生金鳳子。衝破碧瑠璃。翁曰。古人與麼",
    "X84n1583_008:0450c18": "道。過的。你別道看。師喝一喝。翁曰。錯。師又喝。翁曰。錯",
    "X84n1583_008:0450c19": "錯。師遂禮拜。翁乃曰。放汝三十棒。師於是。潛眾十五",
    "X84n1583_008:0450c20": "年。延祐戊午。出世閩之天寶。帝師錫寺額。加號玅覺",
    "X84n1583_008:0450c21": "真空大師。後遷松溪普載。上堂。當陽一句。截斷根",
    "X84n1583_008:0450c22": "源。把住放行。全機歷落。坐斷千聖頂[寧*頁]。鑿開衲僧眼",
    "X84n1583_008:0450c23": "睛。疾焰過風。奔流度刃。直得玅峰[跳兆+孛]跳。慧海波騰。正",
    "X84n1583_008:0450c24": "當恁麼時。且道。開堂祝聖一句。作麼生道。擊拂子曰。",
    "X84n1583_008:0451a01": "龍袖拂開全體現。象王行處絕孤蹤。小參。金剛正",
    "X84n1583_008:0451a02": "印。率土咸歸。佛祖鉗鎚。人天罔措。階梯不立。知解不",
    "X84n1583_008:0451a03": "存。德山棒。通上徹下。臨濟喝。絕後光前。一明一切明。",
    "X84n1583_008:0451a04": "一用一切用。大丈夫。秉吹毛劍。懸肘後符。雙放雙收。",
    "X84n1583_008:0451a05": "全殺全活。拈拄杖曰。鶴有九臯纔翥翼。馬無千里謾",
    "X84n1583_008:0451a06": "追風。佛誕上堂。毗藍園降生。八十種隨好。行作象",
    "X84n1583_008:0451a07": "王行。吼作獅子吼。拈拄杖曰。雲門大師來也。復卓一",
    "X84n1583_008:0451a08": "卓曰。阿爺阿爺。上堂。舉三聖問雪峰。透網金鱗。以",
    "X84n1583_008:0451a09": "何為食。峰曰。待汝出網來。即向汝道。聖曰。千五百人",
    "X84n1583_008:0451a10": "善知識。話頭也不識。峰曰。老僧住持事繁。師曰。三聖",
    "X84n1583_008:0451a11": "大似毒龍攪海。白浪滔天。若不是雪峰慣入洪波。爭",
    "X84n1583_008:0451a12": "得驪珠在握。擊拂子下座。謝殿主上堂。如何是佛",
    "X84n1583_008:0451a13": "殿裡底。悉哩蘇盧。蘇盧悉哩。江國春風吹不起。鷓鴣",
    "X84n1583_008:0451a14": "啼在深華裡。擊拂子。舉臨濟無位真人是甚麼乾",
    "X84n1583_008:0451a15": "屎橛話。頌曰。無位真人乾屎橛。臨濟未是白拈賊。千",
    "X84n1583_008:0451a16": "古長如白練飛。一條界破青山色。舉牛過窓櫺話。",
    "X84n1583_008:0451a17": "頌曰。浪靜風恬意轉殊。滿天星斗月輪孤。時人休戀",
    "X84n1583_008:0451a18": "一泓水。來上扁舟泛五湖。舉香嚴上樹話。頌曰。上",
    "X84n1583_008:0451a19": "樹未上樹。鐵蛇橫古路。覿面笑呵呵。苦瓠連根苦。",
    "X84n1583_008:0451a20": "居三載。謝歸天寶。以嗣法善儔主寺事。至元庚辰八",
    "X84n1583_008:0451a21": "月。示微疾。作手書。邀諸所與遊者入山。如期畢至。求",
    "X84n1583_008:0451a22": "法施者。隨其所欲。了無倦色。正午沐浴端坐。書偈曰。",
    "X84n1583_008:0451a23": "本無來去。一句全提。紅霞穿碧落。白日遶須彌。擲筆",
    "X84n1583_008:0451a24": "而逝。壽六十三。臘四十五。全身塔於瑞雲院。",
    "X84n1583_008:0451b01": "普明寬禪師法嗣",
    "X84n1583_008:0451b02": "常州府宜興龍池一源永寧禪師別號虗幻子。淮東",
    "X84n1583_008:0451b03": "通州朱氏子。世宦族。九歲。師淵模於廣慧寺。寺故淮",
    "X84n1583_008:0451b04": "海肇說法處。前一夕。寺眾夢迎肇。次日師至。識者異",
    "X84n1583_008:0451b05": "之。十二歲薙髮。尋受具戒。參中峰海於蘇之萬壽。入",
    "X84n1583_008:0451b06": "穹窿。謁克翁紹。紹俾掌藏。時年始十九。偕明極昶於",
    "X84n1583_008:0451b07": "焦子山。習定五年。極曰。藏主所詣如此。宜亟往見人。",
    "X84n1583_008:0451b08": "於是至淮西太湖。謁無用寬。方入門。用厲聲叱之。師",
    "X84n1583_008:0451b09": "作禮門外。久之。乃許入見。問。何處人。師曰。通州。曰淮",
    "X84n1583_008:0451b10": "海近日盈虗若何。師曰。沃日滔天。不存涓滴。用便喝",
    "X84n1583_008:0451b11": "出。師退徹夜不寐。一日聞用舉雲門須彌山話。聲未",
    "X84n1583_008:0451b12": "絕。忽有省。急趨前。用便打曰。趙州無字作麼生。師遽",
    "X84n1583_008:0451b13": "曰。趙州狗子無佛性。萬象森羅齊乞命。無底籃兒盛",
    "X84n1583_008:0451b14": "死蛇。多添少減無虗剩。用嗒然。繇是。執侍左右者三",
    "X84n1583_008:0451b15": "年。用始以斷崖義所贊己像。親署書授師曰。汝緣在",
    "X84n1583_008:0451b16": "南。師遂受命南還。時虗谷陵。元叟端。瀨翁慶。幻住本。",
    "X84n1583_008:0451b17": "皆各據名山。師皆叩擊。無不脗合。延祐庚申。住廣德",
    "X84n1583_008:0451b18": "大洞。洞左有實相寺。馬祖弟子澄公道場。師為起廢。",
    "X84n1583_008:0451b19": "時有宿衲。無一全者。遯跡石溪。谿與洞相望。人謂廣",
    "X84n1583_008:0451b20": "德二甘露門云。至治癸亥。宜興龍池疏請師。師欣然",
    "X84n1583_008:0451b21": "赴之。命曰禹門。居久。復至絕巘築室。足不越限者三",
    "X84n1583_008:0451b22": "年。帝師降號弘教普濟禪師。泰定乙丑。遷九里寺。至",
    "X84n1583_008:0451b23": "順庚午。再遷李山。元統甲戌。主常之天寧。萬壽八年。",
    "X84n1583_008:0451b24": "復錫號本覺妙明真淨。至正壬午。歸龍池。尋召入京。",
    "X84n1583_008:0451c01": "宣命龍光殿陞座說法。上悅。賜金襴法衣。加號佛心",
    "X84n1583_008:0451c02": "了悟。庚子出領善權。洪武己酉夏六月。示微疾。囑弟",
    "X84n1583_008:0451c03": "子。裁紙製內外衣。且曰。吾將逝矣。索筆書偈曰。七十",
    "X84n1583_008:0451c04": "八年守[矢*出]。明明一場敗闕。泥牛海底翻身。六月炎天",
    "X84n1583_008:0451c05": "飛雪。書畢。吉祥而逝。先一月。池水忽竭。及師順寂。噴",
    "X84n1583_008:0451c06": "湧異常時。茶毗。現五色光。牙齒舌輪皆不壞。設利無",
    "X84n1583_008:0451c07": "數。門人分餘骨。與不壞者。就龍池太平齊山紫雲麻",
    "X84n1583_008:0451c08": "蕻五所。建塔藏焉。世壽七十八。僧臘六十五。",
    "X84n1583_008:0451c09": "天寧教禪師法嗣",
    "X84n1583_008:0451c10": "杭州府妙果竺源水盛禪師別號無住翁。饒州樂平",
    "X84n1583_008:0451c11": "范氏子。十七。依羅山常出家。尋謁月庭於蔣山。時孤",
    "X84n1583_008:0451c12": "舟居第一座。諄諄誨師不置。師每自奮。且發願曰。吾",
    "X84n1583_008:0451c13": "此生不作佛。當入無間獄。過匡廬。止東林。一日夜半。",
    "X84n1583_008:0451c14": "不覺如出荊棘林。洎歸羅山。默舉公案。如鏡照鏡。師",
    "X84n1583_008:0451c15": "自以為開悟。及掌藏鑰東林。閱妙喜語。有明心見性",
    "X84n1583_008:0451c16": "非桑門事。則又復致疑。不能自釋。越五載。重會孤舟",
    "X84n1583_008:0451c17": "於蔣山。其後謁無能。始得脫盡玄玅知解。回觀從前",
    "X84n1583_008:0451c18": "所悟。宛如一夢。能撫之曰。子後當大弘吾宗也。於是。",
    "X84n1583_008:0451c19": "東遊至薦福。分座說法。久之。居南巢。天曆己巳。出世",
    "X84n1583_008:0451c20": "西湖之妙果寺。示眾。凡學道人。當洞明諸佛心宗。",
    "X84n1583_008:0451c21": "行解相應。歲久月深。具大無畏。如透水月華。萬浪千",
    "X84n1583_008:0451c22": "波。觸之不散。方始不被生死陰魔所惑。未幾。復還南",
    "X84n1583_008:0451c23": "巢。至正丁亥。戒飭徒眾。且曰。世尊有言。我今背痛。將",
    "X84n1583_008:0451c24": "入涅槃。吾其時矣。侍僧捧紙求偈。師揮叱曰。何以偈",
    "X84n1583_008:0452a01": "為。端坐而逝。世壽七十三。僧臘五十三。",
    "X84n1583_008:0452a02": "澱山異禪師法嗣",
    "X84n1583_008:0452a03": "袁州府慈化鐵山瓊禪師十八歲出家。首參雪巖。一",
    "X84n1583_008:0452a04": "日偶頭痛。欲煎藥手提瓶子。遇覺赤鼻曰。你須是那",
    "X84n1583_008:0452a05": "吒太子。析骨還父。析肉還母。然後為父母說法始得。",
    "X84n1583_008:0452a06": "師有省。乃述偈曰。一莖草上現瓊樓。識破古今閒話",
    "X84n1583_008:0452a07": "頭。拈起集雲峰頂月。人前拋作百花毬。無何。巖示寂。",
    "X84n1583_008:0452a08": "往謁東巖。巖問。心不是佛。智不是道。上座作麼生會。",
    "X84n1583_008:0452a09": "師曰。抱贓呌屈。巖曰。不是心不是佛不是物。是甚麼。",
    "X84n1583_008:0452a10": "師曰。眉間迸出遼天鶻。復謁蒙山。屢入室呈解。山但",
    "X84n1583_008:0452a11": "曰。只是欠在。一日忽觸著欠字。身心豁然。徹骨徹髓。",
    "X84n1583_008:0452a12": "乃跳下禪牀。擒住山曰。我欠少箇甚麼。山打三掌。師",
    "X84n1583_008:0452a13": "禮拜。山然之。次典首座。冬節秉拂曰。冬至月頭。賣",
    "X84n1583_008:0452a14": "被買牛。冬至月尾。賣牛買被。卓拄杖曰。者裡無尾無",
    "X84n1583_008:0452a15": "頭。中道齊休。行也休休。坐也休休。住也休休。臥也休",
    "X84n1583_008:0452a16": "休。睡眼豁開。五雲現瑞。光風霽月。無處不週。梅綻枯",
    "X84n1583_008:0452a17": "枝古渡頭。風前時復暗香浮。雖然。向上一路。萬里崖",
    "X84n1583_008:0452a18": "州。何以見得。靠拄杖曰。休休。後示寂。塔於觀音閣後。",
    "X84n1583_008:0452a19": "□□府□□孤舟濟禪師時。月庭忠居蔣山。師為第",
    "X84n1583_008:0452a20": "一座。竺源至首座寮。師問曰。蒙山甞言。栽松道者。不",
    "X84n1583_008:0452a21": "具二緣而生。達磨塟熊耳。後隻履西歸。為復是神通",
    "X84n1583_008:0452a22": "妙用。是法爾如然。子作麼生會。源曰。形神俱妙。師叱",
    "X84n1583_008:0452a23": "曰。不然。子他日當自知之。源後以師語。請益無能。始",
    "X84n1583_008:0452a24": "釋然大悟。",
    "X84n1583_008:0452b01": "大鑑下第二十三世",
    "X84n1583_008:0452b02": "大慈成禪師法嗣",
    "X84n1583_008:0452b03": "衢州府烏石傑峰世愚禪師郡之西安余氏子。弱冠",
    "X84n1583_008:0452b04": "投蘭谿顯教寺薙染。受具足戒。謁古崖石門斷崖中",
    "X84n1583_008:0452b05": "峰諸大老。佩受法訓。棲止南屏。三年不踰戶限。時止",
    "X84n1583_008:0452b06": "巖倡道大慈。師往謁。巖舉南泉不是心不是佛不是",
    "X84n1583_008:0452b07": "物是甚麼。師茫然。於是仍返南屏。一夕聞鄰僧誦證",
    "X84n1583_008:0452b08": "道歌。至不除妄想不求真處。豁然如釋重負。乃曰。佛",
    "X84n1583_008:0452b09": "法元在目前。人自遠之耳。即述偈曰。時時覿面不相",
    "X84n1583_008:0452b10": "逢。氣力孃生幾喫窮。夜半忽然忘月指。虗空迸出一",
    "X84n1583_008:0452b11": "輪紅。走見止巖。巖纔見。便喝曰。何處見神見鬼來。師",
    "X84n1583_008:0452b12": "曰。今日捉了賊也。巖曰。贜在何處。師便喝。巖曰。開口",
    "X84n1583_008:0452b13": "合口都不是。向上道將來。師曰。徧界明明不覆藏。巖",
    "X84n1583_008:0452b14": "拈竹篦。師便掀倒禪牀。巖曰。敢來者裡捋虎鬚。連打",
    "X84n1583_008:0452b15": "三下。因命為侍者。至順辛未。出世里之烏石。一十六",
    "X84n1583_008:0452b16": "載。遷廣德石谿。開堂日。僧問。遠離烏石嶺。來赴石",
    "X84n1583_008:0452b17": "谿山。開示人天路。如何透祖關。師曰。龍生金鳳子。衝",
    "X84n1583_008:0452b18": "破碧瑠璃。曰與麼則覿面不相識。千里可同風。師曰。",
    "X84n1583_008:0452b19": "重疊關山路。曰達磨西來。不立文字。直指人心。見性",
    "X84n1583_008:0452b20": "成佛。既然不立文字。何得流傳至今。師曰。官不容鍼",
    "X84n1583_008:0452b21": "私通車馬。曰直指人心。指那箇心。師曰。開口不在舌",
    "X84n1583_008:0452b22": "頭上。曰見性成佛。性在甚麼處。師曰。太湖三萬六千",
    "X84n1583_008:0452b23": "頃。夜夜波心月色明。曰記得傅大士道。空手把鋤頭。",
    "X84n1583_008:0452b24": "步行騎水牛。人從橋上過。橋流水不流。此意如何。師",
    "X84n1583_008:0452c01": "曰。切忌當面蹉過。曰與麼則有意氣時添意氣。不風",
    "X84n1583_008:0452c02": "流處也風流。師曰。毫釐有差。天地懸隔。曰此事且止。",
    "X84n1583_008:0452c03": "經中道。大富長者。即是如來。為復是累劫中來。為復",
    "X84n1583_008:0452c04": "是今生契證。師曰。澗深華落遠。山高樹影長。曰今日",
    "X84n1583_008:0452c05": "直心居士。營建石谿道場。請和尚住。是同是別。師曰。",
    "X84n1583_008:0452c06": "師子吼時芳草綠。象王行處百花紅。曰既然如是得",
    "X84n1583_008:0452c07": "何果報。師曰。生生歸佛地。世世樂人天。上堂。大道",
    "X84n1583_008:0452c08": "無形。離名絕相。不勞修證。豈涉言詮。一千七百祖師",
    "X84n1583_008:0452c09": "關。仔細看來。只者是依他作解。障自悟門。若欲掃去",
    "X84n1583_008:0452c10": "葛藤。截斷露布。直須向黃面老子。方欲拈花之際。金",
    "X84n1583_008:0452c11": "色頭陀。未曾微笑之時。便與掀倒禪牀。喝散大眾。免",
    "X84n1583_008:0452c12": "使後代兒孫。做盡許多伎倆。山僧。今日更不指東畫",
    "X84n1583_008:0452c13": "西。直截與諸人。通箇消息。良久曰。天高羣象正。海濶",
    "X84n1583_008:0452c14": "百川朝。洪武庚戌十二月。示微疾。書偈曰。生本不",
    "X84n1583_008:0452c15": "生。滅本不滅。撒手便行。一天明月。擲筆而逝。全身藏",
    "X84n1583_008:0452c16": "烏石慈雲塔院。壽七十。臘五十。",
    "X84n1583_008:0452c17": "天寶樞禪師法嗣",
    "X84n1583_008:0452c18": "杭州府淨慈逆川智順禪師溫之瑞安陳氏子。母奉",
    "X84n1583_008:0452c19": "智者大師像甚謹。一夕。夢僧項有圓光。遡江流而上。",
    "X84n1583_008:0452c20": "曰。我當為汝子。寤而有娠。師生而美質宿成。年七歲。",
    "X84n1583_008:0452c21": "從仲父沙門慧光于崇興。及長受具。徧歷義海。忽棄",
    "X84n1583_008:0452c22": "去。入閩。參天寶鐵關。求依住。關叱曰。丈夫漢。不于大",
    "X84n1583_008:0452c23": "叢林相頡頏。乃思局此耶。抽身便入。師下旦過悲泣。",
    "X84n1583_008:0452c24": "關聞乃命參堂。師由是壁立萬仞。晝夜不辨。踰月因",
    "X84n1583_008:0453a01": "如廁。覩園中瓠瓜。觸發頓覺。大地平沉。走見關。關曰。",
    "X84n1583_008:0453a02": "此纔入門耳。向上一著。千里萬里。又踰半載。一日忽",
    "X84n1583_008:0453a03": "厲聲告關曰。南泉敗關。今已見矣。關曰。不是心不是",
    "X84n1583_008:0453a04": "佛不是物。是甚麼。師曰。地上甎鋪。屋上瓦覆。關曰。南",
    "X84n1583_008:0453a05": "泉即今在甚麼處。師曰。鷂子過新羅。關曰。錯。師亦曰。",
    "X84n1583_008:0453a06": "錯。關曰。錯錯。師禮拜而退。俾典藏鑰。尋命分座說法。",
    "X84n1583_008:0453a07": "關趨寂。師繼領院事。未幾棄去。渡江入淮。禮諸祖塔。",
    "X84n1583_008:0453a08": "由建業回浙。旋返永嘉。開報恩於瑞安。遷主江心。復",
    "X84n1583_008:0453a09": "開歸原於平陽。朝廷賜院額。及金襴袈裟。號佛性圓",
    "X84n1583_008:0453a10": "辨禪師。平章燕只不華鎮閩。請住東禪雪峰。洪武初。",
    "X84n1583_008:0453a11": "詔徵有道高僧十人。於鍾山建會。師應詔命。陞座說",
    "X84n1583_008:0453a12": "法。上幸臨。慰勞備至。南還。陞主淨慈。六年。復召入京。",
    "X84n1583_008:0453a13": "俄示微疾。沐浴說偈坐逝。",
    "X84n1583_008:0453a14": "縉雲真禪師法嗣",
    "X84n1583_008:0453a15": "太原府五臺山靈鷲碧峰寶金禪師乾州永壽石氏",
    "X84n1583_008:0453a16": "子。為邑名胄。父母崇善。有桑門授以觀音像。未幾生",
    "X84n1583_008:0453a17": "師。誕時白光盈室。甫六歲。即命出家。薙染後。徧歷講",
    "X84n1583_008:0453a18": "肆。忽嘆為非。遂更衣。謁如海真于縉雲。晝夜精勤。偶",
    "X84n1583_008:0453a19": "携筐擷蔬。忽凝坐不動。歷三時方寤。真曰。入定耶。師",
    "X84n1583_008:0453a20": "曰。然。真曰。何所見。師曰。有所悟。真曰。悟處如何。師舉",
    "X84n1583_008:0453a21": "筐示之。真曰。不是。師置筐於地。拱手而立。真又曰。不",
    "X84n1583_008:0453a22": "是。師便喝。真攔胸擒住曰。道道。師揑拳便築。真曰。未",
    "X84n1583_008:0453a23": "在。此塵勞暫息耳。必使心路絕祖關透。然後大法始",
    "X84n1583_008:0453a24": "明。師由是。脇不沾席者三年。一日聞伐木聲。汗下如",
    "X84n1583_008:0453b01": "雨。乃曰。古人道。大悟一十八遍。小悟無數。豈欺我哉。",
    "X84n1583_008:0453b02": "未生前事。今日方知。亟見真。真不諾。師掀倒禪牀而",
    "X84n1583_008:0453b03": "出。翌日復見真。真于地上畫一圓相。師以袖拂去。真",
    "X84n1583_008:0453b04": "復畫一圓相。師于圓相中畫一畫。又拂去。真再畫一",
    "X84n1583_008:0453b05": "圓相。師于圓相中畫十字。又拂去。真復畫如前。師于",
    "X84n1583_008:0453b06": "十字隅作卍字。又拂去。真大笑曰。參學悟者。世豈無",
    "X84n1583_008:0453b07": "之。能明大機用。寧復幾人。遂授記莂。命往朔方。道當",
    "X84n1583_008:0453b08": "大行。先是。師甞於定中。見一山秀麗。重樓傑閣。金碧",
    "X84n1583_008:0453b09": "絢爛。諸菩薩行道其中。有招師者曰。此祕魔巖也。爾",
    "X84n1583_008:0453b10": "修道其中。何遽忘之。後師遊臺山。道逢蓬首女子。身",
    "X84n1583_008:0453b11": "被五彩弊衣。赤足徐行。一黑獒隨後。師問何之。答曰。",
    "X84n1583_008:0453b12": "入山。師曰。入山何為。答曰。一切不為。言訖而沒。叩同",
    "X84n1583_008:0453b13": "行者。皆不見。知為文殊化身也。師因就山。建靈鷲菴。",
    "X84n1583_008:0453b14": "以待方來。僧俗聞風趨赴。甞至萬指。至正戊子冬。召",
    "X84n1583_008:0453b15": "入內廷。值大雪。夜有紅光。自師室中。直透霄漢。上驚",
    "X84n1583_008:0453b16": "嘆。賜金襴伽黎。明年。禱雨輙應。敕賜寂照圓明大禪",
    "X84n1583_008:0453b17": "師號。詔住海印寺。洪武初。詔師至京住天界。問法稱",
    "X84n1583_008:0453b18": "旨。辛亥。設普濟會於鍾山。命師涖其事。賜伊蒲饌。上",
    "X84n1583_008:0453b19": "親幸臨。御翰賜詩。壬子六月。沐浴更衣。集眾言別。弟",
    "X84n1583_008:0453b20": "子請偈。師曰。三藏十二部。尚為故紙。吾言何為。端坐",
    "X84n1583_008:0453b21": "遂瞑目。世壽六十五。僧臘五十九。茶毗。舍利成五色。",
    "X84n1583_008:0453b22": "齒牙皆不壞。",
    "X84n1583_008:0453b23": "慈化瓊禪師法嗣",
    "X84n1583_008:0453b24": "汝州香嚴無聞思聰禪師香山人。初參獨峰。令看不",
    "X84n1583_008:0453c01": "是心不是佛不是物話。同雲峰月山等六人。立盟互",
    "X84n1583_008:0453c02": "相究竟。次見淮西無能教。教示無字話令參。一日。晤",
    "X84n1583_008:0453c03": "同參敬上座。敬問。你六七年來。有甚見處。師曰。每日",
    "X84n1583_008:0453c04": "只是目前無一物。敬曰。你者一絡索。從甚處來。師罔",
    "X84n1583_008:0453c05": "然。乃問。畢竟明此大事。應作麼生。敬曰。不見道。要知",
    "X84n1583_008:0453c06": "端的意。北斗而南看。說了便去。師被一拶。直得不知",
    "X84n1583_008:0453c07": "行坐者七日。偶到淨頭寮。疑情不解。食頃乃覺。胸次",
    "X84n1583_008:0453c08": "輕清。目前人物。一切不見。直是通身汗流。遂見敬。敬",
    "X84n1583_008:0453c09": "舉扇曰。速道速道。師遽曰。舉起分明也妙哉。清風匝",
    "X84n1583_008:0453c10": "匝透人懷。箇中消息無多子。直得通身歡喜來。自此",
    "X84n1583_008:0453c11": "下語作頌。都無滯礙。及至向上一路。又不得灑落。乃",
    "X84n1583_008:0453c12": "入香嚴山過夏。復謁無方普。普問。萬法歸一。一歸何",
    "X84n1583_008:0453c13": "處。師曰。鼻竪眼橫。普曰。者是學得底。師曰。鷄寒上樹。",
    "X84n1583_008:0453c14": "鴨寒下水。普曰。不問者箇。如何是你父母未生前面",
    "X84n1583_008:0453c15": "目師。竪起拳曰。看。普曰。好與三十拄杖。師拂袖便出。",
    "X84n1583_008:0453c16": "適值鐵山從高麗回至石霜。師往見。山問。仙府何處。",
    "X84n1583_008:0453c17": "師曰。汝州。山曰。風穴面目如何。師將二十年工夫。通",
    "X84n1583_008:0453c18": "說一遍。山把定咽喉問。如何是無字。師曰。近從潭州",
    "X84n1583_008:0453c19": "來。不得湖北信。山曰。未在更道。師曰。和尚幾時離高",
    "X84n1583_008:0453c20": "麗。山曰。未在更道。師喝一喝。拂袖便出。山曰。者兄弟",
    "X84n1583_008:0453c21": "都好。只一件大病。道我發明了。師聞而感激。復入光",
    "X84n1583_008:0453c22": "州山中十七年。方得穎脫。甞示眾曰。法無定相。遇緣",
    "X84n1583_008:0453c23": "即宗。秉金剛劍。吞栗棘蓬。截斷衲僧舌頭。坐却毗盧",
    "X84n1583_008:0453c24": "頂[寧*頁]。拈一莖草。作丈六金身。將丈六金身。作一莖草。",
    "X84n1583_008:0454a01": "直教寸絲不挂。月冷秋空。寒灰發燄。到者裡。喚作佛",
    "X84n1583_008:0454a02": "法。入地獄如箭射。不喚作佛法。入地獄如箭射。諸仁",
    "X84n1583_008:0454a03": "者。畢竟作麼生會。不見船子道。藏身處沒蹤跡。沒蹤",
    "X84n1583_008:0454a04": "跡處莫藏身。雖然恁麼。正眼觀來。盡是閒家具。衲僧",
    "X84n1583_008:0454a05": "分上。料掉沒交涉。",
    "X84n1583_008:0454a06": "常州府宜興玉峰寂照無極導禪師吳興趙氏子。生",
    "X84n1583_008:0454a07": "時白光盈室者三夕。值元兵下江南。母計氏。為游兵",
    "X84n1583_008:0454a08": "俘去。師長以求母。持大士名。至切徧尋十餘年。得之",
    "X84n1583_008:0454a09": "河間。於是。偕禮普陀。從鐵山瓊落髮。次謁及菴信于",
    "X84n1583_008:0454a10": "道場。無隱元于淨慈。因汎湖聞漁歌。脫然有省。呈元。",
    "X84n1583_008:0454a11": "元曰。此間無你棲泊處。師拂衣去。尋築菴弁山之陽。",
    "X84n1583_008:0454a12": "母終。塟畢。一夕空中有白衣人。語曰。緣在宜興。於是。",
    "X84n1583_008:0454a13": "得玉峰山。建寂照禪院。邑人翕然宗之。至順壬申正",
    "X84n1583_008:0454a14": "月六日。無疾趺坐而逝。世壽六十五。僧臘三十。闍維。",
    "X84n1583_008:0454a15": "舍利無數。分塔於寂照中隱二處。中隱在邑之東北。",
    "X84n1583_008:0454a16": "亦師所創也。",
    "X84n1583_008:0454a17": "大鑑下第二十四世",
    "X84n1583_008:0454a18": "烏石愚禪師法嗣",
    "X84n1583_008:0454a19": "江寧府靈谷非幻無涯道永禪師衢之西安浮石吳",
    "X84n1583_008:0454a20": "氏子。父夢明果至門誕之。投烏石傑峰出家。峰問。何",
    "X84n1583_008:0454a21": "處來。師應聲曰。虗空無向背。峰指鐘示師。師信口成",
    "X84n1583_008:0454a22": "頌曰。百鍊爐中滾出來。虗空元不惹塵埃。如今挂在",
    "X84n1583_008:0454a23": "人頭上。觸著洪音徧九垓。時年始十二。峰大奇之。旋",
    "X84n1583_008:0454a24": "為祝髮。居下版。服勤積久。疑滯盡釋。得無礙辯。峰為",
    "X84n1583_008:0454b01": "印可。永樂間。敕住靈谷。會朝廷建大齋有禮。官董事",
    "X84n1583_008:0454b02": "甚嚴。師若不經意者。左右怪問之。師曰。自家有一大",
    "X84n1583_008:0454b03": "事甚緊。無暇他及。沐浴更衣。趺坐書偈曰。生死悠悠",
    "X84n1583_008:0454b04": "絕世緣。蒙恩永樂太平年。者回撒手歸空去。雪霽雲",
    "X84n1583_008:0454b05": "消月正圓。投筆而逝。上聞。遣中官致祭。茶毗。舍利徧",
    "X84n1583_008:0454b06": "布。七眾歎未曾有。",
    "X84n1583_008:0454b07": "溫州府護龍太初啟原禪師日本國源氏子。父官方",
    "X84n1583_008:0454b08": "宰。九歲。送入建長寺出家。十八。請旨南詢。歷三年抵",
    "X84n1583_008:0454b09": "福州。時吳元之丙午二月。進京貢上。引師見上。上喜。",
    "X84n1583_008:0454b10": "敕見季潭泐。泐指令徧參。後謁傑峰。一日峰上堂曰。",
    "X84n1583_008:0454b11": "雪覆千山。因甚麼孤峰不白。師出眾曰。雷聲隱隱。雨",
    "X84n1583_008:0454b12": "點全無。峰曰。草菴上葢瑠璃瓦。石室中藏瑪瑙瓶。師",
    "X84n1583_008:0454b13": "曰。大蟲騎却南山虎。峰曰。虎生七子。阿那箇無尾巴。",
    "X84n1583_008:0454b14": "師曰。第七箇。峰曰。且放汝三十棒。由是許入室。後辭。",
    "X84n1583_008:0454b15": "結茅廬阜。復移石龍。出世廣度。遷羅陽三峰。再遷護",
    "X84n1583_008:0454b16": "龍。甞垂三關語。一曰。舜若多神。因甚麼向平地上。拕",
    "X84n1583_008:0454b17": "泥帶水。二曰。金翅鳥王。劈海取龍吞。因甚麼被泥鰍",
    "X84n1583_008:0454b18": "吞却。三曰。三世諸佛說不得。因甚麼狸奴白牯念摩",
    "X84n1583_008:0454b19": "訶。永樂丁亥三月朔。集眾說偈曰。生也鐵面皮。死也",
    "X84n1583_008:0454b20": "鐵面皮。一擊百雜碎。白日繞須彌。遂坐逝。塔於南院。",
    "X84n1583_008:0454b22": "續燈正統卷之八"
}