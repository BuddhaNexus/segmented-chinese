{
    "T18n0901_003:0804c12": "佛說陀羅尼集經卷第三",
    "T18n0901_003:0804c14": "大唐天竺三藏阿地瞿多譯",
    "T18n0901_003:0804c15": "般若波羅蜜多大心經(印有十三呪有九)",
    "T18n0901_003:0804c16": "如是我聞。一時佛在舍衛國祇樹給孤獨園。",
    "T18n0901_003:0804c17": "與千二百五十阿羅漢無量阿僧祇諸大菩",
    "T18n0901_003:0804c18": "薩天龍八部人非人等俱。前後圍遶。爾時",
    "T18n0901_003:0804c19": "梵天。與諸大眾共相謂言。我今欲聞般若波",
    "T18n0901_003:0804c20": "羅蜜多功德。時諸大眾皆大歡喜。讚梵王言",
    "T18n0901_003:0804c21": "善哉善哉。爾時梵王即從座起偏露右肩。右",
    "T18n0901_003:0804c22": "膝著地頂禮佛足禮佛足已而白佛言。世尊",
    "T18n0901_003:0804c23": "我今至心願樂。欲聞般若波羅蜜多不可思",
    "T18n0901_003:0804c24": "議功德。惟願世尊為我。說於般若波羅蜜多",
    "T18n0901_003:0804c25": "不可思議呪印功德。爾時佛告梵王。我於他",
    "T18n0901_003:0804c26": "化自在天中。略說呪印。諦聽諦聽我今為汝",
    "T18n0901_003:0804c27": "說此功德。如須彌山諸山中王。般若波羅蜜",
    "T18n0901_003:0804c28": "多亦復如是。一切奢摩他中王。如須彌山",
    "T18n0901_003:0804c29": "王。四方猛風不能吹動。般若波羅蜜多亦復",
    "T18n0901_003:0805a01": "如是。若依般若波羅蜜多。即得堅住於奢摩",
    "T18n0901_003:0805a02": "他。諸天魔等不能傾動。猶如大海。皆能",
    "T18n0901_003:0805a03": "容受一切眾流。般若波羅蜜多亦復如是。皆",
    "T18n0901_003:0805a04": "能容受一切佛法。若依此般若波羅蜜多",
    "T18n0901_003:0805a05": "教法行者。即得住宿住智。知於過去我從彼",
    "T18n0901_003:0805a06": "處。因於彼行。得生此處。若依此般若波羅",
    "T18n0901_003:0805a07": "蜜多教行者。即得除滅三毒之罪。生生之",
    "T18n0901_003:0805a08": "處不聞惡法。得身端正猶如金色頂戴天冠。",
    "T18n0901_003:0805a09": "無有慳心。生於剎帝利婆羅門中。於諸會中。",
    "T18n0901_003:0805a10": "一切大眾皆悉隨從。不生三途地獄之中。十",
    "T18n0901_003:0805a11": "方佛剎隨意往生。現身即得四無所畏。於諸",
    "T18n0901_003:0805a12": "會中勝出諸眾。若能日日作此法者。現身即",
    "T18n0901_003:0805a13": "知一切諸法。皆無障礙得奢摩他。若人欲得",
    "T18n0901_003:0805a14": "奢摩他者。當依般若波羅蜜多作法。日日",
    "T18n0901_003:0805a15": "供養作印坐禪。若於屍陀林。或在塚間坐死",
    "T18n0901_003:0805a16": "屍邊。作不淨觀。及生滅觀乃至慈悲觀。界方",
    "T18n0901_003:0805a17": "便觀者。即得奢摩他。若三年坐奢摩他者。",
    "T18n0901_003:0805a18": "無色天光來入身中。即知三界一切諸事。於",
    "T18n0901_003:0805a19": "三年中。一日喫食一日不喫食。若不食日",
    "T18n0901_003:0805a20": "隨服藥菜。若不食藥菜服氣最好。如是隔日",
    "T18n0901_003:0805a21": "滿三年者。得奢摩他。日日作此法。燒蘇合",
    "T18n0901_003:0805a22": "香誦呪。滿足十萬遍者。得大雲奢摩他。慈",
    "T18n0901_003:0805a23": "悲奢摩他。大雷聲奢摩他。電光奢摩他。火",
    "T18n0901_003:0805a24": "光奢摩他。若日日作印法等。種種供養者。罪",
    "T18n0901_003:0805a25": "滅得奢摩他。若重罪業眾生。日日不作印",
    "T18n0901_003:0805a26": "呪等種種供養者。諸罪不滅。不得奢摩他。",
    "T18n0901_003:0805a27": "是故我今說此方便。欲令一切皆悉樂聞成",
    "T18n0901_003:0805a28": "就願故。",
    "T18n0901_003:0805a29": "畫大般若像法",
    "T18n0901_003:0805a30": "畫大般若菩薩像。可取八月十五日。以細好",
    "T18n0901_003:0805b01": "絹兩幅。或三幅亦任意用。高下闊狹必須相",
    "T18n0901_003:0805b02": "稱。於精舍中作水壇竟。於其壇中誦大般若",
    "T18n0901_003:0805b03": "呪。呪絹一百八遍已。請喚畫師最好手者。令",
    "T18n0901_003:0805b04": "受八戒。一上廁一洗浴。著新淨衣。與作護",
    "T18n0901_003:0805b05": "身印。其彩色中用薰陸香安悉香汁和。不",
    "T18n0901_003:0805b06": "得用膠。於其壇上日日三時。散雜色花燒沈",
    "T18n0901_003:0805b07": "水香。誦呪供養菩薩。夜別然燈。七盞。然後",
    "T18n0901_003:0805b08": "可畫菩薩。其菩薩身。除天冠外身長一肘",
    "T18n0901_003:0805b09": "(人一肘如佛一磔手)通身白色面有三眼。似天女相。形",
    "T18n0901_003:0805b10": "貌端正如菩薩形。師子座上結加趺坐。頭戴",
    "T18n0901_003:0805b11": "天冠作簸箕光。其耳中著真珠寶璫。於其項",
    "T18n0901_003:0805b12": "下著七寶瓔珞。兩臂作屈。左臂屈肘側在",
    "T18n0901_003:0805b13": "胸上。其左手仰五指申展。掌中畫作七寶經",
    "T18n0901_003:0805b14": "函。其中具有十二部經。即是般若波羅蜜",
    "T18n0901_003:0805b15": "多藏。右手垂著右膝之上。五指舒展。即是",
    "T18n0901_003:0805b16": "菩薩施無畏手。菩薩身上著羅錦綺。繡作[袖-由+盍]",
    "T18n0901_003:0805b17": "襠。其腰以下著朝霞裙。於上畫作黃色花",
    "T18n0901_003:0805b18": "褻。天衣籠絡絡於兩臂。腋間交過出其兩頭。",
    "T18n0901_003:0805b19": "俱向於上。微微屈曲如飛颺勢。其兩手腕",
    "T18n0901_003:0805b20": "皆著環釧。菩薩右廂安梵摩天。通身白色耳",
    "T18n0901_003:0805b21": "著寶璫。其項上著七寶瓔珞。立氍毺上。右",
    "T18n0901_003:0805b22": "手屈臂向於肩上。手執白拂。左手申臂手執",
    "T18n0901_003:0805b23": "澡罐。其腰以下著朝霞裙。以羅綺錦繡嚴",
    "T18n0901_003:0805b24": "飾衣服。其梵天身披紫袈裟。頂戴花冠作",
    "T18n0901_003:0805b25": "簸箕光。其手脚腕皆著寶釧。菩薩左廂安帝",
    "T18n0901_003:0805b26": "釋天。通身白色耳著寶璫。其項上著七寶瓔",
    "T18n0901_003:0805b27": "珞。立氍毺上。右手屈臂向於肩上。手執白",
    "T18n0901_003:0805b28": "拂。左手屈臂肘節向左。手掌向腹仰。掌掌",
    "T18n0901_003:0805b29": "中堅著一跋折羅。跋折羅頭外向著之。火焰",
    "T18n0901_003:0805b30": "圍遶跋折羅身其帝釋像。從腰以下著朝霞",
    "T18n0901_003:0805c01": "裙。以羅綺錦繡嚴飾衣服。天衣籠絡。頭戴",
    "T18n0901_003:0805c02": "花冠作簸箕光。其手脚腕皆著寶釧。菩薩光",
    "T18n0901_003:0805c03": "上兩廂。皆畫作一須陀會天。而散雜花及",
    "T18n0901_003:0805c04": "齎瓔珞而為供養。其像座下。畫作香爐供",
    "T18n0901_003:0805c05": "養之具。其供養具左右兩廂。各畫布置八",
    "T18n0901_003:0805c06": "神王像。其神王色。青黃赤白各為一色。面",
    "T18n0901_003:0805c07": "作威怒。一一神王各著五色金銀細甲。各執",
    "T18n0901_003:0805c08": "器仗。威嚴而立五色石上。次下右廂畫呪",
    "T18n0901_003:0805c09": "師像。胡跪而坐。兩手捧持香爐供養。面仰",
    "T18n0901_003:0805c10": "向上。如似瞻仰菩薩尊顏。畫其像已。當立",
    "T18n0901_003:0805c11": "道場懸繒幡蓋。雜寶鈴珮種種嚴飾。香泥",
    "T18n0901_003:0805c12": "塗地而作水壇。縱廣四肘。迎將菩薩安置",
    "T18n0901_003:0805c13": "壇上。像面向西呪師面向東。日日香湯洗",
    "T18n0901_003:0805c14": "浴潔淨。著新淨衣入於道場。護身結界作法",
    "T18n0901_003:0805c15": "誦呪。種種供養般若波羅蜜多。誦呪可滿十",
    "T18n0901_003:0805c16": "萬遍。時時別懺悔滅身上過去一切罪障。",
    "T18n0901_003:0805c17": "於後誦呪。作法用時種種得驗　畫像法竟。",
    "T18n0901_003:0805c18": "次說印法。",
    "T18n0901_003:0805c19": "般若身印第一",
    "T18n0901_003:0805c20": "二手合腕。掌中相開。即用二手頭指中指無",
    "T18n0901_003:0805c21": "名指。頭曲相拄。其二小指二大指。各直竪磔",
    "T18n0901_003:0805c22": "開。",
    "T18n0901_003:0805c23": "般若來印第二",
    "T18n0901_003:0805c24": "准前身印。唯改以二大指。稍稍相近。齊屈",
    "T18n0901_003:0805c25": "向下。即是名菩薩來印。",
    "T18n0901_003:0805c26": "般若去印第三",
    "T18n0901_003:0806a01": "若欲送菩薩去。准前來印。唯改所屈二大",
    "T18n0901_003:0806a02": "指。稍磔開。乃至於極。即是送菩薩去",
    "T18n0901_003:0806a03": "印。",
    "T18n0901_003:0806a04": "般若心印第四",
    "T18n0901_003:0806a05": "准前唯改。以右手大指。捻著頭指。即是般",
    "T18n0901_003:0806a06": "若心印。",
    "T18n0901_003:0806a07": "般若大心印第五",
    "T18n0901_003:0806a08": "准前唯改以左大指屈向下。即是般若大心",
    "T18n0901_003:0806a09": "印。",
    "T18n0901_003:0806a10": "般若頭印第六",
    "T18n0901_003:0806a11": "准前唯改。齊竪二大指。離頭指一分許。即",
    "T18n0901_003:0806a12": "是般若頭印。",
    "T18n0901_003:0806a13": "般若縛魔印第七",
    "T18n0901_003:0806a14": "准前唯改。用二大指各捻頭指。即是縛魔",
    "T18n0901_003:0806a15": "印。若用護身。一切魔鬼不得惱亂。是等七印。",
    "T18n0901_003:0806a16": "於菩薩前不解手成。誦後大心呪。除人身中",
    "T18n0901_003:0806a17": "三業惡障。兼禪定用。",
    "T18n0901_003:0806a18": "般若伏魔印第八",
    "T18n0901_003:0806a19": "結加趺坐。先舒右手五指於右膝上仰著。",
    "T18n0901_003:0806a20": "即舒左手五指仰之。以小指側橫著於臍下。",
    "T18n0901_003:0806a21": "即名伏魔印。",
    "T18n0901_003:0806a22": "般若奢摩他印第九",
    "T18n0901_003:0806a23": "先舒左手五指於臍下。即用右手四指作拳。",
    "T18n0901_003:0806a24": "於左手掌中仰著。以二大指直竪相合頭。是",
    "T18n0901_003:0806a25": "二印是般若奢摩他印。欲入奢摩他伏魔用",
    "T18n0901_003:0806a26": "之。",
    "T18n0901_003:0806a27": "般若奢摩他四禪印第十",
    "T18n0901_003:0806a28": "先仰右手舒五指於右膝上。即竪左手四指。",
    "T18n0901_003:0806b01": "屈大指於掌中。即屈肘竪臂。合掌向背。此",
    "T18n0901_003:0806b02": "掌中有一切佛法般若之藏。即是奢摩他四",
    "T18n0901_003:0806b03": "禪印。",
    "T18n0901_003:0806b04": "般若懺悔印第十一",
    "T18n0901_003:0806b05": "先竪右手四指。側掌向前。屈於大指在掌中。",
    "T18n0901_003:0806b06": "即以左手大指。於右掌中。與右大指相鉤。",
    "T18n0901_003:0806b07": "又以左四指。掘右手掌背。即是懺悔印。若",
    "T18n0901_003:0806b08": "有行者。日日作此印法并誦呪者。能除一切",
    "T18n0901_003:0806b09": "四重五逆恒河沙等罪。皆悉消滅。十方淨土",
    "T18n0901_003:0806b10": "隨意往生。近於阿耨多羅三藐三菩提。",
    "T18n0901_003:0806b11": "般若無盡藏印呪第十二(一名般若眼又名金剛般若心又名般若根本)",
    "T18n0901_003:0806b12": "以二大指各捻二小指甲上。平屈二小指。下",
    "T18n0901_003:0806b13": "節中節相背博之。二中指二無名指各相背",
    "T18n0901_003:0806b14": "博。直竪向上。各屈二頭指相背。令平中節。背",
    "T18n0901_003:0806b15": "相著。與二小指相稱令手。如高座上安置經",
    "T18n0901_003:0806b16": "藏。當心著之。當誦呪時。專想繫念。一切經藏",
    "T18n0901_003:0806b17": "皆從印出悉入心中。",
    "T18n0901_003:0806b18": "般若無盡藏陀羅尼呪曰。",
    "T18n0901_003:0806b19": "那(上)謨(上)婆伽筏帝(一)鉢囉(二合上)若(若冶反)波",
    "T18n0901_003:0806b20": "囉弭(上)多(上)曳(二)唵(三)唎伊(伊棄反起音二合下同四)地伊",
    "T18n0901_003:0806b21": "(二合)(五)室唎(上音二合)(六)輸嚧(二合)陀(七)毘社曳(八)莎",
    "T18n0901_003:0806b22": "訶(九)",
    "T18n0901_003:0806b23": "佛言此陀羅尼印有四種名。一名般若無盡",
    "T18n0901_003:0806b24": "藏。二名般若眼。三名般若根本。四名金剛般",
    "T18n0901_003:0806b25": "若心。此陀羅尼印有大功德。若能至心如法",
    "T18n0901_003:0806b26": "受持。隨誦一遍出生一萬八千修多羅藏。又",
    "T18n0901_003:0806b27": "彼一一修多羅藏中。各各出生二萬五千修",
    "T18n0901_003:0806b28": "多羅藏。又彼一一修多羅中。出生百萬修",
    "T18n0901_003:0806c01": "多羅藏。又彼一一修多羅中。出生無量百千",
    "T18n0901_003:0806c02": "萬億那由他阿僧祇修多羅藏。如是乃至展",
    "T18n0901_003:0806c03": "轉。出生無量無盡修多羅藏。所出經題名句",
    "T18n0901_003:0806c04": "義味。各各不同而不重出。如是念念出生無",
    "T18n0901_003:0806c05": "盡。是故名為無盡藏陀羅尼印。此陀羅尼印。",
    "T18n0901_003:0806c06": "即是十方三世諸佛宗祖。亦是十方三世諸",
    "T18n0901_003:0806c07": "佛無盡法藏。一切般若波羅蜜母。過現未來",
    "T18n0901_003:0806c08": "諸佛菩薩。常所供養恭敬讚歎。若善男子善",
    "T18n0901_003:0806c09": "女人等。以至誠心。書寫讀誦如說修行。是",
    "T18n0901_003:0806c10": "人所有百千萬億恒河沙劫生死重罪。於須",
    "T18n0901_003:0806c11": "臾頃悉滅無餘。此陀羅尼印所有功德。我若",
    "T18n0901_003:0806c12": "住於百千萬億阿僧祇劫。歎猶不盡。何況餘",
    "T18n0901_003:0806c13": "人歎之能盡。若欲修行般若波羅蜜者。一食",
    "T18n0901_003:0806c14": "齋戒香湯沐浴。著新淨衣入於道場。要當先",
    "T18n0901_003:0806c15": "誦此陀羅尼。并作此印。滿百萬遍。然後修行",
    "T18n0901_003:0806c16": "餘般若法。決定成就。是故名為般若根本。此",
    "T18n0901_003:0806c17": "陀羅尼印。悉能照了一切般若波羅蜜法。故",
    "T18n0901_003:0806c18": "名般若波羅蜜眼。此陀羅尼印。悉能摧滅一",
    "T18n0901_003:0806c19": "切障礙。悉能住持一切諸佛菩薩功德。故名",
    "T18n0901_003:0806c20": "金剛般若心也(是一印呪筏[口*梨]耶思繩伽法師譯)。",
    "T18n0901_003:0806c21": "般若使者印第十三(先用般若護身次用軍茶利法護身)",
    "T18n0901_003:0806c22": "先仰二手。即以二無名指相鉤。其二中指及",
    "T18n0901_003:0806c23": "二小指。各向掌中屈之。二頭指各竪頭相",
    "T18n0901_003:0806c24": "拄。二大指亦直竪。附頭指側。捻頭指中節。二",
    "T18n0901_003:0806c25": "大指來去。用治一切病。",
    "T18n0901_003:0806c26": "大般若波羅蜜多陀羅尼第十四",
    "T18n0901_003:0806c27": "呪曰。",
    "T18n0901_003:0806c28": "那(上)謨(上)婆伽婆(去)帝(一)摩訶波囉(上二合)若",
    "T18n0901_003:0807a01": "(若冶反下同)波囉彌多(去)曳(二)薄訖底(二合)伐蹉囉",
    "T18n0901_003:0807a02": "(二合)曳(三)阿波唎(二合)彌多瞿拏曳(四)薩婆怛",
    "T18n0901_003:0807a03": "他揭多(五)波唎布自多(去音)曳(六)薩婆怛他揭",
    "T18n0901_003:0807a04": "多(七)努若多努若多(八)毘若多(上)曳(九)跢姪他",
    "T18n0901_003:0807a05": "(十)波囉(上二合)若波囉(上二合)若(十一)摩訶波囉(上二合)",
    "T18n0901_003:0807a06": "若(十二)波囉(上二合)若婆娑揭唎(上)(十三)婆囉",
    "T18n0901_003:0807a07": "(上二合)若嚧迦揭唎(上)(十四)安馱迦(去)囉(十五)毘馱",
    "T18n0901_003:0807a08": "麼尼(十六)徙提蘇徙提(十七)徙殿覩縵(十八)婆",
    "T18n0901_003:0807a09": "伽婆(去)底(十九)薩防(去)伽孫怛唎(二十)婆枳底",
    "T18n0901_003:0807a10": "(二合)伐蹉哩(二合)(二十一)婆囉(二合)娑哩跢訶(上)悉",
    "T18n0901_003:0807a11": "羝(二合)(二十二)三摩莎婆羯哩(二合)(二十三)勃地勃地。",
    "T18n0901_003:0807a12": "冒馱耶冒馱耶(二十四)悉地悉地(地野反上同)(二十五)劍婆",
    "T18n0901_003:0807a13": "劍婆(二十六)迦羅迦羅(二十七)者羅者羅(二十八)頞婆頞",
    "T18n0901_003:0807a14": "婆(二十九)阿揭車阿揭車(三十)婆伽婆(去)帝(三十一)摩",
    "T18n0901_003:0807a15": "毘[口*藍](去)婆(三十二)莎訶(三十三)",
    "T18n0901_003:0807a16": "是大神呪。於大般若經中。佛重於他化自在",
    "T18n0901_003:0807a17": "天說。所有一切十方諸佛。等同讚成。是",
    "T18n0901_003:0807a18": "故名為大般若呪。是呪功力不可思議。亦能",
    "T18n0901_003:0807a19": "救拔生死大苦。如是神呪。過現未來諸佛共",
    "T18n0901_003:0807a20": "說。同共護念。能誦持者。一切障滅。隨心所願",
    "T18n0901_003:0807a21": "無不成辦。疾證無上正等菩提。",
    "T18n0901_003:0807a22": "般若波羅蜜多聰明陀羅尼第十五(一名小般若波羅蜜多",
    "T18n0901_003:0807a23": "神呪一名十方一切諸佛母呪)",
    "T18n0901_003:0807a24": "爾時如來復說神呪呪曰。",
    "T18n0901_003:0807a25": "那(上)謨婆伽皤帝(一)那(上)謨摩訶波羅",
    "T18n0901_003:0807a26": "(上二合)若(若冶反)波囉弭多(去)曳(二)哆姪他(三)摩",
    "T18n0901_003:0807a27": "儞達迷(四)僧伽囉(二合上下同)訶(上)達迷(五)阿(上)弩",
    "T18n0901_003:0807a28": "伽囉訶達迷(六)毘目(去)底(二合)達迷(七)娑(上)陀",
    "T18n0901_003:0807b01": "弩伽囉訶達迷(八)裴舍囉(上二合)麼拏達迷(九)娑",
    "T18n0901_003:0807b02": "(上)曼多拏跛唎皤囉(上)跢那(上)達迷(十)瞿(上)",
    "T18n0901_003:0807b03": "拏(上)伽囉訶僧伽囉訶達迷(十一)薩婆跢囉",
    "T18n0901_003:0807b04": "(上)弩伽(上)跢達迷(十二)薩婆伽囉(上)跛唎波",
    "T18n0901_003:0807b05": "囉(上二合)拏達迷(十三)徙弭唎(上二合)底阿(上)娑",
    "T18n0901_003:0807b06": "(上)波囉(上二合)慕娑(上)那達迷(十四)莎訶(十五)",
    "T18n0901_003:0807b07": "佛言如是神呪是諸佛母。能誦持者一切罪",
    "T18n0901_003:0807b08": "滅。常見諸佛得宿命智。速證無上正等菩提。",
    "T18n0901_003:0807b09": "若有男子女人。能誦持此呪。欲求聰明求滅",
    "T18n0901_003:0807b10": "重罪。即得聰明。重罪即滅。佛語至誠無有虛",
    "T18n0901_003:0807b11": "偽。於晨朝時楊枝淨口。淨漱口已。於佛像前",
    "T18n0901_003:0807b12": "恭敬一心。合掌係念。燒眾名香散諸妙花。至",
    "T18n0901_003:0807b13": "心禮拜胡跪。誦此呪二十一遍。乃至齋時更",
    "T18n0901_003:0807b14": "莫共他交雜言語。至空靜處。一日誦得五百",
    "T18n0901_003:0807b15": "偈經。如是一七二七三七日。無不有驗。除不",
    "T18n0901_003:0807b16": "至心。若欲讀誦一切經典。要當先誦此陀羅",
    "T18n0901_003:0807b17": "尼。即得憶念不忘之力。印用奢摩他四禪",
    "T18n0901_003:0807b18": "印。",
    "T18n0901_003:0807b19": "般若大心陀羅尼第十六呪曰。",
    "T18n0901_003:0807b20": "跢姪他(一)揭帝揭帝(二)波羅揭帝(三)波囉僧揭",
    "T18n0901_003:0807b21": "帝(四)菩提(五)莎訶(六)",
    "T18n0901_003:0807b22": "是大心呪。用大心印。作諸壇處一切通用。",
    "T18n0901_003:0807b23": "般若小心陀羅尼呪曰。",
    "T18n0901_003:0807b24": "跢姪他(一)揭帝揭帝(二)波囉民(彌忍反)揭帝(三)波",
    "T18n0901_003:0807b25": "囉若(若冶反)他(四)莎訶(五)",
    "T18n0901_003:0807b26": "用小心印通一切用。",
    "T18n0901_003:0807b27": "般若心陀羅尼第十七呪曰。",
    "T18n0901_003:0807b28": "跢姪他(一)徙弭哩曳(二合)徙弭哩曳(二)室唎",
    "T18n0901_003:0807b29": "(長音)室吒(鳥皆反三)莎訶(四)",
    "T18n0901_003:0807c01": "用奢摩他印。至心誦者。得不忘力。聞持一切。",
    "T18n0901_003:0807c02": "誦十萬遍乃至百萬。無不有驗。除不至心。",
    "T18n0901_003:0807c03": "般若聞持不忘陀羅尼第十八呪曰。",
    "T18n0901_003:0807c04": "那(上)謨婆伽婆(去)帝(一)婆囉(上)若(若冶反)波",
    "T18n0901_003:0807c05": "羅彌多曳(二)跢姪他(三)室哩(二合)曳(四)室哩(二",
    "T18n0901_003:0807c06": "合)曳(五)室哩(二合)曳(六)室哩(二合)曳細(七)莎訶(八)",
    "T18n0901_003:0807c07": "又般若小心陀羅尼第十九呪曰。",
    "T18n0901_003:0807c08": "跢姪他(一)室唎曳(二)室唎曳(三)室唎(長聲)室吒",
    "T18n0901_003:0807c09": "(鳥皆反四)莎訶(五)",
    "T18n0901_003:0807c10": "呪師若欲治病者。自作護身竟。於病人邊。作",
    "T18n0901_003:0807c11": "四肘水壇。莊嚴已竟。種種香華。然四十九",
    "T18n0901_003:0807c12": "燈。種種飲食布置畢已。手執香鑪燒香右遶。",
    "T18n0901_003:0807c13": "供養十方諸佛菩薩金剛諸天。及鬼神等竟。",
    "T18n0901_003:0807c14": "於壇中心放著香鑪。於好淨處結加趺坐。正",
    "T18n0901_003:0807c15": "面向東。向北亦得。次燒酥蜜胡麻稻穀華",
    "T18n0901_003:0807c16": "香。供養已次作般若身印。誦前大呪二十一",
    "T18n0901_003:0807c17": "遍。心作空觀。謂一切法無相。然後出自口",
    "T18n0901_003:0807c18": "氣。射病人身上。若一七遍或二十一遍即",
    "T18n0901_003:0807c19": "差。若一度作此法不差者。日三時作之即差。",
    "T18n0901_003:0807c20": "其壇所用飲食餅果。日別替換更作新者。供",
    "T18n0901_003:0807c21": "養殘食。呪師及病人皆不得喫。喫者呪力無",
    "T18n0901_003:0807c22": "驗。若作此法者。一切羅剎諸鬼神等。歡喜",
    "T18n0901_003:0808a01": "放病人差。其所餘殘食。將與貧窮者最為",
    "T18n0901_003:0808a02": "第一。不被一切鬼神得便。持呪行者好記不",
    "T18n0901_003:0808a03": "忘。",
    "T18n0901_003:0808a04": "般若壇法",
    "T18n0901_003:0808a05": "縱廣四肘以五色作。從內次第。著白黃青赤",
    "T18n0901_003:0808a06": "黑之色。一切壇法例皆如是。其壇中心安釋",
    "T18n0901_003:0808a07": "迦牟尼佛華座。座上安像。其座東面復安華",
    "T18n0901_003:0808a08": "座。座上安般若波羅蜜身。左手把經。其壇北",
    "T18n0901_003:0808a09": "方復安華座。座上安大梵天。左手把君遲",
    "T18n0901_003:0808a10": "(唐云胡瓶水罐)南方安華座。座上安帝釋天。右手把",
    "T18n0901_003:0808a11": "跋折羅。中心著一香鑪水罐。四角各一香",
    "T18n0901_003:0808a12": "鑪水罐。五枚水罐內。各盛淨水五穀七寶。",
    "T18n0901_003:0808a13": "並以柏葉梨枝塞口。於上各以生絹三尺而",
    "T18n0901_003:0808a14": "繫束之。種種果食及上好果一十二盤。燈十",
    "T18n0901_003:0808a15": "六盞。呪師當西門坐。正面向東。呪師東南著",
    "T18n0901_003:0808a16": "一火鑪。呪師前著種種香華酥蜜胡麻并稻",
    "T18n0901_003:0808a17": "穀等華諸飲食等具三五盤。擬燒供養。種",
    "T18n0901_003:0808a18": "種安竟次第奉請。一一各作本印誦真言。一",
    "T18n0901_003:0808a19": "一各作華印承迎。總坐定已作大結界。然後",
    "T18n0901_003:0808a20": "次第下[打-丁+親]施錢。隨力多少任意布施畢已。",
    "T18n0901_003:0808a21": "次作法事香華供養。次燒酥蜜胡麻等物而",
    "T18n0901_003:0808a22": "為供養。然後持明師手把數珠。誦大心真",
    "T18n0901_003:0808a23": "言一千八遍。誦竟取東北角水罐。安般若像",
    "T18n0901_003:0808a24": "前。胡跪以右手案水罐。又誦大心真言一",
    "T18n0901_003:0808a25": "百八遍竟。於壇西外預作水壇。縱廣二肘。其",
    "T18n0901_003:0808a26": "壇中心作蓮花座。散華供養訖。即將水罐引",
    "T18n0901_003:0808a27": "受法人。出於壇外。到西壇上中花座邊。面向",
    "T18n0901_003:0808a28": "東立。捧水罐住。令受法人於花座上面向東",
    "T18n0901_003:0808a29": "坐。發願口言。普願一切諸眾生等。悉發無上",
    "T18n0901_003:0808b01": "菩提之心。我今欲求舍摩他及阿耨多羅三",
    "T18n0901_003:0808b02": "藐三菩提故。作此法為一切眾生離生死故。",
    "T18n0901_003:0808b03": "願一切佛菩薩金剛諸天等。皆悉證知。發",
    "T18n0901_003:0808b04": "如是願已。又令受法人要誓。云願我得成",
    "T18n0901_003:0808b05": "就。此法以後。誓願不教誹謗正法。斷善根",
    "T18n0901_003:0808b06": "人諸惡人等。若其教者。一切行學皆不成辦。",
    "T18n0901_003:0808b07": "若犯如是速獲大罪。發是願已。持明師即",
    "T18n0901_003:0808b08": "與受法人。作般若身印。置於頂上。印中著",
    "T18n0901_003:0808b09": "華。即用水罐灌其頂上竟。又作身印。與其",
    "T18n0901_003:0808b10": "護身。然後令著新淨衣已。引入道場。禮拜畢",
    "T18n0901_003:0808b11": "已依次第坐持明師於護摩鑪邊。面向東坐。",
    "T18n0901_003:0808b12": "於鑪中然穀木柴。一一次第作印。奉請於",
    "T18n0901_003:0808b13": "鑪中坐。燒香飲食酥蜜等物。供養畢已送",
    "T18n0901_003:0808b14": "安本位上。如是乃至諸天等竟。口云慚愧",
    "T18n0901_003:0808b15": "無好供養。錯失儀則謝過已。持明師捻取",
    "T18n0901_003:0808b16": "鑪中灰。與其護身。腦後二肩心咽眉間髮際。",
    "T18n0901_003:0808b17": "如是七處點灰護身竟。辭佛開鎖發遣畢已。",
    "T18n0901_003:0808b18": "即以淨水掃滅壇處。作此法者一切罪障悉",
    "T18n0901_003:0808b19": "皆消滅。道場殘食持明師及受法人皆不得",
    "T18n0901_003:0808b20": "喫若喫持明師及受法人並失成就其[打-丁+親]",
    "T18n0901_003:0808b21": "施錢佛錢。入作佛用。其般若錢入寫經用。",
    "T18n0901_003:0808b22": "菩薩錢作菩薩用。金剛諸天錢入金剛諸",
    "T18n0901_003:0808b23": "天處用。水罐上繒絹持明師得用(不用最好)若",
    "T18n0901_003:0808b24": "坐禪時。以手案地。誦前大真言二十一遍。",
    "T18n0901_003:0808b25": "速得奢摩他。若作此法。一切諸佛菩薩歡喜。",
    "T18n0901_003:0808b26": "若作此壇。須於八月十五日作。清淨處誦",
    "T18n0901_003:0808b27": "般若真言。用軍茶利結界其地。所有骨毛",
    "T18n0901_003:0808b28": "瓦石等掘令出盡。或深四指一搩一肘。惡物",
    "T18n0901_003:0808b29": "盡已。將好淨土別填堅築使平。埋著七寶",
    "T18n0901_003:0808c01": "及五穀子。埋深一磔。中心安之。欲安寶時。先",
    "T18n0901_003:0808c02": "作般若根本印印其寶已然後埋之。",
    "T18n0901_003:0808c03": "爾時世尊正在大會。說般若波羅蜜。及說是",
    "T18n0901_003:0808c04": "真言法利益方便。能令一切人非人等。聞此",
    "T18n0901_003:0808c05": "陀羅尼者。悉發無上菩提之心。迴向十方諸",
    "T18n0901_003:0808c06": "佛國土。當得阿耨多羅三藐三菩提。常生歡",
    "T18n0901_003:0808c07": "喜。爾時眾中有十六大藥叉將。其名曰。",
    "T18n0901_003:0808c08": "達哩底囉瑟吒大將　禁毘嚕大將　嚩日",
    "T18n0901_003:0808c09": "嚕大將　迦尾嚕大將　彌覩嚕大將",
    "T18n0901_003:0808c10": "　欶怒毘大將　阿儞嚕大將　娑儞嚕大",
    "T18n0901_003:0808c11": "將　印捺嚕大將　波夷嚕大將　摩尾",
    "T18n0901_003:0808c12": "嚕大將　嬌尾嚕大將　真特嚕大將",
    "T18n0901_003:0808c13": "　嚩吒徒嚕大將　尾迦嚕大將　俱吠嚕",
    "T18n0901_003:0808c14": "大將。",
    "T18n0901_003:0808c15": "有如是等十六大藥叉將各將七千諸眷",
    "T18n0901_003:0808c16": "屬等。即從座起頂禮佛足。而白佛言世尊。今",
    "T18n0901_003:0808c17": "此眾中一切天人。既聞佛教滅一切罪。不墮",
    "T18n0901_003:0808c18": "三塗植於佛種。我等藥叉將亦復如是。既",
    "T18n0901_003:0809a01": "蒙佛恩。我等歸命佛法僧寶。常隨擁護佛法",
    "T18n0901_003:0809a02": "僧眾。若王大臣比丘比丘尼優婆塞優婆夷",
    "T18n0901_003:0809a03": "等。及一切眾生。受持此法。若讀若誦若聽若",
    "T18n0901_003:0809a04": "念。又復念佛。若坐禪者。我等十六藥叉將及",
    "T18n0901_003:0809a05": "諸眷屬。隨其行處而衛護之。若國城邑。若聚",
    "T18n0901_003:0809a06": "落中。若空閑林中如是等處。若有念此般",
    "T18n0901_003:0809a07": "若波羅蜜多名者。我等眷屬悉皆擁護。若人",
    "T18n0901_003:0809a08": "持此般若波羅蜜多時。忽遇一切諸難事者。",
    "T18n0901_003:0809a09": "我等眷屬共相擁護。若復有人欲得般若波",
    "T18n0901_003:0809a10": "羅蜜多成就者。我等眷屬使滿其願。",
    "T18n0901_003:0809a11": "爾時佛讚諸藥叉大將言。善哉善哉汝等",
    "T18n0901_003:0809a12": "眷屬。能於般若波羅蜜多所在之處。而作衛",
    "T18n0901_003:0809a13": "護。為未來世諸眾生故。說修行之法。爾時",
    "T18n0901_003:0809a14": "諸藥叉王等言。若王若比丘比丘尼優婆塞",
    "T18n0901_003:0809a15": "優婆夷。若能深心信解我般若波羅蜜多功",
    "T18n0901_003:0809a16": "德自在威力陀羅尼成就故者。又須我等十",
    "T18n0901_003:0809a17": "六眷屬來佐衛護。汝等有能依我此法。如",
    "T18n0901_003:0809a18": "前結護廣建道場。為之壇法。求諸利益。國",
    "T18n0901_003:0809a19": "祚延長人民安樂。四方無事災禍不侵。保守",
    "T18n0901_003:0809a20": "貞幹無諸疾苦。當請清淨持明師。無問道",
    "T18n0901_003:0809a21": "俗。道體相同行純熟者。七人乃至二七三七",
    "T18n0901_003:0809a22": "人等。淨持戒行德尊長者。當於一所。別立",
    "T18n0901_003:0809a23": "厨膳供給師等。任取勝地。無問寺內寬大",
    "T18n0901_003:0809a24": "堂宇庭院之所。若近舍利浮圖塔廟。若好園",
    "T18n0901_003:0809a25": "林名山淨處。起作道場。其壇場法。掘去惡",
    "T18n0901_003:0809a26": "物淨土築平。如前所說築平正已。又以淨",
    "T18n0901_003:0809a27": "牛糞和香湯泥。摩塗其地。以五色粉作三",
    "T18n0901_003:0809a28": "重院。三重各開四門。第三重內院作一",
    "T18n0901_003:0809a29": "圓月。中心安般若波羅蜜多菩薩像。面",
    "T18n0901_003:0809b01": "向西門。其像右邊安帝釋天。左邊安梵摩",
    "T18n0901_003:0809b02": "天。東面安使者西面持明者。第一重外四",
    "T18n0901_003:0809b03": "方。各列四神王像。四方各四。總數即是十六",
    "T18n0901_003:0809b04": "神王。若欲畫者。第一重內畫著亦得。其持",
    "T18n0901_003:0809b05": "明師者。入第三重內。正在般若波羅蜜多",
    "T18n0901_003:0809b06": "像前。先請般若波羅蜜多菩薩。次請梵天",
    "T18n0901_003:0809b07": "等。次請召四面十六神王而安置之。及使者",
    "T18n0901_003:0809b08": "等。",
    "T18n0901_003:0809b09": "請十六藥叉大將真言第二十(印用使者印)",
    "T18n0901_003:0809b10": "那(上)謨囉(上)怛那(二合)跢囉(二合)夜耶(一)跢",
    "T18n0901_003:0809b11": "姪他(二)訶訶(上音二俱同三)醯醯(上音二俱同四)呼呼(五)戲利",
    "T18n0901_003:0809b12": "戲利(六)彌(去)利彌(去)利(七)杜銘徒杜咩(八)鞞伽",
    "T18n0901_003:0809b13": "婆呬尼(九)毘摩羅婆呬尼(十)底哩(二合)寧(上)底",
    "T18n0901_003:0809b14": "哩(二合)(十一)般羅(二合上)底羯爛(二合)陀(十二)鞞多持質",
    "T18n0901_003:0809b15": "怛羅(二合十三)雞都般囉婆(二合)薩婆(上)[口*梨](十",
    "T18n0901_003:0809b16": "四)懼醯(上)[口*梨](十五)乾陀[口*梨](十六)旃茶唎(十七)",
    "T18n0901_003:0809b17": "車闍(去)尼(十八)懼羅遮利尼(十九)旃茶毘伽陀",
    "T18n0901_003:0809b18": "婆醯(上)尼(二十)梅怛囉(二合)榆(二十一)莎訶(二十二)",
    "T18n0901_003:0809b19": "摩羅檀持曷囉婆迦(去)耶(二十三)莎訶(二十四)摩登",
    "T18n0901_003:0809b20": "伽俱(上)羅朋奢耶(二十五)莎訶(二十六)底哩(二合)商",
    "T18n0901_003:0809b21": "羯曳(二十七)莎訶(二十八)悉陀(上)曳(二十九)莎訶(三十)",
    "T18n0901_003:0809b22": "那(上)謨嚧瑟吒(二合)寫(三十一)摩登伽囉闍寫",
    "T18n0901_003:0809b23": "(三十二)悉殿都(三十三)曼怛囉(二合)跛陀(三十四)莎訶",
    "T18n0901_003:0809b24": "(三十五)",
    "T18n0901_003:0809b25": "若人但能誦得此真言。不須供養。即得成",
    "T18n0901_003:0809b26": "就。若誦此真言七遍。十六藥叉大將即到",
    "T18n0901_003:0809b27": "其所。任行者驅使。若人欲往病人所。先於",
    "T18n0901_003:0809b28": "房內。預誦此真言一百八遍。加持自右",
    "T18n0901_003:0809c01": "掌。即以右手摩自脣口。到病人所。心想自",
    "T18n0901_003:0809c02": "手。譬如氷雪用手把炭火。以自手背著於",
    "T18n0901_003:0809c03": "彼人身。心作差想。其病即差。或取鞭杖。長",
    "T18n0901_003:0809c04": "八指或十二指或十六指。加持二十一遍。內",
    "T18n0901_003:0809c05": "火中著。火燒赤已。隨取其炭。一不損手。正",
    "T18n0901_003:0809c06": "欲誦時。先當內手香水椀中。復向口邊。如",
    "T18n0901_003:0809c07": "是三度即得法成。以少香水散於四方。以為",
    "T18n0901_003:0809c08": "結界後用其法。是真言能助成般若波羅蜜",
    "T18n0901_003:0809c09": "多。令一切眾生皆發無上菩提之心。若人欲",
    "T18n0901_003:0809c10": "入山中坐禪者。設有惡蟲師子虎狼及惡",
    "T18n0901_003:0809c11": "魔鬼等。欲來惱者。當誦此真言一百八遍。",
    "T18n0901_003:0809c12": "即無所畏。諸障難事自然消滅。若謗法人及",
    "T18n0901_003:0809c13": "造五逆。是惡人等不容懺悔。如此之人莫教",
    "T18n0901_003:0809c14": "此法。若能至心誦此真言者。能滅四重五逆",
    "T18n0901_003:0809c15": "等罪。若具說此般若波羅蜜多法。有無量壇",
    "T18n0901_003:0809c16": "印陀羅尼法門。今當略說此法。如摩尼珠。",
    "T18n0901_003:0809c17": "若有無上菩提心者。得見此法成菩提果。",
    "T18n0901_003:0809c18": "若人欲得日日供養十方一切諸佛菩薩金剛",
    "T18n0901_003:0809c19": "天等者。若在房內及佛殿中。而供養之。",
    "T18n0901_003:0809c20": "但是供養之處。皆須作結界法。以佉陀囉",
    "T18n0901_003:0810a01": "木(唐云紫薑木也)。作橛四枚。各長八指。各加持其",
    "T18n0901_003:0810a02": "橛一百八遍。釘於四角。一釘以後永莫拔却。",
    "T18n0901_003:0810a03": "一橛既然餘三亦爾。其壇中心及於四方穿",
    "T18n0901_003:0810a04": "地作孔。各深一榤。於其孔中埋白芥子。用",
    "T18n0901_003:0810a05": "軍茶利大心真言。加持白芥子一百八",
    "T18n0901_003:0810a06": "遍。真言曰。",
    "T18n0901_003:0810a07": "唵(一)戶盧戶盧(二)底瑟吒(二合)底瑟吒(二合三)盤",
    "T18n0901_003:0810a08": "陀盤陀(四)訶那(去)訶那(五)阿蜜哩(二合)帝(六)烏",
    "T18n0901_003:0810a09": "[合*牛](七)[打-丁+巿](八)",
    "T18n0901_003:0810a10": "若人日日香湯洗浴。入於道場作護身印",
    "T18n0901_003:0810a11": "(以下印等是助成印故下別記次第頭數)。",
    "T18n0901_003:0810a12": "甘露軍茶利辟除尾那夜迦法印真言",
    "T18n0901_003:0810a13": "右手大指屈橫在掌中。以左中指及無名指。",
    "T18n0901_003:0810a14": "握其大指。又以頭指及小指。努屈向外使。頭",
    "T18n0901_003:0810a15": "指頭到中指中節側。令小指頭到無名指中",
    "T18n0901_003:0810a16": "節側。即舒其臂。向右轉之。誦真言七遍。正作",
    "T18n0901_003:0810a17": "法時。以左手大指。捻小指甲上節。叉腰側。直",
    "T18n0901_003:0810a18": "申三指頭向前。真言曰。",
    "T18n0901_003:0810a19": "唵(一)虎[合*牛](二)訶(上)那(上)植那魔他(三)毘馱崩(二合)",
    "T18n0901_003:0810a20": "娑(三)夜(四)烏蹉(二合)馱耶(五)嗚[合*牛][打-丁+巿][打-丁+巿]",
    "T18n0901_003:0810a21": "是法印明。悉能辟除一切藥叉尾那夜迦。一",
    "T18n0901_003:0810a22": "切諸惡悉皆散馳。成辦諸事一無怖畏。",
    "T18n0901_003:0810a23": "結地界法印真言",
    "T18n0901_003:0810a24": "先以右中指。於左頭指中指岐間。向背出",
    "T18n0901_003:0810a25": "頭。次以無名指。於左小指岐間。亦爾。左中",
    "T18n0901_003:0810a26": "指內向。右頭指中指岐間向內出頭。次以",
    "T18n0901_003:0810a27": "左無名指。於右小指間亦爾。兩小指頭",
    "T18n0901_003:0810a28": "指竪合頭。二大指亦合頭向下。若作法",
    "T18n0901_003:0810a29": "時。大指合頭拄地。翼兩臂肘。真言曰。",
    "T18n0901_003:0810b01": "唵(一)吉唎吉唎(二)跋折囉覆知(二合)(三)盤陀盤陀",
    "T18n0901_003:0810b02": "(四)嗚[合*牛](五)訶(上)",
    "T18n0901_003:0810b03": "誦真言七遍以印拄地。一切諸惡鬼等皆",
    "T18n0901_003:0810b04": "悉馳散。",
    "T18n0901_003:0810b05": "結四方界法印真言",
    "T18n0901_003:0810b06": "准前地印。唯改開二大指。相去二寸指頭",
    "T18n0901_003:0810b07": "向身。直竪努指向右轉之。真言曰。",
    "T18n0901_003:0810b08": "唵(一)薩囉薩囉(二)跋折囉(三)波囉(二合)迦(去)囉",
    "T18n0901_003:0810b09": "(上)(四)嗚[合*牛](五)[打-丁+巿](六)",
    "T18n0901_003:0810b10": "誦真言七遍。即以此印。向於四方隨日右",
    "T18n0901_003:0810b11": "轉。所有一切藥叉尾那夜迦等。皆悉馳散。",
    "T18n0901_003:0810b12": "結虛空界法印真言(亦名上方結界)",
    "T18n0901_003:0810b13": "准前地印。唯改二大指。各附著頭指側。上",
    "T18n0901_003:0810b14": "即以此印向於頭上。右旋三匝。真言曰。",
    "T18n0901_003:0810b15": "唵(一)毘悉普(二合)吒囉叉(上)(二)跋折囉(三)半闍",
    "T18n0901_003:0810b16": "囉(四)嗚[合*牛](五)[打-丁+巿](六)",
    "T18n0901_003:0810b17": "以此印舉向頭上右旋三匝。誦真言七遍。",
    "T18n0901_003:0810b18": "天上虛空一切飛行藥叉魔鬼等。皆悉退散",
    "T18n0901_003:0810b19": "各誦印下真言七遍。當設二十一種供養",
    "T18n0901_003:0810b20": "之具。作般若波羅蜜多法會。隨力堪能惟好",
    "T18n0901_003:0810b21": "精妙。何等名為二十一種。一者嚴飾道場安",
    "T18n0901_003:0810b22": "置尊像。復以種種香。所謂龍腦丁香。欝金沈",
    "T18n0901_003:0810b23": "水。香湯浴像還置本處。二者像前當作水壇。",
    "T18n0901_003:0810b24": "三者龍腦沈水。上妙香等用塗像身。四者諸",
    "T18n0901_003:0810b25": "妙花鬘。絞珞佛身左右肩上。五者頂掛天",
    "T18n0901_003:0810b26": "冠。六者寶釧瓔珞莊嚴佛身。七者寶帳。八",
    "T18n0901_003:0810b27": "者燒種種香。九者懸雜色幡。十者懸於傘",
    "T18n0901_003:0810b28": "蓋。十一然燈。十二百味飲食及好甘果。十三",
    "T18n0901_003:0810b29": "懸於諸小鈴珮。十四懸諸音樂。十五諸雜色",
    "T18n0901_003:0810c01": "華。十六寶扇。十七種種衣服。十八寶鏡。十",
    "T18n0901_003:0810c02": "九寶瓶。二十真珠網。二十一白拂。以如是",
    "T18n0901_003:0810c03": "等勝妙之具。至心供養。能令人王等及一",
    "T18n0901_003:0810c04": "切眾生無始已來十惡五逆諸罪消滅。復令",
    "T18n0901_003:0810c05": "現在所求隨意。若不能具二十一種。五種亦",
    "T18n0901_003:0810c06": "得。何等為五。一者香水。二者雜花。三者燒",
    "T18n0901_003:0810c07": "香。四者飲食。五者然燈。具此五事。起大慈",
    "T18n0901_003:0810c08": "悲慜念一切諸眾生故。供養諸佛亦當得",
    "T18n0901_003:0810c09": "成就。",
    "T18n0901_003:0810c10": "次作嚩日囉(二合)印。加持前所有一切香花",
    "T18n0901_003:0811a01": "寶物供等。若有金剛杵不用手印。直當用杵",
    "T18n0901_003:0811a02": "而作加持。無嚩日囉(二合)即用手印。以左手",
    "T18n0901_003:0811a03": "作總印。大指捻小指甲上。餘三指直向上",
    "T18n0901_003:0811a04": "搩竪。真言曰。",
    "T18n0901_003:0811a05": "唵(一)阿蜜里(二合)羝(二)嗚[合*牛](二合)泮(三入)",
    "T18n0901_003:0811a06": "此軍茶利小心真言。誦七遍莊嚴道場。種",
    "T18n0901_003:0811a07": "種香花燈明飲食悉行列竟。次當燒香。若欲",
    "T18n0901_003:0811a08": "請佛作佛印請。次請般若作般若印。次請觀",
    "T18n0901_003:0811a09": "自在菩薩作觀自在印。次請金剛及諸天",
    "T18n0901_003:0811a10": "等亦爾。隨類作印請之。一一請來作花座印",
    "T18n0901_003:0811a11": "并誦坐真言曰。",
    "T18n0901_003:0811a12": "唵(一)嗚[合*牛](二)迦摩囉(三)莎訶(四誦七遍一一請來安置座竟)",
    "T18n0901_003:0811a13": "次作大結界印。右轉三匝。先仰二手。次二小",
    "T18n0901_003:0811a14": "指二無名指右壓左。反鉤於掌中。次竪二中",
    "T18n0901_003:0811a15": "指頭相拄。次以二食指。各捻中指上節背上。",
    "T18n0901_003:0811a16": "次別二大指各自屈。在中指中節上。莫相",
    "T18n0901_003:0811a17": "著真言曰。",
    "T18n0901_003:0811a18": "唵(一)商迦(上)[口*禮](二)摩訶三麼焰(上)(三)盤陀盤",
    "T18n0901_003:0811a19": "陀(四)莎訶(五)",
    "T18n0901_003:0811a20": "當誦七遍。次更燒香。作香鑪印。印香及鑪。即",
    "T18n0901_003:0811a21": "執香鑪。壇前胡跪。供養東方一切諸佛一切",
    "T18n0901_003:0811a22": "菩薩一切金剛一切諸天四天王等。乃至十",
    "T18n0901_003:0811a23": "方亦爾。供養竟放香鑪。著壇前至心作禮。",
    "T18n0901_003:0811a24": "若有香花飲食等而供養之。若無香華飲食",
    "T18n0901_003:0811a25": "等。作一切供養印。并誦真言而供養之。",
    "T18n0901_003:0811a26": "次作普供養印。",
    "T18n0901_003:0811a27": "以二手合掌於掌中。心少空勿令相著真言",
    "T18n0901_003:0811a28": "曰。",
    "T18n0901_003:0811a29": "唵(一)薩婆菩馱(二)阿地瑟恥底(三)悉鉢囉",
    "T18n0901_003:0811b01": "醯迷(四)伽伽那劍(引)三曼陀(五)莎訶(六)",
    "T18n0901_003:0811b02": "誦此七遍。復以種種香花供養。各作本印。",
    "T18n0901_003:0811b03": "還其位處。次作音樂讚歎周畢。作般若印懺",
    "T18n0901_003:0811b04": "悔罪障。誦大心真言當印心上。口陳所犯三",
    "T18n0901_003:0811b05": "業之罪。發露懺悔。恒具七法。譬如大火焚於",
    "T18n0901_003:0811b06": "乾草。加猛風吹莫不都盡。精進誦明。罪垢",
    "T18n0901_003:0811b07": "消滅亦復如是。又如霜雪闇室。焰日能除。誦",
    "T18n0901_003:0811b08": "明精進。滅無明闇猶如盛日。又誦般若真",
    "T18n0901_003:0811b09": "言。酥蜜等物作護摩。供養賢聖。滅除無",
    "T18n0901_003:0811b10": "始生死重罪。速得成就無上菩提。其持明",
    "T18n0901_003:0811b11": "人。應當具足堅持七法。何等為七。一者持戒。",
    "T18n0901_003:0811b12": "二者忍辱。三者離口過。四者於佛法中生決",
    "T18n0901_003:0811b13": "定信。五者發無上菩提心。六者常誦真言法",
    "T18n0901_003:0811b14": "印心生慚愧。七者於四威儀身心無倦。猶如",
    "T18n0901_003:0811b15": "輪王具足七寶。得紹正位。王四天下。呪師",
    "T18n0901_003:0811b16": "亦爾。具前七法速得證驗。隨所施為悉得",
    "T18n0901_003:0811b17": "稱意。正坐莫動。數數禮拜讚歎諸佛。願我",
    "T18n0901_003:0811b18": "生生不經八難。所生之處恒為男子身。崇",
    "T18n0901_003:0811b19": "三寶諸根完具。一切伎藝願速通達。具六神",
    "T18n0901_003:0811b20": "通。若來乞者頭目髓腦國城妻子象馬七寶。",
    "T18n0901_003:0811b21": "隨其所欲皆悉施與。一切諸欲心無染著。聰",
    "T18n0901_003:0811b22": "明智慧。一切眾生見聞我者。發菩提心。生生",
    "T18n0901_003:0811b23": "之處值善知識。恭敬尊重。聽聞正法如說修",
    "T18n0901_003:0811b24": "行。以菩提心而自莊嚴。於四威儀身心清淨。",
    "T18n0901_003:0811b25": "得宿命智無礙自在。諸惡罪業深生怖畏。修",
    "T18n0901_003:0811b26": "習菩提十波羅蜜得大自在。不受女身及以",
    "T18n0901_003:0811b27": "奴僕。亦不闇鈍不處邊地。不起邪見不生旃",
    "T18n0901_003:0811b28": "陀羅家。有佛出世願常值遇。修行六度迴向",
    "T18n0901_003:0811b29": "菩提所有財寶隨欲皆給。寧可貧賤修諸善",
    "T18n0901_003:0811c01": "法。不處富貴而行惡業。命不中夭。正信家",
    "T18n0901_003:0811c02": "生。眷屬具足孝養師父。利根智慧辯才無礙。",
    "T18n0901_003:0811c03": "得佛正信慈念眾生。願所生處具五種法。何",
    "T18n0901_003:0811c04": "等為五。一者福德。二者智慧。三者十力。四者",
    "T18n0901_003:0811c05": "精進。五者發菩提心。如佛所證薩婆若智三",
    "T18n0901_003:0811c06": "十二相。我亦當得。十方淨土隨意往生。常見",
    "T18n0901_003:0811c07": "諸佛。一切眾生亦復如是。為一切眾生令好",
    "T18n0901_003:0811c08": "念佛故。發是願已持珠誦明。其持珠法",
    "T18n0901_003:0811c09": "者。去所供養佛菩薩處。四五尺許。却縮跪坐",
    "T18n0901_003:0811c10": "身莫動搖。莫看東西莫近口氣。於供養佛菩",
    "T18n0901_003:0811c11": "薩等處。莫放穀風。正身端坐一心念佛菩薩",
    "T18n0901_003:0811c12": "金剛天等。如入奢摩他無異。",
    "T18n0901_003:0811c13": "次作搯珠印。",
    "T18n0901_003:0811c14": "以左手大指。捻無名指甲上。貫珠孔中。次",
    "T18n0901_003:0811c15": "直舒中指小指。以食指掩中指上節側上。以",
    "T18n0901_003:0811c16": "右手大指無名指。掐珠誦明。餘指同左手。",
    "T18n0901_003:0811c17": "若如是掐珠。得十種瑞相者。即知有驗。何等",
    "T18n0901_003:0811c18": "為十。一者像上放光。二者風不吹而道場中",
    "T18n0901_003:0812a01": "幡自然動搖。三者雲不覆而天有雷聲。四者",
    "T18n0901_003:0812a02": "道場中燈焰長三四尺。五者香鑪中人不燒",
    "T18n0901_003:0812a03": "香而香烟自出。六者空中聞有種種音樂之",
    "T18n0901_003:0812a04": "聲。七者感得四方無事福壽延年無諸疾病。",
    "T18n0901_003:0812a05": "師子虎狼諸毒蟲等不能為害。八者於五欲",
    "T18n0901_003:0812a06": "境心無染著。九者諸魔鬼神不能嬈亂。自他",
    "T18n0901_003:0812a07": "之病療即除愈。十者見佛菩薩金剛天等。若",
    "T18n0901_003:0812a08": "於夢中見佛菩薩。或昇高山。或上高樹。乘船",
    "T18n0901_003:0812a09": "度岸。或騎象馬。或見師僧父母善知識等。是",
    "T18n0901_003:0812a10": "時行者及施主等。若於夢中見是相類。即知",
    "T18n0901_003:0812a11": "罪滅。皆是好應。靈瑞之相。明王翼衛。是時",
    "T18n0901_003:0812a12": "行者正作法中。身毛皆竪。即知得驗。每日旦",
    "T18n0901_003:0812a13": "起洗手面已。嚼楊柳枝更漱口訖。入佛堂",
    "T18n0901_003:0812a14": "中作供養法。未到食時悉皆發遣。一日三時",
    "T18n0901_003:0812a15": "如前掐珠。誦明一百八遍一千八遍。隨力所",
    "T18n0901_003:0812a16": "堪。道場門前置一護摩鑪。持明師西坐面",
    "T18n0901_003:0812a17": "向東。左著香水及諸雜花。右著胡麻蘇蜜稻",
    "T18n0901_003:0812a18": "穀花等。隨有壇所燒供養物。皆右邊著。然",
    "T18n0901_003:0812a19": "後請諸佛菩薩金剛天等。作花座印。隨法所",
    "T18n0901_003:0812a20": "須。燒著爐中供養。供養已。還坐本處。口云",
    "T18n0901_003:0812a21": "此無香花飲食慚愧。然後發遣。房內數數",
    "T18n0901_003:0812a22": "燒香。日日誦不動佛陀羅尼。無量壽佛陀",
    "T18n0901_003:0812a23": "羅尼等。滅除身中五逆四重等一切罪障。若",
    "T18n0901_003:0812a24": "欲得生無量壽佛國。日日作此供養。誦陀羅",
    "T18n0901_003:0812a25": "尼法。常作此法。一切事業皆得成就。死",
    "T18n0901_003:0812a26": "已生無量壽佛國。若日日供養功德甚大。",
    "T18n0901_003:0812a27": "不可具說。念佛功德非是挍量。其誦真言",
    "T18n0901_003:0812a28": "功德力。狀如日月之光。念佛功德同夜",
    "T18n0901_003:0812a29": "燈之光。不得其比。若日日供養誦明兼念",
    "T18n0901_003:0812b01": "佛功德。如須彌之高大海之深。若空念佛不",
    "T18n0901_003:0812b02": "兼誦明功德。如香山之小。如阿耨達池之",
    "T18n0901_003:0812b03": "細。不可挍量。若日日供養諸佛誦明。滅罪",
    "T18n0901_003:0812b04": "如火燒草木。罪滅亦爾。若能日別三時供",
    "T18n0901_003:0812b05": "養。念佛誦明。比空念佛不可比挍。口不能",
    "T18n0901_003:0812b06": "宣。功德利益不可思議。當知般若功德成就。",
    "T18n0901_003:0812b07": "讚莫能盡。",
    "T18n0901_003:0812b08": "陀羅尼集經卷第三"
}