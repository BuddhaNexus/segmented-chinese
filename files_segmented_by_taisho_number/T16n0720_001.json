{
    "T16n0720_001:0850a18": "No. 720",
    "T16n0720_001:0850a19": "無明羅剎集卷上或為一卷、或為二卷，今此三卷",
    "T16n0720_001:0850a21": "失譯人名附秦錄",
    "T16n0720_001:0850a22": "十二緣者，生死之本，一切眾生之所窟宅，天",
    "T16n0720_001:0850a23": "魔波旬所居境界。若有智慧能觀因緣種種",
    "T16n0720_001:0850a24": "過患，永斷生死、過魔界者，天魔爾時生大",
    "T16n0720_001:0850a25": "憂惱。因緣大海深廣無際，智者入中，譬如商",
    "T16n0720_001:0850a26": "主，觀察性相能解了已，即便獲得一切種智",
    "T16n0720_001:0850a27": "無上珍寶，於諸呪中最良、最妙。諸佛世尊於",
    "T16n0720_001:0850a28": "無量劫，修六波羅蜜，集諸善行斷眾結使，與",
    "T16n0720_001:0850a29": "陰魔、死魔、煩惱魔作堅誓竟，永斷生死、超出",
    "T16n0720_001:0850b01": "三界、成就十力、四無所畏，於一切法得無礙",
    "T16n0720_001:0850b02": "智，為一切眾生作大明證。證寂滅者，為三界",
    "T16n0720_001:0850b03": "眾生真善親友，能轉法輪、吹大法䗍、擊大法",
    "T16n0720_001:0850b04": "鼓、然大法燈、施大法橋、汎大法船、舉大法帆，",
    "T16n0720_001:0850b05": "高聲唱言：「令度彼岸者究盡弘誓，摧伏一切",
    "T16n0720_001:0850b06": "諸外道眾，度脫一切諸有緣者，使諸人天皆",
    "T16n0720_001:0850b07": "生信解。」如是大人於諸餘法，皆不生於未曾",
    "T16n0720_001:0850b08": "有心，於因緣法，乃起甚深希有之想：唯佛如",
    "T16n0720_001:0850b09": "來，乃能究盡解甚深義，其餘智人所不能了。",
    "T16n0720_001:0850b10": "正使大仙、黃頭之等，恃己智慧生大憍慢，猶",
    "T16n0720_001:0850b11": "為無明之所障瞖，以有漏智造諸經論，亦不",
    "T16n0720_001:0850b12": "能免邪見倒惑；雖復草衣、斷食、空閑獨靜，百",
    "T16n0720_001:0850b13": "千苦行，終不能於生死之中得少解脫。一切",
    "T16n0720_001:0850b14": "眾生為無明覆，故生於貪。貪因緣故，入於大",
    "T16n0720_001:0850b15": "海惡風迴覆，遠涉曠野懸嶮之路，置死戰",
    "T16n0720_001:0850b16": "場互相殘害，具受種種無量苦惱。若能深解",
    "T16n0720_001:0850b17": "十二緣者，見是因緣於此三界、五道之中，造",
    "T16n0720_001:0850b18": "諸業行受種種形。譬如世間善作樂者，能使",
    "T16n0720_001:0850b19": "八音宮商和諧，聲律相應同時俱作；又如巧",
    "T16n0720_001:0850b20": "畫，善布眾彩、殊形異像，森然顯著。十二因緣",
    "T16n0720_001:0850b21": "亦復如是，能善和諧造作業果，轉輪生死",
    "T16n0720_001:0850b22": "無有窮已。如緊那蟲有三時變，初作土色，",
    "T16n0720_001:0850b23": "中作赤色，後作黑色。十二因緣亦復如是，能",
    "T16n0720_001:0850b24": "變眾生作老、病、死、三有、五趣、四大毒蛇、五陰",
    "T16n0720_001:0850b25": "惡賊、六入空聚；又能變作轉輪聖王、釋梵四",
    "T16n0720_001:0850b26": "天及以小王受諸快樂；或作人身貴賤、貧富、",
    "T16n0720_001:0850b27": "愚智、壽夭，或作地獄、餓鬼、畜生之形，備受苦",
    "T16n0720_001:0850b28": "毒不可稱數。世尊於此無師獨覺，以智慧藥",
    "T16n0720_001:0850b29": "錍，抉開驕陳如等無明眼瞙；以大法雨滅",
    "T16n0720_001:0850c01": "優樓迦葉等煩惱熾火；以智因緣最上智藥，",
    "T16n0720_001:0850c02": "治舍利弗、大目連等結使之病；以此智鈎，鈎",
    "T16n0720_001:0850c03": "摩訶迦葉入佛正道；以法梯橙令大石婆",
    "T16n0720_001:0850c04": "羅門趣解脫堂；以此智斧斫尊者摩訶迦旃",
    "T16n0720_001:0850c05": "延、阿㝹樓、大富樓那、摩訶拘絺羅、難陀、孫陀",
    "T16n0720_001:0850c06": "羅難陀諸羅漢等有身之樹；以此真智能除",
    "T16n0720_001:0850c07": "梵王生一切智想；以此智力能令天帝求為",
    "T16n0720_001:0850c08": "弟子；以此法財分與頻婆娑羅王、將從八萬",
    "T16n0720_001:0850c09": "四千人，悉令充足而無損減；以此正智使白",
    "T16n0720_001:0850c10": "淨王作法王子；以此大智救拔極惡殃掘魔",
    "T16n0720_001:0850c11": "羅阿鼻之苦；能迴婆羅門居士向於正道。能",
    "T16n0720_001:0850c12": "作如是大莊嚴事，使淺智女人入深覺意。以",
    "T16n0720_001:0850c13": "如是力能摧伏長爪梵志，能壞薩遮尼揵勇",
    "T16n0720_001:0850c14": "猛之力；能使菴木吒婆羅門生大恐怖；能止",
    "T16n0720_001:0850c15": "息尸羅匐婆羅門大智之想。以此甘露，嬰愚",
    "T16n0720_001:0850c16": "之人飲服之者皆成大智；以此呪力使四大",
    "T16n0720_001:0850c17": "毒蛇所不能螫，陰拔刀賊不能隨逐；以此法",
    "T16n0720_001:0850c18": "眼見六入空聚；以此法軍破五蓋怨，能護智",
    "T16n0720_001:0850c19": "首不畏五欲；以此智舡度於結使波浪大海",
    "T16n0720_001:0850c20": "到涅槃岸；以此智慧度大灰河，不令燒煮內",
    "T16n0720_001:0850c21": "外諸入。能使苦受惡刺，刺而不入；能於無明",
    "T16n0720_001:0850c22": "大黑闇中而不迷沒。若有眾生，能觀察者為",
    "T16n0720_001:0850c23": "作照明，能安立眾生戒之平地，得於念處以",
    "T16n0720_001:0850c24": "為止息，涉正勤路上如意堂，登五根樓入五",
    "T16n0720_001:0850c25": "力室，嗅七覺香、飲八正水，坐於有餘涅槃之",
    "T16n0720_001:0850c26": "牀，觸於四禪無漏涼風。能如此者，即是眾",
    "T16n0720_001:0850c27": "生真善知識。不毀淨戒，能修禪定，增長覺慧，",
    "T16n0720_001:0850c28": "能壞惡趣，得解脫道，觀四諦方，焚諸見草，破",
    "T16n0720_001:0850c29": "身見石，摧滅戒取大阿修羅，明見於魔五欲",
    "T16n0720_001:0851a01": "之摾，度於曠野險惡之路，入涅槃城。絕貪欲",
    "T16n0720_001:0851a02": "網，破於嫉妬毘舍遮鬼，洗除慳貪，吐出我慢，",
    "T16n0720_001:0851a03": "下我、我所，拔三毒根，滅諸結使，止生死輪，斷",
    "T16n0720_001:0851a04": "愛身索壞因緣鎖，能摧三有茂盛大樹，永",
    "T16n0720_001:0851a05": "離胞胎，度老、病、死、憂、悲、苦、惱，大苦之海。",
    "T16n0720_001:0851a06": "「欲知因緣，　　體性幽微。　　若以少智，",
    "T16n0720_001:0851a07": "說其實相，　　如人以頭，　　欲壞石山。",
    "T16n0720_001:0851a08": "是最大網，　　彌綸三界；　　此是邪林，",
    "T16n0720_001:0851a09": "迷惑行者；　　此是惡羂，　　羂凡夫鹿。",
    "T16n0720_001:0851a10": "入此羂者，　　善法消滅，　　摩旃陀羅，",
    "T16n0720_001:0851a11": "毒箭所射。　　此是智攢，　　攢因緣海。",
    "T16n0720_001:0851a12": "誰攢緣海？　　釋迦牟尼！　　成就大智，",
    "T16n0720_001:0851a13": "涅槃甘露。」",
    "T16n0720_001:0851a14": "此十二緣，唯佛能見，能除己惑及以化他。如",
    "T16n0720_001:0851a15": "昔所聞，折吒王在欝禪耶城，精勤修施、好行忍",
    "T16n0720_001:0851a16": "辱、恭敬宿長，勇猛大力，兵眾強盛威伏四海；",
    "T16n0720_001:0851a17": "明於治斷綏撫黎庶，如母牛念犢。後於異時，",
    "T16n0720_001:0851a18": "欝禪耶城疾疫大行死者過半，城中人民遂",
    "T16n0720_001:0851a19": "致希少。雖復呪藥欲禳災患，如蘇注火倍增",
    "T16n0720_001:0851a20": "熾劇。死亡者眾路少人跡，狐狼野干滿於里",
    "T16n0720_001:0851a21": "巷亦入人舍；鵰鷲群飛，瞖障日月；舉城悲",
    "T16n0720_001:0851a22": "號涕泣盈路，積屍城中猶如塚墓。時，折吒王",
    "T16n0720_001:0851a23": "見國人民死喪者眾，心懷憂惱，如入戰陣為",
    "T16n0720_001:0851a24": "怨所擒，愁悴憂怖發憤忘死。於夜靜時獨設",
    "T16n0720_001:0851a25": "方計，立志確然思，趁疫病鬼，以阿伽陀藥",
    "T16n0720_001:0851a26": "遍塗身體，呪索結身著如意寶鎧，手捉利",
    "T16n0720_001:0851a27": "劍單己獨步，即從殿下出于宮門，往到城中",
    "T16n0720_001:0851a28": "四衢道頭、神寺、塔廟，遍觀井中及橋梁下，處",
    "T16n0720_001:0851a29": "處林樹及市肆間。見有諸鬼色貌不同，言音",
    "T16n0720_001:0851b01": "各異，殘害凶惡殺害無度，死人屍骸羅列其",
    "T16n0720_001:0851b02": "前，髑髏為器盛人血髓，手探腸肚糞血沾污，",
    "T16n0720_001:0851b03": "或以人腸交絡身體，諍食死人鬪諍牽掣。如",
    "T16n0720_001:0851b04": "是惡鬼、魑魅、魍魎充滿城中。王見是已，如金",
    "T16n0720_001:0851b05": "翅鳥欲取龍時，即入鬼中呾叱鬼言：「何以故",
    "T16n0720_001:0851b06": "是？」以偈問曰：",
    "T16n0720_001:0851b07": "「何故以人腸，　　交絡汝身體，",
    "T16n0720_001:0851b08": "手捉髑髏器，　　盛滿血髓腦；",
    "T16n0720_001:0851b09": "生為惡疫病，　　常斷人命根，",
    "T16n0720_001:0851b10": "噉食人血肉，　　用自充飽足？」",
    "T16n0720_001:0851b11": "諸鬼即時以偈答曰：",
    "T16n0720_001:0851b12": "「我是夜行鬼，　　法食人髓肉，",
    "T16n0720_001:0851b13": "肪膏及五藏，　　盡皆所甘嗜。",
    "T16n0720_001:0851b14": "汝民今災患，　　實是我所作。」",
    "T16n0720_001:0851b15": "王復問言：「如是災患實汝作也？」羅剎答言：「是",
    "T16n0720_001:0851b16": "我所作。」王復語鬼：「汝今何不速捨此事？」諸",
    "T16n0720_001:0851b17": "鬼答言：「我不能捨，所以者何？",
    "T16n0720_001:0851b18": "「刺法頭尖，　　火體性熱，　　羅剎之性，",
    "T16n0720_001:0851b19": "法食人肉。」",
    "T16n0720_001:0851b20": "王語鬼言：「汝今云何不欲捨耶？汝不見我刀",
    "T16n0720_001:0851b21": "色如青雲，亦如優鉢華，亦如毒蛇大瞋恚時。",
    "T16n0720_001:0851b22": "以我臂力捉此利劍，足能令汝捨此惡事。」羅剎",
    "T16n0720_001:0851b23": "答言：「人帝！汝得自在，設以利刀切割我身猶",
    "T16n0720_001:0851b24": "如胡麻。雖能如是，災患之火猶不可滅。」王言：",
    "T16n0720_001:0851b25": "「云何不滅？」羅剎即時，指南大樹而答王言：「今",
    "T16n0720_001:0851b26": "彼樹下有大羅剎，面有三眼顧眄揮霍，狀貌",
    "T16n0720_001:0851b27": "兇醜，手摩目視，能為災厲死亡。疾病皆由彼",
    "T16n0720_001:0851b28": "作，令諸眾生死斃都盡。汝大丈夫可先降彼，",
    "T16n0720_001:0851b29": "彼若伏者我等隨順。」王聞此語疾走往趣，叱",
    "T16n0720_001:0851c01": "言：「汝名字誰？」羅剎答言：「我名乘腹，隨欲現形，",
    "T16n0720_001:0851c02": "以我之力使汝人民悉被災患。」王聞是已，便自",
    "T16n0720_001:0851c03": "唱言：「我今得息。」羅剎問曰：「云何言息？」王言：",
    "T16n0720_001:0851c04": "「我久思惟誰苦世間？今始得汝，便為不復疲苦",
    "T16n0720_001:0851c05": "也。」羅剎問言：「汝今欲作何等？」王言：「我此利劍",
    "T16n0720_001:0851c06": "未曾甞血，今為國人，必以此刀當飲汝血如",
    "T16n0720_001:0851c07": "飲甘露。」羅剎言：「徒為此事，不能解汝疲勞之",
    "T16n0720_001:0851c08": "果。」王問言：「云何不解疲勞之果？」羅剎答言：「汝",
    "T16n0720_001:0851c09": "今且觀南三門裏有羅剎名曰大鼓，須勇健",
    "T16n0720_001:0851c10": "力乃可降伏。我今住此不棄汝走，先可降彼。」",
    "T16n0720_001:0851c11": "王聞其言，於大闇中，奮劍直進即到南門。見",
    "T16n0720_001:0851c12": "大鼓羅剎，高視却偃翹脚而坐，身有三頭著",
    "T16n0720_001:0851c13": "于甲冑，捉三歧戟其色青黑甚可怖畏。王",
    "T16n0720_001:0851c14": "即念言：「彼鬼今日作惡已竟，自得閑樂，唯我",
    "T16n0720_001:0851c15": "慘悴。以我威武，能使諸王頂戴，我足為此羅",
    "T16n0720_001:0851c16": "剎之所𣣋惱。」羅剎見王威德嚴厲，驚惶而起",
    "T16n0720_001:0851c17": "叉手合掌，舉著頂上而作是言：「善來，大王！威",
    "T16n0720_001:0851c18": "德尊重如似帝釋，悲救世人來至我所。」王言：",
    "T16n0720_001:0851c19": "「羅剎！汝為我民作大衰患，詐稱讚我，所作極",
    "T16n0720_001:0851c20": "惡。」羅剎言：「王若信我語者聽我所說，世間災",
    "T16n0720_001:0851c21": "患及非災患，非我所作。今城外有鬼名摩訶舍",
    "T16n0720_001:0851c22": "涅，於夜行中最為自在，四頭、四面有大威力，",
    "T16n0720_001:0851c23": "是我之主，若能伏彼得大名稱。」王聞此語疾",
    "T16n0720_001:0851c24": "走出城，見彼羅剎以髑髏為鬘繫四頭上，以",
    "T16n0720_001:0851c25": "大象濕皮而作衣服，復以蟒蛇縈繫其腰，種",
    "T16n0720_001:0851c26": "種毒蛇以為瓔珞，鋸牙雙出用懸人腹，其身",
    "T16n0720_001:0851c27": "洪壯以血塗之，手足支節如赤栴檀。復以",
    "T16n0720_001:0851c28": "髑髏盛滿血膿安置于前，吁吸啜噉以為",
    "T16n0720_001:0851c29": "飽足，手捉利戟燒死人屍。王覩是已，儀容嚴",
    "T16n0720_001:0852a01": "肅雄心振動，譬如暴風吹鼓大樹，如兩師",
    "T16n0720_001:0852a02": "子共相見時，即奮威猛譀䜕而言：「叱！夜行",
    "T16n0720_001:0852a03": "主欺我何甚，縱放毒惡傷害我民，呪藥醫療",
    "T16n0720_001:0852a04": "如蘇注火，汝於今者死時到矣！」羅剎答言：",
    "T16n0720_001:0852a05": "「地主！且莫速忿，聽我且說為災患者，先問我",
    "T16n0720_001:0852a06": "過然後加罪。百姓災患非我所作，而我微弱",
    "T16n0720_001:0852a07": "不得自在為他使役。於此前路有婦女鬼，為",
    "T16n0720_001:0852a08": "彼駈策制不由己。」王復問言：「彼婦女者狀貌",
    "T16n0720_001:0852a09": "云何？」答言：「極惡，外詐善軟，心懷毒虐，須臾",
    "T16n0720_001:0852a10": "變惑若干色像，須降伏彼，我當隨從。」王即思",
    "T16n0720_001:0852a11": "惟：「此不自在但當求彼。」時羅剎女捨己身相，",
    "T16n0720_001:0852a12": "而化作王所重夫人，在王後行語於王言：「我",
    "T16n0720_001:0852a13": "常為王最所愛重，何以棄我夜行至此，更愛",
    "T16n0720_001:0852a14": "誰耶？」王於爾時，卒聞其言未體真偽，迴首顧",
    "T16n0720_001:0852a15": "瞻，尋知是鬼。王語其言：「大德！且住！汝噉一",
    "T16n0720_001:0852a16": "城人民都盡，而於今者欲食我耶？譬如暴河",
    "T16n0720_001:0852a17": "力能漂沒，唯不能浮大石重山。」王捉其手而",
    "T16n0720_001:0852a18": "語之言：「捨汝幻惑，復汝本形。汝作大惡，今我",
    "T16n0720_001:0852a19": "執汝非枉橫也。」羅剎即時合掌作禮而言：「我",
    "T16n0720_001:0852a20": "今誠心歸命於王。」王時即更聞有異聲，顧望",
    "T16n0720_001:0852a21": "四方。羅剎問言：「何以顧望？」王復問言：「是何",
    "T16n0720_001:0852a22": "妙聲？」羅剎答言：「我過欲導，發此歌音聲、彈",
    "T16n0720_001:0852a23": "琴聲者是我根本，一切災患彼女所為，坐彼",
    "T16n0720_001:0852a24": "女人使我住此。」王時即便知此羅剎為他所",
    "T16n0720_001:0852a25": "使，復捉歌女而問之言：「汝名為誰？」羅剎答",
    "T16n0720_001:0852a26": "言：「我名三垂髮。」復作是言：「我更有王名曰",
    "T16n0720_001:0852a27": "四牙。」王聞此語即捨歌女，求彼四牙羅剎即",
    "T16n0720_001:0852a28": "擒獲之。時此四牙語於王言：「亦非我過，去",
    "T16n0720_001:0852a29": "此不遠有六羅剎：一名雲盧，二名山岳，三名",
    "T16n0720_001:0852b01": "甕腹，四者金剛主，五者見毒，六名擲羂。",
    "T16n0720_001:0852b02": "此六羅剎童子是我之主。」王聞此語往趣其",
    "T16n0720_001:0852b03": "所，即復捉得彼六羅剎。羅剎復言：「我亦為",
    "T16n0720_001:0852b04": "他使。」王即問言：「誰使於汝？」六羅剎言：「有二",
    "T16n0720_001:0852b05": "羅剎：一名牛耳，二名手戟。能使於我。」王即",
    "T16n0720_001:0852b06": "推得。復語王言：「我不自在，我更有主。」問言：",
    "T16n0720_001:0852b07": "「是誰？」羅剎答言：「名速疾金翅鳥。」即時復捉",
    "T16n0720_001:0852b08": "彼金翅鳥。金翅鳥言：「有三男子是我之主：一",
    "T16n0720_001:0852b09": "名極惡，二名火髮，三名栴檀。」王即思惟：「我",
    "T16n0720_001:0852b10": "今求鬼欲滅災患，而此諸鬼展轉相示曠路",
    "T16n0720_001:0852b11": "長遠；雖復長遠，若不推得其根本者終不休",
    "T16n0720_001:0852b12": "息。」王復前進見三羅剎，彼羅剎等遙見王來",
    "T16n0720_001:0852b13": "即便避走。王即言：「住！我此利劍未曾施用。我",
    "T16n0720_001:0852b14": "為擁護國民，跋涉遠路故來至此。汝等云何",
    "T16n0720_001:0852b15": "返捨我走？」羅剎聞王安慰之言，尋便迴還合",
    "T16n0720_001:0852b16": "掌而言：「離此不遠有浪叢塚諸惡禽獸樔穴，",
    "T16n0720_001:0852b17": "彼中狐狼、野干、豺狸、羆虎、鵰鷲、鵄梟互相搏",
    "T16n0720_001:0852b18": "食，出大惡聲交橫充滿。」王復問言：「彼有何",
    "T16n0720_001:0852b19": "物？」答言：「彼有羅剎，形貌麁大癰踵肥脹笑",
    "T16n0720_001:0852b20": "渴皴剝，色若黑雲，搖動兩目光如掣電，利",
    "T16n0720_001:0852b21": "牙重出銜脣瞋怒；種種鬼神以為眷屬，諸惡",
    "T16n0720_001:0852b22": "鬼神無不率從。世間非法皆是彼作，兇黨熾",
    "T16n0720_001:0852b23": "盛最難調伏。若能降伏大力鬼者，王之威",
    "T16n0720_001:0852b24": "德流聞天下，我等亦當屈折隨順。」王聞此語，",
    "T16n0720_001:0852b25": "勇猛奮發不能自制，如海濤波即到彼所。塵",
    "T16n0720_001:0852b26": "霧、晦暝、猛風、絕炎吹死人段，障蔽昏暗都",
    "T16n0720_001:0852b27": "無所見。見彼羅剎形容狀貌如向所說，繞其",
    "T16n0720_001:0852b28": "左右臭穢盈積，處處皆有髑髏之𧂐、髮爪之",
    "T16n0720_001:0852b29": "聚積如山岳；弊壞故衣散壞在地，𤬪甕破瓦",
    "T16n0720_001:0852c01": "無可行處；或見膖脹疽蟲爛壞，惡聲怪戰",
    "T16n0720_001:0852c02": "遍滿其中，如刀兵劫甚可怖畏。復有諸鬼皆",
    "T16n0720_001:0852c03": "食肉血以自肥飽，都是兇險殘害之眾。眼如",
    "T16n0720_001:0852c04": "電光頭上火然，鼻大疱凸雙牙鏠出，其耳如",
    "T16n0720_001:0852c05": "箕，形狀醜惡說不可盡。虎狼之皮以為衣服，",
    "T16n0720_001:0852c06": "髑髏盛脂置于右手寫著火中。王見是已，",
    "T16n0720_001:0852c07": "即便憂愁唱言：「咄哉！云何自恃己力暴惡乃",
    "T16n0720_001:0852c08": "爾？我不摧滅不得自立；若以呪藥之力鬼皆",
    "T16n0720_001:0852c09": "走散，我今應當疾走直前，以其左手捉羅剎",
    "T16n0720_001:0852c10": "髮。我為國民除災患故，必當滅此羅剎之主。」",
    "T16n0720_001:0852c11": "作是語已遍觀四方，即時騰踊如師子吼：",
    "T16n0720_001:0852c12": "「上歸諸天四方神祇，國中災患毒樹之本，我",
    "T16n0720_001:0852c13": "當拔去。」即頓其髮。羅剎自恃力，𠿜𠿜笑言：「誰",
    "T16n0720_001:0852c14": "於暴河乃欲截流？誰人虎口欲數其齒？而故",
    "T16n0720_001:0852c15": "來觸猛惡毒蛇？一切世間雄猛丈夫，數千億",
    "T16n0720_001:0852c16": "萬我皆摧滅。云何敢爾頓掣我髮？且置勿言。",
    "T16n0720_001:0852c17": "而一切世間大力雄猛都無有能與我敵者，",
    "T16n0720_001:0852c18": "唯除折吒，是誰小䜿敢捉我髮？」王聞稱已，即",
    "T16n0720_001:0852c19": "時喜勇而語鬼言：「善哉，賢士！言折吒者，即我",
    "T16n0720_001:0852c20": "身是。」鬼聞是語驚喜而言：「聽我悔過，願王垂",
    "T16n0720_001:0852c21": "愍莫加瞋忿，自今已後一切災患為王除去。」",
    "T16n0720_001:0852c22": "作是語已，忽然不現。王威力故鬼神退散，國",
    "T16n0720_001:0852c23": "中人民倍復熾盛，無諸災患同於諸天。",
    "T16n0720_001:0852c24": "無明羅剎集卷上"
}