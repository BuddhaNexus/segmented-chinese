{
    "T26n1536_020:0449c05": "阿毘達磨集異門足論卷第二十",
    "T26n1536_020:0449c07": "尊者舍利子說",
    "T26n1536_020:0449c08": "三藏法師玄奘奉　詔譯",
    "T26n1536_020:0449c09": "十法品第十一之二",
    "T26n1536_020:0449c10": "問：青遍處定加行云何？修觀行者由何方便",
    "T26n1536_020:0449c11": "而能證入青遍處定？答：初修業者創修觀時，",
    "T26n1536_020:0449c12": "於此世界或取青樹、或取青葉、或取青花、或",
    "T26n1536_020:0449c13": "取青果、或取青衣、或取種種青莊嚴具、或取",
    "T26n1536_020:0449c14": "青雲、或取青水、或取種種諸餘青物。彼於如",
    "T26n1536_020:0449c15": "是隨取一相，以勝解力繫念思惟假想觀察",
    "T26n1536_020:0449c16": "安立信解是某青相。彼由於此以勝解力繫",
    "T26n1536_020:0449c17": "念思惟假想觀察安立信解是某青故，心便",
    "T26n1536_020:0449c18": "散動馳流諸相，不能一趣繫念一境，思惟此",
    "T26n1536_020:0449c19": "境是青非餘。彼心散動馳流諸相，不能一趣",
    "T26n1536_020:0449c20": "繫念一境，思惟此境定是青故，未能證入青",
    "T26n1536_020:0449c21": "遍處定。為攝散動馳流心故，於一青相繫念",
    "T26n1536_020:0449c22": "思惟，謂此是青非為黃等。思惟此相精勤勇",
    "T26n1536_020:0449c23": "猛，乃至令心相續久住，由斯加行能入青定。",
    "T26n1536_020:0449c24": "精勤數習此加行已，復進修行此定方便，謂",
    "T26n1536_020:0449c25": "於加行所引生道，數習數修數多所作。既於",
    "T26n1536_020:0449c26": "加行所引生道，數習數修數多所作，心便安",
    "T26n1536_020:0449c27": "住等住近住，相續一趣繫念一境，思惟此境",
    "T26n1536_020:0449c28": "定是青相。由心安住等住近住，相續一趣繫",
    "T26n1536_020:0449c29": "念一境，思惟此境定是青相，無二無轉能入",
    "T26n1536_020:0450a01": "青定，而未能入青遍處定。問：若此未能入青",
    "T26n1536_020:0450a02": "遍處定者，青遍處定加行云何？修觀行者由",
    "T26n1536_020:0450a03": "何方便乃能證入青遍處定？答：即依如前所",
    "T26n1536_020:0450a04": "入青定，令心隨順調伏趣向，漸次柔和周遍",
    "T26n1536_020:0450a05": "柔和。一趣定已，復想此青漸次增廣，東南西",
    "T26n1536_020:0450a06": "北遍皆是青。彼想此青漸次增廣，東南西北",
    "T26n1536_020:0450a07": "遍是青故，心便散動馳流諸相，不能一趣繫",
    "T26n1536_020:0450a08": "念一境，思惟此境遍皆是青。彼心散動馳流",
    "T26n1536_020:0450a09": "諸相，不能一趣繫念一境，思惟此境遍是青",
    "T26n1536_020:0450a10": "故，未能證入青遍處定。為攝散動馳流心故，",
    "T26n1536_020:0450a11": "於遍青相繫念思惟，此遍是青非遍黃等。思",
    "T26n1536_020:0450a12": "惟此相精勤勇猛，乃至令心相續久住，由斯",
    "T26n1536_020:0450a13": "如行乃漸能入青遍處定。精勤數習此加行",
    "T26n1536_020:0450a14": "已。復進修行此定方便。謂於加行所引生道。",
    "T26n1536_020:0450a15": "數習數修數多所作。既於加行所引生道。數",
    "T26n1536_020:0450a16": "習數修數多所作。心便安住等住近住。相續",
    "T26n1536_020:0450a17": "一趣繫念一境。思惟此境遍皆是青。由心安",
    "T26n1536_020:0450a18": "住等住近住。相續一趣繫念一境。思惟此境",
    "T26n1536_020:0450a19": "遍皆是青。無二無轉從此乃入青遍處定。言",
    "T26n1536_020:0450a20": "上下者，謂上下方。言傍布者，謂東南等。言無",
    "T26n1536_020:0450a21": "二者，謂無間雜。無邊無際者，謂邊際難測。是",
    "T26n1536_020:0450a22": "第五者，謂諸定中漸次順次相續次第數為",
    "T26n1536_020:0450a23": "第五。言遍處者，謂此定中所有善色受想行",
    "T26n1536_020:0450a24": "識，皆名遍處。",
    "T26n1536_020:0450a25": "問：黃遍處定加行云何？修觀行者由何方便",
    "T26n1536_020:0450a26": "而能證入黃遍處定？答：初修業者創修觀時，",
    "T26n1536_020:0450a27": "於此世界或取黃樹、或取黃葉、或取黃花、或",
    "T26n1536_020:0450a28": "取黃果、或取黃衣、或取種種黃莊嚴具、或",
    "T26n1536_020:0450a29": "取黃雲、或取黃水、或取種種諸餘黃物。彼於",
    "T26n1536_020:0450b01": "如是隨取一相，以勝解力繫念思惟假想觀",
    "T26n1536_020:0450b02": "察安立信解是某黃相。彼由於此以勝解力",
    "T26n1536_020:0450b03": "繫念思惟假想觀察安立信解是某黃故，心",
    "T26n1536_020:0450b04": "便散動馳流諸相，不能一趣繫念一境，思惟此",
    "T26n1536_020:0450b05": "境是黃非餘。彼心散動馳流諸相，不能一趣",
    "T26n1536_020:0450b06": "繫念一境，思惟此境定是黃故，未能證入黃",
    "T26n1536_020:0450b07": "遍處定。為攝散動馳流心故，於一黃相繫念",
    "T26n1536_020:0450b08": "思惟，謂此是黃非為青等。思惟此相精勤勇",
    "T26n1536_020:0450b09": "猛，乃至令心相續久住，由斯加行能入黃定。",
    "T26n1536_020:0450b10": "精勤數習此加行已，復進修行此定方便，謂",
    "T26n1536_020:0450b11": "於加行所引生道，數習數修數多所作。既於",
    "T26n1536_020:0450b12": "加行所引生道，數習數修數多所作，心便安",
    "T26n1536_020:0450b13": "住等住近住，相續一趣繫念一境，思惟此境",
    "T26n1536_020:0450b14": "定是黃相。由心安住等住近住，相續一趣繫",
    "T26n1536_020:0450b15": "念一境，思惟此境定是黃相，無二無轉能入黃",
    "T26n1536_020:0450b16": "定，而未能入黃遍處定。問：若此未能入黃遍",
    "T26n1536_020:0450b17": "處定者，黃遍處定加行云何？修觀行者由何",
    "T26n1536_020:0450b18": "方便乃能證入黃遍處定？答：即依如前所入",
    "T26n1536_020:0450b19": "黃定，令心隨順調伏趣向，漸次柔和周遍柔",
    "T26n1536_020:0450b20": "和。一趣定已，復想此黃漸次增廣，東南西北",
    "T26n1536_020:0450b21": "遍皆是黃，彼想此黃漸次增廣，東南西北遍",
    "T26n1536_020:0450b22": "是黃故，心便散動馳流諸相，不能一趣繫念",
    "T26n1536_020:0450b23": "一境，思惟此境遍皆是黃。彼心散動馳流諸",
    "T26n1536_020:0450b24": "相，不能一趣繫念一境，思惟此境遍是黃故，",
    "T26n1536_020:0450b25": "未能證入黃遍處定。為攝散動馳流心故，於",
    "T26n1536_020:0450b26": "遍黃相繫念思惟，此遍是黃非遍青等。思惟",
    "T26n1536_020:0450b27": "此相精勤勇猛，乃至令心相續久住，由斯加",
    "T26n1536_020:0450b28": "行乃漸能入黃遍處定。精勤數習此加行已，",
    "T26n1536_020:0450b29": "復進修行此定方便，謂於加行所引生道，數",
    "T26n1536_020:0450c01": "習數修數多所作。既於加行所引生道，數習",
    "T26n1536_020:0450c02": "數修數多所作，心便安住等住近住，相續一",
    "T26n1536_020:0450c03": "趣繫念一境，思惟此境遍皆是黃。由心安住",
    "T26n1536_020:0450c04": "等住近住，相續一趣繫念一境，思惟此境遍",
    "T26n1536_020:0450c05": "皆是黃，無二無轉從此乃入黃遍處定。言上",
    "T26n1536_020:0450c06": "下者，謂上下方。言傍布者，謂東南等。言無二",
    "T26n1536_020:0450c07": "者，謂無間雜。無邊無際者，謂邊際難測。是第",
    "T26n1536_020:0450c08": "六者，謂諸定中漸次順次相續次第數為第",
    "T26n1536_020:0450c09": "六。言遍處者，謂此定中所有善色受想行識，",
    "T26n1536_020:0450c10": "皆名遍處。",
    "T26n1536_020:0450c11": "問：赤遍處定加行云何？修觀行者由何方便",
    "T26n1536_020:0450c12": "而能證入赤遍處定？答：初修業者創修觀時，",
    "T26n1536_020:0450c13": "於此世界或取赤樹、或取赤葉、或取赤花、或",
    "T26n1536_020:0450c14": "取赤果、或取赤衣、或取種種赤莊嚴具、或",
    "T26n1536_020:0450c15": "取赤雲、或取赤水、或取種種諸餘赤物。彼",
    "T26n1536_020:0450c16": "於如是隨取一相，以勝解力繫念思惟假",
    "T26n1536_020:0450c17": "想觀察安立信解是某赤相。彼由於此以勝",
    "T26n1536_020:0450c18": "解力繫念思惟假想觀察安立信解是某",
    "T26n1536_020:0450c19": "赤故，心便散動馳流諸相，不能一趣繫念",
    "T26n1536_020:0450c20": "一境，思惟此境是赤非餘。彼心散動馳流",
    "T26n1536_020:0450c21": "諸相，不能一趣繫念一境，思惟此境定是",
    "T26n1536_020:0450c22": "赤故，未能證入赤遍處定。為攝散動馳流心",
    "T26n1536_020:0450c23": "故，於一赤相繫念思惟，謂此是赤非為黃等。",
    "T26n1536_020:0450c24": "思惟此相精勤勇猛，乃至令心相續久住，由",
    "T26n1536_020:0450c25": "斯加行能入赤定。精勤數習此加行已，復進",
    "T26n1536_020:0450c26": "修行此定方便，謂於加行所引生道，數習數",
    "T26n1536_020:0450c27": "修數多所作。既於加行所引生道，數習數修",
    "T26n1536_020:0450c28": "數多所作，心便安住等住近住，相續一趣繫",
    "T26n1536_020:0450c29": "念一境，思惟此境定是赤相。由心安住等住",
    "T26n1536_020:0451a01": "近住，相續一趣繫念一境，思惟此境定是赤",
    "T26n1536_020:0451a02": "相，無二無轉能入赤定，而未能入赤遍處定。",
    "T26n1536_020:0451a03": "問：若此未能入赤遍處定者，赤遍處定加行",
    "T26n1536_020:0451a04": "云何？修觀行者由何方便乃能證入赤遍處",
    "T26n1536_020:0451a05": "定？答：即依如前所入赤定，令心隨順調伏趣",
    "T26n1536_020:0451a06": "向，漸次柔和周遍柔和。一趣定已，復想此赤",
    "T26n1536_020:0451a07": "漸次增廣，東南西北遍皆是赤。彼想此赤漸次",
    "T26n1536_020:0451a08": "增廣，東南西北遍是赤故，心便散動馳流諸",
    "T26n1536_020:0451a09": "相，不能一趣繫念一境，思惟此境遍皆是赤。",
    "T26n1536_020:0451a10": "彼心散動馳流諸相，不能一趣繫念一境，思",
    "T26n1536_020:0451a11": "惟此境遍是赤故，未能證入赤遍處定。為攝",
    "T26n1536_020:0451a12": "散動馳流心故，於遍赤相繫念思惟，此遍是",
    "T26n1536_020:0451a13": "赤非遍黃等。思惟此相精勤勇猛，乃至令心",
    "T26n1536_020:0451a14": "相續久住，由斯加行乃漸能入赤遍處定。精",
    "T26n1536_020:0451a15": "勤數習此加行已，復進修行此定方便，謂於",
    "T26n1536_020:0451a16": "加行所引生道，數習數修數多所作。既於加",
    "T26n1536_020:0451a17": "行所引生道，數習數修數多所作，心便安住",
    "T26n1536_020:0451a18": "等住近住，相續一趣繫念一境，思惟此境遍",
    "T26n1536_020:0451a19": "皆是赤。由心安住等住近住，相續一趣繫念",
    "T26n1536_020:0451a20": "一境思惟此境遍皆是赤，無二無轉從此乃",
    "T26n1536_020:0451a21": "入赤遍處定。言上下者，謂上下方。言傍布者，",
    "T26n1536_020:0451a22": "謂東南等。言無二者，謂無間雜。無邊無際者，",
    "T26n1536_020:0451a23": "謂邊際難測。是第七者，謂諸定中漸次順次",
    "T26n1536_020:0451a24": "相續次第數為第七。言遍處者，謂此定中所",
    "T26n1536_020:0451a25": "有善色受想行識，皆名遍處。",
    "T26n1536_020:0451a26": "問：白遍處定加行云何？修觀行者由何方便",
    "T26n1536_020:0451a27": "而能證入白遍處定？答：初修業者創修觀時，",
    "T26n1536_020:0451a28": "於此世界或取白樹、或取白葉、或取白花、或",
    "T26n1536_020:0451a29": "取白菓、或取白衣、或取種種白莊嚴具、或取",
    "T26n1536_020:0451b01": "白雲、或取白水、或取種種諸餘白物。彼於如",
    "T26n1536_020:0451b02": "是隨取一相，以勝解力繫念思惟假想觀察",
    "T26n1536_020:0451b03": "安立信解是某白相。彼由於此以勝解力繫",
    "T26n1536_020:0451b04": "念思惟假想觀察安立信解是某白故，心便",
    "T26n1536_020:0451b05": "散動馳流諸相，不能一趣繫念一境，思惟此",
    "T26n1536_020:0451b06": "境是白非餘。彼心散動馳流諸相，不能一趣繫",
    "T26n1536_020:0451b07": "念一境，思惟此境定是白故，未能證入白遍",
    "T26n1536_020:0451b08": "處定。為攝散動馳流心故，於一白相繫念思",
    "T26n1536_020:0451b09": "惟，謂此是白非為赤等。思惟此相精勤勇猛，",
    "T26n1536_020:0451b10": "乃至令心相續久住，由斯加行能入白定。精",
    "T26n1536_020:0451b11": "勤數習此加行已，復進修行此定方便，謂於",
    "T26n1536_020:0451b12": "加行所引生道，數習數修數多所作。既於加",
    "T26n1536_020:0451b13": "行所引生道，數習數修數多所作，心便安住",
    "T26n1536_020:0451b14": "等住近住，相續一趣繫念一境，思惟此境定",
    "T26n1536_020:0451b15": "是白相。由心安住等住近住，相續一趣繫念",
    "T26n1536_020:0451b16": "一境，思惟此境定是白相，無二無轉能入白",
    "T26n1536_020:0451b17": "定，而未能入白遍處定。問：若此未能入白遍",
    "T26n1536_020:0451b18": "處定者，白遍處定加行云何？修觀行者由何",
    "T26n1536_020:0451b19": "方便乃能證入白遍處定？答：即依如前所入",
    "T26n1536_020:0451b20": "白定，令心隨順調伏趣向，漸次柔和周遍柔",
    "T26n1536_020:0451b21": "和。一趣定已，復想此白漸次增廣，東南西北",
    "T26n1536_020:0451b22": "遍皆是白。彼想此白漸次增廣，東南西北遍",
    "T26n1536_020:0451b23": "是白故，心便散動馳流諸相，不能一趣繫念",
    "T26n1536_020:0451b24": "一境，思惟此境遍皆是白。彼心散動馳流諸",
    "T26n1536_020:0451b25": "相，不能一趣繫念一境，思惟此境遍是白故，",
    "T26n1536_020:0451b26": "未能證入白遍處定。為攝散動馳流心故，於",
    "T26n1536_020:0451b27": "遍白相繫念思惟，此遍是白非遍赤等。思惟",
    "T26n1536_020:0451b28": "此相精勤勇猛，乃至令心相續久住，由斯加",
    "T26n1536_020:0451b29": "行乃漸能入白遍處定。精勤數習此加行已，",
    "T26n1536_020:0451c01": "復進修行此定方便，謂於加行所引生道，數",
    "T26n1536_020:0451c02": "習數修數多所作。既於加行所引生道，數習",
    "T26n1536_020:0451c03": "數修數多所作，心便安住等住近住，相續一",
    "T26n1536_020:0451c04": "趣繫念一境，思惟此境遍皆是白。由心安住",
    "T26n1536_020:0451c05": "等住近住，相續一趣繫念一境，思惟此境遍",
    "T26n1536_020:0451c06": "皆是白，無二無轉從此乃入白遍處定。言上",
    "T26n1536_020:0451c07": "下者，謂上下方。言傍布者，謂東南等。言無二",
    "T26n1536_020:0451c08": "者，謂無間雜。無邊無際者，謂邊際難測。是第",
    "T26n1536_020:0451c09": "八者，謂諸定中漸次順次相續次第數為第",
    "T26n1536_020:0451c10": "八。言遍處者，謂此定中所有善色受想行識，",
    "T26n1536_020:0451c11": "皆名遍處。",
    "T26n1536_020:0451c12": "問：空遍處定加行云何？修觀行者由何方便",
    "T26n1536_020:0451c13": "而能證入空遍處定？答：初修業者創修觀時，",
    "T26n1536_020:0451c14": "於此世界取舍上空、或地上空、或樹上空、或",
    "T26n1536_020:0451c15": "巖上空、或山上空、或川中空、或谷中空。於此",
    "T26n1536_020:0451c16": "等空隨取一相，以勝解力繫念思惟假想觀",
    "T26n1536_020:0451c17": "察安立信解是某空相。彼由於此以勝解力",
    "T26n1536_020:0451c18": "繫念思惟假想觀察安立信解是某空故，心",
    "T26n1536_020:0451c19": "便散動馳流諸相，不能一趣繫念一境，思惟",
    "T26n1536_020:0451c20": "此境是空非餘。彼心散動馳流諸相，不能一",
    "T26n1536_020:0451c21": "趣繫念一境，思惟此境定是空故，未能證入",
    "T26n1536_020:0451c22": "空遍處定。為攝散動馳流心故，於一空相繫",
    "T26n1536_020:0451c23": "念思惟，謂此是空非為識等。思惟此相精勤",
    "T26n1536_020:0451c24": "勇猛，乃至令心相續久住，由斯加行能入空",
    "T26n1536_020:0451c25": "定。精勤數習此加行已，復進修行此定方便，",
    "T26n1536_020:0451c26": "謂於加行所引生道，數習數修數多所作。既",
    "T26n1536_020:0451c27": "於加行所引生道，數習數修數多所作，心便",
    "T26n1536_020:0451c28": "安住等住近住，相續一趣繫念一境，思惟此",
    "T26n1536_020:0451c29": "境定是空相。由心安住等住近住，相續一趣",
    "T26n1536_020:0452a01": "繫念一境，思惟此境定是空相，無二無轉能",
    "T26n1536_020:0452a02": "入空定，而未證入空遍處定。問：若此未能入",
    "T26n1536_020:0452a03": "空遍處定者，空遍處定加行云何？修觀行者",
    "T26n1536_020:0452a04": "由何方便乃能證入空遍處定？答：即依如前",
    "T26n1536_020:0452a05": "所入空定，令心隨順調伏趣向，漸次柔和周",
    "T26n1536_020:0452a06": "遍柔和。一趣定已，復想此空漸次增廣，東南",
    "T26n1536_020:0452a07": "西北遍皆是空。彼想此空漸次增廣，東南西北",
    "T26n1536_020:0452a08": "遍是空故，心便散動馳流諸相，不能一趣繫",
    "T26n1536_020:0452a09": "念一境，思惟此境遍皆是空。彼心散動馳流",
    "T26n1536_020:0452a10": "諸相，不能一趣繫念一境，思惟此境遍是空",
    "T26n1536_020:0452a11": "故，未能證入空遍處定。為攝散動馳流心故，",
    "T26n1536_020:0452a12": "於遍空相繫念思惟，此遍是空非遍識等。思",
    "T26n1536_020:0452a13": "惟此相精勤勇猛，乃至令心相續久住，由斯",
    "T26n1536_020:0452a14": "加行乃漸能入空遍處定。精勤數習此加行",
    "T26n1536_020:0452a15": "已，復進修行此定方便，謂於加行所引生",
    "T26n1536_020:0452a16": "道，數習數修數多所作。既於加行所引生道，",
    "T26n1536_020:0452a17": "數習數修數多所作，心便安住等住近住，相",
    "T26n1536_020:0452a18": "續一趣繫念一境，思惟此境遍皆是空。由心",
    "T26n1536_020:0452a19": "安住等住近住，相續一趣繫念一境，思惟此",
    "T26n1536_020:0452a20": "境遍皆是空，無二無轉從此乃入空遍處定。",
    "T26n1536_020:0452a21": "言上下者，謂上下方。言傍布者，謂東南等。言",
    "T26n1536_020:0452a22": "無二者，謂無間雜。無邊無際者，謂邊際難測。",
    "T26n1536_020:0452a23": "是第九者，謂諸定中漸次順次相續次第數",
    "T26n1536_020:0452a24": "為第九。言遍處者，謂此空無邊處定中所有",
    "T26n1536_020:0452a25": "善色受想行識，皆名遍處。",
    "T26n1536_020:0452a26": "問：識遍處定加行云何？修觀行者由何方便",
    "T26n1536_020:0452a27": "而能證入識遍處定？答：初修業者創修觀時，",
    "T26n1536_020:0452a28": "於此身中或取清淨眼識相、或取清淨耳識",
    "T26n1536_020:0452a29": "相、或取清淨鼻識相、或取清淨舌識相、或取",
    "T26n1536_020:0452b01": "清淨身識相、或取清淨意識相。於此諸識隨",
    "T26n1536_020:0452b02": "取一相，以勝解力繫念思惟假想觀察安立",
    "T26n1536_020:0452b03": "信解是某識相。彼由於此以勝解力繫念思",
    "T26n1536_020:0452b04": "惟假想觀察安立信解是某識故，心便散動",
    "T26n1536_020:0452b05": "馳流諸相，不能一趣繫念一境，思惟此境是",
    "T26n1536_020:0452b06": "識非餘。彼心散動馳流諸相，不能一趣繫念一",
    "T26n1536_020:0452b07": "境，思惟此境定是識故，未能證入識遍處定。",
    "T26n1536_020:0452b08": "為攝散動馳流心故，於一識相繫念思惟，謂",
    "T26n1536_020:0452b09": "此是識非為空等。思惟此相精勤勇猛，乃至",
    "T26n1536_020:0452b10": "令心相續久住，由斯加行能入識定。精勤數",
    "T26n1536_020:0452b11": "習此加行已，復進修行此定方便，謂於加行",
    "T26n1536_020:0452b12": "所引生道，數習數修數多所作。既於加行所",
    "T26n1536_020:0452b13": "引生道，數習數修數多所作，心便安住等住",
    "T26n1536_020:0452b14": "近住，相續一趣繫念一境，思惟此境定是識",
    "T26n1536_020:0452b15": "相。由心安住等住近住，相續一趣繫念一境，",
    "T26n1536_020:0452b16": "思惟此境定是識相，無二無轉能入識定，而",
    "T26n1536_020:0452b17": "未能入識遍處定。問：若此未能入識遍處定",
    "T26n1536_020:0452b18": "者，識遍處定加行云何？修觀行者由何方便",
    "T26n1536_020:0452b19": "乃能證入識遍處定？答：即依如前所入識定，",
    "T26n1536_020:0452b20": "令心隨順調伏趣向，漸次柔和周遍柔和。一",
    "T26n1536_020:0452b21": "趣定已，復想此識漸次增廣，東南西北遍皆",
    "T26n1536_020:0452b22": "是識，彼想此識漸次增廣，東南西北遍是識",
    "T26n1536_020:0452b23": "故，心便散動馳流諸相，不能一趣繫念一境，",
    "T26n1536_020:0452b24": "思惟此境遍皆是識。彼心散動馳流諸相，不",
    "T26n1536_020:0452b25": "能一趣繫念一境，思惟此境遍皆識故，未能",
    "T26n1536_020:0452b26": "證入識遍處定。為攝散動馳流心故，於遍識",
    "T26n1536_020:0452b27": "相繫念思惟，此遍是識非遍空等。思惟此相",
    "T26n1536_020:0452b28": "精勤勇猛，乃至令心相續久住，由斯加行乃",
    "T26n1536_020:0452b29": "漸能入識遍處定。精勤數習此加行已，復進",
    "T26n1536_020:0452c01": "修行此定方便，謂於加行所引生道，數習數",
    "T26n1536_020:0452c02": "修數多所作。既於加行數習數修數多所作，",
    "T26n1536_020:0452c03": "心便安住等住近住，相續一趣繫念一境，思",
    "T26n1536_020:0452c04": "惟此境遍皆是識。由心安住等住近住，相續",
    "T26n1536_020:0452c05": "一趣繫念一境，思惟此境遍皆是識，無二無",
    "T26n1536_020:0452c06": "轉從此乃入識遍處定。言上下者，謂上下方。",
    "T26n1536_020:0452c07": "言傍布者，謂東南等。言無二者，謂無間雜。無",
    "T26n1536_020:0452c08": "邊無際者，謂邊際難測。是第十者，謂諸定中",
    "T26n1536_020:0452c09": "漸次順次相續次第數為第十。言遍處者，謂",
    "T26n1536_020:0452c10": "此識無邊處定中所有善受想行識，皆名遍",
    "T26n1536_020:0452c11": "處。十無學法者，云何為十？答：一、無學正見；二、",
    "T26n1536_020:0452c12": "無學正思惟；三、無學正語；四、無學正業；五、無",
    "T26n1536_020:0452c13": "學正命；六、無學正勤；七、無學正念；八、無學正",
    "T26n1536_020:0452c14": "定；九、無學正解脫；十、無學正智。云何無學正",
    "T26n1536_020:0452c15": "見？答：盡智、無生智，盡所不攝無學慧，是名無",
    "T26n1536_020:0452c16": "學正見。云何無學正思惟？答：諸聖弟子於苦",
    "T26n1536_020:0452c17": "思惟苦、於集思惟集、於滅思惟滅、於道思惟",
    "T26n1536_020:0452c18": "道，無學作意相應所有思惟、等思惟、近思惟，",
    "T26n1536_020:0452c19": "尋求、等尋求、近尋求，推覓、等推覓、近推覓，令",
    "T26n1536_020:0452c20": "心於法麁動而轉，是名無學正思惟。云何無",
    "T26n1536_020:0452c21": "學正語？答：諸聖弟子，於苦思惟苦、於集思惟",
    "T26n1536_020:0452c22": "集、於滅思惟滅、於道思惟道，無學作意相應",
    "T26n1536_020:0452c23": "簡擇力故，除趣邪命語四惡行，於餘語惡行",
    "T26n1536_020:0452c24": "所得無學遠離、勝遠離、近遠離、極遠離，寂靜",
    "T26n1536_020:0452c25": "律儀無作無造，棄捨防護不行不犯，船筏橋",
    "T26n1536_020:0452c26": "樑堤塘牆塹，於所制約不踰不踰性、不越不",
    "T26n1536_020:0452c27": "越性無表語業，是名無學正語。云何無學正",
    "T26n1536_020:0452c28": "業？答：諸聖弟子，於苦思惟苦、於集思惟集、於",
    "T26n1536_020:0452c29": "滅思惟滅、於道思惟道，無學作意相應簡擇",
    "T26n1536_020:0453a01": "力故，除趣邪命身三惡行，於餘身惡行所得",
    "T26n1536_020:0453a02": "無學遠離、勝遠離、近遠離、極遠離，寂靜律儀無",
    "T26n1536_020:0453a03": "作無造，棄捨防護不行不犯，船筏橋梁隄塘",
    "T26n1536_020:0453a04": "牆塹，於所制約不踰不踰性、不越不越性無",
    "T26n1536_020:0453a05": "表身業，是名無學正業。云何無學正命？答：諸",
    "T26n1536_020:0453a06": "聖弟子，於苦思惟苦、於集思惟集、於滅思惟",
    "T26n1536_020:0453a07": "滅、於道思惟道，無學作意相應簡擇力故，於",
    "T26n1536_020:0453a08": "趣邪命身語惡行所得無學遠離、勝遠離、近",
    "T26n1536_020:0453a09": "遠離、極遠離，寂靜律儀無作無造，棄捨防護",
    "T26n1536_020:0453a10": "不行不犯，船筏橋梁隄塘牆塹，於所制約不",
    "T26n1536_020:0453a11": "踰不踰性、不越不越性無表身語業、是名無",
    "T26n1536_020:0453a12": "學正命。云何無學正勤？答：諸聖弟子，於苦思",
    "T26n1536_020:0453a13": "惟苦、於集思惟集、於滅思惟滅、於道思惟道，",
    "T26n1536_020:0453a14": "無學作意相應所有勤精進勇健勢猛熾盛",
    "T26n1536_020:0453a15": "難制勵意不息，是名無學正勤。云何無學正",
    "T26n1536_020:0453a16": "念？答：諸聖弟子，於苦思惟苦、於集思惟集、於",
    "T26n1536_020:0453a17": "滅思惟滅、於道思惟道，無學作意相應所有",
    "T26n1536_020:0453a18": "念、隨念、專念、憶念，不忘不失、不遺不漏、不失",
    "T26n1536_020:0453a19": "法性、心明記性，是名無學正念。云何無學正",
    "T26n1536_020:0453a20": "定？答：諸聖弟子，於苦思惟苦、於集思惟集、於",
    "T26n1536_020:0453a21": "滅思惟滅、於道思惟道，無學作意相應所有",
    "T26n1536_020:0453a22": "心住、等住、近住、安住，不散不亂攝止等持心",
    "T26n1536_020:0453a23": "一境性，是名無學正定。云何無學正解脫？答：",
    "T26n1536_020:0453a24": "諸聖弟子，於苦思惟苦、於集思惟集、於滅思",
    "T26n1536_020:0453a25": "惟滅、於道思惟道，無學作意相應所有心勝",
    "T26n1536_020:0453a26": "解、已勝解、當勝解，是名無學正解脫。云何無",
    "T26n1536_020:0453a27": "學正智？答：盡智、無生智、是名無學正智。",
    "T26n1536_020:0453a28": "爾時舍利子告苾芻眾言：「具壽當知，佛於一",
    "T26n1536_020:0453a29": "法乃至十法，現等覺已，為諸弟子宣說開示。",
    "T26n1536_020:0453b01": "我與大眾皆共和合，親對世尊已結集竟，諸",
    "T26n1536_020:0453b02": "苾芻眾皆應受持，為他演說廣令流布。佛滅",
    "T26n1536_020:0453b03": "度後勿有乖違，當令隨順梵行法律久住，利",
    "T26n1536_020:0453b04": "樂無量有情，哀愍世間諸天人眾，令獲殊勝",
    "T26n1536_020:0453b05": "義利安樂。」",
    "T26n1536_020:0453b06": "讚勸品第十二",
    "T26n1536_020:0453b07": "爾時世尊知舍利子為苾芻眾說法已訖，從",
    "T26n1536_020:0453b08": "臥而起身心調暢，整理衣服結加趺坐，讚",
    "T26n1536_020:0453b09": "舍利子：「善哉善哉！汝今善能於此臺觀與苾",
    "T26n1536_020:0453b10": "芻眾和合，結集如來所說增一法門。汝可從",
    "T26n1536_020:0453b11": "今為諸大眾數復宣說如是法門，此法能令",
    "T26n1536_020:0453b12": "諸天人等長夜證會義利安樂。」世尊復告苾芻",
    "T26n1536_020:0453b13": "眾言：「汝等皆應受持讀誦舍利子說集異法",
    "T26n1536_020:0453b14": "門。如是法門，能引大善大義大法清白梵行，",
    "T26n1536_020:0453b15": "復證通慧菩提涅槃。淨信出家諸善男子，受",
    "T26n1536_020:0453b16": "持讀誦如是法門，不久定當辦所辦事。」時薄",
    "T26n1536_020:0453b17": "伽梵說是語已，諸苾芻眾歡喜踊躍，頂禮佛",
    "T26n1536_020:0453b18": "足信受奉行。",
    "T26n1536_020:0453b19": "說一切有部集異門足論卷第二十"
}