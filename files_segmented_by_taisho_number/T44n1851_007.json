{
    "T44n1851_007:0597c25": "大乘義章卷第七",
    "T44n1851_007:0597c27": "慧遠述",
    "T44n1851_007:0597c28": "2 諸業義(十六門)染法聚諸業義有十六門身等三業　三性業　三受報業　三界繫業　三",
    "T44n1851_007:0597c29": "時報業　曲穢濁三業　黑白等四業　五逆業　六業　七不善律儀　八種語　九業　十不善業道　十四垢業　十六",
    "T44n1851_007:0598a01": "惡律儀　飲酒三十五失。",
    "T44n1851_007:0598a02": "60 身等三業義(七)身等三業五門分別釋名辨性一　辨相二　開合廣略三　輕重四",
    "T44n1851_007:0598a03": "　上下五",
    "T44n1851_007:0598a04": "第一釋名。辨其體性。色形聚積。名之為身。起",
    "T44n1851_007:0598a05": "說之門。說之為口。伺緣名意。依斯起作。故名",
    "T44n1851_007:0598a06": "身業乃至意業。名字如是。體性云何。身業有",
    "T44n1851_007:0598a07": "二。一者作業。二無作業。言作業者。論釋不",
    "T44n1851_007:0598a08": "同。依如毘曇。三聚法中。色法所收。十二入",
    "T44n1851_007:0598a09": "中。色入所攝。彼說身作。是礙性故。色聚所",
    "T44n1851_007:0598a10": "收。是實法色眼所行故。色入所攝。所謂高下",
    "T44n1851_007:0598a11": "正不正等。若依成實。三聚法中。色聚所收。十",
    "T44n1851_007:0598a12": "二入中。法入所攝。色義同前。以何義故。十二",
    "T44n1851_007:0598a13": "入中法入所攝。彼宗之中。實色非業。凡是",
    "T44n1851_007:0598a14": "業者。要是假色。相續之中。有損有益。方名為",
    "T44n1851_007:0598a15": "業。故成實言。餘處生時。能有損益。名之為",
    "T44n1851_007:0598a16": "業。相續之中。後起異前。名餘處生。大乘法",
    "T44n1851_007:0598a17": "中。實有作業。相續乃成。義有兩兼。不得偏",
    "T44n1851_007:0598a18": "取。作業如是。無作業者。依如毘曇。三聚法中",
    "T44n1851_007:0598a19": "色法所收。十二入中法入所攝。是礙性故。",
    "T44n1851_007:0598a20": "色法所收。此無作色。非眼所行。唯意識知。故",
    "T44n1851_007:0598a21": "法入攝。若依成實。三聚法中。是其非色非心",
    "T44n1851_007:0598a22": "所收。十二入中法入所攝。彼宗不說有無作",
    "T44n1851_007:0598a23": "色。良以無作不同形礙。故名非色。不同情慮。",
    "T44n1851_007:0598a24": "故曰非心。為意行故。法入所攝。大乘法中。義",
    "T44n1851_007:0598a25": "有兩兼。是身業故。得名為色。無色心相。名非",
    "T44n1851_007:0598a26": "色心。身業如是。口業亦二。一者作業。二無作",
    "T44n1851_007:0598a27": "業。言作業者。論釋不同。依如毘曇。三聚法中",
    "T44n1851_007:0598a28": "色法所收。十二入中聲入所攝。是礙性故。",
    "T44n1851_007:0598a29": "色法所收。是實法聲耳所行故。聲入所攝。",
    "T44n1851_007:0598b01": "彼宗不說有假名聲以為業矣。若依成實。三",
    "T44n1851_007:0598b02": "聚法中色法所收。十二入中法入所攝。是礙",
    "T44n1851_007:0598b03": "性故。色法所收。是假名聲意所行故。法入",
    "T44n1851_007:0598b04": "所攝。相續之中。方有損益。故名為假。無作業",
    "T44n1851_007:0598b05": "者。論釋亦異。依如毘曇。三聚法中色法所收。",
    "T44n1851_007:0598b06": "十二入中法入所攝。是色性故。色聚所收。是",
    "T44n1851_007:0598b07": "無作法意所行故。法入所攝。若依成實。三聚",
    "T44n1851_007:0598b08": "法中。非色心收。十二入中。法入所攝。不同形",
    "T44n1851_007:0598b09": "礙。故名非色。不同情慮。故曰非心。意所行故",
    "T44n1851_007:0598b10": "法入所攝。大乘法中。口業之相。類身可知。意",
    "T44n1851_007:0598b11": "業之中。諸論不同。依如毘曇。但有作業。無無",
    "T44n1851_007:0598b12": "作業。故彼論言。以三種故。意無無作。言三種",
    "T44n1851_007:0598b13": "者。謂善惡等三性法也。色法之中。三性並故。",
    "T44n1851_007:0598b14": "善身口邊有惡無作。惡身口邊有善無作。心",
    "T44n1851_007:0598b15": "法不爾。善惡不並。善心之中。無惡無作。惡心",
    "T44n1851_007:0598b16": "之中。無善無作。以是義故。但有作業。然彼作",
    "T44n1851_007:0598b17": "業。三聚法中心法所收。十二入中法入所攝。",
    "T44n1851_007:0598b18": "是心數中思數為體。故心法收。是意所行故",
    "T44n1851_007:0598b19": "法入攝。若依成實。意地具有作無作業。故彼",
    "T44n1851_007:0598b20": "論言。無有因緣令使意地無無作業。彼說",
    "T44n1851_007:0598b21": "作業與毘曇同。所言異者。不說心外別有思",
    "T44n1851_007:0598b22": "體。故彼論言。思若非意。更復說何以為意",
    "T44n1851_007:0598b23": "業。意行緣中說名為思。無作業者。三聚法中",
    "T44n1851_007:0598b24": "非色心收。十二入中法入所攝。不同形礙。復",
    "T44n1851_007:0598b25": "非情慮。說非色心。意所行故法入所攝。大乘",
    "T44n1851_007:0598b26": "法中有作無作。其中作業。思數為體。三聚",
    "T44n1851_007:0598b27": "法中心法所收。十二入中法入所攝。無作業",
    "T44n1851_007:0598b28": "者。是心業故。得言是心。非心相故。得言非",
    "T44n1851_007:0598b29": "心。十二入中法入所攝。意業如是此一門竟。次辨",
    "T44n1851_007:0598c01": "其相。身業之中有其三種。善惡無記。善中有",
    "T44n1851_007:0598c02": "二。一止二作。離身三邪是名為止。禮拜等事",
    "T44n1851_007:0598c03": "是名為作。惡中亦二。一止二作。要期作心不",
    "T44n1851_007:0598c04": "禮拜等。是名為止。作身三惡殺盜邪婬。是名",
    "T44n1851_007:0598c05": "為作。無記亦二。一止二作。捨無記心所起身",
    "T44n1851_007:0598c06": "業。是名為止。起名為作。問曰。善惡止業之",
    "T44n1851_007:0598c07": "中。捨彼惡作。以為善止。捨彼善作。以為惡",
    "T44n1851_007:0598c08": "止。無記之中。何不捨彼善惡二作以之為止。",
    "T44n1851_007:0598c09": "乃捨無記作起之業。以為止乎。若無記中。還",
    "T44n1851_007:0598c10": "捨無記所作之業以為止者。善中之止。還應",
    "T44n1851_007:0598c11": "止彼善中之作不捨惡作。惡亦同爾。釋言。不",
    "T44n1851_007:0598c12": "類善惡二門。正相違返。正相違故。有二相",
    "T44n1851_007:0598c13": "翻。一總二別。總而論之。以善對惡。以惡對",
    "T44n1851_007:0598c14": "善。別而論之。善中之止。必翻惡作。惡中之",
    "T44n1851_007:0598c15": "止。必翻善作。無記望彼善惡二門非正相違。",
    "T44n1851_007:0598c16": "非正違故。唯總相翻。無別相翻。總相翻故。無",
    "T44n1851_007:0598c17": "記翻彼善惡二門。不別翻故。無記之止。不",
    "T44n1851_007:0598c18": "翻善惡二門之作。無記之作。不翻善惡二門",
    "T44n1851_007:0598c19": "之止。當分之中。止作相翻。口業亦三。善惡無",
    "T44n1851_007:0598c20": "記。善中有二。一止二作。離口四過。是名為",
    "T44n1851_007:0598c21": "止。讀誦讚歎如法之音。是名為作。不善亦二。",
    "T44n1851_007:0598c22": "一止二作。不讀誦等。是名為止。作口四過。是",
    "T44n1851_007:0598c23": "名為作。無記亦二。一止二作。捨無記心所起",
    "T44n1851_007:0598c24": "口業。是名為止。起名為作。意業亦三。善惡無",
    "T44n1851_007:0598c25": "記。善有二種。一止二作。止離一切不善業思。",
    "T44n1851_007:0598c26": "是名為止。起善業思。是名為作。惡中亦二。一",
    "T44n1851_007:0598c27": "止二作。要期之心。止離善思。名之為止。起惡",
    "T44n1851_007:0598c28": "業思。是名為作。無記亦二。一止二作。止離威",
    "T44n1851_007:0598c29": "儀工巧等心。名之為止。起此名作。問曰。殺",
    "T44n1851_007:0599a01": "生劫盜邪婬是身作者。口教他殺。仙人忿怒",
    "T44n1851_007:0599a02": "殺乾陀羅一國人民。是何業乎。論釋不同。若",
    "T44n1851_007:0599a03": "依毘曇。是身業攝。究竟成殺。要在身故。口教",
    "T44n1851_007:0599a04": "殺者。所教之人要身斷命。方始成業。仙人忿",
    "T44n1851_007:0599a05": "怒而殺人者。近住鬼神知仙意故。害彼國人。",
    "T44n1851_007:0599a06": "若依成實。口教殺者。則是口業。意瞋殺者。則",
    "T44n1851_007:0599a07": "是意業。故彼成實三邪品云。口亦能教。意",
    "T44n1851_007:0599a08": "亦能為。但身多故。名為身業。餘業道中。互造",
    "T44n1851_007:0599a09": "例然。邪婬一種。唯是身作。以其成業要在身",
    "T44n1851_007:0599a10": "故。如涅槃說。此三業中意名正業。身口二種。",
    "T44n1851_007:0599a11": "名為期業。期謂期會。從其業思。期會集成。在",
    "T44n1851_007:0599a12": "於身口。故名期業。又彼經言。意直名業。身口",
    "T44n1851_007:0599a13": "二業。名為業果。以從業思成身口故此二門竟。",
    "T44n1851_007:0599a14": "次明開合廣略之義。開合不定。或總為一。通",
    "T44n1851_007:0599a15": "名為業。或分為二。一者作業。二無作業。此如",
    "T44n1851_007:0599a16": "上辨。或說為三。於中有三。一就具分別。謂身",
    "T44n1851_007:0599a17": "口意三種之業。二隨義分別。一者作業。所",
    "T44n1851_007:0599a18": "謂身口二種作業。二無作業。所謂身口無作",
    "T44n1851_007:0599a19": "之業。三者非作非無作業。所謂意業。三就性",
    "T44n1851_007:0599a20": "分別。所謂善惡無記之業。或說為四。謂黑",
    "T44n1851_007:0599a21": "白等四種之業。或說為五。如雜心說。身業有",
    "T44n1851_007:0599a22": "二。作與無作。口業亦爾。則以為四。意唯有",
    "T44n1851_007:0599a23": "作。通前說五。若依成實。意地亦有作無作",
    "T44n1851_007:0599a24": "業。若從是義。說業為六。或分為九。身口意業",
    "T44n1851_007:0599a25": "各有三種。善惡無記。則為九也。又如成實",
    "T44n1851_007:0599a26": "九業品中。更說為九。何者是乎。彼說欲界有",
    "T44n1851_007:0599a27": "其三種。一是作業。二無作業。三者非作非無",
    "T44n1851_007:0599a28": "作業。此如上辨。色界亦爾。則以為六。無色有",
    "T44n1851_007:0599a29": "二。一無作業。二者非作非無作業。通前為八。",
    "T44n1851_007:0599b01": "及無漏業。通前為九。或分十三。如毘曇說。身",
    "T44n1851_007:0599b02": "口有五。一者善作。二不善作。三無記作。無作",
    "T44n1851_007:0599b03": "有二。通前為五。無作二者。一善無作。二惡無",
    "T44n1851_007:0599b04": "作。無記羸劣不發無作。身業既然。口業亦爾。",
    "T44n1851_007:0599b05": "則以為十。意地唯有三種作業。通前十三。若",
    "T44n1851_007:0599b06": "依成實。意地亦有善惡無作。據斯以論。業",
    "T44n1851_007:0599b07": "有十五。或復說為二十三業。善業有十。謂不",
    "T44n1851_007:0599b08": "殺等。不善亦十。謂殺盜等。通身口意三種無",
    "T44n1851_007:0599b09": "記。便是二十三種業也。廣以分之。數別難窮",
    "T44n1851_007:0599b10": "此三門竟。次辨三業輕重之義。三業之中。何者最",
    "T44n1851_007:0599b11": "重。於中先以身口二業。對彼意業以辨輕重。",
    "T44n1851_007:0599b12": "後別論之。言以身口對意辨者。意業最重。一",
    "T44n1851_007:0599b13": "切身口。由意成故。又惡業中邪見最重。能斷",
    "T44n1851_007:0599b14": "善根。作一闡提。善業之中。三乘出道最為殊",
    "T44n1851_007:0599b15": "勝。世間之中。非想業勝。皆是心作。故知意",
    "T44n1851_007:0599b16": "重。次就三業別明輕重。身中最重。出佛身血。",
    "T44n1851_007:0599b17": "口中最重。所謂破僧謗方等經。意中最重。",
    "T44n1851_007:0599b18": "所謂邪見惡業。如是善業之中。菩提之業最",
    "T44n1851_007:0599b19": "以為重。此三種中。身輕口中意為最重此四門竟。",
    "T44n1851_007:0599b20": "次辨上下得報不同。如龍樹說。不善有三。",
    "T44n1851_007:0599b21": "謂下中上。下生餓鬼。中生畜生。上生地獄。善",
    "T44n1851_007:0599b22": "中亦三。謂下中上。下生修羅。中生人中。上生",
    "T44n1851_007:0599b23": "天生。又更分別。惡有四品。謂下中上及與",
    "T44n1851_007:0599b24": "上上。下生修羅。中生餓鬼。上生畜生。上上之",
    "T44n1851_007:0599b25": "者生地獄中。善中亦四。下者生人。中者生天。",
    "T44n1851_007:0599b26": "上品之者。得二乘果。上上之者。得無上果。又",
    "T44n1851_007:0599b27": "涅槃中善分四品。下生欝單。中生弗婆。上",
    "T44n1851_007:0599b28": "生瞿耶。上上之者。生閻浮提。蓋乃對道以分",
    "T44n1851_007:0599b29": "上下。彼欝單越。不任受道。下善生之。中上二",
    "T44n1851_007:0599c01": "品。生處難解。若對道法。中品之善。應生瞿",
    "T44n1851_007:0599c02": "耶。上生弗婆。但彼經中中上兩品。約報分耳。",
    "T44n1851_007:0599c03": "南閻浮提。受道中勝。上善生之。若對果報。以",
    "T44n1851_007:0599c04": "分四品。下生閻浮。中生弗婆。上生瞿耶。上上",
    "T44n1851_007:0599c05": "之者。生欝單越。三業之義。略辨如是。",
    "T44n1851_007:0599c06": "61 三性業義(七)三性業義三門分別釋名辨體一　分相二　就人分別三",
    "T44n1851_007:0599c07": "第一門中釋名辨體。三性業者。所謂善惡及",
    "T44n1851_007:0599c08": "與無記。順名為善。違名為惡。此違與順。如下",
    "T44n1851_007:0599c09": "五品十善中釋。非違非順說為無記。解有兩",
    "T44n1851_007:0599c10": "義。一對果分別。中容之業。不能記得苦樂兩",
    "T44n1851_007:0599c11": "報。故名無記。二就說分別。中容之業。如來不",
    "T44n1851_007:0599c12": "記為善為惡。故名無記。名義如是。體性云何。",
    "T44n1851_007:0599c13": "善有二種。一者生得宿習今成。二者方便對",
    "T44n1851_007:0599c14": "緣新起。不善唯一。不分生得方便之別。何故",
    "T44n1851_007:0599c15": "如是。一切惡法。皆由過去久習性成。不假現",
    "T44n1851_007:0599c16": "在。方便修起。為是不分。無記有四。所謂報生",
    "T44n1851_007:0599c17": "威儀工巧及與變化。苦樂兩報。名為報生。",
    "T44n1851_007:0599c18": "進止往來。是其威儀。營世生務。說為工巧。十",
    "T44n1851_007:0599c19": "四化等。名為變化此一門竟。次辨其相。相別有",
    "T44n1851_007:0599c20": "五。一約世法以為三性。一切凡聖身口意中",
    "T44n1851_007:0599c21": "止作兩善。斯名為善。止作兩惡。齊名不善。報",
    "T44n1851_007:0599c22": "生威儀工巧變化。通名無記。二約出家道法",
    "T44n1851_007:0599c23": "分別。一切凡聖身口意中止作兩善。名之為",
    "T44n1851_007:0599c24": "善。止作兩惡。齊名不善。報生無記威儀工巧",
    "T44n1851_007:0599c25": "及與變化。義別有三。如律中說。順法所作。斯",
    "T44n1851_007:0599c26": "名為善。違法所作。通名不善。非違順者。說為",
    "T44n1851_007:0599c27": "無記。三對果分別。生樂名善。生苦不善。不能",
    "T44n1851_007:0599c28": "生者。說為無記。於此門中。凡夫學人身口意",
    "T44n1851_007:0599c29": "中止作兩善。名之為善。能生樂故。止作兩惡。",
    "T44n1851_007:0600a01": "齊名不善能生苦故。報生威儀工巧變化。說",
    "T44n1851_007:0600a02": "為無記。不能生故。無學聖人。一切所作。通",
    "T44n1851_007:0600a03": "名無記。不能記得未來果故。故地持中。羅漢",
    "T44n1851_007:0600a04": "所犯名為無記突吉羅罪。罪既無記。善等亦",
    "T44n1851_007:0600a05": "然。四對理分別。理謂空理。順理名善。違理不",
    "T44n1851_007:0600a06": "善。非違非順。說為無記。於此門中。凡夫所作",
    "T44n1851_007:0600a07": "善惡無記。悉名不善。取性心起。違空理故。三",
    "T44n1851_007:0600a08": "乘聖人順理之行。名之為善。三乘聖人隨事",
    "T44n1851_007:0600a09": "所作。說為無記。五對實分別。實謂不空如來",
    "T44n1851_007:0600a10": "藏性。於此實性。順名為善。違名不善。非違非",
    "T44n1851_007:0600a11": "順說為無記。於此門中。諸佛菩薩真證行德。",
    "T44n1851_007:0600a12": "名之為善。凡夫二乘一切所作。悉名不善。菩",
    "T44n1851_007:0600a13": "薩法中緣修無漏。亦善不善。相順名善。以性",
    "T44n1851_007:0600a14": "違故。說為不善。餘非情法。說為無記此二門竟。",
    "T44n1851_007:0600a15": "次就人論。人謂凡夫聲聞緣覺菩薩及佛。凡",
    "T44n1851_007:0600a16": "夫二乘及與菩薩。具有三業。如來一人。大小",
    "T44n1851_007:0600a17": "不同。小乘法中。宣說如來有善無記無不善",
    "T44n1851_007:0600a18": "業。如雜心說。又如成實。佛報無記。餘德是",
    "T44n1851_007:0600a19": "善。大乘法中。宣說如來一向是善無惡無記。",
    "T44n1851_007:0600a20": "故地持云。唯有如來。一切皆善。大智論中。亦",
    "T44n1851_007:0600a21": "同此說。故彼宣說十八不共一向是善。三性",
    "T44n1851_007:0600a22": "之業。略之云爾。",
    "T44n1851_007:0600a23": "62 三受報業義(七)三受報業義三門分別釋名一　辨相二　就處分別三",
    "T44n1851_007:0600a24": "第一釋名。言三受者。所謂苦樂不苦不樂。逼",
    "T44n1851_007:0600a25": "惱名苦。適悅名樂。中容之受。捨前二種。是故",
    "T44n1851_007:0600a26": "名為不苦不樂。亦名捨受。所言業者。善惡等",
    "T44n1851_007:0600a27": "因起作三受。故名為業。問曰。善惡能生五陰。",
    "T44n1851_007:0600a28": "以何義故。偏云受業不說色業想等業乎。",
    "T44n1851_007:0600a29": "如成實論三受品說。受是實報。故云受業。",
    "T44n1851_007:0600b01": "餘是名報。故闕不論。言受實者。苦樂等報。正",
    "T44n1851_007:0600b02": "酬過去善惡之因。故名實報。自餘色等。非",
    "T44n1851_007:0600b03": "是正對善惡二因。故不名實。但是相從說以",
    "T44n1851_007:0600b04": "為報。故曰名報。彼論復言。受是最勝。故云",
    "T44n1851_007:0600b05": "受業。餘者不如。所以不說。所言勝者。酬因明",
    "T44n1851_007:0600b06": "顯生欣生厭。其力功強。故名為勝。餘不如是。",
    "T44n1851_007:0600b07": "故名不如。彼論復言。受於緣中相別可得。",
    "T44n1851_007:0600b08": "故云受業。餘不如是。癈而不論。云何受心",
    "T44n1851_007:0600b09": "緣中可得。如人說言火苦火樂。如是一切。",
    "T44n1851_007:0600b10": "以受緣中發生差別。酬報義顯。故名受業",
    "T44n1851_007:0600b11": "此一門竟。次辨其相。問曰。何業能得苦受乃至何",
    "T44n1851_007:0600b12": "業能得捨受。釋言。惡業能得苦受。善業能得",
    "T44n1851_007:0600b13": "樂捨二受。惡業得苦。義在可知。善業之中。何",
    "T44n1851_007:0600b14": "者得樂。何者得捨。毘婆沙中兩師別論。一師",
    "T44n1851_007:0600b15": "釋云。善有三品。謂下中上。四禪已上上妙之",
    "T44n1851_007:0600b16": "善。能得捨受。故彼論言。得不苦不樂。是說為",
    "T44n1851_007:0600b17": "上善。中下二善。皆得樂受。問曰。下地以何義",
    "T44n1851_007:0600b18": "故無捨受報。毘曇釋言。下地是麁。捨受是細。",
    "T44n1851_007:0600b19": "下地不寂。捨受寂靜。又復下地作善之時。但",
    "T44n1851_007:0600b20": "為受樂不為於捨。是故下地無捨受報。如此",
    "T44n1851_007:0600b21": "說者。三禪已還無有報心。而命終者。無報捨。",
    "T44n1851_007:0600b22": "故一師所立。三品善中。上下二善。能得捨受。",
    "T44n1851_007:0600b23": "中善得樂。如此說者。三禪已還。亦有報捨。有",
    "T44n1851_007:0600b24": "報捨故。三禪已還。報心之中。亦得命終。成實",
    "T44n1851_007:0600b25": "法中。同向後說。三品善中。上下二善。能得捨",
    "T44n1851_007:0600b26": "受。下者能得三禪已還捨受之報。上者能得",
    "T44n1851_007:0600b27": "四禪已上捨受之報。良以善法起不頓成。始",
    "T44n1851_007:0600b28": "微次著終則微妙離相寂靜。是故上下同得",
    "T44n1851_007:0600b29": "捨受。中得樂受。問曰。捨受既從善生酬遂善",
    "T44n1851_007:0600c01": "因應名為樂。以何義故說名為捨釋言有以。",
    "T44n1851_007:0600c02": "下善所得。通應名樂。以輕微故。覺心不了。故",
    "T44n1851_007:0600c03": "名為捨。上善所得實是勝樂。以寂靜故。捨麁",
    "T44n1851_007:0600c04": "覺心。故說為捨。問曰。所感上下二樂名為捨",
    "T44n1851_007:0600c05": "者。能感之善應名無記。釋言。不類。夫無記",
    "T44n1851_007:0600c06": "者。不能記得當來果報。方名無記。良以記法",
    "T44n1851_007:0600c07": "生果為義。但令生果。斯名為記。樂者是其覺",
    "T44n1851_007:0600c08": "知為義。上下二樂。覺心微少。故不名樂。說為",
    "T44n1851_007:0600c09": "捨矣。問曰。下善所得樂果。覺心微故便名捨",
    "T44n1851_007:0600c10": "者。下不善業所得微苦。覺心亦少。以何義故。",
    "T44n1851_007:0600c11": "不名為捨。釋言。不類。苦性麁重。違心義強。",
    "T44n1851_007:0600c12": "皆有覺知。故不名捨。樂性輕薄。起不違心。生",
    "T44n1851_007:0600c13": "覺義微故說為捨。問曰。苦樂並從業生。以何",
    "T44n1851_007:0600c14": "義故苦麁樂微。釋言。三界有為之法。體是無",
    "T44n1851_007:0600c15": "常生滅行苦。彼苦受者。用彼微細行苦為體。",
    "T44n1851_007:0600c16": "苦上生苦。苦增故麁。彼樂受者。亦用微細行",
    "T44n1851_007:0600c17": "苦為體。苦上生樂。浮薄故微。以苦麁故。輕重",
    "T44n1851_007:0600c18": "之苦。皆名苦受。以樂微故。麁為樂受。細為",
    "T44n1851_007:0600c19": "捨受此二門竟。第三門中。就處論之。處謂三界五",
    "T44n1851_007:0600c20": "道差別。先就三界分別其相。苦受業者。依如",
    "T44n1851_007:0600c21": "毘曇。起在欲界。所得果報。亦在欲界。若依",
    "T44n1851_007:0600c22": "成實。苦受之業。起通三界。繫屬欲界。欲界",
    "T44n1851_007:0600c23": "正起。上界寄起所得果報。起通三界。繫屬欲",
    "T44n1851_007:0600c24": "界。欲界是其正受報處。上界是其寄受之處。",
    "T44n1851_007:0600c25": "問曰。上界云何起苦。釋言。上界報欲盡時生",
    "T44n1851_007:0600c26": "憂惱心。憂惱即是苦受攝也。故彼論言。苦",
    "T44n1851_007:0600c27": "樂隨身至於四禪。憂喜隨心至於有頂。憂苦",
    "T44n1851_007:0600c28": "並是苦受攝故。樂受業者。依如毘曇。在欲色",
    "T44n1851_007:0600c29": "界三禪已還。所受之報。亦在欲色三禪已",
    "T44n1851_007:0601a01": "還。若依成實。樂受報業。三界遍起。繫屬在於",
    "T44n1851_007:0601a02": "三禪已還。三禪已還。是正起處。三禪已上。是",
    "T44n1851_007:0601a03": "寄起處。所得之報。亦通三界。繫屬在於三禪",
    "T44n1851_007:0601a04": "已還。三禪已還。是正受處。三禪已上。是寄受",
    "T44n1851_007:0601a05": "處。捨受業者。起通三界。受報不定。若依成實。",
    "T44n1851_007:0601a06": "三界受之。問曰。捨受既通三界。何故經中。說",
    "T44n1851_007:0601a07": "四禪上有捨受乎。成實釋言。四禪已上。更無",
    "T44n1851_007:0601a08": "餘受。故偏說捨。然實捨受。非不通下。若依毘",
    "T44n1851_007:0601a09": "曇。唯四禪上有捨受報。下地無之。下地設有",
    "T44n1851_007:0601a10": "受。是方便捨。三界如是。次就五道分別其",
    "T44n1851_007:0601a11": "相。苦受業者。五趣通起。受報亦然。下三趣",
    "T44n1851_007:0601a12": "中。受總報若。人天二趣。受別報苦。樂受業",
    "T44n1851_007:0601a13": "者。依如毘曇。五趣遍起。所得樂果。有總有",
    "T44n1851_007:0601a14": "別。總報之果。唯在人天。別報樂受。唯除地",
    "T44n1851_007:0601a15": "獄遍餘四趣。此云何知。如雜心說。善業有四。",
    "T44n1851_007:0601a16": "一現報業。二生報業。三後報業。四不定報業。",
    "T44n1851_007:0601a17": "此四種中。地獄造三。除現報業。以地獄中無",
    "T44n1851_007:0601a18": "善報故。餘四趣中。具起四業。明知。餘趣通有",
    "T44n1851_007:0601a19": "善報。若依成實。實受之業。五趣通起。所得",
    "T44n1851_007:0601a20": "樂受。亦遍五道。故彼論言。善業大利。得人",
    "T44n1851_007:0601a21": "天報乃至涅槃。善業小利乃至三塗亦得少",
    "T44n1851_007:0601a22": "樂。捨受業者。依如毘曇。人天通起。報在色",
    "T44n1851_007:0601a23": "天。若依成實。捨受之業。五趣通起。受果亦",
    "T44n1851_007:0601a24": "然。三受報業。略述如是。",
    "T44n1851_007:0601a25": "63 三界繫業義(七)三界繫業義五門分別釋名一　能繫二　所繫三　處分別四　治",
    "T44n1851_007:0601a26": "斷五",
    "T44n1851_007:0601a27": "第一釋名。三界繫者。所謂欲色無色繫業。欲",
    "T44n1851_007:0601a28": "謂欲界。染愛塵境。名之為欲。欲別上界。名為",
    "T44n1851_007:0601a29": "欲界。然欲界中。亦著己身。但欲五塵。下有上",
    "T44n1851_007:0601b01": "無。為別上界。就欲名矣。色謂色界。對下以",
    "T44n1851_007:0601b02": "名。應名無欲。以此界中著內色形。從其所著",
    "T44n1851_007:0601b03": "故名為色。色別上下稱曰色界。言無色者。謂",
    "T44n1851_007:0601b04": "無色界。從其所取。應名心界。以此界中絕其",
    "T44n1851_007:0601b05": "色報。背下彰名。故云無色。以斯別下名無色",
    "T44n1851_007:0601b06": "界。言繫業者。釋有四義。一就業體以辨繫義。",
    "T44n1851_007:0601b07": "有漏之業體屬三界。是故名為三界繫業。二",
    "T44n1851_007:0601b08": "就得果以辨繫義。有漏之業受報之處。定在",
    "T44n1851_007:0601b09": "三界。是故名為三界繫業。三就業果相對辨",
    "T44n1851_007:0601b10": "繫。於三界中。業果相縛。是故名為三界繫業。",
    "T44n1851_007:0601b11": "故成實云。始從地獄乃至他化。於中受報名",
    "T44n1851_007:0601b12": "欲界繫。始從梵世至色究竟。於中受報名色",
    "T44n1851_007:0601b13": "界繫。始從空處乃至非想。於中受報名無色",
    "T44n1851_007:0601b14": "繫。四對惑辨繫。為其當界煩惱緣縛。故名繫",
    "T44n1851_007:0601b15": "業。問曰。業果共相縛故名為繫者。以何義故",
    "T44n1851_007:0601b16": "不名繫果。偏云繫業。釋言。就果說繫亦得。",
    "T44n1851_007:0601b17": "今據業門故名繫業。又業是本故偏說之。又",
    "T44n1851_007:0601b18": "問。煩惱亦能繫果。以何義故不說煩惱以之",
    "T44n1851_007:0601b19": "為繫。偏云繫業。釋言。煩惱理亦是繫。今就業",
    "T44n1851_007:0601b20": "門故云繫業。又業正種故偏說之。問曰。無記",
    "T44n1851_007:0601b21": "不定報業何界繫乎。成實釋言。是欲界繫。",
    "T44n1851_007:0601b22": "所以者何。能是欲界業果報故。又問。繫業",
    "T44n1851_007:0601b23": "繫法何別。釋言。繫業局在三業。不通餘法。若",
    "T44n1851_007:0601b24": "論繫法。通業煩惱及彼相應心心法。等皆名",
    "T44n1851_007:0601b25": "繫法。名義如是此一門竟。次辨能繫。於中有四。",
    "T44n1851_007:0601b26": "一漏無漏相對分別。有漏是繫。無漏不定。",
    "T44n1851_007:0601b27": "小乘法中。一向不繫。大乘法中。無漏有二。一",
    "T44n1851_007:0601b28": "者真證。一向不繫。二者緣照。亦繫不繫。望分",
    "T44n1851_007:0601b29": "段果。不集不招。故名不繫。望變易果。因果相",
    "T44n1851_007:0601c01": "縛。亦名為繫。謂於變易世間之中。受果報",
    "T44n1851_007:0601c02": "故。二就善惡無記分別。若言業體定屬三界。",
    "T44n1851_007:0601c03": "又為當界煩惱縛故名繫業者。一切有漏善",
    "T44n1851_007:0601c04": "惡無記。斯名繫業。若言得果定屬三界。又",
    "T44n1851_007:0601c05": "在三界因果相縛。名為繫者。有漏善惡名為",
    "T44n1851_007:0601c06": "繫業。無記不繫。無果報故。就彼善惡二業",
    "T44n1851_007:0601c07": "之中。不善之業定繫欲界。善業有二。一定",
    "T44n1851_007:0601c08": "二亂。亂者所謂施戒等善。繫屬欲界。定者所",
    "T44n1851_007:0601c09": "謂八禪定業。八中四禪。繫屬色界。四空定業。",
    "T44n1851_007:0601c10": "繫屬無色。三就身口意業分別。身口二業繫",
    "T44n1851_007:0601c11": "屬欲色。意業一種。通繫三界。四就罪福不動",
    "T44n1851_007:0601c12": "分別。罪者所謂不善之業。福者所謂散善之",
    "T44n1851_007:0601c13": "業。言不動者。八禪定業。此三種中。罪福二",
    "T44n1851_007:0601c14": "業。繫屬欲界。不動業者。繫上二界此二門竟。",
    "T44n1851_007:0601c15": "次辨所繫。於中有二。一對繫業。明其所繫。二",
    "T44n1851_007:0601c16": "對繫法。明其所繫。業所繫中分別有四。一就",
    "T44n1851_007:0601c17": "有漏無漏分別。依如毘曇。有漏報法從業所",
    "T44n1851_007:0601c18": "生。是業所繫。無漏不從有漏業生。非業所繫。",
    "T44n1851_007:0601c19": "若依成實。一切有漏皆從過去有漏業生。",
    "T44n1851_007:0601c20": "是業所繫。無漏之法。亦從過去施戒等生。",
    "T44n1851_007:0601c21": "但是業果而非業繫。何故如是。經中說有不",
    "T44n1851_007:0601c22": "繫受故。又無漏法起必藉因。生必託緣。過",
    "T44n1851_007:0601c23": "去所修施戒等善。以之為緣。方便無漏以之",
    "T44n1851_007:0601c24": "為因。因力大故。所以不繫。論釋如是。若言因",
    "T44n1851_007:0601c25": "果共相屬著名之為繫。理亦無傷。大乘法中。",
    "T44n1851_007:0601c26": "真證無漏。非業所繫。變易無漏。是業所繫。二",
    "T44n1851_007:0601c27": "三性分別。依如毘曇。無記法中報無記法。是",
    "T44n1851_007:0601c28": "其業果。為業所繫。餘非業繫。若依成實。有漏",
    "T44n1851_007:0601c29": "法中三性之法。皆從過去有漏業生。是業所",
    "T44n1851_007:0602a01": "繫。故彼論言。我說業報有其三種。善惡無記。",
    "T44n1851_007:0602a02": "言善報者。有人過去修善法故今報純善。不",
    "T44n1851_007:0602a03": "善報者。不能男等貪欲之報。毒蛇蝎等瞋恚",
    "T44n1851_007:0602a04": "之報。如是一切。無記之報。義在可知。是業報",
    "T44n1851_007:0602a05": "故。是業所繫。又彼論言。諸所生法皆業為本。",
    "T44n1851_007:0602a06": "若無業本云何能生。故知。諸法皆業所繫。三",
    "T44n1851_007:0602a07": "內外分別。毘曇法中。眾生內報從業而生。是",
    "T44n1851_007:0602a08": "業所繫。外山河等一切境界。不從業生。非業",
    "T44n1851_007:0602a09": "所繫。問曰。一切山河大地乃是眾生依報之",
    "T44n1851_007:0602a10": "果。云何說言非業所繫。又人作善便生好處。",
    "T44n1851_007:0602a11": "若人造惡便生惡處。云何說言非業繫乎。毘",
    "T44n1851_007:0602a12": "曇釋言。外山河等。還用外法四大為因。不由",
    "T44n1851_007:0602a13": "業起故非業繫。言作善業生於好處作不善",
    "T44n1851_007:0602a14": "業生惡處者。業力如風。善業風故。吹諸眾生。",
    "T44n1851_007:0602a15": "好處受樂。惡業風故。吹諸眾生。惡處受苦。然",
    "T44n1851_007:0602a16": "所住處。不由業起。故非業繫。若依成實。一切",
    "T44n1851_007:0602a17": "內外皆是業果。並是所繫。問曰。外法非眾生",
    "T44n1851_007:0602a18": "數。先自有之。不由業有。云何說言是業繫乎。",
    "T44n1851_007:0602a19": "又復外法同類相生。如豆生豆麥生麥等。何",
    "T44n1851_007:0602a20": "用於業而云業果業所繫乎。成實釋言。外",
    "T44n1851_007:0602a21": "法雖復非眾生數。而是眾生共業果故。亦從",
    "T44n1851_007:0602a22": "業起。若言外法同類相生不由業者。是義不",
    "T44n1851_007:0602a23": "然。云何不然。如彼眾生。雖從父母和合所生。",
    "T44n1851_007:0602a24": "亦假於業。外法亦爾。雖復同類。迭相因起。由",
    "T44n1851_007:0602a25": "業。何傷。又一切物。不盡從於同類因生。如劫",
    "T44n1851_007:0602a26": "初時。一切萬物無因而起。明知。由業。由業生",
    "T44n1851_007:0602a27": "故是業所繫。四三聚分別。言三聚者。所謂",
    "T44n1851_007:0602a28": "色心非色非心。依如毘曇。色法之中。唯報五",
    "T44n1851_007:0602a29": "根及彼扶根色香味觸。是其業果。業之所繫。",
    "T44n1851_007:0602b01": "自餘一切方便長養眼等五根及外五塵。皆",
    "T44n1851_007:0602b02": "非業果。非業所繫。心法之中。唯有報生心心",
    "T44n1851_007:0602b03": "數法。是其業果。業之所繫。自餘一切三性心",
    "T44n1851_007:0602b04": "法。皆非業果。非業所繫。非心法中。唯有命根",
    "T44n1851_007:0602b05": "無想天報眾生種類及彼相應生住滅等。是",
    "T44n1851_007:0602b06": "其報法業之所繫。餘皆非報。非業所繫。若依",
    "T44n1851_007:0602b07": "成實。有漏法中。一切色法。一切心法。及非色",
    "T44n1851_007:0602b08": "心。通是業果。是業所繫。上來四門。對業分",
    "T44n1851_007:0602b09": "別。次對繫法明其所繫。依如毘曇。欲界地中",
    "T44n1851_007:0602b10": "一切有漏。為欲界中煩惱緣縛。名欲界繫。",
    "T44n1851_007:0602b11": "色界地中一切有漏。為色界中煩惱緣縛。名",
    "T44n1851_007:0602b12": "色界繫。無色亦爾。成實論中不存此義此三門竟。",
    "T44n1851_007:0602b13": "次就處所分別繫相。依如毘曇。欲界繫業。唯",
    "T44n1851_007:0602b14": "欲界起。受報之時。亦在欲界。色界繫業。起在",
    "T44n1851_007:0602b15": "欲色。受報之時。唯在色界。不通餘處。無色界",
    "T44n1851_007:0602b16": "業。三界通起。受報之時。必在無色。問曰。何",
    "T44n1851_007:0602b17": "故下界之中得起上業。身在上界不起下業。",
    "T44n1851_007:0602b18": "釋言。以其界地斷故。身生上界。下地法斷。是",
    "T44n1851_007:0602b19": "故在上不起下業。問曰。若既欲界繫業唯欲",
    "T44n1851_007:0602b20": "界受非餘處者。如經中說。洗僧之福。得生梵",
    "T44n1851_007:0602b21": "世。洗僧散善。是欲界業。云何而得上界受乎。",
    "T44n1851_007:0602b22": "釋言。洗僧福德因緣導生禪定。故生梵世。非",
    "T44n1851_007:0602b23": "洗僧福親能生彼。經就遠緣故。說洗僧得生",
    "T44n1851_007:0602b24": "梵世。又問。禪定是上界業。唯上界受非下界",
    "T44n1851_007:0602b25": "者。經說。修慈正報梵世。後生欲界身心無惱。",
    "T44n1851_007:0602b26": "云何而言非下界受。釋云。慈體是上界業。唯",
    "T44n1851_007:0602b27": "上界受。經中所說。後生欲界身無惱者。彼修",
    "T44n1851_007:0602b28": "慈時。前後方便。身口柔軟不惱眾生。此之方",
    "T44n1851_007:0602b29": "便是欲界善故生欲界。身心無惱。若依成實。",
    "T44n1851_007:0602c01": "三界繫業當地亦起。在他界中亦得寄起。如",
    "T44n1851_007:0602c02": "在欲界修起八禪。則是下界寄起上業。又在",
    "T44n1851_007:0602c03": "上界起邪見等。則是寄起下界不善。又如初",
    "T44n1851_007:0602c04": "禪婆伽梵王語諸梵眾。汝但住此。我能令汝",
    "T44n1851_007:0602c05": "盡老死邊。汝等不須詣瞿曇所。亦是寄起欲",
    "T44n1851_007:0602c06": "界不善。又諸梵等。見佛禮拜發言讚歎。則是",
    "T44n1851_007:0602c07": "寄起欲界善業。問曰。上界邪見等心是無記",
    "T44n1851_007:0602c08": "法。云何說言下界不善。成實釋言。經說。邪",
    "T44n1851_007:0602c09": "見是苦因緣。其猶苦報所有四大一切皆苦。",
    "T44n1851_007:0602c10": "邪見如是。云何無記。是不善故。繫屬欲界。又",
    "T44n1851_007:0602c11": "成實中。三界之果。亦得寄受。如上二界。報欲",
    "T44n1851_007:0602c12": "盡時。心生憂惱。此之惱苦。繫屬欲界。上界寄",
    "T44n1851_007:0602c13": "受。又經中說。洗僧之福。得生梵世。亦是上界",
    "T44n1851_007:0602c14": "寄受欲果。又經中說。修慈因緣。正生梵世。後",
    "T44n1851_007:0602c15": "生欲界身心無惱。亦是欲界寄受上報。大乘",
    "T44n1851_007:0602c16": "法中。同成實說。一切諸業。皆得寄起。悉得寄",
    "T44n1851_007:0602c17": "受。乃至正報。亦是寄受。非直殘氣此四門竟。",
    "T44n1851_007:0602c18": "次辨治斷。於中有二。一總明治斷。二隨位別",
    "T44n1851_007:0602c19": "論。所言總者。毘曇法中。不善思業。煩惱相",
    "T44n1851_007:0602c20": "應。正斷其體。以斷體故。此業盡處。名為數",
    "T44n1851_007:0602c21": "滅。自餘一切身口惡業。及諸善業。但斷業思",
    "T44n1851_007:0602c22": "繫縛之義。不斷業體。不斷業體。故不名數滅。",
    "T44n1851_007:0602c23": "成實法中。斷煩惱故。令業不起。名為斷業。然",
    "T44n1851_007:0602c24": "彼宗中。由斷煩惱。令業不起。悉是數滅。不同",
    "T44n1851_007:0602c25": "毘曇。有是有非。故彼論言。見斷法者。謂示",
    "T44n1851_007:0602c26": "相慢及彼所起諸餘法也。修斷法者。不示相",
    "T44n1851_007:0602c27": "慢及彼所起諸餘法也。示相我慢是見諦惑。",
    "T44n1851_007:0602c28": "所起法者。謂此所生業及苦果。不示相慢是",
    "T44n1851_007:0602c29": "修道惑。所起法者。謂此所生業及苦果。故",
    "T44n1851_007:0603a01": "知斷處則是數滅。大乘法中。亦斷業體。以知",
    "T44n1851_007:0603a02": "諸業妄想心起本無法故。總相如是。次約諸",
    "T44n1851_007:0603a03": "位別以論之。依如毘曇。三塗惡業。有是見",
    "T44n1851_007:0603a04": "斷。有是修斷。凡夫先來。依見諦惑。所起之",
    "T44n1851_007:0603a05": "業。見道時斷。凡夫先來。依修道惑。所起之",
    "T44n1851_007:0603a06": "者。欲界修道九無礙斷。此義如後四業章中",
    "T44n1851_007:0603a07": "具廣分別。欲界地中人天所受別報惡業。得",
    "T44n1851_007:0603a08": "那含時一切皆斷。人天善業。得那含時。永",
    "T44n1851_007:0603a09": "斷繫縛。生上地時。永更不行。上界善業。隨",
    "T44n1851_007:0603a10": "地各別九無礙道斷其繫縛。生上地時。入",
    "T44n1851_007:0603a11": "涅槃時。永更不行。若依成實。三塗惡業。一",
    "T44n1851_007:0603a12": "向在於見道中斷。問曰。毘曇三塗業中分為",
    "T44n1851_007:0603a13": "兩分。有是見斷。有是修斷。何故成實。三塗",
    "T44n1851_007:0603a14": "惡業唯見道斷。釋言。兩宗辨惑各異。毘曇法",
    "T44n1851_007:0603a15": "中。凡夫並起見諦修道二輪煩惱。迷理生者。",
    "T44n1851_007:0603a16": "是見諦惑。緣事生者。是修道惑。此二種惑。並",
    "T44n1851_007:0603a17": "發三塗不善意業。造業已竟。恒有能得法。",
    "T44n1851_007:0603a18": "得彼往業。繫屬行人。入見道時。見惑所起不",
    "T44n1851_007:0603a19": "善家。得一切皆斷。欲界修道九無礙時。修惑",
    "T44n1851_007:0603a20": "所起不善家。得一切皆斷。故分兩處。身口",
    "T44n1851_007:0603a21": "二業。唯修惑起。彼是世斷剎那斷故。無得得",
    "T44n1851_007:0603a22": "之。但為欲界業思。繫縛。斷業思時。彼縛亦",
    "T44n1851_007:0603a23": "斷。故名為斷。成實法中。凡夫之時唯起見惑。",
    "T44n1851_007:0603a24": "修惑成就而不現行。何故如是。彼宗之中。一",
    "T44n1851_007:0603a25": "切煩惱皆有取性。凡夫起惑取性則重。見道",
    "T44n1851_007:0603a26": "時斷。是故凡夫所起煩惱。悉名見惑。聖人起",
    "T44n1851_007:0603a27": "惑。取性輕微。凡夫起惑。不能如是。故凡夫",
    "T44n1851_007:0603a28": "時。不起修惑。良以彼宗凡時唯起見諦惑。故",
    "T44n1851_007:0603a29": "三塗惡業。悉見惑起。是故一切唯見道斷。欲",
    "T44n1851_007:0603b01": "界人天別報惡業。及與欲界一切善業。得那",
    "T44n1851_007:0603b02": "含時。一切不行。於中雖有禮拜等善。名用心",
    "T44n1851_007:0603b03": "起。是無漏善。非欲界業。上界善業。隨斷結",
    "T44n1851_007:0603b04": "處。一切不生。於中雖修禪定等業。名用心起。",
    "T44n1851_007:0603b05": "非是繫業。大乘法中。三塗惡業未起之者。至",
    "T44n1851_007:0603b06": "種姓時。畢竟不起。已起之者。有重有輕。重為",
    "T44n1851_007:0603b07": "定繫。輕為不定。所言定者。有三種定。一者時",
    "T44n1851_007:0603b08": "定。現生後時定受報故。二者報定。定得果故。",
    "T44n1851_007:0603b09": "三者處定。定於三塗受果報故。言不定者。",
    "T44n1851_007:0603b10": "亦有三種。一時不定。現生後時無定在故。二",
    "T44n1851_007:0603b11": "報不定。遇緣則受無緣不受。三處不定。於六",
    "T44n1851_007:0603b12": "道中。得受便受。無定所故。彼定業者。種姓時",
    "T44n1851_007:0603b13": "斷。不復用之。受惡果報。以種姓上生自在故。",
    "T44n1851_007:0603b14": "彼不定業。初地時斷。故地經中宣說。初地離",
    "T44n1851_007:0603b15": "惡道畏。又地持云。解行菩薩。轉惡趣報入歡",
    "T44n1851_007:0603b16": "喜地。明知。初地惡業永盡。解行已還。以悲願",
    "T44n1851_007:0603b17": "力用之受生。故地持云。種姓解行。或生惡道。",
    "T44n1851_007:0603b18": "又涅槃云。地前菩薩。過去世中微塵等業。",
    "T44n1851_007:0603b19": "以願力故。一切悉受。問曰。論說種姓菩薩",
    "T44n1851_007:0603b20": "超過聲聞辟支佛上。聲聞法中入見道時。已",
    "T44n1851_007:0603b21": "於惡道畢竟不受。云何種姓乃至解行猶受",
    "T44n1851_007:0603b22": "惡道。釋言。二乘於生死中一向厭離。不願不",
    "T44n1851_007:0603b23": "墮。故見道時。三惡道業畢竟不受。地前菩薩。",
    "T44n1851_007:0603b24": "悲願隨物。故於三塗受惡果報。若爾地上何",
    "T44n1851_007:0603b25": "故不受。以業盡故。欲界人天別報惡業。亦至",
    "T44n1851_007:0603b26": "初地畢竟永盡。惡業如是。人天善業未起之",
    "T44n1851_007:0603b27": "者。至初地時。見法空寂。捨離取著。不復更起。",
    "T44n1851_007:0603b28": "若復通論。種姓已上。見諸法如。不復起之。已",
    "T44n1851_007:0603b29": "起之者。亦有二種。一者定繫取性心起。二者",
    "T44n1851_007:0603c01": "不定隨順世諦。假名心起。彼定繫中。有正",
    "T44n1851_007:0603c02": "有習。不定亦然。定中正者。種姓時盡。不復用",
    "T44n1851_007:0603c03": "之受生三有。以種姓上於六道中生自在故。",
    "T44n1851_007:0603c04": "定中習者。種姓已上。以悲願力轉為不定。",
    "T44n1851_007:0603c05": "用之受生。至初地時。究竟窮盡。故初地上名",
    "T44n1851_007:0603c06": "出世間。故彼法花優婆提舍。宣說初地為離",
    "T44n1851_007:0603c07": "分段。又楞伽云。初地菩薩。得二十五三昧。離",
    "T44n1851_007:0603c08": "二十五有。明知。初地三有報盡。不定之中所",
    "T44n1851_007:0603c09": "有正業。初地已上。猶用受身。彼初地上雖復",
    "T44n1851_007:0603c10": "內有法性之身。猶雜彼報。故大品中。宣說七",
    "T44n1851_007:0603c11": "地有其肉身。良在於此。至八地時。究竟窮盡。",
    "T44n1851_007:0603c12": "故涅槃云。八地已上名阿那含。不復還來",
    "T44n1851_007:0603c13": "二十五有。又不更受臭身虫身。不定之中。微",
    "T44n1851_007:0603c14": "細習氣。至佛乃窮。以十地還未窮盡故。不得",
    "T44n1851_007:0603c15": "名為斷有頂種。唯佛盡故。獨佛善斷有頂種",
    "T44n1851_007:0603c16": "也。三界繫業。略之云爾。",
    "T44n1851_007:0603c17": "64 三時報業義(七)三時報業義五門分別釋名辨相一　定其業體二　界趣分別三",
    "T44n1851_007:0603c18": "　因緣分別四　得果多少遲速分別五",
    "T44n1851_007:0603c19": "第一釋名辨其相。三報業者。所謂現生後報",
    "T44n1851_007:0603c20": "業也。受果於今。名之為現。次現報起。目之為",
    "T44n1851_007:0603c21": "生。過生方受。謂之為後。現起善惡。造作彼",
    "T44n1851_007:0603c22": "報。名三報業。名義如是。相狀如何。開合不",
    "T44n1851_007:0603c23": "定。或分為二。謂定不定。三時定受。名之為",
    "T44n1851_007:0603c24": "定。不定受者。名為不定。或分為三。以時統",
    "T44n1851_007:0603c25": "攝。無出現生後時業也。良以受報無出現",
    "T44n1851_007:0603c26": "生後報時故。定不定業得現報者。通名現業。",
    "T44n1851_007:0603c27": "生後亦然。或分為四。如經中說。前三種上。更",
    "T44n1851_007:0603c28": "加一種不定報業。則以為四。若現作業。現",
    "T44n1851_007:0603c29": "還受之。現若不受。於即不受名現報業。若現",
    "T44n1851_007:0604a01": "作業。次生應受生。若不受於即不受名生報",
    "T44n1851_007:0604a02": "業。若現作業生後應受。後若不受。於即不",
    "T44n1851_007:0604a03": "受名後報業。若現作業。於三時中。遇緣便",
    "T44n1851_007:0604a04": "受。不遇不受。名不定報。或離為八。向前四",
    "T44n1851_007:0604a05": "業。望果各有定與不定。故有八也。相狀如何。",
    "T44n1851_007:0604a06": "有業屬現還於現時定受果報。則以為一。有",
    "T44n1851_007:0604a07": "業屬現而於現在受果不定。遇緣便受不遇",
    "T44n1851_007:0604a08": "不受。則以為二。有業屬生而於生時定受果",
    "T44n1851_007:0604a09": "報。則以為三。有業屬生而於生時受報不定。",
    "T44n1851_007:0604a10": "緣會便受不遇不受。則以為四。有業屬後而",
    "T44n1851_007:0604a11": "於後時定受果報不可移轉。則以為五。有業",
    "T44n1851_007:0604a12": "屬後而於後時受報不定。緣會便受不會不",
    "T44n1851_007:0604a13": "受。則以為六。有業不定屬於三時。而於三時",
    "T44n1851_007:0604a14": "定得果報不可差脫。則以為七。有業不定屬",
    "T44n1851_007:0604a15": "於三時而於三時受報不定。緣會便受不會",
    "T44n1851_007:0604a16": "不受。則以為八。此八種中。義別有四。如經中",
    "T44n1851_007:0604a17": "說。一者時定而報不定。二者報定而時不定。",
    "T44n1851_007:0604a18": "三時報俱定。四時報俱不定。相狀如何。就彼",
    "T44n1851_007:0604a19": "三時定業之中。分為兩句。定得報者。以為一",
    "T44n1851_007:0604a20": "句。時報俱定。不定得者。復為一句。時定而",
    "T44n1851_007:0604a21": "報不定。就彼不定三時業中亦分兩句。定得",
    "T44n1851_007:0604a22": "報者。以為一句。報定而時不定。不定得者復",
    "T44n1851_007:0604a23": "為一句。時之與報。二俱不定此一門竟。次辨業",
    "T44n1851_007:0604a24": "體。若對三報以定其業。此相易分。一切業",
    "T44n1851_007:0604a25": "中現所受者。說為現業。次生受者。說為生業。",
    "T44n1851_007:0604a26": "後中受者。說為後業。若就四業以定其相分",
    "T44n1851_007:0604a27": "別有二。一隨心分別。求現報者。說為現業。求",
    "T44n1851_007:0604a28": "生報者。說為生業。求後報者。說為後業。心無",
    "T44n1851_007:0604a29": "期為。而造業者。說為不定。二就業相隨義",
    "T44n1851_007:0604b01": "分別。如成實說。利而不重。是現報業。所謂",
    "T44n1851_007:0604b02": "於佛及諸賢聖父母等所。數起善惡。數起名",
    "T44n1851_007:0604b03": "利。起不慇至說為不重。以求上境數起善惡。",
    "T44n1851_007:0604b04": "故得現報。若於上境重心作業。此報廣大。非",
    "T44n1851_007:0604b05": "現能受。是故偏簡不重之者為現報業。問曰。",
    "T44n1851_007:0604b06": "若言利而不重得現報者。末利夫人一食施",
    "T44n1851_007:0604b07": "佛。便得現果。何待利乎。釋言。有以。利而不",
    "T44n1851_007:0604b08": "重得現報者。是現報業而得現果。就因為論。",
    "T44n1851_007:0604b09": "不據其緣。末利夫人一食施佛而得果者。約",
    "T44n1851_007:0604b10": "心以分。是現報業。求現報故。若就業相以分",
    "T44n1851_007:0604b11": "四業。此不定業。得現果報非現報業。以不利",
    "T44n1851_007:0604b12": "故。但可為緣助彼過去不定報業而受今果。",
    "T44n1851_007:0604b13": "不關緣事。重而不利。是生報業。謂五逆等",
    "T44n1851_007:0604b14": "於一境上。不過起於一逆兩逆。故曰不利。於",
    "T44n1851_007:0604b15": "上境界。起此違害。非極重心。不能成辨。故說",
    "T44n1851_007:0604b16": "為重。此報重故。不得現受。何故如是。以身小",
    "T44n1851_007:0604b17": "故。則無大苦。以命促故。便無久惱。是故現在",
    "T44n1851_007:0604b18": "不受重報。五逆之業。引報促故。不至後中。故",
    "T44n1851_007:0604b19": "生受之。亦利亦重。是後報業。所謂輪王菩薩",
    "T44n1851_007:0604b20": "業等。彼業難成。非數不就。是故須利。彼報難",
    "T44n1851_007:0604b21": "階。慇至方剋。是故須重。以難成故。後中",
    "T44n1851_007:0604b22": "受之。不利不重。是不定業。就此業中。現及不",
    "T44n1851_007:0604b23": "定。善惡通論。生報業中。偏說其惡。後報業",
    "T44n1851_007:0604b24": "中。偏彰其善。蓋隱顯耳此二門竟。次就界趣分別",
    "T44n1851_007:0604b25": "其相。界謂三界。趣謂六趣。先就三界分別其",
    "T44n1851_007:0604b26": "業。於三界中。一一皆得具起四業。總相如是。",
    "T44n1851_007:0604b27": "若隨人地以別論之。則有無量。人謂凡聖。地",
    "T44n1851_007:0604b28": "謂九地。始從欲界乃至非想。凡夫於彼九地",
    "T44n1851_007:0604b29": "之中。隨身何處。但令自地煩惱未盡。於自",
    "T44n1851_007:0604c01": "地中。具起四業。若結盡者。在欲界中。退種姓",
    "T44n1851_007:0604c02": "人。於自地中。具起四業。以彼可退還生自地",
    "T44n1851_007:0604c03": "故有生業。餘三可知。若不退者。於自地中。",
    "T44n1851_007:0604c04": "但造三業。除生報義。起餘三種。以不退者次",
    "T44n1851_007:0604c05": "身必定生上地故。在上八地。自地結盡。莫",
    "T44n1851_007:0604c06": "問退性及不退性。於自地中。皆造三業。除",
    "T44n1851_007:0604c07": "生報業。自地結盡。次身必定生上地故。一切",
    "T44n1851_007:0604c08": "上界。皆無退故。不簡退者。自地如是。於上地",
    "T44n1851_007:0604c09": "中。結未盡處。具起三業。除現報業。身在下",
    "T44n1851_007:0604c10": "故。身在欲界。於上地中。結已盡處。退種姓",
    "T44n1851_007:0604c11": "人。亦起三業。除現報業。身在下故。退種姓",
    "T44n1851_007:0604c12": "人。容可退上生彼地故。得有生業。後及不定",
    "T44n1851_007:0604c13": "義在可知。若不退者。但造二業。除現生業。",
    "T44n1851_007:0604c14": "有餘二種。身在下故。除現報業。以不退者彼",
    "T44n1851_007:0604c15": "地結盡。次身必定生上地。故除生報業。若身",
    "T44n1851_007:0604c16": "在於初禪已上。至無所有。於上地中煩惱盡",
    "T44n1851_007:0604c17": "處。莫問退者及不退者。於上地中。皆起二業。",
    "T44n1851_007:0604c18": "所謂後報及不定報。身在下故。不造現業。",
    "T44n1851_007:0604c19": "天無退故。次身隨逐有結處生。故結盡處。",
    "T44n1851_007:0604c20": "不造生業。身在上地。於下地中。一切不起。下",
    "T44n1851_007:0604c21": "結斷故。毘曇如是。若依成實。凡夫身在一",
    "T44n1851_007:0604c22": "切地中。於其自地。結盡不盡。皆起四業。於上",
    "T44n1851_007:0604c23": "地中。所得禪處具起三業。除現報業。起餘三",
    "T44n1851_007:0604c24": "種。於下地中。亦起三種。除現報業。以彼宗",
    "T44n1851_007:0604c25": "中三界之業得寄起故。凡夫如是。次論聖人。",
    "T44n1851_007:0604c26": "若論聖人。身在欲界二禪三禪及第四禪。但",
    "T44n1851_007:0604c27": "令自地煩惱未盡。皆於自地具起四業。以此",
    "T44n1851_007:0604c28": "四地多生處故。身在初禪。於自地中。煩惱未",
    "T44n1851_007:0604c29": "盡。唯造三業。除其後報。何故如是。初禪之中",
    "T44n1851_007:0605a01": "天。雖有三處但有二。梵身一處。梵輔大梵。同",
    "T44n1851_007:0605a02": "在一處。聖人一處不重生故。無後報業。毘曇",
    "T44n1851_007:0605a03": "如是。若依花嚴大智論等。初禪有其四天三",
    "T44n1851_007:0605a04": "處。是則聖人在初禪中亦起四業。一切聖人",
    "T44n1851_007:0605a05": "身在四空。於自地中煩惱未盡。皆起二業。所",
    "T44n1851_007:0605a06": "謂現報不定報業。現報之業。隨身受之。故有",
    "T44n1851_007:0605a07": "現業。不定之業。現在得受。故有不定。無多處",
    "T44n1851_007:0605a08": "故。無其生報及後報業。一切學人。隨所在處。",
    "T44n1851_007:0605a09": "自地結盡。於自地中。但造二業。所謂現報不",
    "T44n1851_007:0605a10": "定報業。於自地中。不重生故。不造生業及後",
    "T44n1851_007:0605a11": "報業。問曰。凡夫退種姓者。於自地中。煩惱雖",
    "T44n1851_007:0605a12": "盡。猶起四業。聖人亦有退種姓者。何為不得",
    "T44n1851_007:0605a13": "具起四業。釋言。聖人雖有退者。終不經生。是",
    "T44n1851_007:0605a14": "故不得具起四業。自地如是。一切聖人。隨在",
    "T44n1851_007:0605a15": "何地。於上地中。所得之處。結未盡者。具起三",
    "T44n1851_007:0605a16": "種。除現報業。身在欲界。於上地中。結已盡",
    "T44n1851_007:0605a17": "處。退種姓人。亦起三種。除現報業。退種姓",
    "T44n1851_007:0605a18": "人。容可退上生彼地。故不退之者。於彼上",
    "T44n1851_007:0605a19": "地。結已盡處。但造一種。不定報業。身不在彼",
    "T44n1851_007:0605a20": "故無現業。更不生彼故無生報及後報業。一",
    "T44n1851_007:0605a21": "切聖人。身在初禪至無所有。於上地中結盡",
    "T44n1851_007:0605a22": "之處。但造一種不定報業。以生天者無退轉",
    "T44n1851_007:0605a23": "故。何故聖人生天無退。以色界上無退緣故。",
    "T44n1851_007:0605a24": "於下地中一向不造。學人如是。無學云何。",
    "T44n1851_007:0605a25": "釋言。無學得造現報及不定業二種善業。雖",
    "T44n1851_007:0605a26": "無文證。准彼那含。造業可知。毘曇如是。成實",
    "T44n1851_007:0605a27": "法中人釋不同。有人說言。聖人一向不造新",
    "T44n1851_007:0605a28": "業用之受生。設令造者。但起現報不定報業。",
    "T44n1851_007:0605a29": "不作餘二。論文似爾。故彼成實三報品云。",
    "T44n1851_007:0605b01": "無學聖人。不集諸業。學人亦然。雖有此言。其",
    "T44n1851_007:0605b02": "義難解。云何難解。有人先在見道已前修得",
    "T44n1851_007:0605b03": "初禪。依此初禪入見諦道。乃至那含後更修",
    "T44n1851_007:0605b04": "得二禪三禪乃至非想。用之上生。則是聖人",
    "T44n1851_007:0605b05": "造業受生。云何不造。以此難故。今更釋之。無",
    "T44n1851_007:0605b06": "學聖人。一向不造。學人不定。結盡之處。一向",
    "T44n1851_007:0605b07": "不造。與羅漢同。結未盡處。得有造義。問曰。",
    "T44n1851_007:0605b08": "聖人作業生者。何故論言一切聖人散壞諸",
    "T44n1851_007:0605b09": "業不集不積滅不然等。答曰。聖人結盡之處。",
    "T44n1851_007:0605b10": "不集不造。非有結處亦不造義。故彼成實三",
    "T44n1851_007:0605b11": "報品中問曰。若人離此地欲還能集起此地",
    "T44n1851_007:0605b12": "業不。論自釋言。有我心者。還復起之。無我心",
    "T44n1851_007:0605b13": "者。不復更起。無我心者。是其聖人。聖人於彼",
    "T44n1851_007:0605b14": "離欲之處。方始不起。明知。未離得有起義。問",
    "T44n1851_007:0605b15": "曰。聖人得造業者造何等業。於中略以三門",
    "T44n1851_007:0605b16": "分別。一辨惑相。二約惑辨業。三就地分別。言",
    "T44n1851_007:0605b17": "惑相者。一切聖人修道煩惱伏斷不同。乃有",
    "T44n1851_007:0605b18": "四種。一未伏未斷。未得上禪伏下煩惱名為",
    "T44n1851_007:0605b19": "未伏。未有聖慧斷下煩惱名為未斷。二已伏",
    "T44n1851_007:0605b20": "未斷。已得上禪伏下煩惱名為已伏。未有慧",
    "T44n1851_007:0605b21": "除名為未斷。三已伏少斷。已伏同前。言少斷",
    "T44n1851_007:0605b22": "者。如斯陀含。欲界修惑已斷六品。三微猶在",
    "T44n1851_007:0605b23": "名為少斷。一切地中同有此義。四已伏已斷。",
    "T44n1851_007:0605b24": "已伏同前。言已斷者。已有聖慧斷之畢竟。此",
    "T44n1851_007:0605b25": "之四義遍通諸地。惑相如是。次約諸惑有無",
    "T44n1851_007:0605b26": "之義。明其起業多少不同。當知。聖人於彼",
    "T44n1851_007:0605b27": "未伏未斷之處。具起四業。就所起中善具",
    "T44n1851_007:0605b28": "起四。不善唯二。謂現不定。聖雖造惡。但起",
    "T44n1851_007:0605b29": "意業不發身口。又意業中輕而不重。是故唯",
    "T44n1851_007:0605c01": "造現及不定。餘二全無。於彼已伏未斷之處",
    "T44n1851_007:0605c02": "及少斷處。但造善中現與不定。餘悉不起。",
    "T44n1851_007:0605c03": "於彼已伏已斷之處。一切不造。設令起之。",
    "T44n1851_007:0605c04": "是習非正。不能牽報。次就地論。依如彼宗。聖",
    "T44n1851_007:0605c05": "人身在欲界二禪三禪四禪。煩惱未盡得起",
    "T44n1851_007:0605c06": "四業。若已盡者。一向不造。若在初禪煩惱",
    "T44n1851_007:0605c07": "未盡。得造三業。除其後報。若已盡者。一向不",
    "T44n1851_007:0605c08": "造。於上地中。結未盡處。得造三業。除現報",
    "T44n1851_007:0605c09": "業。結已盡處。一向不造。於下地中。一向不",
    "T44n1851_007:0605c10": "為。成實如是。大乘法中。分段之業。種姓已上",
    "T44n1851_007:0605c11": "一向不為。若別分之。不善四業。種姓已上。一",
    "T44n1851_007:0605c12": "向不作。人天善業。初地已上。一向不為。地前",
    "T44n1851_007:0605c13": "菩薩。縱令受身。但以悲願受於本業。初地已",
    "T44n1851_007:0605c14": "上。得法性身。設有人天微細習身。乃是本業",
    "T44n1851_007:0605c15": "非是新作。種姓已上。不造業故。不須約就界",
    "T44n1851_007:0605c16": "地論之。種姓已前。位分未成相同凡說。以實",
    "T44n1851_007:0605c17": "論之。十信已上。亦能不起分段之業。聖人造",
    "T44n1851_007:0605c18": "業差別如是。問曰。頗有自地煩惱猶未窮盡",
    "T44n1851_007:0605c19": "而得造作上地業不。釋言。得有。謂欲界中煩",
    "T44n1851_007:0605c20": "惱未盡。修習成就未來禪定。此則是也。未",
    "T44n1851_007:0605c21": "來禪定與彼初禪。同招梵果。故名上業。問曰。",
    "T44n1851_007:0605c22": "此業四種業中得具幾業。此義不定。依如毘",
    "T44n1851_007:0605c23": "曇。凡夫修得則具三義。除現報業。聖人修得。",
    "T44n1851_007:0605c24": "則具二業。所謂生報不定報業。相狀云何。或",
    "T44n1851_007:0605c25": "有凡夫。欲愛未盡。修得未來。得未來竟更斷",
    "T44n1851_007:0605c26": "殘結。得初禪定。是人命終。用此未來及初禪",
    "T44n1851_007:0605c27": "定。而生梵處。此則名為生報之業。復有凡",
    "T44n1851_007:0605c28": "夫欲愛未盡。修得未來。則於欲界經生已後。",
    "T44n1851_007:0605c29": "復斷殘結。用此未來及初禪定。生於梵處。",
    "T44n1851_007:0606a01": "此則是其名為後為後報之業。不定。凡夫",
    "T44n1851_007:0606a02": "如是。聖人何故但造二業。聖人之中。初二果",
    "T44n1851_007:0606a03": "人。欲愛未盡。得未來禪。是人後時斷欲愛。",
    "T44n1851_007:0606a04": "盡用此未來及初禪定。而生梵處。此則是其",
    "T44n1851_007:0606a05": "生報之業。不定可知。以何義故非後報業。",
    "T44n1851_007:0606a06": "聖人欲界。經生之者。終不上生。不同凡夫經",
    "T44n1851_007:0606a07": "生而往。故非後業。又未來禪禪中下品。設",
    "T44n1851_007:0606a08": "生梵處。唯得初天一身果報。不至二身。故非",
    "T44n1851_007:0606a09": "後報。若依阿育王傳。欲界地中經生聖人。亦",
    "T44n1851_007:0606a10": "得上生。依如彼說。聖人亦用未來禪定為三",
    "T44n1851_007:0606a11": "報業。與凡夫同。界別如是。次就趣論。依如毘",
    "T44n1851_007:0606a12": "曇。不善四業。五趣具起。善中四業。人天鬼畜",
    "T44n1851_007:0606a13": "四趣。具起。地獄之中。但有三種。除現報業。",
    "T44n1851_007:0606a14": "地獄之中。無善報故。雖有三種。成而不行。此",
    "T44n1851_007:0606a15": "義難解。如仙譽王殺婆羅門生地獄中。發生",
    "T44n1851_007:0606a16": "信心生甘露國。如慈童女在地獄中發生慈",
    "T44n1851_007:0606a17": "心捨地獄身。如涅槃說。魔王教彼地獄眾",
    "T44n1851_007:0606a18": "生。專念如來。於施隨喜。此等皆於地獄之中",
    "T44n1851_007:0606a19": "發生善心。云何不行。釋言。論說善不行者。當",
    "T44n1851_007:0606a20": "應就彼方便為言。以地獄中無聞思修。名善",
    "T44n1851_007:0606a21": "不行。生得善根。非令不行。向前所舉。當應悉",
    "T44n1851_007:0606a22": "是生得善矣。若依成實。善惡四業五趣皆起。",
    "T44n1851_007:0606a23": "彼說三塗有善報故此三門竟。次辨因緣。現報",
    "T44n1851_007:0606a24": "業中。若當一作而獲報者。但可名緣不得名",
    "T44n1851_007:0606a25": "因。斯乃現緣助於過去不定報業。得今果故。",
    "T44n1851_007:0606a26": "若當數作而得果者。得名為因。用其多作。方",
    "T44n1851_007:0606a27": "名因故。論中宣說。利而不重。是現報業。現",
    "T44n1851_007:0606a28": "業得果。是甚難故。多作之者。方得為因。若論",
    "T44n1851_007:0606a29": "生後不定報業。一作多作皆得為因。亦得為",
    "T44n1851_007:0606b01": "緣。經生業熟。得果易故。於中親生。說之為",
    "T44n1851_007:0606b02": "因。疎助他者。說之為緣此四門竟。次明得果多",
    "T44n1851_007:0606b03": "少遲速問曰。幾業得一身報。雜心釋言。生後",
    "T44n1851_007:0606b04": "不定得一身果。現報業者。但得別報苦樂等",
    "T44n1851_007:0606b05": "受。不得一身。多少如是。言遲速者。問曰。頗",
    "T44n1851_007:0606b06": "有前念作業後念之中則得報不。論言。不得。",
    "T44n1851_007:0606b07": "業未熟故。要經多時方乃得報。三時報業。略",
    "T44n1851_007:0606b08": "辨如是。",
    "T44n1851_007:0606b09": "65 曲穢濁業義(七)曲穢濁業義",
    "T44n1851_007:0606b10": "曲穢濁業。如毘曇說。彼論宣說。曲者從諂起。",
    "T44n1851_007:0606b11": "穢從瞋恚生。欲生謂為濁。世尊之所說。諂心",
    "T44n1851_007:0606b12": "不端。難出生死。難入涅槃。猶如曲木難出稠",
    "T44n1851_007:0606b13": "林故名為曲。從斯曲法所起三業。皆名為曲。",
    "T44n1851_007:0606b14": "以其因果相似法故。瞋恚之心。能穢自他。故",
    "T44n1851_007:0606b15": "名為穢。穢法所起身口意業。名之為穢。果",
    "T44n1851_007:0606b16": "似因故。貪心濁亂。猶如濁水。故名為濁。濁法",
    "T44n1851_007:0606b17": "所起身口意業。名之為濁。問曰。餘結亦能起",
    "T44n1851_007:0606b18": "業。何故不說。釋言。今據一門為論。餘結起",
    "T44n1851_007:0606b19": "業。皆入是中。所以不說。曲穢濁業。略之麁",
    "T44n1851_007:0606b20": "爾。",
    "T44n1851_007:0606b21": "66 黑白四業義(七)黑白四業義兩門分別釋名一　辨相二",
    "T44n1851_007:0606b22": "第一釋名四業之義。眾經通說。名字是何。一",
    "T44n1851_007:0606b23": "黑黑業。二白白業。三黑白業。四不黑不白業。",
    "T44n1851_007:0606b24": "言黑黑者。是不善業。不善鄙穢。名之為黑。因",
    "T44n1851_007:0606b25": "果俱黑。名黑黑業。言白白者。是其善業。善法",
    "T44n1851_007:0606b26": "鮮淨。名之為白。因果俱白。名白白業。言黑白",
    "T44n1851_007:0606b27": "者。是其雜業。善惡交參。名黑白業。所言不黑",
    "T44n1851_007:0606b28": "不白業者。是無漏業。如涅槃云。無漏寂靜",
    "T44n1851_007:0606b29": "離黑白相。是故名為不黑不白。問曰。無漏白",
    "T44n1851_007:0606c01": "中最勝。以何義故名為不白。成實釋言。一切",
    "T44n1851_007:0606c02": "世人重有漏善。故名彼善以之為白。無漏捨",
    "T44n1851_007:0606c03": "彼。故名不白。又得涅槃寂靜之果。離於白相。",
    "T44n1851_007:0606c04": "從其所得故云不白。又無漏業。白中最勝。過",
    "T44n1851_007:0606c05": "於餘白。故云不白。如轉輪王。體實是人。以殊",
    "T44n1851_007:0606c06": "勝故。世間咸言轉輪聖王清淨過人。無漏亦",
    "T44n1851_007:0606c07": "爾。故云不白。龍樹釋云。是無漏業。與空無",
    "T44n1851_007:0606c08": "相無作相應。離分別相。是故名為不黑不白。",
    "T44n1851_007:0606c09": "又有漏業。黑白相待。無漏離待。故名不黑",
    "T44n1851_007:0606c10": "不白業也。名字如是此一門竟。次辨其相。論釋不",
    "T44n1851_007:0606c11": "同。若依毘曇。色界善業名為白白。三塗所受",
    "T44n1851_007:0606c12": "一切惡業。名為黑黑。鬼畜之中別報善業。欲",
    "T44n1851_007:0606c13": "界人天一切所受善惡二業。名黑白業。亦名",
    "T44n1851_007:0606c14": "雜業。此前三種。對治無漏。是第四業。故雜",
    "T44n1851_007:0606c15": "心云。色有中善業。是白有白報。黑白在欲",
    "T44n1851_007:0606c16": "中。俱黑說不淨。若有思能斷是諸業。無餘。",
    "T44n1851_007:0606c17": "當知。第四業。問曰。何故色界善業偏名為白。",
    "T44n1851_007:0606c18": "白相顯故。離無慚愧及瞋恚故。欲界善業。",
    "T44n1851_007:0606c19": "何故非白。雜不善故。無色善業。何故非白。彼",
    "T44n1851_007:0606c20": "實是白。白相不顯。是以不說。云何不顯。造因",
    "T44n1851_007:0606c21": "之時。不具三業十善道相。受報之時。但有生",
    "T44n1851_007:0606c22": "陰而無中陰。又生陰中。但有四陰而無色陰。",
    "T44n1851_007:0606c23": "以如是等白相不具故不名白。何故三塗一",
    "T44n1851_007:0606c24": "切惡業皆為黑黑。以其因果一向黑故。故彼",
    "T44n1851_007:0606c25": "成實破毘曇云。有人宣說。色界善業以為",
    "T44n1851_007:0606c26": "白白。三塗之業。以為黑黑。欲界人天所受之",
    "T44n1851_007:0606c27": "業。以為黑白。十七學思。為不黑白。是義不",
    "T44n1851_007:0606c28": "然。准彼以驗。故知毘曇三塗惡業以為黑黑。",
    "T44n1851_007:0606c29": "何故宣說。鬼畜之中別報善業以為雜業。彼",
    "T44n1851_007:0607a01": "作因時。與惡和雜。得報之時。與苦參受。故說",
    "T44n1851_007:0607a02": "為雜。問曰。何故別報善業偏在鬼畜不通地",
    "T44n1851_007:0607a03": "獄。地獄苦重能感之因唯不善故。鬼畜報輕",
    "T44n1851_007:0607a04": "能感之因得雜善故。此云何知。如雜心中",
    "T44n1851_007:0607a05": "辨明現報生報後報不定報業。此四善業。地",
    "T44n1851_007:0607a06": "獄有三。除現報業。以地獄中無善果故。餘四",
    "T44n1851_007:0607a07": "趣中。具造四業。明知。鬼畜有善業果。以其",
    "T44n1851_007:0607a08": "得造現報善故。又如經說。阿修羅等受報",
    "T44n1851_007:0607a09": "如天。明有善業。問曰。若言鬼畜之中有善",
    "T44n1851_007:0607a10": "果者。何故成實破毘曇。云有人宣說三塗",
    "T44n1851_007:0607a11": "之業為黑黑乎。彼舉惡業不妨有善。若有",
    "T44n1851_007:0607a12": "善者與成實同。成實論家竟何所破。釋言。",
    "T44n1851_007:0607a13": "同者成實不破。於中異者。成實破之成實",
    "T44n1851_007:0607a14": "宣說。地獄之中。初出炎火。則得寒氷觸身",
    "T44n1851_007:0607a15": "之樂。并猪犬等食糞之樂。如是一切皆是",
    "T44n1851_007:0607a16": "善果。毘曇說為不善之報。此乖成實。成實。",
    "T44n1851_007:0607a17": "破之。不破善果。何故人天一切善惡悉為",
    "T44n1851_007:0607a18": "雜業。以因雜惡果雜苦故。第四業者。如彼",
    "T44n1851_007:0607a19": "論說。有其十七無漏學思。為第四業。思是",
    "T44n1851_007:0607a20": "思數。此是業體。故偏說之。何者十七。如彼",
    "T44n1851_007:0607a21": "論說。說有十二思。斷於黑報業。四思能斷",
    "T44n1851_007:0607a22": "白。一思二俱離。是則通合有十七思。所言十",
    "T44n1851_007:0607a23": "二斷黑業者。見道之中。有其四思。修道之中。",
    "T44n1851_007:0607a24": "有八思。是故通合有其十二。見道四者。",
    "T44n1851_007:0607a25": "謂四法忍相應思也。此四正斷欲界地中三",
    "T44n1851_007:0607a26": "塗惡業。故云斷黑。問曰。忍體亦斷惡法。以何",
    "T44n1851_007:0607a27": "義故偏說思乎。釋言。忍心非不斷惡。但思是",
    "T44n1851_007:0607a28": "業。今為辨業故偏說之。相從以論。忍等是",
    "T44n1851_007:0607a29": "其思業眷屬。亦得名思。問曰。法智相應之思。",
    "T44n1851_007:0607b01": "何故不說。釋言。法智累外證除。非正斷故。",
    "T44n1851_007:0607b02": "所以不論。又問。比忍相應之思。何故不說。釋",
    "T44n1851_007:0607b03": "言。比忍相應思者。但斷上界無記染思。不斷",
    "T44n1851_007:0607b04": "不善。所以不說。修道八者。欲界地中修道對",
    "T44n1851_007:0607b05": "治有九無礙九解脫道。九無礙中前八。無礙",
    "T44n1851_007:0607b06": "相應思也。此八正斷欲界黑業。故云斷黑。問",
    "T44n1851_007:0607b07": "曰。毘曇說三塗業以為黑黑。見道中斷。是中",
    "T44n1851_007:0607b08": "何處更有黑業。而言修道八思斷黑。此如上",
    "T44n1851_007:0607b09": "釋。凡夫具依見修二惑發三塗業。見道煩惱。",
    "T44n1851_007:0607b10": "迷理生故。但發意業。修道煩惱。緣事起故。具",
    "T44n1851_007:0607b11": "發三業。見修煩惱。所發意業起已。謝往有得",
    "T44n1851_007:0607b12": "得之。入聖道時。斷彼業得令不屬己。名之為",
    "T44n1851_007:0607b13": "斷。見惑所起。見道中斷。修惑所起。欲界修道",
    "T44n1851_007:0607b14": "九無礙斷。第九一品在後別論。故說前八斷",
    "T44n1851_007:0607b15": "黑報業。修惑所起身口二業。以其世斷剎那",
    "T44n1851_007:0607b16": "斷故。無得得之。但為修惑緣縛彼業。修惑",
    "T44n1851_007:0607b17": "斷時。修業免縛。名之為斷。斷之品數。與斷修",
    "T44n1851_007:0607b18": "惑所發意業。其義相似。所言四思能斷白者。",
    "T44n1851_007:0607b19": "四禪地中修道煩惱相應染思。皆能繫縛自",
    "T44n1851_007:0607b20": "地善業。一一地中。各有九品無礙解脫。斷其",
    "T44n1851_007:0607b21": "繫縛。就彼四禪九無礙中。分取第九相應思",
    "T44n1851_007:0607b22": "業。以為四思。此四正斷四禪善上繫縛之義。",
    "T44n1851_007:0607b23": "名為斷白。不斷善體。問曰。四禪九無礙思皆",
    "T44n1851_007:0607b24": "能斷除善上繫縛。以何義故偏說第九能斷",
    "T44n1851_007:0607b25": "白乎。釋言。前八非不能斷。但彼四禪地地",
    "T44n1851_007:0607b26": "之中九品染思。共縛自地一切善法。前八重",
    "T44n1851_007:0607b27": "縛。雖復斷竟。第九一重繫縛。猶在令自地",
    "T44n1851_007:0607b28": "中一切善法皆不得脫。故不名斷。彼第九品",
    "T44n1851_007:0607b29": "無礙起時。斷彼微品染污業思。令自地中一",
    "T44n1851_007:0607c01": "切善法皆得解脫故。偏就之以說斷白。所言",
    "T44n1851_007:0607c02": "一思二俱離者。欲界修道九無礙中第九品",
    "T44n1851_007:0607c03": "邊相應業思。以之為一。此思正斷黑黑業中",
    "T44n1851_007:0607c04": "第九微品。并斷欲界一切雜業。名為俱離。故",
    "T44n1851_007:0607c05": "雜心云。斷黑黑業及黑白業名俱離矣。於",
    "T44n1851_007:0607c06": "彼黑業及雜業中。不善意業斷其得體。自餘",
    "T44n1851_007:0607c07": "一切不善身口。及雜業中一切善法。但斷繫",
    "T44n1851_007:0607c08": "縛不斷得體。問曰。欲界前八無礙非但斷黑",
    "T44n1851_007:0607c09": "亦斷雜業。以何義故不名俱離。釋言。前八",
    "T44n1851_007:0607c10": "斷黑業時。雜中惡業。隨分亦斷。但雜善上繫",
    "T44n1851_007:0607c11": "縛未盡。是故不得說斷雜業。彼雜善業猶為",
    "T44n1851_007:0607c12": "自地微品黑業及雜惡業所繫縛故。問曰。若",
    "T44n1851_007:0607c13": "言雜善之上繫縛未盡不得名為斷雜業者。",
    "T44n1851_007:0607c14": "前八無礙斷黑未盡。亦應不得說斷黑業。釋",
    "T44n1851_007:0607c15": "言。惡業斷體名斷。以斷體故。隨分盡處得與",
    "T44n1851_007:0607c16": "斷名。善斷繫縛不斷其體。善斷縛故。欲界地",
    "T44n1851_007:0607c17": "中九品不善。共縛欲界一切善法。前八無礙。",
    "T44n1851_007:0607c18": "雖斷善上八重繫縛。第九一重繫縛。猶在。繫",
    "T44n1851_007:0607c19": "縛在故。一切善法未有脫處。故不說斷。問曰。",
    "T44n1851_007:0607c20": "若使惡斷體故隨分盡處得名斷者。前八無",
    "T44n1851_007:0607c21": "礙亦斷雜中八品惡業。以何義故不說斷雜。",
    "T44n1851_007:0607c22": "釋言。彼惡與欲界善合為雜業。雖斷雜惡。雜",
    "T44n1851_007:0607c23": "善未出故不說斷。其猶頭頂手足等事共成",
    "T44n1851_007:0607c24": "人身。雖斷手足不名殺人。此亦如是。問曰。",
    "T44n1851_007:0607c25": "若言前八思時雜善未出。雖斷雜惡不名斷",
    "T44n1851_007:0607c26": "者。黑業之中。雖斷意業。身口二業。未免緣",
    "T44n1851_007:0607c27": "縛。以何義故。得名斷黑。釋言。有以。彼黑",
    "T44n1851_007:0607c28": "業中意為正業。身口隨業。意為正故。前八思",
    "T44n1851_007:0607c29": "時。雖身口業未免緣縛。正業已除故說斷黑。",
    "T44n1851_007:0608a01": "如人斬頭或復截腰。手足雖在而名被殺。雜",
    "T44n1851_007:0608a02": "中雖斷不善意業。善中意業。被縛未出。善惡",
    "T44n1851_007:0608a03": "身口。亦未免縛。故不說斷。問曰。無色無漏業",
    "T44n1851_007:0608a04": "思。何故不說為無漏業。理亦通是。但非前",
    "T44n1851_007:0608a05": "三對治法故。所以不論。毘曇如是。成實法",
    "T44n1851_007:0608a06": "中四業。復異彼說。色界無色界業。一向是白。",
    "T44n1851_007:0608a07": "及欲界中純善之業。亦名為白。阿鼻之業。一",
    "T44n1851_007:0608a08": "向是黑。自餘地獄及鬼畜中純苦之業。亦名",
    "T44n1851_007:0608a09": "為黑。欲界人天。非純樂業。及下三趣非純苦",
    "T44n1851_007:0608a10": "業。通名為雜。一切無漏。通名不黑不白業也。",
    "T44n1851_007:0608a11": "就無漏中別而論之。唯取思心以為業體。故",
    "T44n1851_007:0608a12": "彼成實九業品云。意思名業。通則俱是大",
    "T44n1851_007:0608a13": "智論中。地獄之業。鬼畜少分。是其黑業。論自",
    "T44n1851_007:0608a14": "釋言。是中眾生。大苦悶極故名為黑。一切天",
    "T44n1851_007:0608a15": "業。是其白業。論自釋言。三界諸天所受樂報。",
    "T44n1851_007:0608a16": "自在明了故名為白。人及修羅八部神等所",
    "T44n1851_007:0608a17": "受之業。名黑白雜。以此業中有善有惡受報",
    "T44n1851_007:0608a18": "之時苦樂雜故。一切無漏。能破不善及有",
    "T44n1851_007:0608a19": "漏善。并拔眾生善惡之果。名不黑不白。涅",
    "T44n1851_007:0608a20": "槃經中。三塗之業名之為黑。上二界業。說",
    "T44n1851_007:0608a21": "之為白。欲界地中人天之業。以之為雜。一",
    "T44n1851_007:0608a22": "切無漏。為不黑不白。四業如是。",
    "T44n1851_007:0608a23": "67 五逆義(七)五逆義七門分別釋名辨相一　三業三毒分別二　輕重分別三　多少",
    "T44n1851_007:0608a24": "次第四　人處分別五　受報久近六　可盡不盡分別七",
    "T44n1851_007:0608a25": "第一門中。釋名辨相。言五逆者。謂殺父殺母",
    "T44n1851_007:0608a26": "殺阿羅漢．出佛身血．破和合僧。此之五種。經",
    "T44n1851_007:0608a27": "名為逆。亦名無間。何故此五偏名為逆。以其",
    "T44n1851_007:0608a28": "背恩違福田故。殺父殺母背恩故逆。餘三違",
    "T44n1851_007:0608a29": "於福田故逆。殺阿羅漢破和合僧。違僧福田。",
    "T44n1851_007:0608b01": "出佛身血違佛福田。問曰。三寶皆是福田。",
    "T44n1851_007:0608b02": "以何義故不說違法。釋言。謗法重於五逆。",
    "T44n1851_007:0608b03": "是故不入五逆罪中。其猶五逆不入四重。此",
    "T44n1851_007:0608b04": "五何故名無間業。釋有四義。一趣果無間故",
    "T44n1851_007:0608b05": "曰無間。故成實言。捨此身已次身即受。故名",
    "T44n1851_007:0608b06": "無間。二受苦無間。五逆之罪。生阿鼻獄。一劫",
    "T44n1851_007:0608b07": "之中苦苦相續無有樂間。因從果稱名無間",
    "T44n1851_007:0608b08": "業。三壽命無間。五逆之罪。生阿鼻獄。一劫之",
    "T44n1851_007:0608b09": "中壽命無絕。因從果因名為無間。四身形無",
    "T44n1851_007:0608b10": "間。五逆之罪。生阿鼻獄。阿鼻地獄。縱曠八萬",
    "T44n1851_007:0608b11": "四千由旬。一人入中。身亦遍滿。一切人入。身",
    "T44n1851_007:0608b12": "亦遍滿。不相障礙。因從果號名曰無間。名義",
    "T44n1851_007:0608b13": "如是。次辨其相。前之四種。相顯可知。破僧難",
    "T44n1851_007:0608b14": "識。今宜廣辨破僧之義。汎釋有二。一破羯磨",
    "T44n1851_007:0608b15": "僧。二破法輪僧。於中略以六句分別。一明破",
    "T44n1851_007:0608b16": "法。二明破人。三明破時。四明破處。五明破",
    "T44n1851_007:0608b17": "相。六明破性。言破法者。法有二種。一邪二",
    "T44n1851_007:0608b18": "正。邪為能破。正為所破。就正法中汎釋有三。",
    "T44n1851_007:0608b19": "一出家眾法。謂百一羯磨。出家之者。詳崇不",
    "T44n1851_007:0608b20": "乖。方得成僧。若不如是。不名為僧。是故名為",
    "T44n1851_007:0608b21": "出家眾法。二出家行法。所謂四依。一盡形壽",
    "T44n1851_007:0608b22": "樹下常坐。二盡形壽著糞掃衣。三盡形乞食。",
    "T44n1851_007:0608b23": "四盡形有病。服陳棄藥共行此法。方名出",
    "T44n1851_007:0608b24": "家。方名為僧。若不行此。不名為僧。是故名",
    "T44n1851_007:0608b25": "為出家行法。三隨行別法。所謂禮拜學問",
    "T44n1851_007:0608b26": "誦經坐禪念定。乃至修習無漏聖慧。如是",
    "T44n1851_007:0608b27": "一切隨人異習。非出家者。同崇之法。是故",
    "T44n1851_007:0608b28": "名為隨行別法。三中前二。是其僧法。出家之",
    "T44n1851_007:0608b29": "行。後之一種。道俗通行。不止出家。不名僧",
    "T44n1851_007:0608c01": "法。就僧法中。初者是其羯磨僧法。第二是其",
    "T44n1851_007:0608c02": "法輪僧法。是僧者。是其所破。非僧法者。非是",
    "T44n1851_007:0608c03": "所破。所破如是。何者能破。破羯磨中更無別",
    "T44n1851_007:0608c04": "法。破法輪僧用於五邪。一者乞食。二者糞",
    "T44n1851_007:0608c05": "掃衣。三樹下坐。四不食酥鹽。五不食魚肉。前",
    "T44n1851_007:0608c06": "三相似。後二妄語。以此五種翻違正法。故名",
    "T44n1851_007:0608c07": "為破。破法如是。次辨破人。於中有三。一明所",
    "T44n1851_007:0608c08": "破。二明能破。三就能所辨定多少。就所破中",
    "T44n1851_007:0608c09": "有其二種。一羯磨僧。出家之中。具戒比丘。四",
    "T44n1851_007:0608c10": "人已上。不簡凡聖。在一界內。於彼百一羯磨",
    "T44n1851_007:0608c11": "之法。同遵不乖。名羯磨僧。二法輪僧。出家之",
    "T44n1851_007:0608c12": "士。不簡凡聖。同行如來四依正法。和而不乖。",
    "T44n1851_007:0608c13": "名法輪僧。有人說言。四真諦者。是其法輪。會",
    "T44n1851_007:0608c14": "諦之人。名法輪僧。然彼四諦。乃是隨人別行",
    "T44n1851_007:0608c15": "法中法輪之義。非僧法中戒僧法輪。若當四",
    "T44n1851_007:0608c16": "諦是法輪者。調達破僧。應說五諦翻違四諦。",
    "T44n1851_007:0608c17": "以說五邪翻四依故。明知。四依是其法輪。",
    "T44n1851_007:0608c18": "若言聖人會諦之者是法輪僧。在家聖人。應",
    "T44n1851_007:0608c19": "名為僧。彼非僧故。明知。不以會諦之人為法",
    "T44n1851_007:0608c20": "輪僧。良以世人所取謬濫。今以四句辨之。令",
    "T44n1851_007:0608c21": "異辨相。云何。一者法輪而非無漏。謂出家凡",
    "T44n1851_007:0608c22": "夫奉行四依。故名法輪。未證聖道。故非無漏。",
    "T44n1851_007:0608c23": "二者無漏而非法輪。謂在家聖人。內有聖解。",
    "T44n1851_007:0608c24": "故名無漏。不行四依。故非法輪。三者無漏亦",
    "T44n1851_007:0608c25": "是法輪。謂出家聖人。內有聖解。故曰無漏。",
    "T44n1851_007:0608c26": "奉行四依。故名法輪。四非無漏。亦非法輪。謂",
    "T44n1851_007:0608c27": "在家凡夫。內無聖解。故非無漏。不行四依。故",
    "T44n1851_007:0608c28": "非法輪。以此辨之相別可知。此二僧中。破羯",
    "T44n1851_007:0608c29": "磨僧。通破凡聖。凡僧乖聖。亦名破故。破法輪",
    "T44n1851_007:0609a01": "僧。在凡非聖。聖信成就。不可壞故。所破如是。",
    "T44n1851_007:0609a02": "次辨能破。破羯磨僧。見愛俱能破。法輪僧局",
    "T44n1851_007:0609a03": "在見行。以利根人方能破故。又破羯磨。通其",
    "T44n1851_007:0609a04": "淨行毀禁之人。除犯重者。皆能破之。破法輪",
    "T44n1851_007:0609a05": "僧。局在清淨。以毀禁人人不信故。不能破僧。",
    "T44n1851_007:0609a06": "故雜心云。久清淨人乃能破僧。能破如是。次",
    "T44n1851_007:0609a07": "就能破所破之人辨定多少。破羯磨僧。於一",
    "T44n1851_007:0609a08": "界內極少八人得成破僧。彼此成眾。別作法",
    "T44n1851_007:0609a09": "故。破法輪僧。於一界內極少九人。方得成破。",
    "T44n1851_007:0609a10": "何故須九。正眾四人。是其所破。邪眾五人。是",
    "T44n1851_007:0609a11": "其能破。故須九也。邪眾之中。何故須五。調達",
    "T44n1851_007:0609a12": "一人自稱為佛。餘四為眾。故須五也。問曰。邪",
    "T44n1851_007:0609a13": "中有佛有眾故。須五者。正中亦有佛之與眾。",
    "T44n1851_007:0609a14": "何不說十乃說九乎。釋言。正中雖復有佛。佛",
    "T44n1851_007:0609a15": "非僧攝。是故不論。邪中調達雖自稱佛。體",
    "T44n1851_007:0609a16": "實是僧。故說為五。又正破時佛不在眾。若佛",
    "T44n1851_007:0609a17": "在眾。調達比丘。無有威德。不能破僧。故不論",
    "T44n1851_007:0609a18": "佛。問曰。破彼羯磨僧時。兩眾異處別作羯磨。",
    "T44n1851_007:0609a19": "故須彼此並皆成眾。破法輪者。但破行法不",
    "T44n1851_007:0609a20": "關眾事。何須彼此皆成眾乎。釋言。有以。破",
    "T44n1851_007:0609a21": "法輪者。必須羯磨和眾忍可邪法方行。故須",
    "T44n1851_007:0609a22": "彼此皆成眾矣。破人如是。次辨破時。於中有",
    "T44n1851_007:0609a23": "二。一明破時。二明破竟久近之時。正破時者。",
    "T44n1851_007:0609a24": "破羯磨僧。時節寬長。從佛在世乃至法末。皆",
    "T44n1851_007:0609a25": "得破之。破法輪僧。時節短促。唯佛在世不通",
    "T44n1851_007:0609a26": "末代。故雜心云。不結界前後。牟尼般涅槃。瘜",
    "T44n1851_007:0609a27": "肉未出時。及無第一雙。於此六時中。則無破",
    "T44n1851_007:0609a28": "法輪。不結界一。破僧前二。破僧後三。牟尼涅",
    "T44n1851_007:0609a29": "槃四。瘜肉未出五。無第一雙六。此六時中。無",
    "T44n1851_007:0609b01": "破法輪。不結界者。破法輪時。必依羯磨。羯磨",
    "T44n1851_007:0609b02": "依界。故不結界。不得破僧。言前後者。彼破僧",
    "T44n1851_007:0609b03": "前及破僧後。此二時中。眾僧一味。不可破",
    "T44n1851_007:0609b04": "壞。故無破僧。已涅槃者。佛涅槃後。無正師",
    "T44n1851_007:0609b05": "故。亦無邪師。故無破僧。所言瘜肉未出時者。",
    "T44n1851_007:0609b06": "調達惡人。起於惡戒惡見之患。如瘡瘜肉。此",
    "T44n1851_007:0609b07": "未出時。亦無破僧。無第一雙。舍利目連。此之",
    "T44n1851_007:0609b08": "二人。弟子中標名第一雙。此未有時。則無破",
    "T44n1851_007:0609b09": "僧。何故如是。調達見佛有勝弟子。學佛別蓄",
    "T44n1851_007:0609b10": "勝弟子故。又此二人能和合僧。故有此雙。",
    "T44n1851_007:0609b11": "方起破僧。蓋乃是其佛力法力一切眾生善",
    "T44n1851_007:0609b12": "根之力故使然矣。問曰。世尊未出之時亦無",
    "T44n1851_007:0609b13": "破僧。何故不論。釋言。六時不破僧者。有僧",
    "T44n1851_007:0609b14": "時說。佛未出時。本未有僧知。後就何說為不",
    "T44n1851_007:0609b15": "破。是以不論。以此六時不破僧故。名為短促。",
    "T44n1851_007:0609b16": "問曰。破僧前後二時。一王舍城調達比丘。宣",
    "T44n1851_007:0609b17": "說五邪。行籌和眾。五百新學。受籌之時。二",
    "T44n1851_007:0609b18": "在伽耶邪正兩眾別作法時。此二時中。何時",
    "T44n1851_007:0609b19": "正破。釋言。二時俱有破義。王舍行籌。破行法",
    "T44n1851_007:0609b20": "時。伽耶布薩。破眾法時。是故二時皆名破僧。",
    "T44n1851_007:0609b21": "問曰。伽耶別作布薩。乃破眾法不關行儀。何",
    "T44n1851_007:0609b22": "故名為破法輪乎。彼作羯磨。忍邪必定故。亦",
    "T44n1851_007:0609b23": "名為破法輪矣。此正破時。破竟久近還復和",
    "T44n1851_007:0609b24": "合。如經中說。不經一宿。僧還和合。何因故",
    "T44n1851_007:0609b25": "和。由舍利弗及目連故。目連以通。令其調達",
    "T44n1851_007:0609b26": "眠而不覺。又現勝通。化彼新學五百比丘。令",
    "T44n1851_007:0609b27": "其生信。舍利辨說。令其生解還來歸正。故得",
    "T44n1851_007:0609b28": "和合。破時如是。次辨破處。如論中說。破羯磨",
    "T44n1851_007:0609b29": "僧。在三天下。除欝單越。彼無僧故。破法輪",
    "T44n1851_007:0609c01": "僧。唯在閻浮不在餘方。何故如是。論自釋言。",
    "T44n1851_007:0609c02": "此有正道故有邪道。此有正師故有邪師。故",
    "T44n1851_007:0609c03": "在閻浮。又破羯磨。局在界內。所損之處。亦",
    "T44n1851_007:0609c04": "在界內。破法輪者。破處局在一界之內。所損",
    "T44n1851_007:0609c05": "遍滿三千世界。故律經言。三千世界一時之",
    "T44n1851_007:0609c06": "中應學。不學應誦。不誦應習禪定。不習禪定。",
    "T44n1851_007:0609c07": "乃至應入無漏聖道。不得入之。破處如是。",
    "T44n1851_007:0609c08": "次辨破相。破羯磨僧。要是大僧一界之內。下",
    "T44n1851_007:0609c09": "極八人分為兩眾。彼此各作如法羯磨。方名",
    "T44n1851_007:0609c10": "破僧。若一處作一處不作。此直名為別眾羯",
    "T44n1851_007:0609c11": "磨。不成破僧。又設二處並作羯磨。若當作其",
    "T44n1851_007:0609c12": "非法羯磨以法羯磨皆不成破。以其所作非",
    "T44n1851_007:0609c13": "僧法故。破法輪者。亦是出家具戒之人。在一",
    "T44n1851_007:0609c14": "界內。下極九人。正眾有四。邪眾有五。調達一",
    "T44n1851_007:0609c15": "人自稱大師。宣說五邪。四人忍可違背正眾。",
    "T44n1851_007:0609c16": "不得同崇四依之法。名破法輪。有人釋言。",
    "T44n1851_007:0609c17": "調達五人。化彼正眾。四人從邪方名破僧。故",
    "T44n1851_007:0609c18": "須九人。是義不然。化正從邪。破僧所損非是",
    "T44n1851_007:0609c19": "破僧。所言破者。本是一和。今分兩和方名破",
    "T44n1851_007:0609c20": "僧。與破羯磨大況相似。問曰。向前破羯磨",
    "T44n1851_007:0609c21": "中兩眾皆作如法羯磨。方名破僧。破法輪中。",
    "T44n1851_007:0609c22": "何不如是。一正一邪。乃名破乎。釋言。兩異不",
    "T44n1851_007:0609c23": "得相類。前破羯磨。情乖故破非是法乖。故無",
    "T44n1851_007:0609c24": "別法。破法輪者。法乖故破。故立邪法翻違正",
    "T44n1851_007:0609c25": "軌名為破矣。破相如是。次明破性。破僧何性。",
    "T44n1851_007:0609c26": "若論破罪。是其口業不善之性。若論所破。不",
    "T44n1851_007:0609c27": "和合性。不和性者。是四相中第四壞相。三",
    "T44n1851_007:0609c28": "性之中是不隱沒無記性也。破僧如是。此破",
    "T44n1851_007:0609c29": "僧中。破羯磨僧罪輕非逆。破法輪僧。罪重",
    "T44n1851_007:0610a01": "故逆。上來第一釋名辨相此一門竟。次就三業三",
    "T44n1851_007:0610a02": "毒分別。言三業者。五逆之中。殺父殺母殺阿",
    "T44n1851_007:0610a03": "羅漢出佛身血。是其身業。破僧之罪。是其口",
    "T44n1851_007:0610a04": "業。言三毒者。前之四種瞋心所起。破僧一種。",
    "T44n1851_007:0610a05": "貪嫉心發。以貪名聞。妬嫉心故破壞僧輪",
    "T44n1851_007:0610a06": "此二門竟。次辨輕重。殺父最輕。殺母次重。殺阿羅",
    "T44n1851_007:0610a07": "漢罪復轉重。出佛身血轉轉彌重。破僧最重。",
    "T44n1851_007:0610a08": "故成實云。破僧最重。何故如是。離三寶故。",
    "T44n1851_007:0610a09": "令僧離佛。亦礙法寶。又於佛所起深嫉心。違",
    "T44n1851_007:0610a10": "轉正法。復惱大眾。應入聖者。不得入聖。坐禪",
    "T44n1851_007:0610a11": "學問讀誦禮拜。如是等事。一切不得。所以最",
    "T44n1851_007:0610a12": "重此三門竟。次辨多少次第之義。言多少者。一人",
    "T44n1851_007:0610a13": "極多得造幾逆。若論佛在得具造五。先作破",
    "T44n1851_007:0610a14": "僧後造餘四。若佛去世極多造三。謂殺父母",
    "T44n1851_007:0610a15": "及殺羅漢。問曰。前說。一人不過起於二三。",
    "T44n1851_007:0610a16": "今云何言得具起五。釋言。義推得有具理。就",
    "T44n1851_007:0610a17": "人別論。無過二三。言次第者。殺父殺母殺阿",
    "T44n1851_007:0610a18": "羅漢出佛身血。此四相望無其次第。隨何在",
    "T44n1851_007:0610a19": "先皆得起之。若以破僧對殺父母殺羅漢等。",
    "T44n1851_007:0610a20": "破僧在先。久清淨人。能破僧故。若先殺父殺",
    "T44n1851_007:0610a21": "母羅漢。人不信受。何能破僧。若以破僧對出",
    "T44n1851_007:0610a22": "佛血。次第不同。若依雜心。要先破僧。後出佛",
    "T44n1851_007:0610a23": "血。清淨之人。能破僧故。四分律中。先明出",
    "T44n1851_007:0610a24": "血。後明破僧。彼說云何。提婆達多。先教世王",
    "T44n1851_007:0610a25": "殺害其父。自欲殺佛。望為新王新佛化世故。",
    "T44n1851_007:0610a26": "先害佛。以害佛故惡名流布。利養斷絕。五人",
    "T44n1851_007:0610a27": "相將家家乞食。因即起於破僧之心。遂便破",
    "T44n1851_007:0610a28": "僧。故知破僧定在其後。二說云何。並是聖言。",
    "T44n1851_007:0610a29": "難定是非。若欲和會。律中所說。就最初者。出",
    "T44n1851_007:0610b01": "血無犯故得破僧。雜心所論。據彼後時所防",
    "T44n1851_007:0610b02": "者語。必先破僧後得出血。若先出血不得破",
    "T44n1851_007:0610b03": "僧此四門竟。次就人處分別其相。言就人者。依如",
    "T44n1851_007:0610b04": "雜心。唯男與女。能成逆罪。唯男不能成其",
    "T44n1851_007:0610b05": "逆罪。就五逆中。破僧之罪。局唯男子不通男",
    "T44n1851_007:0610b06": "女。成實無文。准彼所明七惡律儀。不能男等",
    "T44n1851_007:0610b07": "得有成義。五逆應然。於中破僧。其唯男子餘",
    "T44n1851_007:0610b08": "通男女。不能男等亦能起之。言就處者。所謂",
    "T44n1851_007:0610b09": "三界五道處也。三界之中欲界能起。上界不",
    "T44n1851_007:0610b10": "能。五道之中人趣起之。就人趣中。破僧出血",
    "T44n1851_007:0610b11": "局在閻浮。餘通三天。除欝單越此五門竟。次明",
    "T44n1851_007:0610b12": "受報時節久近。五逆之罪。若有作者。阿鼻獄",
    "T44n1851_007:0610b13": "中一劫壽報。問曰。有人具造五逆。是人為當",
    "T44n1851_007:0610b14": "一劫之中具受五報。為當前後。如阿含中。同",
    "T44n1851_007:0610b15": "在一劫。火有厚薄。涅槃亦然。若依毘曇。具",
    "T44n1851_007:0610b16": "五逆者。五劫受報。不在一時。成實亦然。故彼",
    "T44n1851_007:0610b17": "論言。是罪重故久受重苦。於是中死還是",
    "T44n1851_007:0610b18": "中生。若此劫盡。生於他方阿鼻獄中。問曰。五",
    "T44n1851_007:0610b19": "逆是生報業。次身受者可是生業。後餘劫中",
    "T44n1851_007:0610b20": "所受之者。便是後業。云何名為生報業乎。",
    "T44n1851_007:0610b21": "釋言。重罪報分相排。所以無過。若無初逆。不",
    "T44n1851_007:0610b22": "至後劫。是故猶名生報業矣此六門竟。次明五逆可",
    "T44n1851_007:0610b23": "盡不盡。五逆之罪。是定報業。假修對治。但可",
    "T44n1851_007:0610b24": "令輕。不可令盡。故成實云。五逆之罪。但可",
    "T44n1851_007:0610b25": "令滅。不可都盡。如王法中有重罪者。但赦令",
    "T44n1851_007:0610b26": "輕不可全放。故彼闍王殺父之愆。諸佛懺悔。",
    "T44n1851_007:0610b27": "如來但言阿闍世王重罪微薄。不言滅盡。五",
    "T44n1851_007:0610b28": "逆之業。略之云爾。",
    "T44n1851_007:0610b29": "68 六業義(七)六業義",
    "T44n1851_007:0610c01": "六業之義。如成實說。所謂地獄畜生餓鬼人",
    "T44n1851_007:0610c02": "天之業及不定業。是其六也。三塗業者。如經",
    "T44n1851_007:0610c03": "中說。十不善業。上生地獄。中生畜生。下生餓",
    "T44n1851_007:0610c04": "鬼。又身口意具起不善。生地獄中。具二重者。",
    "T44n1851_007:0610c05": "生畜生中。具二輕者。生餓鬼中。如彼成實",
    "T44n1851_007:0610c06": "六業品中。無量分別。不可具論。人天業者。散",
    "T44n1851_007:0610c07": "善下業。生於人中。散善上業。生於欲天。八禪",
    "T44n1851_007:0610c08": "定業。生色無色。不定業者。如論中說。微善下",
    "T44n1851_007:0610c09": "惡名不定業。微末之善。或三塗受。或在欲",
    "T44n1851_007:0610c10": "界人天中。受故曰不定。下惡亦然。問曰。三塗",
    "T44n1851_007:0610c11": "無善業果。云何下善三塗中受。論釋不同。毘",
    "T44n1851_007:0610c12": "曇法中。地獄之中。全無善果。鬼畜分有。成實",
    "T44n1851_007:0610c13": "法中。下三惡皆有善果。六業如是。",
    "T44n1851_007:0610c14": "69 七不善律儀義(七)七不善律儀義五門分別釋名辨相一　開合廣略二　對治分別",
    "T44n1851_007:0610c15": "三　得捨成就四　形趣分別五",
    "T44n1851_007:0610c16": "第一門中。釋名辨相。不善律儀。無作惡也。",
    "T44n1851_007:0610c17": "惡法違損。稱曰不善。禁制之法。名之為律。律",
    "T44n1851_007:0610c18": "猶法也。惡行順法。稱之為儀。問曰。惡法何所",
    "T44n1851_007:0610c19": "禁乎。釋言。禁善通名禁矣。律儀不同。一門說",
    "T44n1851_007:0610c20": "七。謂殺盜婬妄語兩舌惡口綺語。相狀如何。",
    "T44n1851_007:0610c21": "如論中說。殺律儀者。屠牛屠羊屠犬獵師司",
    "T44n1851_007:0610c22": "獵魁膾守獄養猪養鷄捕魚捕鳥呪龍等事。",
    "T44n1851_007:0610c23": "如是一切。是殺律儀。問曰。養猪養鷄等事皆",
    "T44n1851_007:0610c24": "非是殺云何名為殺生律儀。養皆為殺故入",
    "T44n1851_007:0610c25": "殺中。盜律儀者。謂常作賊以活命等。婬律儀",
    "T44n1851_007:0610c26": "者。如論中說。非道行婬及婬女等。妄語律",
    "T44n1851_007:0610c27": "儀。論言。所謂常習歌戲及俳兒等。兩舌律儀。",
    "T44n1851_007:0610c28": "謂喜讒謗讀誦。讒盡遘合國事。如是等也。",
    "T44n1851_007:0610c29": "惡口律儀。論言。獄卒及常惡口自活命等。",
    "T44n1851_007:0611a01": "綺語律儀。謂常合集不正言辭令人笑等此一門竟。",
    "T44n1851_007:0611a02": "次辨開合。總之唯一。就具分二。前三身業。後",
    "T44n1851_007:0611a03": "四口業。相別有七義。如上辨。對因分別有二",
    "T44n1851_007:0611a04": "十一。謂前七種隨上中下三品心發。是故合",
    "T44n1851_007:0611a05": "有二十一種。約惑分別有六十三。前二十一",
    "T44n1851_007:0611a06": "隨貪瞋癡三煩惱起。是故通合有六十三。問",
    "T44n1851_007:0611a07": "曰。有人先依下心得惡律儀。後更以彼中上",
    "T44n1851_007:0611a08": "心起。更得以不。論釋不同。若依毘曇。一得已",
    "T44n1851_007:0611a09": "後終不重得。與善律儀其義相似。若依成實。",
    "T44n1851_007:0611a10": "隨何心起。念念更得。又問。有人貪心之中得",
    "T44n1851_007:0611a11": "惡律儀。是人後時更以瞋癡起於不善。重得",
    "T44n1851_007:0611a12": "以不。論亦不同。類前可知此二門竟。次對境論。",
    "T44n1851_007:0611a13": "問曰。為望所殺所盜所婬等所而發律儀。為",
    "T44n1851_007:0611a14": "於一切眾生邊得。答曰。一切眾生邊得。若",
    "T44n1851_007:0611a15": "望別境。但得不善不名律儀。以其律儀類通",
    "T44n1851_007:0611a16": "故爾。由類通故。殺一眾生得二無作。一惡業",
    "T44n1851_007:0611a17": "無作。二律儀無作。望餘眾生。但得一種律儀",
    "T44n1851_007:0611a18": "無作。問曰。已知不善律儀。普於一切眾生邊",
    "T44n1851_007:0611a19": "得。為於現在眾生邊得。亦於過未眾生邊得。",
    "T44n1851_007:0611a20": "論釋不同。若依毘曇。唯於現在眾生邊得。",
    "T44n1851_007:0611a21": "過去未來不可殺故。若依成實。通於三世",
    "T44n1851_007:0611a22": "眾生邊得。三世皆得起惡心故此三門竟。次明得",
    "T44n1851_007:0611a23": "捨成就之義。先明其得。依如毘曇有二種得。",
    "T44n1851_007:0611a24": "一者作得。二受事得。言作得者。有人生在屠",
    "T44n1851_007:0611a25": "殺兒家。未殺已來未得律儀。一殺已後得惡",
    "T44n1851_007:0611a26": "律儀。乃至盡壽。更無新得。言受事者。有人生",
    "T44n1851_007:0611a27": "在非屠殺家。作如是言。我當盡壽殺生自活。",
    "T44n1851_007:0611a28": "爾時即得不善律儀。乃至盡壽。更無新得。",
    "T44n1851_007:0611a29": "盜等皆然。若依成實。隨行惡時。念念皆得不",
    "T44n1851_007:0611b01": "善律儀。不局前二。問曰。七種具作具受方得",
    "T44n1851_007:0611b02": "律儀。不具亦得。毘婆沙說。具足乃得。若不具",
    "T44n1851_007:0611b03": "者不名律儀。毘曇成實不具亦得。故成實",
    "T44n1851_007:0611b04": "言。若具不具皆得律儀。雜心說言。不能言",
    "T44n1851_007:0611b05": "者。得身律儀。非口律儀。明知不具。次辨其",
    "T44n1851_007:0611b06": "捨。依如毘曇。有四時捨。一受善戒。二者",
    "T44n1851_007:0611b07": "命終。三得諸禪。四二形生。設有眾生。發深善",
    "T44n1851_007:0611b08": "心。作永斷意。若不受戒。皆不能捨成實法",
    "T44n1851_007:0611b09": "中。有三時捨。一受善戒。二者命終。三發深善",
    "T44n1851_007:0611b10": "心。要期不作。此三時中。捨惡律儀。得禪捨",
    "T44n1851_007:0611b11": "者。彼論不說。二形生者。論言不捨。故彼論",
    "T44n1851_007:0611b12": "言。不能男等亦得律儀。云何二形能捨律儀。",
    "T44n1851_007:0611b13": "問曰。有人受八戒時。捨惡律儀。至明清旦。捨",
    "T44n1851_007:0611b14": "八戒已還復得彼惡律儀不。有人言得。復有",
    "T44n1851_007:0611b15": "人言。受八戒時捨惡律儀。得善律儀。至明旦",
    "T44n1851_007:0611b16": "已捨善律儀。亦更不得不善律儀。以無作事",
    "T44n1851_007:0611b17": "及受事故。捨義如是。次辨成就。問曰。幾時成",
    "T44n1851_007:0611b18": "就惡戒。依如成實。未捨已來現在時中念念",
    "T44n1851_007:0611b19": "成就。以惡律儀念念生故。過未不成。毘曇法",
    "T44n1851_007:0611b20": "中。最初一念現在成就。第二念後。若未當捨。",
    "T44n1851_007:0611b21": "念念之中現在成就。及成過去。非心法故不",
    "T44n1851_007:0611b22": "通未來此四門竟。次就形趣分別其相。趣謂五趣。",
    "T44n1851_007:0611b23": "五趣之中。唯人成就。餘趣之中。但有業道無",
    "T44n1851_007:0611b24": "惡律儀。故成實言。但人成就。毘曇亦爾。問",
    "T44n1851_007:0611b25": "曰。成實宣說龍等得善律儀。何故不得惡律",
    "T44n1851_007:0611b26": "儀乎。以善律儀從師而受。以緣強故。所以得",
    "T44n1851_007:0611b27": "之。惡不如是。所以不得。趣別如是。形別如",
    "T44n1851_007:0611b28": "何。依如毘曇。男女二形。得惡律儀。餘皆不",
    "T44n1851_007:0611b29": "得。成實法中。不能男等亦皆得之。不善律儀。",
    "T44n1851_007:0611c01": "略之云爾。",
    "T44n1851_007:0611c02": "70 八種語義(七)八種語義",
    "T44n1851_007:0611c03": "八種語者。所謂見聞覺知而說不見不聞不覺",
    "T44n1851_007:0611c04": "知說。相狀如何。今先明其見聞覺知四種心",
    "T44n1851_007:0611c05": "異。後明見等發語差別。見聞覺知分別有三。",
    "T44n1851_007:0611c06": "一隨根分別。如毘曇說。眼識隨生見。耳識",
    "T44n1851_007:0611c07": "隨生聞。鼻舌及身塵到方知合名為覺。意識",
    "T44n1851_007:0611c08": "名知。二約境分別。如成實說。六識之心。得現",
    "T44n1851_007:0611c09": "境界。名之為見。故論說言。見名現信不現",
    "T44n1851_007:0611c10": "境界藉教而知。說之為聞。故論說言。聞名信",
    "T44n1851_007:0611c11": "於賢聖之語。於彼不見不聞境界。依前見聞。",
    "T44n1851_007:0611c12": "譬度知者說以為知。故論說言。知者比知前",
    "T44n1851_007:0611c13": "三心。後重分別心名之為覺。云何分別。先",
    "T44n1851_007:0611c14": "因見已後重思惟起於見想。或忘前見起不",
    "T44n1851_007:0611c15": "見想。此則是其見後覺也。聞知後覺類亦可",
    "T44n1851_007:0611c16": "知。然此覺心。非直從於見聞及知。三心後起。",
    "T44n1851_007:0611c17": "蓋亦從於不見不聞不知後生。如先不見。後",
    "T44n1851_007:0611c18": "忘不見生於見想。此則是其不見後覺不聞",
    "T44n1851_007:0611c19": "不知生覺例然。此是第二約境分別。三就四",
    "T44n1851_007:0611c20": "心隨義分別。識心名見。得現境故。想心名聞。",
    "T44n1851_007:0611c21": "境不現故。又復想心知於假名。故說為聞。受",
    "T44n1851_007:0611c22": "心名覺。覺違順故。行心名知。強分別故。四心",
    "T44n1851_007:0611c23": "如是。次明見等發語不同。要略唯八。廣則",
    "T44n1851_007:0611c24": "眾多。廣相如何。若依毘曇所說。見等發語不",
    "T44n1851_007:0611c25": "同有三十二。十六正語。十六邪語。是故通合",
    "T44n1851_007:0611c26": "有三十二。十六正語者。心境俱實有其八語。",
    "T44n1851_007:0611c27": "境虛心實。復有八語。故有十六。心境實者。",
    "T44n1851_007:0611c28": "有人實見亦生見想。他問見不。答言。實見。聞",
    "T44n1851_007:0611c29": "覺知等。亦復如是。即以為四。有實不見不",
    "T44n1851_007:0612a01": "見生不見想。他問見不。答言。不見。聞覺",
    "T44n1851_007:0612a02": "知等亦復如是。復以為四。通前即為八種",
    "T44n1851_007:0612a03": "實也。境虛心實八種語者。有實不見後忘不",
    "T44n1851_007:0612a04": "見便生見想。他問見不。答言實見。其境雖",
    "T44n1851_007:0612a05": "虛以心實故亦名實語。聞覺知等類亦同然。",
    "T44n1851_007:0612a06": "即以為四。有人實見後忘此見生不見想。他",
    "T44n1851_007:0612a07": "問見不。答言不見。雖不稱事。以心實故亦名",
    "T44n1851_007:0612a08": "實語。聞覺知等類亦同然。復以為四。通前為",
    "T44n1851_007:0612a09": "八。此前十六。是其正語。就邪語中。心境並",
    "T44n1851_007:0612a10": "虛。有其八語。境實心虛。復有八語。是故通合",
    "T44n1851_007:0612a11": "有十六語。境心並虛八種語者。有人實見還",
    "T44n1851_007:0612a12": "生見想。他問見不。答言不見。聞覺知等類亦",
    "T44n1851_007:0612a13": "同然。即以為四。有實不見生不見想。他問見",
    "T44n1851_007:0612a14": "不。答言。實見。聞覺知等亦復如是。復以為",
    "T44n1851_007:0612a15": "四。通前為八。境實心虛八種語者。有人實見",
    "T44n1851_007:0612a16": "後忘此見生不見想。他問見不。答言。實見。雖",
    "T44n1851_007:0612a17": "當前事。以心虛故亦名妄語。聞覺知等類亦",
    "T44n1851_007:0612a18": "同然。即以為四。有實不見後忘不見便生見",
    "T44n1851_007:0612a19": "想。他問見不。答言。不見。雖當前事。以心虛故",
    "T44n1851_007:0612a20": "亦名妄語。聞覺知等亦復如是。復以為四。通",
    "T44n1851_007:0612a21": "前為八。并上八種合為十六。彼成實論所明",
    "T44n1851_007:0612a22": "見等發語差別。人釋不同。有人釋言。見聞及",
    "T44n1851_007:0612a23": "知。此三是本。各別發語。覺者是前三種之後",
    "T44n1851_007:0612a24": "重分別心。無別所知。不別發語。若存此義。所",
    "T44n1851_007:0612a25": "發但有二十四語。見中有八。四正四邪。聞知",
    "T44n1851_007:0612a26": "亦然。是故通合有二十四。於中具辨與前不",
    "T44n1851_007:0612a27": "異。驗求成實覺亦發語。云何得知。如彼成",
    "T44n1851_007:0612a28": "實八語品中。明見發語差別已竟。聞覺知等",
    "T44n1851_007:0612a29": "亦復如是。論中既以聞覺知等類同見心。明",
    "T44n1851_007:0612b01": "知覺心亦別發語。若存此義。所發亦有三十",
    "T44n1851_007:0612b02": "二語。與上相似。問曰。覺心云何發語。有人先",
    "T44n1851_007:0612b03": "來曾起覺心。亦生覺想。他問覺不。答言。實",
    "T44n1851_007:0612b04": "覺。此是初句。有人先來不起覺心。生不覺想。",
    "T44n1851_007:0612b05": "他問覺不。答言。不覺。此是兩句。有人先來曾",
    "T44n1851_007:0612b06": "起覺心。後忘覺心生不覺想。他問覺不。答言。",
    "T44n1851_007:0612b07": "不覺。雖違前覺不違已想。猶名實語。此是三",
    "T44n1851_007:0612b08": "句。有人先來不起覺心。後忘不覺便生覺相。",
    "T44n1851_007:0612b09": "他問覺不。答言。實覺。以稱想故亦名實語。",
    "T44n1851_007:0612b10": "此四正語。後四邪語。翻上可知。八種語義。略",
    "T44n1851_007:0612b11": "辨如是。",
    "T44n1851_007:0612b12": "71 九業義(七)九業義三門分別列名辨釋一　三性分別二　就趣分別三",
    "T44n1851_007:0612b13": "第一門中。列名辨釋。九業之義。出成實論。",
    "T44n1851_007:0612b14": "名字是何。如彼論說。欲界繫業有其三種。一",
    "T44n1851_007:0612b15": "者作業。二無作業。三者非作非無作業。色界",
    "T44n1851_007:0612b16": "亦爾。即以為六。無色有二。一無作業。二者非",
    "T44n1851_007:0612b17": "作非無作業。通前為八。及無漏業。通前為九。",
    "T44n1851_007:0612b18": "言作業者。謂身口業。無作業者。所謂身口",
    "T44n1851_007:0612b19": "無作業也。無作差別。汎釋有九。一形俱無作。",
    "T44n1851_007:0612b20": "所謂五戒出家戒等二心俱無作。所謂禪戒",
    "T44n1851_007:0612b21": "無漏戒等。三要期無作。謂八戒等乃至一切",
    "T44n1851_007:0612b22": "善惡諸業。皆有要期。相狀如何。如似世人。起",
    "T44n1851_007:0612b23": "要期心。我齊某時。常為此業。隨所要期。分齊",
    "T44n1851_007:0612b24": "已來。無作常生。過期則止。故曰要期。四悕望",
    "T44n1851_007:0612b25": "無作。如有人言。我從今日常為此業。不作期",
    "T44n1851_007:0612b26": "限。自從悕心。未息已來。無作常生。心息便止。",
    "T44n1851_007:0612b27": "故曰悕望。五作俱無作。如人造作善惡業時。",
    "T44n1851_007:0612b28": "即有善惡無作隨生。六從用無作。如人造作",
    "T44n1851_007:0612b29": "橋梁等事。隨人受用。無作隨生。名為從用。七",
    "T44n1851_007:0612c01": "事在無作。如人造作塔廁等事。未壞已來常",
    "T44n1851_007:0612c02": "有善生。名為事在。八異緣無作。如人手書而",
    "T44n1851_007:0612c03": "成口業。如是一切。九助緣無作。如人教他自",
    "T44n1851_007:0612c04": "得罪福。此前九種。身口無作。依如成實。更有",
    "T44n1851_007:0612c05": "一種。心法無作。唯從心生。毘曇無之。此無作",
    "T44n1851_007:0612c06": "中。除却心俱道共無作。餘者皆名無作業矣。",
    "T44n1851_007:0612c07": "所言非作非無作者。所謂意業。思是意業。不",
    "T44n1851_007:0612c08": "同向前身口作業故名非作。不同身口無作之",
    "T44n1851_007:0612c09": "業名非無作。無漏業者。所謂無漏身口意業。",
    "T44n1851_007:0612c10": "道共無作。是身口業。無漏思心。是其意業。問",
    "T44n1851_007:0612c11": "曰。無色以何義故無其作業。以無身口造作",
    "T44n1851_007:0612c12": "業故此一門竟。次就三性分別其相。言三性者。所",
    "T44n1851_007:0612c13": "謂善惡無記業也。欲界作業通其三性。色界",
    "T44n1851_007:0612c14": "作業唯善無記。不通不善。若言寄起欲界惡",
    "T44n1851_007:0612c15": "業。得有不善。毘曇法中。悉無寄起。界地斷",
    "T44n1851_007:0612c16": "故。欲界無作。唯善與惡不通無記。無記羸劣。",
    "T44n1851_007:0612c17": "不能發生無作業。故色界無作其唯善業。若",
    "T44n1851_007:0612c18": "言寄起下界惡業。得有不善。無色無作與色",
    "T44n1851_007:0612c19": "界同。欲界非作非無作者。該通三性。色界非",
    "T44n1851_007:0612c20": "作非無作者。當界以論唯善無記。若言寄起",
    "T44n1851_007:0612c21": "欲界惡業。得有不善。無色非作非無作者。與",
    "T44n1851_007:0612c22": "色界同。無漏業者。局唯在善此二門竟。次就趣",
    "T44n1851_007:0612c23": "論。趣謂五趣。若依毘曇成實法中。人天二趣。",
    "T44n1851_007:0612c24": "具起九業。餘之三趣。唯起欲界三種之業。自",
    "T44n1851_007:0612c25": "餘六業。皆悉不起。依雜阿含天品之中。有",
    "T44n1851_007:0612c26": "鬼神母。名富那婆藪。佛為說法得入聖道。案",
    "T44n1851_007:0612c27": "如彼文。鬼道亦得起無漏業。方等經中。亦",
    "T44n1851_007:0612c28": "同彼說。然彼既能起無漏業。明知亦能起上",
    "T44n1851_007:0612c29": "界業。以無漏法依禪生故。九業如是。",
    "T44n1851_007:0613a01": "72 十不善業義(七)十不善業義七門分別釋名一　辨體二　業起次第三　資料簡寬狹",
    "T44n1851_007:0613a02": "四　作無作五　三毒分別六　界趣分別七",
    "T44n1851_007:0613a03": "第一釋名。十不善業者。所謂殺生乃至邪見。",
    "T44n1851_007:0613a04": "多生相續名曰眾生。隔絕相續目之為殺。於",
    "T44n1851_007:0613a05": "他資財。非理侵奪。故名為盜。姦行違禮稱曰",
    "T44n1851_007:0613a06": "邪婬。此三身業。問曰。一切打縛等事。亦是身",
    "T44n1851_007:0613a07": "業。何故不說。以彼輕故。所以不論。又打縛",
    "T44n1851_007:0613a08": "等。是殺眷屬助成殺業。但舉正業助亦隨之。",
    "T44n1851_007:0613a09": "是故不論。又十業道。唯論根本。彼是方便。所",
    "T44n1851_007:0613a10": "以不說。言不當實故稱為妄。妄有所談。故名",
    "T44n1851_007:0613a11": "妄語。言乖彼此。謂之為兩。兩朋之言。依於舌",
    "T44n1851_007:0613a12": "起故曰兩舌。言辭麁鄙目之為惡。惡從口生",
    "T44n1851_007:0613a13": "故名惡口。前言兩舌。此言惡口。綺互言耳。邪",
    "T44n1851_007:0613a14": "言不正。其猶綺色。從喻立稱故名綺語。此四",
    "T44n1851_007:0613a15": "口業。順境染愛目之為貪。違境忿怒說以為",
    "T44n1851_007:0613a16": "瞋。迷正道理。邪心推求。故曰邪見。問曰。三根",
    "T44n1851_007:0613a17": "三毒之中皆說為癡。今此何故說為邪見成",
    "T44n1851_007:0613a18": "實釋言。夫邪見者。癡中增上。暢思煩惱。必是",
    "T44n1851_007:0613a19": "增上。故說邪見。此後三種。是意業道。然此十",
    "T44n1851_007:0613a20": "種起作名業。能通曰道。總相如是。於中別論。",
    "T44n1851_007:0613a21": "釋有三義。一對思以辨不善業。思能起殺等",
    "T44n1851_007:0613a22": "故名為業。殺等十種。通暢前思。名為業道。二",
    "T44n1851_007:0613a23": "對果以釋。殺等十種。能起來報。故名為業。通",
    "T44n1851_007:0613a24": "人至果。稱曰業道。三當相辨釋。殺等十種緣",
    "T44n1851_007:0613a25": "中集起。故名為業。若望業思。通思名道。若望",
    "T44n1851_007:0613a26": "後報。通人至果。故名為道。名義如是此一門竟。",
    "T44n1851_007:0613a27": "次辨體性。先論身業之中有作無作。先辨作",
    "T44n1851_007:0613a28": "業。宗別不同。所說各異。毘曇法中。說方便色",
    "T44n1851_007:0613a29": "為身作業。此方便色。是其色入為眼所行。",
    "T44n1851_007:0613b01": "問曰。若此是色入者。於青黃等二十色中何",
    "T44n1851_007:0613b02": "色攝乎。所謂高下正不正等。若依成實。是假",
    "T44n1851_007:0613b03": "名色法入所收。是義云何。於色塵上。相續之",
    "T44n1851_007:0613b04": "中能有損益。是身作業。有人宣說。成實法中。",
    "T44n1851_007:0613b05": "身業用彼思為正體。身為業具。是義不然。業",
    "T44n1851_007:0613b06": "前方便思為正主。身口為具。正論成業。是則",
    "T44n1851_007:0613b07": "身業假色為體。故成實論業相品云。色法相",
    "T44n1851_007:0613b08": "續餘處生時。能有損益。名為身業。不言思是。",
    "T44n1851_007:0613b09": "明知不用思為正體。色法相續。後起異前。",
    "T44n1851_007:0613b10": "名餘處生。次辨無作。依如毘曇。亦是色性法",
    "T44n1851_007:0613b11": "入所收。若依成實。非色心性法入所攝。次論",
    "T44n1851_007:0613b12": "口業。於中亦有作無作別。先辨作業。依如毘",
    "T44n1851_007:0613b13": "曇。聲入為體。為耳所行。若依成實。是假名聲",
    "T44n1851_007:0613b14": "法入所收。於實聲上。前後相續能有損益。是",
    "T44n1851_007:0613b15": "口作業。次辨無作。與身業同。次論意業。依如",
    "T44n1851_007:0613b16": "毘曇。意但有作無無作業。以心法中三性不",
    "T44n1851_007:0613b17": "並。善時無惡。惡時無善。故無無作。故論說",
    "T44n1851_007:0613b18": "言。以三種故意無無作。就作業中。思為正主。",
    "T44n1851_007:0613b19": "餘心心法相從名業。若依成實。通作無作。",
    "T44n1851_007:0613b20": "思為作業。隨此作邊。無作法生名無作業。此",
    "T44n1851_007:0613b21": "無作業。亦非色心。業性如是此二門竟。次明業起",
    "T44n1851_007:0613b22": "次第之義。於中有二。一明業起次第之相。二",
    "T44n1851_007:0613b23": "明業道通局之義。言次第者。業起次第乃有",
    "T44n1851_007:0613b24": "四重。第一先起三根煩惱。第二次起不善業",
    "T44n1851_007:0613b25": "思。第三次起三道煩惱。第四次起身口七業。",
    "T44n1851_007:0613b26": "如欲殺生。或先起貪。或起瞋癡。次起思心。思",
    "T44n1851_007:0613b27": "欲斷命。從此思後次起重貪。或重瞋癡。通暢",
    "T44n1851_007:0613b28": "前思。然後重起威儀之心。發動身手。隔斷彼",
    "T44n1851_007:0613b29": "命。如殺既然。盜等亦爾。次第如是。言通局",
    "T44n1851_007:0613c01": "者。業道相對四句辨之。一業而非道。所謂思",
    "T44n1851_007:0613c02": "心籌慮造作故名為業。前無所通。故不名道。",
    "T44n1851_007:0613c03": "二道而非業。所謂思後貪瞋邪見通暢思前。",
    "T44n1851_007:0613c04": "故名為道。而非作性。故不名業。三亦業亦道。",
    "T44n1851_007:0613c05": "謂身口七業。緣中起作。故稱為業。通暢前思。",
    "T44n1851_007:0613c06": "故名為道。四非業非道。所謂思前三根煩惱",
    "T44n1851_007:0613c07": "體非起作。不同思等。故不名業。前無所通。故",
    "T44n1851_007:0613c08": "不名道。然此四種。若望來果。俱得稱業。齊得",
    "T44n1851_007:0613c09": "名道。能作來果。故通名業。能通至果。故通名",
    "T44n1851_007:0613c10": "道。問曰。思前三根之中有思業不。若依毘曇。",
    "T44n1851_007:0613c11": "思是通數一切處有。故三根中亦有思業。但",
    "T44n1851_007:0613c12": "諸心法。隨時受名。故隱不論。若依成實。心起",
    "T44n1851_007:0613c13": "先後。三根之中。不得有思。問曰。思時有貪等",
    "T44n1851_007:0613c14": "不。若依毘曇。不善心邊常有煩惱。故思心邊",
    "T44n1851_007:0613c15": "亦有貪等。亦以心法隨時受名。所以不彰。若",
    "T44n1851_007:0613c16": "依成實。無別思數。愛分之願。說名為思。是",
    "T44n1851_007:0613c17": "思業外更無別體貪等可得。若就思心隨義",
    "T44n1851_007:0613c18": "說有。理亦無傷。問曰。思後三道之中有思業",
    "T44n1851_007:0613c19": "不。是義與前三根相似。問曰。正起身口業時。",
    "T44n1851_007:0613c20": "得有思心及三道不。若依毘曇。皆具有之。彰",
    "T44n1851_007:0613c21": "義隱顯。所以不說。依曇無德。爾時但有運動",
    "T44n1851_007:0613c22": "身口惡威儀心。是故一切不善業中。皆有非",
    "T44n1851_007:0613c23": "威儀突吉羅罪此三門竟。次辨寬狹。於中以其十",
    "T44n1851_007:0613c24": "不善業對彼三邪七惡律儀。以明寬狹。此三",
    "T44n1851_007:0613c25": "門中。身口意等三種邪行。一向是寬。具四義",
    "T44n1851_007:0613c26": "故。何者四義。一具身口意。二通根本及與方",
    "T44n1851_007:0613c27": "便。三通輕重。四通作無作。具此四義。是故最",
    "T44n1851_007:0613c28": "寬。十不善業。望七律儀互有寬狹。十不善",
    "T44n1851_007:0613c29": "業。三寬一狹。言三寬者。一通三業。二通輕",
    "T44n1851_007:0614a01": "重。三通作無作。言一狹者。唯在根本不通方",
    "T44n1851_007:0614a02": "便。七惡律儀。三狹一寬。言三狹者。翻前可",
    "T44n1851_007:0614a03": "知。言一寬者。通其根本及與方便。言根本者。",
    "T44n1851_007:0614a04": "謂屠殺等。言方便者。謂蓄養等此四門竟。次辨",
    "T44n1851_007:0614a05": "有作無作之義。於中先就根本業道明作無",
    "T44n1851_007:0614a06": "作。就彼身口七業之中。邪婬一種。一向具足",
    "T44n1851_007:0614a07": "作與無作。究竟成業。要在自身。是故有作。隨",
    "T44n1851_007:0614a08": "作即有無作罪生。故有無作。自餘業道。無作",
    "T44n1851_007:0614a09": "是定。作業不定。無作之業。若身自作。若教他",
    "T44n1851_007:0614a10": "作。皆悉隨生。故稱為定。若論作業。自作則有",
    "T44n1851_007:0614a11": "教他。則無。故曰不定。根本如是。次就方便明",
    "T44n1851_007:0614a12": "作無作。當知。一切前後方便。作業是定無作",
    "T44n1851_007:0614a13": "不定。云何不定。重心作者則有無作。輕心作",
    "T44n1851_007:0614a14": "者則無無作。故曰不定。有作無作。略辨如是",
    "T44n1851_007:0614a15": "此五門竟。次對三毒分別諸業。依如毘曇。一切業",
    "T44n1851_007:0614a16": "道。皆三毒起。成則不定。殺生惡口及瞋業道。",
    "T44n1851_007:0614a17": "瞋心所成。盜婬及貪。貪欲究竟。邪見業道。唯",
    "T44n1851_007:0614a18": "癡心成。餘三業道。具三事成。若依成實。邪婬",
    "T44n1851_007:0614a19": "一種。從三事起。唯貪欲成。自餘業道。皆三事",
    "T44n1851_007:0614a20": "起。具三事成。宗別各異。難以會通此六門竟。",
    "T44n1851_007:0614a21": "次就界趣分別業道。界謂三界。依如毘曇。十",
    "T44n1851_007:0614a22": "不善業。繫屬欲界。唯欲界起。若依成實。繫屬",
    "T44n1851_007:0614a23": "欲界。起則不定。殺盜邪婬惡口兩舌。唯欲界",
    "T44n1851_007:0614a24": "起。妄言綺語欲色俱起。如梵天王。自言尊勝",
    "T44n1851_007:0614a25": "能令諸梵盡老死邊。即是妄語。此不應法。",
    "T44n1851_007:0614a26": "即是綺語。貪及邪見三界皆起。彼邪不善。",
    "T44n1851_007:0614a27": "得寄起故。趣謂五趣。如毘曇說。地獄五業道。",
    "T44n1851_007:0614a28": "欝單越有四。餘方各有十。及餘惡趣天。地獄",
    "T44n1851_007:0614a29": "五者。地獄唯起惡口綺語貪瞋邪見五業道",
    "T44n1851_007:0614b01": "也。受罪之時。惡罵獄卒故有惡口。惡口違法。",
    "T44n1851_007:0614b02": "即是綺語。爾時忿怒即是瞋恚。貪及邪見成",
    "T44n1851_007:0614b03": "而不行。欝單四者。唯有綺語貪瞋邪見。彼有",
    "T44n1851_007:0614b04": "欲詠故有綺語。貪瞋邪見成而不行。問曰。",
    "T44n1851_007:0614b05": "彼方有行欲事。何故不說有婬業道。釋言。彼",
    "T44n1851_007:0614b06": "方無有夫妻共相配匹。雖共行婬無相凌奪。",
    "T44n1851_007:0614b07": "不名邪婬。是故不名邪婬業道。問曰。欝單有",
    "T44n1851_007:0614b08": "行欲事。欲因貪起。云何說言貪心成就欲不",
    "T44n1851_007:0614b09": "現行。釋言。彼方起婬之貪。其實現行。但此貪",
    "T44n1851_007:0614b10": "心所起之婬。非十惡收。能起之貪。亦非不善",
    "T44n1851_007:0614b11": "業道所攝。故雖起此不名貪欲業道現行。如",
    "T44n1851_007:0614b12": "人夫妻共相纏愛。不名業道。彼亦如之。問曰。",
    "T44n1851_007:0614b13": "若彼起婬之貪非業道者。善惡無記三性之",
    "T44n1851_007:0614b14": "中。何性所收。若性是善。貪欲煩惱不應名善。",
    "T44n1851_007:0614b15": "若是無記。論說欲界一切煩惱除身邊見餘",
    "T44n1851_007:0614b16": "悉不善。不言貪欲是其無記。若性不善。便是",
    "T44n1851_007:0614b17": "十惡業道所攝。何得說言不名貪欲業道現",
    "T44n1851_007:0614b18": "行。夫妻相愛事亦同爾。釋言。此貪性是不善。",
    "T44n1851_007:0614b19": "性雖不善其過輕微。三毒所收。非業道攝。",
    "T44n1851_007:0614b20": "故雖現起不名貪欲業道現行。問曰。欝單既",
    "T44n1851_007:0614b21": "有綺語。綺語必依貪瞋癡起。亦依彼成。何故",
    "T44n1851_007:0614b22": "不名貪等現行。釋言。彼方所有綺語。實依癡",
    "T44n1851_007:0614b23": "起但佛經中。宣說邪見。以為業業。不說癡心",
    "T44n1851_007:0614b24": "以為業道。是故彼癡雖復現行。但是癡毒。",
    "T44n1851_007:0614b25": "猶故不名邪見現行。無推求故。良以彼方邪",
    "T44n1851_007:0614b26": "見。不行故無斷善破僧事等。問曰。彼方有歌",
    "T44n1851_007:0614b27": "詠等。此不應法。即是妄語。何故不說有妄語",
    "T44n1851_007:0614b28": "乎。彼無誑心故非妄語。餘方十者。餘三天下",
    "T44n1851_007:0614b29": "各具十也。惡趣天者。謂餘鬼畜及與天趣皆",
    "T44n1851_007:0614c01": "具十也。若依成實。唯欝單越與毘曇同。自餘",
    "T44n1851_007:0614c02": "三方三惡及天皆具十業。彼地獄中重處。雖",
    "T44n1851_007:0614c03": "少輕處具有十不善道。辨之略爾。",
    "T44n1851_007:0614c04": "73 十四垢業義(七)十四垢業義",
    "T44n1851_007:0614c05": "十四垢業。出長阿含善生經中。何者十四。如",
    "T44n1851_007:0614c06": "彼中說。有四結業。即以為四。依於四處作諸",
    "T44n1851_007:0614c07": "惡行。復以為四。通前為八。六損財業通前十",
    "T44n1851_007:0614c08": "四。四結業者。謂殺盜婬及與妄語。問曰。何",
    "T44n1851_007:0614c09": "故不說兩舌惡口綺語。以在家者不能離故。",
    "T44n1851_007:0614c10": "所以不說。言四處者。所謂愛恚怖癡處也。此",
    "T44n1851_007:0614c11": "之四種。起業所依。故云四處。六損財者。一是",
    "T44n1851_007:0614c12": "耽酒。二是博戲。三是放蕩。四迷妓樂。五惡友",
    "T44n1851_007:0614c13": "相得。六是懈惰。飲酒之過有其六失。一者",
    "T44n1851_007:0614c14": "失財。二者生病。三者鬪諍。四惡名流布。五瞋",
    "T44n1851_007:0614c15": "怒暴生。六智慧目損。博戲之過亦有六失。一",
    "T44n1851_007:0614c16": "財物耗減。二雖勝生怨。三智者所嘖。四人不",
    "T44n1851_007:0614c17": "敬信。五為人疎外。六生盜竊心。放蕩之過亦",
    "T44n1851_007:0614c18": "有六失。一不自護身。二不護財貨。三不護子",
    "T44n1851_007:0614c19": "孫。四常自驚懼。五諸苦惡法常自纏身。六憙",
    "T44n1851_007:0614c20": "生虛妄。迷於妓樂亦有六失。一者求歌。二者",
    "T44n1851_007:0614c21": "求舞。三求琴瑟。四波內早。五多羅槃。六首呵",
    "T44n1851_007:0614c22": "那。此後三門。胡語不翻。不知是何。惡友相得",
    "T44n1851_007:0614c23": "亦有六失。一方便欺誑。二好憙屏處。三誘他",
    "T44n1851_007:0614c24": "家人。四圖謀他物。五財利自向。六好發他過。",
    "T44n1851_007:0614c25": "懈惰之過亦有六失。一者富樂不肯作務。二",
    "T44n1851_007:0614c26": "者貧窮不肯懃修。三者寒時不肯懃修。四者",
    "T44n1851_007:0614c27": "熱時不肯懃修。五者時早不肯懃修。六者時",
    "T44n1851_007:0614c28": "晚不肯懃修。十四垢業。辨之麁爾。",
    "T44n1851_007:0614c29": "74 十六惡律儀義(七)十六惡律儀義",
    "T44n1851_007:0615a01": "十六惡律儀。出涅槃經。無作之惡。常生相",
    "T44n1851_007:0615a02": "續。說為律儀。律儀不同。宣說十六。一為利",
    "T44n1851_007:0615a03": "養羊。肥已轉賣。二為利故。買買已屠殺。三為",
    "T44n1851_007:0615a04": "利養猪。肥已轉賣。四為利故。買買已屠殺。五",
    "T44n1851_007:0615a05": "為利養牛。肥已轉賣。六為利故。買買已屠殺。",
    "T44n1851_007:0615a06": "七為利養鷄。肥已轉賣。八為利故。買買已屠",
    "T44n1851_007:0615a07": "殺。九者釣魚。十者捕鳥。十一獵師。十二劫",
    "T44n1851_007:0615a08": "盜。十三魁膾。十四兩舌專行破壞。十五獄",
    "T44n1851_007:0615a09": "卒。十六呪龍。毘曇論中。宣說十二。一者屠",
    "T44n1851_007:0615a10": "羊。二者養猪。三者養鷄。四者捕魚。五者捕",
    "T44n1851_007:0615a11": "鳥。六者獵師。七者作賊。八者魁膾。九者守",
    "T44n1851_007:0615a12": "獄。十者呪龍。此與前同。十一者屠犬。十二者",
    "T44n1851_007:0615a13": "司獵。此二異前。言屠羊者。如毘曇說。以殺害",
    "T44n1851_007:0615a14": "心若賣若殺。悉名屠羊。攝十六中第一第二。",
    "T44n1851_007:0615a15": "言養猪者。亦以殺心。若賣若殺。悉名養猪。攝",
    "T44n1851_007:0615a16": "十六中第三第四。養雞亦爾。攝十六中第七",
    "T44n1851_007:0615a17": "第八。言捕魚者。殺魚自活。捕鳥獵師亦復",
    "T44n1851_007:0615a18": "如是。言作賊者。常行劫盜。言魁膾者。常主",
    "T44n1851_007:0615a19": "殺人以自存活。言守獄者。守獄自活。言呪",
    "T44n1851_007:0615a20": "龍者。謂呪龍蛇戲樂自活。言屠犬者。謂旃",
    "T44n1851_007:0615a21": "陀羅屠犬自活。言司獵者。所謂王家主獵者",
    "T44n1851_007:0615a22": "是然就屠羊者。雖不起心殺餘眾生。而於一",
    "T44n1851_007:0615a23": "切諸眾生所。得惡律儀。一切眾生。悉皆可有",
    "T44n1851_007:0615a24": "作羊理故。餘者皆爾。問曰。此等七律儀中幾",
    "T44n1851_007:0615a25": "律儀攝。釋言。若依涅槃所說。殺盜兩舌三律",
    "T44n1851_007:0615a26": "儀攝。以此三種損惱處多故偏說之。毘曇所",
    "T44n1851_007:0615a27": "說。唯殺盜攝。作賊是盜。餘皆是殺。十六律",
    "T44n1851_007:0615a28": "儀。辨之如是。",
    "T44n1851_007:0615a29": "75 飲酒三十五失義(七)飲酒三十五失義",
    "T44n1851_007:0615b01": "飲酒之過。有三十五失。出大智論。一者現世",
    "T44n1851_007:0615b02": "財物空竭。二眾病之門。三鬪諍之本。多致忿",
    "T44n1851_007:0615b03": "訟。四裸露無恥。五醜名惡聲人不恭敬。六覆",
    "T44n1851_007:0615b04": "沒智慧。七所應得物而不得之。已得之物而",
    "T44n1851_007:0615b05": "復散失。八私匿之事向他論說。九種種事業",
    "T44n1851_007:0615b06": "廢而不成。十憂愁之本。十一身力減少。十二",
    "T44n1851_007:0615b07": "形色損壞。十三不知敬父。十四不知敬母。十",
    "T44n1851_007:0615b08": "五不敬伯叔尊長。十六不敬沙門。十七不敬",
    "T44n1851_007:0615b09": "婆羅門。十八不知敬佛。十九不知敬法。二十",
    "T44n1851_007:0615b10": "不知敬僧。二十一惡人親附。二十二疎遠善",
    "T44n1851_007:0615b11": "人。二十三作破戒人。以其飲酒違戒法故。二",
    "T44n1851_007:0615b12": "十四心無慚愧。二十五不守根門。二十六縱",
    "T44n1851_007:0615b13": "色放逸。二十七人所憎惡不憙見之。二十八",
    "T44n1851_007:0615b14": "貴重親屬及諸知識。所共擯棄。二十九行不",
    "T44n1851_007:0615b15": "善法。由其飲酒多生罪故。三十棄捨善法。三",
    "T44n1851_007:0615b16": "十一明人智士所不信用。三十二遠離涅槃。",
    "T44n1851_007:0615b17": "三十三多種世世狂癡因緣。三十四身壞命",
    "T44n1851_007:0615b18": "終墮諸惡道。三十五若得為人。隨所生處常",
    "T44n1851_007:0615b19": "當愚騃。酒過如是。應當斷之。",
    "T44n1851_007:0615b20": "大乘義章卷第七"
}