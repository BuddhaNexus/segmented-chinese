{
    "T29n1558_012:0062a08": "5阿毘達磨俱舍論卷第十二",
    "T29n1558_012:0062a10": "尊者世親造",
    "T29n1558_012:0062a11": "三藏法師玄奘奉　詔譯",
    "T29n1558_012:0062a12": "分別世品第三之五",
    "T29n1558_012:0062a13": "如是已約踰繕那等辯器世間身量差別。",
    "T29n1558_012:0062a14": "約年等辯壽量有殊，二量不同未說應說。",
    "T29n1558_012:0062a15": "此二建立無不依名，前二及名未詳極少，",
    "T29n1558_012:0062a16": "今應先辯三極少量。頌曰：",
    "T29n1558_012:0062a17": "極微字剎那，　　色名時極少。",
    "T29n1558_012:0062a18": "論曰：分析諸色至一極微，故一極微為色",
    "T29n1558_012:0062a19": "極少。如是分析諸名及時至一字剎那，為",
    "T29n1558_012:0062a20": "名時極少。一字名者，如說瞿名。何等名為",
    "T29n1558_012:0062a21": "一剎那量？眾緣和合法得自體頃，或有動",
    "T29n1558_012:0062a22": "法行度一極微。對法諸師說：如壯士一疾",
    "T29n1558_012:0062a23": "彈指頃六十五剎那，如是名為一剎那量。",
    "T29n1558_012:0062a24": "已知三極少，前二量云何？今且辯前踰繕那",
    "T29n1558_012:0062a25": "等。頌曰：",
    "T29n1558_012:0062a26": "極微微金水，　　兔羊牛隙塵，",
    "T29n1558_012:0062a27": "蟣虱麥指節，　　後後增七倍，",
    "T29n1558_012:0062a28": "二十四指肘，　　四肘為弓量，",
    "T29n1558_012:0062a29": "五百俱盧舍，　　此八踰繕那。",
    "T29n1558_012:0062b01": "論曰：極微為初，指節為後，應知後後皆七",
    "T29n1558_012:0062b02": "倍增。謂七極微為一微量，積微至七為一",
    "T29n1558_012:0062b03": "金塵，積七金塵為水塵量，水塵積至七為",
    "T29n1558_012:0062b04": "一兔毛塵，積七兔毛塵為羊毛塵量，積羊",
    "T29n1558_012:0062b05": "毛塵七為一牛毛塵，積七牛毛塵為隙遊",
    "T29n1558_012:0062b06": "塵量，隙塵七為蟣，七蟣為一虱，七虱為穬",
    "T29n1558_012:0062b07": "麥，七麥為指節，三節為一指。世所極成，是",
    "T29n1558_012:0062b08": "故於頌中不別分別。二十四指橫布為肘，",
    "T29n1558_012:0062b09": "竪積四肘為弓謂尋，竪積五百弓為一俱",
    "T29n1558_012:0062b10": "盧舍，一俱盧舍許是從村至阿練若中間",
    "T29n1558_012:0062b11": "道量。說八俱盧舍為一踰繕那。如是已說",
    "T29n1558_012:0062b12": "踰繕那等。今當辯後年等量別。頌曰：",
    "T29n1558_012:0062b13": "百二十剎那，　　為怛剎那量，",
    "T29n1558_012:0062b14": "臘縛此六十，　　此三十須臾，",
    "T29n1558_012:0062b15": "此三十晝夜，　　三十晝夜月，",
    "T29n1558_012:0062b16": "十二月為年，　　於中半減夜。",
    "T29n1558_012:0062b17": "論曰：剎那百二十為一怛剎那，六十怛剎那",
    "T29n1558_012:0062b18": "為一臘縛，三十臘縛為一牟呼栗多，三十牟",
    "T29n1558_012:0062b19": "呼栗多為一晝夜。此晝夜有時增、有時減、有",
    "T29n1558_012:0062b20": "時等。三十晝夜為一月，總十二月為一年。",
    "T29n1558_012:0062b21": "於一年中分為三際，謂寒、熱、雨各有四月。",
    "T29n1558_012:0062b22": "十二月中六月減夜，以一年內夜總減六。",
    "T29n1558_012:0062b23": "云何如是？故有頌言：",
    "T29n1558_012:0062b24": "寒熱雨際中，　　一月半已度，",
    "T29n1558_012:0062b25": "於所餘半月，　　智者知夜減。",
    "T29n1558_012:0062b26": "如是已辯剎那至年。劫量不同，今次當辯。",
    "T29n1558_012:0062b27": "頌曰：",
    "T29n1558_012:0062b28": "應知有四劫，　　謂壞成中大，",
    "T29n1558_012:0062b29": "壞從獄不生，　　至外器都盡，",
    "T29n1558_012:0062c01": "成劫從風起，　　至地獄初生，",
    "T29n1558_012:0062c02": "中劫從無量，　　減至壽唯十，",
    "T29n1558_012:0062c03": "次增減十八，　　後增至八萬，",
    "T29n1558_012:0062c04": "如是成已住，　　名中二十劫，",
    "T29n1558_012:0062c05": "成壞壞已空，　　時皆等住劫，",
    "T29n1558_012:0062c06": "八十中大劫，　　大劫三無數。",
    "T29n1558_012:0062c07": "論曰：言壞劫者，謂從地獄有情不復生至",
    "T29n1558_012:0062c08": "外器都盡。壞有二種：一趣壞、二界壞。復有",
    "T29n1558_012:0062c09": "二種：一有情壞、二外器壞。謂此世間過於二",
    "T29n1558_012:0062c10": "十中劫住已，從此復有等住二十，壞劫便",
    "T29n1558_012:0062c11": "至。若時地獄有情命終無復新生，為壞劫",
    "T29n1558_012:0062c12": "始。乃至地獄無一有情，爾時名為地獄已壞。",
    "T29n1558_012:0062c13": "諸有地獄定受業者，業力引置他方獄中，",
    "T29n1558_012:0062c14": "由此准知傍生鬼趣。然各先壞本處住者，",
    "T29n1558_012:0062c15": "人天雜居者與人天同壞。若時人趣此洲一",
    "T29n1558_012:0062c16": "人，無師法然得初靜慮，從靜慮起唱如是",
    "T29n1558_012:0062c17": "言：離生喜樂，甚樂甚靜。餘人聞已皆入靜慮，",
    "T29n1558_012:0062c18": "命終並得生梵世中。乃至此洲有情都盡，是",
    "T29n1558_012:0062c19": "名已壞贍部洲人。東西二洲例此應說。北",
    "T29n1558_012:0062c20": "洲命盡生欲界天，由彼無能入定離欲。乃",
    "T29n1558_012:0062c21": "至人趣無一有情，爾時名為人趣已壞。若時",
    "T29n1558_012:0062c22": "天趣四大王天隨一法然得初靜慮，乃至並",
    "T29n1558_012:0062c23": "得生梵世中。爾時彼天有情都盡，是名已",
    "T29n1558_012:0062c24": "壞大王眾天。餘五欲天例同此說。乃至欲界",
    "T29n1558_012:0062c25": "無一有情，名欲界中有情已壞。若時梵世隨",
    "T29n1558_012:0062c26": "一有情，無師法然得二靜慮，從彼定起唱",
    "T29n1558_012:0062c27": "如是言：定生喜樂，甚樂甚靜。餘天聞已皆入",
    "T29n1558_012:0062c28": "彼靜慮，命終並得生極光淨天。乃至梵世中",
    "T29n1558_012:0062c29": "有情都盡，如是名已壞有情世間。唯器世",
    "T29n1558_012:0063a01": "間空曠而住。餘十方界一切有情，感此三千",
    "T29n1558_012:0063a02": "世界業盡，於此漸有七日輪現，諸海乾竭",
    "T29n1558_012:0063a03": "眾山洞然，洲渚三輪並從焚燎，風吹猛焰",
    "T29n1558_012:0063a04": "燒上天宮，乃至梵宮無遺灰燼。自地火焰",
    "T29n1558_012:0063a05": "燒自地宮，非他地災能壞他地，由相引起",
    "T29n1558_012:0063a06": "故作是言。下火風飄焚燒上地，謂欲界火猛",
    "T29n1558_012:0063a07": "焰上昇為緣引生色界火焰。餘災亦爾，如",
    "T29n1558_012:0063a08": "應當知。如是始從地獄漸減乃至器盡，總",
    "T29n1558_012:0063a09": "名壞劫。所言成劫，謂從風起乃至地獄始",
    "T29n1558_012:0063a10": "有情生。謂此世間災所壞已，二十中劫唯有",
    "T29n1558_012:0063a11": "虛空，過此長時次應復有等住二十，成劫",
    "T29n1558_012:0063a12": "便至。一切有情業增上力，空中漸有微細風",
    "T29n1558_012:0063a13": "生，是器世間將成前相。風漸增盛，成立如",
    "T29n1558_012:0063a14": "前所說風輪水金輪等，然初成立大梵王",
    "T29n1558_012:0063a15": "宮乃至夜摩宮。後起風輪等，是謂成立外",
    "T29n1558_012:0063a16": "器世間。初一有情極光淨歿，生大梵處為",
    "T29n1558_012:0063a17": "大梵王。後諸有情亦從彼歿，有生梵輔、有",
    "T29n1558_012:0063a18": "生梵眾、有生他化自在天宮。漸漸下生，",
    "T29n1558_012:0063a19": "乃至人趣俱盧、牛貨、勝身、贍部，後生餓鬼、",
    "T29n1558_012:0063a20": "傍生、地獄。法爾後壞，必最初成。若初一有",
    "T29n1558_012:0063a21": "情生無間獄二十中成劫應知已滿，此後",
    "T29n1558_012:0063a22": "復有二十中劫名成已住，次第而起，謂",
    "T29n1558_012:0063a23": "從風起造器世間，乃至後時有情漸住。此",
    "T29n1558_012:0063a24": "洲人壽經無量時，至住劫初壽方漸減。從",
    "T29n1558_012:0063a25": "無量減至極十年即名為初一住中劫，此",
    "T29n1558_012:0063a26": "後十八皆有增減，謂從十年增至八萬，復",
    "T29n1558_012:0063a27": "從八萬減至十年，爾乃名為第二中劫。次",
    "T29n1558_012:0063a28": "後十七例皆如是。於十八後，從十歲增極",
    "T29n1558_012:0063a29": "至八萬歲，名第二十劫。一切劫增無過八",
    "T29n1558_012:0063b01": "萬，一切劫減唯極十年。十八劫中一增一減，",
    "T29n1558_012:0063b02": "時量方等，初減後增故二十劫時量皆等。",
    "T29n1558_012:0063b03": "此總名為成已住劫。所餘成壞及壞已空，",
    "T29n1558_012:0063b04": "並無減增二十差別，然由時量與住劫同，",
    "T29n1558_012:0063b05": "准住各成二十中劫。成中初劫起器世間，",
    "T29n1558_012:0063b06": "後十九中有情漸住。壞中後劫減器世間，",
    "T29n1558_012:0063b07": "前十九中有情漸捨。如是所說成住壞空，各",
    "T29n1558_012:0063b08": "二十中積成八十，總此八十成大劫量。劫性",
    "T29n1558_012:0063b09": "是何？謂唯五蘊。經說三劫阿僧企耶精進修",
    "T29n1558_012:0063b10": "行方得成佛。於前所說四種劫中，積何劫",
    "T29n1558_012:0063b11": "成三劫無數？累前大劫為十百千，乃至積",
    "T29n1558_012:0063b12": "成三劫無數。既稱無數，何復言三？非無數",
    "T29n1558_012:0063b13": "言，顯不可數。《解脫經》說六十數中，阿僧企",
    "T29n1558_012:0063b14": "耶是其一數。云何六十？如彼經言：有一無",
    "T29n1558_012:0063b15": "餘數始為一，一十為十，十十為百，十百",
    "T29n1558_012:0063b16": "為千，十千為萬，十萬為洛叉，十洛叉為度",
    "T29n1558_012:0063b17": "洛叉，十度洛叉為俱胝，十俱胝為末陀，十",
    "T29n1558_012:0063b18": "末陀為阿庾多，十阿庾多為大阿庾多，十大",
    "T29n1558_012:0063b19": "阿庾多為那庾多，十那庾多為大那庾多，十",
    "T29n1558_012:0063b20": "大那庾多為鉢羅庾多，十鉢羅庾多為大鉢",
    "T29n1558_012:0063b21": "羅庾多，十大鉢羅庾多為矜羯羅，十矜羯羅",
    "T29n1558_012:0063b22": "為大矜羯羅，十大矜羯羅為頻跋羅，十頻跋",
    "T29n1558_012:0063b23": "羅為大頻跋羅，十大頻跋羅為阿芻婆，十阿",
    "T29n1558_012:0063b24": "芻婆為大阿芻婆，十大阿芻婆為毘婆訶，十",
    "T29n1558_012:0063b25": "毘婆訶為大毘婆訶，十大毘婆訶為嗢蹭伽，",
    "T29n1558_012:0063b26": "十嗢蹭伽為大嗢蹭伽，十大嗢蹭伽為婆喝",
    "T29n1558_012:0063b27": "那，十婆喝那為大婆喝那，十大婆喝那為地",
    "T29n1558_012:0063b28": "致婆，十地致婆為大地致婆，十大地致婆為",
    "T29n1558_012:0063b29": "醯都，十醯都為大醯都，十大醯都為羯臘",
    "T29n1558_012:0063c01": "婆，十羯臘婆為大羯臘婆，十大羯臘婆為印",
    "T29n1558_012:0063c02": "達羅，十印達羅為大印達羅，十大印達羅為",
    "T29n1558_012:0063c03": "三磨鉢耽，十三磨鉢耽為大三磨鉢耽，十大",
    "T29n1558_012:0063c04": "三磨鉢耽為揭底，十揭底為大揭底，十大揭",
    "T29n1558_012:0063c05": "底為拈筏羅闍，十拈筏羅闍為大拈筏羅闍，",
    "T29n1558_012:0063c06": "十大拈筏羅闍為姥達羅，十姥達羅為大姥",
    "T29n1558_012:0063c07": "達羅，十大姥達羅為跋藍，十跋藍為大跋",
    "T29n1558_012:0063c08": "藍，十大跋藍為珊若，十珊若為大珊若，十大",
    "T29n1558_012:0063c09": "珊若為毘步多，十毘步多為大毘步多，十大",
    "T29n1558_012:0063c10": "毘步多為跋邏攙，十跋邏攙為大跋邏",
    "T29n1558_012:0063c11": "攙，十大跋邏攙為阿僧企耶。於此數中忘",
    "T29n1558_012:0063c12": "失餘八，若數大劫至此數中阿僧企耶名",
    "T29n1558_012:0063c13": "劫無數。此劫無數復積至三，經中說為三劫",
    "T29n1558_012:0063c14": "無數。非諸算計，不能數知，故得說為三劫",
    "T29n1558_012:0063c15": "無數。何緣菩薩發願長時精進修行方期佛",
    "T29n1558_012:0063c16": "果？如何不許願長時修？無上菩提甚難可",
    "T29n1558_012:0063c17": "得，非多願行無容得成。菩薩要經三劫",
    "T29n1558_012:0063c18": "無數修大福德智慧資糧六波羅蜜多，多百",
    "T29n1558_012:0063c19": "千苦行方證無上正等菩提，是故定應發",
    "T29n1558_012:0063c20": "長時願。若餘方便亦得涅槃，何用為菩提",
    "T29n1558_012:0063c21": "久修多苦行？為欲利樂一切有情，故求菩",
    "T29n1558_012:0063c22": "提發長時願：云何令我具大堪能，於苦瀑",
    "T29n1558_012:0063c23": "流濟諸含識，故捨涅槃道求無上菩提。濟",
    "T29n1558_012:0063c24": "他有情於己何益？菩薩濟物遂己悲心，故",
    "T29n1558_012:0063c25": "以濟他即為己益。誰信菩薩有如是事？有",
    "T29n1558_012:0063c26": "懷潤己無大慈悲，於如是有情，此事實難",
    "T29n1558_012:0063c27": "信。無心潤己有大慈悲，於如是有情，此",
    "T29n1558_012:0063c28": "事非難信。如有久習無哀愍者，雖無益",
    "T29n1558_012:0063c29": "己而樂損他，世所同悉。如是菩薩久習慈",
    "T29n1558_012:0064a01": "悲，雖無利己而樂他益，如何不信？又如有",
    "T29n1558_012:0064a02": "情由數習力，於無我行不了有為，執以為",
    "T29n1558_012:0064a03": "我而生愛著，由此為因甘負眾苦，智者同",
    "T29n1558_012:0064a04": "悉。如是菩薩數習力故，捨自我愛增戀他",
    "T29n1558_012:0064a05": "心，由此為因甘負眾苦，如何不信？又由種",
    "T29n1558_012:0064a06": "姓異，有此志願起，以他苦為己苦、用他",
    "T29n1558_012:0064a07": "樂為己樂，不以自苦樂為己苦樂事，不",
    "T29n1558_012:0064a08": "見異益他而別有自益。依如是義故，有",
    "T29n1558_012:0064a09": "頌言：",
    "T29n1558_012:0064a10": "下士勤方便，　　恒求自身樂，",
    "T29n1558_012:0064a11": "中士求滅苦，　　非樂苦依故，",
    "T29n1558_012:0064a12": "上士恒勤求，　　自苦他安樂，",
    "T29n1558_012:0064a13": "及他苦永滅，　　以他為己故。",
    "T29n1558_012:0064a14": "如是已辯劫量差別。諸佛獨覺出現世間，",
    "T29n1558_012:0064a15": "為劫增時、為劫減位？頌曰：",
    "T29n1558_012:0064a16": "減八萬至百，　　諸佛現世間，",
    "T29n1558_012:0064a17": "獨覺增減時，　　麟角喻百劫。",
    "T29n1558_012:0064a18": "論曰：從此洲人壽八萬歲，漸減乃至壽極百",
    "T29n1558_012:0064a19": "年，於此中間諸佛出現。何緣增位無佛出",
    "T29n1558_012:0064a20": "耶？有情樂增難教厭故。何緣減百無佛出",
    "T29n1558_012:0064a21": "耶？五濁極增難可化故。言五濁者：一壽濁、",
    "T29n1558_012:0064a22": "二劫濁、三煩惱濁、四見濁、五有情濁。劫減將",
    "T29n1558_012:0064a23": "末，壽等鄙下如滓穢故，說名為濁。由前二",
    "T29n1558_012:0064a24": "濁，如其次第，壽命資具極被衰損。由次二",
    "T29n1558_012:0064a25": "濁，善品衰損，以耽欲樂自苦行故，或損在",
    "T29n1558_012:0064a26": "家出家善故。由後一濁衰損自身，謂壞自",
    "T29n1558_012:0064a27": "身身量色力念智勤勇及無病故。獨覺出現",
    "T29n1558_012:0064a28": "通劫增減。然諸獨覺有二種殊：一者部行、",
    "T29n1558_012:0064a29": "二麟角喻。部行獨覺先是聲聞，得勝果時",
    "T29n1558_012:0064b01": "轉名獨勝。有餘說彼先是異生，曾修聲聞",
    "T29n1558_012:0064b02": "順決擇分，今自證道得獨勝名。由本事中",
    "T29n1558_012:0064b03": "說：一山處總有五百苦行外仙。有一獼猴",
    "T29n1558_012:0064b04": "曾與獨覺相近而住，見彼威儀，展轉遊行",
    "T29n1558_012:0064b05": "至外仙所，現先所見獨覺威儀。諸仙覩之",
    "T29n1558_012:0064b06": "咸生敬慕，須臾皆證獨覺菩提。若先是聖",
    "T29n1558_012:0064b07": "人，不應修苦行，麟角喻者謂必獨居。二",
    "T29n1558_012:0064b08": "獨覺中麟角喻者，要百大劫修菩提資糧，然",
    "T29n1558_012:0064b09": "後方成麟角喻獨覺。言獨覺者，謂現身中",
    "T29n1558_012:0064b10": "離稟至教唯自悟道，以能自調不調他",
    "T29n1558_012:0064b11": "故。何緣獨覺言不調他？非彼無能演說正",
    "T29n1558_012:0064b12": "法，以彼亦得無礙解故，又能憶念過去所",
    "T29n1558_012:0064b13": "聞諸佛所宣聖教理故。又不可說彼無慈",
    "T29n1558_012:0064b14": "悲，為攝有情現神通故。又不可說無受",
    "T29n1558_012:0064b15": "法機，爾時有情亦有能起世間離欲對治道",
    "T29n1558_012:0064b16": "故。雖有此理，由彼宿習少欣樂勝解無說",
    "T29n1558_012:0064b17": "希望故。又知有情難受深法，以順流既久",
    "T29n1558_012:0064b18": "難令逆流故。又避攝眾故，不為他宣說",
    "T29n1558_012:0064b19": "正法，怖諠雜故。輪王出世為在何時？幾種",
    "T29n1558_012:0064b20": "幾俱何威何相？頌曰：",
    "T29n1558_012:0064b21": "輪王八萬上，　　金銀銅鐵輪，",
    "T29n1558_012:0064b22": "一二三四洲，　　逆次獨如佛。",
    "T29n1558_012:0064b23": "他迎自往伏，　　諍陣勝無害，",
    "T29n1558_012:0064b24": "相不正圓明，　　故與佛非等。",
    "T29n1558_012:0064b25": "論曰：從此洲人壽無量歲乃至八萬歲，有",
    "T29n1558_012:0064b26": "轉輪王生。減八萬時，有情富樂壽量損減、",
    "T29n1558_012:0064b27": "眾惡漸盛，非大人器，故無輪王。此王由輪",
    "T29n1558_012:0064b28": "旋轉應導威伏一切，名轉輪王。《施設足》中說",
    "T29n1558_012:0064b29": "有四種，金、銀、銅、鐵輪應別故。如其次第勝、",
    "T29n1558_012:0064c01": "上、中、下，逆次能王領一二三四洲，謂鐵輪王",
    "T29n1558_012:0064c02": "王一洲界，銅輪王二，銀輪王三，若金輪王",
    "T29n1558_012:0064c03": "王四洲界。契經就勝但說金輪，故契經言：",
    "T29n1558_012:0064c04": "若王生在剎帝利種紹灑頂位，於十五日",
    "T29n1558_012:0064c05": "受齋戒時，沐浴首身受勝齋戒，昇高臺殿",
    "T29n1558_012:0064c06": "臣僚輔翼，東方忽有金輪寶現。其輪千輻具",
    "T29n1558_012:0064c07": "足轂輞，眾相圓淨如巧匠成，舒妙光明來",
    "T29n1558_012:0064c08": "應王所。此王定是轉金輪王。轉餘輪王應",
    "T29n1558_012:0064c09": "知亦爾。輪王如佛，無二俱生，故契經言：無",
    "T29n1558_012:0064c10": "處無位非前非後有二如來、應、正等覺出",
    "T29n1558_012:0064c11": "現於世，有處有位唯一如來。如說如來，輪",
    "T29n1558_012:0064c12": "王亦爾。應審思擇，此唯一言，為據一三千、",
    "T29n1558_012:0064c13": "為約一切界？有說：餘界定無佛生。所以者",
    "T29n1558_012:0064c14": "何？勿薄伽梵功能有礙，唯一世尊普於十",
    "T29n1558_012:0064c15": "方能教化故。若有一處一佛於中無教化",
    "T29n1558_012:0064c16": "能，餘亦應爾。又世尊告舍利子言：設復有",
    "T29n1558_012:0064c17": "人來至汝所，問言：頗有梵志沙門，正於今",
    "T29n1558_012:0064c18": "時與喬答摩氏平等平等得無上覺耶？汝",
    "T29n1558_012:0064c19": "得彼問當云何答？時舍利子白世尊言：我",
    "T29n1558_012:0064c20": "得彼問當如是答：今時無有梵志沙門得",
    "T29n1558_012:0064c21": "無上菩提與我世尊等。所以然者，我從世",
    "T29n1558_012:0064c22": "尊親聞親持，無處無位非前非後有二如",
    "T29n1558_012:0064c23": "來應正等覺出現於世，有處有位唯一如",
    "T29n1558_012:0064c24": "來。若爾，何緣《梵王經》說：我今於此三千大千",
    "T29n1558_012:0064c25": "諸世界中得自在轉？彼有密意。密意者何？",
    "T29n1558_012:0064c26": "謂若世尊不起加行，唯能觀此三千大千；",
    "T29n1558_012:0064c27": "若時世尊發起加行，無邊世界皆佛眼境。天",
    "T29n1558_012:0064c28": "耳通等例此應知。有餘部師說：餘世界亦",
    "T29n1558_012:0064c29": "別有佛出現世間。所以者何？有多菩薩現",
    "T29n1558_012:0065a01": "俱修習菩提資糧，一界一時可無多佛，多",
    "T29n1558_012:0065a02": "界多佛何理能遮？故無邊界中有無邊佛現。",
    "T29n1558_012:0065a03": "若唯一佛，設住一劫時，尚不遍為一世界佛",
    "T29n1558_012:0065a04": "事，況同人壽能益無邊。然諸有情居無邊",
    "T29n1558_012:0065a05": "界，時處根性差別無邊，佛應遍觀此有情",
    "T29n1558_012:0065a06": "類。如是時處應見世尊，佛便應機現通說",
    "T29n1558_012:0065a07": "法，令其過失未生不生，諸有已生能令斷",
    "T29n1558_012:0065a08": "滅，令其功德未生得生，諸有已生能令圓",
    "T29n1558_012:0065a09": "滿。如何一佛此事頓成？是故同時定有多佛。",
    "T29n1558_012:0065a10": "然彼所引，無處無位非前非後有二如來出",
    "T29n1558_012:0065a11": "於世等。應共思擇，此言為說一界多界？若",
    "T29n1558_012:0065a12": "說多界，則轉輪王餘世界中亦應非有，以",
    "T29n1558_012:0065a13": "說如佛遮俱生故。若許輪王餘界別有，",
    "T29n1558_012:0065a14": "如何不許別界佛耶？佛出世間具吉祥福，",
    "T29n1558_012:0065a15": "多界多佛何過而遮？謂多界中諸佛俱現，便",
    "T29n1558_012:0065a16": "能饒益無量有情，令得增上生及決定勝道。",
    "T29n1558_012:0065a17": "若爾，何故一世界中無二如來俱時出現？以",
    "T29n1558_012:0065a18": "無用故。謂一界中一佛，足能饒益一切。又",
    "T29n1558_012:0065a19": "願力故，謂諸如來為菩薩時先發誓願：願",
    "T29n1558_012:0065a20": "我當在無救無依盲闇界中成等正覺，利",
    "T29n1558_012:0065a21": "益安樂一切有情，為救為依為眼為導。又",
    "T29n1558_012:0065a22": "令敬重故，謂一界中唯有一如來便深敬",
    "T29n1558_012:0065a23": "重。又令速行故，謂令如是知一切智尊甚",
    "T29n1558_012:0065a24": "為難遇，彼所立教應速修行，勿般涅槃或",
    "T29n1558_012:0065a25": "往餘處，便令我等無救無依。故一界中無",
    "T29n1558_012:0065a26": "二佛現。如是所說四種輪王，威定諸方亦",
    "T29n1558_012:0065a27": "有差別。謂金輪者，諸小國王各自來迎作如",
    "T29n1558_012:0065a28": "是請：我等國土寬廣豐饒，安隱富樂多諸人",
    "T29n1558_012:0065a29": "眾。唯願天尊親垂教勅，我等皆是天尊翼從。",
    "T29n1558_012:0065b01": "若銀輪王自往彼土，威嚴近至彼方臣伏。若",
    "T29n1558_012:0065b02": "銅輪王至彼國已，宣威競德彼方推勝。若",
    "T29n1558_012:0065b03": "鐵輪王亦至彼國，現威列陣剋勝便止。一",
    "T29n1558_012:0065b04": "切輪王皆無傷害，令伏得勝已，各安其所",
    "T29n1558_012:0065b05": "居，勸化令修十善業道，故輪王死定得生",
    "T29n1558_012:0065b06": "天。經說輪王出現於世，便有七寶出現世",
    "T29n1558_012:0065b07": "間。其七者何？一者輪寶、二者象寶、三者馬",
    "T29n1558_012:0065b08": "寶、四者珠寶、五者女寶、六者主藏臣寶、七者",
    "T29n1558_012:0065b09": "主兵臣寶。象等五寶有情數攝，如何他業",
    "T29n1558_012:0065b10": "生他有情，非他有情從他業起？然由先造",
    "T29n1558_012:0065b11": "互相屬業，於中若一稟自業生，餘亦俱時",
    "T29n1558_012:0065b12": "乘自業起。如是所說諸轉輪王，非唯有七",
    "T29n1558_012:0065b13": "寶與餘王別，亦有三十二大士相殊。若爾，",
    "T29n1558_012:0065b14": "輪王與佛何異？佛大士相處正明圓，王相",
    "T29n1558_012:0065b15": "不然，故有差別。劫初人眾為有王無？頌曰：",
    "T29n1558_012:0065b16": "劫初如色天，　　後漸增貪味，",
    "T29n1558_012:0065b17": "由墮貯賊起，　　為防雇守田。",
    "T29n1558_012:0065b18": "論曰：劫初時人皆如色界，故契經說：劫初時",
    "T29n1558_012:0065b19": "人有色意成，支體圓滿諸根無缺，形色端嚴",
    "T29n1558_012:0065b20": "身帶光明，騰空自在飲食喜樂長壽久住。",
    "T29n1558_012:0065b21": "有如是類地味漸生，其味甘美其香欝馥。時",
    "T29n1558_012:0065b22": "有一人稟性耽味，嗅香起愛取甞便食，餘",
    "T29n1558_012:0065b23": "人隨學競取食之。爾時方名初受段食。資",
    "T29n1558_012:0065b24": "段食故身漸堅重，光明隱沒黑闇便生，日月",
    "T29n1558_012:0065b25": "眾星從茲出現。由漸耽味地味便隱，從斯",
    "T29n1558_012:0065b26": "復有地皮餅生。競耽食之，地餅復隱，爾時",
    "T29n1558_012:0065b27": "復有林藤出現。競耽食故，林藤復隱，有非",
    "T29n1558_012:0065b28": "耕種香稻自生，眾共取之以充所食。此食",
    "T29n1558_012:0065b29": "麁故，殘穢在身，為欲蠲除便生二道，因斯",
    "T29n1558_012:0065c01": "遂有男女根生。由二根殊形相亦異，宿習",
    "T29n1558_012:0065c02": "力故便相瞻視，因此遂生非理作意，欲貪鬼",
    "T29n1558_012:0065c03": "魅惑亂身心，失意猖狂行非梵行。人中欲",
    "T29n1558_012:0065c04": "鬼初發此時。爾時諸人隨食早晚隨取香",
    "T29n1558_012:0065c05": "稻無所貯積，後時有人稟性嬾惰，長取香",
    "T29n1558_012:0065c06": "稻貯擬後食，餘人隨學漸多停貯。由此於",
    "T29n1558_012:0065c07": "稻生我所心，各縱貪情多收無厭，故隨收",
    "T29n1558_012:0065c08": "處無復再生，遂共分田慮防遠盡。於己田",
    "T29n1558_012:0065c09": "分生悋護心，於他分田有懷侵奪，劫盜過",
    "T29n1558_012:0065c10": "起始於此時。為欲遮防共聚詳議，銓量眾",
    "T29n1558_012:0065c11": "內一有德人，各以所收六分之一，雇令防護",
    "T29n1558_012:0065c12": "封為田主，因斯故立剎帝利名。大眾欽承",
    "T29n1558_012:0065c13": "恩流率土，故復名大三末多王，自後諸王",
    "T29n1558_012:0065c14": "此王為首。時人或有情厭居家，樂在空閑",
    "T29n1558_012:0065c15": "精修戒行，因斯故得婆羅門名。後時有王",
    "T29n1558_012:0065c16": "貪悋財物，不能均給國土人民，故貧匱人",
    "T29n1558_012:0065c17": "多行賊事。王為禁止行輕重罰，為殺害業",
    "T29n1558_012:0065c18": "始於此時。時有罪人心怖刑罰，覆藏其過",
    "T29n1558_012:0065c19": "異想發言，虛誑語生此時為首。於劫減位",
    "T29n1558_012:0065c20": "有小三災。其相云何？頌曰：",
    "T29n1558_012:0065c21": "業道增壽減，　　至十三災現，",
    "T29n1558_012:0065c22": "刀疾飢如次，　　七日月年止。",
    "T29n1558_012:0065c23": "論曰：從諸有情起虛誑語，諸惡業道後後轉",
    "T29n1558_012:0065c24": "增，故此洲人壽量漸減，乃至極十小三災",
    "T29n1558_012:0065c25": "現。故諸災患二法為本：一耽美食、二性嬾",
    "T29n1558_012:0065c26": "惰。此小三災中劫末起。三災者，一刀兵、二疾",
    "T29n1558_012:0065c27": "疫、三飢饉。謂中劫末十歲時，人為非法貪",
    "T29n1558_012:0065c28": "染污相續，不平等愛映蔽其心，邪法縈纏瞋",
    "T29n1558_012:0065c29": "毒增上，相見便起猛利害心。如今獵師見",
    "T29n1558_012:0066a01": "野禽獸，隨手所執皆成利刀，各逞兇狂",
    "T29n1558_012:0066a02": "互相殘害。又中劫末十歲時人，由具如前諸",
    "T29n1558_012:0066a03": "過失故，非人吐毒疾疫流行，遇輒命終難",
    "T29n1558_012:0066a04": "可救療。又中劫末十歲時人，亦具如前諸過",
    "T29n1558_012:0066a05": "失故，天龍忿責不降甘雨，由是世間久遭",
    "T29n1558_012:0066a06": "飢饉，既無支濟多分命終。是故說言，由飢",
    "T29n1558_012:0066a07": "饉故便有聚集白骨運籌。由二種因名有",
    "T29n1558_012:0066a08": "聚集：一人聚集，謂彼時人由極飢羸聚集而",
    "T29n1558_012:0066a09": "死。二種聚集，謂彼時人為益後人，輟其所",
    "T29n1558_012:0066a10": "食置於小篋擬為種子。故飢饉時名有聚",
    "T29n1558_012:0066a11": "集。言有白骨亦由二因：一彼時人身形枯",
    "T29n1558_012:0066a12": "燥，命終未久白骨便現。二彼時人飢饉所逼，",
    "T29n1558_012:0066a13": "聚集白骨煎汁飲之。有運籌言亦二因故，",
    "T29n1558_012:0066a14": "一由糧少行籌食之，謂一家中從長至幼，",
    "T29n1558_012:0066a15": "隨籌至日得少麁飡。二謂以籌挑故場蘊，",
    "T29n1558_012:0066a16": "得少穀粒多用水煎，分共飲之以濟餘命。",
    "T29n1558_012:0066a17": "然有至教說治彼方，謂若有能一晝一夜",
    "T29n1558_012:0066a18": "持不殺戒，於未來生決定不逢刀兵災起。",
    "T29n1558_012:0066a19": "若能以一訶梨怛雞，起殷淨心奉施僧眾，",
    "T29n1558_012:0066a20": "於當來世決定不逢疾疫災起。若有能以",
    "T29n1558_012:0066a21": "一摶之食，起殷淨心奉施僧眾，於當來世",
    "T29n1558_012:0066a22": "決定不逢飢饉災起。此三災起各經幾時？",
    "T29n1558_012:0066a23": "刀兵災起極唯七日，疾疫災起七月七日，飢",
    "T29n1558_012:0066a24": "饉七年七月七日，度此便止。人壽漸增，東西",
    "T29n1558_012:0066a25": "二洲有似災起，謂瞋增盛身力羸劣，數加飢",
    "T29n1558_012:0066a26": "渴，北洲總無。前說火災焚燒世界，餘災亦",
    "T29n1558_012:0066a27": "爾，如應當知。何者為餘？今當具辯。頌曰：",
    "T29n1558_012:0066a28": "三災火水風，　　上三定為頂，",
    "T29n1558_012:0066a29": "如次內災等，　　四無不動故，",
    "T29n1558_012:0066b01": "然彼器非常，　　情俱生滅故，",
    "T29n1558_012:0066b02": "要七火一水，　　七水火後風。",
    "T29n1558_012:0066b03": "論曰：此大三災逼有情類，令捨下地集上",
    "T29n1558_012:0066b04": "天中。初火災興由七日現，次水災起由雨霖",
    "T29n1558_012:0066b05": "淫，後風災生由風相擊。此三災力壞器世",
    "T29n1558_012:0066b06": "間，乃至極微亦無餘在。一類外道執極微",
    "T29n1558_012:0066b07": "常，彼謂爾時餘極微在。何緣彼執猶有餘",
    "T29n1558_012:0066b08": "極微？勿後麁事生無種子故。豈不前說，由",
    "T29n1558_012:0066b09": "諸有情業所生風能為種子。或此即以前災",
    "T29n1558_012:0066b10": "頂風為緣、引生風為種子。又化地部契經",
    "T29n1558_012:0066b11": "中言：風從他方飄種來此。雖爾，不許芽",
    "T29n1558_012:0066b12": "等生時是種等因親所引起。若爾，芽等從何",
    "T29n1558_012:0066b13": "而生？從自分生。如是自分復從自分，展轉",
    "T29n1558_012:0066b14": "乃至最細有分從極微生。於芽等生中，種",
    "T29n1558_012:0066b15": "等有何力？除能引集芽等極微，種等更無",
    "T29n1558_012:0066b16": "生芽等力。何緣定作如是執耶？從異類",
    "T29n1558_012:0066b17": "生定不應理。不應何理？應無定故。功能",
    "T29n1558_012:0066b18": "定故，無不定失。如聲熟變等，從異類定生。",
    "T29n1558_012:0066b19": "德法有殊，實法不爾。現見實法唯從同類",
    "T29n1558_012:0066b20": "生，如藤生枝及縷生衣等。此非應理，非",
    "T29n1558_012:0066b21": "理者何？引不極成為能立故。今此所引何",
    "T29n1558_012:0066b22": "不極成？非許藤枝縷衣別故。即藤縷合，安布",
    "T29n1558_012:0066b23": "不同得枝衣名，如蟻行等。云何知爾？一縷",
    "T29n1558_012:0066b24": "合中曾不得衣，唯得縷故。有誰為障令不",
    "T29n1558_012:0066b25": "得衣？若一縷中無全衣轉，則應一縷上有",
    "T29n1558_012:0066b26": "衣分無衣。應許全衣唯集諸分，非更別有",
    "T29n1558_012:0066b27": "有分名衣。又如何知衣分異縷？若謂衣要",
    "T29n1558_012:0066b28": "待多所依合，於唯多經合應亦得衣。或",
    "T29n1558_012:0066b29": "應畢竟無得衣理，中及餘邊不對根故。若",
    "T29n1558_012:0066c01": "謂漸次皆可對根，則應眼身唯得諸分，",
    "T29n1558_012:0066c02": "不應說彼得有分衣故，即於諸分漸次了",
    "T29n1558_012:0066c03": "別，總起有分覺，如旋火輪。謂若離縷異色",
    "T29n1558_012:0066c04": "類業，衣色等三不可得故。若錦衣上色等屬",
    "T29n1558_012:0066c05": "衣，則應許實從異類起，一一縷色等無種",
    "T29n1558_012:0066c06": "種異故。或於一分無異色等，邊應不見",
    "T29n1558_012:0066c07": "衣，由彼顯衣故。或即彼分應見異色等，以",
    "T29n1558_012:0066c08": "衣必有異色等相故。彼許有分體唯是一，",
    "T29n1558_012:0066c09": "而有種種色類業殊，審有如斯甚為靈異。",
    "T29n1558_012:0066c10": "又於一火光明界中，遠近不同燒照有異，",
    "T29n1558_012:0066c11": "觸色差別應不得成。各別極微雖越根境，",
    "T29n1558_012:0066c12": "而共聚集可現根證，如彼所宗合能生果，",
    "T29n1558_012:0066c13": "或如眼等合能發識。又如瞖目視散髮時，",
    "T29n1558_012:0066c14": "若多相隣彼則能見，一一遠住便無見能。極",
    "T29n1558_012:0066c15": "微對根理亦應爾。又即於色等，立極微名",
    "T29n1558_012:0066c16": "故。色等壞時極微亦壞，極微實攝，色等德收，",
    "T29n1558_012:0066c17": "異體不應定俱時滅。此二體別，理必不然。",
    "T29n1558_012:0066c18": "以審觀時非離色等有別地等，故非體",
    "T29n1558_012:0066c19": "別。又彼宗中自許地等眼身所取，寧異色",
    "T29n1558_012:0066c20": "觸？又燒毛㲲紅花等時，彼覺則無，故毛等",
    "T29n1558_012:0066c21": "覺但緣色等差別而起，熟變生時形量等故。",
    "T29n1558_012:0066c22": "猶如行伍記識瓶盆，若不觀形不記識故。",
    "T29n1558_012:0066c23": "誰當採錄愚類狂言？故對彼宗廣諍應止。",
    "T29n1558_012:0066c24": "此三災頂為在何處？第二靜慮為火災頂，",
    "T29n1558_012:0066c25": "此下為火所焚燒故。第三靜慮為水災頂，",
    "T29n1558_012:0066c26": "此下為水所浸爛故。第四靜慮為風災頂，",
    "T29n1558_012:0066c27": "此下為風所飄散故。隨何災上，名彼災頂。",
    "T29n1558_012:0066c28": "何緣下三定遭火水風災？初二三定中，內災",
    "T29n1558_012:0066c29": "等彼故。謂初靜慮尋伺為內災，能燒惱心",
    "T29n1558_012:0067a01": "等，外火災故。第二靜慮喜受為內災，與輕",
    "T29n1558_012:0067a02": "安俱潤，身如水故，遍身麁重由此皆除故，",
    "T29n1558_012:0067a03": "經說苦根第二靜慮滅。第三靜慮動息為內",
    "T29n1558_012:0067a04": "災，息亦是風等，外風災故。若入此靜慮，有",
    "T29n1558_012:0067a05": "如是內災，生此靜慮時，遭是外災壞。何緣",
    "T29n1558_012:0067a06": "不立地亦為災？以器世間即是地故，但可",
    "T29n1558_012:0067a07": "火等與地相違，不可說言地還違地。第四",
    "T29n1558_012:0067a08": "靜慮何為外災？彼無外災，離內災故。由此",
    "T29n1558_012:0067a09": "佛說彼名不動，內外三災所不及故。有說：",
    "T29n1558_012:0067a10": "彼地有淨居天故，彼不遭諸災所壞。由彼",
    "T29n1558_012:0067a11": "不可生無色天，亦復不應更往餘處。若爾，",
    "T29n1558_012:0067a12": "彼地器應是常。不爾，與有情俱生俱滅故。",
    "T29n1558_012:0067a13": "謂彼天處無總地形，但如眾星居處各別。有",
    "T29n1558_012:0067a14": "情於彼生時死時，所住天宮隨起隨滅，是故",
    "T29n1558_012:0067a15": "彼器體亦非常。所說三災云何次第？要先無",
    "T29n1558_012:0067a16": "間起七火災，其次定應一水災起。此後無間",
    "T29n1558_012:0067a17": "復七火災，度七火災還有一水，如是乃至",
    "T29n1558_012:0067a18": "滿七水災。復七火災後風災起，如是總有",
    "T29n1558_012:0067a19": "八七火災、一七水災，一風災起。何緣如是？由",
    "T29n1558_012:0067a20": "彼有情所修定因於上漸勝，故感身壽其",
    "T29n1558_012:0067a21": "量漸長，由是所居亦漸久住。由此善釋《施",
    "T29n1558_012:0067a22": "設足》文遍淨天壽六十四劫。",
    "T29n1558_012:0067a23": "說一切有部俱舍論卷第十二"
}