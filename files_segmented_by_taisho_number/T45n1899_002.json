{
    "T45n1899_002:0889b08": "中天竺舍衛國祇洹寺圖經下卷",
    "T45n1899_002:0889b10": "第二大複殿高廣殊狀信加前。殿詹相屬嵬",
    "T45n1899_002:0889b11": "峩重沓。朱粉金碧窮寶彈工天下第一。旁有",
    "T45n1899_002:0889b12": "飛廊兩接樓觀。亦以眾寶間廁莊嚴殿飾嚴",
    "T45n1899_002:0889b13": "殿。內詹下有四銀臺。兩臺內有黃金疊修多",
    "T45n1899_002:0889b14": "羅白玉為疊黃金為字。兩臺內有毘尼。黃金",
    "T45n1899_002:0889b15": "為疊白銀為字。律是龍王書經。是魔王書。此",
    "T45n1899_002:0889b16": "並星宿劫前古佛經也。閻浮州中此兩部書",
    "T45n1899_002:0889b17": "最為第一。佛滅度後娑竭羅龍王收將入宮",
    "T45n1899_002:0889b18": "殿內。以瑠璃為地底岸布以金沙。有大蓮花",
    "T45n1899_002:0889b19": "三十二。遶龍之花中坐佛一身四面頂戴圓",
    "T45n1899_002:0889b20": "冠。南是七寶黃金鏤填。西是白銀北面青玉",
    "T45n1899_002:0889b21": "東面黃金。此像常為人天說諸法要。蓮花蘂",
    "T45n1899_002:0889b22": "中復有十萬小花。花中又有天龍八部聲聞",
    "T45n1899_002:0889b23": "菩薩像。都合十萬總用寶網。遍覆之遶大蓮",
    "T45n1899_002:0889b24": "花邊。有十億金龍各銜寶花。花中有金銀白",
    "T45n1899_002:0889b25": "玉三色佛像。相間而列隨佛像所亦有十方",
    "T45n1899_002:0889b26": "八部二乘。遞相圍繞於一一佛後有萬種蓮",
    "T45n1899_002:0889b27": "花。花中天童作天伎樂。於池四面各有八行",
    "T45n1899_002:0889b28": "寶樹。四角各有金山。多有齋林吞池。池水流",
    "T45n1899_002:0889b29": "注入大地中又有諸鳥。自然而現不以人功。",
    "T45n1899_002:0889c01": "每六齋日作佛說法。大童奏樂四金山上各",
    "T45n1899_002:0889c02": "有六所祇園精舍像。上諸功德普賢文殊共",
    "T45n1899_002:0889c03": "所造之。至佛滅後迦葉結集已龍收將去。",
    "T45n1899_002:0889c04": "複殿化壁釋迦如來自書八相變像。圖此書",
    "T45n1899_002:0889c05": "是。佛臨滅時當殿大像自然發音。請釋迦曰。",
    "T45n1899_002:0889c06": "後代眾生若為圖像。佛因此問便為畫之。複",
    "T45n1899_002:0889c07": "殿東臺五重皆七寶作。娑竭羅龍王所造。上",
    "T45n1899_002:0889c08": "施寶珠夜望如日。故此大殿晝夜常明。",
    "T45n1899_002:0889c09": "複殿東樓臺上層有星宿劫中第二佛全身七",
    "T45n1899_002:0889c10": "寶塔。一千三百級六十四楞白玉為臺。塔內",
    "T45n1899_002:0889c11": "有彼佛入涅槃像。八部侍衛次下始有金身。",
    "T45n1899_002:0889c12": "遶塔四邊有八萬金臺觀。中有化佛能說法。",
    "T45n1899_002:0889c13": "塔上大寶珠王形如白象。上有普賢菩薩像。",
    "T45n1899_002:0889c14": "佛去世後六年入金剛窟中。第二層有千葉",
    "T45n1899_002:0889c15": "金蓮。一一葉上皆有十六金觀。觀中多有普",
    "T45n1899_002:0889c16": "賢菩薩。花心有盧舍那佛。於中說花嚴經百",
    "T45n1899_002:0889c17": "萬偈。是第四度說。又有迦葉佛時。此震旦國",
    "T45n1899_002:0889c18": "一人書大毘尼藏及修多羅藏。修多羅銀紙",
    "T45n1899_002:0889c19": "金書。毘尼金紙銀書書此經時。在今荊州大",
    "T45n1899_002:0889c20": "明寺處。經蓮花東南臺內律在葉上。西南臺",
    "T45n1899_002:0889c21": "內莊嚴供養不可說盡。百億四天下文字與",
    "T45n1899_002:0889c22": "此同者斯人承一。雖鍾張王衛之儔未足為",
    "T45n1899_002:0889c23": "比。如來在日諸國聖人來者。若文字與同佛",
    "T45n1899_002:0889c24": "多以此經示之。佛去世後文殊收入此清涼",
    "T45n1899_002:0889c25": "山金剛窟中。第三層內有七寶海。海有十六",
    "T45n1899_002:0889c26": "億金龍各銜一大寶蓮華華上金銀共作。一",
    "T45n1899_002:0889c27": "臺內有過去佛說毘尼書。有三萬八千種。百",
    "T45n1899_002:0889c28": "億四天下同此。方書最為第一。一一臺內各",
    "T45n1899_002:0889c29": "有摩尼珠王以為燈明。每至受戒珠放光明。",
    "T45n1899_002:0890a01": "照戒壇上化百千金觀。觀中各有普賢菩薩",
    "T45n1899_002:0890a02": "像。為受戒人說過去諸佛戒律不同相。又說",
    "T45n1899_002:0890a03": "菩薩持戒法門。諸受戒聞得發初地。佛滅度",
    "T45n1899_002:0890a04": "後迦葉持往狼跡山修羅窟中。彌勒出時便",
    "T45n1899_002:0890a05": "將來本處依前安置。此是金剛慧菩薩。於星",
    "T45n1899_002:0890a06": "宿劫中第三佛時所造。第四層有牛頭旃檀",
    "T45n1899_002:0890a07": "塔十六枚。一一塔各有一千三百級。塔內多",
    "T45n1899_002:0890a08": "有釋迦成道轉法輪像。一一塔上各有七寶",
    "T45n1899_002:0890a09": "納覆四角。大金鈴鳴聞小千世界。聲中多說",
    "T45n1899_002:0890a10": "造塔功德。佛成道已十五年。令彌勒菩薩將",
    "T45n1899_002:0890a11": "迦葉菩薩。往由乾陀山採上檀香造之。佛滅",
    "T45n1899_002:0890a12": "度後龍收入海。第五層有釋迦化迦葉兄弟",
    "T45n1899_002:0890a13": "像。是耆婆童子請忉利天人工琢玉作之。如",
    "T45n1899_002:0890a14": "來滅後毘沙門王將住北天宮中。複殿西臺",
    "T45n1899_002:0890a15": "五重上層有大摩尼珠。六楞如此國舍利塔",
    "T45n1899_002:0890a16": "形。面有一門。白玉臺三重樑瑪瑙作之。此珠",
    "T45n1899_002:0890a17": "過去諸佛曾於中說法花。三變淨土隨經所",
    "T45n1899_002:0890a18": "有於中具現。人無見者。文殊神力開塔方現。",
    "T45n1899_002:0890a19": "西臺亦爾。四天王造。頗黎瑪瑙兩國成之。自",
    "T45n1899_002:0890a20": "上已來敘諸功德。並是諸佛淨業所為。隨機",
    "T45n1899_002:0890a21": "利見種種化導。知諸淨土何可具之。蹤極思",
    "T45n1899_002:0890a22": "尋終在時日。故隨所見聞略述三五。諸院事",
    "T45n1899_002:0890a23": "相例亦同之。故存益闕。余聞天人垂迹南方",
    "T45n1899_002:0890a24": "天王第三子張璵者。撰述祇園圖經凡一百",
    "T45n1899_002:0890a25": "卷。在天上有綸綜此之所出梗概。而已有惰",
    "T45n1899_002:0890a26": "學者見猶謂繁。斯人不足綸大方也。天人云。",
    "T45n1899_002:0890a27": "北方天主第十六子造。立精舍記有五百餘",
    "T45n1899_002:0890a28": "卷亦在彼天。故知。諸佛設化深有所由。形既",
    "T45n1899_002:0890a29": "反俗住殊國邑。故別立寺宇駭常人之所宅。",
    "T45n1899_002:0890b01": "儀像標奇動凡心之所見。致使聞便傾搢識",
    "T45n1899_002:0890b02": "歸信之言蹤。覩即解形曉津途之有奇。極北",
    "T45n1899_002:0890b03": "重閣三重又高前殿。花飾秀峙晃朗太虛。此",
    "T45n1899_002:0890b04": "三殿閣次第重映。北望極目殆非人謀。並是",
    "T45n1899_002:0890b05": "古仙住所有形像。各施寶座極世珍奇。如來",
    "T45n1899_002:0890b06": "隨時集眾而止。故廿五載多住不移。至於夏",
    "T45n1899_002:0890b07": "中住於重閣。經中所謂重閣講堂即其處也。",
    "T45n1899_002:0890b08": "或登上下機轉待緣不定恒准。閣中但有諸",
    "T45n1899_002:0890b09": "座無餘形像。莊嚴之事如常所云。閣北桓牆",
    "T45n1899_002:0890b10": "周匝四面。皆覆廊廡朱粉莊嚴之無有闕處。",
    "T45n1899_002:0890b11": "東西二庫在牆兩角名為佛庫。諸有花香供具多集其中。時於十方而作佛事也",
    "T45n1899_002:0890b12": "重閣東西有大寶樓。大梵王造。與閣相扶即",
    "T45n1899_002:0890b13": "花開也。莊飾彫刻天工所營既非人匠。故絕",
    "T45n1899_002:0890b14": "言象。樓西飛廊連注重閣。鏤檻文棍亦非人",
    "T45n1899_002:0890b15": "有。天人聖眾經過旋樓並處其中。閣西寶樓",
    "T45n1899_002:0890b16": "天帝所造。高廣花麗同諸東梵。飛廊連閣如",
    "T45n1899_002:0890b17": "前不殊。大院南門內東畔有壇。大梵王造。西",
    "T45n1899_002:0890b18": "對方池名曰戒壇。樓至比丘請佛立之。初欲",
    "T45n1899_002:0890b19": "結戒乃集十方諸佛。于時有八百億同名釋",
    "T45n1899_002:0890b20": "迦。十方諸佛同名亦爾。創立戒壇壇既成已。",
    "T45n1899_002:0890b21": "諸佛登之共論戒法。其壇華麗非世所有狀若",
    "T45n1899_002:0890b22": "須彌。旁置龕窟皆安神像。常有天神恭敬守",
    "T45n1899_002:0890b23": "護。四周花林眾相難識。惟佛所登人不敢上。",
    "T45n1899_002:0890b24": "門西內有壇魔王所立。莊飾之舉亦等東方。",
    "T45n1899_002:0890b25": "初度尼時恐滅正法。乃集諸佛登壇。籌議理",
    "T45n1899_002:0890b26": "義百度遂有四部。故此兩壇惟佛行事。自上",
    "T45n1899_002:0890b27": "已來並述佛院棟宇壇池樓觀殿閣。其外所",
    "T45n1899_002:0890b28": "有並列植奇花異樹。四時常榮地若淨鏡。片",
    "T45n1899_002:0890b29": "無草穢。故來至者但聞香氣。淨境遂依此相",
    "T45n1899_002:0890c01": "號名道場。依境立目不徒設也。佛院之東西",
    "T45n1899_002:0890c02": "北三邊永巷。長列子無門戶。南從大牆依方",
    "T45n1899_002:0890c03": "開戶通於大巷。永巷三方樹林八行。交覆枝",
    "T45n1899_002:0890c04": "葉光陰不睹。僧眾前佛左邊遶為常。東迴北",
    "T45n1899_002:0890c05": "轉天常也。地上騰轉准而可知。",
    "T45n1899_002:0890c06": "次明僧院。三方遶佛重屋。上下前開後開。房",
    "T45n1899_002:0890c07": "中所有但是床敷樓送被枕曾未至此。從西為",
    "T45n1899_002:0890c08": "始號稱眾道房。有九間二重三隔。他方菩薩",
    "T45n1899_002:0890c09": "之所居住非凡所宅次北一房兩重一隔。是",
    "T45n1899_002:0890c10": "大迦葉舍利弗住。次北一房同上重隔。是憂",
    "T45n1899_002:0890c11": "婆離房恒所栖止。次北一房是羅睺羅富樓",
    "T45n1899_002:0890c12": "那目揵連三人所住。次北一房是阿羅周利",
    "T45n1899_002:0890c13": "所住。西行所極東轉北行諸房西半是無學",
    "T45n1899_002:0890c14": "人所居。東半是三果人所住。南轉東行諸房",
    "T45n1899_002:0890c15": "南是遠方凡僧所居。北是內外二凡僧住。此",
    "T45n1899_002:0890c16": "則遶佛房都盡。僧房院外三周大巷通徹無",
    "T45n1899_002:0890c17": "礙。兩邊開門南邊通中街。三門廣闢兩渠雙",
    "T45n1899_002:0890c18": "列。亦植奇樹交陰相接。二門東西各有院巷。",
    "T45n1899_002:0890c19": "四面周牆各旋步詹。兩不連及。",
    "T45n1899_002:0890c20": "中院東門之左自分五院。南頭巷南又分兩",
    "T45n1899_002:0890c21": "院。西名持律東曰戒壇律院。三門惟不開。中",
    "T45n1899_002:0890c22": "有大堂。律部律師多集住中。房遶三匝諸持",
    "T45n1899_002:0890c23": "律眾於此諮受。有銅鐘重三萬斤。四王共造。",
    "T45n1899_002:0890c24": "欲集大千聖眾。目連以神通力擊之。臺高七",
    "T45n1899_002:0890c25": "丈鐘形如漢地者。四面多有日月星辰山川",
    "T45n1899_002:0890c26": "河海之像。又有升󱐎秤尺等像。四眾常集凡",
    "T45n1899_002:0890c27": "僧打者亦聞三千界也。然目連所擊隨所為",
    "T45n1899_002:0890c28": "事立中造知。凡夫打者出聲而已。次東戒壇",
    "T45n1899_002:0890c29": "院有三門。如前院相中立戒壇。狀亞佛院。創",
    "T45n1899_002:0891a01": "立之時有八百億同名釋迦。十方諸佛同名。",
    "T45n1899_002:0891a02": "詹舉花樹周渠南流而出合外大渠。每有冠",
    "T45n1899_002:0891a03": "受有踐斯壇。然此具戒聖道因基佛所堅立。",
    "T45n1899_002:0891a04": "其緣周備後之作者徒有其名。至於行事綴",
    "T45n1899_002:0891a05": "旒而已。今敘昔緣知所為之重也。往昔明王",
    "T45n1899_002:0891a06": "佛形長五丈立戒壇。法制以五肘為基。表五",
    "T45n1899_002:0891a07": "分法身。釋迦如來告曰。娑婆眾生小見小聞",
    "T45n1899_002:0891a08": "恐大難成。或起疲怠故減。成之為二肘半。制",
    "T45n1899_002:0891a09": "三重者表於三空。下佛舍利於壇心內。時天",
    "T45n1899_002:0891a10": "帝釋於舍利上加覆釜形。大梵天王以無價",
    "T45n1899_002:0891a11": "珠置覆釜上以供舍利。今以前壇三重加覆",
    "T45n1899_002:0891a12": "釜珠還表五分法身。是以制量同迦葉二肘",
    "T45n1899_002:0891a13": "半也。其壇相量下之二層四角並安石柱四",
    "T45n1899_002:0891a14": "天王像。當角而下層高佛一肘不得過。過則",
    "T45n1899_002:0891a15": "地裂制心專一故一肘佛在人倍人。人長八尺佛則丈六。人肘姬周尺八寸肘三",
    "T45n1899_002:0891a16": "尺六寸也第二層高佛一肘半者。同轉輪王灌頂之",
    "T45n1899_002:0891a17": "時。踞坐壇上令諸小王以四海水。灌大王頂",
    "T45n1899_002:0891a18": "而受位也。即類比丘初登此壇。紹繼佛種位",
    "T45n1899_002:0891a19": "法久固如佛時也。取佛肘量者欲令比丘持",
    "T45n1899_002:0891a20": "戒如金剛也過去諸佛散身舍利餘類總碎。而臂骨不壞故以佛肘量約之也其戒",
    "T45n1899_002:0891a21": "壇牢固經劫不灰事同金剛。故以肘為量故",
    "T45n1899_002:0891a22": "也。其壇兩重並安釣欄。其堅柏以上加金珠",
    "T45n1899_002:0891a23": "臺。又金翅鳥衘龍同於上此鳥非佛本制。後北天竺阿羅漢憂樓質那之立",
    "T45n1899_002:0891a24": "所也擬新受戒者以戒自防繼除煩惱。如鳥吞",
    "T45n1899_002:0891a25": "龍故置此像。下層二重類須彌座。並安色道",
    "T45n1899_002:0891a26": "用級相覆。當要四面分龕安神。釣欄柱下師",
    "T45n1899_002:0891a27": "子神王相間而圓。隨狀彫飾盡思壯嚴。上第",
    "T45n1899_002:0891a28": "三重但高二寸用表二諦方七尺許。明佛說不出二諦。此中心上惟佛所行故",
    "T45n1899_002:0891a29": "也於座四角各安師子。背上有九孔擬安帳。",
    "T45n1899_002:0891b01": "柱下之二層四周階道各有四神。上層三面",
    "T45n1899_002:0891b02": "各立二階。北面一階下層南面二階東西北",
    "T45n1899_002:0891b03": "面各一階。階有三坎。壇外周匝一丈。內種四",
    "T45n1899_002:0891b04": "時花草。已外種花樹。八行其梵王寶珠大如",
    "T45n1899_002:0891b05": "五升。福德人見光明照百由旬。薄德見者猶",
    "T45n1899_002:0891b06": "如聚墨。佛入涅槃珠自然隱。迦葉結集此珠",
    "T45n1899_002:0891b07": "復現。阿難滅度亦潛亦沒。帝釋二珠結法既",
    "T45n1899_002:0891b08": "了。便在天上歡喜園中供養般若今既無珠。可作石龍然燈替",
    "T45n1899_002:0891b09": "處。在壇前常安二登高照壇上。使光遶高以供佛故也初立戒壇。每有法事必",
    "T45n1899_002:0891b10": "說遺教。於壇西南頭置坐說之大梵天王於壇南西階道西。化作",
    "T45n1899_002:0891b11": "鐵莖銀龍銀蓮。蓮花開合轉關道上。對欄上承按高座也次明登降壇儀。初十師",
    "T45n1899_002:0891b12": "依位正儀席地露足。從下層東階上東出北",
    "T45n1899_002:0891b13": "轉迴南東遶二重匝了。當佛禮三拜運想。請",
    "T45n1899_002:0891b14": "十方現在諸佛諸大菩薩羅漢聖僧降臨壇",
    "T45n1899_002:0891b15": "上。天龍八部遍滿空中。又請現在三上座行",
    "T45n1899_002:0891b16": "受戒法者。一名豆田那。二名樓至。三名馬蘭",
    "T45n1899_002:0891b17": "那。並是菩薩比丘原請佛立戒壇。結戒受戒",
    "T45n1899_002:0891b18": "者今並請之願降臨此。十師却行取南面上",
    "T45n1899_002:0891b19": "層西階而上。東轉北迴遶佛匝已。留三上座",
    "T45n1899_002:0891b20": "於下次坐。其欲受人將聽遺教。維那列下層",
    "T45n1899_002:0891b21": "東階道頭面西而立。威儀師從上東階下列",
    "T45n1899_002:0891b22": "向西階道。上下層已即東迴面北禮佛。三拜",
    "T45n1899_002:0891b23": "已䠒跪聽經竟。取東階却行接足。而下出戒",
    "T45n1899_002:0891b24": "壇外立。然後維那一一列入至問遮處。正當",
    "T45n1899_002:0891b25": "東階面北而立。威儀師從上東階接足而下",
    "T45n1899_002:0891b26": "問遮難已。從下層東階上西迴。從上層西階",
    "T45n1899_002:0891b27": "上東迴。當佛前禮三拜已。東轉北迴至羯磨",
    "T45n1899_002:0891b28": "師前作白和已。便喚受戒者登壇。如威儀師",
    "T45n1899_002:0891b29": "法。三上坐前禮已。次禮十師一一三禮拜威",
    "T45n1899_002:0891c01": "儀教其。乞戒羯磨者白和問遮難白。四受戒",
    "T45n1899_002:0891c02": "已隨次東面䠒跪。餘者受已總赴至佛前䠒",
    "T45n1899_002:0891c03": "跪。重聽遺教已立修威儀。懃理衣鉢立待指",
    "T45n1899_002:0891c04": "授。十師從西面北階下南出東迴正北佛前",
    "T45n1899_002:0891c05": "禮佛三拜已。新受戒人從東面階下。北出遶",
    "T45n1899_002:0891c06": "壇至南面下層西階下。東迴北面禮佛竟。十",
    "T45n1899_002:0891c07": "師方從下層東階下躡履南出。新受戒者從",
    "T45n1899_002:0891c08": "後而行。而華林間方令受者在前。十師從後",
    "T45n1899_002:0891c09": "還所止。戒壇院內有大鐘臺高四百尺。上有",
    "T45n1899_002:0891c10": "聖鐘。重十萬斤形如須彌。盃上立千輪王像",
    "T45n1899_002:0891c11": "輪王千子。各各具足四面。各有一大摩尼寶",
    "T45n1899_002:0891c12": "珠。大如三升陷於鐘腹。足有九龍相盤之像。",
    "T45n1899_002:0891c13": "龍口吐水具八功德至受戒時。將欲受者至",
    "T45n1899_002:0891c14": "鐘。四面九龍吐水灌諸僧。如頂生王受轉輪",
    "T45n1899_002:0891c15": "王位。金鐘灌頂之像。今令受戒人新受佛戒。",
    "T45n1899_002:0891c16": "如佛法王受法王位不徒設也。又梵王摩尼",
    "T45n1899_002:0891c17": "珠放光照受戒人。光觸身時清涼樂將使戒",
    "T45n1899_002:0891c18": "珠明淨如摩尼寶珠塵不染。前之大鐘劫初",
    "T45n1899_002:0891c19": "時輪王所造。聖人受戒令得通者擊之聲振",
    "T45n1899_002:0891c20": "三千。一切聖人聞皆證果。惡趣聞者皆識宿",
    "T45n1899_002:0891c21": "命智。凡夫受戒則使摩坻比丘擊之其人是大力當十萬人。",
    "T45n1899_002:0891c22": "筋力之最則不可記也人中力士擊者聲聞小千世界。隨",
    "T45n1899_002:0891c23": "界新受比丘咸識宿命因緣善惡之事。皆護",
    "T45n1899_002:0891c24": "禁戒如持浮囊。其鐘臺相須彌山形。在大池",
    "T45n1899_002:0891c25": "中有九金龍向上盤結。一龍九十一頭於諸",
    "T45n1899_002:0891c26": "頭上構架金寶千梁萬柱。純諸名珍瓦用頗",
    "T45n1899_002:0891c27": "黎晃曜心目。初受戒者創登壇時其臺即轉。",
    "T45n1899_002:0891c28": "諸龍口中皆出香。其兩足上龍口吐香雲。色",
    "T45n1899_002:0891c29": "如黃金蓋覆壇上。其摩尼珠放大光明又遶戒",
    "T45n1899_002:0892a01": "壇。上有天樂讚持戒者所獲功德。其臺及龍",
    "T45n1899_002:0892a02": "是羅矆阿修羅所造。頗梨瓦者帝釋所造。其",
    "T45n1899_002:0892a03": "下地者和修吉龍所造。其池四面砌以白玉",
    "T45n1899_002:0892a04": "下布銀沙。池水水者散脂大將施水色清甘",
    "T45n1899_002:0892a05": "如乳不異。諸持戒者有病飲之無不除愈。破",
    "T45n1899_002:0892a06": "戒若飲如吞熱鐵。佛將涅槃水先枯竭屋瓦",
    "T45n1899_002:0892a07": "飛去。佛滅度已供養舍利。經于一月方始。",
    "T45n1899_002:0892a08": "闍維焚了即日分舍利竟。往至祇洹具問事",
    "T45n1899_002:0892a09": "已。經十三日結集三藏。方往王城至結集",
    "T45n1899_002:0892a10": "時。大迦葉集僧。僧上使目連鳴鐘。集百億四",
    "T45n1899_002:0892a11": "天下凡聖僧眾。便白四羯磨罰賓頭盧及阿",
    "T45n1899_002:0892a12": "難。已令阿難上高座。披如來麁布僧伽梨阿",
    "T45n1899_002:0892a13": "難受教先誦遺教。如佛約勅。諸大菩薩大阿",
    "T45n1899_002:0892a14": "羅漢。一切比丘天龍八部皆悉悲號涕泣。尊",
    "T45n1899_002:0892a15": "者大迦葉從座而起。披麁布僧伽梨捉尼師",
    "T45n1899_002:0892a16": "壇。至高座前敷尼師壇。禮阿難已又遶三匝。",
    "T45n1899_002:0892a17": "大梵天王持寶蓋覆阿難上。天主帝釋進七",
    "T45n1899_002:0892a18": "寶案置阿難前。魔王波旬持七寶拂受與阿",
    "T45n1899_002:0892a19": "難。魔王帝釋夾侍兩邊。四天王侍高座四脚。",
    "T45n1899_002:0892a20": "三十二使在迦葉後。䠒跪而止時。大迦葉禮",
    "T45n1899_002:0892a21": "阿難。已右遶三匝至前。問訊如佛無殊。便",
    "T45n1899_002:0892a22": "問阿難。汝隨如來二十餘年。世尊所制毘尼",
    "T45n1899_002:0892a23": "教門先於何處。若布薩時當用何籌籌為長",
    "T45n1899_002:0892a24": "短。說戒之時作何方法。最初受戒師僧弟子",
    "T45n1899_002:0892a25": "若為昇壇。最初戒壇若為集眾。高下闊狹何",
    "T45n1899_002:0892a26": "依何時肘量安舍利不。四面周匝周用何物",
    "T45n1899_002:0892a27": "砌開幾階道遶壇。四面作何形像。無石國中",
    "T45n1899_002:0892a28": "得作壇不。無土國中得用沙不。伽藍院宇何",
    "T45n1899_002:0892a29": "方相邊方。受戒幾僧得受。末法時中無清淨",
    "T45n1899_002:0892b01": "僧。初受戒者若為能具比丘尼戒。先無尼眾",
    "T45n1899_002:0892b02": "比丘得不。如是次第三千八百問。阿難如問",
    "T45n1899_002:0892b03": "次第答曰。最初成道於鹿野苑中度五拘倫。",
    "T45n1899_002:0892b04": "便說法答戒壇初上集佛。諸佛之中須彌登",
    "T45n1899_002:0892b05": "王最為長宿。釋迦佛問往。古諸佛何方法教",
    "T45n1899_002:0892b06": "諸比丘。登壇布薩用何作籌登壇如上。往古",
    "T45n1899_002:0892b07": "諸佛布薩之時金剛為籌。比丘用於香水。欲",
    "T45n1899_002:0892b08": "令持戒心如金剛智一一簡擇煩惱惡覺令絕",
    "T45n1899_002:0892b09": "滅。故籌相者當用檀等諸香木作之。內外寶",
    "T45n1899_002:0892b10": "者竹草中空皆不可作。又不得畫繪及以漆",
    "T45n1899_002:0892b11": "塗。為損眾生迦之飾好。應以素函盛之。籌極",
    "T45n1899_002:0892b12": "長如佛一搩手半。短者一搩手。說戒之前當",
    "T45n1899_002:0892b13": "先悔過對手懺已。維那差一好音比丘。誦遺",
    "T45n1899_002:0892b14": "教經。諸比丘各䠒跪聽。如對法佛自前誦已。",
    "T45n1899_002:0892b15": "維那方營說戒眾具。先洗足香水洒地勿作",
    "T45n1899_002:0892b16": "聲。然始出籌至上座前。上座受已維那灌水。",
    "T45n1899_002:0892b17": "上座浴籌先以清水次以香湯。淨巾拭乾勿",
    "T45n1899_002:0892b18": "令有聲及以為地若作聲者惱諸鬼神。籌墮地者損地居眾生亦損比丘。魔王聞籌聲",
    "T45n1899_002:0892b19": "者及聞墮。皆大歡喜惱亂比丘亦害令死也是故說戒時比丘寂靜不",
    "T45n1899_002:0892b20": "得亂語。當念世間無常早出生死。維那執",
    "T45n1899_002:0892b21": "籌至檄所。立鳴槌唱沙彌入。令誦五德十數。",
    "T45n1899_002:0892b22": "已方如常唱白或誦戒序。已唱沙彌出依法",
    "T45n1899_002:0892b23": "誦戒竟。維那又命經師。令誦遺教了方散。",
    "T45n1899_002:0892b24": "又答最初受戒。善來鹿五拘倫於鹿苑中白",
    "T45n1899_002:0892b25": "四羯磨。於竹園迦蘭陀精舍為狗睒彌國難",
    "T45n1899_002:0892b26": "提比丘。有一犯重比丘在十僧數。難提受已",
    "T45n1899_002:0892b27": "白佛為得戒否。佛問沙彌未受戒時知彼犯",
    "T45n1899_002:0892b28": "不。答知。佛言不得戒不知者得。佛為難提",
    "T45n1899_002:0892b29": "於祇洹戒壇集僧更受。又答戒塔土之與沙",
    "T45n1899_002:0892c01": "任時得作。又答尼受先無尼者僧獨得受。若",
    "T45n1899_002:0892c02": "後尼至進二部僧更為重受。僧尼足數離見",
    "T45n1899_002:0892c03": "聞疑。得充為用如是次第阿難答竟。池水還",
    "T45n1899_002:0892c04": "出色白如乳然失乳味。以表佛法正法衰微",
    "T45n1899_002:0892c05": "漸漸薄淡。如涅槃中如水乳譬結集都了。大",
    "T45n1899_002:0892c06": "鍾寶臺飛上兜率。池之四周砌玉銀沙。龍王",
    "T45n1899_002:0892c07": "收去水便枯竭。次巷北院又分為二。西名論",
    "T45n1899_002:0892c08": "院。論及論師皆集其中。中有大堂。周房四遶",
    "T45n1899_002:0892c09": "三面開門。唯西不開。有一銅鐘形如要鼓。乾",
    "T45n1899_002:0892c10": "闥婆王之所造也。上有梵王帝釋魔王四天",
    "T45n1899_002:0892c11": "王。娑竭龍王及阿修羅宮殿部位男女等像。",
    "T45n1899_002:0892c12": "若諸異學外道繫論。則使神通無學擊之。聲",
    "T45n1899_002:0892c13": "振三千世界。諸論議者將欲拒抗。聲聞訥鈍",
    "T45n1899_002:0892c14": "無敢發言。有好心者欲聞解疑。聞聲登惠開。",
    "T45n1899_002:0892c15": "菩薩萌動神智得不退轉。次東一院名修多",
    "T45n1899_002:0892c16": "羅院。門向西北開。中有三重高閣。周房遶之",
    "T45n1899_002:0892c17": "蓮池流渠林樹交影。經部經師皆所同止。有",
    "T45n1899_002:0892c18": "一石鐘形如漢樣。如青碧玉。可受十斛。鼻上",
    "T45n1899_002:0892c19": "有三十三天像。四面以金銀隱起。東西兩面",
    "T45n1899_002:0892c20": "有大寶珠。陷在其腹大如五升。八角分曜杜",
    "T45n1899_002:0892c21": "若花形周匝。作十方諸佛初成道像。至日出",
    "T45n1899_002:0892c22": "時鐘上諸佛皆說十二部經。舍衛城中童男",
    "T45n1899_002:0892c23": "童女悉來聽之。聞成聖果。犯欲之者則不聞",
    "T45n1899_002:0892c24": "誨。每至說前摩尼大將以金剛杵擊之。聲聞",
    "T45n1899_002:0892c25": "百億世界。寶珠光明遍照十方。其光明中百",
    "T45n1899_002:0892c26": "千釋迦說修多羅。此鐘是拘樓秦佛所造。彼",
    "T45n1899_002:0892c27": "佛滅後娑竭龍王收去。釋迦佛興龍復將來。",
    "T45n1899_002:0892c28": "及佛將滅珠光唱言。釋迦如來却後三月當",
    "T45n1899_002:0892c29": "般涅槃。鐘鼻諸天聞皆涕泣。龍復將去。次",
    "T45n1899_002:0893a01": "北大院名佛洗衣院。南開一門中有大堂。周",
    "T45n1899_002:0893a02": "房三匝方石圓池天之所作。花林交植香淨",
    "T45n1899_002:0893a03": "充滿。佛樂洗衣天人同集。釋提桓因施以天",
    "T45n1899_002:0893a04": "樂一部。若佛不至樂音之中但說無常苦空。",
    "T45n1899_002:0893a05": "佛若臨者乾闥婆王自來鼓之。六時奏樂初",
    "T45n1899_002:0893a06": "不斷。及佛滅後娑竭羅龍王收。將入宮供養",
    "T45n1899_002:0893a07": "經典。此樂有三千餘器。迦樓羅王之所造",
    "T45n1899_002:0893a08": "也。",
    "T45n1899_002:0893a09": "次北大院名為佛經行所。南開一門中有大",
    "T45n1899_002:0893a10": "堂。前二珠柱帝釋所作。晝夜常照佛多遊此。",
    "T45n1899_002:0893a11": "院中莊嚴特高。諸處名花奇樹倍勝於前院。",
    "T45n1899_002:0893a12": "有兩部天樂。帝釋所施。樂器純以七寶作之。",
    "T45n1899_002:0893a13": "形小前樂。天諸童子六時常鼓。有三萬餘種。",
    "T45n1899_002:0893a14": "未奏之前諸樂音中多說六波羅蜜行。又說",
    "T45n1899_002:0893a15": "持成功德讚嘆受行者。舍衛城中根不具者",
    "T45n1899_002:0893a16": "聞音得具。破戒人聞悲泣發露戒根還生。及",
    "T45n1899_002:0893a17": "迦葉登壇殯二聖已阿難昇座已。諸天童子",
    "T45n1899_002:0893a18": "還奏此樂。音中所說過去諸佛行毘尼法。又",
    "T45n1899_002:0893a19": "說釋迦如來教勅弟子行戒律事。諸天龍八",
    "T45n1899_002:0893a20": "部聞皆悲泣至結集了。兜率諸天將上天去。",
    "T45n1899_002:0893a21": "今在彌勒佛所。",
    "T45n1899_002:0893a22": "次北一院名曰佛衣服院。堂房如上。南門向",
    "T45n1899_002:0893a23": "巷。阿難所止常護佛衣。有一銅磬可受五升。",
    "T45n1899_002:0893a24": "磬子四邊悉黃金。鏤作過去佛弟子。又鼻上",
    "T45n1899_002:0893a25": "以紫磨金為九龍形。背上立天人像。執玉槌",
    "T45n1899_002:0893a26": "用擊磬。聞三千世界。音中亦說諸佛教誡弟",
    "T45n1899_002:0893a27": "子法。磬是梵王造之。及佛滅度娑竭羅龍王",
    "T45n1899_002:0893a28": "收入海宮。佛院之東自分六所。下之諸院南",
    "T45n1899_002:0893a29": "門向巷。巷中花樹如上已陳。東頭第一名曰",
    "T45n1899_002:0893b01": "違陀院。外道同宗以為極教。佛許比丘一時",
    "T45n1899_002:0893b02": "讀之。為伏外道故中有周閣。四天下中韋陀",
    "T45n1899_002:0893b03": "之文普集其中。院有七寶小鼓子。若有比丘",
    "T45n1899_002:0893b04": "欲讀韋陀典者鼓即自鳴。僧伽藍人執鑰匙",
    "T45n1899_002:0893b05": "開院。此鼓是王舍城人工匠所造。次西第二",
    "T45n1899_002:0893b06": "院名為書院。大千界中不同文書竝集其中。",
    "T45n1899_002:0893b07": "有大重閣安置書籍。佛開擊讀不依其見為",
    "T45n1899_002:0893b08": "伏俗故。中小銀鼓石人頭戴。若欲入院石人",
    "T45n1899_002:0893b09": "舉手向上擊鼓。僧伽藍人即來開戶。其鼓聲",
    "T45n1899_002:0893b10": "者如人琴音。比丘讀書鼓聲不絕自然開解。",
    "T45n1899_002:0893b11": "鼓是弗波提州無施王所造。",
    "T45n1899_002:0893b12": "次西第三院名陰陽書籍院。百億天下陰陽",
    "T45n1899_002:0893b13": "群籍總集此坊。佛開比丘一時有閱為惟異",
    "T45n1899_002:0893b14": "術。有六小鼓。三金三銀形如五升鉢。蓮花三",
    "T45n1899_002:0893b15": "莖用承此鼓。鼓上有日月天子像。手執金銀",
    "T45n1899_002:0893b16": "二搥。時至便擊僧人如前聞聲。開戶比丘讀",
    "T45n1899_002:0893b17": "書鼓聲不絕。便自開解不勞人授。鼓音又說",
    "T45n1899_002:0893b18": "日月星辰宮殿廣狹度數之法。及百億世界",
    "T45n1899_002:0893b19": "陰陽異術。其白銀鼓者月天子所造。黃金鼓",
    "T45n1899_002:0893b20": "者日天子所造。及佛滅後上兜率宮本院。昔",
    "T45n1899_002:0893b21": "時有百億世界渾天圖。及漏剋法尺寸升𭽓",
    "T45n1899_002:0893b22": "升合秤兩釐撮籌量。水為機關。竝是天龍人",
    "T45n1899_002:0893b23": "功共造。諸渾天圖日月星像竝用金銀。佛臨",
    "T45n1899_002:0893b24": "滅度諸機關等竝竝皆墮落天文乖。佛滅既",
    "T45n1899_002:0893b25": "已收入龍宮。",
    "T45n1899_002:0893b26": "次西第四醫方之院。諸天下中所有醫方皆",
    "T45n1899_002:0893b27": "集。坊中有銅鈴。狀如麥角可受三斗。以金師",
    "T45n1899_002:0893b28": "子為鼻。比丘入院鈴鳴門開不勞寺人。音如",
    "T45n1899_002:0893b29": "琴音聲。比丘聞之自然開解諸業通塞。三果",
    "T45n1899_002:0893c01": "已上有病。來入此院聞鈴便愈。凡僧病聞不",
    "T45n1899_002:0893c02": "能有差。鈴是耆婆用藥所作。佛滅後耆婆收",
    "T45n1899_002:0893c03": "隱。當取銅時三門選銅。除北有洲洲六處。亦",
    "T45n1899_002:0893c04": "來震旦江南牛頭山。取之用藥合成。",
    "T45n1899_002:0893c05": "次西第五院名僧家淨人坊。十八以上二十",
    "T45n1899_002:0893c06": "已下。諸子等常止此中。掃洒諸院清潔無",
    "T45n1899_002:0893c07": "勝。",
    "T45n1899_002:0893c08": "次西第六名天童院。諸天童子常有三百為",
    "T45n1899_002:0893c09": "供。佛故止此院中。大院西巷門西自分六院。",
    "T45n1899_002:0893c10": "南第一院開於三門。西塞名無常院。中有一",
    "T45n1899_002:0893c11": "堂但以白銀。四面白廊白華充滿。畫白骨狀",
    "T45n1899_002:0893c12": "無處不有。諸欲無常皆舉至此。令見白骨諸",
    "T45n1899_002:0893c13": "非常相。既命終已。從南門出西大牆之西門。",
    "T45n1899_002:0893c14": "一切無常皆由此路。院有八鐘。四白銀四頗",
    "T45n1899_002:0893c15": "梨銀鐘在院四角。起臺置之。頗黎鐘者在無",
    "T45n1899_002:0893c16": "常堂四隅。銀鐘四口各重十萬斤形如須彌。",
    "T45n1899_002:0893c17": "九龍盤遶壇鍾鼻在臺上仰。銀蓮華中一一",
    "T45n1899_002:0893c18": "鐘邊。一白銀人戴天冠。摩尼寶王在頂上。高",
    "T45n1899_002:0893c19": "一丈二尺手執銀槌比丘將逝。四角銀人一時",
    "T45n1899_002:0893c20": "打鐘。音中所說諸佛入涅槃法。他化天人聞",
    "T45n1899_002:0893c21": "此鐘。天童將白華幡來。下供養比丘死屍。兜",
    "T45n1899_002:0893c22": "率諸天便持天中十六種花下投院中。是病",
    "T45n1899_002:0893c23": "比丘聞於鐘聲。不失本心得生善道。其頗梨",
    "T45n1899_002:0893c24": "鐘形如腰鼓。鼻有一金毘侖。乘金師子手執",
    "T45n1899_002:0893c25": "白拂。病僧氣將大漸。是金毘侖口說無常苦",
    "T45n1899_002:0893c26": "空無我。手舉白拂鍾即自鳴。音中亦說諸行",
    "T45n1899_002:0893c27": "無常是生滅法。生滅滅已寂滅為樂。病僧聞",
    "T45n1899_002:0893c28": "音苦惱即除得清涼樂。如入三禪垂生淨土。",
    "T45n1899_002:0893c29": "若大德人四頗梨鐘腹放大光明。光中所說",
    "T45n1899_002:0894a01": "菩薩六度。病人見光生諸佛國。而是鐘光隨",
    "T45n1899_002:0894a02": "亡神往所生之處。奪日月光弊諸天光。上銀",
    "T45n1899_002:0894a03": "鐘者帝釋所造。頗梨鐘者月天子所造。其聲",
    "T45n1899_002:0894a04": "所至百億世界。至佛滅後二鐘上去各還本",
    "T45n1899_002:0894a05": "土。裕師又說次小巷北第二院。名聖人病坊",
    "T45n1899_002:0894a06": "院。開門如上。舍利弗等諸大聖人有病投中。",
    "T45n1899_002:0894a07": "房堂眾具須皆備。有醫方藥庫常以供給。但",
    "T45n1899_002:0894a08": "擬凡聖非所止。",
    "T45n1899_002:0894a09": "次北第三院名佛病坊。開門如上。堂宇周列",
    "T45n1899_002:0894a10": "花樹兩列。耆婆阿難在此瞻侍。大梵天王施",
    "T45n1899_002:0894a11": "八部樂。一一樂器有十六種。皆以金銀七寶",
    "T45n1899_002:0894a12": "所成。佛為眾生示疾。凡此諸樂出音以娛樂",
    "T45n1899_002:0894a13": "佛。如來聞音病即除愈。若病不除樂音便奏",
    "T45n1899_002:0894a14": "六度神足等曲聲遍三千。初地十住有現疾",
    "T45n1899_002:0894a15": "者聞音除愈。如來滅後經十六年。猶在院中",
    "T45n1899_002:0894a16": "過此。梵收今在色界。",
    "T45n1899_002:0894a17": "次北第四院名四天王獻佛食坊。亦南北東",
    "T45n1899_002:0894a18": "開堂房如上花樹亦爾。四天梵王來獻食者",
    "T45n1899_002:0894a19": "皆至此院。佛為受之。佛受人衣天食者為表",
    "T45n1899_002:0894a20": "人天大福田。故准常乞食。為物受之非佛所",
    "T45n1899_002:0894a21": "食。諸天受之皆作佛事。以化身故不受不食。",
    "T45n1899_002:0894a22": "無有便利與天不殊。亦有佛廁示知而已。病",
    "T45n1899_002:0894a23": "院之中有一鐃樂。黃金為舌四王所造。佛示",
    "T45n1899_002:0894a24": "食時四王便搖至于食訖。鐃放光明奪於日",
    "T45n1899_002:0894a25": "月。遠照百億世界。中光所說施食功德語四",
    "T45n1899_002:0894a26": "王。我滅度後有諸弟子。破戒無戒無有威德",
    "T45n1899_002:0894a27": "不能自活。我以白豪百分滅一光明。汝施三",
    "T45n1899_002:0894a28": "分光明共汝供給末法比丘。四天王敬諾。一",
    "T45n1899_002:0894a29": "如佛教。又誡四王。我滅度後可將此鐃。入此",
    "T45n1899_002:0894b01": "院中日別一搖。令我弟子易得供養。四王流",
    "T45n1899_002:0894b02": "涕如佛所勅乃至於今。日日常下祇洹故地。",
    "T45n1899_002:0894b03": "搖鼓此鐃順佛遺命。",
    "T45n1899_002:0894b04": "次北一院名為浴坊。三門如上。浴室之諸具",
    "T45n1899_002:0894b05": "充足。溫冷稱情便訖。即流方入大院。次北",
    "T45n1899_002:0894b06": "第六院名為流廁。有大高屋三重而立。飛橋",
    "T45n1899_002:0894b07": "雙上甚自清淨。下施廁坑砌以伏竇。天帝手",
    "T45n1899_002:0894b08": "作上無臭氣。大渠從大院北西注。南入廁院",
    "T45n1899_002:0894b09": "伏流入竇。北出會於大河人無見者。一切比",
    "T45n1899_002:0894b10": "丘皆此便利。余聞此說深為獲相。故江淮已",
    "T45n1899_002:0894b11": "南諸古寺者皆設都清一所。中已北周屏澆",
    "T45n1899_002:0894b12": "院。臭處蓬勃伊何可言。曾至并州城北置一",
    "T45n1899_002:0894b13": "都清。樓道登上類同天竺。斯則閣舍未足為",
    "T45n1899_002:0894b14": "高。但為寺居塗泥不穿漏故。設斯宇非同大",
    "T45n1899_002:0894b15": "臭。但置一清斯言必虛妄。咎者彼者則武德",
    "T45n1899_002:0894b16": "諸房多少屏。豈是尊尚援不立周清者乎。自",
    "T45n1899_002:0894b17": "上至此東西粗了。又寺大院四角內各有一",
    "T45n1899_002:0894b18": "院。西北角地神堅牢云是女神。部屬八十億",
    "T45n1899_002:0894b19": "當門立大神像。神問佛曰。自古諸佛皆有鬼",
    "T45n1899_002:0894b20": "神形像。世尊來年滅度何以不教作之。護持",
    "T45n1899_002:0894b21": "伽藍弟子遺法。佛命淨居天作地神堅牢散",
    "T45n1899_002:0894b22": "脂大將。用天金作形如真神。佛滅度後二十",
    "T45n1899_002:0894b23": "六年。龍剋木代之金像。將入大海宮後三院",
    "T45n1899_002:0894b24": "像亦爾。東北角院諸龍王像純以碧玉作。百",
    "T45n1899_002:0894b25": "億天下龍部位並擬之。是婆稚阿修羅共大",
    "T45n1899_002:0894b26": "梵天王第二作。東南角是大千世界力士院",
    "T45n1899_002:0894b27": "部位。八十億化樂天王用銀作之。西南角是",
    "T45n1899_002:0894b28": "大千世界大梵天王摩王帝釋部位。百四十",
    "T45n1899_002:0894b29": "萬七寶所成。金剛慧菩薩造寺。大院東大路",
    "T45n1899_002:0894c01": "之左名供僧院。路闊三里中有林樹一十八",
    "T45n1899_002:0894c02": "行。花菓相間東西兩渠北流清駿。西邊渠者",
    "T45n1899_002:0894c03": "從大院伏竇東出北流。此之大路巖淨潔車",
    "T45n1899_002:0894c04": "馬不行。路之南北左右各置一大石神。地神",
    "T45n1899_002:0894c05": "堅牢之所造也。手執戟足蹈鬼。威嚴猛毅不",
    "T45n1899_002:0894c06": "可仰瞻。有行者過低目急步。僧淨厨院自有",
    "T45n1899_002:0894c07": "三所南北而列。是佛滅後十二年中為病比",
    "T45n1899_002:0894c08": "丘制斯地。諸比丘等從四大院東門而出。門",
    "T45n1899_002:0894c09": "對淨厨中院。南巷厨院。南橫二大院中開一",
    "T45n1899_002:0894c10": "巷。南北施門南門極大。題曰寺大園門。門西",
    "T45n1899_002:0894c11": "一院自分南北。兩院中央開巷。南邊東西又",
    "T45n1899_002:0894c12": "分二所。各開一門。西畔一院名諸聖人諸王",
    "T45n1899_002:0894c13": "天眾出家處。門東開。大碧玉石縱廣一里。出",
    "T45n1899_002:0894c14": "地二尺金為界。道南北而列。東畔一院名凡",
    "T45n1899_002:0894c15": "下出家處。門向東開。當出家時忉利天王將",
    "T45n1899_002:0894c16": "上宮殿下來。布置兩院莊嚴。",
    "T45n1899_002:0894c17": "次北一院名曰果園。或曰佛經行地。門向南",
    "T45n1899_002:0894c18": "開。波斯匿王之所造也。山池極多各施異狀。",
    "T45n1899_002:0894c19": "渠流文轉繚遶泉林。清淨香氣充滿斯地。佛",
    "T45n1899_002:0894c20": "多經行遊歷於此。門東一院名曰竹菜園。門",
    "T45n1899_002:0894c21": "向西開。與向果園巷門相對。翠竹眾蔬分畦",
    "T45n1899_002:0894c22": "列植不可傳盡。竹菜園之東北別有一院。名",
    "T45n1899_002:0894c23": "解衣車馬處。門向北開通於大巷。是諸國王",
    "T45n1899_002:0894c24": "解衣車馬所。園宇連亘皆以石作。天帝所為。",
    "T45n1899_002:0894c25": "凡有王至從巷東門來至此院。解散王服釰",
    "T45n1899_002:0894c26": "履諸儀。車馬侍從並居此。然後西出入於寺",
    "T45n1899_002:0894c27": "院。次西一院名諸王夫人解衣服院。門向",
    "T45n1899_002:0894c28": "南開。末利等諸王夫人來欲禮佛。先於此中",
    "T45n1899_002:0894c29": "解衣嚴服。然後入大院中見佛。次北中大院",
    "T45n1899_002:0895a01": "名供食院。自分兩所各橫分三大門。南北門",
    "T45n1899_002:0895a02": "入食厨院隔以大牆。中開二門通於三所。中",
    "T45n1899_002:0895a03": "央大院惟受天供中立□大堂。東西極闊有",
    "T45n1899_002:0895a04": "大功德事。諸天輒下為營具膳。堂北大井東",
    "T45n1899_002:0895a05": "西各一。青石甃砌涌注無竭。東是梵王西是",
    "T45n1899_002:0895a06": "帝釋。一開已後終無竭敗。院西南角有一小",
    "T45n1899_002:0895a07": "院。中有小堂是維那者監護住此院。東南角",
    "T45n1899_002:0895a08": "有一小院名牛馬坊。中院西坊是淨人住。周",
    "T45n1899_002:0895a09": "遍三面列房開戶。院門南東開。諸造食者常",
    "T45n1899_002:0895a10": "止此中。唯是男子十八已上修飾客儀。入於",
    "T45n1899_002:0895a11": "中院北入食厨。造生成熟其房。次北有一",
    "T45n1899_002:0895a12": "佛堂鍾臺周廓。是上淨人常禮事房中。院東",
    "T45n1899_002:0895a13": "坊有倉碾碓磑。南西北方各開門。日有米穀",
    "T45n1899_002:0895a14": "食調營理頻煩。人物榱丙此院尤甚。其北大",
    "T45n1899_002:0895a15": "堂名造食厨。橫置一舍廣極眺矚。有三十六",
    "T45n1899_002:0895a16": "竈。東西而列銀同所成。中諸食器為是天有",
    "T45n1899_002:0895a17": "人非所議。厨東一院門向南開。是米麵庫眾",
    "T45n1899_002:0895a18": "具藏此院。東北角有一小院。中有房宇典座",
    "T45n1899_002:0895a19": "所居凡日造食。維那厨舍之前。典座居厨之",
    "T45n1899_002:0895a20": "後。院更有職司不相攝屬。最巷北大院名僧",
    "T45n1899_002:0895a21": "食所。自開三門中門之北有大食堂。堂前列",
    "T45n1899_002:0895a22": "樹方維相對交陰相接。渠流灌注甚可觀閱。",
    "T45n1899_002:0895a23": "凡僧食者多止此林。值雨依堂故有兩設林。",
    "T45n1899_002:0895a24": "南院北門之右食厨之地置一食堂。凡造訖",
    "T45n1899_002:0895a25": "淨人持之來置此堂。不入北院時至。行訖量",
    "T45n1899_002:0895a26": "此堂中僧。但取食曾不見諸食具故有僧制。",
    "T45n1899_002:0895a27": "東厨食房非知事者不得輒至。斯則淨穢兩",
    "T45n1899_002:0895a28": "別各有其途。淨地所置事不獲已。故在寺東",
    "T45n1899_002:0895a29": "三里而置。別結大界於上加時。若依教中大",
    "T45n1899_002:0895b01": "小乘經皆所不許。僧厨淨厨縱有結者。是佛",
    "T45n1899_002:0895b02": "前制後勅廢前。自有常則得安樂。然行於廢",
    "T45n1899_002:0895b03": "教甚可畏也。後竹園寺依教立厨三里。里中",
    "T45n1899_002:0895b04": "荒林竦峻。有黑師子殺諸比丘。佛又開教阿",
    "T45n1899_002:0895b05": "難狹制限至三間。巷開無權不許遮礙。用斯",
    "T45n1899_002:0895b06": "諸地可不鏡乎。食林之東有一小院。門向南",
    "T45n1899_002:0895b07": "開。是僧淨人常行食者小便之。院東北角有",
    "T45n1899_002:0895b08": "小便處。若大便者出大院外別有處所。院北",
    "T45n1899_002:0895b09": "藥庫是供凡夫病比丘者。庫北二院。西是凡",
    "T45n1899_002:0895b10": "僧病人所居。東是病者大小便處。故寺僧院",
    "T45n1899_002:0895b11": "有凡僧病皆詣此中。食院西方又分二院。各",
    "T45n1899_002:0895b12": "不相通。南邊一院南東北門名脫著衣院。堂",
    "T45n1899_002:0895b13": "屋充滿。北有一院名浴室坊中有兩堂。東是",
    "T45n1899_002:0895b14": "衣堂西為浴室。浴具豐足。南開一門與前相",
    "T45n1899_002:0895b15": "對。佛在世時乃至後立。老病比丘不堪乞食",
    "T45n1899_002:0895b16": "方入此厨佛為法王常入城乞食返住常所示",
    "T45n1899_002:0895b17": "受飯食。諸餘侍從何得安坐。故諸老病每日",
    "T45n1899_002:0895b18": "食時。從大寺院東門雁行。而出北至厨院。北",
    "T45n1899_002:0895b19": "巷西門北入解脫衣院。脫大上衣置此院中。",
    "T45n1899_002:0895b20": "又著故衣從東門出入林。食訖在浴室院。脫",
    "T45n1899_002:0895b21": "故衣入浴室。洗訖入衣院中。著入寺禮從南",
    "T45n1899_002:0895b22": "門出。西巷南入大寺。明日來時脫著還爾。又",
    "T45n1899_002:0895b23": "東院僧之淨人男女大小皆止其中。亦有田",
    "T45n1899_002:0895b24": "業事不可述。裕師聖迹記總集諸傳。以法顯",
    "T45n1899_002:0895b25": "為本。余以近聞亦未見諸錄。如經往述。叵相",
    "T45n1899_002:0895b26": "符會至於戒壇。凡聖僧房異設。院宇雖廣莫",
    "T45n1899_002:0895b27": "顯別之所由。層架單重熟明立之緣遘。今所",
    "T45n1899_002:0895b28": "圖傳備矚源流。尋諸聖意略可知矣。有人不",
    "T45n1899_002:0895b29": "信。謂是幽冥幻夢之傳。何足希仰。余為幻夢",
    "T45n1899_002:0895c01": "影響凡聖同之。俱是性空知何准的。但凡素",
    "T45n1899_002:0895c02": "識有若霧遊昏迷方所。妙假津導導之有漸。",
    "T45n1899_002:0895c03": "或天或人詞理可從。無越前軌如可承寄。隨",
    "T45n1899_002:0895c04": "凡則行忽與理乖聖亦須擲。豈有雷同都無",
    "T45n1899_002:0895c05": "情誨。故佛大聖人也。堂堂相狀天下獨尊。有",
    "T45n1899_002:0895c06": "邪見者敬而不敬。佛亦隨性任其誹之。如有",
    "T45n1899_002:0895c07": "所說與法不違。佛亦聽之隨而受學。故文云。",
    "T45n1899_002:0895c08": "所謂法者佛說天說化人所說。據斯論說幽",
    "T45n1899_002:0895c09": "顯咸陳。余以亦以此事門之所聞。則同天人",
    "T45n1899_002:0895c10": "說。恐凡莫信不受斯述。彼日為信者施自然",
    "T45n1899_002:0895c11": "獲福。彼不信者目覩佛經尚不能用。聞此不",
    "T45n1899_002:0895c12": "信何足涉之。置之言外不胥述彼。余聞斯告",
    "T45n1899_002:0895c13": "情事壑然。故備出之。非無遺囑擬重祈請。庶",
    "T45n1899_002:0895c14": "覿聖跡有若面焉。",
    "T45n1899_002:0895c15": "華胥大夏中天竺舍衛國祇洹圖經卷下終",
    "T45n1899_002:0895c16": "唐乾封二年春未感通出之。統祥諸西域",
    "T45n1899_002:0895c17": "聖迹。此為條貫隨語隨疎。且存筆受事超",
    "T45n1899_002:0895c18": "凡表周絕飾詞。幸有逢者知斯大意。余見",
    "T45n1899_002:0895c19": "前代諸傳。組織表軸殊有可觀。至於時代",
    "T45n1899_002:0895c20": "罕有存者。覽法師所作前後表之。敢附後",
    "T45n1899_002:0895c21": "庶足為龜鏡。開卷鑒目無昧心神可不好",
    "T45n1899_002:0895c22": "耶。",
    "T45n1899_002:0895c23": "唐元和一紀十二月初旬一日記了",
    "T45n1899_002:0895c24": "合如法經寫筆陳且在本此圖經一本苟湛譽禪師自",
    "T45n1899_002:0895c25": "輸。紙筆兼勞書之。施于圓珍。甚喜永為",
    "T45n1899_002:0895c26": "佛種後生。同會祇洹精舍奉親　牟尼",
    "T45n1899_002:0895c27": "金容蒙授尊位。日本元慶四年八月一",
    "T45n1899_002:0895c28": "日。延曆寺沙門圓珍於總持坊記昨日彼上人自",
    "T45n1899_002:0895c29": "將來。緣此方燈期朔日故埴忌不話。",
    "T45n1899_002:0896a01": "已上智證大師御記",
    "T45n1899_002:0896a03": "祇洹圖經跋祇洹圖經跋",
    "T45n1899_002:0896a04": "大日本國純一無雜大乘之域。而幽顯歸于",
    "T45n1899_002:0896a05": "我。千有餘歲於斯矣。未曾聞信邪小。蓋金口",
    "T45n1899_002:0896a06": "之懸記不徒然耳。是以名藍大剎星列碁布。",
    "T45n1899_002:0896a07": "佛說祖教月照岳立。故我大智律師初震于",
    "T45n1899_002:0896a08": "此經。所謂逸書今尚存也。然異境之俗不知",
    "T45n1899_002:0896a09": "天龍鬼神冥助土木之功。而謗吾以殿宇費",
    "T45n1899_002:0896a10": "財產而蠧國家也。由是或蒙天誅或陷貶謫。",
    "T45n1899_002:0896a11": "偶看此經者免彼難而已矣。此余憤鏤以傳",
    "T45n1899_002:0896a12": "無窮之微意也。或曰此經也寓言鬼神。而其",
    "T45n1899_002:0896a13": "說甚怪也。誰敢容焉。蒙謂釋典怪說凡俗中",
    "T45n1899_002:0896a14": "賢哲尚知信用。之況形廁緇林還輕忽。之則",
    "T45n1899_002:0896a15": "可謂枯槁眾生也。且寓言鬼神也者道世之",
    "T45n1899_002:0896a16": "為開敏也。贊寧之為弘雅也。仰信之俯會之。",
    "T45n1899_002:0896a17": "嗚今人道愧于先達。學謝于後生。輒生過慢",
    "T45n1899_002:0896a18": "無有此處。第疑猶間有三已之訛。雖然他本",
    "T45n1899_002:0896a19": "難得不能訂正焉。祖意難量不能改削焉。故",
    "T45n1899_002:0896a20": "和點有亦不決也。敢期後君子云。",
    "T45n1899_002:0896a21": "日本天和元年十月下旬六日重受。比丘",
    "T45n1899_002:0896a22": "乘春記石清水神宮律寺。",
    "T45n1899_002:0896a23": "法苑珠林第五十二曰。依宣律師祇洹寺",
    "T45n1899_002:0896a24": "感通記云。經律大明祇洹寺之基趾。多云",
    "T45n1899_002:0896a25": "八十頃地一百二十院。準約東西近有十",
    "T45n1899_002:0896a26": "里。南北七百餘步云云又鳴鐘部云云又說",
    "T45n1899_002:0896a27": "法部云云。",
    "T45n1899_002:0896a28": "宋高僧傳第十四曰。有天人云。曾撰祇洹",
    "T45n1899_002:0896a29": "圖經。計人間紙帛一百許卷。宣苦告口占",
    "T45n1899_002:0896b01": "一一抄記上下二卷。",
    "T45n1899_002:0896b02": "又曰至於乾封之際。天神合沓或寫祇洹",
    "T45n1899_002:0896b03": "圖經付囑儀等。且非寓言於鬼神乎。君不",
    "T45n1899_002:0896b04": "見十誦律中諸此丘尚揚言。目連犯妄。佛",
    "T45n1899_002:0896b05": "言目連隨心想說無罪。佛世猶爾。像季嫉",
    "T45n1899_002:0896b06": "賢斯何足怪也。",
    "T45n1899_002:0896b07": "僧史略曰。案祇洹圖經寺中有玻黎師子。",
    "T45n1899_002:0896b08": "形如拳許大口出妙音。菩薩聞之皆超地",
    "T45n1899_002:0896b09": "位。每至臘月八日。舍衛城中士女競持香",
    "T45n1899_002:0896b10": "花。來聽法音。",
    "T45n1899_002:0896b11": "又曰案靈裕法師寺誥。凡有十名寺。一曰",
    "T45n1899_002:0896b12": "寺乃至依祇桓圖經釋。相各有意致。如彼寺",
    "T45n1899_002:0896b13": "誥也。",
    "T45n1899_002:0896b14": "資持記曰。圖經近日本將至文有兩卷。即",
    "T45n1899_002:0896b15": "祖師撰者。",
    "T45n1899_002:0896b16": "南山律師撰集錄曰。祇桓寺圖二卷。乾封",
    "T45n1899_002:0896b17": "二年製未見。",
    "T45n1899_002:0896b18": "戒壇圖經曰。余所撰祇桓圖經上下兩卷。",
    "T45n1899_002:0896b19": "修緝所聞統收經律。討讎諸傳極有蹤緒。",
    "T45n1899_002:0896b20": "義楚六帖二十一曰。宣律師祇園感通紀",
    "T45n1899_002:0896b21": "云。地八十頃東西十里。須達布金買之云云",
    "T45n1899_002:0896b22": "百丈清規云云。",
    "T45n1899_002:0896b23": "往生要集上本曰。病僧聞聲苦惱。即除得",
    "T45n1899_002:0896b24": "清涼樂。如入三禪乘生淨土。"
}