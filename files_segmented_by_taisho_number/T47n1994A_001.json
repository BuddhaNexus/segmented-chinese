{
    "T47n1994A_001:0640a11": "No. 1994A",
    "T47n1994A_001:0640a12": "楊岐方會和尚語錄",
    "T47n1994A_001:0640a14": "袁州楊岐山普通禪院會和尚語錄袁州楊岐山普通禪院會和尚語錄",
    "T47n1994A_001:0640a15": "江寧府保寧禪院嗣法小師仁勇編",
    "T47n1994A_001:0640a16": "師在筠州九峯山。受疏了披法衣。乃拈起示",
    "T47n1994A_001:0640a17": "眾云。會麼。若也不會。今日無端走入水牯牛",
    "T47n1994A_001:0640a18": "隊裏去也。還知麼。筠陽九曲萍實楊岐。乃陞",
    "T47n1994A_001:0640a19": "座。時有僧出眾。師云。漁翁未擲釣。躍鱗衝浪",
    "T47n1994A_001:0640a20": "來。僧便喝。師云。不信道。僧撫掌歸眾。師云。",
    "T47n1994A_001:0640a21": "消得龍王多少風。問師唱誰家曲。宗風嗣阿",
    "T47n1994A_001:0640a22": "誰。師云。有馬騎馬無馬步行。進云。少年長老",
    "T47n1994A_001:0640a23": "足有機籌。師云。念爾年老。放爾三十棒。問如",
    "T47n1994A_001:0640a24": "何是佛。師云。三脚驢子弄蹄行。進云。莫只者",
    "T47n1994A_001:0640a25": "便是。師云。湖南長老。問人法俱遣。未是衲僧",
    "T47n1994A_001:0640a26": "極則。佛祖雙亡。猶是學人疑處。未審和尚如",
    "T47n1994A_001:0640a27": "何為人。師云。爾只要看破新長老。進云。與麼",
    "T47n1994A_001:0640a28": "則旋斫生柴帶葉燒。師云。七九六十三。師云。",
    "T47n1994A_001:0640a29": "更有問話者麼。試出眾相見。楊岐今日性命。",
    "T47n1994A_001:0640b01": "在爾諸人手裏。一任橫拕倒拽。為什麼如此。",
    "T47n1994A_001:0640b02": "大丈夫兒須是當眾決擇。莫背地裏似水底",
    "T47n1994A_001:0640b03": "捺葫蘆相似。當眾引驗莫便面赤。有麼有麼",
    "T47n1994A_001:0640b04": "出來決擇看。如無。楊岐失利。師纔下座。九峯",
    "T47n1994A_001:0640b05": "勤和尚把住云。今日喜遇同參。師云。同參底",
    "T47n1994A_001:0640b06": "事作麼生。峯云。九峯牽犁楊岐拽杷。師云。正",
    "T47n1994A_001:0640b07": "當與麼時。楊岐在前九峯在前。峯擬議。師托",
    "T47n1994A_001:0640b08": "開云將謂同參。元來不是。",
    "T47n1994A_001:0640b09": "師入院上堂。僧問。如何是楊岐境。師云。獨松",
    "T47n1994A_001:0640b10": "巖畔秀。猿向下山啼。進云。如何是境中人。師",
    "T47n1994A_001:0640b11": "云。貧家女子携籃去。牧童橫笛望源歸。師乃",
    "T47n1994A_001:0640b12": "云。霧鎖長空風生大野。百草樹木作大師子",
    "T47n1994A_001:0640b13": "吼。演說摩訶大般若。三世諸佛在爾諸人脚",
    "T47n1994A_001:0640b14": "跟下轉大法輪。若也會得。功不浪施。若也不",
    "T47n1994A_001:0640b15": "會。莫道楊岐山勢嶮。前頭更有最高峯。",
    "T47n1994A_001:0640b16": "上堂云。百丈把火開田說大義。是何言歟。楊",
    "T47n1994A_001:0640b17": "岐兩日種禾。亦有箇奇特語。乃云。達磨大師",
    "T47n1994A_001:0640b18": "無當門齒。",
    "T47n1994A_001:0640b19": "上堂。楊岐一要。千聖同妙。布施大眾。拍禪床",
    "T47n1994A_001:0640b20": "一下云。果然失照。",
    "T47n1994A_001:0640b21": "上堂。楊岐一言。隨方就圓。若也擬議。十萬八",
    "T47n1994A_001:0640b22": "千。下座。",
    "T47n1994A_001:0640b23": "上堂。楊岐一語。呵佛叱祖。明眼人前。不得錯",
    "T47n1994A_001:0640b24": "舉。下座。",
    "T47n1994A_001:0640b25": "上堂。楊岐一句。急著眼覷。長連床上。拈匙把",
    "T47n1994A_001:0640b26": "箸。下座。",
    "T47n1994A_001:0640b27": "上堂。僧問。急水江頭須下釣。如何釣得巨鼈",
    "T47n1994A_001:0640b28": "歸。師云。撒手長空外。時人總不知。進云。知",
    "T47n1994A_001:0640b29": "底事作麼生。師云。雲生嶺上。進云。作家宗師",
    "T47n1994A_001:0640c01": "天然猶在。師云。念言語漢。師乃云。不見一法",
    "T47n1994A_001:0640c02": "是大過患。拈起拄杖云。穿却釋迦老子鼻孔。",
    "T47n1994A_001:0640c03": "作麼生道得脫身一句。向水不洗水處道將",
    "T47n1994A_001:0640c04": "一句來。良久云。向道莫行山下路。果聞猿叫",
    "T47n1994A_001:0640c05": "斷腸聲。",
    "T47n1994A_001:0640c06": "上堂。拍禪床一下云。只箇心心心是佛。十方",
    "T47n1994A_001:0640c07": "世界最靈物。釋迦老子說夢。三世諸佛說夢。",
    "T47n1994A_001:0640c08": "天下老和尚說夢。且問諸人。還曾作夢麼。若",
    "T47n1994A_001:0640c09": "也作夢。向半夜裏道將一句來。良久云。人間",
    "T47n1994A_001:0640c10": "縱有真消息。偷向楊岐說夢看。參。",
    "T47n1994A_001:0640c11": "上堂。坐斷乾坤天地黯黑。放過一著雨順風",
    "T47n1994A_001:0640c12": "調。然雖如是。俗氣未除在。僧問。欲免心中",
    "T47n1994A_001:0640c13": "鬧。應須看古教。如何是古教。師云。乾坤月明",
    "T47n1994A_001:0640c14": "碧海波澄。進云。未審作麼生看。師云。脚跟",
    "T47n1994A_001:0640c15": "下。進云。忽遇洪波浩渺時如何。師云。放過一",
    "T47n1994A_001:0640c16": "著十字縱橫。又作麼生。僧便喝。撫掌一下。",
    "T47n1994A_001:0640c17": "師云。看者一員戰將。進云。打草蛇驚。師云。",
    "T47n1994A_001:0640c18": "也要大家知。",
    "T47n1994A_001:0640c19": "師拈起拄杖云。一即一切一切即一。劃一劃",
    "T47n1994A_001:0640c20": "云。山河大地天下老和尚百雜碎。作麼生是",
    "T47n1994A_001:0640c21": "諸人鼻孔。良久云。劍為不平離寶匣。藥因救",
    "T47n1994A_001:0640c22": "病出金瓶。喝一喝卓一下。參。",
    "T47n1994A_001:0640c23": "上堂。秋雨洗秋林。秋林咸翠色。傷嗟傅大士。",
    "T47n1994A_001:0640c24": "何處尋彌勒。",
    "T47n1994A_001:0640c25": "上堂。薄福住楊岐。年來氣力衰。寒風凋敗葉。",
    "T47n1994A_001:0640c26": "猶喜故人歸。囉唻哩。拈上死柴頭。且向無煙",
    "T47n1994A_001:0640c27": "火。",
    "T47n1994A_001:0640c28": "上堂。楊岐無旨的。栽田博飯喫。說夢老瞿曇。",
    "T47n1994A_001:0640c29": "何處覓蹤跡。喝一喝拍禪床一下。參。",
    "T47n1994A_001:0641a01": "上堂。凡聖不存佛祖何立。大眾。清平世界不",
    "T47n1994A_001:0641a02": "許人攙奪行市。",
    "T47n1994A_001:0641a03": "上堂。楊岐乍住屋壁疏。滿床皆布雪真珠。縮",
    "T47n1994A_001:0641a04": "却項暗嗟吁。良久云。翻憶古人樹下居。",
    "T47n1994A_001:0641a05": "後住潭州雲蓋山海會寺語錄後住潭州雲蓋山海會寺語錄",
    "T47n1994A_001:0641a06": "舒州白雲峯嗣法小師守端編",
    "T47n1994A_001:0641a07": "師於興化寺開堂府主龍圖度疏與師。師纔",
    "T47n1994A_001:0641a08": "接得。乃提起云。大眾。府主龍圖駕部諸官。盡",
    "T47n1994A_001:0641a09": "為爾諸人說第一義諦了也。諸人還知麼。若",
    "T47n1994A_001:0641a10": "知。家國安寧。事同一家。若不知。曲勞僧正度",
    "T47n1994A_001:0641a11": "與表白宣讀。且要天下人知。表白宣疏了乃",
    "T47n1994A_001:0641a12": "云。今之日。賢侯霧擁海眾臨筵。最上上乘。請",
    "T47n1994A_001:0641a13": "師敷演。師云。若是最上上乘。千聖側立。佛祖",
    "T47n1994A_001:0641a14": "潛蹤。何故如此。為諸人盡同古佛。還信得及",
    "T47n1994A_001:0641a15": "麼。若信得及大家散去。若不散去。山僧謾爾",
    "T47n1994A_001:0641a16": "諸人去也。遂陞座拈香云。此一瓣香。祝延今",
    "T47n1994A_001:0641a17": "上皇帝聖壽無窮。又拈香云。此一瓣香。奉為",
    "T47n1994A_001:0641a18": "知府龍圖駕部諸官。伏願。常居祿位。復拈香",
    "T47n1994A_001:0641a19": "云。大眾。還知落處麼。若也不知。却為注破。",
    "T47n1994A_001:0641a20": "奉酧石霜山慈明禪師法乳之恩。山僧不免",
    "T47n1994A_001:0641a21": "薰天炙地去也。便燒。淨行大師白槌云。法筵",
    "T47n1994A_001:0641a22": "龍象眾。當觀第一義。師云。大眾。早是落二落",
    "T47n1994A_001:0641a23": "三了也。諸人何不負丈夫之氣。若不然者。有",
    "T47n1994A_001:0641a24": "疑請問。僧問。昔日梵王請佛。天雨四花。府主",
    "T47n1994A_001:0641a25": "臨筵。有何祥瑞。師云。片雲收岳面。浪自靜瀟",
    "T47n1994A_001:0641a26": "湘。進云。大眾霑恩。學人禮謝。師云。斷頭船",
    "T47n1994A_001:0641a27": "子下揚州。僧問。埋兵掉鬪即不問。今日當場",
    "T47n1994A_001:0641a28": "事若何。師云。楊岐入界來。未曾逢見者作家。",
    "T47n1994A_001:0641a29": "僧以手劃一劃。師云。分身兩處看。師乃云。若",
    "T47n1994A_001:0641b01": "有問話者請出來。諸供養中法供養最勝。若",
    "T47n1994A_001:0641b02": "據祖宗令下。祖佛潛蹤天下黯黑。豈容諸人",
    "T47n1994A_001:0641b03": "在者裏立地。更待山僧開兩片皮。雖然如是。",
    "T47n1994A_001:0641b04": "且向第二機中。說些葛藤繁興大用。舉步全",
    "T47n1994A_001:0641b05": "真既立名。真非離真而立。立處即真。者裏須",
    "T47n1994A_001:0641b06": "會。當處發生隨處解脫。此喚作鬧市裏上竿",
    "T47n1994A_001:0641b07": "子。是人總見。爾道金不博金一句作麼生道。",
    "T47n1994A_001:0641b08": "還有人道得麼。試出來踣跳看。如無。山僧今",
    "T47n1994A_001:0641b09": "日失利。但某此際榮幸。伏遇知府龍圖通判",
    "T47n1994A_001:0641b10": "駕部洎諸官僚。請住雲蓋道場。可謂諸官願",
    "T47n1994A_001:0641b11": "弘深廣為國忠臣。建立法幢上嚴帝祚。然願",
    "T47n1994A_001:0641b12": "諸官壽齊山岳永佐明君。作大股肱為佛施",
    "T47n1994A_001:0641b13": "主。諸院尊宿在會信心。世世生生共營大事。",
    "T47n1994A_001:0641b14": "久立珍重。",
    "T47n1994A_001:0641b15": "上堂。春雨普潤一滴滴不落別處。拈拄杖卓",
    "T47n1994A_001:0641b16": "一下云。會麼。九年空面壁。年老轉心孤。",
    "T47n1994A_001:0641b17": "歲旦上堂。僧問。舊歲已隨殘臘去。今日新春",
    "T47n1994A_001:0641b18": "事若何。師云。鉢盂裏滿盛。進云。與麼則三年",
    "T47n1994A_001:0641b19": "逢一閏。九月是重陽。師云。野火燒不盡。春風",
    "T47n1994A_001:0641b20": "吹又生。進云。專為舉似諸方去也。師云。爾道",
    "T47n1994A_001:0641b21": "雲蓋末後一句作麼道。進云。七九六十三。師",
    "T47n1994A_001:0641b22": "云。念言語漢。師乃云。春風如刀春雨如膏。律",
    "T47n1994A_001:0641b23": "令正行萬物情動。爾道脚踏實地一句作麼",
    "T47n1994A_001:0641b24": "生道。出來向東涌西沒處道看。直饒道得。也",
    "T47n1994A_001:0641b25": "是梁山頌子。",
    "T47n1994A_001:0641b26": "上堂。寅朝清旦古今總見。更問如何。也是癡",
    "T47n1994A_001:0641b27": "漢。",
    "T47n1994A_001:0641b28": "上堂。一塵纔舉大地全收。拈起拄杖云。如今",
    "T47n1994A_001:0641b29": "舉也。卓禪床一下云。山河大地塞却諸人眼",
    "T47n1994A_001:0641c01": "睛。有不受人謾底。出眾道看。良久云。玉笛橫",
    "T47n1994A_001:0641c02": "吹動天地。未曾逢著箇知音。參。",
    "T47n1994A_001:0641c03": "上堂。身心清淨諸境清淨。諸境清淨身心清",
    "T47n1994A_001:0641c04": "淨。還知雲蓋老人落地處麼。乃云。河裏失錢",
    "T47n1994A_001:0641c05": "河裏摝。下座。",
    "T47n1994A_001:0641c06": "上堂。雲蓋是事不如說禪似吞栗蒲。若向此",
    "T47n1994A_001:0641c07": "處會得。佛法天地懸殊。",
    "T47n1994A_001:0641c08": "上堂。三春將杪。四海廓清。風恬浪靜。是人知",
    "T47n1994A_001:0641c09": "有且道。將長就短一句作麼生道。良久云幾",
    "T47n1994A_001:0641c10": "度黑風翻大海。未曾聞道釣舟傾。參。",
    "T47n1994A_001:0641c11": "上堂。拈拄杖卓一下云。大眾。達磨縱有真消",
    "T47n1994A_001:0641c12": "息。也落諸人第二機。參。",
    "T47n1994A_001:0641c13": "上堂。景色乍晴物情舒泰。舉步也千身彌勒。",
    "T47n1994A_001:0641c14": "動用也隨處釋迦。文殊普賢總在者裏。眾中",
    "T47n1994A_001:0641c15": "有不受人瞞底。便道。雲蓋和麩糶麵。然雖如",
    "T47n1994A_001:0641c16": "是。布袋裏盛錐子。",
    "T47n1994A_001:0641c17": "上堂。有句無句如藤倚樹。文殊維摩撒手歸",
    "T47n1994A_001:0641c18": "去。雲蓋與麼道。也是看錮鏴。更有後語。不得",
    "T47n1994A_001:0641c19": "錯舉。下座。",
    "T47n1994A_001:0641c20": "上堂。阿呵呵是什麼。僧堂裏喫茶去。下座。",
    "T47n1994A_001:0641c21": "上堂。擲下拄杖云。釋迦老子著跌。偷笑雲蓋",
    "T47n1994A_001:0641c22": "亂說。雖然世界坦平。也是將勤補拙。參。",
    "T47n1994A_001:0641c23": "參駕部歸寺上堂。釋迦老子為先鋒。彌勒大",
    "T47n1994A_001:0641c24": "士為殿後。眾中還有著力者麼。出眾來與雲",
    "T47n1994A_001:0641c25": "蓋著力看。如無。雲蓋自逞神通也。三五日出",
    "T47n1994A_001:0641c26": "入相看。首座大眾。爾且道。於者裏還有隔礙",
    "T47n1994A_001:0641c27": "底道理麼。上座僧堂裏展鉢時。與上座同展。",
    "T47n1994A_001:0641c28": "睡時與上座同睡。立地時與上座同立地。長",
    "T47n1994A_001:0641c29": "者長法身。短者短法身。彌勒運用與去來何",
    "T47n1994A_001:0642a01": "處有間隔。雖然如是。爾且道。雲蓋在船頭在",
    "T47n1994A_001:0642a02": "船尾。眾中還有靈利底衲僧。覷得見麼。良久",
    "T47n1994A_001:0642a03": "云。人人盡道平地險。登樓方覺遠山。青參。",
    "T47n1994A_001:0642a04": "上堂。雪雪處處光輝明皎潔。黃河凍鎖絕纖",
    "T47n1994A_001:0642a05": "流。赫日光中須迸烈。須迸烈。那吒頂上喫蒺",
    "T47n1994A_001:0642a06": "藜。金剛脚下流出血。參。",
    "T47n1994A_001:0642a07": "上堂。踏著秤鎚硬似鐵。啞子得夢向誰說。須",
    "T47n1994A_001:0642a08": "彌頂上浪滔天。大洋海底遭火爇。參。",
    "T47n1994A_001:0642a09": "上堂。拍禪床一下云。休戀江湖五六月。收取",
    "T47n1994A_001:0642a10": "絲綸歸去來。",
    "T47n1994A_001:0642a11": "上堂。雲蓋不會禪。只是愛噇眠。打動震天雷。",
    "T47n1994A_001:0642a12": "不直半分錢。",
    "T47n1994A_001:0642a13": "上堂。舉古人一轉公案。布施大眾。良久云。口",
    "T47n1994A_001:0642a14": "只好喫飯。",
    "T47n1994A_001:0642a15": "楊岐詮老來。師上堂。拈花付囑有屈當人。面",
    "T47n1994A_001:0642a16": "壁九年胡言漢語。當人分上把斷乾坤。且道。",
    "T47n1994A_001:0642a17": "作麼生是把斷乾坤底句。還有人道得麼。如",
    "T47n1994A_001:0642a18": "無。雲蓋失利。楊畋提刑山下過。師出接。提刑",
    "T47n1994A_001:0642a19": "乃問。和尚法嗣何人云慈明大師。楊云。見箇",
    "T47n1994A_001:0642a20": "什麼道理便法嗣他。云共鉢盂喫飯。楊云。與",
    "T47n1994A_001:0642a21": "麼則不見也。師捺膝云。什麼處是不見。楊大",
    "T47n1994A_001:0642a22": "笑師云。須是提刑始得。師云。請入院燒香。",
    "T47n1994A_001:0642a23": "楊云。却待回來。師乃獻茶信。楊云。者箇却不",
    "T47n1994A_001:0642a24": "消得。有甚乾嚗嚗底禪。希見示些子。師指茶",
    "T47n1994A_001:0642a25": "信云。者箇尚自不要。豈況乾嚗嚗底禪。楊擬",
    "T47n1994A_001:0642a26": "議。師乃有頌。示作王臣。佛祖罔措。為指迷",
    "T47n1994A_001:0642a27": "源。殺人無數。楊云。和尚。為什麼就身打劫。",
    "T47n1994A_001:0642a28": "師云。元來却是我家裏人。楊大笑。師云。山僧",
    "T47n1994A_001:0642a29": "罪過。萬壽先馳。馳書至。師問。萬壽峯前師子",
    "T47n1994A_001:0642b01": "吼。當人返擲事如何。僧云。踣跳上三十三天。",
    "T47n1994A_001:0642b02": "師云。與麼則雲蓋直下覷也。僧云。草賊大敗。",
    "T47n1994A_001:0642b03": "師云。更不再勘。且坐喫茶。龍興孜老遷化。僧",
    "T47n1994A_001:0642b04": "馳書至。師問。世尊入滅槨示雙趺。和尚歸真",
    "T47n1994A_001:0642b05": "有何相示。僧無語。師搥胸云。蒼天蒼天慈明",
    "T47n1994A_001:0642b06": "遷化僧馳書至。師集眾挂真舉哀。師至真前",
    "T47n1994A_001:0642b07": "提起坐具云。大眾會麼。遂指真云。我昔日行",
    "T47n1994A_001:0642b08": "脚時。被者老和尚將一百二十斤擔子。放在",
    "T47n1994A_001:0642b09": "我身上。如今且得天下太平。却顧視大眾云",
    "T47n1994A_001:0642b10": "會麼。眾無語。師搥胸云。嗚呼哀哉。伏惟尚",
    "T47n1994A_001:0642b11": "饗慈明忌晨設齋。眾集。師至真前。以兩手揑",
    "T47n1994A_001:0642b12": "拳安頭上。以坐具劃一劃。打一圓相便燒香。",
    "T47n1994A_001:0642b13": "退身三步作女人拜。首座云。休揑怪。師云。首",
    "T47n1994A_001:0642b14": "座作麼生。首座云。和尚休揑怪。師云。兔子喫",
    "T47n1994A_001:0642b15": "牛嬭。第二座近前。打一圓相便燒香。亦退身",
    "T47n1994A_001:0642b16": "三步作女人拜。師近前作聽勢。第二座擬議。",
    "T47n1994A_001:0642b17": "師打一掌云。者漆桶也亂做。送武泉常老。出",
    "T47n1994A_001:0642b18": "門乃問。出門便作還鄉計。到家一句作麼生",
    "T47n1994A_001:0642b19": "道。泉云。和尚善為住持。師云。與麼則身隨寒",
    "T47n1994A_001:0642b20": "影去。脚大草鞋寬。泉云。和尚善為開田。師",
    "T47n1994A_001:0642b21": "云。兔子何曾離得窟。一日三人新到。師問。三",
    "T47n1994A_001:0642b22": "人同行必有一智。提起坐具云。參頭上座。喚",
    "T47n1994A_001:0642b23": "者箇作什麼。僧云坐具。師云。真箇那。僧云",
    "T47n1994A_001:0642b24": "是。師云。喚作什麼。僧云坐具。師顧視左右云。",
    "T47n1994A_001:0642b25": "參頭却具眼。又問第二座。欲行千里一步為",
    "T47n1994A_001:0642b26": "初。如何是最初一句。僧云。到和尚者裏。爭敢",
    "T47n1994A_001:0642b27": "出手。師以手劃一劃。僧云了。師展兩手。僧擬",
    "T47n1994A_001:0642b28": "議。師云了。又問第三座上座。近離什麼處。僧",
    "T47n1994A_001:0642b29": "云南源。師云。楊岐今日被上座勘破。且坐喫",
    "T47n1994A_001:0642c01": "茶。一日七人新到。師問。陣勢既圓。作家戰將",
    "T47n1994A_001:0642c02": "何不出陣與楊岐相見。僧以坐具便打。師云。",
    "T47n1994A_001:0642c03": "作家。僧又打。師云。一坐具兩坐具又作麼生。",
    "T47n1994A_001:0642c04": "僧擬議。師背面立。僧又打。師云。爾道楊岐話",
    "T47n1994A_001:0642c05": "頭落在什麼處。僧指面前云。在這裏。師云。三",
    "T47n1994A_001:0642c06": "十年後遇明眼人不得錯舉。且坐喫茶。一日",
    "T47n1994A_001:0642c07": "道吾供養主駐書至。師問。春雨霖霖無暫息。",
    "T47n1994A_001:0642c08": "不觸波瀾試道看。主云。適來已通信了。師云。",
    "T47n1994A_001:0642c09": "者箇是道吾底。那箇是化主底。主指云。春雨",
    "T47n1994A_001:0642c10": "霖霖。師撫掌大笑云。不直半分錢。主便喝。師",
    "T47n1994A_001:0642c11": "云。者瞎漢向道不直半分錢。又惡發作什麼。",
    "T47n1994A_001:0642c12": "主撫掌一下。師云。且坐喫茶。一日石霜供養主",
    "T47n1994A_001:0642c13": "至。師問。征行戰將假道經過。劄寨既圓。何不",
    "T47n1994A_001:0642c14": "與楊岐草戰。主云。昔時謬向途中覓。今日親",
    "T47n1994A_001:0642c15": "逢老作家。師云。楊岐且輸小捷去也。主便喝。",
    "T47n1994A_001:0642c16": "師云。亂做作什麼。主將坐具劃一劃。師云齋",
    "T47n1994A_001:0642c17": "後鐘。主云噓。師云。只者箇別更有在。主無語。",
    "T47n1994A_001:0642c18": "師云。敗將不斬。且坐喫茶。師問僧。楊岐路僻",
    "T47n1994A_001:0642c19": "高步何來。僧云。和尚幸是大人。師云嗄。僧云。",
    "T47n1994A_001:0642c20": "和尚幸是大人師。師云。楊岐近日耳聾。且坐",
    "T47n1994A_001:0642c21": "喫茶。師問僧。秋色依依朝離何處。僧云。去夏",
    "T47n1994A_001:0642c22": "在上藍。師云。不涉程途一句作麼生道。僧",
    "T47n1994A_001:0642c23": "云。兩重公案。師云。謝上座答話。僧便喝。師",
    "T47n1994A_001:0642c24": "云。那裏學得者虛頭來。僧云。明眼尊宿難謾。",
    "T47n1994A_001:0642c25": "師云。與麼則楊岐隨上座去也。僧擬議。師云。",
    "T47n1994A_001:0642c26": "念爾鄉人在此。放爾三十棒。師問僧。雲深路",
    "T47n1994A_001:0642c27": "僻高步何來。僧云。天無四壁。師云。踏彼多少",
    "T47n1994A_001:0642c28": "草鞋。僧便喝。師云。一喝兩喝又作麼生。僧云。",
    "T47n1994A_001:0642c29": "爾看者老和尚。師云。拄杖不在。且坐喫茶。師",
    "T47n1994A_001:0643a01": "問僧。敗葉堆雲朝離何處。僧云觀音。師云。觀",
    "T47n1994A_001:0643a02": "音脚跟下一句作麼生道。僧云。適來已相見",
    "T47n1994A_001:0643a03": "了也。師云。相見底事作麼生。僧無語。師云。",
    "T47n1994A_001:0643a04": "第二上座代參頭道看。僧亦無語。師云。彼此",
    "T47n1994A_001:0643a05": "相鈍置。一日八人新到。師問。一字陣圓。作家",
    "T47n1994A_001:0643a06": "戰將何不出陣與楊岐相見。僧云。和尚照顧",
    "T47n1994A_001:0643a07": "話頭。師云。楊岐今日抱馬拕旗去也。僧云。新",
    "T47n1994A_001:0643a08": "戒打退鼓。師云道。僧擬議。師云道。僧撫掌一",
    "T47n1994A_001:0643a09": "下。師云。謝上座答話。僧無語。師云。將頭不",
    "T47n1994A_001:0643a10": "猛。累及三軍。且坐喫茶。",
    "T47n1994A_001:0643a11": "潭州道吾真禪師語要潭州道吾真禪師語要",
    "T47n1994A_001:0643a12": "開堂日。表白宣疏罷。乃云。請和尚不勞謙讓。",
    "T47n1994A_001:0643a13": "為眾舉揚。師云。直饒與麼道。也落第三綣。便",
    "T47n1994A_001:0643a14": "陞座。上首白槌了。師乃云。便與麼觀得一時",
    "T47n1994A_001:0643a15": "著便若論玄微。見與不見一時𭣟瞎。時有僧",
    "T47n1994A_001:0643a16": "問。承師有言。明暗兩字截斷眾流。請師便道。",
    "T47n1994A_001:0643a17": "師云。作麼生道。僧云作家。師便喝。僧撫掌。",
    "T47n1994A_001:0643a18": "師云恰是。問三千劍客無施用。便卷珠簾賀",
    "T47n1994A_001:0643a19": "太平時如何。師云。逼塞虛空內。開張日月前。",
    "T47n1994A_001:0643a20": "進云。恁麼則千花巖畔澄孤月。五鳳樓前舞",
    "T47n1994A_001:0643a21": "纛旗去。師云。白雲千里萬里。僧拂袖歸眾。師",
    "T47n1994A_001:0643a22": "云瞎。問匹馬單鏘。請師布陣。師云。分為兩",
    "T47n1994A_001:0643a23": "段。僧撫掌。師云。爾又作麼生。僧無語。師喝",
    "T47n1994A_001:0643a24": "云。瞎漢。乃云。一問一答未有休期。直饒爾問",
    "T47n1994A_001:0643a25": "到未來際。我也答到未來際。所以古人喚作",
    "T47n1994A_001:0643a26": "無盡法藏。亦喚作無礙辯門。且道。如今喚作",
    "T47n1994A_001:0643a27": "無盡法藏是。無礙辯門是。還有道得底麼試",
    "T47n1994A_001:0643a28": "出來道看。如無。拄杖子為爾諸人道去也。以",
    "T47n1994A_001:0643a29": "拄杖劃一劃云。一時領過。下座。",
    "T47n1994A_001:0643b01": "師在北禪。上堂云。青山峭峻白日如梭。龍門",
    "T47n1994A_001:0643b02": "無客鬧市人多。諸人且道。即今下菜行頭。有",
    "T47n1994A_001:0643b03": "幾人納稅百姓。時有僧出禮拜。師云。北禪寺",
    "T47n1994A_001:0643b04": "裏却有一箇。僧問。不落二三。請師速道。師",
    "T47n1994A_001:0643b05": "云。前三點後三點。僧便喝。師亦喝。僧禮拜。",
    "T47n1994A_001:0643b06": "師云。有恁麼瞎漢。",
    "T47n1994A_001:0643b07": "師上堂。舉洞山云。五臺山上雲蒸飯。佛殿堦",
    "T47n1994A_001:0643b08": "前狗尿天。幡竿頭上煎䭔子。三箇猢猻夜播",
    "T47n1994A_001:0643b09": "錢。師云。老僧即不然。三面狸奴脚踏月。兩頭",
    "T47n1994A_001:0643b10": "白牯手拏煙。戴冠碧兔立庭柏。脫殼烏龜飛",
    "T47n1994A_001:0643b11": "上天。老僧葛藤盡被汝諸人覻破了也。洞山",
    "T47n1994A_001:0643b12": "老人甚是奇特。雖然如是。只行得三步四步。",
    "T47n1994A_001:0643b13": "且不過七跳八跳。且道。譊訛在什麼處。老僧",
    "T47n1994A_001:0643b14": "今日不惜眉毛。一時布施。良久云。叮嚀損君",
    "T47n1994A_001:0643b15": "德。無言真有功。任從滄海變。終不為君通。",
    "T47n1994A_001:0643b16": "上堂云。拗折秤衡。將什麼定斤兩。拈却鉢盂",
    "T47n1994A_001:0643b17": "匙箸。將什麼喫粥飯。不如向三家村裏東卜",
    "T47n1994A_001:0643b18": "西卜。忽然卜著脫却鼻孔。",
    "T47n1994A_001:0643b19": "上堂。拈拄杖卓一卓喝一喝云。爾還肯麼。爾",
    "T47n1994A_001:0643b20": "若肯。心肝五臟頭目髓腦一時屬老僧。爾若",
    "T47n1994A_001:0643b21": "不肯。心肝五臟頭目髓腦一時分付。擲下拄",
    "T47n1994A_001:0643b22": "杖。便下座。",
    "T47n1994A_001:0643b23": "上堂。一切智智清淨。無二無二分。又道。無法",
    "T47n1994A_001:0643b24": "可說是名說法。且道。龍宮海藏甚處得來。良",
    "T47n1994A_001:0643b25": "久云。三要點開天地眼。一曲無私豁古今。",
    "T47n1994A_001:0643b26": "上堂舉。僧問首山。如何是佛。山云。新婦騎驢",
    "T47n1994A_001:0643b27": "阿家牽。師乃有頌。手提巴鼻脚踏尾。仰面看",
    "T47n1994A_001:0643b28": "天聽流水。天明送出路傍邊。夜靜還歸茅屋",
    "T47n1994A_001:0643b29": "裏。",
    "T47n1994A_001:0643c01": "上堂。直上直下如何指南。十字縱橫作麼生",
    "T47n1994A_001:0643c02": "提綱。良久云。風散亂雲長空靜。夜深明月照",
    "T47n1994A_001:0643c03": "窓前。",
    "T47n1994A_001:0643c04": "上堂。師子兒哮吼。龍馬駒𨁝跳。古佛鏡中明。",
    "T47n1994A_001:0643c05": "三山孤月皎。乃作舞下座。",
    "T47n1994A_001:0643c06": "上堂。乃喚維那。令昨日四人新到人事。新到",
    "T47n1994A_001:0643c07": "纔出。師乃云。雖是小過。令人大怒。新到纔展",
    "T47n1994A_001:0643c08": "坐具。師云。當為空王如來作禮。便歸方丈。",
    "T47n1994A_001:0643c09": "上堂云。遍界元正又逢令節。問諸禪人。是生",
    "T47n1994A_001:0643c10": "是滅。紅日長輝。玉輪圓缺。疾焰過鋒。眼中電",
    "T47n1994A_001:0643c11": "掣。髑髏常吟。是決不決。汝等諸人。還拜父母",
    "T47n1994A_001:0643c12": "墳靈也無。良久云。人行荒草裏。鬼哭密林",
    "T47n1994A_001:0643c13": "間。",
    "T47n1994A_001:0643c14": "上堂。僧問。凝然便會時如何。師云。老鼠尾上",
    "T47n1994A_001:0643c15": "帶研槌。問王老夜燒錢。意旨如何。師云。白日",
    "T47n1994A_001:0643c16": "看星月。僧擬議。師云會麼。僧云不會。師乃",
    "T47n1994A_001:0643c17": "云。王老夜燒錢。白日看星月。磕額禮慈尊。手",
    "T47n1994A_001:0643c18": "把冥香爇。",
    "T47n1994A_001:0643c19": "上堂。拈拄杖卓一卓喝一喝。乃云。一喝一卓。",
    "T47n1994A_001:0643c20": "眼生八角。鼻孔吒沙。眉毛卓朔。若也會得。西",
    "T47n1994A_001:0643c21": "山月落。若也不會。胡餅䬪飥。下座。",
    "T47n1994A_001:0643c22": "上堂。僧問。如何是第一句。師云。直下衝雲",
    "T47n1994A_001:0643c23": "際。東山絕往來。問如何是第二句。師云。面前",
    "T47n1994A_001:0643c24": "渠不見。背後稱冤苦。問如何是第三句。師云。",
    "T47n1994A_001:0643c25": "頭上一堆塵。脚下三尺土。問如何是佛。師云。",
    "T47n1994A_001:0643c26": "洞庭無蓋。問古人道。來時不將絲頭來。去時",
    "T47n1994A_001:0643c27": "不將絲頭去。意旨如何。師云。三生六十劫未",
    "T47n1994A_001:0643c28": "是長期。僧無語。師云會麼。僧云不會。師云。",
    "T47n1994A_001:0643c29": "洞庭八百里未是闊。問如何是真如體。師云。",
    "T47n1994A_001:0644a01": "夜叉屈膝眼睛黑。問如何是真如用。師云。金",
    "T47n1994A_001:0644a02": "剛杵打鐵山摧。問如何是透出乾坤句。師云。",
    "T47n1994A_001:0644a03": "棒下最分明。僧無語。師乃云。透出乾坤句。未",
    "T47n1994A_001:0644a04": "語先剖陳。屈躬來更問。棒下取分明。",
    "T47n1994A_001:0644a05": "上堂。眾集。師以拄杖擲下來。隨後跳下。眾擬",
    "T47n1994A_001:0644a06": "散。師乃召大眾。眾回首。師乃云。為老僧收取",
    "T47n1994A_001:0644a07": "拄杖。便歸方丈。",
    "T47n1994A_001:0644a08": "上堂云。開心椀子盛將來。無縫合盤合取去。",
    "T47n1994A_001:0644a09": "擬思量何劫悟。看取眉毛有幾許。去。",
    "T47n1994A_001:0644a10": "上堂云。夜來雷聲震地。今朝細雨霏霏。乾枯",
    "T47n1994A_001:0644a11": "滋潤萬物萌芽。且道。嘉州大象髭鬚長得多",
    "T47n1994A_001:0644a12": "少。還有道得者麼。若也道得。陝府鐵牛。是常",
    "T47n1994A_001:0644a13": "不輕菩薩。若道不得。土宿拽脫爾鼻孔。",
    "T47n1994A_001:0644a14": "上堂。若據祖令。到這裏總須茫然。放老僧一",
    "T47n1994A_001:0644a15": "線。且向眉睫裏東覷西覷。",
    "T47n1994A_001:0644a16": "上堂。僧問。如何是第一玄。師云。釋尊光射阿",
    "T47n1994A_001:0644a17": "難肩。如何是第二玄。師云。孤輪眾象攢。如何",
    "T47n1994A_001:0644a18": "是第三玄。師云。泣向枯桑淚漣漣。如何是第",
    "T47n1994A_001:0644a19": "一要。師云。最好精麁照。如何是第二要。師",
    "T47n1994A_001:0644a20": "云。閃爍乾坤光晃耀。如何是第三要。師云。夾",
    "T47n1994A_001:0644a21": "路青松老。問如何是先照後用。師云。語路分",
    "T47n1994A_001:0644a22": "明說。投針不迴避。如何是先用後照。師云。金",
    "T47n1994A_001:0644a23": "剛覿面親分付。話道分明好好陳。如何是照",
    "T47n1994A_001:0644a24": "用同時。師云。祖佛道中行路異。森羅影裏不",
    "T47n1994A_001:0644a25": "留身。如何是照用不同時。師云。清涼金色光",
    "T47n1994A_001:0644a26": "先照。峨嵋銀界一時鋪。乃云。參須實參。學須",
    "T47n1994A_001:0644a27": "實學。又須要明古人血脈。且道。作麼生是古",
    "T47n1994A_001:0644a28": "人血脈。良久云。智不到處切忌道著。",
    "T47n1994A_001:0644a29": "上堂云。寒風浩浩無時節。浪打懸崖石頭裂。",
    "T47n1994A_001:0644b01": "洞庭湖裏釣船傾雪路行人山路絕。清風月",
    "T47n1994A_001:0644b02": "白透幽關。畢竟以何為妙訣。下座。",
    "T47n1994A_001:0644b03": "上堂。向上一路千聖不傳。學者勞形如猿捉",
    "T47n1994A_001:0644b04": "影。爾等諸人。還明得這時節麼。若明得去。天",
    "T47n1994A_001:0644b05": "上人間堪受供養。若明不得。閻羅老子眼目",
    "T47n1994A_001:0644b06": "分明。",
    "T47n1994A_001:0644b07": "上堂。汝等諸人。盡學佛法。非即便言非。是即",
    "T47n1994A_001:0644b08": "便言是。直須緇素分明。不得錯認定盤星好。",
    "T47n1994A_001:0644b09": "珍重。",
    "T47n1994A_001:0644b10": "上堂。有僧問。如何是常照。師云。針鋒上須",
    "T47n1994A_001:0644b11": "彌。云如何是寂照。師云。眉毛裏海水。云如何",
    "T47n1994A_001:0644b12": "是本來照。師云。草鞋裏踣跳。師乃云。常照寂",
    "T47n1994A_001:0644b13": "照本來照。草鞋底下常踣跳。要會鋒針上須",
    "T47n1994A_001:0644b14": "彌。眉中海水常渺渺。",
    "T47n1994A_001:0644b15": "上堂云。如天普蓋似地普擎。三世諸佛總在",
    "T47n1994A_001:0644b16": "爾鼻孔裏。三十年後不得辜負老僧。",
    "T47n1994A_001:0644b17": "上堂。普化明打暗打。布袋橫撒竪撒。石室行",
    "T47n1994A_001:0644b18": "者踏碓。因甚忘却下脚。",
    "T47n1994A_001:0644b19": "上堂。舉僧問大隨。劫火洞然大千俱壞。未審",
    "T47n1994A_001:0644b20": "這箇壞不壞。隨云壞。僧云。與麼則隨他去。隨",
    "T47n1994A_001:0644b21": "云。隨他去。又問龍濟。劫火洞然大千俱壞。未",
    "T47n1994A_001:0644b22": "審這箇壞不壞。濟云。不壞。僧云。為什麼不",
    "T47n1994A_001:0644b23": "壞。濟云。為同大千。此二老宿。一人道壞。一人",
    "T47n1994A_001:0644b24": "道不壞。且道壞底是不壞底是。會麼。壞與不",
    "T47n1994A_001:0644b25": "壞。俱非內外。不隔纖毫。尋常面對。",
    "T47n1994A_001:0644b26": "上堂。問如何是奪人不奪境。師云。庵中閒打",
    "T47n1994A_001:0644b27": "坐。白雲起峯頂。如何是奪境不奪人。師云。閃",
    "T47n1994A_001:0644b28": "爍紅霞散。天童指路親。如何是人境兩俱奪。",
    "T47n1994A_001:0644b29": "師云。剛骨盡隨紅影沒。苕苗總逐白雲消。如",
    "T47n1994A_001:0644c01": "何是人境俱不奪。師云。久旱逢初雨。他鄉遇",
    "T47n1994A_001:0644c02": "舊知。問如何是賓中賓。師云。誰說有疎親。如",
    "T47n1994A_001:0644c03": "何是賓中主。師云。磕額無回互。對面與誰陳。",
    "T47n1994A_001:0644c04": "如何是主中賓。師云。瑞雲空裏布霹靂震乾",
    "T47n1994A_001:0644c05": "坤。如何是主中主。師云。古皇令高舉。巧辨徒",
    "T47n1994A_001:0644c06": "申吐。問如何是正中來。曰皎潔乾坤震地雷。",
    "T47n1994A_001:0644c07": "如何是正中偏。曰諸子投來見大仙。如何是",
    "T47n1994A_001:0644c08": "偏中正。曰萬水千山明似鏡。如何是兼中至。",
    "T47n1994A_001:0644c09": "曰施設縱橫無所畏。如何是兼中到。曰黑白",
    "T47n1994A_001:0644c10": "未分已前過。師乃云。古人道。主賓元不異。問",
    "T47n1994A_001:0644c11": "答理俱全。同安又云。賓主睦時全是妄。君臣",
    "T47n1994A_001:0644c12": "合處正中邪。一等是出世尊宿。接物利生。言",
    "T47n1994A_001:0644c13": "教有異。為復見處偏枯。為復利生不普。明眼",
    "T47n1994A_001:0644c14": "底人通箇消息。",
    "T47n1994A_001:0644c15": "上堂云。有物先天地。無形本寂寥。能為萬象",
    "T47n1994A_001:0644c16": "主。不逐四時凋。且道。是什麼物。還識得麼。",
    "T47n1994A_001:0644c17": "若識得。乾坤大地森羅洞明。若也不識。被物",
    "T47n1994A_001:0644c18": "拶著轉身不得。",
    "T47n1994A_001:0644c19": "上堂云。古人道。認著依前還不是實難會。土",
    "T47n1994A_001:0644c20": "宿頷下髭鬚多。波斯眼深鼻孔大。甚奇怪。欻",
    "T47n1994A_001:0644c21": "然透過新羅界。",
    "T47n1994A_001:0644c22": "上堂云。古今日月依舊山河。若明得去。十方",
    "T47n1994A_001:0644c23": "薄伽梵一路涅槃門。若也不明。謗斯經故獲",
    "T47n1994A_001:0644c24": "罪如是。",
    "T47n1994A_001:0644c25": "上堂云。鋒刃上踣跳。微塵裏走馬。勞勞去復",
    "T47n1994A_001:0644c26": "來。箇是知音者。",
    "T47n1994A_001:0644c27": "上堂云。昨日三人新到。出來人事。僧纔出禮",
    "T47n1994A_001:0644c28": "拜。師云。不落平常卦筮。直述來情。僧云。和",
    "T47n1994A_001:0644c29": "尚休得也。師云。此猶是落平常。僧云。恰是歸",
    "T47n1994A_001:0645a01": "眾。師云。龍蛇易辨衲子難瞞。下座。",
    "T47n1994A_001:0645a02": "勘辨勘辨",
    "T47n1994A_001:0645a03": "師問僧。先行不到末後太過。僧擬提起坐具。",
    "T47n1994A_001:0645a04": "師指云。離却坐具。作麼生道。僧云。和尚那裏",
    "T47n1994A_001:0645a05": "得這消息來。師便打。僧擬提坐具。師又打云。",
    "T47n1994A_001:0645a06": "瞎漢。僧擬議。師又打云且坐喫茶。僧便坐師",
    "T47n1994A_001:0645a07": "云。什麼處來。師云石霜。師云怪得師問僧。有",
    "T47n1994A_001:0645a08": "一事借問上座。只是不得打老僧。僧云。著甚",
    "T47n1994A_001:0645a09": "來由。師提起坐具云。爭柰這箇何。僧云。莫亂",
    "T47n1994A_001:0645a10": "做。師便打僧云。莫亂做莫亂做。師又打云。且",
    "T47n1994A_001:0645a11": "坐喫茶。僧云。適來道著甚來由。和尚為什麼",
    "T47n1994A_001:0645a12": "却打某甲。師云。爾適來去什麼處來。僧無語。",
    "T47n1994A_001:0645a13": "師乃搥胸一下。師問僧。昨日莊上已相見了",
    "T47n1994A_001:0645a14": "也。今日人事又作麼生。僧云。合取狗口。師",
    "T47n1994A_001:0645a15": "云。也是。僧便打。師云。老僧過在什麼處。僧",
    "T47n1994A_001:0645a16": "云再犯不容。師却云將謂是箇漢。師便打云。",
    "T47n1994A_001:0645a17": "參堂去。數人新到禮拜。師云。總是浙裏師僧。",
    "T47n1994A_001:0645a18": "僧云。猢猻向火師云踣跳作麼僧云今日得",
    "T47n1994A_001:0645a19": "見和尚。師云。伏惟尚饗。僧無語。師便打。師",
    "T47n1994A_001:0645a20": "在慈明會裏。一日提螺螄一籃遶院云賣螺",
    "T47n1994A_001:0645a21": "螄。令眾下語。皆不契。有一老宿揭簾見。以目",
    "T47n1994A_001:0645a22": "顧視師。放身便臥。師放籃子便行。師問僧。什",
    "T47n1994A_001:0645a23": "麼處來。僧云。堂中來。師云。聖僧道什麼。僧",
    "T47n1994A_001:0645a24": "近前不審。師云。東家作驢西家作馬。僧云。過",
    "T47n1994A_001:0645a25": "在什麼處。師云。萬里崖州。師問僧。甚處來。",
    "T47n1994A_001:0645a26": "僧云。殿寮裏來。師云。釋迦老子作何面孔。僧",
    "T47n1994A_001:0645a27": "便喝。師云作麼僧又喝。師云恰是。僧云。一",
    "T47n1994A_001:0645a28": "任踣跳。師便打。一日新到人事。乃云。請和尚",
    "T47n1994A_001:0645a29": "相看。師云。不易道得。且坐喫茶。泐潭專使",
    "T47n1994A_001:0645b01": "禮拜乃云。德華禮拜。師云。是箇浙裏師。僧",
    "T47n1994A_001:0645b02": "云。不消如是。師云。猶是舊時氣息。僧云喏。",
    "T47n1994A_001:0645b03": "師云喏。即且致別作麼。僧良久云。一任踣跳。",
    "T47n1994A_001:0645b04": "師撫掌一下。師一日不安。僧問訊次乃云。和",
    "T47n1994A_001:0645b05": "尚近日尊位如何。師云。粥飯頭不了事。僧無",
    "T47n1994A_001:0645b06": "語。師鳴指一下。王提刑問璉三生云。某甲四",
    "T47n1994A_001:0645b07": "十年為官。作麼脫得此塵去生無對。師代云。",
    "T47n1994A_001:0645b08": "一任踣跳。又看上峯路。璉云。這箇是上峯路。",
    "T47n1994A_001:0645b09": "提刑云。寺在上頭那。璉云是。提刑云。恁麼則",
    "T47n1994A_001:0645b10": "不去也。璉無語。師代云今日勘破。",
    "T47n1994A_001:0645b11": "偈頌偈頌",
    "T47n1994A_001:0645b12": "溈山水牯牛溈山水牯牛",
    "T47n1994A_001:0645b13": "水牯溈山峭峻機。　　分明人類顯幽奇。　　兩途語",
    "T47n1994A_001:0645b14": "出分明處。夜鳥投林曉復飛。",
    "T47n1994A_001:0645b15": "杖林山下竹筋鞭杖林山下竹筋鞭",
    "T47n1994A_001:0645b16": "杖林山下竹筋鞭。　　搭索拏鉤火裏牽。　　拽近不",
    "T47n1994A_001:0645b17": "能推放後。回旋却到使君前。",
    "T47n1994A_001:0645b18": "北斗藏身北斗藏身",
    "T47n1994A_001:0645b19": "雲門透法身。　　從此覓疎親。　　盡道和風煖。　　三春",
    "T47n1994A_001:0645b20": "寒更新。",
    "T47n1994A_001:0645b21": "百丈野狐百丈野狐",
    "T47n1994A_001:0645b22": "語路分明在。　　憑君子細看。　　和雨西風急。　　近火",
    "T47n1994A_001:0645b23": "轉加寒。",
    "T47n1994A_001:0645b24": "庭前柏庭前柏",
    "T47n1994A_001:0645b25": "趙州庭前柏。　　眼裏電光掣。　　雲水往來多。　　村翁",
    "T47n1994A_001:0645b26": "行步劣。",
    "T47n1994A_001:0645b27": "靈雲桃花靈雲桃花",
    "T47n1994A_001:0645b28": "雲雲桃花見親切。　　英俊超越古今哲。　　星蔟孤",
    "T47n1994A_001:0645b29": "輪明皎潔。利刃精輝用無絕。　　玄沙敢保君未",
    "T47n1994A_001:0645c01": "徹。雲水休話箇生滅。　　新羅打鐵燒脚熱。　　磨礱",
    "T47n1994A_001:0645c02": "還用三尺雪。",
    "T47n1994A_001:0645c03": "麻三斤麻三斤",
    "T47n1994A_001:0645c04": "同袍參學問通津。　　來扣宗師正佛因。　　為說三",
    "T47n1994A_001:0645c05": "斤麻最好。三斤天下說尖新。　　幾多匠者頻拈",
    "T47n1994A_001:0645c06": "掇。柰緣緇侶有疎親。　　余今更為重秤過。　　那吒",
    "T47n1994A_001:0645c07": "太子析全身。",
    "T47n1994A_001:0645c08": "興化問雲居何必話興化問雲居何必話",
    "T47n1994A_001:0645c09": "何必不必。　　一七二七。　　龍樹馬鳴。　　焰光透出。",
    "T47n1994A_001:0645c10": "前三三後三三前三三後三三",
    "T47n1994A_001:0645c11": "前三後三是多少。　　大事光輝明皎皎。　　回頭不",
    "T47n1994A_001:0645c12": "見解空人。滿目白雲臥荒草。",
    "T47n1994A_001:0645c13": "僧請益三妙三訣師以頌示之僧請益三妙三訣師以頌示之",
    "T47n1994A_001:0645c14": "第一妙。　　古老門風甚奇要。　　縱去收來總不傷。",
    "T47n1994A_001:0645c15": "此箇縱由堪繼紹。",
    "T47n1994A_001:0645c16": "第二妙。　　浩浩途中有多少。　　子細推來對月華。",
    "T47n1994A_001:0645c17": "未了須明衲僧竅。",
    "T47n1994A_001:0645c18": "第三妙。　　高高峯頂猿時嘯。　　孤輪穿透碧潭心。",
    "T47n1994A_001:0645c19": "翛然自入清平道。",
    "T47n1994A_001:0645c20": "第一訣。　　門風盡施設。　　分明萬象分。　　徒勞更立",
    "T47n1994A_001:0645c21": "雪。",
    "T47n1994A_001:0645c22": "第二訣。　　過去現在說。　　疾焰要須分。　　評量還斷",
    "T47n1994A_001:0645c23": "舌。",
    "T47n1994A_001:0645c24": "第三訣。　　巧拙定生殺。　　頭頭總鋒鋩。　　休論箇生",
    "T47n1994A_001:0645c25": "滅。",
    "T47n1994A_001:0645c26": "潭州雲蓋山會和尚語錄序潭州雲蓋山會和尚語錄序",
    "T47n1994A_001:0645c27": "李唐朝有禪之傑者。馬大師據江西泐潭。出",
    "T47n1994A_001:0645c28": "門弟子八十有四人。其角立者。唯百丈海。得",
    "T47n1994A_001:0645c29": "其大機。海出黃檗運。得其大用。自餘唱導而",
    "T47n1994A_001:0646a01": "已。運出顒。顒出沼。沼出念。念出昭。昭出圓。",
    "T47n1994A_001:0646a02": "圓出會。會初住袁州楊岐。後止長沙雲蓋當",
    "T47n1994A_001:0646a03": "時謂海得其大機。運得其大用。兼而得者獨",
    "T47n1994A_001:0646a04": "會師歟。師二居法席。凡越一紀。振領提綱。應",
    "T47n1994A_001:0646a05": "機接誘。富有言句。不許抄錄。衡陽守端上人。",
    "T47n1994A_001:0646a06": "默而記諸。編成一軸。愚仰惠師之名久矣。因",
    "T47n1994A_001:0646a07": "就端求其編軸。焚香啟讀。大矣哉師之機辯",
    "T47n1994A_001:0646a08": "也。若巨靈神劈開太華首陽。河流迅急曾無",
    "T47n1994A_001:0646a09": "凝滯。匪上上大乘根器。曷能湊之乎。端命愚",
    "T47n1994A_001:0646a10": "為序。貴師之道流傳天下。且會師之名與道",
    "T47n1994A_001:0646a11": "深。於識者悉聞之。故不可辭飾。但實序其由。",
    "T47n1994A_001:0646a12": "師袁州宜春人。姓冷氏。落髮於潭州瀏陽道",
    "T47n1994A_001:0646a13": "吾山。俗齡五十四。卒於雲蓋山。塔存焉。皇祐",
    "T47n1994A_001:0646a14": "二年。仲春既望日。湘中苾芻。文政述。",
    "T47n1994A_001:0646a15": "題楊岐會老語錄題楊岐會老語錄",
    "T47n1994A_001:0646a16": "楊岐會老。跨三脚驢。入水牯牛隊中。拽把牽",
    "T47n1994A_001:0646a17": "犁。種田博飯。橫吹玉笛。飽吞栗蒲。四十年",
    "T47n1994A_001:0646a18": "來。叢林以為奇特。豈不聞。三世諸佛說夢。諸",
    "T47n1994A_001:0646a19": "方老宿說夢。是楊岐當日語。不知楊岐自作",
    "T47n1994A_001:0646a20": "夢後。還覺也未。若要清風再振舊令重行。明",
    "T47n1994A_001:0646a21": "眼底人試將此錄看。元祐三年立春日。無為",
    "T47n1994A_001:0646a22": "子楊傑。書於望海樓。"
}