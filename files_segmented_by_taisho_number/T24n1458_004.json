{
    "T24n1458_004:0544a16": "根本薩婆多部律攝卷第四",
    "T24n1458_004:0544a18": "尊者勝友集",
    "T24n1458_004:0544a19": "三藏法師義淨奉　制譯",
    "T24n1458_004:0544a20": "7 造大寺學處造大寺學處第七",
    "T24n1458_004:0544a21": "爾時薄伽梵在憍閃毘國，六眾苾芻斬伐勝",
    "T24n1458_004:0544a22": "樹欲作大寺，雖為僧伽，致招譏惱，妨修善",
    "T24n1458_004:0544a23": "業。因起違諍，事惱同前，制斯學處。",
    "T24n1458_004:0544a24": "「若復苾芻作大住處，有主為眾作，是苾芻應",
    "T24n1458_004:0544a25": "將苾芻眾往觀處所。彼苾芻眾應觀處所，是",
    "T24n1458_004:0544a26": "應法淨處、無諍競處、有進趣處。若苾芻於",
    "T24n1458_004:0544a27": "不應法處、不淨處、有諍競處、無進趣處，作大",
    "T24n1458_004:0544a28": "住處，有主為眾作，不將諸苾芻往觀處所，於",
    "T24n1458_004:0544a29": "如是處造大住處者，僧伽伐尸沙。」",
    "T24n1458_004:0544b01": "言大者，有二種大：一、施物大；二、形量大。若無",
    "T24n1458_004:0544b02": "過者為眾聽造，若有不淨等緣制不許作。言",
    "T24n1458_004:0544b03": "住處者，過去諸佛及聲聞眾咸悉受用、佛所",
    "T24n1458_004:0544b04": "聽許諸信敬者造而奉施。若苾芻作大寺時，",
    "T24n1458_004:0544b05": "限至三層，佛殿五層。因許給孤獨長者造寺",
    "T24n1458_004:0544b06": "法式，長者以金遍布其地買逝多林，營飾既",
    "T24n1458_004:0544b07": "周，奉佛聖眾。若施主為眾造寺，更有施主於",
    "T24n1458_004:0544b08": "此寺中欲為別人造房，施者應問造寺施主",
    "T24n1458_004:0544b09": "方可興工。自下因明分房舍臥具法式，於",
    "T24n1458_004:0544b10": "夏前豫分，或至安居日分。其授事人，告大",
    "T24n1458_004:0544b11": "眾云：「某房有利有衣，若欲得者隨次應取。」若",
    "T24n1458_004:0544b12": "當時不取，行至第三方更索者，一、二索時未",
    "T24n1458_004:0544b13": "即須與，三索應與，索者得惡作罪。房若少者",
    "T24n1458_004:0544b14": "應計人分之，應留一房擬客苾芻，不應盡",
    "T24n1458_004:0544b15": "分。若餘住處有苾芻來，及後夏者隨次應與，",
    "T24n1458_004:0544b16": "不及後夏此不應與。可依知識隨處而住，衣",
    "T24n1458_004:0544b17": "食之利應共均分。授事人等不應令作。有五",
    "T24n1458_004:0544b18": "種人不應差作授事等人：謂解蘇呾羅、毘奈",
    "T24n1458_004:0544b19": "耶、摩窒里迦、僧伽上座，及為眾讀誦者。若於",
    "T24n1458_004:0544b20": "住處多有房舍，應隨當時人數多少，若一人",
    "T24n1458_004:0544b21": "與二，或時與三，皆於此房隨時受用，或前食",
    "T24n1458_004:0544b22": "後食。若有破壞，用僧伽物若勸化白衣，隨其",
    "T24n1458_004:0544b23": "力分而為修補，不應棄捨故令損壞。若處迮",
    "T24n1458_004:0544b24": "狹，同臥敷量均等共分，勿令闕事。諸坐枮",
    "T24n1458_004:0544b25": "等應並均分，除安水瓨藥瓶之處，并置齒木、",
    "T24n1458_004:0544b26": "土屑、瞿摩耶處及眾人行處。若門屋下、廊簷",
    "T24n1458_004:0544b27": "前、上下閣道及倉庫處，並不應分。若在阿蘭",
    "T24n1458_004:0544b28": "若中，於顯露地可留多少安瓶器處。眾受用",
    "T24n1458_004:0544b29": "地，亦不應分。若有施主樂於寺內造別房施",
    "T24n1458_004:0544c01": "者，住此房人應受其利，并為修理，或任施主",
    "T24n1458_004:0544c02": "意取何人。此人雖復受其別施，大眾分利",
    "T24n1458_004:0544c03": "皆亦應與。別房有施，隨住房者而共均分。若",
    "T24n1458_004:0544c04": "大床、大座難移轉者，諸門徒等應為舉之。若",
    "T24n1458_004:0544c05": "為眾事須出外行，分房之時隨次留分。阿蘭",
    "T24n1458_004:0544c06": "若處並乞食時，可留守人共均與食。藏門",
    "T24n1458_004:0544c07": "鑰時應作私記，為防守故隨意養狗。其畜狗",
    "T24n1458_004:0544c08": "者，須知行法，若窣覩波及房院地，狗所爮",
    "T24n1458_004:0544c09": "爴應可平填，若遺不淨即應除去。若不修",
    "T24n1458_004:0544c10": "治，並得惡作。若有藥叉并猛獸處，即不應居。",
    "T24n1458_004:0544c11": "不兩房內而作安居。設作安居應於二處物",
    "T24n1458_004:0544c12": "取一分。凡出家者於諸利養皆悉不合越分",
    "T24n1458_004:0544c13": "貪求。聞有諍者將欲來時，應作三時豫分房",
    "T24n1458_004:0544c14": "舍，謂春夏冬隨意分給。復有六種分住處事：",
    "T24n1458_004:0544c15": "一、寺；二、寺勢分；三、寺外房；四、房勢分；五、園；",
    "T24n1458_004:0544c16": "六、園勢分。若諍者云：「與我分房。」者，應告之曰：",
    "T24n1458_004:0544c17": "「並己分訖。」若諍者去後還依常次准法更分。",
    "T24n1458_004:0544c18": "若非鬪者應共同分，若不與分，得越法罪。",
    "T24n1458_004:0544c19": "或為日分，此是今日、此是明日；或為時分，",
    "T24n1458_004:0544c20": "此處小食、此處大食；或為尊分，此是阿遮利",
    "T24n1458_004:0544c21": "耶房、此是鄔波馱耶房，如此分者皆得惡作",
    "T24n1458_004:0544c22": "罪。若病苾芻樂舊房者，非次應與。不應無病",
    "T24n1458_004:0544c23": "詐言有病。若分房竟，後有人來，不以年高",
    "T24n1458_004:0544c24": "奪他房分。若夜至、若暫停，夜索分房及以褥",
    "T24n1458_004:0544c25": "席，若其與者，授受二人咸得惡作。若夜至",
    "T24n1458_004:0544c26": "人不應相惱，可隨相識權時停止。給孤獨長",
    "T24n1458_004:0544c27": "者為乞食人，造立停舍，六眾聞之並皆同",
    "T24n1458_004:0544c28": "集，共分其舍，得惡作罪。凡是非法分與，並不",
    "T24n1458_004:0544c29": "應取。若有因緣須向餘寺，時逼到者不論坐",
    "T24n1458_004:0545a01": "次，隨處應食。外有食來至斯住處，欲得食者，",
    "T24n1458_004:0545a02": "若無限局隨意食之，若人食有限即不應食。",
    "T24n1458_004:0545a03": "如於寺內，隨次分房。若在樹下、若在平地、",
    "T24n1458_004:0545a04": "若軟草處，亦隨次分。應以白二差具五法者，",
    "T24n1458_004:0545a05": "令分臥具所有大眾臥具，下至洗足盆並須",
    "T24n1458_004:0545a06": "聚在一處，從上座分。有十二人，並須差遣：一、",
    "T24n1458_004:0545a07": "分飯人；二、分粥人；三、分餅果人；四、分臥具人；",
    "T24n1458_004:0545a08": "五、分諸雜事人；六、藏器物人；七、藏衣人；八、分",
    "T24n1458_004:0545a09": "衣人；九、藏雨衣人；十、分雨衣人；十一、雜驅",
    "T24n1458_004:0545a10": "使人；十二、看撿房舍人。若分臥具及以褥席",
    "T24n1458_004:0545a11": "亦隨次分。有餘長者若客苾芻及尼來者，應",
    "T24n1458_004:0545a12": "與令臥。所有臥具從好行訖，餘者白眾更應",
    "T24n1458_004:0545a13": "分掌，勿令損壞。凡是僧伽臥具受用之時，不",
    "T24n1458_004:0545a14": "得隨宜將輕小坐具，及垢膩疎薄惡物，而為",
    "T24n1458_004:0545a15": "儭替，得惡作罪，招黑背殃。知僧事人半月半",
    "T24n1458_004:0545a16": "月應巡房舍觀其臥具，若老、若少不依法式",
    "T24n1458_004:0545a17": "用臥具者，既撿見已，若老宿者告眾令知，少",
    "T24n1458_004:0545a18": "者應語二師，奪其臥具，准法呵責。若寺房廊",
    "T24n1458_004:0545a19": "鳥雀栖宿為喧閙者，應使人撿察，巢無兒卵",
    "T24n1458_004:0545a20": "應即除棄，有者待去方除。若有蜂窠，無兒應",
    "T24n1458_004:0545a21": "除，有者以線縷纏之，由此緣故更不增長。若",
    "T24n1458_004:0545a22": "施主造寺施僧伽已，有事他行久不來者，住",
    "T24n1458_004:0545a23": "寺苾芻不應為乏飲食故捨斯住處悉皆遠",
    "T24n1458_004:0545a24": "去，應共乞食而自支濟；乃至五歲尚不來者，",
    "T24n1458_004:0545a25": "應共隣居比近之寺，同一利養、別褒灑陀。寺",
    "T24n1458_004:0545a26": "主若來隨彼情樂，若久不至具如廣文。凡寺",
    "T24n1458_004:0545a27": "廢毀重欲修造，或等、或過不應減小；若施主",
    "T24n1458_004:0545a28": "力薄，小亦隨聽。香臺制底等過非小。若有尊",
    "T24n1458_004:0545a29": "容彩畫彫毀，應可拂除，還依舊狀而更圖畫。",
    "T24n1458_004:0545b01": "佛語尊經字有磨滅，刮其舊墨應更書新。次",
    "T24n1458_004:0545b02": "明作淨厨法：凡是寺內應作淨厨，此類不同，",
    "T24n1458_004:0545b03": "有其五種：一、生心作；二、共印持；三、如牛臥；四、",
    "T24n1458_004:0545b04": "故廢處；五、眾結作。言生心者，所謂隨一營作",
    "T24n1458_004:0545b05": "苾芻、或復俗人，初造房宇定甎石時，心念",
    "T24n1458_004:0545b06": "口言：「今於此方處當為僧伽作淨厨。」共印持",
    "T24n1458_004:0545b07": "者，謂撿挍苾芻創安基石，將欲興功，告共住",
    "T24n1458_004:0545b08": "苾芻曰：「諸具壽仁可共知，於此方處當為僧",
    "T24n1458_004:0545b09": "伽作淨厨。」如牛臥處者，謂是房門無其定准，",
    "T24n1458_004:0545b10": "撩亂而住。故廢處者，謂無眾僧空廢之處。眾",
    "T24n1458_004:0545b11": "結作者，謂大眾共和秉白二羯磨，作法結",
    "T24n1458_004:0545b12": "之。應如是作，修營處所悉備具已，齊於界",
    "T24n1458_004:0545b13": "內并外勢分一尋，將作淨厨。僧伽同樂者，",
    "T24n1458_004:0545b14": "即於此處敷座席鳴楗椎，乃至令一苾芻",
    "T24n1458_004:0545b15": "為羯磨結，此據大寺，可寺坊內結作淨厨。若",
    "T24n1458_004:0545b16": "隨一房小舍應知亦爾，於中通塞具如廣文。",
    "T24n1458_004:0545b17": "或於棚閣中層結淨，上下四邊勢分咸淨。若",
    "T24n1458_004:0545b18": "作法已得二種利樂：一、界外貯得界內煮；二、",
    "T24n1458_004:0545b19": "界內貯得界外煮，並皆無過。若異此者飲噉",
    "T24n1458_004:0545b20": "之時，皆惡作罪。又有十種不淨處，不應熟食：",
    "T24n1458_004:0545b21": "所謂露地、門屋下、房簷前、溫暖堂、洗浴室、",
    "T24n1458_004:0545b22": "官人宅、制底邊、外道家、俗人舍、尼寺中，若煮",
    "T24n1458_004:0545b23": "食時，皆得惡作。上因造寺遂辨餘文，次釋學",
    "T24n1458_004:0545b24": "處。言應將餘苾芻者，謂眾多人，非僧伽也。由",
    "T24n1458_004:0545b25": "何事故須將苾芻？為防後時諍競損惱故。此",
    "T24n1458_004:0545b26": "中犯相者，唯除過量，餘並如前小房戒說。",
    "T24n1458_004:0545b27": "若於住處有鬪諍者、有污家者、有非理者，應",
    "T24n1458_004:0545b28": "驅擯之。",
    "T24n1458_004:0545b29": "8 無根謗學處無根謗學處第八",
    "T24n1458_004:0545c01": "佛在王舍城，時蜜呾羅、步弭迦二人，由昔生",
    "T24n1458_004:0545c02": "中與實力子有怨讎故，遂共妹蜜呾羅尼，謗",
    "T24n1458_004:0545c03": "實力子云：「犯波羅市迦。」便為舉詰，自相符證。",
    "T24n1458_004:0545c04": "由同梵行事及不忍煩惱，制斯學處。",
    "T24n1458_004:0545c05": "「若復苾芻懷瞋不捨，故於清淨苾芻，以無根",
    "T24n1458_004:0545c06": "波羅市迦法謗，欲壞彼淨行。後於異時，若問、",
    "T24n1458_004:0545c07": "若不問，知此是無根謗。彼苾芻由瞋恚故",
    "T24n1458_004:0545c08": "作是語者，僧伽伐尸沙。」",
    "T24n1458_004:0545c09": "言苾芻懷瞋者，謂瞋惑未斷。不捨者，謂是",
    "T24n1458_004:0545c10": "現纏意欲作其無益之事。言無根者，根有",
    "T24n1458_004:0545c11": "三種：謂見、聞、疑。此若無者是無根事。言謗者，",
    "T24n1458_004:0545c12": "謂以惡事毀呰於他。無根方犯；若有三根，",
    "T24n1458_004:0545c13": "即非犯類。所言謗者，謂非言諍。苾芻由瞋",
    "T24n1458_004:0545c14": "恚故作是語者，謂無實想故，表由瞋恨故，便",
    "T24n1458_004:0545c15": "生惡謗。應知此中所謗之境，有四種人：一",
    "T24n1458_004:0545c16": "者清淨；二者雖清淨相似不清淨；三者不清",
    "T24n1458_004:0545c17": "淨；四者雖不清淨相似清淨。若謗初二，十事",
    "T24n1458_004:0545c18": "成犯，五事非犯。何謂為十？謂不見、不聞、不疑、",
    "T24n1458_004:0545c19": "妄言見等，是謂三事：或聞而忘、或疑而忘，言",
    "T24n1458_004:0545c20": "我聞疑。復是二事：或聞而信、或聞不信，而言",
    "T24n1458_004:0545c21": "我見。復是二事：或聞而疑，或聞不疑，或但自",
    "T24n1458_004:0545c22": "疑而云我見。復是三事，語語說時咸得本罪。",
    "T24n1458_004:0545c23": "五事無犯者，謂不見、不聞、不疑，有見等想而",
    "T24n1458_004:0545c24": "云見等，是謂三事。或聞而忘。或疑而忘，有聞",
    "T24n1458_004:0545c25": "疑想而言聞等，是為二事，此皆無犯謗。後",
    "T24n1458_004:0545c26": "二人，十一事犯、六事非犯，謂以見而忘一事，",
    "T24n1458_004:0545c27": "於上兩處為第四事，餘事皆同，思之可識。前",
    "T24n1458_004:0545c28": "之二人體是清淨故無見忘。若以書、若以",
    "T24n1458_004:0545c29": "字印、手印、若遣使、若自書字，作如是言：「此",
    "T24n1458_004:0546a01": "字說汝有其犯事。」若對狂癡、若眠、若定、若",
    "T24n1458_004:0546a02": "先犯人、若授學人、若謗苾芻尼、若於大眾作",
    "T24n1458_004:0546a03": "如是言：「此中有人犯波羅市迦。」不斥名謗，咸",
    "T24n1458_004:0546a04": "窣吐羅。謗之境心，句如上說。若以半擇迦",
    "T24n1458_004:0546a05": "男女而謗他者，皆窣吐羅。謗式叉等，咸犯惡",
    "T24n1458_004:0546a06": "作。復有說言：「謗苾芻尼亦獲本罪，謗式叉等",
    "T24n1458_004:0546a07": "得窣吐羅。若以五無間謗苾芻者，並得眾教，",
    "T24n1458_004:0546a08": "以犯逆罪非苾芻故。」有云：「於中是吐羅者，謗",
    "T24n1458_004:0546a09": "得輕罪。尼謗他時，准苾芻說。其式叉等，得惡",
    "T24n1458_004:0546a10": "作罪。若鄔波索迦謗苾芻者，應與作覆鉢羯",
    "T24n1458_004:0546a11": "磨。若惡罵俗人，不往其舍不受彼食及以床",
    "T24n1458_004:0546a12": "座，不為說法。若彼下心從眾求乞，性調柔者，",
    "T24n1458_004:0546a13": "應為作仰鉢羯磨。入邪部者，為正部人作覆",
    "T24n1458_004:0546a14": "鉢者，不成作法，翻此便成。若善俗人家作覆",
    "T24n1458_004:0546a15": "鉢羯磨，亦不成作。若以一床等壓諸界上，一",
    "T24n1458_004:0546a16": "羯磨人得覆仰多鉢。」",
    "T24n1458_004:0546a17": "9 假根謗學處假根謗學處第九",
    "T24n1458_004:0546a18": "佛在王舍城時，蜜呾羅、步弭迦二人，共見野",
    "T24n1458_004:0546a19": "鹿交會，取相似事謗實力子，毀同梵行。事惱",
    "T24n1458_004:0546a20": "同前，制斯學處。",
    "T24n1458_004:0546a21": "「若復苾芻，懷瞋不捨故，於清淨苾芻，以異非",
    "T24n1458_004:0546a22": "分波羅市迦法謗，欲壞彼淨行。後於異時，若",
    "T24n1458_004:0546a23": "問、若不問，知此是異非分事，以少相似法而",
    "T24n1458_004:0546a24": "為毀謗。彼苾芻由瞋恚故作是語者，僧伽",
    "T24n1458_004:0546a25": "伐尸沙。」言異非分者，異謂涅槃，乖生死故；四",
    "T24n1458_004:0546a26": "他勝法非是彼因，名為非分，非分事謗即是",
    "T24n1458_004:0546a27": "其諍。若苾芻見餘苾芻犯波羅市迦時，作非",
    "T24n1458_004:0546a28": "犯想、或作餘罪想謗，言犯波羅市迦者，得眾",
    "T24n1458_004:0546a29": "教罪。若於眾教作非犯想、或作餘罪想，乃至",
    "T24n1458_004:0546b01": "突色訖里多，事皆同此，隨其所謗得罪。應",
    "T24n1458_004:0546b02": "知說謗之時，前人領解，犯眾教罪。無犯者，謂",
    "T24n1458_004:0546b03": "實見彼作他勝等事。",
    "T24n1458_004:0546b04": "10 破僧違諫學處破僧違諫學處第十",
    "T24n1458_004:0546b05": "佛在王舍城，時提婆達多由貪利故，學得神",
    "T24n1458_004:0546b06": "通化未生冤，令生信樂，至如來所求索門",
    "T24n1458_004:0546b07": "徒。以不得故，便起恚恨，乃與孤迦里、褰茶",
    "T24n1458_004:0546b08": "達驃、羯吒謨洛迦底灑、三沒達羅達多以為",
    "T24n1458_004:0546b09": "伴黨，破和合僧。僧設諫時惡心不捨。由僧",
    "T24n1458_004:0546b10": "伽事及邪智煩惱，制十、十一，二種學處。",
    "T24n1458_004:0546b11": "「若復苾芻興方便，欲破和合僧，於破僧事堅",
    "T24n1458_004:0546b12": "執不捨。諸苾芻應語彼苾芻言：『具壽！莫欲破",
    "T24n1458_004:0546b13": "和合僧，堅執而住。具壽！應與眾僧和合，共",
    "T24n1458_004:0546b14": "住歡喜無諍，一心一說如水乳合，大師教",
    "T24n1458_004:0546b15": "法令得光顯，安樂久住。具壽！汝可捨破僧事。』",
    "T24n1458_004:0546b16": "諸苾芻如是諫時，捨者善。若不捨者，應可",
    "T24n1458_004:0546b17": "再三慇懃正諫，隨教應詰，令捨是事。捨者",
    "T24n1458_004:0546b18": "善；若不捨者，僧伽伐尸沙。」",
    "T24n1458_004:0546b19": "言和合者，謂同一味。有其六種：謂形相、作業、",
    "T24n1458_004:0546b20": "戒、見、軌儀及以活命。言僧伽者，總有九種：謂",
    "T24n1458_004:0546b21": "無恥僧伽、有恥僧伽、恥無恥僧伽、順理僧伽、",
    "T24n1458_004:0546b22": "非理僧伽、理非理僧伽、未脫僧伽、已脫僧伽、",
    "T24n1458_004:0546b23": "脫未脫僧伽。此九種中誰可破邪？除初後",
    "T24n1458_004:0546b24": "二，餘皆可破。以其最初無羞恥眾，犯四重禁，",
    "T24n1458_004:0546b25": "破事已成。已破之者，無重破故。後二聖眾，破",
    "T24n1458_004:0546b26": "事無故。第九學人，餘應准說。言欲破者，提婆",
    "T24n1458_004:0546b27": "達多以愚癡故，心生異見，壞彼僧伽，於形",
    "T24n1458_004:0546b28": "相等改佛正則，自制五事謗三淨教，勸諸愚",
    "T24n1458_004:0546b29": "小習行邪法。言五事者，一、不食乳酪，犢子飢",
    "T24n1458_004:0546c01": "困故。二、不食魚肉，由斯殺生故。三、不噉於鹽，",
    "T24n1458_004:0546c02": "多有塵土故。四、不截衣𦆠，廢損織功故。五、不",
    "T24n1458_004:0546c03": "住蘭若，受房生福故。言興方便者，謂作破",
    "T24n1458_004:0546c04": "僧事。於破僧事堅執不捨者，既思眾破攝化",
    "T24n1458_004:0546c05": "門徒，自守邪宗多求惡黨。言莫欲破和合僧",
    "T24n1458_004:0546c06": "者，欲顯若破善眾定墮無間，若捨此心不受",
    "T24n1458_004:0546c07": "其罪。汝諸具壽應與僧和合者，謂眾多人別",
    "T24n1458_004:0546c08": "諫之語，或是僧伽、或僧伽所遣，雖無羯磨但",
    "T24n1458_004:0546c09": "以言遮令除惡見。言共住者，謂衣食利養同",
    "T24n1458_004:0546c10": "受用故。言歡喜者，善品增益各各情悅故。言",
    "T24n1458_004:0546c11": "無諍者，彼此見同共相愛樂無諍訟故。言",
    "T24n1458_004:0546c12": "一心者，心若散亂當令寂定，既得定已勤求",
    "T24n1458_004:0546c13": "解脫。言一說者，由契經等十二分教體無別",
    "T24n1458_004:0546c14": "故，亦是更互相教之義。如水乳合者，行與理",
    "T24n1458_004:0546c15": "順一相無差。大師教法令得光顯者，於染瞋",
    "T24n1458_004:0546c16": "癡善能調伏，令佛聖教得流通故。言安樂住",
    "T24n1458_004:0546c17": "者，謂四聖種現法樂住。依斯德故能獲勝",
    "T24n1458_004:0546c18": "果。言再三者，謂白四羯磨不廣不略，但齊二、",
    "T24n1458_004:0546c19": "三。言諫時者，謂作法時。慇懃正諫者，明眾至",
    "T24n1458_004:0546c20": "心。隨教應詰者，詰其所以，遮其非理故。",
    "T24n1458_004:0546c21": "11 助伴破僧伽違諫學處助伴破僧伽違諫學處第十一",
    "T24n1458_004:0546c22": "次明助伴學處，與前異者隨字而釋。",
    "T24n1458_004:0546c23": "「若復苾芻，若一、若二、若多，與彼苾芻共為伴",
    "T24n1458_004:0546c24": "黨，同邪違正隨順而住。時此苾芻語諸苾芻",
    "T24n1458_004:0546c25": "言：『大德！莫共彼苾芻有所論說若好、若惡。",
    "T24n1458_004:0546c26": "何以故？彼苾芻是順法律、依法律，語言無",
    "T24n1458_004:0546c27": "虛妄，彼愛樂者我亦愛樂。』諸苾芻應語此苾",
    "T24n1458_004:0546c28": "芻言：『具壽！莫作是說：「彼苾芻是順法律、依法",
    "T24n1458_004:0546c29": "律，語言無虛妄，彼愛樂者我亦愛樂。」何以",
    "T24n1458_004:0547a01": "故？彼苾芻非順法律、不依法律，語言皆虛妄。",
    "T24n1458_004:0547a02": "汝莫樂破僧，當樂和合僧，應與僧和合歡喜",
    "T24n1458_004:0547a03": "無諍，一心一說如水乳合，大師教法令得",
    "T24n1458_004:0547a04": "光顯安樂久住。具壽！可捨破僧惡見，順邪違",
    "T24n1458_004:0547a05": "正勸作諍事，堅執而住。』諸苾芻如是諫時，捨",
    "T24n1458_004:0547a06": "者善。若不捨者，應可再三慇懃正諫，隨教",
    "T24n1458_004:0547a07": "應詰，令捨是事。捨者善；若不捨者，僧伽伐尸",
    "T24n1458_004:0547a08": "沙。」言好者，陳利益。言惡者，說無益事。言法",
    "T24n1458_004:0547a09": "語者，語詞圓足。律語者，合理無差。有釋：「能引",
    "T24n1458_004:0547a10": "實義名曰法語，出柔軟言名曰律語。」言無虛",
    "T24n1458_004:0547a11": "妄者，謂曉其事方出於言。我亦愛樂者，彼所",
    "T24n1458_004:0547a12": "作事咸稱我心。莫作是說等者，勸隨正部捨",
    "T24n1458_004:0547a13": "背邪黨。此中犯者，始從隨順欲作破僧，皆得",
    "T24n1458_004:0547a14": "惡作罪。眾多人諫不肯捨者，得窣吐羅罪。若",
    "T24n1458_004:0547a15": "秉初白乃至羯磨第二竟時，一一咸得窣吐",
    "T24n1458_004:0547a16": "羅罪。第三竟時，如法如律如大師教正為開",
    "T24n1458_004:0547a17": "諫，違而不捨者，得眾教罪。若作非法而眾",
    "T24n1458_004:0547a18": "和合、或作如法眾不和合、或作非法眾不和",
    "T24n1458_004:0547a19": "合、或作似法眾不和等，由作諫事不稱法故，",
    "T24n1458_004:0547a20": "無犯。若犯罪已即應說露，若不爾者，與他同",
    "T24n1458_004:0547a21": "秉一切羯磨，咸得惡作。若他諫時心同惡黨，",
    "T24n1458_004:0547a22": "設令不語亦犯眾教。有言不同而心樂破，犯",
    "T24n1458_004:0547a23": "窣吐羅。若雖言同作不破心，或無破心不同",
    "T24n1458_004:0547a24": "其事者，無犯。若生疑者，獲窣吐羅。自有破而",
    "T24n1458_004:0547a25": "非閙亂，應為四句。閙亂謂是始從搆集破",
    "T24n1458_004:0547a26": "眾之事。或有破眾非是異住亦為四句。異住",
    "T24n1458_004:0547a27": "謂是異界而住。或有破僧不為別部亦為四",
    "T24n1458_004:0547a28": "句。別部謂是九清淨人別處而住，一是正主、",
    "T24n1458_004:0547a29": "餘八名助。齊何名破？謂是天授先領四人，",
    "T24n1458_004:0547b01": "後破正眾。四人同彼行籌羯磨，齊是名為破",
    "T24n1458_004:0547b02": "僧伽竟。若授學人為行籌者及無戒人等，皆",
    "T24n1458_004:0547b03": "不成破。若戲笑行籌及秉羯磨作破眾事，合",
    "T24n1458_004:0547b04": "眾咸得窣吐羅罪，眾不因此而成破故。若眾",
    "T24n1458_004:0547b05": "破已，有餘部人在界內時，不應作長淨等事，",
    "T24n1458_004:0547b06": "由眾不集成別住故。若如法部共非法部同",
    "T24n1458_004:0547b07": "集一處，如法部解界時成解，非法部解不成",
    "T24n1458_004:0547b08": "解。其處中人應共如法部出界外作褒灑陀，",
    "T24n1458_004:0547b09": "不應共非法部。如法苾芻應教授尼眾，此若",
    "T24n1458_004:0547b10": "無者，其處中人亦應教授省緣而住。不墮二",
    "T24n1458_004:0547b11": "朋名處中人。尼眾若破，不應教授，應告彼曰：",
    "T24n1458_004:0547b12": "「姊妹！應先和合已方求教授。」若苾芻尼眾不",
    "T24n1458_004:0547b13": "諮稟苾芻，輒自擅意別為軌則聚徒眾者，得",
    "T24n1458_004:0547b14": "窣吐羅罪。諸有被責室羅末尼羅等，若餘苾",
    "T24n1458_004:0547b15": "芻輒供衣食而攝養者，破他門徒，得窣吐羅",
    "T24n1458_004:0547b16": "罪。若作好心欲令調伏，權時攝誘者無犯。憍",
    "T24n1458_004:0547b17": "閃薄迦諸苾芻輩，雖分二部無破眾心故，不",
    "T24n1458_004:0547b18": "同此破僧伽罪。隨事重輕有十八句，若苾芻",
    "T24n1458_004:0547b19": "於非法事作非法想，及正破時亦為非法",
    "T24n1458_004:0547b20": "想者，此則生無間罪亦成無間業。若破僧時",
    "T24n1458_004:0547b21": "不作非法想者，但生無間罪，不成無間業故。",
    "T24n1458_004:0547b22": "有六句重、十二句輕。",
    "T24n1458_004:0547b23": "非法非法非法、　非法非法法、　非法非法",
    "T24n1458_004:0547b24": "疑、　非法法非法、　非法法法、　非法法疑、",
    "T24n1458_004:0547b25": "　法非法非法、　法非法法、　法非法疑、　法法",
    "T24n1458_004:0547b26": "非法、　法法法、　法法疑、　非法疑非法、　非",
    "T24n1458_004:0547b27": "法疑法、　非法疑疑、　法疑非法、　法疑法、",
    "T24n1458_004:0547b28": "　法疑疑。",
    "T24n1458_004:0547b29": "12 污家違諫學處污家違諫學處第十二",
    "T24n1458_004:0547c01": "佛在室羅伐城，告諸苾芻曰：「若有苾芻、苾芻",
    "T24n1458_004:0547c02": "尼，為污家者，眾應與作白四驅擯羯磨，令出",
    "T24n1458_004:0547c03": "住處。若鬪諍者，眾應與作令怖羯磨，應告彼",
    "T24n1458_004:0547c04": "曰：『汝若不肯改前過者，眾當與汝更為重",
    "T24n1458_004:0547c05": "罰。』令彼生怖故，名令怖。若見門徒欲為鬪",
    "T24n1458_004:0547c06": "諍，軌範師等宜應遮止，或以苫摩他事而",
    "T24n1458_004:0547c07": "令止息。若苾芻數數犯罪，應與作折伏羯",
    "T24n1458_004:0547c08": "磨，或以餘事而責罰之，乃至未捨惡事已來，",
    "T24n1458_004:0547c09": "令依止有德折伏而住，故名折伏。若苾芻與",
    "T24n1458_004:0547c10": "諸長者及苾芻等相觸惱者，應令苾芻就長",
    "T24n1458_004:0547c11": "者等而求懺摩。若不肯者，眾應與作求謝羯",
    "T24n1458_004:0547c12": "磨，令往愧謝。若不見罪、不如法悔、不捨惡見，",
    "T24n1458_004:0547c13": "此等皆應與作捨置羯磨。由斯捨棄不同眾",
    "T24n1458_004:0547c14": "法，故名捨置。其捨置者若多朋黨恃怙強梁，",
    "T24n1458_004:0547c15": "眾應量宜勿令鬪起，於所犯罪如法為除。若",
    "T24n1458_004:0547c16": "不肯者不應強詰強令憶念，若強抑與作捨",
    "T24n1458_004:0547c17": "置者，得窣吐羅罪。若鬪諍人各懷怨恨，雖經",
    "T24n1458_004:0547c18": "多日不能除滅者，有持經持律持論多聞多",
    "T24n1458_004:0547c19": "知識、大福德足，門徒眾所共知者，應為消",
    "T24n1458_004:0547c20": "殄。若冤讎者至俗家時，應隔處中人令其間",
    "T24n1458_004:0547c21": "坐。若於界內鬪諍紛紜，諸處中人應出外長",
    "T24n1458_004:0547c22": "淨。若共餘部為長淨者，不成作法，得惡作",
    "T24n1458_004:0547c23": "罪。凡有為他作羯磨時，不為詰問、不作憶念、",
    "T24n1458_004:0547c24": "或實無犯事、或有犯不忠、或不對面、或秉",
    "T24n1458_004:0547c25": "非法，皆得惡作，作法不成。若得羯磨已，所有",
    "T24n1458_004:0547c26": "行法應可順行。云何行法？所謂不應與他出",
    "T24n1458_004:0547c27": "家近圓及為依止；不畜求寂；不應差教授苾",
    "T24n1458_004:0547c28": "芻尼，設先被差亦不應去；有犯苾芻不應詰",
    "T24n1458_004:0547c29": "問羯磨等事，亦不應呵。若有二十法者，所作",
    "T24n1458_004:0548a01": "羯磨不應為解。何謂二十？謂於眾處不現恭",
    "T24n1458_004:0548a02": "勤，身不輕利故；或於眾處不生卑下，不蠲傲",
    "T24n1458_004:0548a03": "慢故；或於出離不肯隨從，不順治法故；或於",
    "T24n1458_004:0548a04": "眾邊不行恭敬，乖行敬法故；或於界中不求",
    "T24n1458_004:0548a05": "解放，於罪無悔故；或仗王家及斷事官、或依",
    "T24n1458_004:0548a06": "外道及以別人不依於眾；著俗人衣及外道",
    "T24n1458_004:0548a07": "服；承事外道；不應行事而復行之、苾芻學",
    "T24n1458_004:0548a08": "處而不修習；或罵苾芻、或時瞋恚、或復呵叱；",
    "T24n1458_004:0548a09": "或令眾失利、或不欲同住，若有此二十法不",
    "T24n1458_004:0548a10": "應與解。」",
    "T24n1458_004:0548a11": "爾時世尊，作教勅已，令聖者阿難陀共諸上",
    "T24n1458_004:0548a12": "座苾芻，在於路中，差具五法者往枳吒山，就",
    "T24n1458_004:0548a13": "彼詰責，與阿濕薄迦、補㮈伐蘇行污家者，作",
    "T24n1458_004:0548a14": "驅擯羯磨。其同罪者，半豆盧、呬得迦等，中",
    "T24n1458_004:0548a15": "路聞已，遂便逃向室羅伐城，如法除罪。時彼",
    "T24n1458_004:0548a16": "二人後往逝多林，見此事已，作如是言：「我輩",
    "T24n1458_004:0548a17": "同罪，有驅、不驅，知諸具壽隨自己情，有瞋、有",
    "T24n1458_004:0548a18": "欲。」時諸苾芻告彼二人，令其改悔，先別諫已",
    "T24n1458_004:0548a19": "後為羯磨，諫由其受用鄙事故，而行污",
    "T24n1458_004:0548a20": "家，因家慳煩惱制斯學處。",
    "T24n1458_004:0548a21": "「若復眾多苾芻，於村落城邑住，污他家、行惡",
    "T24n1458_004:0548a22": "行。污他家亦眾見聞知，行惡行亦眾見聞知。",
    "T24n1458_004:0548a23": "諸苾芻應語彼苾芻言：『具壽！汝等污他家、行",
    "T24n1458_004:0548a24": "惡行。污他家亦眾見聞知，行惡行亦眾見聞",
    "T24n1458_004:0548a25": "知。汝等可去，不應住此。』彼苾芻語諸苾芻言：",
    "T24n1458_004:0548a26": "『大德有愛、恚、怖、癡。有如是同罪苾芻，有驅者、",
    "T24n1458_004:0548a27": "有不驅者。』時諸苾芻語彼苾芻言：『具壽！莫作",
    "T24n1458_004:0548a28": "是語：「諸大德有愛、恚、怖、癡。有如是同罪苾芻，",
    "T24n1458_004:0548a29": "有驅者、有不驅者。」何以故？諸苾芻無愛、恚、",
    "T24n1458_004:0548b01": "怖、癡。汝等污他家、行惡行。污他家亦眾見聞",
    "T24n1458_004:0548b02": "知，行惡行亦眾見聞知。具壽！汝等應捨愛恚",
    "T24n1458_004:0548b03": "等言。』諸苾芻如是諫時，捨者善。若不捨者，應",
    "T24n1458_004:0548b04": "可再三慇懃正諫，隨教應詰，令捨是事。捨者",
    "T24n1458_004:0548b05": "善；若不捨者，僧伽伐尸沙。」",
    "T24n1458_004:0548b06": "言村落等者，若有街巷可知人物、住處，名",
    "T24n1458_004:0548b07": "為村；村外遠家名為落。君王都處名為城邑。",
    "T24n1458_004:0548b08": "言污家者，有二事能污於家：一謂共住；二",
    "T24n1458_004:0548b09": "謂受用。云何共住？謂與女人同床而坐、一",
    "T24n1458_004:0548b10": "盤而食、同觴飲酒等。云何受用？謂採花",
    "T24n1458_004:0548b11": "果等。云何惡行？謂以麁惡法毀謗於他，及戒",
    "T24n1458_004:0548b12": "見等中說其毀犯，由依污家生眾罪故。見",
    "T24n1458_004:0548b13": "謂眼識，聞謂耳識，知謂餘識。此顯見聞知",
    "T24n1458_004:0548b14": "性。汝可去者，是驅逐。言有愛等者，於不驅",
    "T24n1458_004:0548b15": "者云有愛心，於所驅者說有瞋恚。言有癡者，",
    "T24n1458_004:0548b16": "於污家輩不善分別合驅不驅。言有怖者，於",
    "T24n1458_004:0548b17": "逃去者不敢治罰。不驅擯者，謂是半豆盧、呬",
    "T24n1458_004:0548b18": "得迦等。言汝等應捨愛等者，謂是別人諫。言",
    "T24n1458_004:0548b19": "再三者，眾以白四諫。但言愛等，即得惡作。別",
    "T24n1458_004:0548b20": "人諫時，違犯麁罪。初白及二羯磨違，得三窣",
    "T24n1458_004:0548b21": "吐羅罪。第三竟時，便得眾教。若秉法和別事",
    "T24n1458_004:0548b22": "並同前。實有愛憎非愛憎想疑，得窣吐羅罪。",
    "T24n1458_004:0548b23": "若作愛憎想者，無犯。實非愛憎作此想疑，便",
    "T24n1458_004:0548b24": "得眾教。若未作驅擯羯磨言愛等者，得惡作",
    "T24n1458_004:0548b25": "罪。由謗眾故，若於他人知無實事，自生惡念，",
    "T24n1458_004:0548b26": "妄說前人作離間言，得二墮罪。",
    "T24n1458_004:0548b27": "13 惡性違諫學處惡性違諫學處第十三",
    "T24n1458_004:0548b28": "佛在憍閃毘國，闡陀苾芻不忍他語違如法",
    "T24n1458_004:0548b29": "教，由其惡性受用法事，求自在不忍煩惱，",
    "T24n1458_004:0548c01": "遂生忿恨自損損他，制斯學處。",
    "T24n1458_004:0548c02": "「若復苾芻，惡性不受人語，諸苾芻於佛所說",
    "T24n1458_004:0548c03": "戒經中如法如律勸誨之時，不受諫語言：",
    "T24n1458_004:0548c04": "『諸大德！莫向我說少許若好、若惡。我亦不向",
    "T24n1458_004:0548c05": "諸大德說若好、若惡。諸大德！止莫勸我！莫論",
    "T24n1458_004:0548c06": "說我！』諸苾芻語是苾芻言：『具壽！汝莫不受諫",
    "T24n1458_004:0548c07": "語，諸苾芻於戒經中如法如律勸誨之時，應",
    "T24n1458_004:0548c08": "受諫語。具壽如法諫諸苾芻，諸苾芻亦如法",
    "T24n1458_004:0548c09": "諫具壽！如是如來、應、正等覺佛聲聞眾便得",
    "T24n1458_004:0548c10": "增長，共相諫誨。具壽！汝應捨此事。』諸苾芻如",
    "T24n1458_004:0548c11": "是諫時，捨者善。若不捨者，應可再三慇懃正",
    "T24n1458_004:0548c12": "諫，隨教應詰，令捨是事。捨者善；若不捨者，僧",
    "T24n1458_004:0548c13": "伽伐尸沙。」",
    "T24n1458_004:0548c14": "惡性者，稟性麁言不用他語。於佛所說者，半",
    "T24n1458_004:0548c15": "月所說。言戒經中者，謂佛世尊所制學處。",
    "T24n1458_004:0548c16": "言如法者，謂依實事見聞疑說。言如律者，稱",
    "T24n1458_004:0548c17": "實而說與理相應出柔軟語。言少許者，假",
    "T24n1458_004:0548c18": "令少言亦不許說。言好惡者，謂利非利。言止",
    "T24n1458_004:0548c19": "者，未說之言，預相遮止。莫論說我者，謂情不",
    "T24n1458_004:0548c20": "忍可。言佛聲聞眾便得增長者，由展轉相教，",
    "T24n1458_004:0548c21": "世尊聖教得久住世。言共相諫誨者，謂欲",
    "T24n1458_004:0548c22": "諫時先求聽許，然後方諫；若他不許，不應強",
    "T24n1458_004:0548c23": "詰。然詰問時不以天眼見、天耳聞，若他不憶",
    "T24n1458_004:0548c24": "應為作憶念。憶時瞋忿應求聽許；若不許",
    "T24n1458_004:0548c25": "者，棄莫與言。若仗託有力者，不應教授，不共",
    "T24n1458_004:0548c26": "長淨、安居、隨意，即於此日應一苾芻作如是",
    "T24n1458_004:0548c27": "白：「我名某甲，遮彼苾芻某甲為長淨等事，若",
    "T24n1458_004:0548c28": "此苾芻在眾中者，不應對之而為長淨及隨",
    "T24n1458_004:0548c29": "意事。」若於所犯罪有餘無餘，無有定實而",
    "T24n1458_004:0549a01": "遮他者，皆成非法。若天眼、天耳及聾盲無",
    "T24n1458_004:0549a02": "識，隨黨非黨、在地居空等，或翻此四皆不",
    "T24n1458_004:0549a03": "成遮。於所犯罪事有定實為遮他者，是謂應",
    "T24n1458_004:0549a04": "法。若以不善見聞疑而遮他者，得惡作罪。若",
    "T24n1458_004:0549a05": "一界內有多住處，一處遮時餘皆悉遮。其能",
    "T24n1458_004:0549a06": "詰人雖被眾差，應知軌式，有其五法：謂從座",
    "T24n1458_004:0549a07": "起、脫革屣、整衣左肩、禮上座已、合掌而住。應",
    "T24n1458_004:0549a08": "以五法而自稱量：「我是持戒者不？有羞慚",
    "T24n1458_004:0549a09": "不？有追悔不？能攝伏諸根不？是樂戒不？」又",
    "T24n1458_004:0549a10": "生五念，謂實不實等。次應告言：「汝某甲！我今",
    "T24n1458_004:0549a11": "欲詰，能容許不？」彼應答曰：「由何事故爾詰於",
    "T24n1458_004:0549a12": "我？」說罪差別，如律應知。其被詰人應於五部",
    "T24n1458_004:0549a13": "學處，自思忖已，當聽許之。返令憶念：「爾於何",
    "T24n1458_004:0549a14": "處知我有犯？當依實說，勿搆虛言。」應告彼云：",
    "T24n1458_004:0549a15": "「今任汝詰。」次能詰者先為安慰，方始出言：「然",
    "T24n1458_004:0549a16": "我不以錯誤之語、及私屏語、或造次語。仁所",
    "T24n1458_004:0549a17": "說者我皆三問而詳審之。」次應白言：「汝某甲",
    "T24n1458_004:0549a18": "聽！僧伽令我為詰責人，問爾實事，眾當為汝",
    "T24n1458_004:0549a19": "作羯磨法，應可善思，勿令損己，亦不應調弄",
    "T24n1458_004:0549a20": "清淨之人，并樂戒者耆宿有德亦不輕慢，違",
    "T24n1458_004:0549a21": "此教者得惡作罪。」言共相諫悔者，有所違犯",
    "T24n1458_004:0549a22": "心希清淨說先所犯。此中犯者，謂別人諫時",
    "T24n1458_004:0549a23": "不用語者，得窣吐羅罪。若初白及二羯磨，",
    "T24n1458_004:0549a24": "得窣吐羅罪。第三竟時，得僧伽伐尸沙。惡語",
    "T24n1458_004:0549a25": "之人不先詰問輒便遮止，得惡作罪。餘義通",
    "T24n1458_004:0549a26": "塞如前所明，其諫羯磨如百一羯磨中說。",
    "T24n1458_004:0549a27": "「我已說十三僧伽伐尸沙法，九初便犯、四至",
    "T24n1458_004:0549a28": "三諫。若苾芻隨一一犯，故覆藏者，隨覆藏日",
    "T24n1458_004:0549a29": "眾應與作不樂波利婆娑。行波利婆娑竟，眾",
    "T24n1458_004:0549b01": "應與作六夜摩那𭅤。行摩那𭅤竟，餘有出罪，",
    "T24n1458_004:0549b02": "應二十僧中出是苾芻罪。若少一人不滿二",
    "T24n1458_004:0549b03": "十眾，是苾芻罪不得除，諸苾芻皆得罪，此是",
    "T24n1458_004:0549b04": "出罪法。」",
    "T24n1458_004:0549b05": "言我已說者，彰其事了，欲令諸苾芻重審其",
    "T24n1458_004:0549b06": "罪，暫舒息故。九初便犯者，謂初九戒，事成獲",
    "T24n1458_004:0549b07": "罪。四至三諫者，即破僧等，違三羯磨方犯",
    "T24n1458_004:0549b08": "其罪。若苾芻隨一一等者，凡欲除罪，須有五",
    "T24n1458_004:0549b09": "緣：一、由其罪謂所犯罪；二、由意樂謂知而覆",
    "T24n1458_004:0549b10": "藏；三、由治罪謂隨覆日與遍住等；四、由行已",
    "T24n1458_004:0549b11": "謂令眾心喜；五、由人殊謂滿二十眾。言二十",
    "T24n1458_004:0549b12": "者，若少不足；作法不成；故以數定。行遍住者，",
    "T24n1458_004:0549b13": "由其覆罪。覆有兩種：一謂覆夜、二謂覆心。",
    "T24n1458_004:0549b14": "若作覆心至過明相，是名一夜覆藏罪。若不",
    "T24n1458_004:0549b15": "識不憶，由無覆心，雖經明相，無覆藏罪。後若",
    "T24n1458_004:0549b16": "憶識欲說罪者，此則不須行遍住法，應說眾",
    "T24n1458_004:0549b17": "多惡作罪。若與聾人及不解方言，或非本性、",
    "T24n1458_004:0549b18": "或被治罰，如此之人雖可共住，咸不成覆。或",
    "T24n1458_004:0549b19": "時晝日與苾芻俱，若至夜時無苾芻者，假",
    "T24n1458_004:0549b20": "使盡形亦無覆罪。若犯二罪二俱覆藏，或一",
    "T24n1458_004:0549b21": "覆一非覆，或二俱不覆，或兩俱憶，或一憶一",
    "T24n1458_004:0549b22": "不憶、二俱不憶，咸經兩月等，如是應知，於罪",
    "T24n1458_004:0549b23": "於日、知數不知數、一罪多罪、有覆無覆。或作",
    "T24n1458_004:0549b24": "白衣，或為求寂重受近圓，或得解法覆與不",
    "T24n1458_004:0549b25": "覆，或前或後，於諸罪類治法眾多，具如廣文，",
    "T24n1458_004:0549b26": "此不繁說。有四種人應行遍住：有知罪數",
    "T24n1458_004:0549b27": "不知夜數、有知夜數不知罪數、或俱不知數、",
    "T24n1458_004:0549b28": "或俱知數。如百一羯磨說：「若其重犯是前",
    "T24n1458_004:0549b29": "罪類，應與復本遍住羯磨，令其調伏，謂壞前",
    "T24n1458_004:0549c01": "法從本更行。行時更犯是前罪類，應與重收",
    "T24n1458_004:0549c02": "根本羯磨。若更犯者，重收前日，可更令行。行",
    "T24n1458_004:0549c03": "遍住人所得之法，黑白不同。有其六種：一者",
    "T24n1458_004:0549c04": "總黑，謂總皆非法。二、多分黑，遍住如法餘皆",
    "T24n1458_004:0549c05": "非法。三、向半黑，復本是法餘皆非法。四、減半",
    "T24n1458_004:0549c06": "黑，重收是法後皆非法。五、少分黑，意喜是法",
    "T24n1458_004:0549c07": "後一非法。六、總是白乃至出罪悉皆如法，名",
    "T24n1458_004:0549c08": "善出罪。若如法行遍住法已，應與意喜。若不",
    "T24n1458_004:0549c09": "覆者，但行意喜出罪，能令眾意皆悉歡喜，故",
    "T24n1458_004:0549c10": "名意喜。於六夜中若重犯者，應與復本意",
    "T24n1458_004:0549c11": "喜。若更重犯應與重收。六夜意喜，此謂是前",
    "T24n1458_004:0549c12": "罪類。言前類者，前因故泄今還故泄，餘皆准",
    "T24n1458_004:0549c13": "此；若非一類即不壞法。若行遍住及摩那𭅤",
    "T24n1458_004:0549c14": "時更犯眾教，非同類者應須發露所有惡作，",
    "T24n1458_004:0549c15": "別行遍住及摩那𭅤。若其初日犯初眾教，一",
    "T24n1458_004:0549c16": "夜覆藏，乃至十三覆十三日。若欲說罪，應據",
    "T24n1458_004:0549c17": "猛烈心。煩惱重者，先與行法行遍住意喜。苾",
    "T24n1458_004:0549c18": "芻所有行法應隨順行，謂不應受善苾芻禮",
    "T24n1458_004:0549c19": "敬，亦復不應同一座坐，不居勝座不並肩行，",
    "T24n1458_004:0549c20": "若出行時應隨他後，不同室臥，不度人出家",
    "T24n1458_004:0549c21": "受十學處，及與近圓，不受依止，不畜求寂，不",
    "T24n1458_004:0549c22": "作羯磨，不差為使，不教授尼亦不差遣，先差",
    "T24n1458_004:0549c23": "應捨，不詰苾芻。不捨教誡，開門然燈塗掃寺",
    "T24n1458_004:0549c24": "宇，大小便廁洗除糞穢及供土葉，寒時授火",
    "T24n1458_004:0549c25": "熱為扇涼，打楗椎嚴香火，并讚嘆佛。應在",
    "T24n1458_004:0549c26": "近圓下、求寂上座。僧伽臥具安鉢之物應為",
    "T24n1458_004:0549c27": "收舉，制底香臺常應塗掃。依時巡禮，應告",
    "T24n1458_004:0549c28": "日數。眾集之處以所行事告白令知，不應一",
    "T24n1458_004:0549c29": "一為白。客苾芻來未安衣鉢應就為白。無苾",
    "T24n1458_004:0550a01": "芻寺不應輕往，有緣須去不應經宿。須觀時",
    "T24n1458_004:0550a02": "候供給湯水。應與善苾芻洗足塗油，寺中",
    "T24n1458_004:0550a03": "利養最後應受。遍住意喜作法之時，不應還",
    "T24n1458_004:0550a04": "以遍住意喜及授學人足其眾數，亦非此人",
    "T24n1458_004:0550a05": "得共同處而行其法。不居空寺，亦非一人、非",
    "T24n1458_004:0550a06": "二、非三，要須滿四，是清淨人同處行法。如前",
    "T24n1458_004:0550a07": "所說，不依教者，咸得惡作。又正行時，聞有諍",
    "T24n1458_004:0550a08": "者欲來住處，應對善苾芻，為難緣故，捨行法",
    "T24n1458_004:0550a09": "已；同本性人諍者若去，還對苾芻受其行法。",
    "T24n1458_004:0550a10": "若行意喜不行遍住、若行遍住不行意喜，斯",
    "T24n1458_004:0550a11": "皆不應求眾出罪。若並善行當求出罪，餘如",
    "T24n1458_004:0550a12": "廣文說。有六種人犯眾教罪，對一苾芻說除",
    "T24n1458_004:0550a13": "其罪，得名清淨。何謂為六？一者遍持蘇呾羅",
    "T24n1458_004:0550a14": "藏；二者遍持毘奈耶藏；三者遍持摩咥里迦",
    "T24n1458_004:0550a15": "藏；四者性極羞愧若說其罪懷慚致死；五者",
    "T24n1458_004:0550a16": "眾中最老上座；六者大福德人。何故此六許",
    "T24n1458_004:0550a17": "易除罪？罪滅因心不由治罰。若能於所犯罪",
    "T24n1458_004:0550a18": "決情斷絕，誓不更為，深生慚恥心無欺誑，是",
    "T24n1458_004:0550a19": "故除滅。又為耆年大德、受持三藏人見治罰，",
    "T24n1458_004:0550a20": "謗議便生，開一人悔。若犯不共眾教罪者，根",
    "T24n1458_004:0550a21": "轉之時過亦隨滅。」",
    "T24n1458_004:0550a22": "根本薩婆多部律攝卷第四"
}