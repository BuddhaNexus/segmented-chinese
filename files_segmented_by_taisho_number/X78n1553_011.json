{
    "X78n1553_011:0468a21": "天聖廣燈錄卷第十一　　　〔宋勒〕",
    "X78n1553_011:0468a23": "　　鎮州臨濟院義玄慧照禪師師示眾云。今時學佛法",
    "X78n1553_011:0468a24": "者。且要求真正見解。若得真正見解。生死不染。去住",
    "X78n1553_011:0468b01": "自由。不要求殊勝。殊勝自至。道流。秖如自古先德。皆",
    "X78n1553_011:0468b02": "有出人底路。如山僧指示人處。秖是要儞不受人惑。",
    "X78n1553_011:0468b03": "要用便用。更莫遲疑。如今學者不得。病在甚處。病在",
    "X78n1553_011:0468b04": "不自信處。儞若自信不及。即便忙忙地徇一切境縛。",
    "X78n1553_011:0468b05": "被他萬境迴換。不得自由。儞若能歇得念念馳求心。",
    "X78n1553_011:0468b06": "便與祖佛不別。儞欲得識祖麼。秖儞面前聽法底。是",
    "X78n1553_011:0468b07": "學人信不及。便向外馳求。設求得者。皆是文字名相。",
    "X78n1553_011:0468b08": "終不得他活祖意。莫錯。禪德。此時不遇。萬劫千生。輪",
    "X78n1553_011:0468b09": "迴三界。徇好境掇去。驢牛肚裏生。道流。約山僧見處",
    "X78n1553_011:0468b10": "與釋迦不別。每日多般用處。欠少什麼。六道神光未",
    "X78n1553_011:0468b11": "曾間歇。若能如是見得。秖是一生無事人。大德。三界",
    "X78n1553_011:0468b12": "無安。猶如火宅。此不是儞久停住處。無常殺鬼一剎",
    "X78n1553_011:0468b13": "那間不揀貴賤老少。儞要與祖佛不別。但莫外求。一",
    "X78n1553_011:0468b14": "念心上清淨光。是儞屋裏法身佛。儞一念心上無分",
    "X78n1553_011:0468b15": "別光。是儞屋裏報身佛。儞一念心上無差別光。是儞",
    "X78n1553_011:0468b16": "屋裏化身佛。此三種身。是儞今目前聽法底人。秖為",
    "X78n1553_011:0468b17": "不向外馳求。有此功用。據經論家。取三種身為極則。",
    "X78n1553_011:0468b18": "約山僧見處不然。此三種身是名言。亦是三種衣。古",
    "X78n1553_011:0468b19": "人云。身依義立。土據體論。法性身．法性土。明知是光",
    "X78n1553_011:0468b20": "影。大德。儞且識取弄光影底人是諸佛之本源。一切",
    "X78n1553_011:0468b21": "處是道流歸舍處。是儞四大色身不解說法聽法。脾",
    "X78n1553_011:0468b22": "胃肝膽不解說法聽法。虗空不解說法聽法。是什麼",
    "X78n1553_011:0468b23": "解說法聽法。是儞目前歷歷底物。一段孤明。是者箇",
    "X78n1553_011:0468b24": "解說法聽法。若如是見得。便與祖佛不別。但一切時",
    "X78n1553_011:0468c01": "中更莫間斷。觸目皆是。秖為情生智隔。想變體殊。所",
    "X78n1553_011:0468c02": "以輪迴三界。受種種苦。約山僧見處。無不甚深。無不",
    "X78n1553_011:0468c03": "解脫。道流。心法無形。通貫十方。在眼曰見。在耳曰聞。",
    "X78n1553_011:0468c04": "在鼻齅香。在口談論。在手執捉。在足雲奔。本是一精",
    "X78n1553_011:0468c05": "明。分為六和合。一心既無。隨處解脫。山僧恁麼說。意",
    "X78n1553_011:0468c06": "在什麼處。秖為道流一切馳求心不能歇。上他古人",
    "X78n1553_011:0468c07": "閑機境。道流。取山僧見處。坐斷報化佛頭。十地滿心。",
    "X78n1553_011:0468c08": "猶如客作兒。等妙二覺。檐枷負鎻漢。羅漢辟支。猶如",
    "X78n1553_011:0468c09": "廁穢。菩提涅槃。如繫驢橛。何以如此。秖為道流不達",
    "X78n1553_011:0468c10": "三祇劫空。所以有此障礙。若是真正道人。終不如是。",
    "X78n1553_011:0468c11": "但能隨緣消舊業。任運著衣裳。要行即行。要坐即坐。",
    "X78n1553_011:0468c12": "無一念心希求佛果。緣何如此。古人云。若欲作業求",
    "X78n1553_011:0468c13": "佛。佛是生死大兆。大德。時光可惜。秖擬傍家波波地",
    "X78n1553_011:0468c14": "學禪學道。認名認句。求佛求祖。求善知識。意度莫錯。",
    "X78n1553_011:0468c15": "道流。儞秖有一箇父母。更求何物。儞自返照看。古人",
    "X78n1553_011:0468c16": "云。演若達多失却頭。求心歇處即無事。大德。且要平",
    "X78n1553_011:0468c17": "常。莫作模樣。有一般不識好惡秀兵。便即見神見鬼。",
    "X78n1553_011:0468c18": "指東畫西。好晴好雨。如是之流。盡須抵債。向閻老前",
    "X78n1553_011:0468c19": "吞熱鐵丸有日。好人家男女被者一般野狐精魅所",
    "X78n1553_011:0468c20": "著。便即揑怪。瞎屢生。索飯錢有日在。師又云。道流。切",
    "X78n1553_011:0468c21": "要求取真正見解。向天下橫行。免被者一般精魅惑",
    "X78n1553_011:0468c22": "亂。無事是貴人。更莫造作。秖是平常。儞擬向外傍家",
    "X78n1553_011:0468c23": "求過。覔脚手。錯了也。秖擬求佛。佛是名句。儞還識馳",
    "X78n1553_011:0468c24": "求底麼。三世十方佛祖出來也。秖為求法。如今參學",
    "X78n1553_011:0469a01": "道流。也秖為求法。得法始了。未得依前輪迴吾道。云",
    "X78n1553_011:0469a02": "何是法。法者。是心法。心法無形。通貫十方。目前現用。",
    "X78n1553_011:0469a03": "人信不及。便乃認名認句。向文字中求。意度佛法。天",
    "X78n1553_011:0469a04": "地懸殊。道流。山僧說法。說什麼法。說心地法。便能入",
    "X78n1553_011:0469a05": "凡入聖。入淨入穢。入真入俗。要且不是儞真俗凡聖。",
    "X78n1553_011:0469a06": "能與一切真俗凡聖安著名字。真俗凡聖與此人安",
    "X78n1553_011:0469a07": "著名字不得。道流。把得便用。更不著名字。號之為玄",
    "X78n1553_011:0469a08": "旨。山僧說法與天下人別。秖如有箇文殊．普賢出來",
    "X78n1553_011:0469a09": "目前。各現一身問法。纔道咨和尚。我早辨了也。老僧",
    "X78n1553_011:0469a10": "穩坐。更有道流來相見時。我盡辨了也。何以如此。秖",
    "X78n1553_011:0469a11": "為我見處別。外不取凡聖。內不住根本。見徹本法。更",
    "X78n1553_011:0469a12": "不疑謬。",
    "X78n1553_011:0469a13": "師又云。佛法無用功處。秖是平常無事。屙屎送尿。著",
    "X78n1553_011:0469a14": "衣喫飯。困來即臥。愚人笑我。智乃知焉。古人云。向外",
    "X78n1553_011:0469a15": "作功夫。總是癡頑漢。儞且隨處作主。立處皆真。境來",
    "X78n1553_011:0469a16": "迴換不得。縱有從來習氣。五無間業。自為解脫大海。",
    "X78n1553_011:0469a17": "今時學者總不識法。猶如觸鼻羊。逢著物安任口裏。",
    "X78n1553_011:0469a18": "奴即不辨。賓主不分。如是之流。邪心入道。閙處即入。",
    "X78n1553_011:0469a19": "不得名為真出家人。正是真俗家人。夫出家者。須辨",
    "X78n1553_011:0469a20": "得平常真正見解。辨佛辨魔。辨真辨偽。辨凡辨聖。若",
    "X78n1553_011:0469a21": "如是辨得。名真出家。若魔佛不辨。正是出一家入一",
    "X78n1553_011:0469a22": "家。喚作造業眾生。未得名為真出家。秖如今有一箇",
    "X78n1553_011:0469a23": "佛魔。同體不分。如水乳合。鵝王喫乳。如明眼道流。魔",
    "X78n1553_011:0469a24": "佛俱打。儞若愛聖憎凡。生死海裏浮沈。",
    "X78n1553_011:0469b01": "問。如何是佛魔。師云。儞一念心疑處是佛魔。儞若達",
    "X78n1553_011:0469b02": "得萬法無生。心如幻化。更無一塵一法。處處清淨是",
    "X78n1553_011:0469b03": "佛。然佛與魔是染淨二境。約山僧見處。無佛無眾生。",
    "X78n1553_011:0469b04": "無古無今。得者便得。不歷時節。無修無證。無得無失。",
    "X78n1553_011:0469b05": "一切時中。更無別法。設有一法過此者。我說如夢如",
    "X78n1553_011:0469b06": "化。山僧所說。皆是道流即今目前孤明歷歷地聽者。",
    "X78n1553_011:0469b07": "此人處處不滯。通貫十方三界。自在入一切境差別。",
    "X78n1553_011:0469b08": "不能迴換。一剎那間透入法界。逢佛說佛。逢祖說祖。",
    "X78n1553_011:0469b09": "逢羅漢說羅漢。逢餓鬼說餓鬼。向一切處。遊履國土。",
    "X78n1553_011:0469b10": "教化眾生。未曾離一念。隨處清淨。光透十方。萬法一",
    "X78n1553_011:0469b11": "如。道流。大丈夫兒。今日方知本來無事。秖為儞信不",
    "X78n1553_011:0469b12": "及。念念馳求。捨頭覔頭。自不能歇。如圓頓菩薩入法",
    "X78n1553_011:0469b13": "界。現身向淨土中。厭凡忻聖。如此之流。取捨未忘。染",
    "X78n1553_011:0469b14": "淨心在。如禪宗見解。又且不然。直是見今更無時節。",
    "X78n1553_011:0469b15": "山僧說處。皆是一期藥病相治。總無實法。若如是見",
    "X78n1553_011:0469b16": "得。是真出家。日銷萬兩黃金。道流。莫取次。被諸方老",
    "X78n1553_011:0469b17": "師印破面門。道我解禪解道。辨似懸河。皆是造地獄",
    "X78n1553_011:0469b18": "業。若是真正學道人。不求世間過。切急要求真正見",
    "X78n1553_011:0469b19": "解。若達真正見解圓明。方始了畢。",
    "X78n1553_011:0469b20": "問。如何是真正見解。師云。儞但一切入凡入聖。入染",
    "X78n1553_011:0469b21": "入淨。入諸佛國土。入彌勒樓閣。入毗盧遮那法界。處",
    "X78n1553_011:0469b22": "處皆現國土成住壞空。佛出于世。轉大法輪。即入涅",
    "X78n1553_011:0469b23": "槃。不見有去來相貌。求其生死了不可得。便入無生",
    "X78n1553_011:0469b24": "法界。處處遊履國土。入華藏世界。盡見諸法空相。皆",
    "X78n1553_011:0469c01": "無實法。唯有聽法無依道人是諸佛之母。所以佛從",
    "X78n1553_011:0469c02": "無依生。若悟無依。佛亦無得。若如是見得者。是真正",
    "X78n1553_011:0469c03": "見解。學人不了。為執名句。被他凡聖名礙。所以障其",
    "X78n1553_011:0469c04": "道眼。不得分明。秖如十二分教皆是表顯之說。學者",
    "X78n1553_011:0469c05": "不會。便向表顯名句上生解。皆是依倚。落在因果。未",
    "X78n1553_011:0469c06": "免三界生死。儞若欲得生死去住脫著自由。即今識",
    "X78n1553_011:0469c07": "取聽法底人。無形無相。無根無本。無住處。活撥撥地。",
    "X78n1553_011:0469c08": "應是萬種施設用處。秖是無處。所覔著轉遠。求之轉",
    "X78n1553_011:0469c09": "乖。號之為祕密。道流。儞莫認著箇夢幻伴子。遲晚中",
    "X78n1553_011:0469c10": "間便歸無常。儞向此世界中覔箇什麼物作解脫。覔",
    "X78n1553_011:0469c11": "取一口飯喫。補毳過時。且要訪尋知識。莫因循逐樂",
    "X78n1553_011:0469c12": "過時。光陰可惜。念念無常。麤則被地水火風。細則被",
    "X78n1553_011:0469c13": "生住異滅四相所逼。道流。今時且要識取四種無相",
    "X78n1553_011:0469c14": "境。免被境擺撲。",
    "X78n1553_011:0469c15": "問。如何是四種無相境。師云。儞一念心疑。被地來礙。",
    "X78n1553_011:0469c16": "儞一念心愛。被水來溺。儞一念心瞋。被火來燒。儞一",
    "X78n1553_011:0469c17": "念心喜。被風來飃。若能如是辨得。不被境轉。處處用",
    "X78n1553_011:0469c18": "境。東涌西沒。南涌北沒。中涌邊沒。邊涌中沒。履水如",
    "X78n1553_011:0469c19": "地。履地如水。緣何如此。為達四大如夢如幻故。道流。",
    "X78n1553_011:0469c20": "儞祇今聽法者。不是儞四大。能用儞四大。若能如是",
    "X78n1553_011:0469c21": "見得。便乃去住自由。約山僧見處。勿嫌底法。儞若愛",
    "X78n1553_011:0469c22": "聖憎凡。被聖凡境縛。有一般學人向五臺山裏求文",
    "X78n1553_011:0469c23": "殊。早錯了也。五臺山無文殊。儞欲識文殊麼。秖儞目",
    "X78n1553_011:0469c24": "前用處。始終不異。處處不疑。此箇是活文殊。儞一念",
    "X78n1553_011:0470a01": "心無差別光。處處總是真普賢。儞一念心。自能解縛。",
    "X78n1553_011:0470a02": "隨處解脫。此是觀音三昧法。互為主伴。出則一時出。",
    "X78n1553_011:0470a03": "一即三。三即一。如是解得。始得看教。",
    "X78n1553_011:0470a04": "師又云。如今學道人且要自信。莫向外覔。總上他閑",
    "X78n1553_011:0470a05": "塵境。都不辨邪正。秖如有祖有佛。皆是教迹中事。有",
    "X78n1553_011:0470a06": "人拈起一句子語。或隱顯中出。便即疑生。照天照地。",
    "X78n1553_011:0470a07": "傍家尋問。也大忙然。大丈夫兒。莫秖麼論王論賊。論",
    "X78n1553_011:0470a08": "是論非。論色論財。閑話過日。山僧此間不論僧俗。但",
    "X78n1553_011:0470a09": "有來者。盡識得伊。任伊向甚處出來。但有聲名文句。",
    "X78n1553_011:0470a10": "皆是夢幻。却見乘境底人是諸佛之玄旨。佛境不能",
    "X78n1553_011:0470a11": "自稱我是佛境。還是者箇無依道人乘境出來。若有",
    "X78n1553_011:0470a12": "人出來問我求佛。我即應清淨境出。有人問我菩薩。",
    "X78n1553_011:0470a13": "我即應慈悲境出。有人問我菩提。我即應淨妙境出。",
    "X78n1553_011:0470a14": "有人問我涅槃。我即應寂靜境出。境即萬般差別。人",
    "X78n1553_011:0470a15": "即不別。所以應物現形。如水中月。道流。儞若欲得如",
    "X78n1553_011:0470a16": "法。直須是大丈夫兒始得。若萎萎隨隨地。則不得也。",
    "X78n1553_011:0470a17": "夫如[斯/瓦](音西)嗄(所嫁切)之器。不堪貯醍醐。如大器者。直要",
    "X78n1553_011:0470a18": "不受人惑。隨處作主。立處皆真。但有來者。皆不得受。",
    "X78n1553_011:0470a19": "儞一念疑。即魔入心。如菩薩疑時。生死魔得便。但能",
    "X78n1553_011:0470a20": "息念。更莫外求。物來即照。儞但信現今用底一箇事",
    "X78n1553_011:0470a21": "也無。儞一念心生三界。隨緣被境分為六塵。儞如今",
    "X78n1553_011:0470a22": "應用處欠少什麼。一剎那間便入淨入穢。入彌勒樓",
    "X78n1553_011:0470a23": "閣。又入三眼國土。處處遊履。唯見空名。",
    "X78n1553_011:0470a24": "問。如何是三眼國土。師云。我共汝入淨妙國土中。著",
    "X78n1553_011:0470b01": "清淨衣。說法身佛。又入無差別國土中。著無差別衣。",
    "X78n1553_011:0470b02": "說報身佛。又入解脫國土中。著光明衣。說化身佛。此",
    "X78n1553_011:0470b03": "三眼國土皆是依變。約經論家。取法身為根本。報化",
    "X78n1553_011:0470b04": "二身為用。山僧見處。法身即不解說法。所以古人云。",
    "X78n1553_011:0470b05": "身依義立。土據體論。法性身．法性土。明知是建立之",
    "X78n1553_011:0470b06": "法。依通國土。空拳黃葉。用誑小兒。蒺藜菱刺枯骨上。",
    "X78n1553_011:0470b07": "覔什麼汁。心外無法。內亦不可得。求什麼物。儞諸方",
    "X78n1553_011:0470b08": "言道有修有證。莫錯。設有修得者。皆是生死業。儞言",
    "X78n1553_011:0470b09": "六度萬行齊修。我見皆是造業。求佛求法。即是造地",
    "X78n1553_011:0470b10": "獄業。求菩薩。亦是造業。看經看教。亦是造業。佛與祖",
    "X78n1553_011:0470b11": "師是無事人。所以有漏有為．無漏無為。為清淨業。有",
    "X78n1553_011:0470b12": "一般瞎禿子。飽喫飯了。便坐禪觀行。把捉念漏。不令",
    "X78n1553_011:0470b13": "放起。厭喧求靜。是外道法。祖師云。儞若住心看靜。舉",
    "X78n1553_011:0470b14": "心外照。攝心內澄。凝心入定。如是之流。皆是造作。是",
    "X78n1553_011:0470b15": "儞如今與麼聽法底人。作麼生擬修他．證他．莊嚴他。",
    "X78n1553_011:0470b16": "渠且不是修底物。不具莊嚴得底物。若教他莊嚴。儞",
    "X78n1553_011:0470b17": "一切物即莊嚴得。儞且莫錯。道流。儞取者一般老師",
    "X78n1553_011:0470b18": "口裏語為是真道。是善知識不思議。我是凡夫心。不",
    "X78n1553_011:0470b19": "敢測度他老宿。瞎屢生。儞一生秖作者箇見解。辜負",
    "X78n1553_011:0470b20": "者一雙眼。冷噤噤地如凍凌上驢馰相似。我不敢毀",
    "X78n1553_011:0470b21": "善知識。怕生口業。道流。夫大善知識。始敢毀佛毀祖。",
    "X78n1553_011:0470b22": "是非天下。排斥三藏教。罵辱諸小兒。向逆順中覔人。",
    "X78n1553_011:0470b23": "所以我於十二年中求一箇業性如芥子許不可得。",
    "X78n1553_011:0470b24": "若似新婦子禪師。便即怕趂出院。不與飯喫。不安不",
    "X78n1553_011:0470c01": "樂。自古先輩。到處人不信。被遞出。始知是貴。若到處",
    "X78n1553_011:0470c02": "人盡肯。堪作什麼。所以師子一吼。野干腦裂。道流。諸",
    "X78n1553_011:0470c03": "方說有道可修。有法可證。儞說證何法。修何道。儞令",
    "X78n1553_011:0470c04": "用處欠少什麼物。修補何處。後生小阿師不會。便即",
    "X78n1553_011:0470c05": "信者般野狐精魅。許他說事。繫縛他人言道。理行相",
    "X78n1553_011:0470c06": "應。護惜三業。始得成佛。如此說者。如春細雨。古人云。",
    "X78n1553_011:0470c07": "路逢達道人。第一莫向道。所以言。若人修道道不行。",
    "X78n1553_011:0470c08": "萬般邪境競頭生。智劒出來無一物。明頭未顯暗頭",
    "X78n1553_011:0470c09": "明。所以古人云。平常心是道。大德。覔什麼物。現今目",
    "X78n1553_011:0470c10": "前聽法無依道人。歷歷地分別。未曾欠少。儞若欲得",
    "X78n1553_011:0470c11": "與祖佛不別。但如是見。不用疑誤。儞心心不異。名之",
    "X78n1553_011:0470c12": "活祖心。若有異。則性相別。心不異故。即性與相不別。",
    "X78n1553_011:0470c13": "問。如何是心心不異處。師云。儞擬問。早異了也。性相",
    "X78n1553_011:0470c14": "各分。道流莫錯。世出世諸法。皆無自性。亦無生性。但",
    "X78n1553_011:0470c15": "有空名。名字亦空。儞秖麼認他閑名為實。大錯了也。",
    "X78n1553_011:0470c16": "設有。皆是依變之境。有箇菩提依．涅槃依．解脫依．三",
    "X78n1553_011:0470c17": "身依．境智依．菩薩依．佛依。儞向依變國土中覔什麼",
    "X78n1553_011:0470c18": "物。乃至三乘十二分教。皆是拭不淨故紙。佛是幻化",
    "X78n1553_011:0470c19": "身。祖是老比丘。儞還是娘生否。儞若求佛。即被佛魔",
    "X78n1553_011:0470c20": "攝。儞若求祖。即被祖縛。儞若有求皆苦。不如無事休",
    "X78n1553_011:0470c21": "歇去。有一般禿比丘。向學人道。佛是究竟。於三大阿",
    "X78n1553_011:0470c22": "僧祇劫修行果滿。方始成道。道流。儞若道佛是究竟。",
    "X78n1553_011:0470c23": "緣什麼八十年後向拘尸羅城雙林樹間側臥死去。",
    "X78n1553_011:0470c24": "佛令何在。明知與我生死不別。儞言三十二相八十",
    "X78n1553_011:0471a01": "種好是佛。轉輪聖王應是如來。明知是幻化。古人云。",
    "X78n1553_011:0471a02": "如來舉身相。為順世間情。恐人生斷見。權且立虗名。",
    "X78n1553_011:0471a03": "假言三十二。八十也空聲。有身非覺體。無相乃真形。",
    "X78n1553_011:0471a04": "儞道佛有六通。是不可思議。一切諸天．神仙．阿修羅．",
    "X78n1553_011:0471a05": "大力鬼。亦有神通。應是佛否。道流莫錯。秖如阿修羅",
    "X78n1553_011:0471a06": "與天帝釋戰。戰敗。領八萬四千眷屬入藕絲孔中藏。",
    "X78n1553_011:0471a07": "莫是聖否。如山僧所舉。皆是業通依通。夫如佛六通",
    "X78n1553_011:0471a08": "者不然。入色界。不被色惑。入聲界。不被聲惑。入香界。",
    "X78n1553_011:0471a09": "不被香惑。入味界。不被味惑。入觸界。不被觸惑。入法",
    "X78n1553_011:0471a10": "界。不被法惑。所以達六種色聲香味觸法皆是空相。",
    "X78n1553_011:0471a11": "不能繫縛。此無依道人。雖是五蘊漏質。便是地行神",
    "X78n1553_011:0471a12": "通。道流。真佛無形。真法無相。儞秖麼幻化上頭。作模",
    "X78n1553_011:0471a13": "作樣。設求得者。皆是野狐精魅。並不是真佛。是外道",
    "X78n1553_011:0471a14": "見解。夫如真學道人。並不取佛。不取菩薩羅漢。不取",
    "X78n1553_011:0471a15": "三界殊勝。逈然獨脫。不與物拘。乾坤倒覆。我更不疑。",
    "X78n1553_011:0471a16": "十方諸佛現前。無一念心喜。三塗地獄頓現。無一念",
    "X78n1553_011:0471a17": "心怖。緣何如此。我見諸法空相。變即有。不變師無。三",
    "X78n1553_011:0471a18": "界唯心。萬法唯識。所以夢幻空花。何勞把捉。唯有道",
    "X78n1553_011:0471a19": "流目前現令聽法底人。入火不燒。入水不溺。入三塗",
    "X78n1553_011:0471a20": "地獄如遊園觀。入餓鬼畜生而不受報。緣何如此。無",
    "X78n1553_011:0471a21": "嫌底法。儞若愛聖憎凡。生死海裏浮沉。煩惱由心故",
    "X78n1553_011:0471a22": "有。無心。煩惱何拘。不勞分別取相。自然得道須臾。儞",
    "X78n1553_011:0471a23": "擬傍家波波地學得。於三祇劫中終歸生死。不如無",
    "X78n1553_011:0471a24": "事向叢林中。牀角頭交脚坐。",
    "X78n1553_011:0471b01": "道流。如諸方有學人來。主客相見了。便有一句子語",
    "X78n1553_011:0471b02": "辨前頭。善知識被學人拈出箇機權語路。向善知識",
    "X78n1553_011:0471b03": "口角頭攛過。看。儞識不識。儞若識得是境。把得便拋",
    "X78n1553_011:0471b04": "向坑子裏。學人便即尋常。然後便索善知識語。依前",
    "X78n1553_011:0471b05": "奪之。學人云。上智哉。是大善知識。即云。儞大不識好",
    "X78n1553_011:0471b06": "惡。如善知識把出箇境塊子。向學人面前弄。前人辨",
    "X78n1553_011:0471b07": "得下作主。不受境惑。善知識便即現半身。學人便喝。",
    "X78n1553_011:0471b08": "善知識又入一切差別語路中擺撲。學人云。不識好",
    "X78n1553_011:0471b09": "惡老禿丘。善知識歎曰。真正道流。",
    "X78n1553_011:0471b10": "如諸方善知識不辨邪正。學人來問菩提涅槃。三身",
    "X78n1553_011:0471b11": "境智。瞎老師便與他解說。被他學人罵著。便把棒打",
    "X78n1553_011:0471b12": "他。言無禮度。自是儞善知識無眼。不得瞋他。有一般",
    "X78n1553_011:0471b13": "不識好惡禿奴。即指東劃西。好晴好雨。好燈籠露柱。",
    "X78n1553_011:0471b14": "儞看眉毛有幾莖。者箇具機緣。學人不會。便即心狂。",
    "X78n1553_011:0471b15": "如是之流。總是野狐精魅魍魎。被他好學人嗌嗌微",
    "X78n1553_011:0471b16": "笑言。瞎老禿丘。惑亂他天下人。",
    "X78n1553_011:0471b17": "道流。出家兒且要學道。秖如山僧往日曾向毗尼中",
    "X78n1553_011:0471b18": "留心數十年。亦曾於經論尋討。後方知是濟世藥方。",
    "X78n1553_011:0471b19": "表顯之說。遂乃一時拋却。即訪道參禪。後遇大善知",
    "X78n1553_011:0471b20": "識。方乃道眼分明。始識天下老和尚。知其邪正。不是",
    "X78n1553_011:0471b21": "娘生下便會。還是體究鍊磨。一朝自省。道流。儞欲得",
    "X78n1553_011:0471b22": "如法見解。但莫受人惑。向裏向外。逢著便殺。逢佛殺",
    "X78n1553_011:0471b23": "佛。逢祖殺祖。逢羅漢殺羅漢。逢父母殺父母。逢親眷",
    "X78n1553_011:0471b24": "殺親眷。始得解脫。不與物拘。透脫自在。如諸方學道",
    "X78n1553_011:0471c01": "流。未有不依物出來底。山僧向此間。從頭打。手上出",
    "X78n1553_011:0471c02": "來手上打。口裏出來口裏打。眼裏出來眼裏打。未見",
    "X78n1553_011:0471c03": "有一箇獨脫出來底。皆是上他古人閑機境。山僧無",
    "X78n1553_011:0471c04": "一法與人。秖是治病解縛。儞諸方道流。試不依物出",
    "X78n1553_011:0471c05": "來。我要共儞商量。十年五載。並無一人。皆是依草附",
    "X78n1553_011:0471c06": "葉竹木精靈。野孤精魅。向一切糞塊上亂咬瞎漢。枉",
    "X78n1553_011:0471c07": "消他十方信施。道我是出家兒。作如是見解。向儞道",
    "X78n1553_011:0471c08": "無佛無法。無修無證。秖與麼傍家擬求什麼物。瞎漢。",
    "X78n1553_011:0471c09": "頭上安頭。是儞欠少箇什麼。道流。是儞目前用底。與",
    "X78n1553_011:0471c10": "祖佛不別。秖麼不信。更向外求。莫錯。向外無法。內亦",
    "X78n1553_011:0471c11": "不可得。儞取山僧口裏語。不如歇業無事去。已起者",
    "X78n1553_011:0471c12": "莫續。未起者不要放起。便勝儞十年行脚。約山僧見",
    "X78n1553_011:0471c13": "處。無如許多般。秖是平常著衣喫飯。無事過時。儞諸",
    "X78n1553_011:0471c14": "方來者。皆是有心求佛．求法．求解脫．求出離三界。癡",
    "X78n1553_011:0471c15": "人。儞要出什麼處去三界。佛祖是賞繫底名句。儞欲",
    "X78n1553_011:0471c16": "識三界麼。不離儞令聽法底心地。儞一念心貪是欲",
    "X78n1553_011:0471c17": "界。儞一念心嗔是色界。儞一念心癡。是無色界。是儞",
    "X78n1553_011:0471c18": "屋裏家具子。三界不自道我是三界。還是道流目前",
    "X78n1553_011:0471c19": "靈靈地照燭萬般酌度世界底人與三界安名。大德。",
    "X78n1553_011:0471c20": "四大色身是無常。乃至脾胃肝膽。髮毛爪齒。唯見諸",
    "X78n1553_011:0471c21": "法空相。儞一念心歇得處。喚儞菩提樹。儞一念心不",
    "X78n1553_011:0471c22": "能歇得處。喚作無明樹。無明無住處。無明無始終。儞",
    "X78n1553_011:0471c23": "若念念心歇不得。便上他無明樹。便入六道四生。披",
    "X78n1553_011:0471c24": "毛戴角。儞若歇得。便是清淨身界。儞一念不生。便是",
    "X78n1553_011:0472a01": "上菩提樹。三界神通變化。意生化身。法喜禪悅。身光",
    "X78n1553_011:0472a02": "自照。思衣羅綺千重。思食百味具足。更無橫病。菩提",
    "X78n1553_011:0472a03": "無住處。是故無得者。道流。大丈夫漢更疑箇什麼。目",
    "X78n1553_011:0472a04": "前用處。更是阿誰。把得便用。莫著名字。號為玄旨。旨",
    "X78n1553_011:0472a05": "與見得勿嫌底法。古人云。心隨萬境轉。轉處實能幽。",
    "X78n1553_011:0472a06": "隨流認得性。無喜亦無憂。道流。如禪宗見解。死活循",
    "X78n1553_011:0472a07": "然。參學之人。大須子細。如主客相見。便有言論往來。",
    "X78n1553_011:0472a08": "或應現形。或全體作用。或把機權喜怒。或現半身。或",
    "X78n1553_011:0472a09": "乘師子。或乘象王。如有真正覺人便喝。先拈出一箇",
    "X78n1553_011:0472a10": "膠盆子。善知識不辨是境。便上他境上作模作樣。學",
    "X78n1553_011:0472a11": "人便喝。前人不肯放。此是膏肓之病。不堪醫。喚作客",
    "X78n1553_011:0472a12": "看主。或是善知識不拈出物。隨學人問處即奪。學人",
    "X78n1553_011:0472a13": "被奪。抵死不放。此是主看客。或有學人應一箇清淨",
    "X78n1553_011:0472a14": "境。出善知識前。善知識辨得是境。把得拋向坑裏。學",
    "X78n1553_011:0472a15": "人言。大好。善知識即云。咄哉。不識好惡。學人便禮拜。",
    "X78n1553_011:0472a16": "此喚作主看主。或有學人披枷帶鏁。出善知識前。善",
    "X78n1553_011:0472a17": "知識更為安一重枷鏁。學人歡喜。彼此不辨。呼為客",
    "X78n1553_011:0472a18": "看客。大德。山僧如是所舉。皆是辨魔揀異。知其邪正。",
    "X78n1553_011:0472a19": "道流。實情大難。佛法幽玄。解得可可地。山僧竟日與",
    "X78n1553_011:0472a20": "他說破。學者總不在意。千徧萬徧。脚底蹋過。黑沒宰",
    "X78n1553_011:0472a21": "地。無一箇形段。歷歷孤明。學人信不及。便向名句上",
    "X78n1553_011:0472a22": "生解。年登半百。秖管傍家負死屍行。擔却擔子天下",
    "X78n1553_011:0472a23": "走。索草鞋錢有日在。大德。山僧說向外無法。學人不",
    "X78n1553_011:0472a24": "會。便即向裏作解。便即倚壁座。舌拄上齶。湛然不動。",
    "X78n1553_011:0472b01": "取此為是祖門佛法也。大錯。是儞若取不動清淨境",
    "X78n1553_011:0472b02": "為是。儞即認他無明為即主。古人云。湛湛黑暗深坑。",
    "X78n1553_011:0472b03": "實可怖畏。此之是也。儞若認他動者。是一切草木皆",
    "X78n1553_011:0472b04": "解動。應可是道。所以動者是風大。不動者是地大。動",
    "X78n1553_011:0472b05": "與不動。俱無自性。儞若向動處捉他。他向不動處立。",
    "X78n1553_011:0472b06": "儞若向不動處捉他。他向動處立。譬如潛泉魚。鼓波",
    "X78n1553_011:0472b07": "而自躍。大德。動與不動是二種境。還是無依道人用",
    "X78n1553_011:0472b08": "動用不動。如諸方學人來。山僧此間作三種根器斷。",
    "X78n1553_011:0472b09": "如中下根器來。我便奪其境。而不除其法。或中上根",
    "X78n1553_011:0472b10": "器來。我便境法但奪。如上上根器來。我便境法人俱",
    "X78n1553_011:0472b11": "奪。如有出格見解人來。山僧此間便全體作用。不歷",
    "X78n1553_011:0472b12": "根器。大德。到者裏。學人著力處不通風。石火電光即",
    "X78n1553_011:0472b13": "過了也。學人若眼定動。即沒交涉。擬心即差。動念即",
    "X78n1553_011:0472b14": "乖。有人解者。不離目前。大德。儞擔鉢囊屎擔子傍家",
    "X78n1553_011:0472b15": "走。求佛求法。即今與麼馳求底。儞還識渠麼。活撥撥",
    "X78n1553_011:0472b16": "地。秖是勿根株。擁不聚。撥不散。求著即轉遠。不求還",
    "X78n1553_011:0472b17": "在目前。靈音囑耳。若人不信。徒勞百年。道流。一剎那",
    "X78n1553_011:0472b18": "間便入華藏世界。入毗盧遮那國土。入解脫國土。入",
    "X78n1553_011:0472b19": "神通國土。入清淨國土。入法界。入穢入淨。入凡入聖。",
    "X78n1553_011:0472b20": "入餓鬼畜生。處處討覔尋。皆不見有生有死。唯有空",
    "X78n1553_011:0472b21": "名。幻化空花。不勞把捉。得失是非。一時放却。道流。山",
    "X78n1553_011:0472b22": "僧佛法。的的相承。從麻浴和尚．丹霞和尚．東土道一",
    "X78n1553_011:0472b23": "和尚．廬山踏石頭。一路行徧天下。無人信得。盡皆起",
    "X78n1553_011:0472b24": "謗。如道一和尚用處。純一無雜。學人三百五百。盡皆",
    "X78n1553_011:0472c01": "不見和尚意。如廬山和尚一旦真正順逆用處。學人",
    "X78n1553_011:0472c02": "不測涯際。悉皆忙然。如丹霞和尚。翫珠隱顯。學人來",
    "X78n1553_011:0472c03": "者。皆悉被罵。如麻浴用處。苦如黃檗。近皆不得。如石",
    "X78n1553_011:0472c04": "鞏用處。向箭頭上覔人。來者皆懼。如山僧今日用處。",
    "X78n1553_011:0472c05": "真正成壞。玩弄神變。入一切境。隨處無事。境不能換。",
    "X78n1553_011:0472c06": "但有來求者。我即便出看渠。渠不識我。我便著數般",
    "X78n1553_011:0472c07": "衣。學人生解。一向入我言句。苦哉。瞎禿子無眼人把",
    "X78n1553_011:0472c08": "我著底衣。認青黃赤白。我脫却。入清淨境中。學人一",
    "X78n1553_011:0472c09": "見便生忻欲。我又脫却。學人失心。忙然狂走。言我無",
    "X78n1553_011:0472c10": "衣。我即向渠道。儞識我著衣底人否。忽爾迴頭。認我",
    "X78n1553_011:0472c11": "了也。大德。儞莫認衣。衣不能動。人能著衣。有箇清淨",
    "X78n1553_011:0472c12": "衣。有箇無生衣．菩提衣．涅槃衣．有祖衣．有佛衣。大德。",
    "X78n1553_011:0472c13": "但有聲名文句。皆悉是衣變。從臍輪氣海中鼓激。牙",
    "X78n1553_011:0472c14": "齒敲磕。成其句義。明知是幻化。大德。外發聲語業。內",
    "X78n1553_011:0472c15": "表心所法。以思有念。皆悉是衣。儞秖麼認他著底衣",
    "X78n1553_011:0472c16": "為實解。縱經塵劫。秖是衣通。三界循還。輪迴生死。不",
    "X78n1553_011:0472c17": "如無事。相逢不相識。共語不知名。令時學人不得。蓋",
    "X78n1553_011:0472c18": "為認名字為解。大策子上抄死老漢語。三重五重複",
    "X78n1553_011:0472c19": "子裏。不教人見。道是玄旨。以為保重。大錯。瞎屢生。儞",
    "X78n1553_011:0472c20": "向枯骨上覔什麼汁。有一般不識好惡。向教中取意",
    "X78n1553_011:0472c21": "度商量。成於句義。如把屎塊子向口裏含了。吐過與",
    "X78n1553_011:0472c22": "別人。猶如俗人打傳口令相似。一生虗過也。道我出",
    "X78n1553_011:0472c23": "家。被他問著佛法。便即杜口無詞。眼似漆突。口如楄",
    "X78n1553_011:0472c24": "檐。如此之類。逢彌勒出世。移寄他方世界。寄地獄受",
    "X78n1553_011:0473a01": "苦。大德。儞波波地往諸方覔什麼物。踏儞脚版闊。無",
    "X78n1553_011:0473a02": "佛可求。無道可成。無法可得。外求有相佛。與汝不相",
    "X78n1553_011:0473a03": "似。欲識汝本心。非合亦非離。道流。真佛無形。真道無",
    "X78n1553_011:0473a04": "體。真法無相。三法混融。和合一處。辨既不得。喚作忙",
    "X78n1553_011:0473a05": "忙業識眾生。",
    "X78n1553_011:0473a06": "問。如何是真佛．真法．真道。乞師開示。師云。佛者。心清",
    "X78n1553_011:0473a07": "淨是。法者。心光明是。道者。處處無礙淨光是。三即一。",
    "X78n1553_011:0473a08": "皆是空名而無實有。如志公作道人。念念心不間斷。",
    "X78n1553_011:0473a09": "自達磨大師從西土來。秖是覔箇不受人惑底人。後",
    "X78n1553_011:0473a10": "遇二祖。一言便了。始知從前虗用功夫。山僧今日見",
    "X78n1553_011:0473a11": "處與祖佛不別。若第一句中得。與祖佛為師。若第二",
    "X78n1553_011:0473a12": "句中得。與人天為師。若第三句中得。自救不了。",
    "X78n1553_011:0473a13": "問。如何是西來意。師云。若有意。自救不了。云既無意。",
    "X78n1553_011:0473a14": "云何二祖得法。師云。得者是不得。云既若不得。云何",
    "X78n1553_011:0473a15": "是不得底意。師云。為儞向一切處馳求。心不能歇。所",
    "X78n1553_011:0473a16": "以祖師言。咄哉丈夫。將頭覔頭。儞言下便自迴光返",
    "X78n1553_011:0473a17": "照。更不別求。知身心與祖佛不別。當下無事。方名得",
    "X78n1553_011:0473a18": "法。大德。山僧今時事不獲已。話度說出許多不才淨。",
    "X78n1553_011:0473a19": "儞且莫錯。據我見處。實無許多般道理。要用便用。不",
    "X78n1553_011:0473a20": "用便休。秖如諸方說六度萬行以為佛法。我道是莊",
    "X78n1553_011:0473a21": "嚴門．佛事門。非是佛法。乃至持齋持戒。擎油不灩。道",
    "X78n1553_011:0473a22": "眼不明。盡須抵債。索飯錢有日在。何故如此。入道不",
    "X78n1553_011:0473a23": "通理。復身還信施。長者八十一。其樹不生耳。乃至孤",
    "X78n1553_011:0473a24": "峯獨宿。一食卯齋。長坐不臥。六時行道。皆是造業底",
    "X78n1553_011:0473b01": "人。乃至頭目髓腦。國城妻子。象馬七珍。盡皆捨施。如",
    "X78n1553_011:0473b02": "是等見。皆是苦身心故。還招惡果。不如無事。純一無",
    "X78n1553_011:0473b03": "雜。乃至十地滿心菩薩皆求此。道流。蹤跡了不可得。",
    "X78n1553_011:0473b04": "所以諸天歡喜。地神捧足。十方諸佛無不稱歎。緣何",
    "X78n1553_011:0473b05": "如此。為今聽法道人用處無蹤跡。",
    "X78n1553_011:0473b06": "問。大通智勝佛。十劫坐道場。佛法不現前。不得成佛",
    "X78n1553_011:0473b07": "道。未審此意如何。乞師指示。師云。大通者。是自己。於",
    "X78n1553_011:0473b08": "處處達其萬法無性無相。名為大通。智勝者。於一切",
    "X78n1553_011:0473b09": "處不疑。不得一法。名為智勝。佛者。心清淨光明。透徹",
    "X78n1553_011:0473b10": "法界。得名為佛。十劫坐道場者。十波羅蜜是。佛法不",
    "X78n1553_011:0473b11": "現前者。佛本不生。法本不滅。云何更有現前。不得成",
    "X78n1553_011:0473b12": "佛道者。佛不應更作佛。古人云。佛常在世間。而不染",
    "X78n1553_011:0473b13": "世間法。道流。儞欲得作佛。莫隨境緣分別。所以心生",
    "X78n1553_011:0473b14": "種種法生。心滅種種法滅。一心不生。萬法無咎。世與",
    "X78n1553_011:0473b15": "出世。無佛無法。亦不現前。亦不曾失。設有者。皆是名",
    "X78n1553_011:0473b16": "言章句。接引小兒。施設藥病。表顯名句。且名句不自",
    "X78n1553_011:0473b17": "名句。還是儞目前昭昭靈靈鑒覺聞知照燭底安一",
    "X78n1553_011:0473b18": "切名句。大德。造五無間業。方得解脫。",
    "X78n1553_011:0473b19": "問。如何是五無間業。師云。殺父．害母．出佛身血．破和",
    "X78n1553_011:0473b20": "合僧．焚燒經像等。此是五無間業。云如何是父。師云。",
    "X78n1553_011:0473b21": "無明是父。儞一念心求起滅處不得。如響應空。隨處",
    "X78n1553_011:0473b22": "無事。名為殺父。云如何是母。師云。貪愛為母。儞一念",
    "X78n1553_011:0473b23": "心入欲界中。求其貪愛。唯見諸法空相。處處無著。名",
    "X78n1553_011:0473b24": "為害母。云如何是出佛身血。師云。儞向清淨法界中。",
    "X78n1553_011:0473c01": "無一念心生解。便處處不分別。是出佛身血。云。如何",
    "X78n1553_011:0473c02": "是破和合僧。師云。儞一念心正達煩惱結使。如空無",
    "X78n1553_011:0473c03": "所依。是破和合僧。云。如何是焚燒經像。師云。見因緣",
    "X78n1553_011:0473c04": "空．心空．法空。一念決定。逈然無事。便是焚燒經像。大",
    "X78n1553_011:0473c05": "德。若如是達得。免被他凡聖名礙。為儞秖向空拳指",
    "X78n1553_011:0473c06": "上生實解。根境法中虗捏怪。自輕而退屈。言我是凡",
    "X78n1553_011:0473c07": "夫。他是聖人。禿屢生。有甚死急。披他師子皮。却作野",
    "X78n1553_011:0473c08": "干鳴。大丈夫漢不作丈夫氣息。自家屋裏物不肯信。",
    "X78n1553_011:0473c09": "秖麼向外覔。上他古人閑名句。倚陰愽陽。不能持達。",
    "X78n1553_011:0473c10": "逢境便緣。逢塵便執。觸處惑起。自無準定。道流。莫取",
    "X78n1553_011:0473c11": "山僧說處。何故。說無憑據。一期間塗盡虗空。如彩畫",
    "X78n1553_011:0473c12": "像等喻。道流。莫將佛為究竟。我見猶如廁孔。菩薩羅",
    "X78n1553_011:0473c13": "漢盡是枷鏁縛人底物。所以文殊仗劒殺於瞿曇。鴦",
    "X78n1553_011:0473c14": "掘持刀害於釋氏。道流。無佛可得。乃至三乘五性。圓",
    "X78n1553_011:0473c15": "頓教迹。皆是一期藥病相治。並無實法。設有。皆是相",
    "X78n1553_011:0473c16": "似表顯路布文字。差排且如是說。道流。有一般禿子",
    "X78n1553_011:0473c17": "便向裏許著功。擬求出世之法。錯了也。若人求佛。是",
    "X78n1553_011:0473c18": "人失佛。若人求道。是人失道。若人求祖。是人失祖。大",
    "X78n1553_011:0473c19": "德。莫錯。我且不取儞解經論。我亦不取儞國王大臣。",
    "X78n1553_011:0473c20": "我亦不取儞辨似懸河。我亦不取儞聦明智慧。唯要",
    "X78n1553_011:0473c21": "儞真正見解。道流。設解得百本經論。不如一箇無事",
    "X78n1553_011:0473c22": "底阿師。儞解得。即輕篾他人。勝負修羅。人我無明。長",
    "X78n1553_011:0473c23": "地獄業。如善星比丘解十二分教。生身陷地獄。大地",
    "X78n1553_011:0473c24": "不容。不如無事休歇去。飢來喫飯。睡來合眼。愚人笑",
    "X78n1553_011:0474a01": "我。智乃知焉。道流。莫向文字中求。心動疲勞。吸冷氣",
    "X78n1553_011:0474a02": "無益。不如一念緣起無生。超出三乘。權學菩薩。大德。",
    "X78n1553_011:0474a03": "莫因循過日。山僧往日未有見處時。黑漫漫地。光陰",
    "X78n1553_011:0474a04": "不可空過。腹熱心忙。奔波訪道。後還得力始到。今日",
    "X78n1553_011:0474a05": "共道流如是話度。勸諸道流。莫為衣食。看世界易過。",
    "X78n1553_011:0474a06": "善知識難過。如優曇華時一現耳。儞諸方聞道。有箇",
    "X78n1553_011:0474a07": "臨濟老漢出來。便擬問難。教諸不得。被山僧全體作",
    "X78n1553_011:0474a08": "用。學人空開得眼。口總動不得。懵然不知以何答我。",
    "X78n1553_011:0474a09": "我向伊道。龍象蹴踏。非驢所堪。儞諸處秖指胸點助。",
    "X78n1553_011:0474a10": "道我解禪解道。三箇兩箇。到者裏不柰何。咄哉。儞將",
    "X78n1553_011:0474a11": "者箇身心。到處簸兩片皮。誑謼閭閻。喫鐵棒有日在。",
    "X78n1553_011:0474a12": "非出家兒。盡向阿脩羅界攝。夫如至理之道。非諍論",
    "X78n1553_011:0474a13": "而求。激揚鏗鏘以摧外道。至於佛祖相承。更無別意。",
    "X78n1553_011:0474a14": "設有言教。落在化儀。三乘五性。人天因果。如圓頓之",
    "X78n1553_011:0474a15": "教。又且不然。童子善財皆不求過。大德。莫錯用心。如",
    "X78n1553_011:0474a16": "大海不停死屍。秖麼擔却。擬天下走。自起見障。以礙",
    "X78n1553_011:0474a17": "於心。日上無雲。麗天普照。眼中無翳。空裏無花。道流。",
    "X78n1553_011:0474a18": "儞欲得如法。但莫生疑。展則彌綸法界。収則絲髮不",
    "X78n1553_011:0474a19": "立。歷歷孤明。未曾欠少。眼不見。耳不聞。喚作什麼物。",
    "X78n1553_011:0474a20": "古人云。說似一物則不中。儞但自家看。更有什麼。說",
    "X78n1553_011:0474a21": "亦無盡。各自著力。珍重。",
    "X78n1553_011:0474a22": "師行脚時到龍光。光上堂　師出問。不展鋒鋩。如何",
    "X78n1553_011:0474a23": "得勝　光據座　師云。大善知識豈無方便　光瞪",
    "X78n1553_011:0474a24": "目云。嗄　師以手指云。者老漢今日敗闕也。",
    "X78n1553_011:0474b01": "到三峯　平和尚問。什麼處來　師云。黃檗來　平",
    "X78n1553_011:0474b02": "云。黃檗有何言句　師云。金牛昨夜遭塗炭。直至如",
    "X78n1553_011:0474b03": "今不見蹤　平云。金風吹玉管。那箇是知音　師云。",
    "X78n1553_011:0474b04": "直透萬重關。不住青霄內　平云。子者一問太高生",
    "X78n1553_011:0474b05": "　師云。龍生金鳳子。衝破碧波流　平云。且坐喫茶",
    "X78n1553_011:0474b06": "　又問。近離甚處　師云。龍光　平云。龍光近日如",
    "X78n1553_011:0474b07": "何　師便出去。",
    "X78n1553_011:0474b08": "到大慈。慈在方丈內坐　師問。端居丈室時如何",
    "X78n1553_011:0474b09": "　慈云。寒松一色千年別。野老枯花萬萬春　師云。今",
    "X78n1553_011:0474b10": "古永超國智體。三山鏁斷萬重關　慈便喝　師亦",
    "X78n1553_011:0474b11": "喝　慈云。作什麼　師拂袖便出。",
    "X78n1553_011:0474b12": "到襄州華嚴。嚴倚拄杖作睡勢　師云。老和尚瞌睡",
    "X78n1553_011:0474b13": "作麼　嚴云。作家禪客。宛爾不同　師云。侍者。點茶",
    "X78n1553_011:0474b14": "來與和尚喫　嚴乃喚維那。第三位安排者上座",
    "X78n1553_011:0474b15": "　師問一尼。善來。惡來　尼便喝　師枯棒云。更道。更",
    "X78n1553_011:0474b16": "道　尼又喝　師便打。",
    "X78n1553_011:0474b17": "到翠峯。峯問。甚處來　師云。黃檗來　峯云。黃檗有",
    "X78n1553_011:0474b18": "何言句指示於人　師云。黃檗無言句　峯云。為什",
    "X78n1553_011:0474b19": "麼無　師云。設有。無舉處　峯云。但舉看　師云。一",
    "X78n1553_011:0474b20": "箭過西天。",
    "X78n1553_011:0474b21": "到象田。師問。不凡不聖。請師速道　田云。老僧秖與",
    "X78n1553_011:0474b22": "麼　師便喝云。許多禿子在者裏。覔什麼椀。",
    "X78n1553_011:0474b23": "到明化。化問。來來去去作什麼　師云。秖徒踏破草",
    "X78n1553_011:0474b24": "鞋　化云。畢竟作麼生　師云。老漢話頭也不識",
    "X78n1553_011:0474c01": "　到鳳林。路逢一婆。婆問。甚處去　師云。鳳林去　婆",
    "X78n1553_011:0474c02": "云。恰值鳳林不在　師云。甚處去　婆便行　師乃",
    "X78n1553_011:0474c03": "喚婆　婆迴頭　師便行。",
    "X78n1553_011:0474c04": "到鳳林。林問。有事相借問。得麼　師云。何得剜肉作",
    "X78n1553_011:0474c05": "瘡　林云。海月澄無影。遊魚獨自迷　師云。海月既",
    "X78n1553_011:0474c06": "無影。遊魚何得迷　林云。觀風看浪起。翫水野帆飄",
    "X78n1553_011:0474c07": "　師云。孤輪獨照江山靜。自笑一聲天地驚　林云。",
    "X78n1553_011:0474c08": "任將三寸輝天地。一句臨機試道看　師云。路逢劒",
    "X78n1553_011:0474c09": "客須呈劒。不是詩人莫獻詩　林便休。師乃有頌。",
    "X78n1553_011:0474c10": "　大道絕同　　任向西東　　石火莫及　　電光枉通",
    "X78n1553_011:0474c11": "溈山問仰山。石火莫及。電光枉通。從上諸聖。將什麼",
    "X78n1553_011:0474c12": "為人　仰山云。和尚意作麼生　溈山云。但有言說。",
    "X78n1553_011:0474c13": "都無實義　仰山云。不然　溈山云。子又作麼生",
    "X78n1553_011:0474c14": "　仰山云。官不容針。私通車馬。",
    "X78n1553_011:0474c15": "到金牛。牛見師來。橫按拄杖。當門踞坐　師以手敲",
    "X78n1553_011:0474c16": "拄杖三下。却歸堂中第一位座　牛下來見。乃問。夫",
    "X78n1553_011:0474c17": "賓主相見。各具威儀。上座從何而來。太無禮生　師",
    "X78n1553_011:0474c18": "云。老和尚道什麼　牛擬開口　師便打　牛作倒",
    "X78n1553_011:0474c19": "勢　師又打　牛云。今日不著便。",
    "X78n1553_011:0474c20": "溈山問仰山。此二尊宿還有勝負也無　仰山云。勝",
    "X78n1553_011:0474c21": "即總勝。負即總負。",
    "X78n1553_011:0474c23": "天聖廣燈錄卷第十一"
}