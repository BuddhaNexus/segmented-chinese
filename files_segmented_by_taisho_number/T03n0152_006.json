{
    "T03n0152_006:0032a06": "六度集經卷第六",
    "T03n0152_006:0032a08": "吳康居國沙門康僧會譯",
    "T03n0152_006:0032a09": "精進度無極章第四(此有十九章)",
    "T03n0152_006:0032a10": "「精進度無極者，厥則云何？精存道奧，進",
    "T03n0152_006:0032a11": "之無怠，臥坐行步，喘息不替。其目髣髴，",
    "T03n0152_006:0032a12": "恒覩諸佛靈像變化立己前矣；厥耳聽聲，",
    "T03n0152_006:0032a13": "恒聞正真垂誨德音。鼻為道香，口為道",
    "T03n0152_006:0032a14": "言，手供道事，足蹈道堂，不替斯志呼吸之",
    "T03n0152_006:0032a15": "間矣。憂愍眾生長夜沸海，洄流輪轉，毒加",
    "T03n0152_006:0032a16": "無救；菩薩憂之，猶至孝之喪親矣。若夫",
    "T03n0152_006:0032a17": "濟眾生之路，前有湯火之難、刃毒之害，投",
    "T03n0152_006:0032a18": "躬危命，喜濟眾難，志踰六冥之徒獲榮",
    "T03n0152_006:0032a19": "華矣。」",
    "T03n0152_006:0032a20": "（五五）「昔者菩薩，時為凡人，聞佛名號、相好、道",
    "T03n0152_006:0032a21": "力、功德巍巍，諸天共宗，則高行者眾苦都",
    "T03n0152_006:0032a22": "滅矣。菩薩存想，吟泣無寧，曰：『吾從得天師",
    "T03n0152_006:0032a23": "經典翫誦，執行以致為佛，愈眾生病令",
    "T03n0152_006:0032a24": "還本淨乎？』時佛去世，無除饉眾，莫由受",
    "T03n0152_006:0032a25": "聞。隣有凡夫其性貪殘，覩菩薩精進志",
    "T03n0152_006:0032a26": "銳，曰：『吾知佛三戒一章，爾欲稟乎？』菩薩聞",
    "T03n0152_006:0032a27": "之，其喜無量，稽首足下，伏地請戒。知偈",
    "T03n0152_006:0032a28": "者曰：『斯為無上正真、最正覺、道法御、天人師",
    "T03n0152_006:0032a29": "之要教也，子欲徒聞之，豈其然乎？』答曰：『請",
    "T03n0152_006:0032b01": "問法儀，厥義何之？』曰：『爾審懇誠者，身毛",
    "T03n0152_006:0032b02": "一孔一針刺之，血流身痛心不悔者，尊教可",
    "T03n0152_006:0032b03": "聞矣。』答曰：『聞佛則殞，吾欣為之，豈況",
    "T03n0152_006:0032b04": "刺身而生存者乎？』即布針以刺身，血若流",
    "T03n0152_006:0032b05": "泉，菩薩喜於聞法，得無痛之定。「天帝釋",
    "T03n0152_006:0032b06": "覩菩薩志銳，為其愴然，化令舉身一毛孔",
    "T03n0152_006:0032b07": "者有一針矣。其人覩之照厥志高，即授之",
    "T03n0152_006:0032b08": "曰：『守口攝意，身無犯惡，除是三行，得賢徑",
    "T03n0152_006:0032b09": "度。是諸如來、無所著、正真尊、最正覺戒真說",
    "T03n0152_006:0032b10": "也。』菩薩聞戒歡喜稽首，顧視身針霍然",
    "T03n0152_006:0032b11": "不現，顏景弈弈，氣力踰前，天人鬼龍",
    "T03n0152_006:0032b12": "靡不歎懿。志進行高，踵指相尋，遂致得",
    "T03n0152_006:0032b13": "佛，拯濟眾生。」佛告諸比丘：「授菩薩偈者，今",
    "T03n0152_006:0032b14": "調達是。調達雖先知佛偈，猶盲執燭炤，",
    "T03n0152_006:0032b15": "彼不自明，何益於己？菩薩銳志度無極精",
    "T03n0152_006:0032b16": "進如是。」",
    "T03n0152_006:0032b17": "（五六）「昔者菩薩，為獼猴王，常從五百獼猴遊",
    "T03n0152_006:0032b18": "戲。時世枯旱，眾果不豐，其國王城去山不",
    "T03n0152_006:0032b19": "遠，隔以小水，猴王將其眾入苑食果。苑",
    "T03n0152_006:0032b20": "司以聞。王曰：『密守，無令得去。』猴王知之，",
    "T03n0152_006:0032b21": "愴然而曰：『吾為眾長，禍福所由，貪果濟命",
    "T03n0152_006:0032b22": "而更誤眾。』勅其眾曰：『布行求虅。』眾還",
    "T03n0152_006:0032b23": "虅至，競各連續，以其一端縛大樹枝。猴",
    "T03n0152_006:0032b24": "王自繫腰登樹投身，攀彼樹枝，虅短身",
    "T03n0152_006:0032b25": "垂，勅其眾曰：『疾緣虅度。』眾以過畢，兩",
    "T03n0152_006:0032b26": "掖俱絕，墮水邊岸，絕而復蘇。國王晨往案",
    "T03n0152_006:0032b27": "行，獲大獼猴，能為人語，叩頭自陳云：『野",
    "T03n0152_006:0032b28": "獸貪生恃澤附國，時旱果乏，干犯天苑，",
    "T03n0152_006:0032b29": "咎過在我。原赦其餘，蟲身朽肉，可供太官",
    "T03n0152_006:0032c01": "一朝之餚也。』王仰歎曰：『蟲獸之長，殺身",
    "T03n0152_006:0032c02": "濟眾，有古賢之弘仁。吾為人君，豈能如",
    "T03n0152_006:0032c03": "乎？』為之揮涕，命解其縛，扶著安土，勅一",
    "T03n0152_006:0032c04": "國中恣猴所食，有犯之者罪與賊同。還",
    "T03n0152_006:0032c05": "向皇后陳其仁澤：『古賢之行未等於茲，",
    "T03n0152_006:0032c06": "吾仁糸髮，彼踰崑崙矣。』后曰：『善哉！奇矣",
    "T03n0152_006:0032c07": "斯蟲也。王當恣其所食無令眾害。』王曰：",
    "T03n0152_006:0032c08": "『吾已命矣。』」佛告諸比丘：「獼猴王者，吾身是也，",
    "T03n0152_006:0032c09": "國王者，阿難是也，五百獼猴者，今五百比",
    "T03n0152_006:0032c10": "丘是。菩薩銳志度無極精進如是。」",
    "T03n0152_006:0032c11": "（五七）「昔者菩薩，身為鹿王，力勢踰眾，仁愛普",
    "T03n0152_006:0032c12": "覆，群鹿慕從，所遊近苑。牧人以聞，王率",
    "T03n0152_006:0032c13": "士眾合圍逼之。鹿王乃知，垂泣而曰：『爾",
    "T03n0152_006:0032c14": "等斯厄，厥尤由我也。吾將沒命，濟爾群",
    "T03n0152_006:0032c15": "小。』鹿王就索，下前兩足曰：『登吾踊出，爾等",
    "T03n0152_006:0032c16": "可全矣。』群鹿如之，咸獲免矣。身肉決裂，血",
    "T03n0152_006:0032c17": "若流泉，躃地纔息，其痛難言。群鹿啼呼，",
    "T03n0152_006:0032c18": "徘徊不去。人王覩其體殘，血流丹地，不見",
    "T03n0152_006:0032c19": "鹿眾，曰：『斯者何以？』鹿王對曰：『執操不淑，",
    "T03n0152_006:0032c20": "稟命為獸，尋求美草以全微命，干犯國",
    "T03n0152_006:0032c21": "境罪應尤重。身肉雖盡，兩脾五藏完具",
    "T03n0152_006:0032c22": "尚存，惟願太官給一朝膳。』王曰：『爾何緣若",
    "T03n0152_006:0032c23": "茲乎？』鹿王本末陳其所以。其王惻然為之",
    "T03n0152_006:0032c24": "流淚曰：『爾為畜生，含乾坤之弘仁，毀命",
    "T03n0152_006:0032c25": "以濟眾；吾為人君，苟貪好殺殘天所生？』",
    "T03n0152_006:0032c26": "即布重命，勅國黎庶，自今絕獵無貪鹿肉，",
    "T03n0152_006:0032c27": "裂索舉鹿，安厝平地。群鹿覩其王，仰天",
    "T03n0152_006:0032c28": "悲號，各前舐瘡，分布採藥，咀咋傅之。人王",
    "T03n0152_006:0032c29": "覩焉，重為抆淚曰：『君以子愛育其眾，眾以",
    "T03n0152_006:0033a01": "親恩慕其君，為君之道可不仁乎？』自斯絕",
    "T03n0152_006:0033a02": "殺尚仁，天即祐之，國豐民熙，遐邇稱仁，",
    "T03n0152_006:0033a03": "民歸若流。」佛告鶖鷺子：「鹿王者，吾身是也。",
    "T03n0152_006:0033a04": "五百鹿者，今五百比丘是也。人王者，阿難",
    "T03n0152_006:0033a05": "是。菩薩銳志度無極精進如是。」",
    "T03n0152_006:0033a06": "（五八）「昔者菩薩，身為鹿王，名曰修凡，體毛",
    "T03n0152_006:0033a07": "九色覩世希有，江邊遊戲。覩有溺人，呼天",
    "T03n0152_006:0033a08": "求哀，鹿愍之曰：『人命難得而當殞乎？吾寧",
    "T03n0152_006:0033a09": "投危以濟彼矣。』即泅趣之曰：『爾勿恐也，援",
    "T03n0152_006:0033a10": "吾角騎吾背，今自相濟。』人即如之。鹿出人",
    "T03n0152_006:0033a11": "畢，息微殆絕。人活甚喜，遶鹿三匝，叩頭",
    "T03n0152_006:0033a12": "陳曰：『人道難遇，厥命惟重，大夫投危濟吾",
    "T03n0152_006:0033a13": "重命，恩踰二儀，終始弗忘，願為奴使供",
    "T03n0152_006:0033a14": "給所乏。』鹿曰：『爾去，以吾軀命累汝終身。",
    "T03n0152_006:0033a15": "夫有索我，無云覩之。』溺人敬諾：『沒命不",
    "T03n0152_006:0033a16": "違。』「時，國王名摩因光，稟操淳和慈育黎",
    "T03n0152_006:0033a17": "庶。王之元后厥名和致，夢見鹿王身毛九",
    "T03n0152_006:0033a18": "色，其角踰犀。寐寤以聞：『欲以鹿之皮角為",
    "T03n0152_006:0033a19": "衣為珥，若不獲之妾必死矣。』王重曰：『可。』",
    "T03n0152_006:0033a20": "晨向群臣說鹿體狀，布命募求，獲者封之",
    "T03n0152_006:0033a21": "一縣，金鉢滿之銀粟，銀鉢滿之金粟。募",
    "T03n0152_006:0033a22": "之若斯，溺人悅焉，曰：『吾獲一縣，金銀滿鉢，",
    "T03n0152_006:0033a23": "終身之樂；鹿自殞命，余何豫哉？』即馳詣宮，",
    "T03n0152_006:0033a24": "如事陳聞啟之。斯須面即生癩，口為朽臭，",
    "T03n0152_006:0033a25": "重曰：『斯鹿有靈，王當率眾乃獲之耳。』王即",
    "T03n0152_006:0033a26": "興兵渡江尋之。「鹿時與烏素結厚友。然其",
    "T03n0152_006:0033a27": "臥睡不知王來，烏曰：『友乎！王來捕子。』鹿",
    "T03n0152_006:0033a28": "疲不聞，啄耳重云：『王來殺爾。』鹿驚覩王彎",
    "T03n0152_006:0033a29": "弓向己，疾馳造前跪膝叩頭曰：『天王假吾",
    "T03n0152_006:0033b01": "漏刻之命，欲陳愚情。』王覩鹿然，即命息矢。",
    "T03n0152_006:0033b02": "鹿曰：『王重元后勞躬副之，吾終不免矣。天",
    "T03n0152_006:0033b03": "王處深宮之內，焉知微蟲之處斯乎？』王手",
    "T03n0152_006:0033b04": "指云：『癩人啟之。』鹿曰：『吾尋美草食之，遙",
    "T03n0152_006:0033b05": "覩溺人呼天求哀，吾愍于窮，投危濟之。",
    "T03n0152_006:0033b06": "其人上岸喜叩頭曰：「吾命且喪而君濟之，願",
    "T03n0152_006:0033b07": "給水草為終身奴。」吾答之曰：「爾去，自在所",
    "T03n0152_006:0033b08": "之，慎無向人云吾在斯。」』鹿王又曰：『寧出",
    "T03n0152_006:0033b09": "水中浮草木上著陸地，不出無反復人也。",
    "T03n0152_006:0033b10": "劫財殺主，其惡可原；受恩圖逆，斯酷難",
    "T03n0152_006:0033b11": "陳。』王驚曰：『斯何畜生而懷弘慈，沒命濟",
    "T03n0152_006:0033b12": "物不以為艱，斯必天也！』王善鹿之言，喜",
    "T03n0152_006:0033b13": "而進德，命國內曰：『自今日後恣鹿所",
    "T03n0152_006:0033b14": "食，敢有犯者罪皆直死。』王還，元后聞王",
    "T03n0152_006:0033b15": "放之，恚盛心碎，死入太山。天帝釋聞王建",
    "T03n0152_006:0033b16": "志崇仁，嘉其若茲，化為鹿類盈國食穀，",
    "T03n0152_006:0033b17": "諸穀苗稼掃土皆盡，以觀其志。黎庶訟之。",
    "T03n0152_006:0033b18": "王曰：『凶訛保國，不若守信之喪矣。』釋曰：",
    "T03n0152_006:0033b19": "『王真信矣。』遣鹿各去，穀豐十倍，毒害消",
    "T03n0152_006:0033b20": "歇，諸患自滅。」佛告諸比丘：「時鹿王者，吾身",
    "T03n0152_006:0033b21": "是也。烏者，阿難是也。王者，鶖鷺子是也。",
    "T03n0152_006:0033b22": "溺人者，調達是也。王妻者，今調達妻是。菩薩",
    "T03n0152_006:0033b23": "銳志度無極精進如是。」",
    "T03n0152_006:0033b24": "（五九）「昔者菩薩，身為馬王，名曰駈耶，常處",
    "T03n0152_006:0033b25": "海邊渡漂流人。時，海彼岸有婬女鬼，其數",
    "T03n0152_006:0033b26": "甚多，若覩商人，即化為城郭居處，田園伎",
    "T03n0152_006:0033b27": "樂飲食，變為美人，顏華暐曄，要請商人，酒",
    "T03n0152_006:0033b28": "樂娛之。鬼魅惑人，皆留匹偶，一年之間，婬",
    "T03n0152_006:0033b29": "鬼厭故，以鐵錞刺其咽，飲其血、食其肉、",
    "T03n0152_006:0033c01": "吮其髓。馬王遙覩婬鬼噉人，為之流淚。",
    "T03n0152_006:0033c02": "因飛渡海，之海彼岸，獲成擣粳米，馬王食",
    "T03n0152_006:0033c03": "飲畢，登山呼曰：『誰欲度者？』如此三矣。商人",
    "T03n0152_006:0033c04": "聞之喜曰：『常聞神馬哀度危難，今其臻乎！』",
    "T03n0152_006:0033c05": "喜而趣之，曰：『哀度吾等。』馬曰：『爾等去者，婬",
    "T03n0152_006:0033c06": "鬼必當提子示爾，號呼而追。有顧戀之心",
    "T03n0152_006:0033c07": "者，吾去後，鬼必復以鐵錞錞爾咽，飲",
    "T03n0152_006:0033c08": "爾血、吞爾肉。正心存善，可得全命矣。夫",
    "T03n0152_006:0033c09": "欲歸者，騎吾背援吾鬣尾，捉頭頸自由",
    "T03n0152_006:0033c10": "所執，更相攀援，必活覩親也。』商人信用",
    "T03n0152_006:0033c11": "其言者，皆獲全命歸覩六親，婬惑之徒信",
    "T03n0152_006:0033c12": "鬼妖蠱靡不見噉。夫信正去邪，現世永康",
    "T03n0152_006:0033c13": "矣。」佛告諸比丘：「時馬王者，吾身是也。菩薩",
    "T03n0152_006:0033c14": "銳志度無極精進如是。」",
    "T03n0152_006:0033c15": "（六〇）「昔者菩薩，身為魚王，有左右臣，皆懷",
    "T03n0152_006:0033c16": "高行，常存佛教，食息不替，食水生菜苟以",
    "T03n0152_006:0033c17": "全命；慈育群小，猶護自身，尋潮遊戲，誨",
    "T03n0152_006:0033c18": "以佛戒。不覺漁人以網挾之，群魚巨細",
    "T03n0152_006:0033c19": "靡不惶灼。魚王愍曰：『慎無恐矣，一心念佛",
    "T03n0152_006:0033c20": "願眾生安，普慈弘誓，天祐猶響，疾來相尋。",
    "T03n0152_006:0033c21": "吾濟爾等。』魚王以首倒殖泥中，住尾舉",
    "T03n0152_006:0033c22": "綱，眾皆馳出，群魚得活靡不附親。」佛告",
    "T03n0152_006:0033c23": "諸比丘：「時魚王者，吾身是也。左右臣者，鶖",
    "T03n0152_006:0033c24": "鷺子、大目揵連是。菩薩銳志度無極精進如",
    "T03n0152_006:0033c25": "是。」",
    "T03n0152_006:0033c26": "（六一）「昔者菩薩，身為龜王，晝夜精進思善",
    "T03n0152_006:0033c27": "方便，令眾生神得還本無。又有龜王，共",
    "T03n0152_006:0033c28": "處深山，俱覩蝘蜒登樹自投，如斯無寧。",
    "T03n0152_006:0033c29": "菩薩占曰：『斯危身之象矣，吾等宜早避之",
    "T03n0152_006:0034a01": "為善。』其一龜王，專愚自由，不從真言。菩薩",
    "T03n0152_006:0034a02": "盡心，濟其從者令得免難。十日之後，象",
    "T03n0152_006:0034a03": "王徒眾就樹燕息，蝘蜒自投墮象耳中，則",
    "T03n0152_006:0034a04": "驚啼呼！羣象犇赴，其來縱橫踐殺諸龜。龜",
    "T03n0152_006:0034a05": "王恚曰：『知事若茲而不指云，吾死爾生，於",
    "T03n0152_006:0034a06": "心善乎？累劫尋爾，逢必殘戮。』」佛告諸比丘：",
    "T03n0152_006:0034a07": "「善占龜者，吾身是也。自專不去者，調達是也。",
    "T03n0152_006:0034a08": "菩薩銳志度無極精進如是。」",
    "T03n0152_006:0034a09": "（六二）「昔者菩薩，為鸚鵡王，徒眾三千。有兩",
    "T03n0152_006:0034a10": "鸚鵡，力幹踰眾，口銜竹莖以為車乘，王",
    "T03n0152_006:0034a11": "乘其上飛止遊戲。常乘莖車，上下前",
    "T03n0152_006:0034a12": "後左右，鸚鵡各五百眾，六面輔翼合有三千，",
    "T03n0152_006:0034a13": "貢獻所珍，娛樂隨時。王深自惟：『眾讙亂德",
    "T03n0152_006:0034a14": "無由獲定，吾將權焉。』託病不食，佯死棄",
    "T03n0152_006:0034a15": "眾。其諸眾者以簟覆之，各捐而去；王興求",
    "T03n0152_006:0034a16": "食。諸鸚鵡眾詣他山鸚鵡王所曰：『吾王喪",
    "T03n0152_006:0034a17": "矣，願為臣僕。』曰：『爾王死者以屍相示，若其",
    "T03n0152_006:0034a18": "真喪，吾將納爾眾。』還取屍霍然不見，四",
    "T03n0152_006:0034a19": "布行索獲其王矣，僉然為禮，復故供養。王",
    "T03n0152_006:0034a20": "曰：『吾尚未喪，爾等委捐。諸佛明訓，覩世無",
    "T03n0152_006:0034a21": "親唯道可宗，沙門以鬚髮為亂志之穢，",
    "T03n0152_006:0034a22": "故捐棄之崇無欲行。爾等讙閙，邪聲亂",
    "T03n0152_006:0034a23": "志，獨而無偶，上聖齊德。』言畢飜飛，閑處",
    "T03n0152_006:0034a24": "窈寂，棄欲無為，思惟定行，諸穢都滅，心",
    "T03n0152_006:0034a25": "如天金。」佛告諸比丘：「時鸚鵡王者，吾身是。",
    "T03n0152_006:0034a26": "菩薩銳志度無極精進如是。」",
    "T03n0152_006:0034a27": "（六三）「昔者菩薩，身為鴿王，徒眾五百，於國",
    "T03n0152_006:0034a28": "王苑翱翔索食。國王覩之，勅令牧夫率",
    "T03n0152_006:0034a29": "網張捕，其眾巨細無有子遺，籠而閉之，食",
    "T03n0152_006:0034b01": "以粳米肥肉，太官以供肴膳。鴿王見拘，",
    "T03n0152_006:0034b02": "一心念佛，悔過興慈，願：『令眾生拘者得",
    "T03n0152_006:0034b03": "解，疾離八難無如我也。』謂諸鴿曰：『佛經",
    "T03n0152_006:0034b04": "眾戒，貪為元首，貪以致榮者，猶餓夫獲毒",
    "T03n0152_006:0034b05": "飲矣。得志之樂其久若電，眾苦困己其有",
    "T03n0152_006:0034b06": "億載。爾等捐食，身命可全矣。』眾對之曰：『見",
    "T03n0152_006:0034b07": "拘處籠，將欲何冀乎？』王曰：『違替佛教縱",
    "T03n0152_006:0034b08": "情貪欲，靡不喪身者也。』己自捐食，肥體",
    "T03n0152_006:0034b09": "日耗，間關得出，顧謂餘曰：『除貪捐食可",
    "T03n0152_006:0034b10": "如我也。』言畢飛去。」佛告諸比丘：「鴿王者，吾",
    "T03n0152_006:0034b11": "身是也。菩薩銳志度無極精進如是。」",
    "T03n0152_006:0034b12": "（六四）佛說蜜蜂王經",
    "T03n0152_006:0034b13": "聞如是：一時佛在舍衛國祇樹給孤獨園。",
    "T03n0152_006:0034b14": "佛告諸弟子：「當勤精進聽聞諷誦，莫得",
    "T03n0152_006:0034b15": "懈怠陰蓋所覆。吾念過去無數劫時，有佛",
    "T03n0152_006:0034b16": "名一切度王如來、無所著、最正覺，時為一切",
    "T03n0152_006:0034b17": "諸天人民不可計數而說經法。是時眾中有",
    "T03n0152_006:0034b18": "兩比丘，其一比丘名精進辯，一比丘名德",
    "T03n0152_006:0034b19": "樂正，共聽經法。精進辯者聞經歡喜，應時",
    "T03n0152_006:0034b20": "即得阿惟越致，神通具足；德樂正者，睡眠",
    "T03n0152_006:0034b21": "不覺，獨無所得。時，精進辯謂德樂正言：『佛",
    "T03n0152_006:0034b22": "者難值，億百千世時乃一出耳，當曼精進為",
    "T03n0152_006:0034b23": "眾作本，如何睡眠？夫睡眠者陰蓋之罪，當",
    "T03n0152_006:0034b24": "自勗勉有覺寤心。』時德樂正，聞其教詔便",
    "T03n0152_006:0034b25": "即經行，於祇樹間甫始經行復住睡眠，如",
    "T03n0152_006:0034b26": "是煩亂不能自定，詣泉水側坐欲思惟，復",
    "T03n0152_006:0034b27": "坐睡眠，時，精進辯便以善權往而度之，化",
    "T03n0152_006:0034b28": "作蜜蜂王，飛趣其眼如欲螫之。時，德樂",
    "T03n0152_006:0034b29": "正驚覺而坐，畏此蜂王，須臾復睡，時，蜜蜂",
    "T03n0152_006:0034c01": "王飛入腋下螫其胸腹，德樂正驚，心中懅",
    "T03n0152_006:0034c02": "悸不敢復睡。時，泉水中有雜色花，憂曇、拘",
    "T03n0152_006:0034c03": "文，種種鮮潔。時，蜜蜂王飛住華上食甘露",
    "T03n0152_006:0034c04": "味，時德樂正端坐視之，畏復飛來不敢復",
    "T03n0152_006:0034c05": "睡。思惟蜂王觀其根本，蜂王食味不出華",
    "T03n0152_006:0034c06": "中，須臾之頃，蜂王睡眠，墮污泥中；身體沐",
    "T03n0152_006:0034c07": "浴已，復還飛住其華上。時，德樂正向蜜蜂",
    "T03n0152_006:0034c08": "王說此偈言：",
    "T03n0152_006:0034c09": "「『是食甘露者，　　其身得安隱，",
    "T03n0152_006:0034c10": "　　不當復持歸，　　遍及其妻子。",
    "T03n0152_006:0034c11": "　　如何墮泥中，　　自污其身體，",
    "T03n0152_006:0034c12": "　　如是為無黠，　　敗其甘露味。",
    "T03n0152_006:0034c13": "　　又如此華者，　　不宜久住中，",
    "T03n0152_006:0034c14": "　　日沒華還合，　　求出則不能。",
    "T03n0152_006:0034c15": "　　當須日光明，　　爾乃復得出，",
    "T03n0152_006:0034c16": "　　長夜之疲冥，　　如是甚勤苦。』",
    "T03n0152_006:0034c17": "「時蜜蜂王，向德樂正，說偈報言：",
    "T03n0152_006:0034c18": "「『佛者譬甘露，　　聽聞無厭足，",
    "T03n0152_006:0034c19": "　　不當有懈怠，　　無益於一切。",
    "T03n0152_006:0034c20": "　　五道生死海，　　譬如墮污泥，",
    "T03n0152_006:0034c21": "　　愛欲所纏裹，　　無智為甚迷。",
    "T03n0152_006:0034c22": "　　日出眾華開，　　譬佛之色身，",
    "T03n0152_006:0034c23": "　　日沒華還合，　　世尊般泥曰。",
    "T03n0152_006:0034c24": "　　值見如來世，　　當曼精進受，",
    "T03n0152_006:0034c25": "　　除去睡陰蓋，　　莫呼佛常在。",
    "T03n0152_006:0034c26": "　　深法之要慧，　　不以色因緣，",
    "T03n0152_006:0034c27": "　　其現有智者，　　當知為善權。",
    "T03n0152_006:0034c28": "　　善權之所度，　　有益不唐舉，",
    "T03n0152_006:0034c29": "　　而現此變化，　　亦以一切故。』",
    "T03n0152_006:0035a01": "「時德樂正聽聞其說，即得不起法忍，解",
    "T03n0152_006:0035a02": "諸法本，逮陀隣尼，乃知精進辯善權方便。",
    "T03n0152_006:0035a03": "常獨經行不復懈怠，應時亦得不退轉地。」",
    "T03n0152_006:0035a04": "佛告阿難：「爾時精進辯者，今我身是也。德樂",
    "T03n0152_006:0035a05": "正者，彌勒是也。」佛語阿難：「我爾時俱與",
    "T03n0152_006:0035a06": "彌勒共聽經法，彌勒時睡眠獨無所得。設",
    "T03n0152_006:0035a07": "我爾時不行善權而救度者，彌勒于今在",
    "T03n0152_006:0035a08": "生死中未得度脫。聞是法者常當精進，",
    "T03n0152_006:0035a09": "廣勸一切皆令除去睡眠之蓋，當造光明",
    "T03n0152_006:0035a10": "智慧之本。」說是事時，無央數人皆發無上",
    "T03n0152_006:0035a11": "平等度意。菩薩銳志度無極精進如是。",
    "T03n0152_006:0035a12": "（六五）佛以三事笑經",
    "T03n0152_006:0035a13": "「昔者菩薩，為清信士，歸命三尊，慈弘仁普，",
    "T03n0152_006:0035a14": "恕濟群生，守清不盜，布施等至，貞淨不妷，",
    "T03n0152_006:0035a15": "觀捐內婬，信同四時、重如須彌，絕酒不",
    "T03n0152_006:0035a16": "飲，尊孝喻親，以正月奉六齋精進無倦，",
    "T03n0152_006:0035a17": "所生遇佛，德行日隆，遂成如來、無所著、正",
    "T03n0152_006:0035a18": "真覺、道法御、天人師，教化周旋。」時行歷市，覩",
    "T03n0152_006:0035a19": "一老翁斗量賣魚，哀慟[口*睪]曰：「怨乎皇天，",
    "T03n0152_006:0035a20": "吾子何咎而早喪身？子存賣魚，吾豈勞乎？」佛",
    "T03n0152_006:0035a21": "覩其然，笑之，口光五色。度市斯須，又覩大",
    "T03n0152_006:0035a22": "猪浴尿行路，佛復笑焉。阿難整服稽首而",
    "T03n0152_006:0035a23": "白：「屬笑人多，莫由敬質；而今重笑，必有",
    "T03n0152_006:0035a24": "教詔。願釋眾疑，為後景模。」世尊告曰：「阿難！",
    "T03n0152_006:0035a25": "吾笑有三因緣。一曰，觀彼老翁之愚，其為",
    "T03n0152_006:0035a26": "弘普矣。日以罾網殘群生命，蓋無絲髮之",
    "T03n0152_006:0035a27": "惻隱；禍子自喪，而怨諸天呼[口*睪]驚怖！斯",
    "T03n0152_006:0035a28": "下愚之行，非二儀之仁，賢聖之恕也，以",
    "T03n0152_006:0035a29": "是笑耳。昔者飛行皇帝，植福巍巍，志憍行",
    "T03n0152_006:0035b01": "逸，今為斗量魚，斯二矣。不想人天，壽八",
    "T03n0152_006:0035b02": "十億四千萬劫，意專著空，不能空空還",
    "T03n0152_006:0035b03": "于本無，福盡受罪今在斗中，斯三矣。」阿",
    "T03n0152_006:0035b04": "難質曰：「飛行皇帝，逮彼尊天，其德巍巍，何故",
    "T03n0152_006:0035b05": "不免於罪乎？」世尊曰：「禍福非真，當有何",
    "T03n0152_006:0035b06": "常？夫處尊榮施四等恩，覺四非常，可免",
    "T03n0152_006:0035b07": "彼禍矣。若因貴自遂，快心從邪，福盡受",
    "T03n0152_006:0035b08": "罪，自古來然。殃福追己，猶影尋形、響之",
    "T03n0152_006:0035b09": "應聲，豈有貴賤哉？惟吾前世為清信士，時，",
    "T03n0152_006:0035b10": "有隣人好奉鬼蠱，姦[卄/(阿可+辛)/女]為群，不信作惡",
    "T03n0152_006:0035b11": "重禍響應。每至齋日，吾要入佛正真之",
    "T03n0152_006:0035b12": "廟，聽沙門眾散說淨法，以為德本，防絕凶",
    "T03n0152_006:0035b13": "禍，而子婬荒，訛云有務。吾詣佛廟，子往",
    "T03n0152_006:0035b14": "亂道。自斯之後，吾之所生，逢佛聞法與",
    "T03n0152_006:0035b15": "沙門齊志，德行日隆，遂成如來、無所著、正",
    "T03n0152_006:0035b16": "真道、最正覺、道法御、天人師，為三界尊，號曰",
    "T03n0152_006:0035b17": "法王。隣人好事鬼術，殘賊群生，泆蕩女色，",
    "T03n0152_006:0035b18": "酒亂不孝，自謂得志。輪轉三道，苦毒無量。",
    "T03n0152_006:0035b19": "吾已為佛，子續為臭蟲，是以笑之。」佛告阿",
    "T03n0152_006:0035b20": "難：「吾累劫稟經採義，親樂沙門，獲斯巍",
    "T03n0152_006:0035b21": "巍矣。菩薩銳志度無極精進如是。」",
    "T03n0152_006:0035b22": "（六六）小兒聞法即解經",
    "T03n0152_006:0035b23": "「昔有比丘，精進守法，少持禁戒，初不毀犯，",
    "T03n0152_006:0035b24": "常守梵行，在精舍止。所可諷誦是般若",
    "T03n0152_006:0035b25": "波羅蜜，說經聲妙無能及者，其有聞此比",
    "T03n0152_006:0035b26": "丘音聲，莫不歡喜。有一小兒厥年七歲，城",
    "T03n0152_006:0035b27": "外牧牛，遙聞比丘誦說經聲，即尋音往詣",
    "T03n0152_006:0035b28": "精舍中，禮比丘已却坐一面，聽其經言，時",
    "T03n0152_006:0035b29": "說色本，聞之即解，兒大歡喜。經句絕已，便",
    "T03n0152_006:0035c01": "問比丘。比丘應答，不可兒意。是時小兒反",
    "T03n0152_006:0035c02": "為解說，其義甚妙，昔所希聞。比丘聞之，",
    "T03n0152_006:0035c03": "歡喜甚悅，怪此小兒乃有智慧，非是凡人。",
    "T03n0152_006:0035c04": "時，兒即去，還至牛所，所牧牛犢散走入山，",
    "T03n0152_006:0035c05": "兒尋其迹追逐求索。爾時，值虎害此小",
    "T03n0152_006:0035c06": "兒，小兒命終，魂神即轉，生長者家，第一夫",
    "T03n0152_006:0035c07": "人作子。「夫人懷妊，口便能說般若波羅",
    "T03n0152_006:0035c08": "蜜，從朝至暮初不懈息。其長者家，素不知",
    "T03n0152_006:0035c09": "法，恠此夫人口為妄語，謂呼鬼病，下問",
    "T03n0152_006:0035c10": "譴祟，無所不至，無能知者。長者甚愁，不",
    "T03n0152_006:0035c11": "知夫人那得此病，家中內外皆悉憂惶。是",
    "T03n0152_006:0035c12": "時比丘入城分衛詣長者門，遙聞經聲心",
    "T03n0152_006:0035c13": "甚喜悅，住門有頃。主人偶出，見此比丘亦",
    "T03n0152_006:0035c14": "不作禮，比丘怪之：『此賢者家內說經聲",
    "T03n0152_006:0035c15": "妙乃爾乎！今此長者不與我語。』即問長者：",
    "T03n0152_006:0035c16": "『內中誰有說深經者，音聲微妙乃如是耶！』",
    "T03n0152_006:0035c17": "長者報言：『我內中婦聞得鬼病，晝夜妄語，",
    "T03n0152_006:0035c18": "口初不息。』比丘爾乃知長者家為不解法，",
    "T03n0152_006:0035c19": "比丘報言：『此非鬼病，但說尊經佛之大道，",
    "T03n0152_006:0035c20": "願得入內與共相見。』長者言：『善！』即將比丘",
    "T03n0152_006:0035c21": "入至婦所。婦見比丘即為作禮，比丘呪願",
    "T03n0152_006:0035c22": "言：『得佛疾。』便與比丘相難說經法，反覆",
    "T03n0152_006:0035c23": "披解，比丘甚喜。長者問言：『此何等病？』比",
    "T03n0152_006:0035c24": "丘報言：『無有病也，但說深經甚有義理，疑",
    "T03n0152_006:0035c25": "此夫人所懷妊兒，是佛弟子。』長者意解，即",
    "T03n0152_006:0035c26": "留比丘與作飲食。飲食畢訖，比丘便退精",
    "T03n0152_006:0035c27": "舍，展轉相謂：『有一長者夫人懷妊，甚可奇",
    "T03n0152_006:0035c28": "怪，口誦尊經，所說如流，其音妙好，解釋經",
    "T03n0152_006:0035c29": "理甚深。』「後日長者復請比丘，普及眾僧悉",
    "T03n0152_006:0036a01": "令詣舍，辦飲食具。時至，皆到坐定，行水",
    "T03n0152_006:0036a02": "飲食已，呪願達嚫。時，夫人出禮眾比丘，",
    "T03n0152_006:0036a03": "却坐一面，復為比丘快說經法，諸有",
    "T03n0152_006:0036a04": "疑難不能及者，盡為比丘具足解說，眾",
    "T03n0152_006:0036a05": "僧踊躍歡喜而退。日月滿足，夫人在產，",
    "T03n0152_006:0036a06": "娩娠得男，又無惡露。其兒適生，叉手長",
    "T03n0152_006:0036a07": "跪，誦般若波羅蜜。夫人產已，還如本時",
    "T03n0152_006:0036a08": "無所復知，如夢寤已了無所識。長者即復",
    "T03n0152_006:0036a09": "呼眾僧。比丘都集，往覩小兒，說經故事，初",
    "T03n0152_006:0036a10": "無躓礙。是時眾僧各各一心觀此小兒本，",
    "T03n0152_006:0036a11": "皆不能知。長者問言：『此為何等？』比丘答",
    "T03n0152_006:0036a12": "曰：『真佛弟子，慎莫驚疑，好養護之。此兒",
    "T03n0152_006:0036a13": "後大當為一切眾人作師，吾等悉當從",
    "T03n0152_006:0036a14": "其啟受。』「時兒長大至年七歲，悉知微妙，道",
    "T03n0152_006:0036a15": "俗皆備，與眾超絕，智度無極。諸比丘等",
    "T03n0152_006:0036a16": "皆從受學，經中誤脫有所短少，皆為刪定，",
    "T03n0152_006:0036a17": "足其所乏。兒每入出有所至止，輙開化",
    "T03n0152_006:0036a18": "人使發大乘；長者家室內外大小五百人",
    "T03n0152_006:0036a19": "眾，皆從兒學，發摩訶衍意，悉行佛事。兒",
    "T03n0152_006:0036a20": "所教授城郭市里，所開發者八萬四千人，",
    "T03n0152_006:0036a21": "皆發無上正真道意，弟子乘者五百人，諸",
    "T03n0152_006:0036a22": "比丘聞兒所說本漏意解，志求大乘者皆",
    "T03n0152_006:0036a23": "得法眼淨。」佛告阿難：「是時小兒者，吾身是",
    "T03n0152_006:0036a24": "也。時比丘者，迦葉佛是也。如是，阿難！我往",
    "T03n0152_006:0036a25": "昔時，一從比丘聞摩訶衍品，讚善開解，心",
    "T03n0152_006:0036a26": "意歡喜不轉，精進不忘，深識宿命，自致無",
    "T03n0152_006:0036a27": "上平等正覺。一聞之德乃尚如是，何況終日",
    "T03n0152_006:0036a28": "遵修道者？菩薩銳志度無極精進如是。」",
    "T03n0152_006:0036a29": "（六七）殺身濟賈人經",
    "T03n0152_006:0036b01": "「昔者菩薩，與五百商人，俱入巨海欲採眾",
    "T03n0152_006:0036b02": "寶。入海數月，其所獲寶，重載盈舟。將旋",
    "T03n0152_006:0036b03": "本土，道逢飄風，雷電震地，水神雲集，四周",
    "T03n0152_006:0036b04": "若城，眼中出火，波涌灌山，眾人嚾啼曰：",
    "T03n0152_006:0036b05": "『吾等死矣！』恐怖易色，仰天求哀。菩薩愴然，",
    "T03n0152_006:0036b06": "心生計曰：『吾之求佛，但為眾生耳。海",
    "T03n0152_006:0036b07": "神所惡，死屍為甚。危命濟眾，斯乃開士",
    "T03n0152_006:0036b08": "之尚業矣。吾不以身血注海，海神惡之，",
    "T03n0152_006:0036b09": "意者船人終不渡岸。』謂眾人曰：『爾等",
    "T03n0152_006:0036b10": "屬手相持并援吾身。』眾人承命，菩薩即引",
    "T03n0152_006:0036b11": "刀自[利禾+玄]。海神惡焉，漂舟上岸，眾人普濟。",
    "T03n0152_006:0036b12": "「船人抱屍號天而哭曰：『斯必菩薩非凡庸",
    "T03n0152_006:0036b13": "之徒。』躃踊呼天：『寧令吾等命殞于茲，",
    "T03n0152_006:0036b14": "無喪上德之士矣。』其言真誠，上感諸天，天",
    "T03n0152_006:0036b15": "帝釋覩菩薩之弘慈覩世希有，帝釋身下，曰：",
    "T03n0152_006:0036b16": "『斯至德菩薩將為聖雄，今自活之。』以天神",
    "T03n0152_006:0036b17": "藥灌其口中，并通塗屍，菩薩即蘇，忽然",
    "T03n0152_006:0036b18": "起坐與眾相勞。帝釋以名寶滿其舟中，千",
    "T03n0152_006:0036b19": "倍于前，即還本土，九親相見靡不歡悅，賙",
    "T03n0152_006:0036b20": "窮濟乏，惠逮眾生，敷宣佛經，開化愚冥。",
    "T03n0152_006:0036b21": "其國王服菩薩德，詣稟清化，君仁臣忠，率",
    "T03n0152_006:0036b22": "土持戒，家有孝子，國豐毒歇，黎庶欣欣，壽",
    "T03n0152_006:0036b23": "終生天，長離眾苦。菩薩累劫精進不休，遂",
    "T03n0152_006:0036b24": "至得佛。」佛告諸比丘：「殺身濟眾者，吾身是",
    "T03n0152_006:0036b25": "也。天帝釋者，彌勒是。五百商人者，今坐",
    "T03n0152_006:0036b26": "中五百應真是也。菩薩銳志度無極精進如",
    "T03n0152_006:0036b27": "是。」",
    "T03n0152_006:0036b28": "（六八）「昔者菩薩，為獨母子，朝詣佛廟捐邪",
    "T03n0152_006:0036b29": "崇真，稽首沙門，稟佛神化，朝益暮誦，景",
    "T03n0152_006:0036c01": "明日昇，採識眾經。古賢孝行，精誠仰慕，",
    "T03n0152_006:0036c02": "猶餓夢食。所處之國，其王無道，貪財重",
    "T03n0152_006:0036c03": "色，薄賢賤民。王念無常，自惟曰：『吾為",
    "T03n0152_006:0036c04": "不善，死將入太山乎？何不聚金以貢太山",
    "T03n0152_006:0036c05": "王耶？』於是斂民金，設重令曰：『若有匿",
    "T03n0152_006:0036c06": "銖兩之金，其罪至死。』如斯三年，民金都盡。",
    "T03n0152_006:0036c07": "王訛募曰：『有獲少金以貢王者，妻以季",
    "T03n0152_006:0036c08": "女，賜之上爵。』童子啟母曰：『昔以金錢一",
    "T03n0152_006:0036c09": "枚著亡父口中，欲以賂太山王，今必存",
    "T03n0152_006:0036c10": "矣，可取以獻王也。』母曰：『可。』兒取獻焉。王",
    "T03n0152_006:0036c11": "令錄，問所由獲金。對曰：『父喪亡時，以金",
    "T03n0152_006:0036c12": "著口中，欲賂太山，實聞大王設爵求金，",
    "T03n0152_006:0036c13": "始者掘塚發木取金。』王曰：『父喪來有年",
    "T03n0152_006:0036c14": "乎？』對曰：『十有一年。』曰：『爾父不賂太山王耶？』",
    "T03n0152_006:0036c15": "對曰：『眾聖之書，唯佛教真。佛經曰：「為善",
    "T03n0152_006:0036c16": "福追，作惡禍隨，禍之與福猶影響焉。」走",
    "T03n0152_006:0036c17": "身以避影，撫山以關響，其可獲乎？』王曰：",
    "T03n0152_006:0036c18": "『不可。』曰：『夫身即四大也，命終四大離，靈逝變",
    "T03n0152_006:0036c19": "化，隨行所之，何賂之有？大王前世布施",
    "T03n0152_006:0036c20": "為德，今獲為王，又崇仁愛澤及遐邇，",
    "T03n0152_006:0036c21": "雖未得道，後世必復為王。』王心歡喜，大赦",
    "T03n0152_006:0036c22": "獄囚，還所奪金。」佛告諸比丘：「時王欲以",
    "T03n0152_006:0036c23": "民間餘金殘戮害無罪者，菩薩覩民哀號，",
    "T03n0152_006:0036c24": "為之揮淚，投身命乎厲政，濟民難於",
    "T03n0152_006:0036c25": "塗炭。民感其潤，奉佛至戒，國遂豐沃。時，",
    "T03n0152_006:0036c26": "童子者，吾身是也。菩薩銳志度無極精進如",
    "T03n0152_006:0036c27": "是。」",
    "T03n0152_006:0036c28": "（六九）調達教人為惡經",
    "T03n0152_006:0036c29": "「昔者菩薩，位為天王，精存微行，志進若流，",
    "T03n0152_006:0037a01": "每到齋日，乘于馬車巡四天下，宣佛奧",
    "T03n0152_006:0037a02": "典開化眾生，消其瑕穢，令崇如來、應儀、",
    "T03n0152_006:0037a03": "正真覺、天中之天、眾聖中王、道教之尊，可離",
    "T03n0152_006:0037a04": "三塗眾苦之原。調達亦為魔天王，行四天",
    "T03n0152_006:0037a05": "下，教人為惡從心所欲，無有太山殃禍之",
    "T03n0152_006:0037a06": "報。行逢菩薩，問曰：『子何行乎？』答曰：『教民",
    "T03n0152_006:0037a07": "奉佛，修上聖德。』調達曰：『吾教民恣欲，二",
    "T03n0152_006:0037a08": "世無禍；為善勞志，無益於己。』菩薩曰：",
    "T03n0152_006:0037a09": "『爾避吾道。』答曰：『子為善猶金銀，吾尚惡猶",
    "T03n0152_006:0037a10": "剛鐵。剛鐵能截金銀，金銀不能截剛鐵，子",
    "T03n0152_006:0037a11": "不下道，吾斬子矣。』調達惡盛禍成，生入太",
    "T03n0152_006:0037a12": "山。夫人為惡，皆死入三塗，三塗執善靡",
    "T03n0152_006:0037a13": "不昇天，雖處尊榮而懷元惡，不如三塗",
    "T03n0152_006:0037a14": "懷佛一言也。」佛告諸比丘：「教人行善天王",
    "T03n0152_006:0037a15": "者，吾身是也。導人為惡魔天者，調達是。菩",
    "T03n0152_006:0037a16": "薩銳志度無極精進如是。」",
    "T03n0152_006:0037a17": "（七〇）殺龍濟一國經",
    "T03n0152_006:0037a18": "「昔者菩薩，伯叔齊志，俱行學道，仰慕諸佛",
    "T03n0152_006:0037a19": "難逮之行，誦經釋義開導六冥，練棄內垢，",
    "T03n0152_006:0037a20": "止觀寂定。每聞諸國闇於三尊，輙往導",
    "T03n0152_006:0037a21": "化，令奉六度正真妙行。時有大國，其王",
    "T03n0152_006:0037a22": "樂道，眾妖誘之授其邪偽，率土承風，皆",
    "T03n0152_006:0037a23": "事蠱道，風雨不時，妖怪首尾。菩薩伯叔自",
    "T03n0152_006:0037a24": "相謂曰：『吾之本土，三尊化行，人懷十善，君",
    "T03n0152_006:0037a25": "仁臣忠，父義子孝，夫信婦貞，比門有賢，吾",
    "T03n0152_006:0037a26": "等將復誰化乎？彼彼國信妖，蛟龍處之，",
    "T03n0152_006:0037a27": "吞其黎庶，哀[口*睪]無救。夫建志求佛，唯",
    "T03n0152_006:0037a28": "為斯類矣。可以道化，喻之以仁，龍含凶",
    "T03n0152_006:0037a29": "毒，吾等摧焉。』叔曰：『佛戒以殺為凶虐之",
    "T03n0152_006:0037b01": "大，活生仁道之首也。將如彼何？』伯曰：『夫",
    "T03n0152_006:0037b02": "殘一人者，其罪百劫；龍吞一國，吾懼恒沙",
    "T03n0152_006:0037b03": "劫畢，厥殃未除矣。苟貪尠味斯須之利，不",
    "T03n0152_006:0037b04": "覩太山燒煑之咎，吾心愍然。人道難獲，",
    "T03n0152_006:0037b05": "佛法難聞，除龍濟國，導以三尊六度高行，",
    "T03n0152_006:0037b06": "禍若絲髮，福喻二儀。爾化為象，吾為師",
    "T03n0152_006:0037b07": "子，二命不殞，斯國不濟也。』稽首十方誓",
    "T03n0152_006:0037b08": "曰：『眾生不寧，余之咎矣。吾後得佛，當度一",
    "T03n0152_006:0037b09": "切。』象造龍所，師子登之。龍即奮勢霆耀雷",
    "T03n0152_006:0037b10": "震，師子踊吼，龍之威靈，師子赫勢，普地",
    "T03n0152_006:0037b11": "為震，三命絕矣。諸天稱善，靡不歎仁。兩",
    "T03n0152_006:0037b12": "菩薩終，生第四天上。「一國全命，抱屍哀號",
    "T03n0152_006:0037b13": "曰：『斯必神矣！孰仁若茲。』門徒尋之，覩師",
    "T03n0152_006:0037b14": "普慈殺身濟眾，哀慟稱德。各又進行宣師",
    "T03n0152_006:0037b15": "道化，王逮臣民始知有佛，率土僉曰：『佛",
    "T03n0152_006:0037b16": "之仁化乃至於茲乎！』殯葬二屍，舉國哀慟。",
    "T03n0152_006:0037b17": "王即命曰：『有不奉佛六度十善而事妖鬼",
    "T03n0152_006:0037b18": "者，罪舉眷屬同。』自斯之後，剎有千數",
    "T03n0152_006:0037b19": "沙門比肩而行，國內士女皆為清信高行，",
    "T03n0152_006:0037b20": "四境寧靖，遂致太平。」佛告諸比丘：「時兄",
    "T03n0152_006:0037b21": "者，吾身是也。弟者，彌勒是也。毒龍者，調達",
    "T03n0152_006:0037b22": "是。菩薩銳志度無極精進如是。」(舉眷屬同，丹本與螣同)",
    "T03n0152_006:0037b23": "（七一）彌勒為女人身經",
    "T03n0152_006:0037b24": "「昔者菩薩，為天帝釋，位尊榮高，其志恒",
    "T03n0152_006:0037b25": "存非常、苦、空、非身之想。坐則思惟，遊則",
    "T03n0152_006:0037b26": "教化，愍愚愛智，誨以智慧，精進無休。覩",
    "T03n0152_006:0037b27": "其宿友，受婦人身為富姓妻，惑乎財色，",
    "T03n0152_006:0037b28": "不覺無常，居市坐肆。釋化為商人，佯有",
    "T03n0152_006:0037b29": "所市，至婦人前住。婦人喜悅，令兒馳歸，",
    "T03n0152_006:0037c01": "取獨坐床欲以坐之，商人乃熟視婦人",
    "T03n0152_006:0037c02": "而笑。婦執高操，意怪商人住笑非宜。兒",
    "T03n0152_006:0037c03": "取床遲，還即搏之，商人又住笑。側有一",
    "T03n0152_006:0037c04": "兒，播鼗踊戲，商人復笑之。有父病者，子以",
    "T03n0152_006:0037c05": "牛祠鬼，商人亦笑之。有一婦人抱兒仿",
    "T03n0152_006:0037c06": "佯，行過市中，兒刮面頰，血流交頸，商人",
    "T03n0152_006:0037c07": "復笑之。於是富姓妻問曰：『君住吾前含笑",
    "T03n0152_006:0037c08": "不止，吾屬搏兒，意興由子，子何以笑？』商人",
    "T03n0152_006:0037c09": "曰：『卿吾良友，今相忘乎？』婦人悵然，意益",
    "T03n0152_006:0037c10": "不悅，怪商人言。商人又曰：『吾所以笑搏",
    "T03n0152_006:0037c11": "兒者，兒是卿父，魂靈旋感，為卿作子，",
    "T03n0152_006:0037c12": "一世之間有父不識，何況長久乎？播鼗兒",
    "T03n0152_006:0037c13": "者本是牛，牛死靈魄還為主作子，家以牛",
    "T03n0152_006:0037c14": "皮用貫此鼗，兒今播弄踊躍戲舞，不識此",
    "T03n0152_006:0037c15": "皮是其故體，故笑之耳。殺牛祭者，父病請",
    "T03n0152_006:0037c16": "活，求生以殺，不祥之甚；猶服鴆毒，以救",
    "T03n0152_006:0037c17": "病也。斯父方終，終則為牛，累世屠戮受",
    "T03n0152_006:0037c18": "禍無已。今此祭牛，命終靈還，當受人體，免",
    "T03n0152_006:0037c19": "脫憂苦，故復笑之。刮母面兒，兒本小妻，母",
    "T03n0152_006:0037c20": "是嫡妻，女情專婬，心懷嫉妬，常加酷",
    "T03n0152_006:0037c21": "暴。妾含怨恨，壽終則生為嫡妻子，今來報",
    "T03n0152_006:0037c22": "讎，攫面傷體，故不敢怨耳，是以笑之。夫",
    "T03n0152_006:0037c23": "眾生之心其為無恒，古憎今愛，何常之有？",
    "T03n0152_006:0037c24": "斯皆一世見而不知，豈況累劫？經曰：「以色",
    "T03n0152_006:0037c25": "自壅者，盲於大道，專聽邪聲者，不聞佛音",
    "T03n0152_006:0037c26": "之響也。」吾是以笑之耳。世榮若電恍惚即",
    "T03n0152_006:0037c27": "滅，當覺非常，莫與愚竝，崇修德操，六度",
    "T03n0152_006:0037c28": "妙行。吾今反居，後日必造子門。』言竟忽然",
    "T03n0152_006:0037c29": "不現，婦悵然而歸。齋肅望慕，一國咸聞，",
    "T03n0152_006:0038a01": "王逮群寮靡不欽延。「商人後果在門，狀醜",
    "T03n0152_006:0038a02": "衣弊，曰：『吾友在內，爾呼之來。』門人入告，具",
    "T03n0152_006:0038a03": "以狀言。婦出曰：『爾非吾友矣。』釋笑而",
    "T03n0152_006:0038a04": "云：『變形易服，子尚不識，豈況異世捨斯",
    "T03n0152_006:0038a05": "受彼乎？』重曰：『爾勤奉佛，佛時難值，高行比",
    "T03n0152_006:0038a06": "丘難得供事，命在呼吸無隨世惑。』言畢",
    "T03n0152_006:0038a07": "不現。舉國歡嘆矣，各執六度高妙之行。」",
    "T03n0152_006:0038a08": "佛告鶖鷺子：「爾時婦人者，彌勒是也。天帝釋",
    "T03n0152_006:0038a09": "者，吾身是也。菩薩銳志度無極精進如是。」",
    "T03n0152_006:0038a10": "（七二）女人求願經",
    "T03n0152_006:0038a11": "「昔者菩薩，身為女人，厥婿稟氣兇愚妬忌，",
    "T03n0152_006:0038a12": "每出商行，以妻囑隣獨母，母奉佛戒為",
    "T03n0152_006:0038a13": "清信行。時佛入國，王逮臣民靡不受戒，獨",
    "T03n0152_006:0038a14": "母聞經，還為婦說之。婦喜歎曰：『斯即無上",
    "T03n0152_006:0038a15": "正真道、最正覺者也。』從母聞佛，即遙稽首。",
    "T03n0152_006:0038a16": "齋日母曰：『可往聽化乎？』婦喜曰：『可。』尋之城",
    "T03n0152_006:0038a17": "外，忽存婿妬，悵然不悅，旋居自鄙：『吾殃",
    "T03n0152_006:0038a18": "重乎？』母還為陳：『天龍鬼神、帝王臣民聽經，",
    "T03n0152_006:0038a19": "或得沙門四道者，或受菩薩決者。佛時",
    "T03n0152_006:0038a20": "難值，經法難聞，爾還為乎？』婦聞佛德，流",
    "T03n0152_006:0038a21": "淚具陳婿妬之意。母曰：『可試一行。』婦曰：『敬",
    "T03n0152_006:0038a22": "諾。』明日即隨母行覩佛，五體投地却立靜",
    "T03n0152_006:0038a23": "心，視佛相好念佛清淨真是天尊。佛問女：",
    "T03n0152_006:0038a24": "『爾來何願？』即稽首而對：『我聞佛為無上正",
    "T03n0152_006:0038a25": "真道、最正覺、道法御、天人師，德如恒沙，智",
    "T03n0152_006:0038a26": "若虛空，六通四達得一切智，勢來請尊，願",
    "T03n0152_006:0038a27": "佛哀我。』世尊告曰：『佛為一切護，恣汝所",
    "T03n0152_006:0038a28": "願。』女人稽首曰：『夫人處世未獲本無者，皆",
    "T03n0152_006:0038a29": "以欲故為匹偶居，令我世世與至德偶居，",
    "T03n0152_006:0038b01": "同志無嫉妬行。二曰，身口意行端正絕",
    "T03n0152_006:0038b02": "世。三曰，世世虔奉三尊，心垢日消，進道無",
    "T03n0152_006:0038b03": "倦，諸佛祐助，眾邪不能遏，必獲一切",
    "T03n0152_006:0038b04": "智，濟眾生難。』眾祐歎曰：『善哉，善哉！令汝得",
    "T03n0152_006:0038b05": "之。』婦大歡喜稽首，退歸本居。厥婿賈還，乘",
    "T03n0152_006:0038b06": "舟水行，當以斯日至。天帝覩婦高行，發",
    "T03n0152_006:0038b07": "願無雙，助喜歎善，為興風雨，住其舟行",
    "T03n0152_006:0038b08": "明日乃臻。「婦後壽終，神生有道之家，容華",
    "T03n0152_006:0038b09": "光世，年長出嫡為國儒士之妻，國稱高",
    "T03n0152_006:0038b10": "賢。時，婿入海採寶欲濟窮民，婦居家以禮",
    "T03n0152_006:0038b11": "自衛，猶城衛寇，國王后妃大臣妻妾靡不",
    "T03n0152_006:0038b12": "仰則，詣門雲集稟婦德儀。婦夜寐覺，憶世",
    "T03n0152_006:0038b13": "無常：『榮富猶幻孰獲長存，躬為坏舟我神",
    "T03n0152_006:0038b14": "載之，猶獲月影望天寶者也。勞心苦身",
    "T03n0152_006:0038b15": "何益於己？夢幻皆空，天神世榮其歸若茲",
    "T03n0152_006:0038b16": "矣。明晨當索無上正真、天中之天為吾師",
    "T03n0152_006:0038b17": "焉。』晨興即覩石塔在庭，佛像金耀，琢壁",
    "T03n0152_006:0038b18": "書經，歎佛為眾聖之師三界獨步。婦喜",
    "T03n0152_006:0038b19": "歎曰：『是則如來、應儀、正真道、最正覺者乎！』即",
    "T03n0152_006:0038b20": "五體投地遶廟三匝，散華燒香，然燈懸",
    "T03n0152_006:0038b21": "繒，晨夜肅虔，稽首恭禮。王后國婦請承",
    "T03n0152_006:0038b22": "清風退邪崇真。隣有兇夫賈逢婦婿，曰：",
    "T03n0152_006:0038b23": "『子妻造妖，虛立鬼廟，朝暮香熏呪咀妖蠱，",
    "T03n0152_006:0038b24": "願令爾喪，不祥之甚。』婿歸，婦啟曰：『妾前一",
    "T03n0152_006:0038b25": "夜覺世無常，晨覩宗靈，無上正真絕妙之像",
    "T03n0152_006:0038b26": "來在中庭，妾今供事，燒香然燈，懸繒奉",
    "T03n0152_006:0038b27": "華，朝夕禮拜，稽首自歸，子當事之，必合聖",
    "T03n0152_006:0038b28": "則。』婿大歡喜，一心肅虔，國人巨細僉然",
    "T03n0152_006:0038b29": "承風，如是八萬四千餘歲。」佛告鶖鷺子：",
    "T03n0152_006:0038c01": "「爾時婦人者，吾身是也。時婿者，彌勒是也，獨",
    "T03n0152_006:0038c02": "母者，鶖鷺子是也。隣兇夫者，調達是也。菩薩",
    "T03n0152_006:0038c03": "銳志度無極精進如是。」",
    "T03n0152_006:0038c04": "（七三）然燈授決經",
    "T03n0152_006:0038c05": "「昔者菩薩，身為女人，少寡守節，歸命三尊，",
    "T03n0152_006:0038c06": "處貧樂道，精進不倦，蠲除兇利，賣膏為",
    "T03n0152_006:0038c07": "業。時有沙門，年在西夕，志存高行，不遑",
    "T03n0152_006:0038c08": "文學，內否之類謂之無明矣。禮敬有偏，",
    "T03n0152_006:0038c09": "終始無就，分衛麻油以供佛前，獨母照",
    "T03n0152_006:0038c10": "然，貢不缺日。有一除饉，稽首佛足，叉",
    "T03n0152_006:0038c11": "手質曰：『斯老除饉，其雖尠明，戒具行高，",
    "T03n0152_006:0038c12": "然燈供養，後獲何福？』世尊歎曰：『善哉問也！",
    "T03n0152_006:0038c13": "是老除饉，却無數劫，當為如來、無所著、正",
    "T03n0152_006:0038c14": "真道、最正覺，項有重光，將導三界，眾生得",
    "T03n0152_006:0038c15": "度，其為無數。』獨母聞之，馳詣佛所，稽首陳",
    "T03n0152_006:0038c16": "曰：『除饉然燈，膏即吾所貢云，其當獲為無",
    "T03n0152_006:0038c17": "上正真道，將導眾生還神本無，天人鬼龍",
    "T03n0152_006:0038c18": "靡不逸豫。唯願加哀，復授吾決。』佛告女",
    "T03n0152_006:0038c19": "人：『女身不得為佛、緣一覺道、梵、釋、魔天、",
    "T03n0152_006:0038c20": "飛行皇帝，斯尊巍巍非女人身所得作也。",
    "T03n0152_006:0038c21": "夫欲獲彼，當捐穢體受清淨身。』女稽首曰：",
    "T03n0152_006:0038c22": "『今當捐之。』還居淨浴，遙拜而曰：『夫身者四",
    "T03n0152_006:0038c23": "大之有，非吾長保也。』登樓願曰：『以今穢身",
    "T03n0152_006:0038c24": "惠眾生之飢渴者，乞獲男躬，受決為佛。",
    "T03n0152_006:0038c25": "若有濁世眾生盲冥背正向邪無知佛者，",
    "T03n0152_006:0038c26": "吾當於彼世拯濟之也。』自高投下，觀者",
    "T03n0152_006:0038c27": "寒慄。佛知至意，化令地軟猶天綩綖，覩身",
    "T03n0152_006:0038c28": "無害，即化為男，厥喜無量。馳詣佛所踊躍",
    "T03n0152_006:0038c29": "而云：『受世尊恩，已獲淨身。唯願加哀，授",
    "T03n0152_006:0039a01": "吾尊決。』佛歎之曰：『爾之勇猛世所希有，必",
    "T03n0152_006:0039a02": "得為佛無懷疑望，然燈除饉，其得佛時",
    "T03n0152_006:0039a03": "當授汝號。』天人鬼龍聞當為佛，皆向拜賀，",
    "T03n0152_006:0039a04": "還居咨歎，各加精進。爾時，勸發群生不",
    "T03n0152_006:0039a05": "可計數。」佛告鶖鷺子：「時老比丘者，錠光佛",
    "T03n0152_006:0039a06": "是也。獨母者，吾身是。菩薩銳志度無極精",
    "T03n0152_006:0039a07": "進如是。」",
    "T03n0152_006:0039a08": "六度集經卷第六"
}