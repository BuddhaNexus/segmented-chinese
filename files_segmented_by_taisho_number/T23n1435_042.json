{
    "T23n1435_042:0302c12": "十誦律卷第四十二第七誦之一",
    "T23n1435_042:0302c14": "後秦北印度三藏弗若多羅共羅什譯",
    "T23n1435_042:0302c15": "七誦12 尼律1 八波羅夷法尼律第一不共之戒八波羅夷法",
    "T23n1435_042:0302c16": "佛在舍衛國。爾時舍衛國中王園精舍，有比",
    "T23n1435_042:0302c17": "丘尼名周那難陀，年少端正。有鹿子居士兒，",
    "T23n1435_042:0302c18": "亦年少端正。是男子於周那難陀比丘尼深",
    "T23n1435_042:0302c19": "生漏心，是比丘尼於是男子亦生漏心。是鹿",
    "T23n1435_042:0302c20": "子兒如是思惟：「若我語是比丘尼作是事",
    "T23n1435_042:0302c21": "者，身自得罪，王當治我，惡名流布四方，身壞",
    "T23n1435_042:0302c22": "命終當墮地獄。」比丘尼亦如是思惟：「若我語",
    "T23n1435_042:0302c23": "是男子作是事者，身自得罪，而令他得罪，惡",
    "T23n1435_042:0302c24": "名流布四方，諸比丘、比丘尼以法治我，諸天",
    "T23n1435_042:0302c25": "善神不復守護我，身壞命終當墮地獄。」是比",
    "T23n1435_042:0302c26": "丘尼常憶念是男子，不得從意故，生病羸瘦",
    "T23n1435_042:0302c27": "在房內臥，斷威儀不能行來。是男子聞是比",
    "T23n1435_042:0302c28": "丘尼得病受苦惱，在房內臥不能行來，聞已",
    "T23n1435_042:0302c29": "作是念：「是比丘尼更無有病，但以念我故，致",
    "T23n1435_042:0303a01": "是羸瘦受諸苦惱，我何不往是比丘尼所，不",
    "T23n1435_042:0303a02": "說是事亦能除病。」作是念已，即往王園比丘",
    "T23n1435_042:0303a03": "尼精舍，到已問諸比丘尼言：「周那難陀比丘",
    "T23n1435_042:0303a04": "尼為在何處？」答言：「在某房內病臥受苦惱，斷",
    "T23n1435_042:0303a05": "威儀不能行來。」是男子即往到比丘尼房中，",
    "T23n1435_042:0303a06": "摩觸抱捉作是言：「汝病小差不？可忍不？苦惱",
    "T23n1435_042:0303a07": "不增長耶？」答言：「病不差、不可忍，苦惱增長。」爾",
    "T23n1435_042:0303a08": "時比丘尼口出惡不淨語，作是言：「此是我分，",
    "T23n1435_042:0303a09": "他不愛念我，我便愛念他。」是中有比丘尼，少",
    "T23n1435_042:0303a10": "欲知足行頭陀，聞是事心不喜，呵責言：「云何",
    "T23n1435_042:0303a11": "名比丘尼，有漏心聽漏心男子摩觸抱捉？」種",
    "T23n1435_042:0303a12": "種因緣呵已向佛廣說。佛以是事集二部僧，",
    "T23n1435_042:0303a13": "佛知故問周那難陀比丘尼：「汝實作是事不？」",
    "T23n1435_042:0303a14": "答言：「實作。世尊！」佛以種種因緣呵責：「云何名",
    "T23n1435_042:0303a15": "比丘尼，有漏心聽漏心男子摩觸抱捉？」種種",
    "T23n1435_042:0303a16": "因緣呵已，語諸比丘：「以十利故與比丘尼結",
    "T23n1435_042:0303a17": "戒：攝僧故、僧極好攝故、僧安樂住故、折伏",
    "T23n1435_042:0303a18": "高心人故、有慚愧者得安樂故、不信者得淨",
    "T23n1435_042:0303a19": "信故、已信者增長信故、遮今世惱漏故、斷後",
    "T23n1435_042:0303a20": "世惡趣故、梵行久住故。從今是戒應如是說：",
    "T23n1435_042:0303a21": "若比丘尼有漏心，聽漏心男子髮際以下至",
    "T23n1435_042:0303a22": "腕膝以上却衣，順摩、逆摩、牽推、按掐、抱上、抱",
    "T23n1435_042:0303a23": "下，是比丘尼得波羅夷不共住。」漏心者，於是",
    "T23n1435_042:0303a24": "人邊生愛結深厚，男子漏心亦如是。男者，謂",
    "T23n1435_042:0303a25": "人男，能作婬事。波羅夷者，是罪弊惡深重，退",
    "T23n1435_042:0303a26": "墮不如，是故名波羅夷。不共住者，諸比丘尼，",
    "T23n1435_042:0303a27": "不與此比丘尼共作法事，謂白羯磨、白二羯",
    "T23n1435_042:0303a28": "磨、白四羯磨、說戒、自恣、作十三比丘尼羯磨。是",
    "T23n1435_042:0303a29": "中犯者，有八種：若比丘尼生漏心，聽漏心男",
    "T23n1435_042:0303b01": "子却衣順摩面，犯波羅夷。若摩咽、若胸脇、脊、",
    "T23n1435_042:0303b02": "腹臍、大小便處、髀乃至膝，如順摩，逆摩、牽推、",
    "T23n1435_042:0303b03": "按掐亦如是。髮際以上、腕以前、膝以下，却衣",
    "T23n1435_042:0303b04": "摩觸，偷蘭遮。若比丘尼有漏心，聽漏心男子",
    "T23n1435_042:0303b05": "却衣，從地抱著机上，波羅夷。從机上著獨坐",
    "T23n1435_042:0303b06": "床上，從獨坐床上著大床上、從大床上著輿",
    "T23n1435_042:0303b07": "上、從輿上著車上、從車上著馬上、從馬上著",
    "T23n1435_042:0303b08": "象上、從象上著堂上，皆波羅夷。又比丘尼有",
    "T23n1435_042:0303b09": "漏心，聽漏心男子却衣，從堂上抱著象上、從",
    "T23n1435_042:0303b10": "象上著馬上、從馬上著車上、從車上著輿上、",
    "T23n1435_042:0303b11": "從輿上著大床上、從大床上著獨坐床上、從",
    "T23n1435_042:0303b12": "獨坐床上著机上、從机上著地上，皆波羅夷。",
    "T23n1435_042:0303b13": "若髮際以上、腕以前、膝以下聽却衣抱舉上下，",
    "T23n1435_042:0303b14": "偷蘭遮。若比丘尼有漏心，聽漏心男子合衣",
    "T23n1435_042:0303b15": "順摩面，偷蘭遮。若咽若胸脇、脊、腹臍、大小便",
    "T23n1435_042:0303b16": "處、髀膝，得偷蘭遮。如順摩，逆摩、牽推、按掐",
    "T23n1435_042:0303b17": "亦如是。合衣摩觸髮際以上、腕以前、膝以下，",
    "T23n1435_042:0303b18": "突吉羅。又比丘尼有漏心，聽漏心男子合衣",
    "T23n1435_042:0303b19": "抱，從地著机上，偷蘭遮。從机上著獨坐床上、",
    "T23n1435_042:0303b20": "從獨坐床上著大床上、從大床上著輿上、從",
    "T23n1435_042:0303b21": "輿上著車上、從車上著馬上、從馬上著象上、",
    "T23n1435_042:0303b22": "從象上著堂上，皆偷蘭遮。又比丘尼有漏心，",
    "T23n1435_042:0303b23": "聽漏心男子合衣抱，從堂上著象上、從象上",
    "T23n1435_042:0303b24": "著馬上、從馬上著車上、從車上著輿上、從輿",
    "T23n1435_042:0303b25": "上著大床上、從大床上著獨坐床上、從獨坐",
    "T23n1435_042:0303b26": "床上著机上、從机上著地上，皆偷蘭遮。若髮",
    "T23n1435_042:0303b27": "際以上、腕以前、膝以下，聽合衣抱舉上下，突",
    "T23n1435_042:0303b28": "吉羅。不犯者，若父想、兄弟想、兒子想、若水漂、",
    "T23n1435_042:0303b29": "若火燒、若刀矟、弓杖、若欲墮坑、若值惡獸難、",
    "T23n1435_042:0303c01": "惡鬼難，不犯。一切無著心，不犯。五事竟",
    "T23n1435_042:0303c02": "佛在王舍城。爾時助調達比丘尼，聽六群比",
    "T23n1435_042:0303c03": "丘捉手、捉衣、共立、共語、共期，入屏覆處待男",
    "T23n1435_042:0303c04": "子來舉身如白衣女。爾時有比丘尼，少欲知",
    "T23n1435_042:0303c05": "足行頭陀，聞是事心不喜，種種因緣訶責言：",
    "T23n1435_042:0303c06": "「云何名比丘尼有漏心，聽漏心男子捉手、捉",
    "T23n1435_042:0303c07": "衣、共立、共語、共期，入屏覆處待男子來舉身",
    "T23n1435_042:0303c08": "如白衣女？」種種因緣訶已，向佛廣說。佛以是",
    "T23n1435_042:0303c09": "事集二部僧，知而故問助調達比丘尼：「汝實",
    "T23n1435_042:0303c10": "作是事不？」答言：「實作。世尊！」佛以種種因緣呵",
    "T23n1435_042:0303c11": "責：「云何名比丘尼有漏心，聽漏心男子捉手、",
    "T23n1435_042:0303c12": "捉衣、共立、共語、共期，入屏覆處待男子來",
    "T23n1435_042:0303c13": "舉身如白衣女？」種種因緣呵已，語諸比丘：「以",
    "T23n1435_042:0303c14": "十利故與比丘尼結戒。從今是戒應如是說：",
    "T23n1435_042:0303c15": "若比丘尼有漏心，聽漏心男子捉手、捉衣、共",
    "T23n1435_042:0303c16": "立、共語、共期，入屏覆處待男子來舉身如白",
    "T23n1435_042:0303c17": "衣女，以是八事示貪著相，是比丘尼犯波羅",
    "T23n1435_042:0303c18": "夷不應共住。」漏心者，於是人邊生愛結深厚，",
    "T23n1435_042:0303c19": "男子漏心亦如是。男子者，謂人男，能作婬",
    "T23n1435_042:0303c20": "事。捉手者，從腕前，名為手。捉衣者，捉襯身",
    "T23n1435_042:0303c21": "衣。共立者，可說不淨語處。共語者，可說不淨",
    "T23n1435_042:0303c22": "語處。共期者，可作惡處。入屏覆處者，若壁覆",
    "T23n1435_042:0303c23": "障、草席覆障、衣幔覆障處。待男子來者，可作",
    "T23n1435_042:0303c24": "惡處。舉身如白衣女者，若捉、若抱，不逆男子",
    "T23n1435_042:0303c25": "意，如白衣女。用是八事示貪著相犯波羅夷。",
    "T23n1435_042:0303c26": "波羅夷者，是罪弊惡深重，退墮不如。若比丘",
    "T23n1435_042:0303c27": "尼犯是罪者，不名沙門尼、非釋女，失比丘尼",
    "T23n1435_042:0303c28": "法。不共住者，諸比丘尼不共作法事，謂白羯",
    "T23n1435_042:0303c29": "磨、白二羯磨、白四羯磨、說戒、自恣、立十三比",
    "T23n1435_042:0304a01": "丘尼羯磨。是中犯者，若比丘尼有漏心，聽漏",
    "T23n1435_042:0304a02": "心男子捉手，偷蘭遮。聽捉衣，偷蘭遮。若共立，",
    "T23n1435_042:0304a03": "偷蘭遮。若共語，偷蘭遮。若共期，偷蘭遮。若",
    "T23n1435_042:0304a04": "入屏覆處，偷蘭遮。待男子來，偷蘭遮。身與男",
    "T23n1435_042:0304a05": "子如白衣女，偷蘭遮。若具作八事，犯波羅夷。",
    "T23n1435_042:0304a06": "六事竟",
    "T23n1435_042:0304a07": "佛在王舍城。爾時有二比丘尼是姊妹：姊名",
    "T23n1435_042:0304a08": "彌多羅，妹名彌帝隷。彌多羅比丘尼，作不淨",
    "T23n1435_042:0304a09": "行犯婬欲。彌帝隷比丘尼善好，不犯婬欲。彌",
    "T23n1435_042:0304a10": "多羅比丘尼，後時反戒作白衣。諸比丘尼往",
    "T23n1435_042:0304a11": "語彌帝隷比丘尼言：「汝姊反戒作白衣為好",
    "T23n1435_042:0304a12": "不？」答言：「我亦先知是比丘尼犯如是如是不",
    "T23n1435_042:0304a13": "淨行，我但不欲自舉，不欲向僧說。或有人言：",
    "T23n1435_042:0304a14": "『云何名比丘尼自污姊？』」是中有比丘尼，少欲",
    "T23n1435_042:0304a15": "知足行頭陀，聞是事心不喜，種種因緣呵責",
    "T23n1435_042:0304a16": "言：「云何名比丘尼，有知他比丘尼有麁罪覆",
    "T23n1435_042:0304a17": "藏？」種種因緣呵已向佛廣說。佛以是事集二",
    "T23n1435_042:0304a18": "部僧，知而故問彌帝隸比丘尼：「汝實作是事",
    "T23n1435_042:0304a19": "不？」答言：「實作。世尊！」佛以種種因緣呵責：「云何",
    "T23n1435_042:0304a20": "名比丘尼，知比丘尼犯麁罪覆藏？」種種因緣",
    "T23n1435_042:0304a21": "呵已，語諸比丘：「以十利故與比丘尼結戒。從",
    "T23n1435_042:0304a22": "今是戒應如是說：若比丘尼，知比丘尼犯麁",
    "T23n1435_042:0304a23": "罪，覆藏乃至一夜。是比丘尼，知彼比丘尼若",
    "T23n1435_042:0304a24": "退、若住、若滅、若去，後作是言：『我亦先知是比",
    "T23n1435_042:0304a25": "丘尼犯如是如是不淨行，但不欲自舉，不欲",
    "T23n1435_042:0304a26": "向僧說。或有人言：「云何名比丘尼自污姊？」』是",
    "T23n1435_042:0304a27": "比丘尼，犯波羅夷，不應共住。」知者，若自知、若",
    "T23n1435_042:0304a28": "從他聞，若罪比丘尼自說。麁罪者，若波羅夷、",
    "T23n1435_042:0304a29": "若僧伽婆尸沙。復次一切罪，皆名為麁，但分",
    "T23n1435_042:0304b01": "別五種罪故，二種名麁。一夜者，從日沒至地",
    "T23n1435_042:0304b02": "未了，是名夜。彼比丘尼退者，退失比丘尼法。",
    "T23n1435_042:0304b03": "住者，住白衣法中。滅者，如法、如毘尼、如佛",
    "T23n1435_042:0304b04": "教，與滅擯羯磨。去者，入外道去。然後作是",
    "T23n1435_042:0304b05": "言：「我先知是比丘尼犯如是如是不淨行，我",
    "T23n1435_042:0304b06": "不欲自舉，不欲向僧說。或有人言：『云何妹自",
    "T23n1435_042:0304b07": "污姊？』」是比丘尼，犯波羅夷，不應共住。波羅夷",
    "T23n1435_042:0304b08": "者，是罪弊惡深重，退墮不如。若比丘尼作是",
    "T23n1435_042:0304b09": "罪，非沙門尼、非釋女，失比丘尼法。不共住",
    "T23n1435_042:0304b10": "者，諸比丘尼不共作法事，謂白羯磨、白二羯",
    "T23n1435_042:0304b11": "磨、白四羯磨、說戒、自恣、立十三比丘尼羯磨。",
    "T23n1435_042:0304b12": "是中犯者，若比丘尼，見餘比丘尼地了時犯",
    "T23n1435_042:0304b13": "波羅夷罪，是比丘尼波羅夷中生波羅夷想，",
    "T23n1435_042:0304b14": "竟日覆藏至地了時，犯波羅夷。若是比丘尼，",
    "T23n1435_042:0304b15": "僧與作不見擯、不作擯、惡邪不除擯、狂心、亂",
    "T23n1435_042:0304b16": "心、病壞心，爾時覆藏不犯。若解擯、若苦痛止",
    "T23n1435_042:0304b17": "還得本心，是時覆藏他罪至地了時，犯波羅",
    "T23n1435_042:0304b18": "夷。若比丘尼，見餘比丘尼，地了已、日出時、日",
    "T23n1435_042:0304b19": "出已；中前、日中、日昳；晡時、日沒時、日沒已；初",
    "T23n1435_042:0304b20": "夜初分、初夜中分、初夜後分；中夜初分、中夜",
    "T23n1435_042:0304b21": "中分、中夜後分；後夜初分、後夜中分、後夜後",
    "T23n1435_042:0304b22": "分，覆藏至地了時，犯波羅夷。是波羅夷中",
    "T23n1435_042:0304b23": "生波羅夷想，覆藏至地了時，犯波羅夷。若",
    "T23n1435_042:0304b24": "是比丘尼，僧與作不見擯、不作擯、惡邪不除",
    "T23n1435_042:0304b25": "擯、狂心、亂心、病壞心，爾時覆藏不犯。若解",
    "T23n1435_042:0304b26": "擯、若苦痛止還得本心，爾時覆藏他罪至地",
    "T23n1435_042:0304b27": "了時，犯波羅夷。若比丘尼，見餘比丘尼地了",
    "T23n1435_042:0304b28": "時，犯波羅夷。於波羅夷中，謂波羅夷、謂僧伽",
    "T23n1435_042:0304b29": "婆尸沙、謂波逸提、謂波羅提提舍尼、謂突吉",
    "T23n1435_042:0304c01": "羅，是比丘尼，於波羅夷中生僧伽婆尸沙想，",
    "T23n1435_042:0304c02": "覆藏至地了時，犯波羅夷。又比丘尼，日出時、",
    "T23n1435_042:0304c03": "日出已；中前、日中、日昳；晡時、日沒、日沒已；初",
    "T23n1435_042:0304c04": "夜初分、初夜中分、初夜後分；中夜初分、中夜",
    "T23n1435_042:0304c05": "中分、中夜後分；後夜初分、後夜中分、後夜後",
    "T23n1435_042:0304c06": "分，見比丘尼犯波羅夷，是波羅夷中，謂僧伽",
    "T23n1435_042:0304c07": "婆尸沙、謂波逸提、謂波羅提提舍尼、謂突吉",
    "T23n1435_042:0304c08": "羅。於波羅夷中生僧伽婆尸沙想，覆藏至",
    "T23n1435_042:0304c09": "地了時，犯波羅夷。生波逸提想、生波羅提提",
    "T23n1435_042:0304c10": "舍尼想、生突吉羅想亦如是。若僧與是比",
    "T23n1435_042:0304c11": "丘尼作不見擯、不作擯、惡邪不除擯、狂心、亂",
    "T23n1435_042:0304c12": "心、病壞心，爾時覆藏不犯。若解擯、若苦痛止",
    "T23n1435_042:0304c13": "還得本心，爾時覆藏他罪至地了時，犯波羅",
    "T23n1435_042:0304c14": "夷。若比丘尼，見餘比丘尼地了時犯波羅夷",
    "T23n1435_042:0304c15": "罪，於波羅夷中生疑，為波羅夷、為非波羅夷？",
    "T23n1435_042:0304c16": "後時斷疑，於波羅夷中生波羅夷想，覆藏至",
    "T23n1435_042:0304c17": "地了時，犯波羅夷。又比丘尼，日出時、日出已；",
    "T23n1435_042:0304c18": "中前、日中、日昳；晡時、日沒、日沒已；初夜初分、",
    "T23n1435_042:0304c19": "初夜中分、初夜後分；中夜初分、中夜中分、中",
    "T23n1435_042:0304c20": "夜後分；後夜初分、後夜中分、後夜後分，見比",
    "T23n1435_042:0304c21": "丘尼犯波羅夷，於波羅夷中生疑，為波羅夷、",
    "T23n1435_042:0304c22": "非波羅夷？後時斷疑，於波羅夷中生波羅夷",
    "T23n1435_042:0304c23": "想，覆藏至地了時，犯波羅夷。若僧與作不",
    "T23n1435_042:0304c24": "見擯、不作擯、惡邪不除擯，若是比丘尼狂心、",
    "T23n1435_042:0304c25": "亂心、病壞心，爾時覆藏不犯。若僧與是比丘",
    "T23n1435_042:0304c26": "尼解擯，若苦痛止還得本心，爾時覆藏他罪",
    "T23n1435_042:0304c27": "至地了時，犯波羅夷。若比丘尼見餘比丘尼",
    "T23n1435_042:0304c28": "地了時犯波羅夷，於波羅夷中生疑，為波羅",
    "T23n1435_042:0304c29": "夷、為僧伽婆尸沙；為波羅夷、為波逸提；為波",
    "T23n1435_042:0305a01": "羅夷、為波羅提提舍尼；為波羅夷、為突吉羅？",
    "T23n1435_042:0305a02": "後時斷疑，於波羅夷中生波羅夷想，覆藏至",
    "T23n1435_042:0305a03": "地了時，犯波羅夷。又比丘尼，日出時、日出已；",
    "T23n1435_042:0305a04": "中前、日中、日昳；晡時、日沒時、日沒已；初夜初",
    "T23n1435_042:0305a05": "分、初夜中分、初夜後分；中夜初分、中夜中分、",
    "T23n1435_042:0305a06": "中夜後分；後夜初分、後夜中分、後夜後分，見",
    "T23n1435_042:0305a07": "比丘尼犯波羅夷罪，於波羅夷中生疑，為波",
    "T23n1435_042:0305a08": "羅夷、為僧伽婆尸沙；為波羅夷、為波逸提；為",
    "T23n1435_042:0305a09": "波羅夷、為波羅提提舍尼；為波羅夷、為突吉",
    "T23n1435_042:0305a10": "羅？後時斷疑，於波羅夷中生波羅夷想，覆",
    "T23n1435_042:0305a11": "藏至地了時，犯波羅夷。若僧與是比丘尼作",
    "T23n1435_042:0305a12": "不見擯、不作擯、惡邪不除擯，若狂心、亂心、病",
    "T23n1435_042:0305a13": "壞心，爾時覆藏不犯波羅夷。若僧與是比丘",
    "T23n1435_042:0305a14": "尼解擯、若苦痛止還得本心，爾時覆藏至地",
    "T23n1435_042:0305a15": "了時，犯波羅夷。若比丘尼，見餘比丘尼地了",
    "T23n1435_042:0305a16": "時，犯波羅夷，於波羅夷中生疑，為波羅夷、為",
    "T23n1435_042:0305a17": "僧伽婆尸沙、為波逸提、為波羅提提舍尼、為",
    "T23n1435_042:0305a18": "突吉羅？後時斷疑，於波羅夷中生僧伽婆尸",
    "T23n1435_042:0305a19": "沙想，覆藏至地了時，犯波羅夷。又比丘尼，",
    "T23n1435_042:0305a20": "日出時、日出已；中前、日中、日昳；晡時、日沒、日",
    "T23n1435_042:0305a21": "沒已；初夜初分、初夜中分、初夜後分；中夜初",
    "T23n1435_042:0305a22": "分、中夜中分、中夜後分；後夜初分、後夜中分、",
    "T23n1435_042:0305a23": "後夜後分，見餘比丘尼，犯波羅夷，於波羅夷",
    "T23n1435_042:0305a24": "中生疑，為波羅夷、為僧伽婆尸沙；為波羅夷、",
    "T23n1435_042:0305a25": "為波逸提；為波羅夷、為波羅提提舍尼；為波",
    "T23n1435_042:0305a26": "羅夷、為突吉羅？後時斷疑，於波羅夷中生",
    "T23n1435_042:0305a27": "僧伽婆尸沙想，覆藏至地了時，犯波羅夷。",
    "T23n1435_042:0305a28": "若僧與是比丘尼作不見擯、不作擯、惡邪不除",
    "T23n1435_042:0305a29": "擯，若狂心、亂心、病壞心，爾時覆藏不犯。若僧",
    "T23n1435_042:0305b01": "與是比丘尼解擯、若苦痛止還得本心，爾時",
    "T23n1435_042:0305b02": "覆藏他罪至地了時，犯波羅夷。若比丘尼，",
    "T23n1435_042:0305b03": "見他比丘尼地了時犯波羅夷，於波羅夷中",
    "T23n1435_042:0305b04": "生疑，為波羅夷、為僧伽婆尸沙、為波逸提、為",
    "T23n1435_042:0305b05": "波羅提提舍尼、為突吉羅？後時斷疑，於波羅",
    "T23n1435_042:0305b06": "夷中生波逸提想，覆藏至地了時，犯波羅",
    "T23n1435_042:0305b07": "夷。又比丘尼，日出時、日出已；中前、日中、日昳；",
    "T23n1435_042:0305b08": "晡時、日沒、日沒已；初夜初分、初夜中分、初夜",
    "T23n1435_042:0305b09": "後分；中夜初分、中夜中分、中夜後分；後夜初",
    "T23n1435_042:0305b10": "分、後夜中分、後夜後分，見比丘尼，犯波羅夷，",
    "T23n1435_042:0305b11": "於波羅夷中生疑，為波羅夷、為僧伽婆尸沙、",
    "T23n1435_042:0305b12": "為波逸提、為波羅提提舍尼、為突吉羅？後時",
    "T23n1435_042:0305b13": "斷疑，於波羅夷中生波逸提想，覆藏至地了",
    "T23n1435_042:0305b14": "時，犯波羅夷。若僧與是比丘尼作不見擯、不",
    "T23n1435_042:0305b15": "作擯、惡邪不除擯，若狂心、亂心、病壞心，爾時",
    "T23n1435_042:0305b16": "覆藏不犯波羅夷。若僧與是比丘尼解擯、若",
    "T23n1435_042:0305b17": "苦痛止還得本心，爾時覆藏他罪至地了時，",
    "T23n1435_042:0305b18": "犯波羅夷。若比丘尼，地了時見他比丘尼犯",
    "T23n1435_042:0305b19": "波羅夷，於波羅夷中生疑，為波羅夷、為僧伽",
    "T23n1435_042:0305b20": "婆尸沙、為波逸提、為波羅提提舍尼、為突吉",
    "T23n1435_042:0305b21": "羅？後時斷疑，於波羅夷中生波羅提提舍尼",
    "T23n1435_042:0305b22": "想，覆藏他罪至地了時，犯波羅夷。又比丘尼，",
    "T23n1435_042:0305b23": "日出時、日出已；中前、日中、日昳；晡時、日沒、日",
    "T23n1435_042:0305b24": "沒已；初夜初分、初夜中分、初夜後分；中夜初",
    "T23n1435_042:0305b25": "分、中夜中分、中夜後分；後夜初分、後夜中分、",
    "T23n1435_042:0305b26": "後夜後分，見比丘尼犯波羅夷，於波羅夷中",
    "T23n1435_042:0305b27": "生疑，為波羅夷、為僧伽婆尸沙、為波逸提、為",
    "T23n1435_042:0305b28": "波羅提提舍尼、為突吉羅？後時斷疑，於波羅",
    "T23n1435_042:0305b29": "夷中生波羅提提舍尼想，覆藏他罪至地了",
    "T23n1435_042:0305c01": "時，犯波羅夷。若僧與是比丘尼作不見擯、不",
    "T23n1435_042:0305c02": "作擯、惡邪不除擯，若是比丘尼狂心、亂心、病",
    "T23n1435_042:0305c03": "壞心，爾時覆藏不犯波羅夷。若僧與是比丘",
    "T23n1435_042:0305c04": "尼解擯、若苦痛止還得本心，爾時覆藏他罪",
    "T23n1435_042:0305c05": "至地了時，犯波羅夷。若比丘尼，地了時見他",
    "T23n1435_042:0305c06": "比丘尼犯波羅夷，於波羅夷中生疑，為波羅",
    "T23n1435_042:0305c07": "夷、為僧伽婆尸沙、為波逸提、為波羅提提舍",
    "T23n1435_042:0305c08": "尼、為突吉羅？後時斷疑，於波羅夷中生突吉",
    "T23n1435_042:0305c09": "羅想，覆藏他罪至地了時，犯波羅夷。又比丘",
    "T23n1435_042:0305c10": "尼，日出時、日出已；中前、日中、日昳；晡時、日沒、",
    "T23n1435_042:0305c11": "日沒已；初夜初分、初夜中分、初夜後分；中夜",
    "T23n1435_042:0305c12": "初分、中夜中分、中夜後分；後夜初分、後夜中",
    "T23n1435_042:0305c13": "分、後夜後分，見比丘尼犯波羅夷，於波羅夷",
    "T23n1435_042:0305c14": "中生疑，為波羅夷、為僧伽婆尸沙、為波逸提、",
    "T23n1435_042:0305c15": "為波羅提提舍尼、為突吉羅？後時斷疑，於波",
    "T23n1435_042:0305c16": "羅夷中生突吉羅想，覆藏他罪至地了時，犯",
    "T23n1435_042:0305c17": "波羅夷。若僧與是比丘尼作不見擯、不作擯、",
    "T23n1435_042:0305c18": "惡邪不除擯，若是比丘尼狂心、亂心、病壞心，",
    "T23n1435_042:0305c19": "爾時覆藏不犯波羅夷。若僧與是比丘尼解",
    "T23n1435_042:0305c20": "擯、若苦痛止還得本心，爾時覆藏他罪至地",
    "T23n1435_042:0305c21": "了時，犯波羅夷。七事竟",
    "T23n1435_042:0305c22": "佛在俱舍彌國。爾時眾僧一心和合，與迦留",
    "T23n1435_042:0305c23": "羅提舍比丘作不見擯。是迦留羅提舍比丘，",
    "T23n1435_042:0305c24": "有姊妹比丘尼七人：一、偷羅難陀尼，二、周那",
    "T23n1435_042:0305c25": "難陀尼，三、提舍尼，四、優波提舍尼，五、提舍",
    "T23n1435_042:0305c26": "域多尼，六、提舍波羅那尼。七、提舍羅叉多",
    "T23n1435_042:0305c27": "尼。是諸比丘尼，聞迦留羅提舍僧與作不見",
    "T23n1435_042:0305c28": "擯，往問迦留羅提舍言：「僧實與汝作不見擯",
    "T23n1435_042:0305c29": "耶？」答言：「實作是。」諸比丘尼言：「汝莫下意軟語",
    "T23n1435_042:0306a01": "折伏，我等當供養汝財物、衣鉢、戶鉤、時藥、夜",
    "T23n1435_042:0306a02": "分藥、七日藥、盡形藥，若讀經誦經問疑我等",
    "T23n1435_042:0306a03": "教汝，汝何故折伏？」是中有比丘尼，少欲知足",
    "T23n1435_042:0306a04": "行頭陀，聞是事呵責言：「云何名比丘尼，知比",
    "T23n1435_042:0306a05": "丘一心和合僧作不見擯，獨一無二、無伴無",
    "T23n1435_042:0306a06": "侶、不休不息，隨順行？」諸比丘尼如是呵已，向",
    "T23n1435_042:0306a07": "佛廣說。佛以是事集二部僧，知而故問是諸",
    "T23n1435_042:0306a08": "比丘尼：「汝等實作是事不？」答言：「實作。世尊！」佛",
    "T23n1435_042:0306a09": "以種種因緣呵責：「云何名比丘尼，知比丘一",
    "T23n1435_042:0306a10": "心和合僧如法作不見擯，獨一無二、無伴無",
    "T23n1435_042:0306a11": "侶、不休不息，隨順行？」種種因緣呵已，語諸比",
    "T23n1435_042:0306a12": "丘：「以十利故與比丘尼結戒。從今是戒應如",
    "T23n1435_042:0306a13": "是說：若比丘尼，知是比丘一心和合僧如法",
    "T23n1435_042:0306a14": "作不見擯，獨一無二、無伴無侶、不休不息，隨",
    "T23n1435_042:0306a15": "順行。諸比丘尼，應如是諫是比丘尼：『是比丘，",
    "T23n1435_042:0306a16": "一心和合僧作不見擯，獨一無二、無伴無侶、",
    "T23n1435_042:0306a17": "不休不息，汝莫隨順行。』是比丘尼，諸比丘尼",
    "T23n1435_042:0306a18": "如是諫時，堅持是事不捨者，諸比丘尼應第",
    "T23n1435_042:0306a19": "二、第三諫令捨是事。第二、第三諫時，若捨是",
    "T23n1435_042:0306a20": "事善。若不捨者，是比丘尼犯波羅夷不共住。」",
    "T23n1435_042:0306a21": "知者，若自知、若從他聞、若彼罪比丘自說。如",
    "T23n1435_042:0306a22": "法者，如法、如毘尼、如佛教擯。獨一無二、無伴",
    "T23n1435_042:0306a23": "無侶者，一切擯比丘尼獨一無二、無伴無侶。",
    "T23n1435_042:0306a24": "不休者，不下意、不折伏。不息者，不捨惡邪見。",
    "T23n1435_042:0306a25": "隨順者，有二種：與財、與法。諸比丘尼應語是",
    "T23n1435_042:0306a26": "擯比丘：「汝應折伏下意向大僧，汝若不折伏",
    "T23n1435_042:0306a27": "下意者，諸比丘尼僧，當作不禮拜、不共語、不",
    "T23n1435_042:0306a28": "供養羯磨。」若是比丘折伏下意者善，若不折",
    "T23n1435_042:0306a29": "伏悔過者，諸比丘尼，應當一心和合與是比",
    "T23n1435_042:0306b01": "丘作不禮拜、不共語、不供養羯磨。羯磨法者，",
    "T23n1435_042:0306b02": "一心和合比丘尼僧，一比丘尼唱言：「大德尼",
    "T23n1435_042:0306b03": "僧聽！某甲比丘，一心和合僧作不見擯，獨一",
    "T23n1435_042:0306b04": "無二、無伴無侶、不休不息。若僧時到僧忍聽，",
    "T23n1435_042:0306b05": "與某甲比丘作不禮拜、不共語、不供養羯磨。",
    "T23n1435_042:0306b06": "是名白。」如是白四羯磨。「僧與某甲比丘作不",
    "T23n1435_042:0306b07": "禮拜、不共語、不供養羯磨竟，僧忍，默然故，是",
    "T23n1435_042:0306b08": "事如是持！」比丘尼僧，亦應如是語是隨助比",
    "T23n1435_042:0306b09": "丘尼：「是比丘，一心和合僧作不見擯，獨一無",
    "T23n1435_042:0306b10": "二、無伴無侶，不休不息，汝等莫隨順助行。」是",
    "T23n1435_042:0306b11": "比丘尼，諸比丘尼如是諫時，堅持是事不捨",
    "T23n1435_042:0306b12": "者，諸比丘尼應第二、第三諫令捨是事。第二、",
    "T23n1435_042:0306b13": "第三諫時捨是事善，若不捨者，是比丘尼犯",
    "T23n1435_042:0306b14": "波羅夷不共住。波羅夷者，是罪弊惡深重，退",
    "T23n1435_042:0306b15": "墮不如。若比丘尼犯是事者，不名沙門尼、非",
    "T23n1435_042:0306b16": "釋種女，失比丘尼法。不共住者，諸比丘尼不",
    "T23n1435_042:0306b17": "共作法事，謂白羯磨、白二羯磨、白四羯磨、說",
    "T23n1435_042:0306b18": "戒、自恣、立十三比丘尼羯磨。是中犯者，若",
    "T23n1435_042:0306b19": "比丘尼僧，未作不禮拜、不共語、不供養羯磨。",
    "T23n1435_042:0306b20": "爾時比丘尼教是比丘經，若是偈說，偈偈突",
    "T23n1435_042:0306b21": "吉羅；若是章說，章章突吉羅；若是別句說，句",
    "T23n1435_042:0306b22": "句突吉羅。若擯比丘教比丘尼讀誦經，若比",
    "T23n1435_042:0306b23": "丘尼受偈說，偈偈突吉羅：若受章說，章章突",
    "T23n1435_042:0306b24": "吉羅：若受別句說，句句突吉羅。若比丘尼與",
    "T23n1435_042:0306b25": "財供養、與鉢，突吉羅。與衣，突吉羅。與戶鉤、時",
    "T23n1435_042:0306b26": "藥、夜分藥、七日藥、盡形藥，皆突吉羅。若擯比",
    "T23n1435_042:0306b27": "丘，與比丘尼財供養、若與衣鉢，比丘尼受者，",
    "T23n1435_042:0306b28": "皆突吉羅。若與戶鉤、時藥、夜分藥、七日藥、盡",
    "T23n1435_042:0306b29": "形藥，比丘尼受者，皆突吉羅。若比丘尼僧，作",
    "T23n1435_042:0306c01": "不禮拜、不共語、不供養羯磨竟，爾時比丘尼",
    "T23n1435_042:0306c02": "教比丘讀誦經，若是偈說，偈偈偷蘭遮；若章",
    "T23n1435_042:0306c03": "說，章章偷蘭遮；若別句說，句句偷蘭遮。若擯",
    "T23n1435_042:0306c04": "比丘教比丘尼讀誦經，若是偈說，偈偈偷蘭",
    "T23n1435_042:0306c05": "遮；若章說，章章偷蘭遮；若別句說，句句偷蘭",
    "T23n1435_042:0306c06": "遮。若比丘尼，與擯比丘財供養、若與鉢，偷蘭",
    "T23n1435_042:0306c07": "遮。若與衣，偷蘭遮。若與戶鉤、時藥，皆偷蘭遮。",
    "T23n1435_042:0306c08": "夜分藥、七日藥、盡形藥，皆偷蘭遮。若擯比丘，",
    "T23n1435_042:0306c09": "與比丘尼財供養、若與鉢，比丘尼受者，偷蘭",
    "T23n1435_042:0306c10": "遮。若與衣、戶鉤、時藥、夜分藥、七日藥、盡形藥，",
    "T23n1435_042:0306c11": "比丘尼受者，皆偷蘭遮。諸比丘尼，先應軟語",
    "T23n1435_042:0306c12": "教是隨助比丘尼言：「汝莫佐助擯比丘，莫隨",
    "T23n1435_042:0306c13": "順行。」若軟語時捨者，應教令作眾多突吉羅、",
    "T23n1435_042:0306c14": "眾多偷蘭遮悔過出罪。若軟語不捨者，應與",
    "T23n1435_042:0306c15": "白四羯磨約勅。約勅法者，一心和合比丘尼",
    "T23n1435_042:0306c16": "僧，一比丘尼唱言：「大德尼僧聽！某甲比丘，一",
    "T23n1435_042:0306c17": "心和合僧與作不見擯，獨一無二、無伴無侶，",
    "T23n1435_042:0306c18": "不休不息。某甲比丘尼隨助，已軟語約勅不",
    "T23n1435_042:0306c19": "捨。若僧時到僧忍聽，今僧約勅某甲比丘尼：",
    "T23n1435_042:0306c20": "『是比丘，一心和合僧與作不見擯，獨一無二、",
    "T23n1435_042:0306c21": "無伴無侶，不休不息。汝等比丘尼，莫隨順行。』",
    "T23n1435_042:0306c22": "是名白。」如是白四羯磨。「僧約勅某甲比丘尼",
    "T23n1435_042:0306c23": "竟，僧忍，默然故，是事如是持！」如佛先說，是",
    "T23n1435_042:0306c24": "諸比丘尼應約勅，乃至三教令捨是事者，",
    "T23n1435_042:0306c25": "是名約勅、是名為教、是名約勅教。若軟語",
    "T23n1435_042:0306c26": "約勅不捨者未犯。若初說未竟說竟、第二",
    "T23n1435_042:0306c27": "說說未竟說竟、第三說說未竟、若非法別",
    "T23n1435_042:0306c28": "眾、非法和合眾、似法別眾、似法和合眾、若",
    "T23n1435_042:0306c29": "如法別眾、異法異律異佛教，若約勅不捨",
    "T23n1435_042:0307a01": "者未犯。若如法、如律、如佛教，三約勅竟不捨",
    "T23n1435_042:0307a02": "者，是比丘尼犯波羅夷。八波羅夷竟",
    "T23n1435_042:0307a03": "2 十七僧殘法十七僧殘中不共戒有十之初此初一事即十七中第四",
    "T23n1435_042:0307a04": "佛在舍衛國。爾時有比丘尼，名施越，年少端",
    "T23n1435_042:0307a05": "正。有一估客，見已生漏心，作是念：「諸比丘",
    "T23n1435_042:0307a06": "尼王所守護，不得強為不淨事，我當請供養",
    "T23n1435_042:0307a07": "所須。」作是念已，便到是比丘尼所言：「汝所須",
    "T23n1435_042:0307a08": "物，若飲食、衣服、臥具、湯藥所須，我當相給。」比",
    "T23n1435_042:0307a09": "丘尼言：「當受汝請。」是比丘尼後時，所須飲食、",
    "T23n1435_042:0307a10": "衣服、臥具、湯藥、薪草、燈燭，皆從索取。估客知",
    "T23n1435_042:0307a11": "比丘尼心轉柔軟，便語比丘尼言：「作婬事來。」",
    "T23n1435_042:0307a12": "比丘尼言：「莫作是語，我是持戒斷婬欲人。」",
    "T23n1435_042:0307a13": "估客瞋言：「小婢！汝若持戒斷婬欲者，何故受",
    "T23n1435_042:0307a14": "我衣食供養？」即便強捉比丘尼，比丘尼高聲",
    "T23n1435_042:0307a15": "大喚。即時多人來集問言：「何故大喚？」估客",
    "T23n1435_042:0307a16": "言：「是比丘尼受我衣食，不隨我意。」諸居士語",
    "T23n1435_042:0307a17": "比丘尼：「汝受他物，何故不隨他意？」比丘尼言：",
    "T23n1435_042:0307a18": "「我不為婬欲故受彼財物，是估客自來請我",
    "T23n1435_042:0307a19": "作是言：『汝所須衣食、湯藥、薪草、燈燭自恣相",
    "T23n1435_042:0307a20": "給。』我不知以何心故與我？」諸居士言：「是估",
    "T23n1435_042:0307a21": "客為是汝父親里母親里耶？」比丘尼言：「不是。」",
    "T23n1435_042:0307a22": "諸居士言：「若非汝父母親，又非賢者不求福",
    "T23n1435_042:0307a23": "德，何故不知與汝財物？與汝財衣時必為婬",
    "T23n1435_042:0307a24": "欲事。」諸居士呵責言：「云何諸比丘尼自言：",
    "T23n1435_042:0307a25": "『善好有功德。』如婬女法取他財物？」是中有比",
    "T23n1435_042:0307a26": "丘尼，少欲知足行頭陀，聞是事心不喜，向佛",
    "T23n1435_042:0307a27": "廣說。佛以是事集二部僧，知而故問施越比",
    "T23n1435_042:0307a28": "丘尼：「汝實作是事不？」答言：「實作。世尊！」佛以種",
    "T23n1435_042:0307a29": "種因緣呵責言：「云何名比丘尼有漏心，從漏",
    "T23n1435_042:0307b01": "心男子自手取食？」種種因緣呵已，語諸比丘：",
    "T23n1435_042:0307b02": "「以十利故與比丘尼結戒，從今是戒應如是",
    "T23n1435_042:0307b03": "說：若比丘尼有漏心，從漏心男子自手取食，",
    "T23n1435_042:0307b04": "是法初犯僧伽婆尸沙可悔過。」漏心者，於是",
    "T23n1435_042:0307b05": "人邊愛結深厚，男子漏心亦如是。男子者，謂",
    "T23n1435_042:0307b06": "人男，能作婬事。食者，五佉陀尼、五蒲闍尼、",
    "T23n1435_042:0307b07": "五似食。五佉陀尼者，根食、莖食、葉食、華食、果",
    "T23n1435_042:0307b08": "食。五蒲闍尼者，飯、󰉓、糒、魚、肉。五似食者，糜、粟、",
    "T23n1435_042:0307b09": "󰉕麥、莠子、加師食。僧伽婆尸沙者，是罪屬僧，",
    "T23n1435_042:0307b10": "僧中有殘，因僧前悔過得除滅，故名僧伽婆",
    "T23n1435_042:0307b11": "尸沙。是中犯者，若比丘尼有漏心，自手從漏",
    "T23n1435_042:0307b12": "心男子手取根食，得僧伽婆尸沙。若取莖、葉、",
    "T23n1435_042:0307b13": "華、果、飯、󰉓、糒、魚、肉、糜、粟、󰉕麥、莠子、加師食，皆",
    "T23n1435_042:0307b14": "僧伽婆尸沙。若有居士，因是比丘尼故，與比",
    "T23n1435_042:0307b15": "丘尼僧作食，偏與所愛比丘尼多食。比丘尼",
    "T23n1435_042:0307b16": "受者，偷蘭遮。第四戒竟",
    "T23n1435_042:0307b17": "佛在王舍城。爾時有比丘尼，往語施越比丘",
    "T23n1435_042:0307b18": "尼言：「若汝無漏心，男子有漏心，但從自手取",
    "T23n1435_042:0307b19": "食噉、若隨意用，於汝何所能？」是中有比丘尼，",
    "T23n1435_042:0307b20": "少欲知足行頭陀，聞是事心不喜，種種因緣",
    "T23n1435_042:0307b21": "呵責言：「云何名比丘尼，語他比丘尼言：『汝無",
    "T23n1435_042:0307b22": "漏心，男子有漏心，但從自手取食噉、若隨意",
    "T23n1435_042:0307b23": "用，於汝何所能？』」種種因緣呵責已，向佛廣說。",
    "T23n1435_042:0307b24": "佛以是事集二部僧，知而故問是比丘尼：「汝",
    "T23n1435_042:0307b25": "實作是事不？」答言：「實作。世尊！」佛以種種因緣",
    "T23n1435_042:0307b26": "呵責是比丘尼言：「云何名比丘尼，勸他比丘",
    "T23n1435_042:0307b27": "尼言：『汝無漏心，從漏心男子自手取食噉、",
    "T23n1435_042:0307b28": "若隨意用，於汝何所能？』」種種因緣呵已，語諸",
    "T23n1435_042:0307b29": "比丘：「以十利故與比丘尼結戒。從今是戒應",
    "T23n1435_042:0307c01": "如是說：若比丘尼言：『若汝無漏心，從漏心",
    "T23n1435_042:0307c02": "男子自手取食噉、若隨意用，於汝何所能？』是",
    "T23n1435_042:0307c03": "法初犯僧伽婆尸沙可悔過。」僧伽婆尸沙者，",
    "T23n1435_042:0307c04": "是罪屬僧，僧中有殘，因僧前悔過除滅，是名",
    "T23n1435_042:0307c05": "僧伽婆尸沙。是中犯者，若比丘尼語比丘尼",
    "T23n1435_042:0307c06": "言：「汝有漏心，從漏心男子自手取食噉、若",
    "T23n1435_042:0307c07": "隨意用，於汝何所能？」僧伽婆尸沙。若比丘尼",
    "T23n1435_042:0307c08": "語比丘尼言：「若汝無漏心，漏心男子與汝食，",
    "T23n1435_042:0307c09": "但取噉隨意用，於汝何所能？」僧伽婆尸沙。若",
    "T23n1435_042:0307c10": "比丘尼語比丘尼言：「若汝有漏心，漏心男子",
    "T23n1435_042:0307c11": "於汝何所能？汝莫從彼自手取食噉、莫隨意",
    "T23n1435_042:0307c12": "用。」偷蘭遮。若比丘尼語比丘尼言：「若汝無漏",
    "T23n1435_042:0307c13": "心，男子有漏心，於汝何所能？但莫自手取食",
    "T23n1435_042:0307c14": "噉、莫隨意用，偷蘭遮。」第五事竟",
    "T23n1435_042:0307c15": "佛在舍衛國。爾時有比丘尼，名跋陀，是加",
    "T23n1435_042:0307c16": "毘羅婆羅門女。跋陀比丘尼有姊死，往問訊",
    "T23n1435_042:0307c17": "姊夫，因為說法，遂至日沒。比丘尼作是念：「我",
    "T23n1435_042:0307c18": "若還精舍，恐道中有賊。」即住居士舍。是居士",
    "T23n1435_042:0307c19": "思惟：「此比丘尼不還去者，必欲得反戒，我當",
    "T23n1435_042:0307c20": "求令代其姊處。」作是念已語比丘尼言：「我舍",
    "T23n1435_042:0307c21": "多有財物珍寶，汝姊所有手脚頭面莊嚴具",
    "T23n1435_042:0307c22": "悉在。我若更取餘人作婦，則不能好看我兒，",
    "T23n1435_042:0307c23": "兒亦不愛樂。汝若欲反戒者，作我兒母，汝看",
    "T23n1435_042:0307c24": "我兒如兒，我兒等看汝如母。」比丘尼作是念：",
    "T23n1435_042:0307c25": "「若我違逆是語者，或強逼我。何不默然！」即默",
    "T23n1435_042:0307c26": "然坐。居士心念謂欲反戒，但以姊新死故默",
    "T23n1435_042:0307c27": "然，中夜復作是語，後夜復作是語。地了時是",
    "T23n1435_042:0307c28": "比丘尼，從急惱處得脫，還至精舍，向諸比丘",
    "T23n1435_042:0307c29": "尼廣說是事。是中有比丘尼，少欲知足行頭",
    "T23n1435_042:0308a01": "陀，聞是事心不喜，種種因緣呵責言：「云何名",
    "T23n1435_042:0308a02": "比丘尼，一身獨宿？」種種因緣呵已，向佛廣說。",
    "T23n1435_042:0308a03": "佛以是事集二部僧，知而故問跋陀比丘尼",
    "T23n1435_042:0308a04": "汝實作是事不？答言：「實作。世尊！」佛以種種因",
    "T23n1435_042:0308a05": "緣呵責言：「云何名比丘尼，一身獨宿？」種種因",
    "T23n1435_042:0308a06": "緣呵已，語諸比丘：「以十利故與比丘尼結戒。",
    "T23n1435_042:0308a07": "從今是戒應如是說：若比丘尼一身獨宿，乃",
    "T23n1435_042:0308a08": "至一夜，是法初犯僧伽婆尸沙可悔過。」夜者，",
    "T23n1435_042:0308a09": "從日沒至地未了，是中間名夜。僧伽婆尸沙",
    "T23n1435_042:0308a10": "者，是罪屬僧，僧中有殘，因僧前悔過除滅，是",
    "T23n1435_042:0308a11": "名僧伽婆尸沙。是中犯者，若比丘尼，日沒時",
    "T23n1435_042:0308a12": "一身獨宿，至地了時，犯僧伽婆尸沙。日沒已，",
    "T23n1435_042:0308a13": "初夜初分、初夜中分、初夜後分，中夜初分、中",
    "T23n1435_042:0308a14": "夜中分、中夜後分，後夜初分、後夜中分、後夜",
    "T23n1435_042:0308a15": "後分亦如是。又比丘尼，地了時一身獨宿，乃",
    "T23n1435_042:0308a16": "至明日地了時，犯僧伽婆尸沙。若共行比丘",
    "T23n1435_042:0308a17": "尼，若反戒、若死、若入外道、若八難中隨有一",
    "T23n1435_042:0308a18": "一難起，不犯。第六戒有四事中一事竟",
    "T23n1435_042:0308a19": "佛在舍衛國。爾時有比丘尼，名偷蘭難陀，",
    "T23n1435_042:0308a20": "多知多識，喜入出諸家。是比丘尼早起著衣，",
    "T23n1435_042:0308a21": "入一家出一家，出一家復入一家。晡時來還",
    "T23n1435_042:0308a22": "大疲極，僧房中臥，自言：「脚痛、𨄔痛、脇痛、背痛。」",
    "T23n1435_042:0308a23": "語諸比丘尼：「與我按摩。」諸比丘尼言：「善女！從",
    "T23n1435_042:0308a24": "何處來？」答言：「入某家出某家，出某家復入某",
    "T23n1435_042:0308a25": "家。」問言：「汝為佛事僧事耶？」答言：「不為！」諸比",
    "T23n1435_042:0308a26": "丘尼言：「若不為佛事僧事去者，何以故為作",
    "T23n1435_042:0308a27": "是行得大疲極？」是中有比丘尼，少欲知足行",
    "T23n1435_042:0308a28": "頭陀，聞是事心不喜，種種因緣呵責言：「云何",
    "T23n1435_042:0308a29": "名比丘尼，晝日一身獨行？」種種因緣呵已，向",
    "T23n1435_042:0308b01": "佛廣說。佛以是事集二部僧，知而故問偷羅",
    "T23n1435_042:0308b02": "難陀比丘尼：「汝實作是事不？」答言：「實作。世尊！」",
    "T23n1435_042:0308b03": "佛以種種因緣呵責言：「云何名比丘尼，晝日",
    "T23n1435_042:0308b04": "一身獨行到白衣家？」種種因緣呵已，語諸比",
    "T23n1435_042:0308b05": "丘：「以十利故與比丘尼結戒。從今是戒應如",
    "T23n1435_042:0308b06": "是說：若比丘尼，若夜、若晝，一身獨行到白衣",
    "T23n1435_042:0308b07": "家，是法初犯僧伽婆尸沙可悔過。」晝日者，從",
    "T23n1435_042:0308b08": "地了至日未沒，是中間名晝日。是中犯者，若",
    "T23n1435_042:0308b09": "比丘尼一身獨行，地了時去、至日沒時來，犯",
    "T23n1435_042:0308b10": "僧伽婆尸沙。日出時、日出已，中前日、中日昳，",
    "T23n1435_042:0308b11": "晡時、日沒時去、日沒已來還，皆僧伽婆尸沙。",
    "T23n1435_042:0308b12": "若共行比丘尼，若反戒、若死、若入外道、若八",
    "T23n1435_042:0308b13": "難中隨有一一難起，不犯。二事竟",
    "T23n1435_042:0308b14": "佛在舍衛國。偷蘭難陀比丘尼，喜見男子",
    "T23n1435_042:0308b15": "故，晨朝至城門下立，看男子出入誰好、誰醜。",
    "T23n1435_042:0308b16": "見一男子出，端正生著心，問言：「汝欲何去？」答",
    "T23n1435_042:0308b17": "言：「詣某聚落。」偷蘭難陀言：「我共汝去。」居士",
    "T23n1435_042:0308b18": "言：「隨意。」是比丘尼於道中，共居士戲笑語言",
    "T23n1435_042:0308b19": "大喚。居士有因緣故入聚落，是比丘尼無事，",
    "T23n1435_042:0308b20": "於聚落外立待居士。居士又入第二聚落，比",
    "T23n1435_042:0308b21": "丘尼亦復在外立待。居士又入第三聚落，是",
    "T23n1435_042:0308b22": "比丘尼晡時來還僧房中臥，語諸比丘尼言：",
    "T23n1435_042:0308b23": "「我大疲極，脚痛、𨄔痛、膝痛、脇痛、背痛，與我按",
    "T23n1435_042:0308b24": "摩。」諸比丘尼言：「汝從何來？」答言：「我從聚落",
    "T23n1435_042:0308b25": "至一聚落來。」問：「汝為佛事僧事耶？」答言：「不為！」",
    "T23n1435_042:0308b26": "諸比丘尼言：「若不為佛事僧事去者，何故為",
    "T23n1435_042:0308b27": "作是行得大疲極？」是中有比丘尼，少欲知足",
    "T23n1435_042:0308b28": "行頭陀，聞是事心不喜，種種因緣呵責言：「云",
    "T23n1435_042:0308b29": "何名比丘尼，獨一身至餘聚落？」種種因緣呵",
    "T23n1435_042:0308c01": "已，向佛廣說。佛以是事集二部僧，知而故問",
    "T23n1435_042:0308c02": "偷蘭難陀比丘尼：「汝實作是事不？」答言：「實",
    "T23n1435_042:0308c03": "作。世尊！」佛以種種因緣呵責言：「云何名比丘",
    "T23n1435_042:0308c04": "尼，獨一身往餘聚落？」種種因緣呵責已語諸",
    "T23n1435_042:0308c05": "比丘：「從今是戒應如是說：若比丘尼，若夜、若",
    "T23n1435_042:0308c06": "晝，一身獨行往餘聚落，初犯僧伽婆尸沙可",
    "T23n1435_042:0308c07": "悔過。」行者，有二種：水道行、陸道行。是中犯",
    "T23n1435_042:0308c08": "者，若比丘尼，陸道一人獨行往餘聚落，僧伽",
    "T23n1435_042:0308c09": "婆尸沙。中道還，偷蘭遮。若無聚落空地，乃至",
    "T23n1435_042:0308c10": "一拘盧舍，僧伽婆尸沙。中道還，偷蘭遮。水道",
    "T23n1435_042:0308c11": "亦如是。若共行比丘尼，若反戒、若死、若入外",
    "T23n1435_042:0308c12": "道、若八難中隨有一一難起，不犯。第五事竟",
    "T23n1435_042:0308c13": "佛在舍衛國。爾時諸比丘尼遊行憍薩羅國，",
    "T23n1435_042:0308c14": "向舍衛國，道中至河岸上住言：「誰能先入水",
    "T23n1435_042:0308c15": "看深淺？」是中有比丘尼，名修目佉，勦健多力，",
    "T23n1435_042:0308c16": "出婆羅門家，作是言：「我能先入。」即便入水渡",
    "T23n1435_042:0308c17": "到彼岸，水尋瀑漲不能得還。獨彼岸宿，夜",
    "T23n1435_042:0308c18": "有賊來剝衣裸形。是中有比丘尼，少欲知足",
    "T23n1435_042:0308c19": "行頭陀，聞是事心不喜，種種因緣呵責：「云何",
    "T23n1435_042:0308c20": "名比丘尼，獨彼岸宿？」種種因緣呵責已，向",
    "T23n1435_042:0308c21": "佛廣說。佛以是事集二部僧，知而故問修目",
    "T23n1435_042:0308c22": "佉比丘尼：「汝實作是事不？」答言：「實作。世尊！」佛",
    "T23n1435_042:0308c23": "以種種因緣呵責：「云何名比丘尼，獨彼岸宿？」",
    "T23n1435_042:0308c24": "種種因緣呵已，語諸比丘：「從今是戒應如是",
    "T23n1435_042:0308c25": "說：若比丘尼，若夜、若晝，若異聚落、若異界，若",
    "T23n1435_042:0308c26": "渡河彼岸一身獨宿，是法初犯僧伽婆尸沙",
    "T23n1435_042:0308c27": "可悔過。」河者。有二種：一者脫衣得渡，二者",
    "T23n1435_042:0308c28": "不脫衣得渡。有兩岸中有水來去處隨岸中",
    "T23n1435_042:0308c29": "流，是名為河。是中犯者，若比丘尼，獨一身脫",
    "T23n1435_042:0309a01": "衣渡河，僧伽婆尸沙；中道還，偷蘭遮。若二",
    "T23n1435_042:0309a02": "比丘尼共渡河，一渡一還，渡者僧伽婆尸沙，",
    "T23n1435_042:0309a03": "還者偷蘭遮。若比丘尼脫衣渡池水，渡者偷",
    "T23n1435_042:0309a04": "蘭遮，中道還者突吉羅。若二比丘尼共渡池",
    "T23n1435_042:0309a05": "水，一渡一還，渡者偷蘭遮，還者突吉羅。若比",
    "T23n1435_042:0309a06": "丘尼褰衣渡河，渡者偷蘭遮，中道還者突",
    "T23n1435_042:0309a07": "吉羅。若二比丘尼褰衣渡河，一渡一還，渡者",
    "T23n1435_042:0309a08": "偷蘭遮，還者突吉羅。若比丘尼褰衣獨渡池",
    "T23n1435_042:0309a09": "水，渡者突吉羅，中道還者亦突吉羅。若二",
    "T23n1435_042:0309a10": "比丘尼褰衣渡池水，一渡一還，渡者突吉羅，",
    "T23n1435_042:0309a11": "還者亦突吉羅。若從橋梁船渡，不犯。若共渡",
    "T23n1435_042:0309a12": "比丘尼，若反戒、若死、若入外道、若八難中隨",
    "T23n1435_042:0309a13": "有一一難起，不犯。第六事竟",
    "T23n1435_042:0309a14": "佛在舍衛國。爾時諸比丘，近婆祇多城起僧",
    "T23n1435_042:0309a15": "坊，是中漸漸多。有居士家圍繞，有象鳴、馬鳴、",
    "T23n1435_042:0309a16": "大小男女音聲故，妨諸比丘讀經、坐禪、行道。",
    "T23n1435_042:0309a17": "是中有居士，名安闍那，有威德多饒財寶、人",
    "T23n1435_042:0309a18": "民田宅、𤥭𤦲馬瑙，種種富貴相貌成就。諸比",
    "T23n1435_042:0309a19": "丘教令餘處起僧坊，居士即於安闍那林",
    "T23n1435_042:0309a20": "中起僧坊，諸比丘捨近城僧坊，入安闍那林",
    "T23n1435_042:0309a21": "僧坊中住。諸比丘尼遊行憍薩羅國向舍衛",
    "T23n1435_042:0309a22": "國，次到婆祇陀城，故僧坊中宿。見其中床榻、",
    "T23n1435_042:0309a23": "臥具、盆器、釜鑊種種備具清淨可住，諸比丘",
    "T23n1435_042:0309a24": "尼往語比丘言：「諸大德已捨此僧坊者，我",
    "T23n1435_042:0309a25": "等當於中住。」諸比丘言：「隨意。」是僧坊主死，後",
    "T23n1435_042:0309a26": "諸兒分財物，是僧坊亦在分中。一兒得此僧",
    "T23n1435_042:0309a27": "坊者，往語比丘尼言：「汝等出去。」諸比丘尼言：",
    "T23n1435_042:0309a28": "「何故使我等出耶？」答言：「我分得此僧坊。」比丘",
    "T23n1435_042:0309a29": "尼言：「我不從汝得，我從諸比丘得。若諸比丘",
    "T23n1435_042:0309b01": "使我出者，我當出，不隨汝語。」是中有比丘尼，",
    "T23n1435_042:0309b02": "名修目佉，是婆羅門種中出家，勦健多力，作",
    "T23n1435_042:0309b03": "強語共諍。居士兒不忍瞋故，便打比丘尼，是",
    "T23n1435_042:0309b04": "比丘尼即詣眾官言：「某甲兒打我。」眾官問言：",
    "T23n1435_042:0309b05": "「何故打汝？」比丘尼即廣說上事。眾官言：「諸沙",
    "T23n1435_042:0309b06": "門釋子不應失是僧坊。何以故？公與兒奪，兒",
    "T23n1435_042:0309b07": "與公奪，事不得爾。」眾官遣人召是兒來，問言：",
    "T23n1435_042:0309b08": "「汝打比丘尼不？」答言：「實打。」眾官按法律撿",
    "T23n1435_042:0309b09": "挍：「打出家人應得何罪？」律言：「隨所用身分即",
    "T23n1435_042:0309b10": "應截之。」眾官問言：「汝以何物打？」答言：「手打。」又",
    "T23n1435_042:0309b11": "問：「何手？」答言：「右手。」即截右手。爾時惡名流布：",
    "T23n1435_042:0309b12": "「諸沙門釋女言人截他手。」一人語二人，二人",
    "T23n1435_042:0309b13": "語三人，如是展轉滿婆祇多城。是中有比丘",
    "T23n1435_042:0309b14": "尼，少欲知足行頭陀，聞是事心不喜，種種因",
    "T23n1435_042:0309b15": "緣呵責：「云何名比丘尼，言人令截他手？」種種",
    "T23n1435_042:0309b16": "因緣呵已，向佛廣說。佛以是事集二部僧，知",
    "T23n1435_042:0309b17": "而故問修目佉比丘尼：「汝實作是事不？」答言：",
    "T23n1435_042:0309b18": "「實作。世尊！」佛以種種因緣呵責言：「云何名比",
    "T23n1435_042:0309b19": "丘尼，言人令截他手？」種種因緣呵已，語諸比",
    "T23n1435_042:0309b20": "丘：「以十利故與諸比丘尼結戒。從今是戒應",
    "T23n1435_042:0309b21": "如是說：若比丘尼，詣王、若官人、若婆羅門、若",
    "T23n1435_042:0309b22": "居士所，恃勢言人者，是法初犯僧伽娑尸沙",
    "T23n1435_042:0309b23": "可悔過。」王者，剎利種受王位水澆頂，是名為",
    "T23n1435_042:0309b24": "王剎利水澆頂。若婆羅門、若居士、若女人受",
    "T23n1435_042:0309b25": "王職，亦名為王水澆頂。官人者，食官廩田",
    "T23n1435_042:0309b26": "宅。婆羅門者，婆羅門種中生。居士者，除王、除",
    "T23n1435_042:0309b27": "官人、除婆羅門，餘不出家人，名為居士。恃勢",
    "T23n1435_042:0309b28": "言人者，依他勢力喜鬪諍相言。僧伽婆尸沙",
    "T23n1435_042:0309b29": "者，是罪屬僧，僧中有殘，因僧前悔過除滅，是",
    "T23n1435_042:0309c01": "名僧伽婆尸沙。是中犯者，若比丘尼，詣王、若",
    "T23n1435_042:0309c02": "眾官、婆羅門、居士，恃勢力言人者，僧伽婆尸",
    "T23n1435_042:0309c03": "沙。若斷事時，在斷事人前瞋恨呵罵本所打",
    "T23n1435_042:0309c04": "人者，僧伽婆尸沙。若向餘人，呵罵本所打人",
    "T23n1435_042:0309c05": "者，偷蘭遮。若屏處瞋罵，不言者，不犯。第七戒竟",
    "T23n1435_042:0309c06": "十誦律卷第四十二"
}