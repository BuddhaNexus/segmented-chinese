{
    "T42n1828_03b:0368a24": "folio_3b 瑜伽論記卷第三之下",
    "T42n1828_03b:0368a26": "釋遁倫集撰",
    "T42n1828_03b:0368a27": "論本卷第十",
    "T42n1828_03b:0368a28": "差別中解七引因支訖。自下解五能生所生",
    "T42n1828_03b:0368a29": "支。愛支體唯煩惱中貪。此雖通緣內外二果。",
    "T42n1828_03b:0368b01": "諸論多取緣外境愛。因迷外境增上果愚。緣",
    "T42n1828_03b:0368b02": "境界受所發生故。取支通以一切煩惱以為自",
    "T42n1828_03b:0368b03": "體。四取之體如前已說。此支唯以能所取全",
    "T42n1828_03b:0368b04": "所為取中隨順煩惱不取餘法。五十九云。當",
    "T42n1828_03b:0368b05": "言全界一切煩惱皆能結生相續。愛既唯貪。",
    "T42n1828_03b:0368b06": "故取通攝諸煩惱盡。然此中說緣四取貪為取",
    "T42n1828_03b:0368b07": "支者。與十地經同。彼云。愛增上名取。成唯識",
    "T42n1828_03b:0368b08": "說。於潤業位愛力偏增。說愛如水能滋潤故。",
    "T42n1828_03b:0368b09": "要數溉灌方生有芽。且依初後分愛取二。雖",
    "T42n1828_03b:0368b10": "取支中攝諸煩惱而愛潤勝。說是愛增故。彼",
    "T42n1828_03b:0368b11": "此文不相乖返。愛取二支通現及種俱能潤",
    "T42n1828_03b:0368b12": "故。愛望於取成因緣故。景云邪願求者。求上界",
    "T42n1828_03b:0368b13": "身以為涅槃受於禁戒。是名邪願。於戒起貪",
    "T42n1828_03b:0368b14": "名戒禁取。此文正出貪為四取。問上二界有",
    "T42n1828_03b:0368b15": "何戒禁緣之起貪。解云。外道亦於色界身語",
    "T42n1828_03b:0368b16": "執戒禁。無色意思假立身語亦執為戒。有支",
    "T42n1828_03b:0368b17": "中。前時有者。生剎那後死剎那前兩之中間",
    "T42n1828_03b:0368b18": "也。此文既五趣有外別明中有。明知中有非",
    "T42n1828_03b:0368b19": "趣所攝。同薩婆多。雖舉十有。宗明業有。為欲",
    "T42n1828_03b:0368b20": "界有。支謂行支。愛取潤故能有當果名業有。",
    "T42n1828_03b:0368b21": "此即能有名有。餘皆所有。成唯識說。始從中",
    "T42n1828_03b:0368b22": "有至本有中未衰變來皆生支攝。故知中有亦",
    "T42n1828_03b:0368b23": "所有中收。問中有生有為一業別業感。景師",
    "T42n1828_03b:0368b24": "解者未見有文。文但說云中有可轉。准此即",
    "T42n1828_03b:0368b25": "知中有別業所感。雖有是說而可說為一業所",
    "T42n1828_03b:0368b26": "引。色界有六有除四趣故。無色有五有又除",
    "T42n1828_03b:0368b27": "中有故。今此有支唯是業支。說先作行煩惱",
    "T42n1828_03b:0368b28": "攝受故。成唯識說。愛取合潤能引業種及所",
    "T42n1828_03b:0368b29": "引因轉名為有。俱能近有後有果故。彼意說。",
    "T42n1828_03b:0368c01": "行及識等五為愛取潤轉名有支。體唯種子是",
    "T42n1828_03b:0368c02": "所潤故能生果故。今此總言十有名有。能有",
    "T42n1828_03b:0368c03": "所有合名為有。汎解有義非唯解有支。此唯",
    "T42n1828_03b:0368c04": "業有一是有支。唯識會此云。有處唯說業種",
    "T42n1828_03b:0368c05": "名有。此能正感異熟果故。彼復會云。復有唯",
    "T42n1828_03b:0368c06": "說五種名有。親生當來識等種故。其七有者",
    "T42n1828_03b:0368c07": "五趣體有受用果故。趣方便中有二趣中間",
    "T42n1828_03b:0368c08": "故六為所有業為能有。能引諸有故。故合成",
    "T42n1828_03b:0368c09": "七。前時有死有生有。即五趣有而別施設。故",
    "T42n1828_03b:0368c10": "不建立。生支中。初別釋十句。後略義結。初四",
    "T42n1828_03b:0368c11": "句說胎卵二生。次一句濕化二生。此通舉一",
    "T42n1828_03b:0368c12": "身為生支。身分頓起者。此論前卷及餘經論",
    "T42n1828_03b:0368c13": "皆言。化生頓起。餘之三生諸根漸現。今言濕",
    "T42n1828_03b:0368c14": "生亦頓起者。即知胎卵二生諸根漸起。化生",
    "T42n1828_03b:0368c15": "頓起。濕生通於漸頓也。頓者如從爛濕未變",
    "T42n1828_03b:0368c16": "起濕生蟲諸根頓具。下之五句通四生有。蘊",
    "T42n1828_03b:0368c17": "得謂蘊體起。界得謂蘊種子蘊因緣性。蘊得",
    "T42n1828_03b:0368c18": "現行成熟。界得種子成熟。處得通現種。餘三",
    "T42n1828_03b:0368c19": "緣成熟。略義中有六句。自性攝生及出現兩",
    "T42n1828_03b:0368c20": "句。生處位攝等生趣起三句。所生攝蘊得一",
    "T42n1828_03b:0368c21": "句。因緣所攝攝界得處得兩句。任持所引攝",
    "T42n1828_03b:0368c22": "諸蘊生起一句。俱生依持攝命根出現一句。",
    "T42n1828_03b:0368c23": "老死支有二。初解老後解死。老中初別釋十",
    "T42n1828_03b:0368c24": "七句。後結略義。結有十句。初六句各攝一句。",
    "T42n1828_03b:0368c25": "第七威儀變壞攝次五句。第八無色諸根變壞",
    "T42n1828_03b:0368c26": "攝第十二十三兩句。第九有色諸根變壞攝",
    "T42n1828_03b:0368c27": "第十四十五兩句。第十時分已過壽量將盡",
    "T42n1828_03b:0368c28": "攝第十六十七兩句。死中初別釋十一句。後",
    "T42n1828_03b:0368c29": "結略義有四句。若死攝初兩句。正死體故。若",
    "T42n1828_03b:0369a01": "死法攝第三第四句。解支不解支。五趣死時",
    "T42n1828_03b:0369a02": "之軌法故。若死差別攝第五句下六句。若死",
    "T42n1828_03b:0369a03": "後位攝第十一句。死魔業者。基師釋。即正死",
    "T42n1828_03b:0369a04": "體死魔作用也。此亦死差別攝。或取死後識",
    "T42n1828_03b:0369a05": "離身已名為死魔故。亦說是死後位攝。此生",
    "T42n1828_03b:0369a06": "死二支隨其所應五蘊為性。現行苦故。唯取",
    "T42n1828_03b:0369a07": "現行而有合說或通種子。成唯識說。始從中",
    "T42n1828_03b:0369a08": "有至本有中未衰變來皆生支攝。中有末位",
    "T42n1828_03b:0369a09": "設起變心緣當果起仍是生支。由前將死愛",
    "T42n1828_03b:0369a10": "取潤有能有中有及當生故。諸衰變位總名",
    "T42n1828_03b:0369a11": "為老。身壞命終乃名為死。第五次第中有三",
    "T42n1828_03b:0369a12": "復次。初復次中。由邪行故令心顛倒等者。有",
    "T42n1828_03b:0369a13": "義識等五支並依後際當生老死五現起位",
    "T42n1828_03b:0369a14": "說因五支。非依五支在因位說故。成唯識云。",
    "T42n1828_03b:0369a15": "因位難知差別相故依當果位別立五支。若",
    "T42n1828_03b:0369a16": "依此義。心顛倒者。謂隨業識由色生已得",
    "T42n1828_03b:0369a17": "類有情眾同分數。彼說名色初受生故。唯識",
    "T42n1828_03b:0369a18": "會云。識中業種名識支故。故三藏云。中有末",
    "T42n1828_03b:0369a19": "心名為顛倒。以能引支顛倒故。本識中識支",
    "T42n1828_03b:0369a20": "種子相從亦名心顛倒。心顛倒故結生相續",
    "T42n1828_03b:0369a21": "等者名色也。諸根圓滿謂六處支。二受用境",
    "T42n1828_03b:0369a22": "謂觸受支。觸引受生俱受用境故。俱舍說名",
    "T42n1828_03b:0369a23": "隨觸受。景又解。六處緣觸。觸起之時依根識",
    "T42n1828_03b:0369a24": "二及受用境即是三和生觸。故云二受用境。",
    "T42n1828_03b:0369a25": "耽著者緣現在愛。悕求者緣未來愛。合名愛",
    "T42n1828_03b:0369a26": "支。煩惱滋長謂取支。此中但說業為有支。如",
    "T42n1828_03b:0369a27": "前已會。餘文可解。有義合依三際以辨次第。",
    "T42n1828_03b:0369a28": "無明行識在過去世。心顛倒者識等五種并",
    "T42n1828_03b:0369a29": "名為心。不離識故識為主故。由邪行熏發當",
    "T42n1828_03b:0369b01": "有趣生故心名顛倒。略而不說正行熏發。准",
    "T42n1828_03b:0369b02": "後愛取潤後有業知於前際亦潤行心。故略",
    "T42n1828_03b:0369b03": "不論。前際愛取有。其名色也結生下四支是",
    "T42n1828_03b:0369b04": "過去世生老死支。成唯識說然所生果若在",
    "T42n1828_03b:0369b05": "未來為生厭故說生老死。若現在為令了知",
    "T42n1828_03b:0369b06": "分位相生說識等五。彼說識支初入母胎。此",
    "T42n1828_03b:0369b07": "說名色故但四支。由現在愛發生貪愛煩惱",
    "T42n1828_03b:0369b08": "滋長潤後有業。乃至當來有生老死。但說潤",
    "T42n1828_03b:0369b09": "業不說發者。准於前際知發業故。此乃影顯",
    "T42n1828_03b:0369b10": "過去說發不說潤業。現在說潤不說發業。未",
    "T42n1828_03b:0369b11": "來說生老死不說名色等。現在說名色等不",
    "T42n1828_03b:0369b12": "說生老死。欲顯因果三際不斷善順小乘故",
    "T42n1828_03b:0369b13": "作是說。第二復次唯依二際建立。其內身緣",
    "T42n1828_03b:0369b14": "者發業引生門。境界緣者潤生果起門。起我",
    "T42n1828_03b:0369b15": "執等愚者是相應癡。或因此起彼是不共癡。",
    "T42n1828_03b:0369b16": "既發業已即隨彼業多起尋思等者。景云識能",
    "T42n1828_03b:0369b17": "了別名作尋思。此從行支引發識種名起尋",
    "T42n1828_03b:0369b18": "思。由彼行支助識種子故。能展轉引發名色",
    "T42n1828_03b:0369b19": "六處觸種。令感當來名色等三同類苦果。備云",
    "T42n1828_03b:0369b20": "既發身語業起尋思意業。行與識支作助伴",
    "T42n1828_03b:0369b21": "故。識支得生。自此已後三果漸生。基云即隨彼",
    "T42n1828_03b:0369b22": "業多起尋思者此謂現行識。由業與識為助伴",
    "T42n1828_03b:0369b23": "者種識。業所熏種為助伴故。其名色等種此",
    "T42n1828_03b:0369b24": "皆名識故。能感當來三苦。一根初起苦謂名",
    "T42n1828_03b:0369b25": "色身意一一根初起故。二根圓滿苦謂六處。",
    "T42n1828_03b:0369b26": "三受用境界苦謂觸。即是合以名言有分二",
    "T42n1828_03b:0369b27": "種能生。理實應有識受二果。識種為種故果",
    "T42n1828_03b:0369b28": "中無。受稱外受內果中無。愛必因受方得起",
    "T42n1828_03b:0369b29": "故受前際無後際說有。前際觸後說當受故。",
    "T42n1828_03b:0369c01": "各望有別。依觸緣受發起於愛者愛支。由受",
    "T42n1828_03b:0369c02": "用境廣起追求等者是取支。由事業門者。所",
    "T42n1828_03b:0369c03": "謂淨行事王等。利養門者。謂坐收種耕田",
    "T42n1828_03b:0369c04": "等。此二外欲境起名欲求。或由戒禁門者。謂",
    "T42n1828_03b:0369c05": "邪願戒禁取。由此起內身求。求當來樂果身",
    "T42n1828_03b:0369c06": "故。或由解脫門者謂見取。由此起邪解脫求。",
    "T42n1828_03b:0369c07": "有義事業門謂欲取。利養門謂見取為利養",
    "T42n1828_03b:0369c08": "故其執見勝。戒禁門者謂戒禁取。解脫門",
    "T42n1828_03b:0369c09": "者謂我語取。諦故住故執我自性為解脫故。",
    "T42n1828_03b:0369c10": "因此四取發起三求。一欲求多求五欲故。二",
    "T42n1828_03b:0369c11": "內身求即有求求自體故。三邪解脫求即邪",
    "T42n1828_03b:0369c12": "梵行求求邪解脫故。如是求時令先所起煩",
    "T42n1828_03b:0369c13": "惱及業等者。謂業是有支。無明為發業緣令",
    "T42n1828_03b:0369c14": "當果生。無明非是有支。第三復次中。由三有",
    "T42n1828_03b:0369c15": "情聚者。前二復次單明流轉次第。今此通依",
    "T42n1828_03b:0369c16": "流轉還滅故說三聚。樂世間清淨者。不樂出",
    "T42n1828_03b:0369c17": "世而樂人天故名清淨。然愚癡故亦造非福。",
    "T42n1828_03b:0369c18": "或起追悔所引或不退悔歡喜所引心相續住",
    "T42n1828_03b:0369c19": "等者。景師釋。此在中有有悔不悔。識相續住",
    "T42n1828_03b:0369c20": "從行生識也。基師釋。追悔者。樂清淨故悔非",
    "T42n1828_03b:0369c21": "福業。或癡不解悔。因此三業歡喜所引心相",
    "T42n1828_03b:0369c22": "續住者。歡喜心所熏成種相續而住。即是識",
    "T42n1828_03b:0369c23": "支以此為因。由非福者下業。由福者中業。由",
    "T42n1828_03b:0369c24": "不動者上業。於當生處亦皆能感三苦果。種",
    "T42n1828_03b:0369c25": "名識支現行名名色等。不說受等義准前釋。",
    "T42n1828_03b:0369c26": "樂著境界者。謂受愛取也。其有生老死因著",
    "T42n1828_03b:0369c27": "境有亦得彼名。緣起經中具釋次第。恐繁不",
    "T42n1828_03b:0369c28": "述。第六釋難中有二問答。初問逆次第中。答",
    "T42n1828_03b:0369c29": "依此宣說諦道理故等者。觀老死等為三十",
    "T42n1828_03b:0370a01": "四智。觀於四諦中最初老死是苦故先觀老",
    "T42n1828_03b:0370a02": "死。現在識等五支種子無始來有名為舊識",
    "T42n1828_03b:0370a03": "舊名色等。從此種子生彼未來生及老死。二",
    "T42n1828_03b:0370a04": "果之中識名色等并名新識名色等。前來總",
    "T42n1828_03b:0370a05": "說名色結生。名色體寬總攝餘支。但言名色",
    "T42n1828_03b:0370a06": "已說餘訖。由心解脫者。於現法中不起無明",
    "T42n1828_03b:0370a07": "行支為能引故。五支種亦次第不生。由現因",
    "T42n1828_03b:0370a08": "次第不生故。老死位中識等五果皆次第滅。",
    "T42n1828_03b:0370a09": "應言新識滅為上首乃至受滅為後。然據彼",
    "T42n1828_03b:0370a10": "名色為先故言新。名色滅為上首乃至受滅",
    "T42n1828_03b:0370a11": "為後。亦可四十四智中先觀老死作四諦觀。",
    "T42n1828_03b:0370a12": "觀生是老死集是舊名色。在前起故。老死始",
    "T42n1828_03b:0370a13": "從生起是新名色。今觀老死體滅即是新名",
    "T42n1828_03b:0370a14": "色滅。十二支中先觀老死滅以為上首。緣起",
    "T42n1828_03b:0370a15": "經說。如病病因病滅良藥。故逆次第生老死",
    "T42n1828_03b:0370a16": "為初。問何故不言諸無明滅為上首耶者。此",
    "T42n1828_03b:0370a17": "問次前所引經說名色為上首滅。何故彼經",
    "T42n1828_03b:0370a18": "不說無明為先首滅。答依心解脫者而施設",
    "T42n1828_03b:0370a19": "故等者。此意釋言。未入聖前初資糧位先順",
    "T42n1828_03b:0370a20": "次第觀。加行道中逆次第觀起四十四智等。",
    "T42n1828_03b:0370a21": "入見道等順次第斷故無明滅即行滅等。依",
    "T42n1828_03b:0370a22": "止無學解脫身中現在名色為先受為後。四",
    "T42n1828_03b:0370a23": "支種子不能為因生未來世生老死果。此說",
    "T42n1828_03b:0370a24": "苦因不能生。下顯由愛滅當苦不起。謂解脫",
    "T42n1828_03b:0370a25": "者現受境時愛及隨眠即愛取支由聖道力永",
    "T42n1828_03b:0370a26": "拔不起。名能潤煩惱集諦永滅。此因永滅故",
    "T42n1828_03b:0370a27": "先所引因名色等種當不生果。名餘支滅。此",
    "T42n1828_03b:0370a28": "言意顯現在名色所有種子不生當果。先觀",
    "T42n1828_03b:0370a29": "苦諦故。以名色滅為上首。此滅由何。由彼能",
    "T42n1828_03b:0370b01": "潤集諦所攝愛取等滅。故名色等種當不生",
    "T42n1828_03b:0370b02": "果。名色等種是當來世生老死因緣。親因緣",
    "T42n1828_03b:0370b03": "故說此先滅。無明等疎後始觀察。能潤因",
    "T42n1828_03b:0370b04": "故。不說無明為先首滅。故得無學已觀云。由",
    "T42n1828_03b:0370b05": "誰無故老死無等。餘次第滅准此應知。言如",
    "T42n1828_03b:0370b06": "是等類宣說緣起次第應知者。景云計此結文",
    "T42n1828_03b:0370b07": "應在立難前說。由於次第門中立此難故。故",
    "T42n1828_03b:0370b08": "於難後總結緣起次第言之。第七釋詞中有",
    "T42n1828_03b:0370b09": "五復次。依字釋名者。由煩惱繫縛為緣往諸",
    "T42n1828_03b:0370b10": "趣中數數生起故名緣起。依緣字起字釋緣",
    "T42n1828_03b:0370b11": "起字故名依字。景師補闕云。由諸煩惱繫縛往諸趣",
    "T42n1828_03b:0370b12": "中者釋緣字也。數數生起者釋起字也。依剎",
    "T42n1828_03b:0370b13": "那義釋者。簡大眾部化地部等緣起是無為。",
    "T42n1828_03b:0370b14": "亦遮正量部一期四相義。眾緣過去而不離",
    "T42n1828_03b:0370b15": "等者。若依分位前十支為緣後二支為起。前",
    "T42n1828_03b:0370b16": "支具因緣等四。雖復剎那滅入過去。種在身",
    "T42n1828_03b:0370b17": "中而不捨離故依自身後果生起。或十二支",
    "T42n1828_03b:0370b18": "前一一為緣一一為起。此有故彼有者。顯無",
    "T42n1828_03b:0370b19": "作緣生義。此生故彼生者。顯無常緣生義。非",
    "T42n1828_03b:0370b20": "餘者。唯由有緣果法得有。非緣有實作用能",
    "T42n1828_03b:0370b21": "生果法。亦非無生法為因故少所生而得成",
    "T42n1828_03b:0370b22": "立。無作無常二種為緣。非餘作用及無生法",
    "T42n1828_03b:0370b23": "二種為因。故言非餘。此簡自在天等有實作",
    "T42n1828_03b:0370b24": "用及計無為能為緣起以釋其名。數數謝滅",
    "T42n1828_03b:0370b25": "復相續起者。數數逢緣而續起故名緣起。於",
    "T42n1828_03b:0370b26": "過去世覺緣性已等相續起者。初證菩提時",
    "T42n1828_03b:0370b27": "覺悟緣性已後為有情發起語言說之故名緣",
    "T42n1828_03b:0370b28": "起。自利稱緣利他名起。即是法輪展轉說義。",
    "T42n1828_03b:0370b29": "第八緣性中有二。一四緣二二因。成唯識說。",
    "T42n1828_03b:0370c01": "諸支相望增上定有。餘之三緣有無不定。緣",
    "T42n1828_03b:0370c02": "起經中依決定有唯說有一。謂增上緣。愛望",
    "T42n1828_03b:0370c03": "於取有望於生有因緣義。若說識支是業種",
    "T42n1828_03b:0370c04": "者行望於識亦作因緣。餘支相望無因緣義。",
    "T42n1828_03b:0370c05": "而集論說無明望行有因緣者。依無明業習",
    "T42n1828_03b:0370c06": "氣說。無明俱故假說無明實是行種。會此文",
    "T42n1828_03b:0370c07": "云。瑜伽論說諸支相望無因緣者。依現愛取",
    "T42n1828_03b:0370c08": "唯業有說。別料簡云。無明望行愛望於取生",
    "T42n1828_03b:0370c09": "望老死有等無間及所緣緣。此以無色望無",
    "T42n1828_03b:0370c10": "色支。有望於生受望於愛無等無間有所緣",
    "T42n1828_03b:0370c11": "緣。此以有色支望無色支。餘支相望二俱非",
    "T42n1828_03b:0370c12": "有。此文總說。彼文別顯。應如彼釋。有色望有",
    "T42n1828_03b:0370c13": "色者。謂名色中色望五處。業有望色生。色生",
    "T42n1828_03b:0370c14": "望色老死。無色望有色者。無明望行。名望五",
    "T42n1828_03b:0370c15": "處。無色生望色老死。此中不說非業有。故不",
    "T42n1828_03b:0370c16": "說之。此中且依隣近順次不相雜亂實緣起",
    "T42n1828_03b:0370c17": "說。異此相望為緣不定。諸聰慧者如理應思。",
    "T42n1828_03b:0370c18": "答因緣者自體種子緣所顯故者。此答意說。",
    "T42n1828_03b:0370c19": "因緣者無明種子唯生無明不生餘支等。自",
    "T42n1828_03b:0370c20": "自相望不望餘支即是自性緣生。今說愛非",
    "T42n1828_03b:0370c21": "愛緣生義。自他相望有增上緣無因緣故云",
    "T42n1828_03b:0370c22": "也。何故說言依因果體性建立緣起耶等者。",
    "T42n1828_03b:0370c23": "此中問意因通四緣。何無因緣。此中答意十",
    "T42n1828_03b:0370c24": "因之中引發牽引生起定異同事不相違中雖",
    "T42n1828_03b:0370c25": "有因緣。其定異因有別性生同事不相違體",
    "T42n1828_03b:0370c26": "通疎遠。此略不論。其引發牽引生起尋名釋",
    "T42n1828_03b:0370c27": "義應有因緣。但依現行相望名引發因。依潤",
    "T42n1828_03b:0370c28": "未潤位行有等中業習氣說故是增上而非因",
    "T42n1828_03b:0370c29": "緣。不遮愛種望取生種望老死為引發因有",
    "T42n1828_03b:0371a01": "因緣義。亦不遮未潤位中識等五種望生老",
    "T42n1828_03b:0371a02": "死為牽引因。已潤有中識等五種望生老死",
    "T42n1828_03b:0371a03": "為生起因有因緣義。所望別故亦不相違。二",
    "T42n1828_03b:0371a04": "因中。問幾支是生引二因果所攝耶。答於現",
    "T42n1828_03b:0371a05": "法後法中識等乃至受於生老死位所攝諸支",
    "T42n1828_03b:0371a06": "者。此說識支結生相續能引所引一時而有。",
    "T42n1828_03b:0371a07": "去果相遠俱名引因。能生與果二世別故。親",
    "T42n1828_03b:0371a08": "近能生獨名生因。成唯識說。生近正果名曰",
    "T42n1828_03b:0371a09": "生因。引遠殘果說名引因。三性十因指如別",
    "T42n1828_03b:0371a10": "章。此說雜染故不違餘教。第九分別緣中。合",
    "T42n1828_03b:0371a11": "以三十門分別。第一一一支問曰分別。無明",
    "T42n1828_03b:0371a12": "有二問答。彼唯是不斷因故等者。不正思惟",
    "T42n1828_03b:0371a13": "與無明作不斷因不能作雜染因。體非染故。",
    "T42n1828_03b:0371a14": "何者不起非理作意而有緣起。故名不斷因",
    "T42n1828_03b:0371a15": "非雜染因。此中景有二解。一云。不如理作意",
    "T42n1828_03b:0371a16": "者約現在無明相應不正思惟說。此由無明",
    "T42n1828_03b:0371a17": "故染不能染無明故不說為無明因。二云。是",
    "T42n1828_03b:0371a18": "與過去無明相應作意。問若然者過去作意",
    "T42n1828_03b:0371a19": "與無明俱。何故唯言作意與無明作不斷因。",
    "T42n1828_03b:0371a20": "不言過去無明與現無明作不斷因耶。答雖",
    "T42n1828_03b:0371a21": "有無明而力劣故故不說。作意力強故約其",
    "T42n1828_03b:0371a22": "問答也。又此作意體。備述兩釋一云。遍行作意。二",
    "T42n1828_03b:0371a23": "云。遍行思數也。又生雜染業煩惱力之所熏",
    "T42n1828_03b:0371a24": "發等者。謂生雜染由業雜染起。業雜染起由",
    "T42n1828_03b:0371a25": "煩惱雜染。故言由彼之所熏發。業體謂行。初",
    "T42n1828_03b:0371a26": "因即以無明為體。雖諸煩惱皆業初因。無明",
    "T42n1828_03b:0371a27": "獨十一勝事故偏說之謂所緣等。廣如經說。",
    "T42n1828_03b:0371a28": "俱舍云。無明不說因。生死應有始。老死不說",
    "T42n1828_03b:0371a29": "果。生死應有終。從惑生惑業。從業生於事。從",
    "T42n1828_03b:0371b01": "事事惑生。有支理唯此。故十二支無始輪迴。",
    "T42n1828_03b:0371b02": "補闕云。生雜染體由業煩惱二緣所染。業因",
    "T42n1828_03b:0371b03": "煩惱一緣染。故所生謂初無明。無明不由作",
    "T42n1828_03b:0371b04": "意所染故起。是故不說不如理作意為緣起",
    "T42n1828_03b:0371b05": "初。問何故不說無明自體為自體緣耶。答由",
    "T42n1828_03b:0371b06": "無明自體若不得餘緣於自體雜染不能增",
    "T42n1828_03b:0371b07": "減。故自體非緣。行有三問答。由不了達世俗",
    "T42n1828_03b:0371b08": "苦因為緣起非福行等者。三惡趣苦相狀易",
    "T42n1828_03b:0371b09": "知名世俗苦。人天趣苦微隱難了聖智所知",
    "T42n1828_03b:0371b10": "名勝義苦。或有釋言。八苦之中對法論說前",
    "T42n1828_03b:0371b11": "七名世俗苦。第八苦名勝義苦。若作此釋。第",
    "T42n1828_03b:0371b12": "八行苦既通五趣。應唯迷惡趣亦起福不動",
    "T42n1828_03b:0371b13": "業。前之七苦既通人天。應唯迷善趣亦造非",
    "T42n1828_03b:0371b14": "福業。苦苦壞苦行苦并通五趣故。由此故知",
    "T42n1828_03b:0371b15": "前釋為善。彼世俗勝義苦依別麁細易難知",
    "T42n1828_03b:0371b16": "說。此世俗勝義苦依趣總相凡聖境說。亦不",
    "T42n1828_03b:0371b17": "相違。福不動業。近因等起唯近善思。遠因等",
    "T42n1828_03b:0371b18": "起以無明發。迷當果故說癡為緣。若非福業",
    "T42n1828_03b:0371b19": "近因亦以無明為緣。迷當果故。答此中通說",
    "T42n1828_03b:0371b20": "福非福不動業緣等者。三不善根唯生非福。",
    "T42n1828_03b:0371b21": "癡不善根通福不動。故唯識說。有下無明能",
    "T42n1828_03b:0371b22": "發上行。不爾初伏下地染者所起上定應非",
    "T42n1828_03b:0371b23": "行支。彼地無明猶未起故。故癡不善根通發",
    "T42n1828_03b:0371b24": "三業。問發業有助正說正無助法。潤生有正",
    "T42n1828_03b:0371b25": "助說正無助法。答一因不假多說正無助發。",
    "T42n1828_03b:0371b26": "資緣必假數故正助俱陳。依發一切行緣而",
    "T42n1828_03b:0371b27": "說等者。不但唯說身語行緣故不說思為身",
    "T42n1828_03b:0371b28": "語緣。及依生善染污思緣為說故。說無明為",
    "T42n1828_03b:0371b29": "緣不說無記行緣。身語二行唯無記故。但說",
    "T42n1828_03b:0371c01": "無明發諸行故。近能發起身語意三善染污",
    "T42n1828_03b:0371c02": "故。補闕云。思雖發起身語二行而不發思。無",
    "T42n1828_03b:0371c03": "明通發一切諸業。是故但說無明緣行。又三",
    "T42n1828_03b:0371c04": "業以思為性。無明緣行則生善不善思。是故",
    "T42n1828_03b:0371c05": "不言思緣行也。答行為識雜染緣能引能生",
    "T42n1828_03b:0371c06": "後有果故等者。謂行能引現識種子能生後",
    "T42n1828_03b:0371c07": "有識現行故。非如名色但為根境能生識也。",
    "T42n1828_03b:0371c08": "答識能為彼新生因故等者。由識入胎為新",
    "T42n1828_03b:0371c09": "生因。總報能為別報緣故。或由識種為名色",
    "T42n1828_03b:0371c10": "親因令新生故。此說名色初結生。義准下識",
    "T42n1828_03b:0371c11": "入胎。前說為善。又依一切生一切有生時而",
    "T42n1828_03b:0371c12": "說者。一切四生一切三有受生之時定有識",
    "T42n1828_03b:0371c13": "界。故偏說識。餘五不定。是故不說。又六處勝",
    "T42n1828_03b:0371c14": "故由六處攝二種故者。但舉六處生觸時。是",
    "T42n1828_03b:0371c15": "則類攝六處六識亦生於觸。觸是彼近因故",
    "T42n1828_03b:0371c16": "者。唯識云。謂觸所取可愛等相與受所取攝",
    "T42n1828_03b:0371c17": "受等相近相隣近。引發勝故。以受等力於相",
    "T42n1828_03b:0371c18": "似境或求和合或求乖離等者。謂受境與愛",
    "T42n1828_03b:0371c19": "境相似。於樂受境愛求和合。於苦受境愛求",
    "T42n1828_03b:0371c20": "別離。名相似境。故說愛以受支為緣。無明但",
    "T42n1828_03b:0371c21": "於內外二受生滅等相不如實知。不能制心",
    "T42n1828_03b:0371c22": "而起不了行相。愛不親順不說為緣。若疎由",
    "T42n1828_03b:0371c23": "迷而起受者亦有緣義。非如受親故偏說受",
    "T42n1828_03b:0371c24": "與愛緣。由希望生故於追求時能發隨眠等",
    "T42n1828_03b:0371c25": "者。由愛希求勝境和合惡境別離。而熏種子",
    "T42n1828_03b:0371c26": "發取隨眠。及引隨順生取之法。故取得生。是",
    "T42n1828_03b:0371c27": "故偏說愛緣於取。問前已說無明為緣發起",
    "T42n1828_03b:0371c28": "業有等者。善不善業潤已未潤皆名為有。能",
    "T42n1828_03b:0371c29": "有果故。然依潤已能近有果獨得有名。未潤",
    "T42n1828_03b:0372a01": "已前初造非增名之為行。依義勝異各得一",
    "T42n1828_03b:0372a02": "名。今依通義故言無明發起業有。即是行也。",
    "T42n1828_03b:0372a03": "但於潤位由取力故即令彼業於彼彼生處能",
    "T42n1828_03b:0372a04": "引識名色等果。故偏說取緣有。第二三道門",
    "T42n1828_03b:0372a05": "中。按成唯識云。無明愛取是惑所攝。即此三",
    "T42n1828_03b:0372a06": "也。行有一分是業所攝。即此二也。彼會云。有",
    "T42n1828_03b:0372a07": "處說業全攝有者。應知彼依業有說故。會對",
    "T42n1828_03b:0372a08": "法等云。有處說識業所攝者。彼說業種為識",
    "T42n1828_03b:0372a09": "支。是餘是苦道者。准此即是餘之七支以合",
    "T42n1828_03b:0372a10": "說有。是業道故。成唯識云。七有一分是苦所",
    "T42n1828_03b:0372a11": "攝。識等五種轉名有故。第三分別因果中有",
    "T42n1828_03b:0372a12": "二重。初依十二支次第相望為因果。次云三",
    "T42n1828_03b:0372a13": "唯是因者。無明愛取發業潤生之根本故。二",
    "T42n1828_03b:0372a14": "唯是果者。謂生老死。是前十支所生果故。此",
    "T42n1828_03b:0372a15": "重依三雜染及種現之因果所望別故。總束",
    "T42n1828_03b:0372a16": "緣生為因果者略有五重。一等起門。謂前前",
    "T42n1828_03b:0372a17": "為因後後為果。即此初言初一唯因等是。二",
    "T42n1828_03b:0372a18": "本末因果。此第二文是。煩惱為本故。三唯是",
    "T42n1828_03b:0372a19": "因等。此下亦云。前六支及愛取有是因分。後",
    "T42n1828_03b:0372a20": "二支為果分。受通二種。亦依本末以辨因果。",
    "T42n1828_03b:0372a21": "三異熟非異熟因果。五十六云。又現在果所",
    "T42n1828_03b:0372a22": "攝五支及未來果所攝二支總名果所攝緣",
    "T42n1828_03b:0372a23": "起。當知餘支因所攝緣起。中邊上卷亦云。因",
    "T42n1828_03b:0372a24": "雜染者謂煩惱業分。果雜染者謂所餘分。四",
    "T42n1828_03b:0372a25": "熟未熟因果。對法論云。因時有能引所引即",
    "T42n1828_03b:0372a26": "前七支。於果時有能生所生謂後五支。謂由",
    "T42n1828_03b:0372a27": "無明成熟愛取彼增長故。行等六支熟名有",
    "T42n1828_03b:0372a28": "故。生老二支是所成熟。五分位因果。即前生",
    "T42n1828_03b:0372a29": "引二因中云。能引及能生合十支名因。後二",
    "T42n1828_03b:0372b01": "支為果。唯識亦云。十因二果定不同世。雖諸",
    "T42n1828_03b:0372b02": "門說五義不同。所望有殊理無乖返。第四明",
    "T42n1828_03b:0372b03": "相獨雜。三是獨相等者。成唯識云。無明愛取",
    "T42n1828_03b:0372b04": "說名獨相。不與餘支相交雜故。餘是雜相。謂",
    "T42n1828_03b:0372b05": "前後義定不轉作餘支名獨相。與此相違是",
    "T42n1828_03b:0372b06": "雜相也。謂能引愛非愛果者。體即行支。未潤",
    "T42n1828_03b:0372b07": "已前名引因故。及能生趣差別者。謂即有支。",
    "T42n1828_03b:0372b08": "由行被潤轉名為有。能生支故。識與名色六",
    "T42n1828_03b:0372b09": "處一分有雜相者。謂如識支時通有五蘊。但",
    "T42n1828_03b:0372b10": "說識為支。故是一分。至名色時識轉為名。名",
    "T42n1828_03b:0372b11": "中一分。至六處時中識復轉名意處非餘五",
    "T42n1828_03b:0372b12": "處。亦是一分。但一識性徑於三支前後名異。",
    "T42n1828_03b:0372b13": "其義亦殊。故名雜相。觸受非識故不同雜。依",
    "T42n1828_03b:0372b14": "雜染時者是識支。謂前文說。由邪行故令心",
    "T42n1828_03b:0372b15": "顛倒。顛倒現識既熏種子。即名識支。依潤時",
    "T42n1828_03b:0372b16": "者。即識種子為愛取潤。初結生位名名色支。",
    "T42n1828_03b:0372b17": "依轉時者。即此名色六根起時名六處支。非",
    "T42n1828_03b:0372b18": "六處等全唯是識。皆有識故。是故成雜。別顯",
    "T42n1828_03b:0372b19": "苦相故等者。現在識等現起五支酬前因起。",
    "T42n1828_03b:0372b20": "五支相顯。別顯苦相。若在未來同異熟法當",
    "T42n1828_03b:0372b21": "有未顯。合名生死。此生老死一為現在無明",
    "T42n1828_03b:0372b22": "等七引因所引。二為愛取有三生因所生。故",
    "T42n1828_03b:0372b23": "言及顯引生差別故。此生老死於次生身現",
    "T42n1828_03b:0372b24": "在起時。增微有異。離為五支。故言別顯苦相",
    "T42n1828_03b:0372b25": "故。須知此宗現在識等五支與未來二支有",
    "T42n1828_03b:0372b26": "雜相者。生支具攝識等五支。老死但攝受支",
    "T42n1828_03b:0372b27": "後分。故名雜相。亦可老死潤生俱有識等五",
    "T42n1828_03b:0372b28": "支名有雜相。第五重釋經中緣起名義。梵云",
    "T42n1828_03b:0372b29": "鉢剌底此云應行。以不住故。梵云參此云和",
    "T42n1828_03b:0372c01": "合。以正集故。梵云嗢此義譯起。以緣新起故。",
    "T42n1828_03b:0372c02": "於三義中初總釋緣起以簡無為。次唯釋緣",
    "T42n1828_03b:0372c03": "字顯緣不差。後唯釋起字簡不生法。廣如正",
    "T42n1828_03b:0372c04": "理。緣起緣生者。若對法云。因名緣起果名緣",
    "T42n1828_03b:0372c05": "生。第六四諦攝中。此說七支皆苦諦已。說餘",
    "T42n1828_03b:0372c06": "五支唯集諦訖。欲顯二諦體差別故。非五支",
    "T42n1828_03b:0372c07": "全是集諦。成唯識云。皆苦諦攝取蘊性故。五",
    "T42n1828_03b:0372c08": "亦集諦攝。業煩惱性故。逼迫是苦義。一切皆",
    "T42n1828_03b:0372c09": "是苦。招異熟故。是集義故。五亦集諦。第七諸",
    "T42n1828_03b:0372c10": "支相望為三緣中。有十六番問答。謂由無知",
    "T42n1828_03b:0372c11": "於隨順諸行法中等者。基師釋。不善意行名",
    "T42n1828_03b:0372c12": "隨順行。無明俱時為剎那等起故。名俱有覆",
    "T42n1828_03b:0372c13": "障。由五惡見恣情放逸相應無知。此緣見起",
    "T42n1828_03b:0372c14": "非親緣行故。與惡身語行為無間緣。或由身",
    "T42n1828_03b:0372c15": "邊見等相應無知為無間緣親引諸行。若諸",
    "T42n1828_03b:0372c16": "善行由無明引為久遠緣。由迷彼果起初二思",
    "T42n1828_03b:0372c17": "後方起行故。成久遠滅緣建立當果。此說二",
    "T42n1828_03b:0372c18": "行差別發果。亦得與善行為俱有緣。剎那等",
    "T42n1828_03b:0372c19": "起非正發業故此不說。如是等義唯准應知。",
    "T42n1828_03b:0372c20": "此中西方兩釋。一云。二乘無漏亦與無明俱。",
    "T42n1828_03b:0372c21": "況有漏善。若依此義福等善業得與無明俱。",
    "T42n1828_03b:0372c22": "亦用無明為俱有緣。二云。善不善業與無明",
    "T42n1828_03b:0372c23": "俱故。此文總將無明望行為三緣。別論善惡。",
    "T42n1828_03b:0372c24": "惡有三緣善無俱緣。故此論文言總意別。行",
    "T42n1828_03b:0372c25": "與識為三緣者。由行同時熏發識種。是俱有",
    "T42n1828_03b:0372c26": "緣。由行勢力令次念識種相續增長。是無間",
    "T42n1828_03b:0372c27": "滅緣。由彼行種識當來果得生起。是久遠滅",
    "T42n1828_03b:0372c28": "緣。受望愛為三緣者。由現行受同時起愛為",
    "T42n1828_03b:0372c29": "俱有緣等。愛望取為俱有云由貪俱行故於",
    "T42n1828_03b:0373a01": "隨順取法中欲樂安立者。愛與能取實不同",
    "T42n1828_03b:0373a02": "時。所取所為取之因緣與愛俱有。愛望取成",
    "T42n1828_03b:0373a03": "俱有緣。取望有為三緣又能引發彼界功能",
    "T42n1828_03b:0373a04": "為久遠緣者。此望初生非後相續。將死我愛",
    "T42n1828_03b:0373a05": "望諸界初起時有隔正死一念。故為久遠緣。",
    "T42n1828_03b:0373a06": "有望生為三緣云熏發彼種子者。景云有支業種",
    "T42n1828_03b:0373a07": "既被潤已。資發識等名言種子令生生等為",
    "T42n1828_03b:0373a08": "俱有緣。基云由昔業熏識等種故今名為有。而",
    "T42n1828_03b:0373a09": "生現果故成俱有。雖久遠滅而果轉者。如初",
    "T42n1828_03b:0373a10": "潤有望初生。果轉故成久遠滅引發緣。隔正",
    "T42n1828_03b:0373a11": "死時故。第八辨有支勝分全分中。有支有二",
    "T42n1828_03b:0373a12": "建立。一勝分二全分。初唯業有。後六為有。由",
    "T42n1828_03b:0373a13": "取滋潤轉名為有稱為攝受。第九業用門中",
    "T42n1828_03b:0373a14": "有二。一明業多少。二為緣寬狹。即此業用及",
    "T42n1828_03b:0373a15": "於各別所行境中如其所應所有業用等者。",
    "T42n1828_03b:0373a16": "對法論說。謂無明支有二種業。一令諸有情",
    "T42n1828_03b:0373a17": "於有愚癡。二與行為緣。乃至生有二種業。一",
    "T42n1828_03b:0373a18": "令諸有情名色等起。二與老死作緣。如是諸",
    "T42n1828_03b:0373a19": "支皆有二業。其彼第二業此云即此業用也。",
    "T42n1828_03b:0373a20": "上文所說三種緣及是各別境中所有業者。",
    "T42n1828_03b:0373a21": "即彼初業是。彼說老死亦有二業。一數令有",
    "T42n1828_03b:0373a22": "情時分變異壞少壯故。二數令有情壽命變",
    "T42n1828_03b:0373a23": "異壞壽命故。此中唯說前支與後為緣故無",
    "T42n1828_03b:0373a24": "老死緣。不相違也。辨為緣寬狹中三。初明遠",
    "T42n1828_03b:0373a25": "近緣義。二明後非前緣。三結之也。第十釋經",
    "T42n1828_03b:0373a26": "此有故彼有等句。初顯無作緣生。唯由有緣",
    "T42n1828_03b:0373a27": "果法得有。非緣有實作用能生果法故。言由",
    "T42n1828_03b:0373a28": "未斷緣餘得生義。二顯無常緣生。非無生法",
    "T42n1828_03b:0373a29": "為因少所生法而得成立。後二顯勢用生義。",
    "T42n1828_03b:0373b01": "謂第三雖復諸法無作。第四雖復諸法無常。",
    "T42n1828_03b:0373b02": "然不隨一法為緣故一切果生。以諸法功能",
    "T42n1828_03b:0373b03": "差別故作如是說。或第一破作用緣生。第二",
    "T42n1828_03b:0373b04": "破常住緣生。第三顯勢用緣生。第四破不平",
    "T42n1828_03b:0373b05": "等緣生他作我受果失。十一四句等分別中。",
    "T42n1828_03b:0373b06": "非必是支。汎說彼故。無明第二句不說有覆",
    "T42n1828_03b:0373b07": "無記別報業果者。略故。行第二句不說有覆",
    "T42n1828_03b:0373b08": "無記識亦爾。或有是愛非受為緣謂希求解",
    "T42n1828_03b:0373b09": "脫及依善愛而捨餘愛者。善法欲數名求解",
    "T42n1828_03b:0373b10": "脫愛。及一切善愛厭捨貪愛者。非順愛受為",
    "T42n1828_03b:0373b11": "緣故生非愛。俱時及先無受無順愛受故。說",
    "T42n1828_03b:0373b12": "非為緣。不相違也。理實此中應順後句。諸是",
    "T42n1828_03b:0373b13": "愛者必緣受生。有受為緣而非是愛。謂後餘",
    "T42n1828_03b:0373b14": "支。十二障八正道中。其十二支皆障正見正",
    "T42n1828_03b:0373b15": "思惟等。今說勝障但說無明及染意行并意",
    "T42n1828_03b:0373b16": "行有障正見等。身行語行及色有一分障正",
    "T42n1828_03b:0373b17": "語等。除無明行全有一分餘九支一少分障",
    "T42n1828_03b:0373b18": "正念正定。此言餘者全說九支。此有二釋。一",
    "T42n1828_03b:0373b19": "云。由前三支說障慧身及戒身故。餘九支相",
    "T42n1828_03b:0373b20": "從總名障正定等。理實唯應說愛取二障離",
    "T42n1828_03b:0373b21": "欲道正念定。二云。定身者是心學。識支是心。",
    "T42n1828_03b:0373b22": "名色六處生及老死并有心體故障定身。觸",
    "T42n1828_03b:0373b23": "受二支是心所有。并名中色及前五處。從識",
    "T42n1828_03b:0373b24": "總說障正定身。愛取二支障離欲道正障正",
    "T42n1828_03b:0373b25": "定身。此說正見正思惟正精進為慧學。正語",
    "T42n1828_03b:0373b26": "正業正命為戒學。正念正定為定學。成唯識",
    "T42n1828_03b:0373b27": "論六波羅蜜與三學相攝中。或云精進三攝。",
    "T42n1828_03b:0373b28": "通策三故。或依初學為論故云精進唯戒。守",
    "T42n1828_03b:0373b29": "護戒故。今依久成。以精進助成見勝故唯慧",
    "T42n1828_03b:0373c01": "身。正念順生正定支故。故定學攝。由念明記",
    "T42n1828_03b:0373c02": "心專注故。十三染淨門中。四唯雜染品者。謂",
    "T42n1828_03b:0373c03": "無明愛取及識。問三煩惱是染可知。何以知",
    "T42n1828_03b:0373c04": "識是染。答如上說由邪行故令心顛倒。心顛",
    "T42n1828_03b:0373c05": "倒故是識雜染。此據中有末心為支故云四",
    "T42n1828_03b:0373c06": "唯雜染。或第四是老死支。老死位中不能修",
    "T42n1828_03b:0373c07": "學故與染名。識等五支准生支說。此等六支",
    "T42n1828_03b:0373c08": "實非染淨。隨總別業果得因名。成唯識云。三",
    "T42n1828_03b:0373c09": "唯是染煩惱性故。七唯不染異熟果故。會此",
    "T42n1828_03b:0373c10": "文云。七分位中容起染污假說通二。餘通二",
    "T42n1828_03b:0373c11": "種故。此唯染說為四支者。或識或老死假得",
    "T42n1828_03b:0373c12": "染名。唯識據實亦不相違。十四因亡果喪門。",
    "T42n1828_03b:0373c13": "有三種發起纏隨眠無明者。拔法師云。纏是",
    "T42n1828_03b:0373c14": "現起無明。隨眠是種子無明。發起即是發業。",
    "T42n1828_03b:0373c15": "不共無明通前三種。又解。有三種發起纏隨",
    "T42n1828_03b:0373c16": "眠無明者。即三界無明通纏及隨眠皆能發",
    "T42n1828_03b:0373c17": "行。由此滅故行亦隨滅。前解順緣起經。基師",
    "T42n1828_03b:0373c18": "云。發起謂發業無明。此通相應不共。纏謂潤",
    "T42n1828_03b:0373c19": "生無明。多唯相應。此二俱現行。所熏成種名",
    "T42n1828_03b:0373c20": "隨眠無明。由發行無明以一切無明為根本",
    "T42n1828_03b:0373c21": "故。此中通說潤生無明。又行當有支。無明當",
    "T42n1828_03b:0373c22": "愛取。故此通說。又此三種發起為總。此中有",
    "T42n1828_03b:0373c23": "二。謂纏隨眠。總別合論故名三種。發起之體",
    "T42n1828_03b:0373c24": "相應不共即四為三。此三總滅故。彼發行別",
    "T42n1828_03b:0373c25": "無明滅。彼滅故行滅。此釋通說發一切行之",
    "T42n1828_03b:0373c26": "無明。不爾者潤生無明未滅何故發行即滅。",
    "T42n1828_03b:0373c27": "又有三種發起纏之隨眠無明。一能發起纏。",
    "T42n1828_03b:0373c28": "二能發起相應。三能發起不共。此三皆纏。初",
    "T42n1828_03b:0373c29": "纏是總後二是別故。發此現行之隨眠無明有",
    "T42n1828_03b:0374a01": "三。由此三隨眠無明滅故彼現行無明滅。現",
    "T42n1828_03b:0374a02": "行無明滅故行滅。行中景云諸行於自相續中",
    "T42n1828_03b:0374a03": "已作已滅及未起對治者。此舉諸行於自身",
    "T42n1828_03b:0374a04": "中已作未斷。由此不有故識不有。言又由意",
    "T42n1828_03b:0374a05": "行者故起身語行由此有故彼有者。由意思",
    "T42n1828_03b:0374a06": "行起身語行。由意思有彼身語有。此別舉有",
    "T42n1828_03b:0374a07": "以顯不有。言彼無故彼緣識亦無者。彼身行",
    "T42n1828_03b:0374a08": "語行無彼識亦無。此方順釋。言此若全滅當",
    "T42n1828_03b:0374a09": "知識亦隨滅者。身語及意三行全滅。當知識",
    "T42n1828_03b:0374a10": "亦隨滅。基師釋。於自相續中已作未滅者謂",
    "T42n1828_03b:0374a11": "意行。又由意行故起身語行者身語二行。由",
    "T42n1828_03b:0374a12": "此三行故識有。行無故彼緣識亦無等者。謂",
    "T42n1828_03b:0374a13": "種子識以行為緣。行無故種識無。行若全無",
    "T42n1828_03b:0374a14": "其識亦無。或此種子識全無故現識亦無。如",
    "T42n1828_03b:0374a15": "無明緣行道理如是愛緣取取緣有道理亦爾",
    "T42n1828_03b:0374a16": "者。景師釋。問無明緣行道理類取緣有可知。",
    "T42n1828_03b:0374a17": "有何相似類愛緣取耶。解云。有少相似而非",
    "T42n1828_03b:0374a18": "是全。如前不善無明生後不善無明相應思",
    "T42n1828_03b:0374a19": "行。類愛生取其義則同。不據無明生餘身語",
    "T42n1828_03b:0374a20": "意行及生福不動行。何等受不有故愛不有",
    "T42n1828_03b:0374a21": "及至如行緣識道理者。景云此緣妄樂生愛。如",
    "T42n1828_03b:0374a22": "因邪行生顛倒識。故同相類。基云問受是果愛",
    "T42n1828_03b:0374a23": "是煩惱。行是業識是果。全不相似。云何類同。",
    "T42n1828_03b:0374a24": "答行與識業果異故異性相望。今受與愛果",
    "T42n1828_03b:0374a25": "惑雖別異性亦同故指無別。如從業生異熟",
    "T42n1828_03b:0374a26": "異熟生煩惱。為類同故義不相違。宗師解云。",
    "T42n1828_03b:0374a27": "如以無明為緣行與識為緣彼滅故識滅。亦",
    "T42n1828_03b:0374a28": "以無明觸為緣受與愛為緣彼滅故愛滅。義",
    "T42n1828_03b:0374a29": "相似故為類也。十五八門緣起相攝中。三門",
    "T42n1828_03b:0374b01": "是彼所顯者。此總說也。下別分別。謂二一分",
    "T42n1828_03b:0374b02": "謂內識生門自業所作門一全分所顯謂有情",
    "T42n1828_03b:0374b03": "世間轉門者。景云內識生門但據六根生六",
    "T42n1828_03b:0374b04": "識。識是識支攝緣起支不盡。自業所作門但",
    "T42n1828_03b:0374b05": "據從行有業生於五趣差別。不攝三煩惱及",
    "T42n1828_03b:0374b06": "五支種子。故不全攝有支。何故餘五門非十",
    "T42n1828_03b:0374b07": "二所顯耶。謂十二支緣宗明有情內身因果。",
    "T42n1828_03b:0374b08": "外稼成熟門器世間成壞門非內身因果非十",
    "T42n1828_03b:0374b09": "二支。食任持門但以外食長養眾生亦非內",
    "T42n1828_03b:0374b10": "身能生起緣。威勢門者明依單支。五通通",
    "T42n1828_03b:0374b11": "依九地發漏盡通義故非十二緣。清淨門者",
    "T42n1828_03b:0374b12": "即是道品無漏從緣起義亦非十二支緣。基云",
    "T42n1828_03b:0374b13": "內識生門識依根起。謂是諸識為體門。自業",
    "T42n1828_03b:0374b14": "所作門業招異熟有總別。唯總報故言一分。",
    "T42n1828_03b:0374b15": "緣生有三。一自性緣生。謂第八異熟識緣生",
    "T42n1828_03b:0374b16": "自性故。二受用緣生。謂六識身受用境故。三",
    "T42n1828_03b:0374b17": "愛非愛道緣生。即十二支。其識生門依根緣",
    "T42n1828_03b:0374b18": "境。正似受用緣生。自業所作門正似自性緣",
    "T42n1828_03b:0374b19": "生。一全即是愛非愛道。雖復解脫分善等名清",
    "T42n1828_03b:0374b20": "淨門。而與流轉為違害緣。又非順益故亦不",
    "T42n1828_03b:0374b21": "攝也。違流轉義。如緣起經。十六辨過患勝利。",
    "T42n1828_03b:0374b22": "五過患者。景云一起我見。二起前際見。三起後",
    "T42n1828_03b:0374b23": "際見。四起前後際見。五於彼見猛利堅執有",
    "T42n1828_03b:0374b24": "取有怖不般涅槃。基云一我見為本。因此所起",
    "T42n1828_03b:0374b25": "三際斷常并邪見為三。六十二見中隨其所",
    "T42n1828_03b:0374b26": "應緣於三際起常斷見及邪見故。第五即於",
    "T42n1828_03b:0374b27": "此見猛利堅執取之為勝。怖畏涅槃現在不",
    "T42n1828_03b:0374b28": "得。即是見取或是邪見五現涅槃論。此五過",
    "T42n1828_03b:0374b29": "患謂起四見唯除戒取。十七假實門。九實三",
    "T42n1828_03b:0374c01": "假者。謂後三。成唯識云。已潤六支合為有故。",
    "T42n1828_03b:0374c02": "即識等五三相位別名生等故。下品名愛。上",
    "T42n1828_03b:0374c03": "品名取。故皆是實。十八一事多事。五事者。成",
    "T42n1828_03b:0374c04": "唯識云。謂無明識觸受愛五。十九所知障因",
    "T42n1828_03b:0374c05": "謂一者。前說惑業苦攝十二支已辦十二并煩",
    "T42n1828_03b:0374c06": "惱障訖。佛地論云。若一百二十八煩惱等若",
    "T42n1828_03b:0374c07": "所發業若所得果皆煩惱障故此不問。唯問",
    "T42n1828_03b:0374c08": "所知障。謂無明。無明為法執無記慧因。故名",
    "T42n1828_03b:0374c09": "所知障因。理實所知障與煩惱障無明為因。",
    "T42n1828_03b:0374c10": "唯識云彼實用此為依故。今說發業無明。迷",
    "T42n1828_03b:0374c11": "理增故。彼俱有故。為知障因。亦不相違。又由",
    "T42n1828_03b:0374c12": "此無明發業招生故。後後所知障展轉增生。",
    "T42n1828_03b:0374c13": "無明是本獨說為因。二十苦及苦因。五能生",
    "T42n1828_03b:0374c14": "苦者。謂無明行愛取有。苦胎藏五者。謂識等",
    "T42n1828_03b:0374c15": "五種子故。苦體即是生及老死。二十一因果",
    "T42n1828_03b:0374c16": "雜分。謂所餘支說為雜分者。謂受。下釋雜相。",
    "T42n1828_03b:0374c17": "有二種受名為雜分。一謂後法以觸為緣因",
    "T42n1828_03b:0374c18": "受者。謂受種子以觸種子為因。望後際果是",
    "T42n1828_03b:0374c19": "其因受。二謂現法與愛為緣果受者。現起報",
    "T42n1828_03b:0374c20": "受作緣生愛。是前際家果故名果受。故此一",
    "T42n1828_03b:0374c21": "受雜因果分。問曰。識等五支皆通因果。何故",
    "T42n1828_03b:0374c22": "偏說受雜因果名雜分耶。解云。識等五支望",
    "T42n1828_03b:0374c23": "彼未來唯取種故。前四支唯明因分。從受生",
    "T42n1828_03b:0374c24": "愛多因現起果受而生。故於受中通說因果。",
    "T42n1828_03b:0374c25": "二十二境體兩果。謂前六支能生前果等者。",
    "T42n1828_03b:0374c26": "愛非愛境界謂順違境。緣此境受名之為果。",
    "T42n1828_03b:0374c27": "由愛非愛境界為所緣緣生能緣受故受名",
    "T42n1828_03b:0374c28": "果。謂前六支為因能生此受果故。為受彼境",
    "T42n1828_03b:0374c29": "而起前六。謂行與受為因。無明能發於因。識",
    "T42n1828_03b:0375a01": "名色六處與受依。觸能生於受。隨其所應故",
    "T42n1828_03b:0375a02": "說能生。其愛取有三能潤所潤為因。能生五",
    "T42n1828_03b:0375a03": "趣自體果。唯受一支能生二果。謂現受種既",
    "T42n1828_03b:0375a04": "被潤已能生現行受名生前果。行所引發種",
    "T42n1828_03b:0375a05": "生未來自體名生後果。或前後剎那自類相",
    "T42n1828_03b:0375a06": "生名生初果。在種未潤遠作引因生當來世",
    "T42n1828_03b:0375a07": "生及老死名生後果。二十三二受俱行中。唯",
    "T42n1828_03b:0375a08": "識云。十樂捨俱。受不與受俱故。老死位中",
    "T42n1828_03b:0375a09": "多分無樂及客捨故。十一苦俱。非受俱故。老",
    "T42n1828_03b:0375a10": "死多苦。故說十一。其種子體當位俱。如有",
    "T42n1828_03b:0375a11": "支等。種與種俱。皆如理思。俱謂俱有。二十四",
    "T42n1828_03b:0375a12": "三苦門中。唯識云。十一少分壞苦所攝。老死",
    "T42n1828_03b:0375a13": "位中多無樂受。依樂立壞。故不說之。此中謂",
    "T42n1828_03b:0375a14": "非受俱行支其一分者。謂與樂受俱者是。依",
    "T42n1828_03b:0375a15": "樂立壞故言一分。十二少分苦苦所攝。一切",
    "T42n1828_03b:0375a16": "支中有苦受故。依苦受立苦苦。故言一分。十",
    "T42n1828_03b:0375a17": "二全分行苦所攝。諸有漏法皆行苦故。依捨",
    "T42n1828_03b:0375a18": "受說。十一少分除老死支。前不苦不樂受俱",
    "T42n1828_03b:0375a19": "行唯十。今加非受俱支故言十一一分。如前",
    "T42n1828_03b:0375a20": "實義。如是諸聖教中隨彼相增所說不定。緣",
    "T42n1828_03b:0375a21": "起經十地經二文有異。恐繁不述。二十五具",
    "T42n1828_03b:0375a22": "支多少。泰云准此論文。無想天中命終受生無",
    "T42n1828_03b:0375a23": "六識身。今釋。此文處長時說無非色支。非謂",
    "T42n1828_03b:0375a24": "一切位全無六識。基云此依六識說無非色支。",
    "T42n1828_03b:0375a25": "隨轉薩婆多理門。非實理。彼宗亦說睡眠非",
    "T42n1828_03b:0375a26": "無心故。無色界亦爾。依真實義。在有色界諸",
    "T42n1828_03b:0375a27": "支皆全。無色界中唯除現色。故前卷說在無",
    "T42n1828_03b:0375a28": "色界識依色種。二十六依支離支。謂依上地",
    "T42n1828_03b:0375a29": "支離下地支。此但一分支。唯識云。上地行支",
    "T42n1828_03b:0375b01": "能伏下地。即麁苦等六種行相有求上生而",
    "T42n1828_03b:0375b02": "起彼故。唯上地初起非餘。亦非行全故言一",
    "T42n1828_03b:0375b03": "分。二十七染不染。唯識云。無明愛取唯通不",
    "T42n1828_03b:0375b04": "善有覆無記。即此三染前第四門說四雜染。",
    "T42n1828_03b:0375b05": "今言三者。此實前假。義別故。其不善中通",
    "T42n1828_03b:0375b06": "染及無覆無記。唯識云。行唯善惡。有通善",
    "T42n1828_03b:0375b07": "惡無覆無記。七分位中亦起善染故名通二。",
    "T42n1828_03b:0375b08": "此實無記。依五當生故無過失。二十八三界",
    "T42n1828_03b:0375b09": "繫中。欲界一切上界一分等者。唯識云。雖皆",
    "T42n1828_03b:0375b10": "通三界而有分有全。欲界有二性。無明行愛",
    "T42n1828_03b:0375b11": "取三性。有一業七果。上唯一性。無明行愛取",
    "T42n1828_03b:0375b12": "二性。有一業七果。故言一分。二十九三學行。",
    "T42n1828_03b:0375b13": "一切皆唯非學非無學等者。此以入聖後方成",
    "T42n1828_03b:0375b14": "學。諸異生位皆非學故。前第九卷學業者。謂",
    "T42n1828_03b:0375b15": "若異生若非異生學相續中所有善業。對法",
    "T42n1828_03b:0375b16": "第四說求解脫者所有善法是有學義。此中",
    "T42n1828_03b:0375b17": "依證勝學亦不相違。唯識云。聖者所起有漏",
    "T42n1828_03b:0375b18": "善業明為緣故違有支故非有支攝。由此應",
    "T42n1828_03b:0375b19": "知聖必不造感後有業。於後苦果不迷求故。",
    "T42n1828_03b:0375b20": "雜修靜慮資下故業生淨居等。於理無違。即",
    "T42n1828_03b:0375b21": "顯異生順解脫分順決擇分能感引果皆有支",
    "T42n1828_03b:0375b22": "攝。緣起經下卷云。外法異生四種無明為緣",
    "T42n1828_03b:0375b23": "生福非福及不動行。內法異生若放逸者彼",
    "T42n1828_03b:0375b24": "除一種不共無明所餘無明引發放逸為緣生",
    "T42n1828_03b:0375b25": "行。內法異生若不放逸勤修學者及聖有學",
    "T42n1828_03b:0375b26": "三種無明引發妄念為非福緣。然此不能招",
    "T42n1828_03b:0375b27": "三惡趣。故此非福我不說為無明緣行。意",
    "T42n1828_03b:0375b28": "顯不放逸異生及聖非福唯招人天別異熟果",
    "T42n1828_03b:0375b29": "不招惡趣總異熟果。既非行支故不說此非",
    "T42n1828_03b:0375c01": "福以無明支為緣。彼經又說。不共無明內法",
    "T42n1828_03b:0375c02": "異生雖不放逸而修學者亦未斷。諸聖有學",
    "T42n1828_03b:0375c03": "應知永斷。又不放逸內法異生若造福行及",
    "T42n1828_03b:0375c04": "不動行。彼是正法如理作意相應善心之所",
    "T42n1828_03b:0375c05": "發引解脫為依迴向解脫而引發故。雖於善",
    "T42n1828_03b:0375c06": "趣感殊勝生。而非無明起增上緣。然能作彼",
    "T42n1828_03b:0375c07": "斷增上緣。此顯異生見道已前雖由三無明",
    "T42n1828_03b:0375c08": "及不共種發福不動感人天趣總異熟果。不",
    "T42n1828_03b:0375c09": "與無明為起勝緣。究竟滅故。非由三無明等",
    "T42n1828_03b:0375c10": "親所引發。由彼種在或違能發故。亦不遮無",
    "T42n1828_03b:0375c11": "明緣福不動行。但遮彼非福以無明為緣故。",
    "T42n1828_03b:0375c12": "彼經但說聖有學不共無明已永斷故不造新",
    "T42n1828_03b:0375c13": "業。不說異生不共無明已不起故不造新業。",
    "T42n1828_03b:0375c14": "其善法欲後異生身善有漏支墮流轉故既非",
    "T42n1828_03b:0375c15": "是學。故能感生緣起支攝。三十四果斷支。唯",
    "T42n1828_03b:0375c16": "識云。有義無明唯見所斷。要迷諦理能發行",
    "T42n1828_03b:0375c17": "故。聖必不造後有業故。愛取二支唯修所斷。",
    "T42n1828_03b:0375c18": "貪求當有而潤生故。九種命終心俱生愛俱",
    "T42n1828_03b:0375c19": "故。餘九皆通見修所斷。此說一切預流斷者",
    "T42n1828_03b:0375c20": "依多分說。非愛取支亦見取斷。此師說。取",
    "T42n1828_03b:0375c21": "即愛增上故唯修斷。有義一切皆通二斷。乃",
    "T42n1828_03b:0375c22": "至廣說無明愛取三支亦通見修所斷。然無",
    "T42n1828_03b:0375c23": "明支正行發者唯見所斷。助者不定。愛取二",
    "T42n1828_03b:0375c24": "支正潤生者唯修所。助者不定。又染污法自",
    "T42n1828_03b:0375c25": "性應斷。非染污法二義說斷。一離縛故。二不",
    "T42n1828_03b:0375c26": "生故。說十二支通二斷者如應當知。此言一",
    "T42n1828_03b:0375c27": "切通十二支。言一分者。若依自性斷三惡趣",
    "T42n1828_03b:0375c28": "煩惱及業。若依不生并彼諸果等說預流斷。",
    "T42n1828_03b:0375c29": "名為一分。不還果人已斷欲界一切色無色",
    "T42n1828_03b:0376a01": "不定者。景補闕云不還果人於欲界中不起現故。",
    "T42n1828_03b:0376a02": "故知聖人亦有相應。現纏隨眠三種無明發",
    "T42n1828_03b:0376a03": "福等。有無明支不得偏斷苦十因故無來。二",
    "T42n1828_03b:0376a04": "果於上二界或有前後數起。多地十因牽多",
    "T42n1828_03b:0376a05": "地二果。如上流人等。或有但起一地十因牽",
    "T42n1828_03b:0376a06": "一地二果。如生行無行等三種不還。或有全",
    "T42n1828_03b:0376a07": "無。如現般等。阿羅漢人三界生盡一切皆無。",
    "T42n1828_03b:0376a08": "唯有現身殘報。是前際果隨因勢力盡任運",
    "T42n1828_03b:0376a09": "自滅。故次下文說。識等五文種子名苦牙。",
    "T42n1828_03b:0376a10": "愛取有名守養苦牙。生老死名苦樹。不同小",
    "T42n1828_03b:0376a11": "乘所說前七為前緣起後五是後緣起故。婆",
    "T42n1828_03b:0376a12": "沙云。十二支緣如樹。有根有體有華有果。無",
    "T42n1828_03b:0376a13": "明行是根。識等五支是體。愛取有是華。生",
    "T42n1828_03b:0376a14": "老死是果。此十二支或有華有果謂凡夫學",
    "T42n1828_03b:0376a15": "人。或無華無果謂阿羅漢。上來第九分別緣",
    "T42n1828_03b:0376a16": "竟。第十攝諸經中有十八門。一六種言說順",
    "T42n1828_03b:0376a17": "逆次第者。有漏無漏皆有順逆。一分具分者。",
    "T42n1828_03b:0376a18": "如涅槃經云。或為眾生說一因緣。所謂一切",
    "T42n1828_03b:0376a19": "有為之法。乃至或說十一。如為薩遮尼揵子",
    "T42n1828_03b:0376a20": "說除生一法。或時具說十二因緣。如王舍城",
    "T42n1828_03b:0376a21": "為迦葉等具說。是為一分具分。今此說者。謂",
    "T42n1828_03b:0376a22": "觀黑品齊識退還唯觀十支。或名色入胎唯",
    "T42n1828_03b:0376a23": "觀九支名一分支。若觀白品十二并觀具滅十",
    "T42n1828_03b:0376a24": "二并修彼滅道名具分支。即此一分名為黑",
    "T42n1828_03b:0376a25": "品。觀苦集故。即此具分名為白品。觀滅道故。",
    "T42n1828_03b:0376a26": "雜染清淨則是觀心故此不說。二由十種相",
    "T42n1828_03b:0376a27": "應知緣起甚深義者。無常義有六。苦義第七。",
    "T42n1828_03b:0376a28": "空義第八。無我義第九。依勝義諦。諸法自性",
    "T42n1828_03b:0376a29": "雖不可說而言諸法自性可說為第十。前九",
    "T42n1828_03b:0376b01": "依世俗諦安立差別門。後一勝義諦強施言設",
    "T42n1828_03b:0376b02": "門。無常義六者。一雖自種力勝亦待他緣非",
    "T42n1828_03b:0376b03": "自我作故。二雖他緣力勝亦待自種非梵王",
    "T42n1828_03b:0376b04": "等作故。三雖種及緣生而種及緣於此生事",
    "T42n1828_03b:0376b05": "無作無用亦無運轉。非如勝論我能造作以",
    "T42n1828_03b:0376b06": "德句中法及非法并業句義助有實用令果法",
    "T42n1828_03b:0376b07": "運轉。亦非如薩婆多有實作用令果法轉。今",
    "T42n1828_03b:0376b08": "無能作亦無業用。果雖後生而無實運轉。故",
    "T42n1828_03b:0376b09": "雙非之。四有功能生非是無因。五剎那剎那",
    "T42n1828_03b:0376b10": "新新生起。非如數論轉變有果。六然似停住",
    "T42n1828_03b:0376b11": "運動相現。非如正量部等一期生滅。依苦義",
    "T42n1828_03b:0376b12": "者。諸有漏法性恒行苦一味無異相似有苦",
    "T42n1828_03b:0376b13": "有樂等時。實無其樂無苦間斷等故。依空義",
    "T42n1828_03b:0376b14": "者。因性離於勝論我作者。果性離於數論我",
    "T42n1828_03b:0376b15": "作者果受諸苦者。然似不離。依無我義者。",
    "T42n1828_03b:0376b16": "離我體相。空離我用。是二差別。緣起經下卷",
    "T42n1828_03b:0376b17": "說。謂於苦諦離實我性名空。謂於苦諦非我",
    "T42n1828_03b:0376b18": "相性名無我。對法第六說亦同經。所望有差",
    "T42n1828_03b:0376b19": "不相違也。又此空義離作受。我體無我義。法",
    "T42n1828_03b:0376b20": "體非我相。亦與彼同。此言無有我相者。無之",
    "T42n1828_03b:0376b21": "言非故。依勝義諦。緣起自性不可言說。今說",
    "T42n1828_03b:0376b22": "緣起故成第十。依對法論有五甚深。謂因甚",
    "T42n1828_03b:0376b23": "深等。而此不同。緣起下卷說十五種甚深。",
    "T42n1828_03b:0376b24": "初五而對法同。後十稍別。如彼經論說。三法",
    "T42n1828_03b:0376b25": "住智是聞慧。真實智謂思修。異生如學而觀",
    "T42n1828_03b:0376b26": "深義。或法住智異生聞慧。真實智聖者三慧。",
    "T42n1828_03b:0376b27": "或法住智異生身智。真實智聖者智。住教等",
    "T42n1828_03b:0376b28": "法故。如實義而知故。是二差別。四住者。以無",
    "T42n1828_03b:0376b29": "倒文句說此法性。能論文句名為法住。故此",
    "T42n1828_03b:0376c01": "法住以法性為因。故此法性名為法界。界是",
    "T42n1828_03b:0376c02": "因義。或以文意及般若等經說彼真如名為",
    "T42n1828_03b:0376c03": "法住。所詮從教名為法住。法住體故要有法",
    "T42n1828_03b:0376c04": "性方為教依。以體為因以義名界。五生若無",
    "T42n1828_03b:0376c05": "者。謂種子生識等五支是。無處無住生可是",
    "T42n1828_03b:0376c06": "有者。謂現行生。六問意。上來分別十二支中。",
    "T42n1828_03b:0376c07": "餘十有支非更互為緣。何故偏立名色與識互",
    "T42n1828_03b:0376c08": "為緣耶。答識於現法中用名色為緣故者。識",
    "T42n1828_03b:0376c09": "於生位假名色起故用為緣。復於後法中用",
    "T42n1828_03b:0376c10": "識為緣故者。當名色生必依識起。此說當現",
    "T42n1828_03b:0376c11": "更互為緣。影顯現在名色依識起。當來識起",
    "T42n1828_03b:0376c12": "亦依名色。所以者何下。故自徵釋更互為緣。",
    "T42n1828_03b:0376c13": "七觀黑品唯至識支等者。苦集二諦名黑品。",
    "T42n1828_03b:0376c14": "滅道兩諦名為白品。還滅品教。其識與名",
    "T42n1828_03b:0376c15": "色互為緣故。觀心至識却還至老死故名轉",
    "T42n1828_03b:0376c16": "還。其還如九十三及前卷釋。還滅品中名色",
    "T42n1828_03b:0376c17": "非是識還滅因。不由名色滅識支亦滅。但由",
    "T42n1828_03b:0376c18": "識滅名色必滅。故至識不還更進觀行乃至",
    "T42n1828_03b:0376c19": "無明。無明滅故行乃隨滅。故四十四智七十",
    "T42n1828_03b:0376c20": "七智其觀成立。無明已前無支因故。故亦不",
    "T42n1828_03b:0376c21": "說四十八智等。毘婆沙四十云。菩薩增惡起",
    "T42n1828_03b:0376c22": "作分但觀至識。愛樂寂滅分故具觀十二支。",
    "T42n1828_03b:0376c23": "八生者非有故者。謂非自作他作。若有自我",
    "T42n1828_03b:0376c24": "作大梵等他作。便有生者故。緣無作用故者。",
    "T42n1828_03b:0376c25": "謂非俱作。緣力所生故者。謂亦非無因生。對",
    "T42n1828_03b:0376c26": "法云。諸法不自生。亦不從他生。亦不從共生。",
    "T42n1828_03b:0376c27": "非不從二生。雖無作用緣而有功能緣可得",
    "T42n1828_03b:0376c28": "故。非自生破我作。非他生破大自在天等不",
    "T42n1828_03b:0376c29": "平等因生。非共生破薩婆多等作用義。非無",
    "T42n1828_03b:0377a01": "因生者破無因論。彼云。若緣起理非自非他",
    "T42n1828_03b:0377a02": "遣雙句者。猶為甚深。況忘四句。是故緣起",
    "T42n1828_03b:0377a03": "最極甚深。中論云。諸法不自生。亦不從他生。",
    "T42n1828_03b:0377a04": "不共不無因。彼解云。自性空故不自生。緣性",
    "T42n1828_03b:0377a05": "空故非他生。自他空故不共生。法若有體可",
    "T42n1828_03b:0377a06": "說有因無因。法性既空。何得說有有因無因。",
    "T42n1828_03b:0377a07": "前三句破有因緣。第四句破無因緣。九有是",
    "T42n1828_03b:0377a08": "守養苦等者。業有能養故。十有支如膏者。且",
    "T42n1828_03b:0377a09": "說業有。十一增有二義。一增當苦故。二增後",
    "T42n1828_03b:0377a10": "支故。滅二返此。言一切有支純大苦聚為後",
    "T42n1828_03b:0377a11": "果故者。謂生老死大苦聚。十二前七名有因",
    "T42n1828_03b:0377a12": "法餘五名有因苦者。能引所引俱是引因。當",
    "T42n1828_03b:0377a13": "生老死名為有因。七支是彼因法故。生老死",
    "T42n1828_03b:0377a14": "名有因苦。有前因故。愛取有三隣近此二。相",
    "T42n1828_03b:0377a15": "從名苦。有前因法故。對法云。謂於因時有能",
    "T42n1828_03b:0377a16": "引所引。於果時有能生所生。熟變名果。故愛",
    "T42n1828_03b:0377a17": "取有亦立果名。果將熟變彼方起故。此亦如",
    "T42n1828_03b:0377a18": "是。十三三支漏盡所顯者。謂無明愛取是漏",
    "T42n1828_03b:0377a19": "法。故斷此盡位名漏盡所顯。即由滅此三緣",
    "T42n1828_03b:0377a20": "餘支亦盡。故言緣盡所顯。由煩惱觸滅故一",
    "T42n1828_03b:0377a21": "切受滅。故唯一受支名受盡所顯。十四七十",
    "T42n1828_03b:0377a22": "七智中。景師解云。為顯有因雜染智故者。謂",
    "T42n1828_03b:0377a23": "說緣生有老死句。又復為顯於自相續自己",
    "T42n1828_03b:0377a24": "所作雜染智者。為顯自身自己所作生為緣",
    "T42n1828_03b:0377a25": "有老死。即是非不緣生有老死句。又復為顯",
    "T42n1828_03b:0377a26": "前際諸支無始時故者。此中總說緣過去生",
    "T42n1828_03b:0377a27": "有老死。非不緣過去生有老死二句。又為顯",
    "T42n1828_03b:0377a28": "後際諸支等者。總說未來二句。又復為顯支",
    "T42n1828_03b:0377a29": "所不攝等。為顯遍知三世上中下果住在因",
    "T42n1828_03b:0377b01": "中名法住智。基師解。答文有三。一總答立智",
    "T42n1828_03b:0377b02": "所由。二別顯諸智所由。後結成數。為顯有因",
    "T42n1828_03b:0377b03": "雜染智者。此為總答。謂觀諸支有其因法。謂",
    "T42n1828_03b:0377b04": "如老死以生為因。乃至行支以無明為因。無",
    "T42n1828_03b:0377b05": "明更無其因。故成七十七緣。此雜染之所起",
    "T42n1828_03b:0377b06": "智名雜染智。或能緣智即是雜染。又復為顯",
    "T42n1828_03b:0377b07": "等者。有四又字。初又字顯緣現在有二智。謂",
    "T42n1828_03b:0377b08": "緣現在生而有老死。非不緣現在生而有老",
    "T42n1828_03b:0377b09": "死。現在自身自己作故。第二又字顯緣過去",
    "T42n1828_03b:0377b10": "老死有二智。謂緣過去生而有老死。非不緣",
    "T42n1828_03b:0377b11": "過去生而有老死。觀於前際無始來老死皆",
    "T42n1828_03b:0377b12": "以生為緣。第三又字顯緣未來老死有二智。",
    "T42n1828_03b:0377b13": "謂緣未來生而有老死。非不緣未來生而有",
    "T42n1828_03b:0377b14": "老死。未來雖未起容有雜染還滅義故。觀雜",
    "T42n1828_03b:0377b15": "染故成二智。此三際中初智觀果有因顯其",
    "T42n1828_03b:0377b16": "所由。此第二智觀果有因非不決定。破外妄",
    "T42n1828_03b:0377b17": "計。非不平等無因而生。第四又字顯觀支所",
    "T42n1828_03b:0377b18": "不攝法。諸有漏慧遍知義故。即法住智遍知",
    "T42n1828_03b:0377b19": "三世緣起教法名支不攝。以為第七智。前六",
    "T42n1828_03b:0377b20": "真實智合法住一真實六故成七智。若依此",
    "T42n1828_03b:0377b21": "義。聖者身中亦有法住智。異生身中亦有真",
    "T42n1828_03b:0377b22": "實智。皆起七智觀。餘前十支亦然。故成七十",
    "T42n1828_03b:0377b23": "七。此師分文配釋與備師大同也。泰師復釋。",
    "T42n1828_03b:0377b24": "第七遍知緣起有支所不攝法。以有漏智執",
    "T42n1828_03b:0377b25": "法有體故名法住智。問已說生緣有老死等。",
    "T42n1828_03b:0377b26": "何故復說非不生緣有老死等耶。答論有二",
    "T42n1828_03b:0377b27": "種。一立自宗。二遮他宗。若但說生緣老死等",
    "T42n1828_03b:0377b28": "者。或有生疑為與言論作如是說理未必爾。",
    "T42n1828_03b:0377b29": "為決彼疑顯此理定。是故復說非不緣生有",
    "T42n1828_03b:0377c01": "老死等。十五四十四智。於十一支各立四智。",
    "T42n1828_03b:0377c02": "除無明支。不從支起故。問七十七智四十四",
    "T42n1828_03b:0377c03": "智有何別。答約通相三乘同起。若約別相并",
    "T42n1828_03b:0377c04": "是聲聞觀。聲聞觀中鈍根之人起四十四智",
    "T42n1828_03b:0377c05": "觀果由因。觀易成故。利根之人起七十七智",
    "T42n1828_03b:0377c06": "觀因生果。觀難成故。又七十七智七處善中",
    "T42n1828_03b:0377c07": "第二集善及三義觀攝。四十四智通四處善。",
    "T42n1828_03b:0377c08": "無法住故非三義觀。此二智門雖通後智。而",
    "T42n1828_03b:0377c09": "正當是加行觀法。為初生道之方便故。十六",
    "T42n1828_03b:0377c10": "明識起通局。若生色無色界除其下地一切",
    "T42n1828_03b:0377c11": "現前如在欲界者。基云此隨順理門。在上二界",
    "T42n1828_03b:0377c12": "不起下地一切諸識。如在欲界相似起上意",
    "T42n1828_03b:0377c13": "識一切無遮。長讀文勢義道亦達。真實理門。",
    "T42n1828_03b:0377c14": "上二界中除在下地獨有之識。餘三界意識",
    "T42n1828_03b:0377c15": "皆得現前。潤生起故。既許二定以上起初禪",
    "T42n1828_03b:0377c16": "三識身。亦應許菩薩在色界中起欲界鼻舌",
    "T42n1828_03b:0377c17": "識。自下大文第二明斷三雜染修六現觀。廣",
    "T42n1828_03b:0377c18": "如決擇及唯識第九對法十三顯揚十六等解。",
    "T42n1828_03b:0377c19": "瑜伽論記卷第三之下終"
}