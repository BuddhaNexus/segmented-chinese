{
    "T28n1546_017:0121c02": "2阿毘曇毘婆沙論卷第十七",
    "T28n1546_017:0121c04": "迦旃延子造　五百羅漢釋",
    "T28n1546_017:0121c05": "北涼天竺沙門浮陀跋摩",
    "T28n1546_017:0121c06": "共道泰等譯",
    "T28n1546_017:0121c07": "雜揵度愛敬品中",
    "T28n1546_017:0121c08": "云何數滅？云何非數滅？乃至廣說。問曰：何",
    "T28n1546_017:0121c09": "故作此論？答曰：為止並義者意。如譬喻者說：",
    "T28n1546_017:0121c10": "三種滅無體。為止如是說者意，欲明三種滅",
    "T28n1546_017:0121c11": "各有體相故，而作此論。復次所以作此論者，",
    "T28n1546_017:0121c12": "毘婆闍婆提說：三種滅皆是無為。欲止如是",
    "T28n1546_017:0121c13": "說者意，說三種滅，二是無為、一是有為故，而",
    "T28n1546_017:0121c14": "作此論。",
    "T28n1546_017:0121c15": "云何數滅？答曰：若滅得解脫是也。彼法滅，彼",
    "T28n1546_017:0121c16": "得得、解脫得，解脫得是名數滅。云何非數滅？",
    "T28n1546_017:0121c17": "答曰：若滅非解脫是也。彼法若滅，彼得不得",
    "T28n1546_017:0121c18": "解脫，不得解脫得，是名非數滅。云何無常滅？",
    "T28n1546_017:0121c19": "答曰：諸行散滅是也。無常滅，散滅諸行，非",
    "T28n1546_017:0121c20": "如散豆穀等。無常滅，令諸行於前一剎那能",
    "T28n1546_017:0121c21": "有所作，於後剎那更不能有所作，非無行",
    "T28n1546_017:0121c22": "體，止其所作故，作如是說。問曰：非數滅、無常",
    "T28n1546_017:0121c23": "滅有何差別？答曰：非數滅者，疾瘦困厄自作",
    "T28n1546_017:0121c24": "他作苦惱種種魔事，如是隨世等法，若得解",
    "T28n1546_017:0121c25": "脫，是名非數滅。若說疾瘦困厄自作他作苦",
    "T28n1546_017:0121c26": "惱種種魔事等法，若得解脫，是名有漏諸行",
    "T28n1546_017:0121c27": "得非數滅。若說隨世等法，若得解脫，是名無",
    "T28n1546_017:0121c28": "漏諸行得非數滅。所以者何？無漏諸行亦在",
    "T28n1546_017:0121c29": "世故。無常滅者，令諸行散滅，乃至廣說。問曰：",
    "T28n1546_017:0122a01": "何故但問非數滅、無常滅，不問數滅耶？答曰：",
    "T28n1546_017:0122a02": "或有說者，彼作經者意欲爾，乃至廣說。復有",
    "T28n1546_017:0122a03": "說者，先已說差別，如說云何數滅？其滅者是",
    "T28n1546_017:0122a04": "解脫，乃至廣說。二滅者非解脫，是以問其差",
    "T28n1546_017:0122a05": "別。復有說者，以此二滅俱不用功滅故。復有",
    "T28n1546_017:0122a06": "說者，盡應問三種滅差別。云何數滅？答曰：若",
    "T28n1546_017:0122a07": "滅是解脫不繫相。非數滅者，是解脫非不繫",
    "T28n1546_017:0122a08": "相。無常滅，非是解脫亦非不繫相。復有說",
    "T28n1546_017:0122a09": "者，數滅，三世陰入界中可得。非數滅，未來世",
    "T28n1546_017:0122a10": "不生法中可得。無常滅，現在世中可得。復有",
    "T28n1546_017:0122a11": "說者，數滅是善，彼得亦善。非數滅是無記，彼",
    "T28n1546_017:0122a12": "得亦是無記。無常滅有三種，彼得亦有三種。",
    "T28n1546_017:0122a13": "復有說者，數滅是不繫，彼得是繫不繫。非數",
    "T28n1546_017:0122a14": "滅是不繫，彼得是繫。無常是繫不繫，彼得亦",
    "T28n1546_017:0122a15": "是繫不繫。復有說者，數滅是非學非無學，彼",
    "T28n1546_017:0122a16": "得是學無學非學非無學。非數滅是非學非",
    "T28n1546_017:0122a17": "無學，彼得亦是非學非無學。無常滅三種，彼",
    "T28n1546_017:0122a18": "得亦三種。復有說者，數滅是不斷，彼得或修",
    "T28n1546_017:0122a19": "道斷、或不斷。非數滅是不斷，彼得是修道斷。",
    "T28n1546_017:0122a20": "無常滅三種，彼得亦三種。復有說者，數滅是",
    "T28n1546_017:0122a21": "道果，彼得或是道是道果、或非道非道果。非",
    "T28n1546_017:0122a22": "數滅非道果，彼得非道非道果。無常滅或是",
    "T28n1546_017:0122a23": "道非道果、或是道亦道果、或非道非道果，彼",
    "T28n1546_017:0122a24": "得亦爾。復有說者，數滅是滅諦所攝，彼得是",
    "T28n1546_017:0122a25": "三諦所攝。非數滅非滅諦所攝，彼得苦集諦",
    "T28n1546_017:0122a26": "所攝。無常滅三種諦所攝，得亦爾。",
    "T28n1546_017:0122a27": "問曰：何等是數滅義？答曰：數者是慧，滅是慧",
    "T28n1546_017:0122a28": "果，故名數滅。復有說者，別數得故言是數",
    "T28n1546_017:0122a29": "滅，如見苦時苦忍、苦智所得別；見集、見滅、見",
    "T28n1546_017:0122b01": "道所得亦別，故名數滅。復有說者，以難得多",
    "T28n1546_017:0122b02": "用功故，名為數滅。問曰：此滅為是一體、為是",
    "T28n1546_017:0122b03": "多體耶？答曰：或有說者，是一體。問曰：若是一",
    "T28n1546_017:0122b04": "體者，證見道所斷諸結滅時，亦證修道所斷，",
    "T28n1546_017:0122b05": "諸結滅不耶？若證者，則修道無用。若不證者，",
    "T28n1546_017:0122b06": "云何一體法少分證少分不證？復有說者，滅",
    "T28n1546_017:0122b07": "體有五，見苦所斷煩惱滅是一種，乃至修道",
    "T28n1546_017:0122b08": "所斷煩惱滅。是第五種。問曰：此亦有過。所",
    "T28n1546_017:0122b09": "以者何？如證欲界修道所斷上上使滅時，復",
    "T28n1546_017:0122b10": "證餘品使滅不耶？若當證者，餘品對治道則",
    "T28n1546_017:0122b11": "無功用。若不證者，云何一體法少分證少分",
    "T28n1546_017:0122b12": "不證？復有說者，滅體有十三：見道所斷有四，",
    "T28n1546_017:0122b13": "修道所斷有九。問曰：此亦有過，所以者何？",
    "T28n1546_017:0122b14": "若證欲界修道所斷滅時，復證初禪修道所",
    "T28n1546_017:0122b15": "斷滅不？若證不證，俱同前過。評曰：應作是說：",
    "T28n1546_017:0122b16": "隨有漏法體，滅體亦爾。問曰：若然者，先何故",
    "T28n1546_017:0122b17": "問涅槃為一體為多體耶？答曰：先應作是問。",
    "T28n1546_017:0122b18": "若一眾生證一法滅時，一切眾生亦同證此",
    "T28n1546_017:0122b19": "滅不耶？若同者，云何涅槃不是共法？一眾生",
    "T28n1546_017:0122b20": "得涅槃時，一切眾生亦應得涅槃。若異者，云",
    "T28n1546_017:0122b21": "何涅槃非是相似法耶？此經復云何通？如說：",
    "T28n1546_017:0122b22": "如來解脫、阿羅漢解脫等無差別。答曰：應作",
    "T28n1546_017:0122b23": "是說：如一眾生證此法，一切眾生亦同證此",
    "T28n1546_017:0122b24": "法。問曰：若然者，云何涅槃不是共法耶？答曰：",
    "T28n1546_017:0122b25": "以體言之則同，以得言之則異。所以者何？以",
    "T28n1546_017:0122b26": "諸得各異故。問曰：若然者，云何不一眾生得",
    "T28n1546_017:0122b27": "涅槃時，一切眾生亦得涅槃耶？答曰：若成就",
    "T28n1546_017:0122b28": "涅槃得者得涅槃，若不成就得者不得涅槃。",
    "T28n1546_017:0122b29": "復有說者，若一眾生證此滅時，餘眾生所證",
    "T28n1546_017:0122c01": "者各異。問曰：若然者，云何涅槃非是相似法？",
    "T28n1546_017:0122c02": "答曰：言非相似者，非相似因，以涅槃無相似",
    "T28n1546_017:0122c03": "因故，言非相似法。問曰：若然者，苦法忍無相",
    "T28n1546_017:0122c04": "似因，亦是非相似法耶？答曰：苦法忍雖不從",
    "T28n1546_017:0122c05": "相似因生，而能與他作相似因；涅槃不從相",
    "T28n1546_017:0122c06": "似因生，亦不與他作相似因。復有說者，以",
    "T28n1546_017:0122c07": "不同故，言不相似。有為法性同。云何性同？同",
    "T28n1546_017:0122c08": "在世、同是陰、同是苦，無有一法是常是善者。",
    "T28n1546_017:0122c09": "復有說者，世法是同，彼非世，故不同。如是陰",
    "T28n1546_017:0122c10": "法、苦法、諸生法、諸趣法，當知亦爾。復有說者，",
    "T28n1546_017:0122c11": "前後是相似，彼法無前後，故言不相似。如前",
    "T28n1546_017:0122c12": "後，上中下法亦如是。如來解脫、羅漢解脫，此",
    "T28n1546_017:0122c13": "經云何通者，以俱是常是善故。復有說者，以",
    "T28n1546_017:0122c14": "在一身中決定俱有故。所以者何？一切眾生",
    "T28n1546_017:0122c15": "盡有三種菩提性，所謂佛、辟支佛、聲聞菩提。",
    "T28n1546_017:0122c16": "若從佛道去，亦證此法；若從辟支佛、聲聞道",
    "T28n1546_017:0122c17": "去，亦證此法，是故言無差別。評曰：不應作是",
    "T28n1546_017:0122c18": "說，如前說者好。",
    "T28n1546_017:0122c19": "問曰：外物中數滅，為有得者不耶？若得者，眾",
    "T28n1546_017:0122c20": "生不成就外法，云何得？若得者，此經復云何",
    "T28n1546_017:0122c21": "通？如說：諸長老！我斷一切愛，得內解脫。若不",
    "T28n1546_017:0122c22": "得者，此經復云何通？如說：云何斷界？答曰：一",
    "T28n1546_017:0122c23": "切諸行斷，是名斷界，乃至廣說。答曰：應作是",
    "T28n1546_017:0122c24": "說：有得者。問曰：若然者，不成就外法，云何得",
    "T28n1546_017:0122c25": "耶？答曰：雖不成就外法，而得外法數滅。如過",
    "T28n1546_017:0122c26": "去未來命等八根，雖不成就得其數滅，我斷",
    "T28n1546_017:0122c27": "一切愛得內解脫。此經云何通者，此說若內",
    "T28n1546_017:0122c28": "得解脫，當知外法亦得解脫。復有說者，以此",
    "T28n1546_017:0122c29": "解脫從自身修方便得，不由外人修方便得，",
    "T28n1546_017:0123a01": "是故言得內解脫。復有說者，不得外法中數",
    "T28n1546_017:0123a02": "滅。問曰：若然者，此經云何通？如說：一切諸行",
    "T28n1546_017:0123a03": "斷名斷界，乃至廣說。答曰：有二種一切：有分",
    "T28n1546_017:0123a04": "一切、有一切一切。此中說分一切，故言一切。",
    "T28n1546_017:0123a05": "復有說者，外物中有數滅而不可得。評曰：不",
    "T28n1546_017:0123a06": "應作是說，寧當說無，不應說有而不可得。何",
    "T28n1546_017:0123a07": "用是無用物？為亦有亦得。如是說者好：若當",
    "T28n1546_017:0123a08": "外物數滅不可得者，則違《波伽羅那經》，如說：",
    "T28n1546_017:0123a09": "云何得作證法？答言：一切善法。此法是善，",
    "T28n1546_017:0123a10": "亦得可得證。欲令無如是過故，說言可得。",
    "T28n1546_017:0123a11": "問曰：此數滅體，為是陰、為非陰耶？若是陰者，",
    "T28n1546_017:0123a12": "何不本是涅槃？何以故？先有諸陰故。若非陰",
    "T28n1546_017:0123a13": "者，云何為無所有法而修於道？答曰：應作",
    "T28n1546_017:0123a14": "是說：體非是陰亦非陰，然從色陰乃至識陰",
    "T28n1546_017:0123a15": "體得之。此數滅亦名涅槃、亦名不相似、亦名",
    "T28n1546_017:0123a16": "非品、亦名無跋那跋那，秦言色，亦言性、亦言稱讚、亦言字、亦言最勝、",
    "T28n1546_017:0123a17": "亦名智、亦名應、亦名不親近、亦名不修、亦名",
    "T28n1546_017:0123a18": "可樂、亦名近、亦名妙、亦名離。問曰：何故言涅",
    "T28n1546_017:0123a19": "槃？答曰：槃那言林，涅者言離。永離陰林、離三",
    "T28n1546_017:0123a20": "火林、離四林，故言涅槃。復次不織義是涅槃，",
    "T28n1546_017:0123a21": "如先說。何故名不相似者，無相似因故，如先",
    "T28n1546_017:0123a22": "說，無上中下等故。何故名非品者，離諸品",
    "T28n1546_017:0123a23": "故，如說有為法體性是品。諸作是說，有住",
    "T28n1546_017:0123a24": "相者，四相及彼法五法，是俱生品。諸作是說，",
    "T28n1546_017:0123a25": "無住相者，三相及彼法四法，是俱生品。彼法",
    "T28n1546_017:0123a26": "無如是相故，名為非品。復有說者，世是品法；",
    "T28n1546_017:0123a27": "彼法離世，名為非品。諸陰、諸苦、諸生、諸趣，說",
    "T28n1546_017:0123a28": "亦如是。何故名無跋那者，稱讚之體已自成",
    "T28n1546_017:0123a29": "故，不待復更稱讚。如人本性賢善，不待稱讚，",
    "T28n1546_017:0123b01": "本賢善故。彼亦如是。復次有為法中，或以因",
    "T28n1546_017:0123b02": "稱果、或以果稱因，彼法無果可以稱因、無因",
    "T28n1546_017:0123b03": "可以稱果。復次諸聖親證此法故，不待稱讚。",
    "T28n1546_017:0123b04": "復次不稱讚者，有無邊稱故。如人大德，言此",
    "T28n1546_017:0123b05": "人德不可說，彼亦如是。復次不可稱讚者，周",
    "T28n1546_017:0123b06": "匝有美稱故。如淨明珠，周匝除闇。彼亦如是。",
    "T28n1546_017:0123b07": "亦如阿波那加珠，所在之處而便安立。如是",
    "T28n1546_017:0123b08": "若解脫得，在人身中，此身名為安立。復次不",
    "T28n1546_017:0123b09": "可稱讚者，名為非稱。無有人能如法說其過",
    "T28n1546_017:0123b10": "者，名為非稱。復有說者，離諸性故言無跋那。",
    "T28n1546_017:0123b11": "此中無剎利、婆羅門、居士、首陀性故。言無跋",
    "T28n1546_017:0123b12": "那，亦無青黃等色，故言無跋那。有為法，或性",
    "T28n1546_017:0123b13": "是色、或依色、或為色作所依。彼法性，非是色、",
    "T28n1546_017:0123b14": "亦非依色、亦不為色作所依。何故名最勝者？",
    "T28n1546_017:0123b15": "以上妙故名最勝，如世間以上妙飲食衣服",
    "T28n1546_017:0123b16": "纓絡等故名最勝。尊者瞿沙說曰：彼法是最",
    "T28n1546_017:0123b17": "勝，以是通暢究竟法故。何故名智者？以智果",
    "T28n1546_017:0123b18": "故。如經中說：六入是業、六入是業果，以業名",
    "T28n1546_017:0123b19": "說。如斷是智果，以智名說。如天眼天耳是通",
    "T28n1546_017:0123b20": "果，以通名說。彼亦如是，是智果故，以智名說。",
    "T28n1546_017:0123b21": "何故名應者？應受供養故名應，世界所有上",
    "T28n1546_017:0123b22": "供盡應受故。何故名不親近者？以無可親近",
    "T28n1546_017:0123b23": "故。有為法以貪其果而親近之，如人為貪蔭",
    "T28n1546_017:0123b24": "涼花果故親近於樹。彼法與上相違故，名不",
    "T28n1546_017:0123b25": "親近。問曰：若說不親近者，何以故經中說親",
    "T28n1546_017:0123b26": "近明人耶？答曰：以得智故。明人者，佛、若佛弟",
    "T28n1546_017:0123b27": "子。以親近故，得所緣忍智及成就得，是故說",
    "T28n1546_017:0123b28": "親近。復有說者，明人所依去故說親近，如",
    "T28n1546_017:0123b29": "說阿羅漢去至涅槃。何故名不修者？以不在",
    "T28n1546_017:0123c01": "身中。若法住在身中者，修彼法不在身中，是",
    "T28n1546_017:0123c02": "故不修。復有說者，以無可修法故。如阿毘曇",
    "T28n1546_017:0123c03": "所說，修法彼中無故，名曰不修。復有說者，以",
    "T28n1546_017:0123c04": "無可親近事故，所以不修。問曰：若不修者，此",
    "T28n1546_017:0123c05": "偈云何通？如偈說：",
    "T28n1546_017:0123c06": "「瞿曇坐樹下，　　禪思不放逸，",
    "T28n1546_017:0123c07": "不久履道迹，　　涅槃在心中。」",
    "T28n1546_017:0123c08": "答曰：如尊者波奢所說言：涅槃在心中者，心",
    "T28n1546_017:0123c09": "中成就涅槃得故。何故名可樂者？以離一切",
    "T28n1546_017:0123c10": "苦故，聖人畏苦，涅槃無身心苦故，聖人樂之。",
    "T28n1546_017:0123c11": "如苦惡戒生死增長老死，說亦如是。世尊經",
    "T28n1546_017:0123c12": "說時解脫是樂法、無漏戒是樂戒者，以能到",
    "T28n1546_017:0123c13": "涅槃故。何故名近者？以是有法故。或有說是",
    "T28n1546_017:0123c14": "非有法，而彼法實有體性，是故說近。以是事",
    "T28n1546_017:0123c15": "故，世尊經說：行者精進成就十五法，是名學",
    "T28n1546_017:0123c16": "迹，得近涅槃。復次不選擇身故名近。若剎利",
    "T28n1546_017:0123c17": "修道即證，婆羅門、毘舍、首陀修道亦證。復次",
    "T28n1546_017:0123c18": "不選擇處所故名近。若於村落、若於靜處修",
    "T28n1546_017:0123c19": "道即得。復次以是近觀故名近。諸聖起緣，彼",
    "T28n1546_017:0123c20": "忍智現在前，正觀此法如在目前。復次以比",
    "T28n1546_017:0123c21": "相故知近。如《波伽羅那經》所說：云何遠法？謂",
    "T28n1546_017:0123c22": "過去未來法。云何近法？謂現在前及無為法。",
    "T28n1546_017:0123c23": "復次住近處得故名處近。近處者謂現在世，",
    "T28n1546_017:0123c24": "現在世證故名近。復次捨近法得故名近。近",
    "T28n1546_017:0123c25": "法名現在，聖人捨現在法入涅槃故名近。尊",
    "T28n1546_017:0123c26": "者瞿沙說曰：精勤次第趣向，修正方便者，得",
    "T28n1546_017:0123c27": "故名近。復次聖道所依身定故，此法不爾，名",
    "T28n1546_017:0123c28": "近。若依此身，應起聖道，餘身不能。涅槃不爾，",
    "T28n1546_017:0123c29": "隨修道所依身則能證，是名為近。問曰：何故",
    "T28n1546_017:0124a01": "名妙耶？如道亦是妙，何以獨稱涅槃為妙？波",
    "T28n1546_017:0124a02": "伽羅那所說：云何妙法？無漏善法是也。答曰：",
    "T28n1546_017:0124a03": "道雖是妙，涅槃是妙中妙。復次道雖是妙，雜",
    "T28n1546_017:0124a04": "無常過故，涅槃不爾。復次道有對治厭惡善",
    "T28n1546_017:0124a05": "根故，如空空三昧、無相無相三昧、無願無願",
    "T28n1546_017:0124a06": "三昧，無有善法能厭惡涅槃者，故名為妙。問",
    "T28n1546_017:0124a07": "曰：涅槃何故名離耶？如道亦是離相。如波伽",
    "T28n1546_017:0124a08": "羅那所說：云何離法？答言：欲界繫，或色無色",
    "T28n1546_017:0124a09": "界繫，出要寂靜善定、學法無學法、數滅等法",
    "T28n1546_017:0124a10": "是也。答曰：涅槃唯是離，道是離是可離。復",
    "T28n1546_017:0124a11": "次捨一切法故言離。有漏法有二種捨：一者",
    "T28n1546_017:0124a12": "離欲捨；二者棄捨。無漏有為法雖無離欲捨，",
    "T28n1546_017:0124a13": "而有棄捨；涅槃無離欲捨亦無棄捨。復次第",
    "T28n1546_017:0124a14": "一義是離。以色故離欲，以無色故離色。諸有",
    "T28n1546_017:0124a15": "所作、諸有所思，以涅槃故離。",
    "T28n1546_017:0124a16": "云何非數滅？答曰：是滅非解脫。問曰：何故名",
    "T28n1546_017:0124a17": "非數滅？答曰：不以功作而得，是名非數滅。所",
    "T28n1546_017:0124a18": "以者何？如人住此，四方所有色聲香味觸是",
    "T28n1546_017:0124a19": "五識身所緣法，不以功作而住、不生法中，故",
    "T28n1546_017:0124a20": "非數滅。問曰：以何法能得此法耶？答曰：或有",
    "T28n1546_017:0124a21": "說者，以過去未來陰入界，非現在世。所以者",
    "T28n1546_017:0124a22": "何？以陰入界現在身中可得故。如此說者，一",
    "T28n1546_017:0124a23": "一剎那中有失有得，剎那生時失、剎那滅時",
    "T28n1546_017:0124a24": "得。復有說者，未來世中得，非過去。所以者何？",
    "T28n1546_017:0124a25": "過去諸陰曾在身中，今日陰即在身故。此說",
    "T28n1546_017:0124a26": "亦有過。所以者何？未來法生時，此法亦捨故。",
    "T28n1546_017:0124a27": "評曰：於未來不生法中得，如是說者好，以是",
    "T28n1546_017:0124a28": "故一切時常增益。問曰：數滅多、非數滅多耶？",
    "T28n1546_017:0124a29": "答曰：或有說者，數滅多，非數滅少。所以者",
    "T28n1546_017:0124b01": "何？數滅於過去未來現在法中得，非數滅唯",
    "T28n1546_017:0124b02": "未來不生法中得故。復有說者，非數滅多，數",
    "T28n1546_017:0124b03": "滅少。所以者何？非數滅有漏無漏法中得，數",
    "T28n1546_017:0124b04": "滅唯有漏法中得故。評曰：應作是說：此二法",
    "T28n1546_017:0124b05": "俱無量無邊，以是事故應作四句。有法是數",
    "T28n1546_017:0124b06": "滅所得非非數滅所得，有法非數滅所得非",
    "T28n1546_017:0124b07": "是數滅所得，有法亦數滅所得亦非數滅所",
    "T28n1546_017:0124b08": "得，有法非數滅所得亦非非數滅所得。初句",
    "T28n1546_017:0124b09": "者，過去現在有漏法及未來世生者是也。第",
    "T28n1546_017:0124b10": "二句者，未來世不生無漏法是也。第三句者，",
    "T28n1546_017:0124b11": "謂未來世不生有漏法是。第四句者，謂過去",
    "T28n1546_017:0124b12": "現在無漏法、未來世必生無漏法是也。",
    "T28n1546_017:0124b13": "如住此凡夫人得五道中五識，非數滅。所以",
    "T28n1546_017:0124b14": "者何？彼中所有色聲香味觸緣彼識住，在不",
    "T28n1546_017:0124b15": "生法中故，是以得彼非數滅。如此處色聲香",
    "T28n1546_017:0124b16": "味觸，彼五處眾生亦於此得非數滅。若惡道",
    "T28n1546_017:0124b17": "分已斷者，彼盡得惡道中非數滅。問曰：誰能",
    "T28n1546_017:0124b18": "斷惡道？答曰：或是布施、或是持戒、或是聞",
    "T28n1546_017:0124b19": "慧，或是思慧，如不淨、阿那般那、念處，或是修",
    "T28n1546_017:0124b20": "慧，如煗法、頂法至忍必斷。尊者婆檀陀說曰：",
    "T28n1546_017:0124b21": "若不因覺知緣起法則不斷惡道。此說云何？",
    "T28n1546_017:0124b22": "言覺知緣起法者盡是無漏道。評曰：不應作",
    "T28n1546_017:0124b23": "是說。如是說者好：或以布施、或以持戒得惡",
    "T28n1546_017:0124b24": "道非數滅，乃至以頂得惡道非數滅。自有眾",
    "T28n1546_017:0124b25": "生得如上善根惡道分斷，鈍根者乃至忍斷。",
    "T28n1546_017:0124b26": "問曰：為一時得三惡道非數滅、為次第得耶？",
    "T28n1546_017:0124b27": "答曰：或有說者，三種一時得。問曰：若爾者，提",
    "T28n1546_017:0124b28": "婆達多生地獄中，豈非得餓鬼、畜生非數滅",
    "T28n1546_017:0124b29": "耶？答曰：唯除地獄一生分，餘地獄生分及",
    "T28n1546_017:0124c01": "餓鬼、畜生分一時得。評曰：若起達分善根斷",
    "T28n1546_017:0124c02": "惡道者，一切惡道得非數滅。若施等斷惡道，",
    "T28n1546_017:0124c03": "此則不定。若斷地獄，則得地獄非數滅，餘則",
    "T28n1546_017:0124c04": "不定。餘趣亦如是。若以達分善根斷惡道",
    "T28n1546_017:0124c05": "者，彼惡道一時非數滅。",
    "T28n1546_017:0124c06": "已說得惡道非數滅，復云何得生處非數滅？",
    "T28n1546_017:0124c07": "答曰：住增上忍時，除人天中七生分、色無色",
    "T28n1546_017:0124c08": "界一切處一生分，其餘諸生皆得非數滅。須",
    "T28n1546_017:0124c09": "陀洹趣斯陀含果，住方便道不起，得斯陀含、",
    "T28n1546_017:0124c10": "得欲界六生分非數滅；若起得者，住第六無",
    "T28n1546_017:0124c11": "礙道時得也。若斯陀含趣阿那含果，住方便",
    "T28n1546_017:0124c12": "道不起，得阿那含、得欲界一生分非數滅。最",
    "T28n1546_017:0124c13": "後無礙道，當得欲界一切生分數滅。若起得",
    "T28n1546_017:0124c14": "者，最後無礙道得欲界一生分非數滅，當得",
    "T28n1546_017:0124c15": "欲界一切生分數滅。離初禪欲時，若是不退",
    "T28n1546_017:0124c16": "法，住方便道不起者，得初禪二分二生分非",
    "T28n1546_017:0124c17": "數滅。最後無礙道，當得初禪一切生分數滅。",
    "T28n1546_017:0124c18": "若起者，最後無礙道得二生分非數滅，當得",
    "T28n1546_017:0124c19": "一切生分數滅。若是退法，若起若不起，最後",
    "T28n1546_017:0124c20": "無礙道當得初禪地一切生分數滅，不得非",
    "T28n1546_017:0124c21": "數滅。乃至離無所有處欲，說亦如是。若離非",
    "T28n1546_017:0124c22": "想非非想處欲，若是不退，住方便道不起者，",
    "T28n1546_017:0124c23": "得非想非非想處一生分非數滅，最後無礙",
    "T28n1546_017:0124c24": "道當得非想非非想處一切生分數滅。若起",
    "T28n1546_017:0124c25": "者，最後無礙道得非想非非想處一生分非",
    "T28n1546_017:0124c26": "數滅，當得一切生分數滅。若是退法，不起離",
    "T28n1546_017:0124c27": "欲者，住方便道，得八地餘生分非數滅，最後",
    "T28n1546_017:0124c28": "無礙道當得非想非非想處一切生分數滅。",
    "T28n1546_017:0124c29": "若起者，最後無礙道得八地中餘生分非數",
    "T28n1546_017:0125a01": "滅，當得非想非非想處一切生分數滅。",
    "T28n1546_017:0125a02": "已說生處，諸煩惱復云何？答曰：住增上忍時，",
    "T28n1546_017:0125a03": "得三界見道所斷煩惱非數滅，隨無礙道隨",
    "T28n1546_017:0125a04": "種當得數滅。若是聖人、是不退法、是不起、離",
    "T28n1546_017:0125a05": "欲界欲、隨所斷種、住方便道，得非數滅。隨無",
    "T28n1546_017:0125a06": "礙道隨種，當得數滅。若起者，隨無礙道隨種，",
    "T28n1546_017:0125a07": "得非數滅，當得數滅。若是退法，若起若不起，",
    "T28n1546_017:0125a08": "隨無礙道隨種，不得非數滅，當得數滅。乃至",
    "T28n1546_017:0125a09": "離非想非非想處欲，說亦如是。問曰：退法者，",
    "T28n1546_017:0125a10": "於諸煩惱何時得非數滅？答曰：或有說者，若",
    "T28n1546_017:0125a11": "信解脫轉根得見到時，解脫轉根得不動。評",
    "T28n1546_017:0125a12": "曰：應作是說：若得決定更不退，爾時得諸煩",
    "T28n1546_017:0125a13": "惱非數滅。以是事故，而作四句。或有煩惱先",
    "T28n1546_017:0125a14": "得非數滅後得數滅，先得數滅後得非數滅，",
    "T28n1546_017:0125a15": "或有俱得，或有俱不得。初句者，住增上忍，於",
    "T28n1546_017:0125a16": "三界見道所斷煩惱，是不退法、不起離欲，住",
    "T28n1546_017:0125a17": "方便道修道所斷煩惱，是謂先得非數滅後",
    "T28n1546_017:0125a18": "得數滅。第二句者，若是退法，三界修道所斷",
    "T28n1546_017:0125a19": "煩惱，是謂先得數滅後得非數滅。第三句者，",
    "T28n1546_017:0125a20": "若是不退法，起離欲，隨無礙道、隨種，得非數",
    "T28n1546_017:0125a21": "滅得數滅。復有離欲界欲斷上上煩惱時，染",
    "T28n1546_017:0125a22": "污五識身於所緣得非數滅。得數滅，乃至離",
    "T28n1546_017:0125a23": "八種欲亦如是。若斷下下煩惱時，彼下下染",
    "T28n1546_017:0125a24": "污五識身，於所緣得非數滅得數滅，亦得欲",
    "T28n1546_017:0125a25": "界善不隱沒無記行數滅。離初禪欲，斷上上",
    "T28n1546_017:0125a26": "煩惱，彼上上染污三識身，於所緣得非數滅",
    "T28n1546_017:0125a27": "得數滅，離八種欲亦如是。若斷下下煩惱時，",
    "T28n1546_017:0125a28": "彼初禪下下染污三識身，於所緣得非數滅",
    "T28n1546_017:0125a29": "得數滅，亦得初禪地善不隱沒無記行數滅。",
    "T28n1546_017:0125b01": "是謂俱得。第四句者，除上爾所事。",
    "T28n1546_017:0125b02": "已說煩惱，道復云何？答曰：堅信人行堅信",
    "T28n1546_017:0125b03": "道時，於堅法道得非數滅。堅法人行堅法道",
    "T28n1546_017:0125b04": "時，於堅信道得非數滅。見到人行見到道時，",
    "T28n1546_017:0125b05": "於信解脫道得非數滅。非時解脫人行非時",
    "T28n1546_017:0125b06": "解脫道時，於時解脫道得非數滅。聲聞人於",
    "T28n1546_017:0125b07": "聲聞道決定者，於辟支佛道、佛道得非數滅。",
    "T28n1546_017:0125b08": "辟支佛人於辟支佛道決定者，於佛道、聲聞",
    "T28n1546_017:0125b09": "道得非數滅。求佛道者於佛道決定時，於聲",
    "T28n1546_017:0125b10": "聞辟支佛道得非數滅。阿羅漢有六種：一、退",
    "T28n1546_017:0125b11": "法；二、思法；三、護法；四、等住；五、能勝進；六、不",
    "T28n1546_017:0125b12": "動。問曰：此諸阿羅漢於何時得非數滅耶？答",
    "T28n1546_017:0125b13": "曰：若退法者，於退法決定者，於五種得非數",
    "T28n1546_017:0125b14": "滅，若不決定者不得。乃至能勝進說亦如是。",
    "T28n1546_017:0125b15": "不動法者，得不動法，於五種道得非數滅。",
    "T28n1546_017:0125b16": "問曰：非數滅皆是勝進時得，何以不是道果",
    "T28n1546_017:0125b17": "耶？答曰：本離欲時，不為此法作方便得故。若",
    "T28n1546_017:0125b18": "當為非數滅作方便者，非數滅則不可得。所",
    "T28n1546_017:0125b19": "以者何？若心貪著有，是人不能過三惡道；若",
    "T28n1546_017:0125b20": "心為涅槃，能過惡道。",
    "T28n1546_017:0125b21": "問曰：非數滅得是何心果？答曰：或有說者，",
    "T28n1546_017:0125b22": "是造受生處心果。復有說者，若心能使生相",
    "T28n1546_017:0125b23": "續，是彼心功用果。評曰：應作是說：隨住何心",
    "T28n1546_017:0125b24": "得非數滅，即彼心果。問曰：於何法得非數滅？",
    "T28n1546_017:0125b25": "答曰：於三界繫及不繫法中得。生欲界於此",
    "T28n1546_017:0125b26": "四法中得，生色無色界亦如是。非數滅得，隨",
    "T28n1546_017:0125b27": "生何地即彼地繫。",
    "T28n1546_017:0125b28": "問曰：非數滅於何法得增長耶？答曰：生欲界",
    "T28n1546_017:0125b29": "中，於欲界繫五識身而得增長，亦有緣現在",
    "T28n1546_017:0125c01": "欲界意識身而得增長，然微細難現；於色界",
    "T28n1546_017:0125c02": "三識無量解脫勝處一切處而得增長；無色",
    "T28n1546_017:0125c03": "界唯一切處。生色界中，欲界五識身而得",
    "T28n1546_017:0125c04": "增長，意識亦得增長，然微細難現；色界三識",
    "T28n1546_017:0125c05": "無量解脫勝處一切處而得增長；無色界唯",
    "T28n1546_017:0125c06": "一切處。生色界中，於欲界五識、色界三識無",
    "T28n1546_017:0125c07": "量解脫勝處一切處而得增長。",
    "T28n1546_017:0125c08": "問曰：聖人生色界中，於欲界繫何法中得非",
    "T28n1546_017:0125c09": "數滅耶？答曰：初禪命終生二禪中，初禪果",
    "T28n1546_017:0125c10": "欲界變化心得非數滅。若生三禪中，初禪、二",
    "T28n1546_017:0125c11": "禪果欲界變化心得非數滅。若生第四禪中，",
    "T28n1546_017:0125c12": "初禪、二禪、三禪果欲界變化心得非數滅。乃",
    "T28n1546_017:0125c13": "至第三禪命終生第四禪中，第三禪果欲界",
    "T28n1546_017:0125c14": "變化心得非數滅。問曰：色界命終生無色界",
    "T28n1546_017:0125c15": "中，於欲界繫何法中得非數滅耶？答曰：若初",
    "T28n1546_017:0125c16": "禪命終生無色中，四禪果欲界變化心得非",
    "T28n1546_017:0125c17": "數滅。第二禪命終生無色中，三禪果欲界變",
    "T28n1546_017:0125c18": "化心得非數滅。第三禪命終生無色中，二禪",
    "T28n1546_017:0125c19": "果欲界變化心得非數滅。第四禪命終生無",
    "T28n1546_017:0125c20": "色中，一禪果欲界變化心得非數滅。聖人生",
    "T28n1546_017:0125c21": "無色界中，於欲色界繫法不得非數滅。所以",
    "T28n1546_017:0125c22": "者何？先已得故。",
    "T28n1546_017:0125c23": "問曰：先入涅槃阿羅漢得非數滅多、後入涅",
    "T28n1546_017:0125c24": "槃阿羅漢得非數滅多耶？答曰：前入涅槃者",
    "T28n1546_017:0125c25": "多。迦葉佛時入涅槃者則多釋迦牟尼佛時",
    "T28n1546_017:0125c26": "入涅槃者，釋迦牟尼佛時入涅槃者則多彌",
    "T28n1546_017:0125c27": "勒佛時入涅槃者。問曰：何等阿羅漢成就非",
    "T28n1546_017:0125c28": "數滅最多？答曰：生無色界阿羅漢住最後心",
    "T28n1546_017:0125c29": "者，於一切法得非數滅多。頗有陰界入永滅",
    "T28n1546_017:0126a01": "而不得非數滅耶？答曰：有，謂阿羅漢住最後",
    "T28n1546_017:0126a02": "心。評曰：不應作是說。所以者何？無有陰界入",
    "T28n1546_017:0126a03": "永滅而不得非數滅者。問曰：阿羅漢住最後",
    "T28n1546_017:0126a04": "心時，非是不得非數滅耶？答曰：非不得。所",
    "T28n1546_017:0126a05": "以者何？阿羅漢若決定欲入涅槃時，爾時除",
    "T28n1546_017:0126a06": "若五心六心當起現在前，餘陰界入悉得非",
    "T28n1546_017:0126a07": "數滅。",
    "T28n1546_017:0126a08": "世尊說有二涅槃界，謂有餘身涅槃界、無餘",
    "T28n1546_017:0126a09": "身涅槃界，乃至廣說。問曰：何故作此論？答曰：",
    "T28n1546_017:0126a10": "上說。云何數滅？答曰：若滅是解脫，彼數滅有",
    "T28n1546_017:0126a11": "二種：一是有餘身涅槃界、二是無餘身涅槃",
    "T28n1546_017:0126a12": "界。未說云何有餘身涅槃界、無餘身涅槃界，",
    "T28n1546_017:0126a13": "今欲說故，而作此論。復有說有餘身涅槃界",
    "T28n1546_017:0126a14": "有體、無餘身涅槃界無體。復有說有餘身涅",
    "T28n1546_017:0126a15": "槃界是善、無餘身涅槃界是無記。復有說有",
    "T28n1546_017:0126a16": "餘身涅槃界是道果、無餘身涅槃界非道果。",
    "T28n1546_017:0126a17": "復有說有餘身涅槃界是諦所攝、無餘身涅",
    "T28n1546_017:0126a18": "槃界非諦所攝。復有說有餘身涅槃界是有",
    "T28n1546_017:0126a19": "為、無餘身涅槃界是無為。有漏無漏亦如是。",
    "T28n1546_017:0126a20": "為止如是說者，意欲明此義俱是無漏。以是",
    "T28n1546_017:0126a21": "事故，為止他義、欲顯己義，乃至廣說，而作此",
    "T28n1546_017:0126a22": "論。云何有餘身涅槃界？答曰：阿羅漢住壽，四",
    "T28n1546_017:0126a23": "大未滅，乃至廣說。四大者，即四大是也。諸根",
    "T28n1546_017:0126a24": "者，造色是也。相續心者，是心心數法也。若此",
    "T28n1546_017:0126a25": "四大造色、心心數法未滅，是有餘身涅槃界。",
    "T28n1546_017:0126a26": "復有說者，四大是四大身，諸根即諸根，相續",
    "T28n1546_017:0126a27": "心是覺性。若身諸根、覺性未滅，是有餘身涅",
    "T28n1546_017:0126a28": "槃界。如是等諸有餘故，名有餘身涅槃界。身",
    "T28n1546_017:0126a29": "有二種：一、煩惱身；二、生身，雖無煩惱身而",
    "T28n1546_017:0126b01": "有生身。復有說者，身有二種：有染污、不染污。",
    "T28n1546_017:0126b02": "染污已盡，唯有不染污，是故說四大等。有餘",
    "T28n1546_017:0126b03": "故言有餘。四大為生何法？謂生造色。依造色",
    "T28n1546_017:0126b04": "能生心心數法，乃至廣說。彼斷一切結得作",
    "T28n1546_017:0126b05": "證，是名有餘身涅槃界。云何無餘身涅槃界？",
    "T28n1546_017:0126b06": "若阿羅漢已入涅槃四大滅，乃至廣說。四大",
    "T28n1546_017:0126b07": "者即四大，諸根者是造色，相續心者是心心",
    "T28n1546_017:0126b08": "數法。若此四大、諸根、心心數法滅，是名無餘",
    "T28n1546_017:0126b09": "身涅槃界。復有說者，四大身諸根即諸根，",
    "T28n1546_017:0126b10": "相續心是覺性。若身諸根、覺性滅，是名無餘",
    "T28n1546_017:0126b11": "身涅槃界。問曰：此文不應作是說：身諸根覺",
    "T28n1546_017:0126b12": "性滅，名無餘身涅槃界。應作是說：阿羅漢斷",
    "T28n1546_017:0126b13": "一切結盡入於涅槃，是名無餘身涅槃界。而",
    "T28n1546_017:0126b14": "不說者，有何意耶？答曰：彼尊者依世俗言說，",
    "T28n1546_017:0126b15": "信經故而作是說。阿羅漢死時，風大能損火",
    "T28n1546_017:0126b16": "大，火大損故飲食不消，飲食不消故四大羸，",
    "T28n1546_017:0126b17": "四大羸故諸根亦劣，諸根劣故不能與心心",
    "T28n1546_017:0126b18": "數法作所依，心心數法無所依故則不生，心",
    "T28n1546_017:0126b19": "心數法不生便是無餘身涅槃界。身有二種：",
    "T28n1546_017:0126b20": "一者生身；二煩惱身。彼二種身俱滅，是名無",
    "T28n1546_017:0126b21": "餘身涅槃界。復有說者，身有二種，謂染污、不",
    "T28n1546_017:0126b22": "染污。二種身俱滅，一切結使斷，是名無餘身",
    "T28n1546_017:0126b23": "涅槃界。問曰：此中何以不說斷一切結得作",
    "T28n1546_017:0126b24": "證耶？答曰：以現在得作證故，言得作證。彼時",
    "T28n1546_017:0126b25": "現在得滅故，不言得作證。復有說者，有眾生",
    "T28n1546_017:0126b26": "處，有得誰得此得？言是提婆達多、延若達多。",
    "T28n1546_017:0126b27": "彼中無如是眾生差別故，唯此法性，是故不",
    "T28n1546_017:0126b28": "說得作證等。",
    "T28n1546_017:0126b29": "問曰：凡夫人學人斷，為是有餘身涅槃界、",
    "T28n1546_017:0126c01": "為是無餘身涅槃界耶？答曰：亦不名有餘身",
    "T28n1546_017:0126c02": "涅槃界，亦不名無餘身涅槃界，但名為斷，亦",
    "T28n1546_017:0126c03": "名無、亦名為滅、亦名為諦少分，是斷智少",
    "T28n1546_017:0126c04": "分、非斷智少分，是沙門果少分、非沙門果。",
    "T28n1546_017:0126c05": "問曰：頗有阿羅漢不住有餘身涅槃界、不住",
    "T28n1546_017:0126c06": "無餘身涅槃界耶？答曰：如經本所說有。如說：",
    "T28n1546_017:0126c07": "具三事者，名有餘身涅槃界；無三事者，名無",
    "T28n1546_017:0126c08": "餘身涅槃界。生色界阿羅漢，入滅盡定，唯有",
    "T28n1546_017:0126c09": "四大諸根，無相續心。生無色界阿羅漢，唯有",
    "T28n1546_017:0126c10": "相續心，無諸根四大。生欲界阿羅漢，唯有四",
    "T28n1546_017:0126c11": "大相續心，有諸根不具者。評曰：如是諸阿羅",
    "T28n1546_017:0126c12": "漢，皆當言住有餘身涅槃界。經文應如是說：",
    "T28n1546_017:0126c13": "云何住有餘身涅槃界？答曰：阿羅漢住壽，一",
    "T28n1546_017:0126c14": "切結盡得作證。云何無餘身涅槃界？答曰：阿",
    "T28n1546_017:0126c15": "羅漢一切結盡入涅槃。若作是說，盡攝生欲",
    "T28n1546_017:0126c16": "界生色無色界、有心無心、具根不具根者。",
    "T28n1546_017:0126c17": "涅槃當言學耶？乃至廣說。問曰：何故作此論？",
    "T28n1546_017:0126c18": "答曰：先說數滅是二種涅槃界，乃至廣說。未",
    "T28n1546_017:0126c19": "說是學、無學、非學非無學。今欲說故，而作此",
    "T28n1546_017:0126c20": "論。復次何故作此論者，為止並義者意故。如",
    "T28n1546_017:0126c21": "犢子部說涅槃有三種：是學、無學、非學非無",
    "T28n1546_017:0126c22": "學。若學斷諸結得作證是名學，若無學斷諸",
    "T28n1546_017:0126c23": "結得作證是名無學，若非學非無學斷諸結",
    "T28n1546_017:0126c24": "得作證是名非學非無學。為止如是說者意，",
    "T28n1546_017:0126c25": "欲顯己義故而作此論。",
    "T28n1546_017:0126c26": "涅槃當言學、無學、非學非無學耶？答曰：涅槃",
    "T28n1546_017:0126c27": "當言非學非無學。復有說者，涅槃是學、無學、",
    "T28n1546_017:0126c28": "非學非無學者，此是犢子部所說。所以者何？",
    "T28n1546_017:0126c29": "彼說涅槃有三種性，若學斷諸結得作證是",
    "T28n1546_017:0127a01": "名學也，無學、非學非無學說亦如是。作如是",
    "T28n1546_017:0127a02": "說者則有大過。云何一解脫體為三得所得，",
    "T28n1546_017:0127a03": "便有三性。如我義者，如此文、如此義、如此",
    "T28n1546_017:0127a04": "論、如我等意，涅槃是非學非無學。此是尊者",
    "T28n1546_017:0127a05": "迦旃延子欲顯己義、經本，應齊作是說，不應",
    "T28n1546_017:0127a06": "作餘說。所以者何？若作餘說，育多婆提所說",
    "T28n1546_017:0127a07": "有過。復有說者，應作餘說。所以者何？毘婆闍",
    "T28n1546_017:0127a08": "婆提問育多婆提：如是汝說涅槃是非學非",
    "T28n1546_017:0127a09": "無學耶？此是問亦是定言。所以者何？若不定",
    "T28n1546_017:0127a10": "他言說說他過者，是則不可。育多婆提答言：",
    "T28n1546_017:0127a11": "如是。毘婆闍婆提復作是難：於意云何？若先",
    "T28n1546_017:0127a12": "以世俗道斷結作證，乃至廣說。得阿那含果，",
    "T28n1546_017:0127a13": "彼是學耶？育多婆提答言：不也。所以者何？我",
    "T28n1546_017:0127a14": "說涅槃是非學非無學。育多婆提欲說毘婆",
    "T28n1546_017:0127a15": "闍婆提過，若當先以世俗道斷結得作證，乃",
    "T28n1546_017:0127a16": "至廣說。乃至得阿那含果彼是學者，本應是",
    "T28n1546_017:0127a17": "學。若不得果而是學者，此事不可。趣阿羅",
    "T28n1546_017:0127a18": "漢斷結作證、阿羅漢斷結作證退，說亦如是。",
    "T28n1546_017:0127a19": "育多婆提於他法中不順義者，集置一處而",
    "T28n1546_017:0127a20": "說其過。若當涅槃是非學非無學復作學、學",
    "T28n1546_017:0127a21": "作無學、無學作學者，是則不定。若不定者，則",
    "T28n1546_017:0127a22": "是無常。若無常者，有為無為無有差別。所以",
    "T28n1546_017:0127a23": "者何？涅槃未曾作非學非無學復作學、學作",
    "T28n1546_017:0127a24": "無學、無學作學。以是故，涅槃於一切時是常、",
    "T28n1546_017:0127a25": "是寂滅、是非學非無學。廣說如經本。復有說",
    "T28n1546_017:0127a26": "者，育多婆提欲說毘婆闍婆提過。毘婆闍婆",
    "T28n1546_017:0127a27": "提有二種過：一說涅槃是非學非無學復作",
    "T28n1546_017:0127a28": "學、學作無學、無學作學；二說涅槃是非學非",
    "T28n1546_017:0127a29": "無學者常是非學非無學、學常是學、無學常",
    "T28n1546_017:0127b01": "是無學。育多婆提難毘婆闍婆提言：涅槃是",
    "T28n1546_017:0127b02": "非學非無學復作學、學作無學、無學作學者，",
    "T28n1546_017:0127b03": "如是汝說涅槃是非學非無學然後作學耶？",
    "T28n1546_017:0127b04": "毘婆闍婆提答言：如是。育多婆提復難毘婆",
    "T28n1546_017:0127b05": "闍婆提言：於意云何？若先以世俗道，乃至廣",
    "T28n1546_017:0127b06": "說。後見四聖諦得阿那含果，彼是學耶？毘婆",
    "T28n1546_017:0127b07": "闍婆提答言：如是。所以者何？我說涅槃是非",
    "T28n1546_017:0127b08": "學非無學復作學故。育多婆提復問毘婆闍",
    "T28n1546_017:0127b09": "婆提言：汝意云何？先以世俗道斷結得作證",
    "T28n1546_017:0127b10": "是非學非無學，即彼非學非無學作學耶？毘",
    "T28n1546_017:0127b11": "婆闍婆提答言：如是。所以者何？我說非學非",
    "T28n1546_017:0127b12": "無學後作學故。育多婆提復說毘婆闍婆提",
    "T28n1546_017:0127b13": "過：若先以世俗道斷結得作證，後得阿那含",
    "T28n1546_017:0127b14": "果當是學者，本應是學。若不得果而是學者，",
    "T28n1546_017:0127b15": "是則不可。育多婆提復難毘婆闍婆提言：趣",
    "T28n1546_017:0127b16": "阿羅漢斷結得作證是學，後作無學阿羅漢，",
    "T28n1546_017:0127b17": "斷結得作證，退作學，說亦如是。育多婆提於",
    "T28n1546_017:0127b18": "他法中不順義者，集置一處說過如上。若說",
    "T28n1546_017:0127b19": "涅槃是非學非無學常是非學非無學，乃至無",
    "T28n1546_017:0127b20": "學常是無學者，育多婆提難毘婆闍婆提言：",
    "T28n1546_017:0127b21": "汝說涅槃有三種耶？答曰：如是。育多婆提",
    "T28n1546_017:0127b22": "難毘婆闍婆提言：於意云何？若先以世俗道",
    "T28n1546_017:0127b23": "斷欲愛恚，未見真諦欲得見故懃修方便，修",
    "T28n1546_017:0127b24": "方便時得見真諦得阿那含，彼是學耶？答曰：",
    "T28n1546_017:0127b25": "如是。所以者何？我說涅槃有三種故。育多婆",
    "T28n1546_017:0127b26": "提難毘婆闍婆提言：於意云何？若先以世俗",
    "T28n1546_017:0127b27": "道斷結作證是非學非無學，後得阿那含果",
    "T28n1546_017:0127b28": "即是學耶？答言：不也。所以者何？我說涅槃是",
    "T28n1546_017:0127b29": "非學非無學常是非學非無學，乃至廣說。毘",
    "T28n1546_017:0127c01": "婆闍婆提反難育多婆提：若當涅槃是非學",
    "T28n1546_017:0127c02": "非無學後作學者，未得阿那含果時本應是",
    "T28n1546_017:0127c03": "學。育多婆提欲去此過故，若不得阿那含果",
    "T28n1546_017:0127c04": "而是學者，此則不可。育多婆提復難毘婆闍",
    "T28n1546_017:0127c05": "婆提：若趣阿羅漢果斷結作證，阿羅漢斷結",
    "T28n1546_017:0127c06": "作證退，說亦如是。育多婆提於他法中不順",
    "T28n1546_017:0127c07": "義者，集置一處而說其過。若當涅槃是非學",
    "T28n1546_017:0127c08": "非無學後作學、學作無學、無學作學，非學非無",
    "T28n1546_017:0127c09": "學常是非學非無學，乃至無學常是無學者，是",
    "T28n1546_017:0127c10": "則不定。若不定者則是無常，若無常者有為",
    "T28n1546_017:0127c11": "無為無有差別。涅槃未曾作非學非無學後",
    "T28n1546_017:0127c12": "作學、學作無學、無學作學，非學非無學常是非",
    "T28n1546_017:0127c13": "學非無學，乃至無學常是無學。以是事故，涅",
    "T28n1546_017:0127c14": "槃於一切時是常，是寂滅、非學非無學。廣說",
    "T28n1546_017:0127c15": "如經本。問曰：所說得，復有得不耶？若當有",
    "T28n1546_017:0127c16": "者，得復有得，便為無窮。若無窮者，無成就此",
    "T28n1546_017:0127c17": "得者。答曰：應作此論：得復有得。問曰：若然",
    "T28n1546_017:0127c18": "者是則無窮。答曰：無窮有何過？未來世寬，能",
    "T28n1546_017:0127c19": "容此得，以生死法無窮故。得亦復然。是故難",
    "T28n1546_017:0127c20": "斷、難除、難過眾苦相續，猶如連鎖。復有說者，",
    "T28n1546_017:0127c21": "以俱在一世一剎那中故非無窮。評曰：應作",
    "T28n1546_017:0127c22": "是說：法生時三法俱生，謂法、得、得得。以得故",
    "T28n1546_017:0127c23": "成就彼法及得得，以得得故成就得，是故非",
    "T28n1546_017:0127c24": "無窮。以是事故，而作此論。",
    "T28n1546_017:0127c25": "頗有行陰、色陰同於一得耶？答曰：有，所謂色",
    "T28n1546_017:0127c26": "得得是也。乃至行陰、識陰，說亦如是。有為、無",
    "T28n1546_017:0127c27": "為亦同一得。所以者何？無為得得。無為及得",
    "T28n1546_017:0127c28": "得，是名有為無為同共一得。問曰：有成就過",
    "T28n1546_017:0127c29": "去未來得不？若成就者，云何非是無窮。所以",
    "T28n1546_017:0128a01": "者何？法生時，法、得、得得俱生。此三滅已，便生",
    "T28n1546_017:0128a02": "六得：三是得，三是得得。是六生十二，十二生",
    "T28n1546_017:0128a03": "二十四，乃至無量無邊。若不成就者，定揵度",
    "T28n1546_017:0128a04": "又云何通耶？如說：無色界命終，生欲界中",
    "T28n1546_017:0128a05": "所得陰界入四大、善不善無記根、結縛使纏",
    "T28n1546_017:0128a06": "煩惱，當言本得得、本不得得？答曰：善染污當",
    "T28n1546_017:0128a07": "言本得得，報當言本不得得，彼得亦有善亦",
    "T28n1546_017:0128a08": "有染污。復有說者，有成就過去未來得者。問",
    "T28n1546_017:0128a09": "曰：若然者，云何非是無窮？答曰：假令無窮，復",
    "T28n1546_017:0128a10": "有何過？未來世窮無容處耶？以生死是無窮",
    "T28n1546_017:0128a11": "故，難斷、難除、難過眾苦相續，猶如連鎖。復有",
    "T28n1546_017:0128a12": "說者，無有成就者。問曰：若然者，如說無色界",
    "T28n1546_017:0128a13": "命終生欲界，乃至廣說。此文云何通耶？答曰：",
    "T28n1546_017:0128a14": "此文不說得，說得所不攝法。評曰：不應作是",
    "T28n1546_017:0128a15": "說。應作是說；有成就過去未來得者。所以者",
    "T28n1546_017:0128a16": "何？以得故。沙門果有差別，若不成就過去未",
    "T28n1546_017:0128a17": "來得者，一一剎那沙門果亦得亦捨，修梵行",
    "T28n1546_017:0128a18": "者則無休息心。復更有過，以三事故捨於聖",
    "T28n1546_017:0128a19": "道：一、退；二、轉根；三、得果。不因此三，亦捨聖",
    "T28n1546_017:0128a20": "道，然無是處，是故有成就過去未來得者。苦",
    "T28n1546_017:0128a21": "法忍有十五得：一是苦法忍俱，二是苦法智",
    "T28n1546_017:0128a22": "俱，乃至道比忍俱有十五。乃至無學初智，除",
    "T28n1546_017:0128a23": "其自體，盡是因，廣說如上。苦集諦得，苦集諦",
    "T28n1546_017:0128a24": "攝；滅諦得，三諦攝；道諦得，即道諦攝。苦集",
    "T28n1546_017:0128a25": "道諦三世攝，彼得亦三世攝；滅諦不在三世",
    "T28n1546_017:0128a26": "得、三世攝。苦集諦是善不善無記，彼得亦是",
    "T28n1546_017:0128a27": "善不善無記；滅道諦是善，彼得亦是善。苦集",
    "T28n1546_017:0128a28": "諦是三界繫，彼得亦三界繫；滅諦是不繫，彼",
    "T28n1546_017:0128a29": "得是色無色界繫，亦是不繫。道諦是不繫，得",
    "T28n1546_017:0128b01": "亦是不繫。苦集諦是非學非無學，彼得亦是",
    "T28n1546_017:0128b02": "非學非無學；滅諦是非學非無學，彼得是學",
    "T28n1546_017:0128b03": "無學非學非無學；道諦是學無學，彼得亦是",
    "T28n1546_017:0128b04": "學無學。苦集諦是見道修道斷，彼得亦是見",
    "T28n1546_017:0128b05": "道修道斷；滅諦是不斷，彼得是修道斷不斷；",
    "T28n1546_017:0128b06": "道諦是不斷，彼得亦是不斷。欲界見道修道",
    "T28n1546_017:0128b07": "所斷，乃至無所有處見道修道所斷解脫得",
    "T28n1546_017:0128b08": "有三種：學、無學、非學非無學。非想非非想處",
    "T28n1546_017:0128b09": "見道所斷修道所斷八種解脫得有二種：學、",
    "T28n1546_017:0128b10": "無學。第九種解脫得是無學。所以者何？彼得",
    "T28n1546_017:0128b11": "與盡智俱生故。",
    "T28n1546_017:0128b12": "問曰：欲界見道修道所斷，乃至非想非非想",
    "T28n1546_017:0128b13": "處見道修道所斷，彼解脫得幾地所攝耶？答",
    "T28n1546_017:0128b14": "曰：或有說者，隨其斷對治道在何地，彼得亦",
    "T28n1546_017:0128b15": "爾。諸作是說，隨其斷對治道所在之地，彼得",
    "T28n1546_017:0128b16": "亦爾者。欲界見道修道所斷解脫得，未至禪",
    "T28n1546_017:0128b17": "所攝；初禪解脫得，三地所攝，謂未至、初禪、中",
    "T28n1546_017:0128b18": "間禪；第二禪者，四地所攝；第三禪者，五地所",
    "T28n1546_017:0128b19": "攝；第四禪見道修道所斷無色見道所斷者，",
    "T28n1546_017:0128b20": "是六地所攝；空處修道所斷者，七地所攝；識",
    "T28n1546_017:0128b21": "處八地；無所有處、非想非非想處九地。復有",
    "T28n1546_017:0128b22": "說者，隨彼過患對治所在之地，彼得亦爾。諸",
    "T28n1546_017:0128b23": "作是說，彼隨有過患對治所在之地，彼得亦",
    "T28n1546_017:0128b24": "爾者，欲色界見道修道所斷解脫得，六地所",
    "T28n1546_017:0128b25": "攝；空處見道修道所斷，七地；識處見道修道",
    "T28n1546_017:0128b26": "所斷，八地；無所有處、非想非非想處見道修",
    "T28n1546_017:0128b27": "道所斷，九地。復有說者，隨地有法智分，彼地",
    "T28n1546_017:0128b28": "亦有欲界見道修道所斷解脫得。若地有比",
    "T28n1546_017:0128b29": "智分，彼亦色無色界見道修道所斷解脫得。",
    "T28n1546_017:0128c01": "諸作是說，隨彼有法智分，彼地亦爾者，欲界",
    "T28n1546_017:0128c02": "見道修道所斷解脫得，六地所攝；色無色界",
    "T28n1546_017:0128c03": "見道修道所斷解脫得，九地所攝。評曰：不應",
    "T28n1546_017:0128c04": "作是說，如前說隨地有斷對治道彼得亦爾",
    "T28n1546_017:0128c05": "者好。",
    "T28n1546_017:0128c06": "問：若以滅道法智離色無色界欲，彼色無色",
    "T28n1546_017:0128c07": "界修道所斷解脫得，為是法智分、為是比智",
    "T28n1546_017:0128c08": "分耶？答曰：或有說，是法智分。所以者何？以是",
    "T28n1546_017:0128c09": "法智所證故。評曰：不應作是說。是比智分。",
    "T28n1546_017:0128c10": "問曰：是法智所證，云何是比智分耶？答曰：雖",
    "T28n1546_017:0128c11": "是法智所證，而以比智所知。然皆是色無色",
    "T28n1546_017:0128c12": "界根本對治，隨以何斷而皆是比智分。",
    "T28n1546_017:0128c13": "問曰：若離五種欲入見道者，苦法忍滅、苦法",
    "T28n1546_017:0128c14": "智生，彼前所斷欲界見苦所斷五種欲、彼剎",
    "T28n1546_017:0128c15": "那中所斷四種欲，彼九種盡是與苦法忍俱",
    "T28n1546_017:0128c16": "生無漏得作證。如是乃至道法忍滅、道法智",
    "T28n1546_017:0128c17": "生，彼前所斷欲界見道所斷五種欲、彼剎那",
    "T28n1546_017:0128c18": "中所斷四種欲彼九種，盡是與道法智俱生無",
    "T28n1546_017:0128c19": "漏得作證。若道比忍滅道比智生，是時得三",
    "T28n1546_017:0128c20": "界見道所斷，與道比智俱生解脫得。彼得欲",
    "T28n1546_017:0128c21": "界修道所斷五種欲無漏解脫得不？尊者僧",
    "T28n1546_017:0128c22": "伽婆修答曰：得。所以者何？以是須陀洹，亦是",
    "T28n1546_017:0128c23": "斯陀含向故。評曰：不應作是說。言不得者好。",
    "T28n1546_017:0128c24": "所以者何？不可說住果時復得趣果道。彼不",
    "T28n1546_017:0128c25": "得趣果道，為以何事言是趣果？問曰：為以何",
    "T28n1546_017:0128c26": "時得彼解脫得耶？答曰：或有說者，若修向斯",
    "T28n1546_017:0128c27": "陀含果方便是時便得。評曰：不應作是說言",
    "T28n1546_017:0128c28": "是時得解脫得。應作是說：若得斯陀含果是",
    "T28n1546_017:0128c29": "時便得。",
    "T28n1546_017:0129a01": "問曰：聖人以世俗道離欲，此道為是曾所得",
    "T28n1546_017:0129a02": "道、為是未曾得道耶？答曰：或有說者，是曾所",
    "T28n1546_017:0129a03": "得道。所以者何？如無始以來所用離欲道，今",
    "T28n1546_017:0129a04": "所用道即是彼道。若以曾所得道，離欲界上",
    "T28n1546_017:0129a05": "上欲時，於離上上欲中得二種解脫得：一是",
    "T28n1546_017:0129a06": "世俗，以曾得者；二是無漏道，未來修故。亦得",
    "T28n1546_017:0129a07": "欲界見道所斷上上煩惱解脫無漏得。問曰：",
    "T28n1546_017:0129a08": "若作是說，是共對治亦是不共對治。所以者",
    "T28n1546_017:0129a09": "何？以曾所得道斷見道修道所斷煩惱同在",
    "T28n1546_017:0129a10": "一處，如斷草束，亦如刻契。斷九種欲，是名",
    "T28n1546_017:0129a11": "共對治道。若聖人以此道斷修道所斷結時，",
    "T28n1546_017:0129a12": "是名不共。答曰：所曾得道唯是共對治。所以",
    "T28n1546_017:0129a13": "者何？以見道所斷結已斷。若當不斷，此亦能",
    "T28n1546_017:0129a14": "斷。復有說者，聖人所用世俗道是未曾得道。",
    "T28n1546_017:0129a15": "所以者何？無始以來所用道異、今所用道異。",
    "T28n1546_017:0129a16": "若作是說，以未曾得道離欲界上上欲時，得",
    "T28n1546_017:0129a17": "二種解脫得：一是世俗；二是無漏。世俗者，以",
    "T28n1546_017:0129a18": "未曾得道故。無漏者，以未來修故。於欲界見",
    "T28n1546_017:0129a19": "道所斷上上煩惱非對治。所以者何？以未曾",
    "T28n1546_017:0129a20": "得此道故。若作是說，則是不共對治。第九解",
    "T28n1546_017:0129a21": "脫道，若未曾得道、已曾得道一時悉得，亦得",
    "T28n1546_017:0129a22": "欲界見道修道所斷漏無漏二種解脫得。問",
    "T28n1546_017:0129a23": "曰：以何等故，第九解脫道，已曾得道，已未",
    "T28n1546_017:0129a24": "曾得道修，餘無礙解脫道何以不修耶？答曰：",
    "T28n1546_017:0129a25": "離欲得地時修異、斷欲道時異。第九解脫道",
    "T28n1546_017:0129a26": "時是離欲得地，是故以曾得道未曾得道修",
    "T28n1546_017:0129a27": "斷欲道時不得地，是故未曾得道修、曾得道",
    "T28n1546_017:0129a28": "不修。以是事故，智揵度所說善通。如說：若成",
    "T28n1546_017:0129a29": "就現在他心智，亦成就過去未來耶？答曰：如",
    "T28n1546_017:0129b01": "是。評曰：如是說者好。以未曾得道離欲，已曾",
    "T28n1546_017:0129b02": "得道未曾得道修。若作是說，以未曾得道離",
    "T28n1546_017:0129b03": "欲，已曾得道未曾得道修者，離欲界修道所",
    "T28n1546_017:0129b04": "斷上上欲時，得三種解脫得：一是世俗曾得",
    "T28n1546_017:0129b05": "道；二未曾得道；三無漏。於見道所斷上上",
    "T28n1546_017:0129b06": "欲得一解脫得，以曾得道故。以是義故，善去",
    "T28n1546_017:0129b07": "不共對治過亦作過說。",
    "T28n1546_017:0129b08": "頗有不退、不得果、不轉根，而於見道所斷結",
    "T28n1546_017:0129b09": "得作證耶？答曰：有。如此所說者是也。如上上",
    "T28n1546_017:0129b10": "煩惱，乃至下下煩惱，說亦如是。如離欲界欲，",
    "T28n1546_017:0129b11": "乃至離無所有處欲，說亦如是。",
    "T28n1546_017:0129b12": "問曰：頗一剎那頃當得信等五根，得而不捨、",
    "T28n1546_017:0129b13": "捨而不得，乃至廣作四句？答曰：有。初句者，向",
    "T28n1546_017:0129b14": "阿那含果住最後無礙道時，當得初禪地善",
    "T28n1546_017:0129b15": "有漏諸根是也。第二句者，欲界悔憂俱根是",
    "T28n1546_017:0129b16": "也。第三句者，無漏諸根，捨無礙道所攝，當得",
    "T28n1546_017:0129b17": "解脫道所攝。第四句者，除上爾所事。問曰：諸",
    "T28n1546_017:0129b18": "得過去，彼法亦過去耶？若法過去，彼得過去",
    "T28n1546_017:0129b19": "耶？乃至廣作四句。答曰：有。初句者，數滅非數",
    "T28n1546_017:0129b20": "滅得在過去，彼法非過去是也。第二句者，過",
    "T28n1546_017:0129b21": "去世非眾生數法是也。第三句者，過去世眾",
    "T28n1546_017:0129b22": "生數法是也。第四句者，虛空、未來現在非眾",
    "T28n1546_017:0129b23": "生數法是也。未來現在亦應如是作四句。",
    "T28n1546_017:0129b24": "問曰：若法修，彼法得亦修耶？答曰：若法修，彼",
    "T28n1546_017:0129b25": "法得亦修。頗法得修，彼法不修耶？答曰：有，數",
    "T28n1546_017:0129b26": "滅是。",
    "T28n1546_017:0129b27": "問曰：若法無得，彼法非不有解脫得耶？若無",
    "T28n1546_017:0129b28": "解脫得，彼法非不有得耶？乃至廣作四句。答",
    "T28n1546_017:0129b29": "曰：有。初句者，非眾生數法，是謂無得非不有",
    "T28n1546_017:0129c01": "解脫得耶。第二句者，有為無漏數滅非數滅，",
    "T28n1546_017:0129c02": "是謂無解脫得非不有得也。第三句者，虛空，",
    "T28n1546_017:0129c03": "是謂非有得非有解脫得也。第四句者，眾生",
    "T28n1546_017:0129c04": "數有漏法，是謂非不有得非不有解脫得也。",
    "T28n1546_017:0129c05": "問曰：若法有得，彼法無解脫得耶？若法有解",
    "T28n1546_017:0129c06": "脫得，彼法無得耶？乃至廣作四句。答曰：有。初",
    "T28n1546_017:0129c07": "句者，有為無漏及數滅非數滅是也。第二句，",
    "T28n1546_017:0129c08": "非眾生數法是也。第三句者，眾生數有漏法",
    "T28n1546_017:0129c09": "是也。第四句者，虛空是也此是句應在非句前。",
    "T28n1546_017:0129c10": "阿毘曇毘婆沙論卷第十七"
}