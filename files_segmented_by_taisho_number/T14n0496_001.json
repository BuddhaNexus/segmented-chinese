{
    "T14n0496_001:0760a14": "No. 496",
    "T14n0496_001:0760a15": "佛說大迦葉本經",
    "T14n0496_001:0760a16": "西晉三藏竺法護譯",
    "T14n0496_001:0760a17": "聞如是：一時，佛遊王舍城靈鷲山。爾時，城中",
    "T14n0496_001:0760a18": "有勢富梵志，名曰尼拘類晉曰無恚，財富無數，",
    "T14n0496_001:0760a19": "金銀七寶，田宅牛馬，不可稱計。梵志有子，",
    "T14n0496_001:0760a20": "名曰畢撥學志，捨六十佉梨金寶好物及千",
    "T14n0496_001:0760a21": "具犁牛，捐仁賢妻——天下第一光顏，微妙面色",
    "T14n0496_001:0760a22": "為最——心自念言：「當趣世間阿羅漢，學淨修梵",
    "T14n0496_001:0760a23": "行。」詣多子神祠藥樹之下，噉食其果。於是，",
    "T14n0496_001:0760a24": "世尊轉大法輪，轉法輪竟與比丘眾退，至",
    "T14n0496_001:0760a25": "多子神祠，止其精舍。",
    "T14n0496_001:0760a26": "於時，畢撥學志夜欲向明，住立遙見世尊在",
    "T14n0496_001:0760a27": "叢樹間，光明遠照，威曜普達，志即念言：「今",
    "T14n0496_001:0760a28": "此叢樹，天已向明，威神普照，光明無量，殊",
    "T14n0496_001:0760a29": "妙巍巍。於此樹間，必有鹿王、大雄師子，若",
    "T14n0496_001:0760b01": "有天神及大神通神足大變，必爾不疑。我當",
    "T14n0496_001:0760b02": "往觀。」時畢撥學志即從坐起，往詣叢樹，遙",
    "T14n0496_001:0760b03": "見世尊光明百千，足底相文，眾好具足，即時",
    "T14n0496_001:0760b04": "歎曰：「吾等先古神仙所遺經典，說有瑞應三",
    "T14n0496_001:0760b05": "十二大人之相分別具足，當趣二處：設在",
    "T14n0496_001:0760b06": "家者為轉輪聖王，主四天下，選擇要教，治",
    "T14n0496_001:0760b07": "以正法，刀杖兵甲，制而不施；假使出家，棄",
    "T14n0496_001:0760b08": "國捐王，當為如來、至真、等正覺、明行成為、善",
    "T14n0496_001:0760b09": "逝、世間解、無上士、道法御、天人師，號佛世尊。",
    "T14n0496_001:0760b10": "寧可親覲。」畢撥學志往詣佛所，覩世尊在",
    "T14n0496_001:0760b11": "於樹間端嚴而坐，猶大形象，七寶合成，威",
    "T14n0496_001:0760b12": "德巍巍，諸根寂定，道心靜然，逮最憺怕，忽",
    "T14n0496_001:0760b13": "然清淨，度于彼岸，猶若金山，若須彌王，猶",
    "T14n0496_001:0760b14": "如夜分坐於幽冥然大炬火，譬龍在深淵其",
    "T14n0496_001:0760b15": "水清涼；相三十二莊嚴其身，如大山王頂有",
    "T14n0496_001:0760b16": "大火然、如日出山岡光曜普照、如月盛滿眾",
    "T14n0496_001:0760b17": "星獨明、如轉輪王眷屬圍繞；八十種好遍布",
    "T14n0496_001:0760b18": "其體，猶若干華，各各開擺億百千光，從聖",
    "T14n0496_001:0760b19": "體出。畢撥學志見佛如是，心懷欣然，如冥",
    "T14n0496_001:0760b20": "見光，尋趣世尊，揖讓談語，自達姓名，却坐",
    "T14n0496_001:0760b21": "一面。佛為說經，解若干義，分別其慧；論佛",
    "T14n0496_001:0760b22": "世尊有誨悅辭，布施持戒，愛欲之病，挑塵",
    "T14n0496_001:0760b23": "勞心，出家為上，憒擾諸品，應病授藥。尊見",
    "T14n0496_001:0760b24": "其心應時柔心——狐疑蓋心，悅信之心，罪福",
    "T14n0496_001:0760b25": "之心，若平等心——應心與合而為說法，如諸",
    "T14n0496_001:0760b26": "佛法，察其根源，而分別說苦、習、盡、道。即於",
    "T14n0496_001:0760b27": "坐上，遠塵離垢，諸法眼生，現在獲度；覩見",
    "T14n0496_001:0760b28": "法源，分別經典，拔于狐疑，得立果證。受",
    "T14n0496_001:0760b29": "教誨慧，致勇猛法，即從座起，更整衣服，右",
    "T14n0496_001:0760b30": "膝著地，稽首佛足：「我初來時，觀尊足心，自",
    "T14n0496_001:0760b31": "說名字，觀佛相好，心懷踊躍，而失禮敬。」爾",
    "T14n0496_001:0760c01": "時，世尊告大迦葉：「是故賢者，從今以往，若",
    "T14n0496_001:0760c02": "族姓子！有所至到，心念猶月，如月光照。種",
    "T14n0496_001:0760c03": "姓光明威曜，如是族姓子開目而行。如是，",
    "T14n0496_001:0760c04": "迦葉！從今日始，若族姓子！制心修行，如月",
    "T14n0496_001:0760c05": "盛滿遊行空時。是故，迦葉！從今日始，族姓子",
    "T14n0496_001:0760c06": "所遊至處，制心修行，猶如日光照於天下。其",
    "T14n0496_001:0760c07": "族姓子未曾閉目，制心修行，猶如日光，亦",
    "T14n0496_001:0760c08": "當如是。」佛告迦葉：「從今日始，制心修行，猶",
    "T14n0496_001:0760c09": "如蜜蜂，所至到處，多所發起，猶如蜜蜂採",
    "T14n0496_001:0760c10": "諸花味，不萎色香。若族姓子！制心修行，從",
    "T14n0496_001:0760c11": "今日始，造行如是。」佛告迦葉：「從今已往，制",
    "T14n0496_001:0760c12": "心修行，當如地、水、火、風，得淨不喜，得諸不",
    "T14n0496_001:0760c13": "淨——屎、尿、膿血、死蛇、死人污露——不以愁憂；若",
    "T14n0496_001:0760c14": "得華香、金銀、七寶、五種彩色，不以喜悅，無",
    "T14n0496_001:0760c15": "增無減。族姓子制心修行，亦當如是：嗟歎",
    "T14n0496_001:0760c16": "稱譽，安樂歡豫，不以為悅；若遇誹謗、眾苦、",
    "T14n0496_001:0760c17": "惱患，不以愁憂。」",
    "T14n0496_001:0760c18": "佛告迦葉：「從今日始，族姓子制心修行，當",
    "T14n0496_001:0760c19": "如拂淨物，亦拂不淨，亦拂屎、尿、涕、唾、膿血、",
    "T14n0496_001:0760c20": "死狗、死蛇、死人污露，不以淨悅，不淨不",
    "T14n0496_001:0760c21": "憂。若族姓子！制心修行，亦當如是。」佛告迦",
    "T14n0496_001:0760c22": "葉：「從今以往，制心修行，當如掃󰆠，淨亦掃，",
    "T14n0496_001:0760c23": "不淨亦掃。」佛告迦葉：「從今以往，族姓子",
    "T14n0496_001:0760c24": "制心修行，當如𣧑祝子，常低頭行，在所至到，",
    "T14n0496_001:0760c25": "常內其手，若裸形人，羞身不蔽，在於世間，",
    "T14n0496_001:0760c26": "趣欲活命，不說本姓，若可不可，不以自宣。",
    "T14n0496_001:0760c27": "若族姓子！制心修行，亦當如是。」佛告迦葉：",
    "T14n0496_001:0760c28": "「從今以往，族姓子制心修行，如截角牛，如",
    "T14n0496_001:0760c29": "牛截角，賢善柔順，不貪四事，詣於四衢，於",
    "T14n0496_001:0760c30": "四衢道，無有門戶，而危其命。若族姓子！制",
    "T14n0496_001:0760c31": "心修行，亦當如是。」佛告迦葉：「從今以往，制",
    "T14n0496_001:0761a01": "心修行，當如鐵釜，又如諸燈，如釜、燈穿，多",
    "T14n0496_001:0761a02": "有孔漏滿中油脂；如明眼人從一邊觀，釜、燈",
    "T14n0496_001:0761a03": "諸孔脂油漏出，各各墮地。若族姓子！察身",
    "T14n0496_001:0761a04": "非常，四大合成，九孔穿漏，皆出不淨，不貪",
    "T14n0496_001:0761a05": "樂身，不以為奇。」",
    "T14n0496_001:0761a06": "於是，大迦葉從佛世尊聞月喻行，即受諷誦",
    "T14n0496_001:0761a07": "觀八脫門。佛告迦葉：「詣光曜樹。」迦葉應曰：",
    "T14n0496_001:0761a08": "「唯然，世尊！」即從坐起，在佛後住。時，佛與大",
    "T14n0496_001:0761a09": "迦葉出其叢樹，詣異叢樹。尋復出去，坐異",
    "T14n0496_001:0761a10": "樹下，告大迦葉：「於此樹下，為如來敷座，吾",
    "T14n0496_001:0761a11": "身疲弊，其背甚痛。」迦葉受教，促疾促疾為",
    "T14n0496_001:0761a12": "佛敷座，令其方正。敷座已竟，前白大聖：「敷",
    "T14n0496_001:0761a13": "座已訖，唯願就席。」佛尋坐竟，告迦葉曰：「是",
    "T14n0496_001:0761a14": "地柔軟，細滑妙好。」迦葉曰：「唯然，世尊！彼地",
    "T14n0496_001:0761a15": "此地，今者人身，會歸此地。唯然，世尊！歸於",
    "T14n0496_001:0761a16": "盡滅，持心忍辱，當如是地。今我法衣亦猶",
    "T14n0496_001:0761a17": "柔好，願佛愍傷，加哀受之。」",
    "T14n0496_001:0761a18": "佛告迦葉：「假使我受柔軟絳衣，汝服何等？」迦",
    "T14n0496_001:0761a19": "葉白佛：「往古諸世尊讚譽：『若族姓子！著塚",
    "T14n0496_001:0761a20": "間死人弊衣及五納衣，為安諸天及世間人。』」",
    "T14n0496_001:0761a21": "佛言：「善哉，善哉！迦葉！多所哀愍，多所安隱，",
    "T14n0496_001:0761a22": "著弊納衣，往古諸佛所稱歎者。迦葉！汝起，",
    "T14n0496_001:0761a23": "促取水來，吾甚飢渴，意欲飲水。」「唯然，世尊！」",
    "T14n0496_001:0761a24": "即受教起，稽首足下，繞佛三匝，促疾促疾",
    "T14n0496_001:0761a25": "欲行取水。諸比丘見，尋時問之：「仁為耆年，不",
    "T14n0496_001:0761a26": "以貢高，亦不憂慼，寂除凶欲入無所處，何",
    "T14n0496_001:0761a27": "因為沙門欲受具戒，今所至？」迦葉報曰：「汝",
    "T14n0496_001:0761a28": "等詣佛，以持此事自問大聖，悉當為汝分",
    "T14n0496_001:0761a29": "別說之。」於時，賢者大迦葉即取水來，往奉",
    "T14n0496_001:0761b01": "上佛。佛尋受之，飲水竟，便殘水持與迦葉。",
    "T14n0496_001:0761b02": "即受，以著一面，長跪叉手，右膝著地，更整",
    "T14n0496_001:0761b03": "衣服，白世尊曰：「我行取水，見諸弟子及諸",
    "T14n0496_001:0761b04": "比丘，問我曰：『仁為耆年，不以貢高，不以憂",
    "T14n0496_001:0761b05": "慼，亦不癡妄，寂諸四事眾欲之凶。』我自捨",
    "T14n0496_001:0761b06": "六十佉犁金妙珍寶、犁牛千具，棄妻玉女天",
    "T14n0496_001:0761b07": "下第一，其有世間能成羅漢，吾當從受。今",
    "T14n0496_001:0761b08": "者弟子諸比丘眾，悉來問吾。我時前在多",
    "T14n0496_001:0761b09": "子神祠，在藥樹下，噉其果蓏，於是世尊未",
    "T14n0496_001:0761b10": "受具戒。爾時，世尊遊於王舍城，我時在竹",
    "T14n0496_001:0761b11": "樹間迦蘭園。明旦，著衣持鉢，入城分衛，見",
    "T14n0496_001:0761b12": "日大殿有千光出。時佛世尊在王舍城迦蘭",
    "T14n0496_001:0761b13": "竹樹間。時見世尊，吾自憶念，謂日更出，若",
    "T14n0496_001:0761b14": "大天神，夜忽如晝。時佛晡時從宴坐起，如",
    "T14n0496_001:0761b15": "月宮殿振大光明，則以覆蔽諸日月光，譬如",
    "T14n0496_001:0761b16": "大炬照於闇冥。佛在弟子眾中，威神光明，亦",
    "T14n0496_001:0761b17": "復如是。為諸比丘，講說經法，如轉輪王與",
    "T14n0496_001:0761b18": "諸子眷屬俱，與無央數眾比丘俱。吾爾時觀",
    "T14n0496_001:0761b19": "死不覩見諸比丘眾，無能受者，無能為師，",
    "T14n0496_001:0761b20": "唯獨如來，將出世間，興隆道化，而取滅度，",
    "T14n0496_001:0761b21": "今諸比丘，故來問我。」爾時，世尊告迦葉曰：",
    "T14n0496_001:0761b22": "「多有比丘不了善惡、覺與不覺，不解福田。",
    "T14n0496_001:0761b23": "諸法之處多有義理，是說第一。迦葉最尊，",
    "T14n0496_001:0761b24": "不以貢高，平等無憂，寂諸四事諸欲之凶，第",
    "T14n0496_001:0761b25": "一成就，受具足戒。」佛說如是，賢者迦葉及",
    "T14n0496_001:0761b26": "諸比丘莫不歡喜。",
    "T14n0496_001:0761b27": "佛說大迦葉本經"
}