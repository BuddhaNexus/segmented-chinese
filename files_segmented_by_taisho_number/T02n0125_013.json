{
    "T02n0125_013:0609a10": "增壹阿含經卷第十三",
    "T02n0125_013:0609a12": "東晉罽賓三藏瞿曇僧伽提婆譯",
    "T02n0125_013:0609a13": "23 地主品地主品第二十三",
    "T02n0125_013:0609a14": "1（一）聞如是：一時，佛在舍衛國祇樹給孤獨",
    "T02n0125_013:0609a15": "園。爾時，王波斯匿告諸群臣曰：「汝等催嚴",
    "T02n0125_013:0609a16": "羽寶之車，吾欲往詣世尊所，禮拜問訊。」是",
    "T02n0125_013:0609a17": "時，左右受王教令，尋嚴駕羽寶之車，即白",
    "T02n0125_013:0609a18": "王曰：「嚴駕已辦，今正是時。」爾時，王波斯匿即",
    "T02n0125_013:0609a19": "乘寶羽之車，步騎數千，前後圍遶，出舍衛",
    "T02n0125_013:0609a20": "國，至祇洹精舍，往詣世尊所。如諸王法，",
    "T02n0125_013:0609a21": "除去五飾，所謂蓋、天冠、劍、履屣及金拂，捨著",
    "T02n0125_013:0609a22": "一面，至世尊所。頭面禮足，在一面坐。爾時，",
    "T02n0125_013:0609a23": "世尊與說深法，勸樂令喜。是時，王波斯匿",
    "T02n0125_013:0609a24": "聞說法已，白世尊曰：「唯願世尊受我三月",
    "T02n0125_013:0609a25": "請，及比丘僧，莫在餘處。」是時，世尊默然受",
    "T02n0125_013:0609a26": "波斯匿請。時，王波斯匿見世尊默然受請，即",
    "T02n0125_013:0609a27": "從坐起，頭面禮足，便退而去。還至舍衛城，",
    "T02n0125_013:0609a28": "勅諸群臣曰：「吾欲飯佛及比丘僧三月供",
    "T02n0125_013:0609a29": "養，給所須物：衣被、飯食、床臥具、病瘦醫藥，",
    "T02n0125_013:0609b01": "汝等亦當發歡喜心。」諸臣對曰：「如是。」時，王",
    "T02n0125_013:0609b02": "波斯匿即於宮門外，作大講堂，極為殊妙，",
    "T02n0125_013:0609b03": "懸繒幡蓋，作倡妓樂，不可稱計。施諸浴池，",
    "T02n0125_013:0609b04": "辦諸油燈，辦種種飯食，味有百種。是時，王",
    "T02n0125_013:0609b05": "波斯匿即白：「時到，唯願世尊臨顧此處。」爾時，",
    "T02n0125_013:0609b06": "世尊以見時到，著衣持鉢，將諸比丘僧，前",
    "T02n0125_013:0609b07": "後圍遶，入舍衛城，至彼講堂所。到已，就座",
    "T02n0125_013:0609b08": "而坐，及比丘僧各隨次而坐。是時，王波斯匿",
    "T02n0125_013:0609b09": "將諸宮人，手自行食，供給所須，乃至三月，",
    "T02n0125_013:0609b10": "無所短乏，給與衣被、飯食、床臥具、病瘦醫",
    "T02n0125_013:0609b11": "藥。見世尊食訖，持種種華散世尊及比丘",
    "T02n0125_013:0609b12": "僧上，更取小座於如來前坐，白世尊曰：",
    "T02n0125_013:0609b13": "「我曾從佛聞以因緣本末：施畜生食者，獲",
    "T02n0125_013:0609b14": "福百倍；與犯戒人食者，獲福千倍；施持戒",
    "T02n0125_013:0609b15": "人食者，獲福萬倍；施斷欲仙人食者，獲福",
    "T02n0125_013:0609b16": "億倍；與向須陀洹食者，獲福不可計。況復",
    "T02n0125_013:0609b17": "成須陀洹乎？況向斯陀含、得斯陀含道！況向",
    "T02n0125_013:0609b18": "阿那含、得阿那含道！況向阿羅漢、得阿羅漢",
    "T02n0125_013:0609b19": "道！況向辟支佛、得辟支佛！況向如來、至真、等",
    "T02n0125_013:0609b20": "正覺！況成佛及比丘僧！其福功德不可稱",
    "T02n0125_013:0609b21": "計，我今所作功德，今日已辦。」世尊告曰：「大王！",
    "T02n0125_013:0609b22": "勿作是語，作福無厭。今日何故說所作已",
    "T02n0125_013:0609b23": "辦？所以然者，生死長遠，不可稱記。「過去",
    "T02n0125_013:0609b24": "久遠，有王名曰地主，統領此閻浮里地。彼",
    "T02n0125_013:0609b25": "王有臣名曰善明，少小與王周旋，無所畏",
    "T02n0125_013:0609b26": "難。是時，彼王分閻浮地半與彼臣使治。是",
    "T02n0125_013:0609b27": "時，善明小王自造城郭，東西十二由旬，廣七",
    "T02n0125_013:0609b28": "由旬，土地豐熟，人民眾多。「爾時，彼城名曰遠",
    "T02n0125_013:0609b29": "照，善明王主第一夫人名日月光，不長、不短，",
    "T02n0125_013:0609c01": "不肥、不瘦，不白、不黑，顏貌端政，世之希有。口",
    "T02n0125_013:0609c02": "出優鉢華香，身作栴檀香。未經幾日，身",
    "T02n0125_013:0609c03": "便懷妊。彼夫人即往白王：『我今有娠。』王聞",
    "T02n0125_013:0609c04": "此語，歡喜踊躍，不能自勝！便勅左右，更施",
    "T02n0125_013:0609c05": "設座具，快樂無比。夫人懷妊日數遂滿，",
    "T02n0125_013:0609c06": "生一男兒。當生之時，閻浮里內晃然金",
    "T02n0125_013:0609c07": "色，顏貌端政，三十二相，身體金色。善明大王",
    "T02n0125_013:0609c08": "見此太子，歡喜踊躍，慶賀無量，便召諸師，",
    "T02n0125_013:0609c09": "婆羅門、道士，躬抱太子，使彼瞻相：『我今以",
    "T02n0125_013:0609c10": "生此子，卿等與吾瞻相，便立名字。』「時，諸相",
    "T02n0125_013:0609c11": "師受王教令，各共抱瞻，觀察形貌，咸共白",
    "T02n0125_013:0609c12": "王：『聖王！太子端政無雙，諸根不缺，有三十",
    "T02n0125_013:0609c13": "二相。今此王子當有兩趣。若當在家者，便",
    "T02n0125_013:0609c14": "為轉輪聖王，七寶具足。所謂七寶者，輪寶、",
    "T02n0125_013:0609c15": "象寶、馬寶、珠寶、玉女寶、居士寶、典兵寶，是",
    "T02n0125_013:0609c16": "為七。當有千子，勇悍剛強，能却眾敵，",
    "T02n0125_013:0609c17": "於此四海之內，不加刀杖，自然靡伏。若",
    "T02n0125_013:0609c18": "此王子出家學道者，成無上正覺，名德遠",
    "T02n0125_013:0609c19": "布，彌滿世界。生此王子，當此之日，光明遠",
    "T02n0125_013:0609c20": "照，今字王子名曰燈光。』時，諸相師以立名",
    "T02n0125_013:0609c21": "字，各退坐而去。「時，王竟日抱此太子，未常",
    "T02n0125_013:0609c22": "離目。時，王為此王子立三講堂，秋、冬、夏節",
    "T02n0125_013:0609c23": "隨適所宜，宮人婇女充滿宮裏，使吾太子",
    "T02n0125_013:0609c24": "於此遊戲。「時，王太子年二十九，以信堅固，",
    "T02n0125_013:0609c25": "出家學道；即日出家，即夜成佛。爾時，閻浮里",
    "T02n0125_013:0609c26": "地悉共聞知：『彼王太子出家學道，即日成佛。』",
    "T02n0125_013:0609c27": "父王清旦聞王太子出家學道，即夜成佛。時，",
    "T02n0125_013:0609c28": "父王便作是念：『昨夜吾聞諸天在空皆共稱",
    "T02n0125_013:0609c29": "善，此必善應，非有惡嚮，我今可往而共相",
    "T02n0125_013:0610a01": "見。』「時，王將四十億眾，男女圍繞，便詣燈光",
    "T02n0125_013:0610a02": "如來所。到已，頭面禮足，在一面坐；及四十",
    "T02n0125_013:0610a03": "億眾，各共禮足，在一面坐。是時，如來與父",
    "T02n0125_013:0610a04": "王及四十億眾漸說妙論，所謂論者，施論、",
    "T02n0125_013:0610a05": "戒論、生天之論，欲為穢污，漏不淨行，出家",
    "T02n0125_013:0610a06": "為要，獲清淨報。爾時，如來觀眾生意，心性柔",
    "T02n0125_013:0610a07": "和；諸佛如來常所說法，苦、習、盡、道，盡與彼",
    "T02n0125_013:0610a08": "四十億眾廣說其義，即於坐上，諸塵垢盡，",
    "T02n0125_013:0610a09": "得法眼淨。「時，四十億眾白燈光如來曰：『我",
    "T02n0125_013:0610a10": "等意願剃除鬚髮，出家學道。』大王當知。爾",
    "T02n0125_013:0610a11": "時，四十億眾盡得出家學道，即以其日成",
    "T02n0125_013:0610a12": "阿羅漢。「爾時，燈光如來將四十億眾，皆是無",
    "T02n0125_013:0610a13": "著，遊彼國界。國土人民四事供養，衣被、飲食、",
    "T02n0125_013:0610a14": "床臥具、病瘦醫藥，無所渴乏。是時，地主大王",
    "T02n0125_013:0610a15": "聞子燈光成無上正真、等正覺，將四十億眾，",
    "T02n0125_013:0610a16": "皆是無著，遊彼國界。『我今當遣信，往請如",
    "T02n0125_013:0610a17": "來在此遊化；若使來者，充我本願；若不來",
    "T02n0125_013:0610a18": "者，我躬自當往拜跪問訊。』即勅一臣：『汝往",
    "T02n0125_013:0610a19": "至彼問訊如來，持我名字，頭面禮足，興居",
    "T02n0125_013:0610a20": "輕利，遊步康強。云王地主問訊如來，興居輕",
    "T02n0125_013:0610a21": "利，遊步康強。唯願世尊臨顧此土。』「爾時，彼人",
    "T02n0125_013:0610a22": "受王教勅便往至彼國界。到已，頭面禮足，",
    "T02n0125_013:0610a23": "在一面立，便作是說：『大王地主禮如來足，",
    "T02n0125_013:0610a24": "問訊禮竟，興居輕利，遊步康強，唯願世尊臨",
    "T02n0125_013:0610a25": "顧彼國。』爾時，世尊默然受彼請。「時，燈光如",
    "T02n0125_013:0610a26": "來將諸大眾，以漸人間遊行，與大比丘四十",
    "T02n0125_013:0610a27": "億眾俱。在在處處，靡不恭敬者，衣被、飯食、",
    "T02n0125_013:0610a28": "床臥具、病瘦醫藥，皆悉貢獻，漸至地主國界，",
    "T02n0125_013:0610a29": "時，地主大王聞燈光如來至此國界，在北婆",
    "T02n0125_013:0610b01": "羅園中，將大比丘眾四十億人：『我今可躬自",
    "T02n0125_013:0610b02": "往迎。』時，地主大王復將四十億眾往詣燈光",
    "T02n0125_013:0610b03": "如來所。到已，頭面禮足，在一面坐。及四十",
    "T02n0125_013:0610b04": "億眾禮足已，在一面坐。「爾時，燈光如來漸",
    "T02n0125_013:0610b05": "與彼王及四十億眾面說妙論，所謂論者，",
    "T02n0125_013:0610b06": "施論、戒論、生天之論，欲為穢污，漏不淨行，出",
    "T02n0125_013:0610b07": "家為要，獲清淨報。爾時，如來觀眾生意，心性",
    "T02n0125_013:0610b08": "柔和，諸佛如來常所說法：苦、習、盡、道，盡與",
    "T02n0125_013:0610b09": "彼四十億眾廣說其義，即於坐上，諸塵垢",
    "T02n0125_013:0610b10": "盡，得法眼淨。「時，四十億眾白燈光如來曰：『我",
    "T02n0125_013:0610b11": "等意願剃除鬚髮，出家學道。』大王當知。爾",
    "T02n0125_013:0610b12": "時，四十億眾盡得出家學道，即以其日，成",
    "T02n0125_013:0610b13": "阿羅漢道。時，地主國王即從坐起，頭面禮",
    "T02n0125_013:0610b14": "足，便退而去。「時，燈光如來將八十億眾，皆",
    "T02n0125_013:0610b15": "是阿羅漢，遊彼國界，國土人民四事供養：衣",
    "T02n0125_013:0610b16": "被、飯食、床臥具、病瘦醫藥，事事供給，無所乏",
    "T02n0125_013:0610b17": "短。是時，地主國王復於餘時，將諸群臣至",
    "T02n0125_013:0610b18": "彼如來所，頭面禮足，在一面坐。是時，燈光",
    "T02n0125_013:0610b19": "如來與彼國王說微妙法，地主大王白如",
    "T02n0125_013:0610b20": "來曰：『唯願世尊盡我形壽受我供養，及比",
    "T02n0125_013:0610b21": "丘僧，當供給衣被、飯食、床臥具、病瘦醫藥，悉",
    "T02n0125_013:0610b22": "當供給。』爾時，燈光如來默然受彼王請。「時，王",
    "T02n0125_013:0610b23": "見佛默然受請，重白世尊：『我今從世尊求",
    "T02n0125_013:0610b24": "願，唯見聽許！』世尊告曰：『如來法者，以過此",
    "T02n0125_013:0610b25": "願。』王白世尊：『我今求願者，極為淨妙。』世尊",
    "T02n0125_013:0610b26": "告曰：『所求之願，云何淨妙？』王白世尊：『如我",
    "T02n0125_013:0610b27": "意中，今日眾僧在一器食，明日復用餘器",
    "T02n0125_013:0610b28": "食；今日眾僧著一種服，明日復更易服；今",
    "T02n0125_013:0610b29": "日眾僧坐一種座，明日復更坐餘座；今日使",
    "T02n0125_013:0610c01": "人與眾僧使，明日復更易使人。我所求願",
    "T02n0125_013:0610c02": "者，正謂此耳。』燈光如來告曰：『隨汝所願，今",
    "T02n0125_013:0610c03": "正是時。』「地主大王歡喜踊躍，不能自勝，即",
    "T02n0125_013:0610c04": "從坐起，頭面禮足，便退而去。還至宮中。到",
    "T02n0125_013:0610c05": "已，告諸群臣：『我今意欲盡其形壽供養燈",
    "T02n0125_013:0610c06": "光如來、至真、等正覺及比丘眾衣被、飯食、床",
    "T02n0125_013:0610c07": "臥具、病瘦醫藥，汝等亦當勸發佐吾供辦。』諸",
    "T02n0125_013:0610c08": "臣對曰：『如大王教。』去城不遠一由旬內，造",
    "T02n0125_013:0610c09": "立堂舍，彫文刻鏤，五色玄黃，懸繒幡蓋，作",
    "T02n0125_013:0610c10": "倡伎樂，香汁灑地，修治浴池，辦具燈明及",
    "T02n0125_013:0610c11": "甘饌、飲食、施設坐具。便白：『時到，今正是時，願",
    "T02n0125_013:0610c12": "尊屈顧！』「時，燈光如來以知時至，著衣持鉢，",
    "T02n0125_013:0610c13": "將比丘眾，前後圍遶，便往至講堂所，各各",
    "T02n0125_013:0610c14": "就座而坐。時，地主大王見佛、比丘僧坐訖，將",
    "T02n0125_013:0610c15": "宮人婇女及諸大臣，手自斟酌，行種種飲食，",
    "T02n0125_013:0610c16": "味各百種。大王當知，爾時，地主國王七萬歲",
    "T02n0125_013:0610c17": "中，供養燈光如來及八十億眾諸阿羅漢，未",
    "T02n0125_013:0610c18": "曾懈廢。時，彼如來教化周訖，便於無餘涅槃",
    "T02n0125_013:0610c19": "界而般涅槃。「時，地主大王以若干百種香",
    "T02n0125_013:0610c20": "花供養，於四衢道路，起四廟寺，各用七寶",
    "T02n0125_013:0610c21": "金、銀、琉璃、水精，懸繒幡蓋，及八十億眾各各",
    "T02n0125_013:0610c22": "以漸於無餘涅槃界而般涅槃。爾時，大王取",
    "T02n0125_013:0610c23": "八十億眾，收其舍利，各各興起神寺，皆懸",
    "T02n0125_013:0610c24": "繒幡蓋，香華供養。大王當知。爾時，地主大",
    "T02n0125_013:0610c25": "王復供養燈光如來寺及八十億羅漢寺，復",
    "T02n0125_013:0610c26": "經七萬歲，隨時供養，然燈、散華，懸繒幡蓋。",
    "T02n0125_013:0610c27": "大王當知，燈光如來遺法滅盡，然後彼王",
    "T02n0125_013:0610c28": "方取滅度。「爾時，地主大王者豈是異人乎？",
    "T02n0125_013:0610c29": "莫作是觀。所以然者，爾時地主大王者，即",
    "T02n0125_013:0611a01": "我身是。我於爾時，七萬歲中，以衣被、飯食、",
    "T02n0125_013:0611a02": "床臥具、病瘦醫藥，供養彼佛，令不減少。般",
    "T02n0125_013:0611a03": "涅槃後，復於七萬歲中供養形像舍利，燒",
    "T02n0125_013:0611a04": "香、然燈，懸繒幡蓋，無所渴乏。我於爾時，",
    "T02n0125_013:0611a05": "以此功德，求在生死獲此福祐，不求解",
    "T02n0125_013:0611a06": "脫。大王當知，爾時所有福德，今有遺餘耶？",
    "T02n0125_013:0611a07": "莫作是觀！如我今日觀彼富有，無有毫",
    "T02n0125_013:0611a08": "釐如毛髮許。所以然者，生死長遠，不可",
    "T02n0125_013:0611a09": "稱記，於中悉食福盡，無有毫釐許在。是故，",
    "T02n0125_013:0611a10": "大王！莫作是說言：『我所作福祐，今日已辦。』",
    "T02n0125_013:0611a11": "大王！當作是說：『我今身、口、意所作眾行，盡",
    "T02n0125_013:0611a12": "求解脫，不求在生死福業，便於長夜安",
    "T02n0125_013:0611a13": "隱無量。』」爾時，王波斯匿便懷恐懼，衣毛皆竪，",
    "T02n0125_013:0611a14": "悲泣交集；以手抆淚，頭面禮世尊足，自陳",
    "T02n0125_013:0611a15": "過狀：「如愚、如騃，無所覺知，唯願世尊受我",
    "T02n0125_013:0611a16": "悔過！今五體投地，改已往之失，更不造此",
    "T02n0125_013:0611a17": "言教，唯願世尊受我悔過。」如是再三。世尊",
    "T02n0125_013:0611a18": "告曰：「善哉！善哉！大王！今於如來前悔其非",
    "T02n0125_013:0611a19": "法，改往修來，我今要受汝悔過，更莫復",
    "T02n0125_013:0611a20": "造。」爾時，於大眾中有一比丘尼，名迦旃",
    "T02n0125_013:0611a21": "延，即從坐起，頭面禮足，白世尊曰：「今世尊",
    "T02n0125_013:0611a22": "所說，甚為微妙。又世尊告波斯匿王作",
    "T02n0125_013:0611a23": "是語：『大王當知，身、口、意所作眾行，盡求解",
    "T02n0125_013:0611a24": "脫，莫求在生死食其福業，更於長夜",
    "T02n0125_013:0611a25": "獲安隱無量。』所以然者，我自憶三十一劫，",
    "T02n0125_013:0611a26": "飯式詰如來、至真、等正覺，出現於世，明行成",
    "T02n0125_013:0611a27": "為、善逝、世間解、無上士、道法御、天人師，號佛、",
    "T02n0125_013:0611a28": "眾祐，遊在野馬世界。「爾時，彼佛到時著衣",
    "T02n0125_013:0611a29": "持鉢，入野馬城乞食。是時，城內有一使",
    "T02n0125_013:0611b01": "人，名曰純黑。時，彼使人見如來執鉢入城",
    "T02n0125_013:0611b02": "乞食。見已，便作是念：『今如來入城必須飲",
    "T02n0125_013:0611b03": "食。』即入家出食施與如來，興發此願：『持此",
    "T02n0125_013:0611b04": "功德，莫墮三惡趣中；使我當來之世，亦當",
    "T02n0125_013:0611b05": "值如此聖尊；亦當使彼聖尊為我說法，時",
    "T02n0125_013:0611b06": "得解脫。』世尊并波斯匿王咸共知之。當爾",
    "T02n0125_013:0611b07": "時，純黑使人者豈異人乎？莫作是觀。所以",
    "T02n0125_013:0611b08": "然者，爾時純黑使人者，即我身是。「我於爾",
    "T02n0125_013:0611b09": "時，飯式詰如來作此誓願：『使將來之世，",
    "T02n0125_013:0611b10": "值如此聖尊，與我說法，時得解脫。』我於三",
    "T02n0125_013:0611b11": "十一劫不墮三惡趣中，生天、人中，最後今",
    "T02n0125_013:0611b12": "日受此身分，遭值聖尊得出家學道，盡",
    "T02n0125_013:0611b13": "諸有漏，成阿羅漢。若世尊所說極為微妙，",
    "T02n0125_013:0611b14": "語波斯匿王：『身、口、意所作眾行，盡求解脫，",
    "T02n0125_013:0611b15": "莫在生死食此福業。』我若見比丘、比丘尼、",
    "T02n0125_013:0611b16": "優婆塞、優婆斯，歡喜心意向如來者，我便",
    "T02n0125_013:0611b17": "生此念：『此諸賢士，用意猶不愛敬供奉如",
    "T02n0125_013:0611b18": "來？』設我見四部之眾，即往告曰：『汝等諸賢，",
    "T02n0125_013:0611b19": "為須何物，衣鉢耶？尼師檀耶？針筒耶？澡",
    "T02n0125_013:0611b20": "罐耶？及餘沙門什物，我盡當供給。』我已許",
    "T02n0125_013:0611b21": "之，便在處處乞求。若我得者是其大幸；若",
    "T02n0125_013:0611b22": "使不得，便往至欝單越、瞿耶尼、弗于逮，求索",
    "T02n0125_013:0611b23": "來與。所以然者，皆由此四部之眾得涅槃",
    "T02n0125_013:0611b24": "道。」爾時，世尊觀察迦旃延比丘尼心，便告諸",
    "T02n0125_013:0611b25": "比丘：「汝等頗見如此之比信心解脫，如迦",
    "T02n0125_013:0611b26": "旃延比丘尼乎？」諸比丘對曰：「不見也，世尊！」",
    "T02n0125_013:0611b27": "世尊告曰：「我聲聞中第一比丘尼，得信解脫",
    "T02n0125_013:0611b28": "者，所謂迦旃延比丘尼是也。」爾時，迦旃延比",
    "T02n0125_013:0611b29": "丘尼及波斯匿王、四部之眾，聞佛所說，歡喜",
    "T02n0125_013:0611c01": "奉行。",
    "T02n0125_013:0611c02": "2（二）聞如是：一時，佛在羅閱城耆闍崛山中，",
    "T02n0125_013:0611c03": "與大比丘眾五百人俱。爾時，尊者婆拘盧在",
    "T02n0125_013:0611c04": "一山曲，補納故衣。是時，釋提桓因遙見尊者",
    "T02n0125_013:0611c05": "婆拘盧在一山曲補納故衣，見已，便作是",
    "T02n0125_013:0611c06": "念：「此尊者婆拘盧已成阿羅漢，諸縛已解，長",
    "T02n0125_013:0611c07": "壽無量，恒自降伏，思惟非常、苦、空、非身，不",
    "T02n0125_013:0611c08": "著世事，亦復不與他人說法，寂默自修如",
    "T02n0125_013:0611c09": "外道異學。不審此尊能與他說法？為不堪",
    "T02n0125_013:0611c10": "任乎？我今當與試之。」爾時，天帝釋便從三",
    "T02n0125_013:0611c11": "十三天沒不現，來至耆闍崛山，在尊者婆",
    "T02n0125_013:0611c12": "拘盧前住，頭面禮足，在一面立。爾時，釋提",
    "T02n0125_013:0611c13": "桓因便說此偈：",
    "T02n0125_013:0611c14": "「智者所歎說，　　何故不說法？",
    "T02n0125_013:0611c15": "壞結成聖行，　　何為寂然住？」",
    "T02n0125_013:0611c16": "爾時，尊者婆拘盧復以此偈，報釋提桓因",
    "T02n0125_013:0611c17": "曰：",
    "T02n0125_013:0611c18": "「有佛舍利弗，　　阿難均頭槃，",
    "T02n0125_013:0611c19": "亦及諸尊長，　　善能說妙法。」",
    "T02n0125_013:0611c20": "爾時，釋提桓因白尊者婆拘盧曰：「眾生之根",
    "T02n0125_013:0611c21": "有若干種，然尊當知，世尊亦說眾生種類，",
    "T02n0125_013:0611c22": "多於地土，何故尊者婆拘盧不與他人說",
    "T02n0125_013:0611c23": "法？」婆拘盧報曰：「眾生之類難可覺知，世界",
    "T02n0125_013:0611c24": "若干，國土不同，皆著我所、非我所。我今觀",
    "T02n0125_013:0611c25": "察此義已，故不與人說法。」釋提桓因曰：「願",
    "T02n0125_013:0611c26": "尊與我說我所、非我所之義。」尊者婆拘盧",
    "T02n0125_013:0611c27": "曰：「我人壽命，若男、若女士夫之類，盡依此命",
    "T02n0125_013:0611c28": "而得存在。然復，拘翼！世尊亦說：『比丘當知，",
    "T02n0125_013:0611c29": "當自熾然，無起邪法，亦當賢聖默然。』我觀",
    "T02n0125_013:0612a01": "此義已，故默然耳。」是時，釋提桓因遙向世尊",
    "T02n0125_013:0612a02": "叉手，便說此偈：",
    "T02n0125_013:0612a03": "「歸命十力尊，　　圓光無塵翳，",
    "T02n0125_013:0612a04": "普為一切人，　　此者甚奇特。」",
    "T02n0125_013:0612a05": "尊者婆拘盧報曰：「何故帝釋而作是說：『此者",
    "T02n0125_013:0612a06": "甚奇特』？」釋提桓因報言：「自念我昔至世尊所，",
    "T02n0125_013:0612a07": "到已，禮世尊足，而問此義：『天、人之類有何想",
    "T02n0125_013:0612a08": "念？』爾時，世尊告我曰：『此世界若干種，各各殊",
    "T02n0125_013:0612a09": "異，根原不同。』我聞此語已，尋對曰：『如是，世",
    "T02n0125_013:0612a10": "尊所說世界若干種，各各不同，設與彼眾",
    "T02n0125_013:0612a11": "生說法，咸共受持有成果者。』我以此故說：",
    "T02n0125_013:0612a12": "『此者甚奇特！』然尊者婆拘盧所說，亦復如是。",
    "T02n0125_013:0612a13": "世界若干種，各各不同。」是時，釋提桓因便作",
    "T02n0125_013:0612a14": "是念：「此尊堪任與人說法，非為不能。」是時，",
    "T02n0125_013:0612a15": "釋提桓因即從坐起而去。爾時，釋提桓因",
    "T02n0125_013:0612a16": "聞尊者婆拘盧所說，歡喜奉行。",
    "T02n0125_013:0612a17": "3（三）聞如是：一時，佛在占波國雷聲池側。是",
    "T02n0125_013:0612a18": "時，尊者二十億耳在一靜處，自修法本，不",
    "T02n0125_013:0612a19": "捨頭陀十二法行，晝夜經行，不離三十七",
    "T02n0125_013:0612a20": "道品之教，若坐、若行，常修正法，初夜、中夜、竟",
    "T02n0125_013:0612a21": "夜，恒自剋勵，不捨斯須，然復不能於欲漏",
    "T02n0125_013:0612a22": "法心得解脫。是時，尊者二十億耳所經行",
    "T02n0125_013:0612a23": "處，脚壞血流，盈滿路側，猶如屠牛之處，烏鵲",
    "T02n0125_013:0612a24": "食血，然復不能於欲漏心得解脫。是時，",
    "T02n0125_013:0612a25": "尊者二十億耳便作是念：「釋迦文佛苦行精",
    "T02n0125_013:0612a26": "進弟子中，我為第一，然我今日漏心不得解",
    "T02n0125_013:0612a27": "脫；又我家業，多財饒寶，宜可捨服，還作",
    "T02n0125_013:0612a28": "白衣，持財物廣惠施。然今作沙門，甚難",
    "T02n0125_013:0612a29": "不易！」爾時，世尊遙知二十億耳心之所念，便",
    "T02n0125_013:0612b01": "騰遊虛空，至彼經行處，敷坐具而坐。是",
    "T02n0125_013:0612b02": "時，尊者二十億耳前至佛所，頭面禮足，在一",
    "T02n0125_013:0612b03": "面坐。爾時，世尊問二十億耳曰：「汝向何故",
    "T02n0125_013:0612b04": "作是念：『釋迦文尼佛精進苦行弟子中，我",
    "T02n0125_013:0612b05": "為第一，然我今日漏心不得解脫；又我家",
    "T02n0125_013:0612b06": "業，饒財多寶，宜可捨服，還作白衣，持財物",
    "T02n0125_013:0612b07": "廣施。然今作沙門，甚難不易。』」二十億耳對",
    "T02n0125_013:0612b08": "曰：「如是。世尊！」世尊告曰：「我今還問汝，隨汝",
    "T02n0125_013:0612b09": "報我。云何，二十億耳！汝本在家時，善彈琴",
    "T02n0125_013:0612b10": "乎？」二十億耳對曰：「如是。世尊！我本在家時，",
    "T02n0125_013:0612b11": "善能彈琴。」世尊告曰：「云何，二十億耳！若彈",
    "T02n0125_013:0612b12": "絃極急，嚮不齊等，爾時琴音可聽採不？」二",
    "T02n0125_013:0612b13": "十億耳對曰：「不也。世尊！」世尊告曰：「云何，二十",
    "T02n0125_013:0612b14": "億耳！若琴絃復緩，爾時琴音可聽採不？」二",
    "T02n0125_013:0612b15": "十億耳對曰：「不也，世尊！」世尊告曰：「云何，二十",
    "T02n0125_013:0612b16": "億耳！若琴絃不急不緩，爾時琴音可聽採",
    "T02n0125_013:0612b17": "不？」二十億耳對曰：「如是。世尊！若琴絃不",
    "T02n0125_013:0612b18": "緩不急，爾時琴音便可聽採。」世尊告曰：「此亦",
    "T02n0125_013:0612b19": "如是。極精進者，猶如調戲；若懈怠者，此墮",
    "T02n0125_013:0612b20": "邪見；若能在中者，此則上行。如是不久，當",
    "T02n0125_013:0612b21": "成無漏人。」爾時，世尊與二十億耳比丘說",
    "T02n0125_013:0612b22": "微妙法已，還雷音池側。爾時，尊者二十億",
    "T02n0125_013:0612b23": "耳思惟世尊教勅，不捨須臾，在閑靜處修",
    "T02n0125_013:0612b24": "行其法。所以族姓子出家學道，剃除鬚髮，修",
    "T02n0125_013:0612b25": "無上梵行：生死已盡，梵行已立，所作已辦，更",
    "T02n0125_013:0612b26": "不復受有，如實知之。尊者二十億耳便成",
    "T02n0125_013:0612b27": "阿羅漢。爾時，世尊告諸比丘：「我聲聞中第一",
    "T02n0125_013:0612b28": "弟子精懃苦行，所謂二十億耳比丘是。」爾時，",
    "T02n0125_013:0612b29": "諸比丘聞佛所說，歡喜奉行。",
    "T02n0125_013:0612c01": "4（四）聞如是：一時，佛在舍衛國祇樹給孤獨",
    "T02n0125_013:0612c02": "園。爾時，舍衛城中婆提長者遇病命終，然",
    "T02n0125_013:0612c03": "彼長者無有子息，所有財寶盡沒入官。爾時，",
    "T02n0125_013:0612c04": "王波斯匿塵土坌身來至世尊所，頭面禮足，",
    "T02n0125_013:0612c05": "在一面坐。是時，世尊問王曰：「大王！何故塵",
    "T02n0125_013:0612c06": "土坌身來至我所？」波斯匿王白世尊曰：「此",
    "T02n0125_013:0612c07": "舍衛城內有長者名婆提，今日命終，彼無",
    "T02n0125_013:0612c08": "子姓，躬往收攝財寶，理使入官。純金八萬",
    "T02n0125_013:0612c09": "斤，況復餘雜物乎！然彼長者存在之日，所",
    "T02n0125_013:0612c10": "食如此之食，極為弊惡，不食精細，所著衣",
    "T02n0125_013:0612c11": "服垢坌不淨，所乘車騎極為瘦弱。」世尊告曰：",
    "T02n0125_013:0612c12": "「如是，大王！如王來言：『夫慳貪之人得此財",
    "T02n0125_013:0612c13": "貨，不能食噉，不與父母、妻子、僕從、奴婢，亦",
    "T02n0125_013:0612c14": "復不與朋友、知識，亦復不與沙門、婆羅門、",
    "T02n0125_013:0612c15": "諸尊長者。若有智之士得此財寶，便能惠施",
    "T02n0125_013:0612c16": "廣濟，一切無所愛惜，供給沙門、婆羅門、諸",
    "T02n0125_013:0612c17": "高德者。』」時，王波斯匿說曰：「此婆提長者命終，",
    "T02n0125_013:0612c18": "為生何處？」世尊告曰：「此婆提長者命終，生",
    "T02n0125_013:0612c19": "涕哭大地獄中。所以然者，此斷善根之",
    "T02n0125_013:0612c20": "人，身壞命終，生涕哭地獄中。」波斯匿王曰：",
    "T02n0125_013:0612c21": "「婆提長者斷善根耶？」世尊告曰：「如是。大王！",
    "T02n0125_013:0612c22": "如王所說，彼長者斷於善根，然彼長者故福",
    "T02n0125_013:0612c23": "已盡，更不造新。」王波斯匿曰：「彼長者頗有",
    "T02n0125_013:0612c24": "遺餘福乎？」世尊告曰：「無也，大王！乃無毫釐",
    "T02n0125_013:0612c25": "之餘有存在者，如彼田家公，但收不種，後",
    "T02n0125_013:0612c26": "便窮困，漸以命終。所以然者，但食故業，更",
    "T02n0125_013:0612c27": "不造新。此長者亦復如是，但食故福，更不",
    "T02n0125_013:0612c28": "造新福，此長者今夜當在涕哭地獄中。」爾",
    "T02n0125_013:0612c29": "時，波斯匿王便懷恐怖，收淚而曰：「此長者",
    "T02n0125_013:0613a01": "昔日作何功德福業生在富家？復作何不",
    "T02n0125_013:0613a02": "善根本，不得食此極富之貨，不樂五樂之",
    "T02n0125_013:0613a03": "中？」爾時，世尊告波斯匿王曰：「過去久遠迦葉",
    "T02n0125_013:0613a04": "佛時，此長者在此舍衛城中為田家子。爾",
    "T02n0125_013:0613a05": "時，佛去世後，有辟支佛出世，往詣此長",
    "T02n0125_013:0613a06": "者家。爾時，此長者見辟支佛在門外，見已，",
    "T02n0125_013:0613a07": "便生是念：『如此尊者出世甚難，我今可以",
    "T02n0125_013:0613a08": "飲食往施此人。』爾時，長者便施彼辟支佛",
    "T02n0125_013:0613a09": "食，辟支佛得食已，便飛在虛空而去。時，彼",
    "T02n0125_013:0613a10": "長者見辟支佛作神足，作是誓願：『持此善",
    "T02n0125_013:0613a11": "本之願，使世世所生之處，不墮三惡趣，常",
    "T02n0125_013:0613a12": "多財寶。』後有悔心：『我向所有食，應與奴僕，",
    "T02n0125_013:0613a13": "不與此禿頭道人使食。』「爾時，田家長者豈",
    "T02n0125_013:0613a14": "異人乎？莫作是觀。所以然者，爾時田家長",
    "T02n0125_013:0613a15": "者，今此婆提長者是。是時施已，發此誓願，",
    "T02n0125_013:0613a16": "持此功德，所生之處不墮惡趣，恒多財饒",
    "T02n0125_013:0613a17": "寶，生富貴之家，無所渴乏。既復施已，後生",
    "T02n0125_013:0613a18": "悔心：『我寧與奴僕使食，不與此禿頭道人",
    "T02n0125_013:0613a19": "使食。』以此因緣本末，不得食此極有之貨，",
    "T02n0125_013:0613a20": "亦復不樂五樂之中，不自供養；復不與父",
    "T02n0125_013:0613a21": "母、兄弟、妻子、僕從、朋友、知識，不施沙門、婆羅",
    "T02n0125_013:0613a22": "門、諸尊長者，但食故業，不造新者。是故，大",
    "T02n0125_013:0613a23": "王！若有智之士得此財貨，當廣布施，莫有",
    "T02n0125_013:0613a24": "所惜，復當得無極之財。如是，大王！當作",
    "T02n0125_013:0613a25": "是學。」爾時，波斯匿王白世尊曰：「自今以後，",
    "T02n0125_013:0613a26": "當廣布施沙門、婆羅門四部之眾，諸外道、",
    "T02n0125_013:0613a27": "異學來乞求者，我不堪與。」世尊告曰：「大王！",
    "T02n0125_013:0613a28": "莫作是念。所以然者，一切眾生皆由食得",
    "T02n0125_013:0613a29": "存，無食便喪。」爾時，世尊便說此偈：",
    "T02n0125_013:0613b01": "「念當廣惠施，　　終莫斷施心，",
    "T02n0125_013:0613b02": "必當值賢聖，　　度此生死源。」",
    "T02n0125_013:0613b03": "爾時，波斯匿王白世尊曰：「我今倍復歡慶",
    "T02n0125_013:0613b04": "向於如來，所以然者，一切眾生皆由食",
    "T02n0125_013:0613b05": "得存，無食不存。」爾時，波斯匿王曰：「自今",
    "T02n0125_013:0613b06": "以後，當廣惠施，無所悋惜。」是時，世尊與",
    "T02n0125_013:0613b07": "王說微妙之法。時，王即從坐起，頭面禮足，",
    "T02n0125_013:0613b08": "便退而去。爾時，王波斯匿聞佛所說，歡喜",
    "T02n0125_013:0613b09": "奉行。",
    "T02n0125_013:0613b10": "5（五）聞如是：一時，佛在舍衛國祇樹給孤獨",
    "T02n0125_013:0613b11": "園。爾時，尊者阿難在閑靜處，便生此念：「世",
    "T02n0125_013:0613b12": "間頗有此香，亦逆風香，亦順風香，亦逆順風",
    "T02n0125_013:0613b13": "香乎？」爾時，尊者阿難便從坐起，往詣世尊",
    "T02n0125_013:0613b14": "所，頭面禮足，在一面坐。爾時，尊者阿難白",
    "T02n0125_013:0613b15": "世尊曰：「我於閑靜之處，便生此念：『世間頗",
    "T02n0125_013:0613b16": "有此香，亦逆風香，亦順風香，亦逆順風香",
    "T02n0125_013:0613b17": "乎？』」爾時，世尊告阿難曰：「有此妙香，亦逆風",
    "T02n0125_013:0613b18": "香，亦順風香，亦逆順風香。」是時，阿難白世",
    "T02n0125_013:0613b19": "尊曰：「此是何者香？亦逆風香，亦順風香，亦",
    "T02n0125_013:0613b20": "逆順風香。」世尊告曰：「有此之香，然此香氣",
    "T02n0125_013:0613b21": "力，亦逆風香，亦順風香，亦逆順風香。」阿難",
    "T02n0125_013:0613b22": "白佛言：「此何等香，亦逆風香，亦順風香，亦",
    "T02n0125_013:0613b23": "逆順風香。」世尊告曰：「此三種香，亦逆風香，",
    "T02n0125_013:0613b24": "亦順風香，亦逆順風香。」阿難言：「何等為三？」",
    "T02n0125_013:0613b25": "世尊告曰：「戒香、聞香、施香。是謂，阿難！有此香",
    "T02n0125_013:0613b26": "種，然復此逆風香，亦順風香，亦逆順風香。諸",
    "T02n0125_013:0613b27": "世間所有之香，此三種香最勝、最上，無與等",
    "T02n0125_013:0613b28": "者，無能及者。猶如由牛有酪，由酪有酥，由",
    "T02n0125_013:0613b29": "酥有醍醐，然此醍醐最勝、最上，無與等者，",
    "T02n0125_013:0613c01": "亦不能及。此亦如是，諸所有世間諸香，此",
    "T02n0125_013:0613c02": "三種香最勝、最上，無能及者。」爾時，世尊便說",
    "T02n0125_013:0613c03": "此偈：",
    "T02n0125_013:0613c04": "「木蜜及栴檀，　　優鉢及諸香，",
    "T02n0125_013:0613c05": "亦諸種種香，　　戒香最為勝。",
    "T02n0125_013:0613c06": "此戒以成就，　　無欲無所染，",
    "T02n0125_013:0613c07": "等智而解脫，　　逝處魔不知。",
    "T02n0125_013:0613c08": "此香雖為妙，　　及諸檀蜜香，",
    "T02n0125_013:0613c09": "戒香之為妙，　　十方悉聞之。",
    "T02n0125_013:0613c10": "栴檀雖有香，　　優鉢及餘香，",
    "T02n0125_013:0613c11": "此諸眾香中，　　聞香最第一。",
    "T02n0125_013:0613c12": "栴檀雖有香，　　優鉢及餘香，",
    "T02n0125_013:0613c13": "此諸眾香中，　　施香最第一。",
    "T02n0125_013:0613c14": "「是謂此三種香，亦逆風香，亦順風香，亦逆順",
    "T02n0125_013:0613c15": "風香。是故，阿難！當求方便，成此三香。如是，",
    "T02n0125_013:0613c16": "阿難！當作是學。」爾時，阿難聞佛所說，歡喜",
    "T02n0125_013:0613c17": "奉行。",
    "T02n0125_013:0613c18": "6（六）聞如是：一時，佛在羅閱城迦蘭陀竹園",
    "T02n0125_013:0613c19": "所，與大比丘眾五百人俱。爾時，世尊到時",
    "T02n0125_013:0613c20": "著衣持鉢，入羅閱城乞食。爾時，提婆達兜",
    "T02n0125_013:0613c21": "亦入城乞食。時，提婆達兜所入巷中，佛亦",
    "T02n0125_013:0613c22": "往至彼，然佛遙見提婆達兜來，便欲退而",
    "T02n0125_013:0613c23": "去。是時，阿難白世尊曰：「何故欲遠此巷？」世",
    "T02n0125_013:0613c24": "尊告曰：「提婆達兜今在此巷，是以避之。」阿",
    "T02n0125_013:0613c25": "難白佛言：「世尊！豈畏提婆達兜乎？」世尊告",
    "T02n0125_013:0613c26": "曰：「我不畏提婆達兜也，但此惡人不應與",
    "T02n0125_013:0613c27": "相見。」阿難曰：「然，世尊！可使此提婆達兜乃",
    "T02n0125_013:0613c28": "可使在他方。」爾時，世尊便說此偈言：",
    "T02n0125_013:0613c29": "「我終無此心，　　使彼在他方，",
    "T02n0125_013:0614a01": "彼自當造行，　　便自在他所。」",
    "T02n0125_013:0614a02": "阿難白世尊曰：「然提婆達兜有過於如來",
    "T02n0125_013:0614a03": "所。」世尊告曰：「愚惑之人不應與相見。」是時，",
    "T02n0125_013:0614a04": "世尊向阿難而說此偈：",
    "T02n0125_013:0614a05": "「不應見愚人，　　莫與愚從事，",
    "T02n0125_013:0614a06": "亦莫與言論，　　說於是非事。」",
    "T02n0125_013:0614a07": "是時，阿難復以此偈報世尊曰：",
    "T02n0125_013:0614a08": "「愚者何所能，　　愚者有何過，",
    "T02n0125_013:0614a09": "正使共言說，　　竟有何等失？」",
    "T02n0125_013:0614a10": "爾時，世尊復以此偈報阿難曰：",
    "T02n0125_013:0614a11": "「愚者自造行，　　所作者非法，",
    "T02n0125_013:0614a12": "正見反常律，　　邪見日以滋。",
    "T02n0125_013:0614a13": "「是故，阿難！莫與惡知識從事。所以然者，",
    "T02n0125_013:0614a14": "與愚人從事，無信、無戒、無聞、無智，與善",
    "T02n0125_013:0614a15": "知識從事，便增益諸功德，戒具成就。如是，",
    "T02n0125_013:0614a16": "阿難！當作是學。」爾時，阿難聞佛所說，歡喜",
    "T02n0125_013:0614a17": "奉行。",
    "T02n0125_013:0614a18": "7（七）聞如是：一時，佛在羅閱城迦蘭陀竹園",
    "T02n0125_013:0614a19": "所，與五百人俱。爾時，王阿闍世恒以五百",
    "T02n0125_013:0614a20": "釜食給與提婆達兜。彼時，提婆達兜名聞四",
    "T02n0125_013:0614a21": "遠，戒德具足，名稱悉備，乃能使王日來供養。",
    "T02n0125_013:0614a22": "是時，提婆達兜得此利養已，諸比丘聞之，",
    "T02n0125_013:0614a23": "白世尊曰：「國中人民，歎說提婆達兜名稱",
    "T02n0125_013:0614a24": "遠布，乃使王阿闍世恒來供養。」爾時，世尊告",
    "T02n0125_013:0614a25": "諸比丘：「汝等比丘，莫施此心，貪提婆達兜",
    "T02n0125_013:0614a26": "利養。所以然者，提婆達兜愚人造此三事，",
    "T02n0125_013:0614a27": "身、口、意行，終無驚懼，亦不恐怖，如今提婆達",
    "T02n0125_013:0614a28": "兜愚人，當復盡此諸善功德，如取惡狗",
    "T02n0125_013:0614a29": "鼻壞之，倍復凶惡。提婆達兜愚人亦復如",
    "T02n0125_013:0614b01": "是，受此利養，遂起貢高。是故，諸比丘！亦莫",
    "T02n0125_013:0614b02": "興意著於利養。設有比丘著於利養，而不",
    "T02n0125_013:0614b03": "獲三法。云何為三？所謂賢聖戒、賢聖三昧、",
    "T02n0125_013:0614b04": "賢聖智慧而不成就。若有比丘不著利養，",
    "T02n0125_013:0614b05": "便獲三法。云何為三？所謂賢聖戒、賢聖三",
    "T02n0125_013:0614b06": "昧、賢聖智慧。若欲成此三法，當發善心，",
    "T02n0125_013:0614b07": "不著利養。如是，諸比丘！當作是學。」爾時，諸",
    "T02n0125_013:0614b08": "比丘聞佛所說，歡喜奉行。",
    "T02n0125_013:0614b09": "8（八）聞如是：一時，佛在舍衛國祇樹給孤獨",
    "T02n0125_013:0614b10": "園。爾時，世尊告諸比丘：「有此三不善根。云",
    "T02n0125_013:0614b11": "何為三？貪不善根、恚不善根、癡不善根。若",
    "T02n0125_013:0614b12": "比丘有此三不善根者，墮三惡趣。云何為",
    "T02n0125_013:0614b13": "三？所謂地獄、餓鬼、畜生。如是，比丘！若有此",
    "T02n0125_013:0614b14": "三不善根者，便有三惡趣。「比丘當知，有此",
    "T02n0125_013:0614b15": "三善根。云何為三？不貪善根、不恚善根、不",
    "T02n0125_013:0614b16": "癡善根，是謂比丘有此三善根。若有此三",
    "T02n0125_013:0614b17": "善根者，便有二善處，涅槃為三。云何二",
    "T02n0125_013:0614b18": "趣？所謂人、天是也。是謂比丘有此三善者，",
    "T02n0125_013:0614b19": "則生此善處。是故，諸比丘！當離三不善根，",
    "T02n0125_013:0614b20": "修三善根。如是，諸比丘！當作是學。」爾時，諸",
    "T02n0125_013:0614b21": "比丘聞佛所說，歡喜奉行。",
    "T02n0125_013:0614b22": "9（九）聞如是：一時，佛在舍衛國祇樹給孤獨",
    "T02n0125_013:0614b23": "園。爾時，世尊告諸比丘：「有此三聚。云何為",
    "T02n0125_013:0614b24": "三？所謂等聚、邪聚、不定聚。彼云何為等聚？",
    "T02n0125_013:0614b25": "所謂等見、等治、等語、等業、等命、等方便、等",
    "T02n0125_013:0614b26": "念、等定，是謂等聚。彼云何名為邪聚？所謂",
    "T02n0125_013:0614b27": "邪見、邪治、邪語、邪業、邪命、邪方便、邪念、邪",
    "T02n0125_013:0614b28": "定，是謂邪聚。彼云何名為不定聚？所謂不",
    "T02n0125_013:0614b29": "知苦、不知習、不知盡、不知道、不知等",
    "T02n0125_013:0614c01": "聚、不知邪聚，是謂名為不定聚。「諸比丘當",
    "T02n0125_013:0614c02": "知，復有三聚。云何為三？所謂善聚、等聚、定",
    "T02n0125_013:0614c03": "聚。彼云何名善聚？所謂三善根。何等善",
    "T02n0125_013:0614c04": "根？所謂不貪善根、不恚善根、不癡善根，是",
    "T02n0125_013:0614c05": "謂善聚。云何名為等聚？所謂賢聖八品道，",
    "T02n0125_013:0614c06": "等見、等治、等語、等業、等命、等方便、等念、等",
    "T02n0125_013:0614c07": "三昧，是謂等聚。彼云何名為定聚？所謂知",
    "T02n0125_013:0614c08": "苦、知習、知盡、知道、知善聚、知惡趣、知",
    "T02n0125_013:0614c09": "定聚，是謂名為定聚。是故，諸比丘！此三聚",
    "T02n0125_013:0614c10": "中，邪聚、不定聚，當遠之，此正聚者當奉",
    "T02n0125_013:0614c11": "行。如是，諸比丘！當作是學。」爾時，諸比丘聞",
    "T02n0125_013:0614c12": "佛所說，歡喜奉行。",
    "T02n0125_013:0614c13": "10（一〇）聞如是：一時，佛在舍衛國祇樹給孤獨",
    "T02n0125_013:0614c14": "園。爾時，世尊告諸比丘：「有此三觀想。云何",
    "T02n0125_013:0614c15": "為三？所謂觀欲想、瞋恚想、殺害想。是謂比",
    "T02n0125_013:0614c16": "丘有此三想。比丘當知，若有觀欲想，命",
    "T02n0125_013:0614c17": "終時便墮地獄中。若觀瞋恚想，命終時生",
    "T02n0125_013:0614c18": "畜生中。所謂雞狗之屬，蛇蚖之類而生其",
    "T02n0125_013:0614c19": "中。若觀害想，亦命終者生餓鬼中，形體燒",
    "T02n0125_013:0614c20": "然，苦痛難陳。是謂，比丘！有此三想生地獄",
    "T02n0125_013:0614c21": "中、餓鬼、畜生。「復有三想，云何為三？所謂出",
    "T02n0125_013:0614c22": "要想、不害想、不恚想。若有人有出要想者，",
    "T02n0125_013:0614c23": "命終之時生此人中。若有不害想者，命終",
    "T02n0125_013:0614c24": "時自然天上。若有人不殺心者，命終時斷",
    "T02n0125_013:0614c25": "五結，便於彼處而般涅槃。是謂，比丘！有",
    "T02n0125_013:0614c26": "此三想，常念修行，此三惡想當遠離之。如",
    "T02n0125_013:0614c27": "是，諸比丘！當作是學。」爾時，諸比丘聞佛所",
    "T02n0125_013:0614c28": "說，歡喜奉行。",
    "T02n0125_013:0614c29": "地主、婆拘、耳　　婆提、逆順香",
    "T02n0125_013:0615a01": "愚、世、三不善　　三聚、觀在後",
    "T02n0125_013:0615a02": "增壹阿含經卷第十三"
}