{
    "T49n2035_032:0311a23": "佛祖統紀卷第三十二",
    "T49n2035_032:0311a25": "宋景定四明東湖沙門志磐撰",
    "T49n2035_032:0311a26": "世界名體志第十五之二",
    "T49n2035_032:0311a27": "東土震旦地里圖東土震旦地里圖",
    "T49n2035_032:0311a28": "區域之興帝嚳九州冀兗青徐揚荊豫梁雍舜十二州以冀州土",
    "T49n2035_032:0311a29": "闊增置并幽營三州夏禹平水土分別九州。周大封建。",
    "T49n2035_032:0311b01": "蓋千八百國。春秋之世見於經傳者。百二十",
    "T49n2035_032:0311b02": "有四國。下至戰國七雄并而為秦。懲周封",
    "T49n2035_032:0311b03": "建之弊罷侯置守。分天下為三十六郡。",
    "T49n2035_032:0311b04": "及南平百越。又置閩中南海桂林象四郡。",
    "T49n2035_032:0311b05": "兩漢以十三州統治漢武帝置十三部刺史晉為十九",
    "T49n2035_032:0311b06": "州。唐為十道。後又為十五。採訪使凡郡府",
    "T49n2035_032:0311b07": "三百二十有八。縣千五百七十有三。宋朝元",
    "T49n2035_032:0311b08": "豐頒行。李德芻等所撰九域志。分為二十三",
    "T49n2035_032:0311b09": "路見於圖郡凡二百九十有五。縣千一百三十有",
    "T49n2035_032:0311b10": "一。化外羈縻之州不與焉。",
    "T49n2035_032:0311b11": "漢盛時。四履之地。東樂浪。西敦煌。南日南。",
    "T49n2035_032:0311b12": "北雁門。東西九千里。南北萬三千里。",
    "T49n2035_032:0311b13": "古長城。戰國時趙築之。自代並陰山至高",
    "T49n2035_032:0311b14": "闕二州名以備胡。燕亦築媯州之北至遼東。",
    "T49n2035_032:0311b15": "秦始皇令蒙恬築長城。起臨洮入高麗。",
    "T49n2035_032:0311b16": "四瀆。河出積石。江出岷山松州嘉誠縣淮出桐柏",
    "T49n2035_032:0311b17": "唐州濟出王屋山孟州今河陽府。",
    "T49n2035_032:0311b18": "三江。自豫章而下入彭䗍。而東至海為南",
    "T49n2035_032:0311b19": "江。自蜀岷山至九江彭䗍。以入海為中江。",
    "T49n2035_032:0311b20": "自幡塚導漾東流為漢過三澨。大別以入",
    "T49n2035_032:0311b21": "於江匯於彭䗍。以入海為北江。自彭䗍",
    "T49n2035_032:0311b22": "以上為二。自夏口以上為三。下而至於",
    "T49n2035_032:0311b23": "秣陵京口以入海。則不複三矣。",
    "T49n2035_032:0311b24": "九河。鬲津徒駭。在今瀛州鉤槃。太史胡蘇。",
    "T49n2035_032:0311b25": "在今滄州馬頰在今濟州。覆釜簡潔漫不可",
    "T49n2035_032:0311b26": "考。當在東光成平鬲縣之間。以漢許商之",
    "T49n2035_032:0311b27": "言考之。徒駭最北。鬲津最南。蓋徒駭是河",
    "T49n2035_032:0311b28": "之本道。東出分為八。齊小白塞之為一。今",
    "T49n2035_032:0311b29": "河間弓高以東。平原鬲津往往有其遺處。蓋",
    "T49n2035_032:0311b30": "塞其八枝。并歸於徒駭也九域志。",
    "T49n2035_032:0311c01": "五岳。中岳嵩山。在洛州西京東岳泰山。在兗",
    "T49n2035_032:0311c02": "州。南岳衡山。在潭州。西岳華山。在華州。北",
    "T49n2035_032:0311c03": "岳常山。在真定府。",
    "T49n2035_032:0311c04": "東夷。初周武王封箕子於朝鮮。漢滅之置",
    "T49n2035_032:0311c05": "玄菟郡○夫餘國。在玄菟北千里。本濊地○",
    "T49n2035_032:0311c06": "高句麗。其始王朱蒙。出自夫餘居升骨城。",
    "T49n2035_032:0311c07": "號高句麗。因以高為氏。在遼東千里。南接",
    "T49n2035_032:0311c08": "朝鮮濊貊。東接沃沮。北接夫餘。人皆隨山",
    "T49n2035_032:0311c09": "而居○三韓者。一馬韓。在西五十四國。北",
    "T49n2035_032:0311c10": "接樂浪。南接倭國。二辰韓。在東十二國。北",
    "T49n2035_032:0311c11": "接濊貊。亦曰秦韓。言秦人避役適韓國。三",
    "T49n2035_032:0311c12": "辨韓。在辰韓之南十二國。南接倭。馬韓最",
    "T49n2035_032:0311c13": "大。盡王三韓之地。○新羅辰韓種也。在高",
    "T49n2035_032:0311c14": "麗東南居漢樂浪。地多山險。文字甲兵同",
    "T49n2035_032:0311c15": "於中國。○百濟。馬韓之屬國。於帶方故地。",
    "T49n2035_032:0311c16": "初以百家濟故名。東接新羅。句麗。西南俱",
    "T49n2035_032:0311c17": "限大海。有僧尼寺塔。愛墳史頗解屬文○",
    "T49n2035_032:0311c18": "挹婁。古肅慎國。在夫餘東北千餘里。其北不",
    "T49n2035_032:0311c19": "知所極。人多勇力。矢用楛音戶青石為鏃。",
    "T49n2035_032:0311c20": "土氣極寒常穴居○遼東郡。大遼水出塞外",
    "T49n2035_032:0311c21": "南入海。行千二百里。遼西令支縣有孤竹",
    "T49n2035_032:0311c22": "城。故伯夷國○倭國。在百濟新羅東南。水陸",
    "T49n2035_032:0311c23": "三千里。依山島而居。漢魏譯通中國者三",
    "T49n2035_032:0311c24": "十餘國。皆稱王。大倭王居邪摩堆。其地在",
    "T49n2035_032:0311c25": "會稽東。俗皆文身。自云太伯之後。自倭國",
    "T49n2035_032:0311c26": "東千里名拘奴國。南四千里名朱儒國。人長",
    "T49n2035_032:0311c27": "三四尺。自朱儒東南行船一年。至裸國黑",
    "T49n2035_032:0311c28": "齒國。倭國始於百濟求得佛經。隋大業十",
    "T49n2035_032:0311c29": "三年遣使朝貢。兼沙門數十人來學佛法○",
    "T49n2035_032:0311c30": "流求國居海島。當建安郡東。水行五日而至。",
    "T49n2035_032:0312a01": "煬帝遣陳稜至其國。虜男女載軍實而還",
    "T49n2035_032:0312a02": "○蝦蛦。唐太宗時倭國遣使。偕蝦蛦人來",
    "T49n2035_032:0312a03": "朝。高宗平高麗。倭國遣使來賀。始改日本。",
    "T49n2035_032:0312a04": "言其國在東近日所出也○扶桑國。在",
    "T49n2035_032:0312a05": "東海中。齊永元初。僧慧深來建康。言其國",
    "T49n2035_032:0312a06": "在大漢東三萬里。宋大明五年罽賓國沙",
    "T49n2035_032:0312a07": "門。至其國傳佛法。",
    "T49n2035_032:0312a08": "北狄。周有山戎玁狁。秦漢有匈奴。桓靈時",
    "T49n2035_032:0312a09": "有鮮卑。後魏蠕蠕音軟西魏突厥。唐回紇。皆",
    "T49n2035_032:0312a10": "匈奴故地。唐契丹居松漠間。至宋朝益盛",
    "T49n2035_032:0312a11": "稱大遼。後有女真稱大金。韃靼稱蒙古○",
    "T49n2035_032:0312a12": "西羌。三代為患。至秦漢逐之河塞之外。漢",
    "T49n2035_032:0312a13": "宣帝時趙充國。破先零音憐置金城。屬國以",
    "T49n2035_032:0312a14": "處降羌。東漢屢為患。段熲擊破之。魏晉多",
    "T49n2035_032:0312a15": "亂關隴。永嘉後有谷渾。唐初吐蕃并吐谷",
    "T49n2035_032:0312a16": "渾黨項諸羌。遂為強國○海南諸國。扶",
    "T49n2035_032:0312a17": "南。丹丹。交趾。真臘。故臨。大食。白達。大秦。盧",
    "T49n2035_032:0312a18": "眉。勿斯里島夷雜記宋朝來貢者。占城。三佛齊。勃",
    "T49n2035_032:0312a19": "尼。闍婆。注輦。丹流眉蒲端。",
    "T49n2035_032:0312a20": "煬帝時。西域諸蕃多至張掖。與中國交市。",
    "T49n2035_032:0312a21": "帝令裴矩掌其事。撰西域圖記云。發自",
    "T49n2035_032:0312a22": "敦煌至於西海凡為三道北道從伊吾",
    "T49n2035_032:0312a23": "經蒲類海。鐵勒部。突厥。可汗音克寒北虜主之號庭。度",
    "T49n2035_032:0312a24": "北流河水。至拂菻國。達於西海。其中道。",
    "T49n2035_032:0312a25": "從高昌。焉耆。龜茲。疏勒。度葱嶺。鏺汗。蘇勒",
    "T49n2035_032:0312a26": "沙那。康國。曹國。何國。大小安國。穆國。至波",
    "T49n2035_032:0312a27": "斯。達於西海。其南道。從鄯善。于闐。朱俱波。",
    "T49n2035_032:0312a28": "喝盤陀。度葱嶺。經護密。吐火羅。挹󰌳。帆延。",
    "T49n2035_032:0312a29": "漕國。至北婆羅門。達於西海。其三道諸國",
    "T49n2035_032:0313a01": "亦各有路。南北交通。故知伊吾。高昌。鄯善。",
    "T49n2035_032:0313a02": "並西域之門戶。總湊敦煌云云。帝由是甘心",
    "T49n2035_032:0313a03": "將通西域。令矩往張掖引致西蕃四十餘",
    "T49n2035_032:0313a04": "國隋書裴矩傳。",
    "T49n2035_032:0313a05": "高昌。即車師前王庭交河是也有貪污山。夏有積",
    "T49n2035_032:0313a06": "雪。山北即鐵勒界也。目敦煌向其國",
    "T49n2035_032:0313a07": "多沙磧七亦切茫然無蹊徑。欲往者尋人畜骸",
    "T49n2035_032:0313a08": "骨而去。或聞歌哭聲。蓋魑魅所為也。商旅",
    "T49n2035_032:0313a09": "往來多取伊吾路北史西域傳。",
    "T49n2035_032:0313a10": "述曰。談天地之極際者。無若佛經。其言",
    "T49n2035_032:0313a11": "須彌四洲。猶太倉一粟耳。至如閻浮提",
    "T49n2035_032:0313a12": "者。則又四洲之南境。經言。縱廣七千由旬。",
    "T49n2035_032:0313a13": "周圍之可得二十八萬里。以一由旬四十",
    "T49n2035_032:0313a14": "里。計之也。從遼東西行。出陽關踰葱",
    "T49n2035_032:0313a15": "嶺。經五竺盡西海際。從南海北行出雁",
    "T49n2035_032:0313a16": "門。踰沙漠極。北至瀚海。縱橫皆可九萬",
    "T49n2035_032:0313a17": "里。而世人乏通識見。漢時四履之盛不",
    "T49n2035_032:0313a18": "出萬里。以故乍聞此說莫之能信。須知",
    "T49n2035_032:0313a19": "此方居東。天竺居中。自此方西至天竺。",
    "T49n2035_032:0313a20": "為四萬五千里。自天竺西向盡西海。亦",
    "T49n2035_032:0313a21": "四萬五千里。如此則此地為閻浮之東方。",
    "T49n2035_032:0313a22": "信矣。世儒謂之中國。且據此地。自論四",
    "T49n2035_032:0313a23": "方之中耳。儒家談地止及萬里。則不知",
    "T49n2035_032:0313a24": "五竺之殷盛西海之有截也。道家談天止",
    "T49n2035_032:0313a25": "及三境。則不知六欲四禪四空之高遠無",
    "T49n2035_032:0313a26": "色之無極也。況欲知萬億須彌三千大千",
    "T49n2035_032:0313a27": "之天地耶。況欲知華藏世界周遍建立",
    "T49n2035_032:0313a28": "如帝網耶。是則談天地之極際者。非憑",
    "T49n2035_032:0313a29": "佛經。不足以盡其致也。",
    "T49n2035_032:0314a01": "贍部洲中心名阿耨達池。在香山南大雪山",
    "T49n2035_032:0314a02": "北。周八百里。十地菩薩化為龍王。於中潛",
    "T49n2035_032:0314a03": "宅。出清冷水以給贍部。池之東面。銀牛口",
    "T49n2035_032:0314a04": "流出殑伽河。遶池一匝。入東南海。池之南",
    "T49n2035_032:0314a05": "面。金象口流出信度河。遶池一匝。入西南",
    "T49n2035_032:0314a06": "海。池之西面琉璃馬口流出縛芻河。遶池",
    "T49n2035_032:0314a07": "一匝。入西北海。池之北面。頗胝師子口流",
    "T49n2035_032:0314a08": "出徙多河。遶池一匝。入東北海。或曰。潛流",
    "T49n2035_032:0314a09": "地下出積石山為東華河源云贍部解見前四洲九山圖。阿",
    "T49n2035_032:0314a10": "耨達此云無熱惱。其池四寶嚴飾。從四獸口流出其水。殑伽此云天堂來。言來處高也。信度此云驗河。縛芻此云青",
    "T49n2035_032:0314a11": "河。徙多此云吟河贍部一名閻浮提自高昌近者。曰阿耆尼國",
    "T49n2035_032:0314a12": "有伽藍十數漢書曰焉耆西南九百里曰屈支伽藍百所。屈居勿反。舊曰龜茲。音",
    "T49n2035_032:0314a13": "丘慈西南六百里曰跋錄迦舊曰姑墨西北六百里至",
    "T49n2035_032:0314a14": "凌山。葱嶺之北原行四百里至清池。北行五",
    "T49n2035_032:0314a15": "百里素葉水城。西四百里千泉。南面雪山。三",
    "T49n2035_032:0314a16": "垂平陸。突厥來此避暑。西至呾羅私。西南",
    "T49n2035_032:0314a17": "白水。西南恭御城。南笯赤建。西石國西窣堵",
    "T49n2035_032:0314a18": "利。西北康國。南至米國。北至曹國。西至何",
    "T49n2035_032:0314a19": "國。西東安。西中安。西至西安。西南貨利○",
    "T49n2035_032:0314a20": "自康國西南至史國。東南入鐵門。南出至",
    "T49n2035_032:0314a21": "覩貨羅即前引隋書吐火羅東扼葱嶺。西接波剌斯。南",
    "T49n2035_032:0314a22": "面雪山。北據鐵門○順縛芻河北流至怛",
    "T49n2035_032:0314a23": "密東。至赤鄂衍。又東至忽路摩。又東至愉",
    "T49n2035_032:0314a24": "漫。西南臨河至鞠和衍。又東至鑊沙。又東",
    "T49n2035_032:0314a25": "至珂咄羅。東接葱嶺至拘謎陀。南至尸棄",
    "T49n2035_032:0314a26": "陀。渡河至達摩帝○自活國東南至闊悉",
    "T49n2035_032:0314a27": "多。西至縛伽浪。南至紇利健。西南忽懍。東",
    "T49n2035_032:0314a28": "至縛喝。北臨河。伽藍百所。人謂之小王舍",
    "T49n2035_032:0315a01": "城。從此西南入雪山阿至銳末陀。西南至。",
    "T49n2035_032:0315a02": "從縛喝南至揭職。東南入大雪山至梵",
    "T49n2035_032:0315a03": "衍那有臥佛千尺。商那和修胎生九條衣尚存東踰黑嶺至迦畢試",
    "T49n2035_032:0315a04": "北面雪山伽藍百所東入北印度境至濫波。東至健",
    "T49n2035_032:0315a05": "馱羅大塔高五百尺。元魏胡太后遣使持大幡五百尺。往挂之。脚纔及地南至那揭",
    "T49n2035_032:0315a06": "曷北印度境北至烏仗那釋種被斥王此云昔輪王之苑。僧常萬人東至",
    "T49n2035_032:0315a07": "鉢路羅大雪山中南度信度河至怛叉羅。東南",
    "T49n2035_032:0315a08": "至僧訶補。東南至烏剌尸。東南至迦濕彌",
    "T49n2035_032:0315a09": "羅舊曰罽賓伽藍百所東南至曷闍羅。南至磔迦。東至",
    "T49n2035_032:0315a10": "那僕底。東北至闍爛達。東北至屈路多。北",
    "T49n2035_032:0315a11": "至洛護羅。又北至末羅娑○自屈路多南",
    "T49n2035_032:0315a12": "至設多盧已上並北印度西南至波理怛自此為中印境東至",
    "T49n2035_032:0315a13": "末兔羅毱多度人石室盈籌之處東北至濕伐羅。東北至窣",
    "T49n2035_032:0315a14": "祿那東臨殑伽河東度河至末底羅。北至婆羅補",
    "T49n2035_032:0315a15": "此係北印北雪山中有金氏國女為王。夫亦為王不知政事。此國東接吐蕃。北接",
    "T49n2035_032:0315a16": "于闐。西接末羅婆○自末底羅東至瞿毘霜。東南至",
    "T49n2035_032:0315a17": "醯呾佛為文鱗龍王。七日說法處南度殑伽河至毘羅剛。",
    "T49n2035_032:0315a18": "東南至劫比他佛在忉利天為母說法。帝釋奉三道寶階之處西北至曲",
    "T49n2035_032:0315a19": "女城。東南度殑伽河至阿踰陀東至阿那",
    "T49n2035_032:0315a20": "穆。東南至鉢羅那。西南至拘睒彌北至鞞",
    "T49n2035_032:0315a21": "索迦。東北至舍衛國城南五里給孤獨園東南至迦毘羅",
    "T49n2035_032:0315a22": "衛佛生處。淨飯王殿。摩耶夫人殿。菩薩降胎處。並建精舍。佛還本生國。時止尼俱盧伽藍。受姨母金縷袈裟。",
    "T49n2035_032:0315a23": "度八王子五百釋種東北至拘尸那娑羅林佛滅處西南至波羅",
    "T49n2035_032:0315a24": "柰鹿苑轉法輪處。近鹿苑有支那寺。國王為大唐僧眾所造。支那此云大唐○順殑伽",
    "T49n2035_032:0315a25": "河東北至毘耶離舊名毘舍離有維摩方丈東北至弗栗恃",
    "T49n2035_032:0315a26": "北印境西北至尼波羅其國北境即東女國。與吐蕃接。人來國命往還。率由此地。唐梵",
    "T49n2035_032:0315a27": "相去萬里。自古取道迂迴致成遠阻○自毘耶離南度殑伽河至",
    "T49n2035_032:0315b01": "摩竭提又名摩伽陀。中印境。王舍城在此國中。華氏城在河南岸。西南度尼連禪河。即伽耶城。城",
    "T49n2035_032:0315b02": "西六里。至伽耶山。俗呼靈山。西南菩提樹。佛成道處。樹高五丈。周垣五百步。中有金剛座。千佛坐之入金剛定。",
    "T49n2035_032:0315b03": "鷄園伽藍。無憂王建。常供千僧。那爛陀寺。五王共造。僧徒數千。並俊才高學東至瞻波。",
    "T49n2035_032:0315b04": "東至揭朱祇。東度殑伽河至奔那伐已上並中印度",
    "T49n2035_032:0315b05": "東至迦摩縷其國已歷千世。至今不信佛法。國之東境山阜連接。可兩月行入蜀西南境",
    "T49n2035_032:0315b06": "南至三摩怛東印東北大海濱至室利羅。東",
    "T49n2035_032:0315b07": "南大海隅至迦摩浪。東至墮羅鉢。又東至",
    "T49n2035_032:0315b08": "伊賞補。又東至摩訶瞻波即此方林邑又西南至閻",
    "T49n2035_032:0315b09": "摩那此六國道阻不及往○自三摩呾西至耽摩立底",
    "T49n2035_032:0315b10": "東境濱海界溫西北至揭羅剌。西南至烏荼東南臨大海有城海",
    "T49n2035_032:0315b11": "商中止之地。南去師子國二萬里。靜夜望其國。佛牙塔寶珠光。猶如大炬西南至恭御陀",
    "T49n2035_032:0315b12": "已上東印。臨海濱。不信佛法西南至揭稜伽南印西北至憍",
    "T49n2035_032:0315b13": "薩羅中印國王名引正。為龍猛建伽藍。招集千僧。計工人所食鹽價。用九億金錢南至案",
    "T49n2035_032:0315b14": "達羅此下南印南至馱那揭。西南至朱利耶南至",
    "T49n2035_032:0315b15": "達羅毘。南至末羅矩南境濱海。有末刺耶山。此山之東有布呾洛迦山。山頂有",
    "T49n2035_032:0315b16": "池。池側有石天宮。觀自在菩薩遊舍於此。有願見者厲水登山東南至執師子國",
    "T49n2035_032:0315b17": "此非印度境。有佛牙精舍。上建表柱。置大寶珠若明星王宮側建大厨。日營萬八千僧食。食時持鉢來受。各還",
    "T49n2035_032:0315b18": "其居。自有佛教。便興此供○自達羅毘北至恭建補南印境有多羅",
    "T49n2035_032:0315b19": "樹林。其葉長廣。諸國書寫莫不采用西北至摩訶剌。西至跋祿婆",
    "T49n2035_032:0315b20": "業海煮鹽西北至摩臘婆五印之境。有兩國重學。西南摩臘婆。東北摩竭陀。名僧極盛。",
    "T49n2035_032:0315b21": "此國南至海西北至阿吒釐○自摩臘婆西北至",
    "T49n2035_032:0315b22": "契吒。北至伐臘毘已上南印西北至補羅自此西印○",
    "T49n2035_032:0315b23": "自伐臘毘北至瞿折羅西印東南鄔闍衍南印",
    "T49n2035_032:0315b24": "東北至擲枳陀南印北至摩醯補中印○自",
    "T49n2035_032:0315b25": "瞿折羅北度信度河至信度國西印東度河",
    "T49n2035_032:0315b26": "東岸至茂羅部西印東北至鉢伐多北印○",
    "T49n2035_032:0315b27": "自信度國西南至阿默翅西印隣大海西至狼揭",
    "T49n2035_032:0315c01": "羅西印大海濱西北至波斯北印度境西北至怫懍隋史拂菻",
    "T49n2035_032:0315c02": "西南至海島西女國皆女人。拂懍歲遣丈夫。偶得男不舉○自阿",
    "T49n2035_032:0315c03": "默翅北至臂多勢西印　東北至阿荼西印東",
    "T49n2035_032:0315c04": "北至伐剌拏西印屬迦畢試西至稽畺那。西北出印",
    "T49n2035_032:0315c05": "度境至漕矩吒。北至弗栗那。東北至大雪",
    "T49n2035_032:0315c06": "山犀那大嶺。贍部之中斯嶺特高。下嶺至安",
    "T49n2035_032:0315c07": "呾羅屬突厥西北至闊悉多屬突厥西北至活國",
    "T49n2035_032:0315c08": "屬突厥主管鐵門已南諸小國從此東入葱嶺。此嶺當贍部",
    "T49n2035_032:0315c09": "中。南接大雪山。北至熱海千泉西至活國。",
    "T49n2035_032:0315c10": "東至烏殺國。四方各數千里。崖嶺數百重。永",
    "T49n2035_032:0315c11": "雪風寒山阜葱翠。故此為名。東至瞢健屬突厥",
    "T49n2035_032:0315c12": "北至阿利尼。東至曷羅胡○從瞢健東至",
    "T49n2035_032:0315c13": "訖栗瑟。東北至鉢利曷。從訖栗瑟東至呬",
    "T49n2035_032:0315c14": "摩呾。西至鉢鍔那。東南至淫薄健。東南至",
    "T49n2035_032:0315c15": "屈浪拏。東北至鐵帝北至尸棄陀越鐵帝",
    "T49n2035_032:0315c16": "大山。南至商彌。東北至波謎川東西千里南至",
    "T49n2035_032:0315c17": "鉢露羅。自川登山至竭盤陀。下葱嶺東岡",
    "T49n2035_032:0315c18": "至烏殺。西北至佉沙舊名疏勒東南至沮渠經典極盛",
    "T49n2035_032:0315c19": "東至于闐。東入沙碩至尼壤城。為東境之",
    "T49n2035_032:0315c20": "關。又東入大流沙。其沙隨風聚散。人多迷",
    "T49n2035_032:0315c21": "路。往來聚遺骸以記。東至且末。東北至樓",
    "T49n2035_032:0315c22": "蘭故地即鄯善國○印度者。天竺之正名此云月北背",
    "T49n2035_032:0315c23": "雪山。三垂大海。地形南狹如月上弦。川平",
    "T49n2035_032:0315c24": "地廣。周九萬里。七千餘城依止其中盡三",
    "T49n2035_032:0315c25": "海際同一王命唐玄奘三藏西域記。",
    "T49n2035_032:0315c26": "光明經。八萬四千城邑聚落。仁王經。十六大",
    "T49n2035_032:0315c27": "國五百中國十萬小國。楞嚴經。此閻浮提大",
    "T49n2035_032:0315c28": "國二千三百。",
    "T49n2035_032:0315c29": "樓炭經。葱河以東名為震旦。唐彥琮法師云。",
    "T49n2035_032:0316a01": "葱嶺已西。並屬梵種。鐵門之左皆曰胡鄉",
    "T49n2035_032:0316a02": "有指五竺為胡國。梵典為胡經。梵僧為胡僧。此類皆大誤唐義淨三藏。於咸",
    "T49n2035_032:0316a03": "亨二年自番禺附舶普潘愚今廣州西至訶陵。次室",
    "T49n2035_032:0316a04": "利佛逝。次末羅瑜。次揭荼。北行十日至裸",
    "T49n2035_032:0316a05": "人在蜀西南男女皆裸形西北半行至耽摩立底東印境海口升舶歸",
    "T49n2035_032:0316a06": "唐處正西至莫訶菩提國即摩竭提那爛陀寺有七十",
    "T49n2035_032:0316a07": "驛又云耽摩去莫訶有十日那爛陀禮根本塔。耆闍崛山觀",
    "T49n2035_032:0316a08": "疊衣處。大覺寺禮真像即菩提道場金剛座處。",
    "T49n2035_032:0316a09": "拘尸方丈。鹿園雞嶺。遍禮聖迹。住那爛陀",
    "T49n2035_032:0316a10": "十年。求經還耽摩立底。升舶過揭荼。將梵",
    "T49n2035_032:0316a11": "本寄佛逝。作南海寄歸傳求法高僧傳。永",
    "T49n2035_032:0316a12": "昌元年秋回廣府。至冬復附舶至佛逝。住",
    "T49n2035_032:0316a13": "三載。證聖元年回洛京譯經。",
    "T49n2035_032:0316a14": "述曰。贍部一洲在西為五印度。飛行輪王",
    "T49n2035_032:0316a15": "之所治。是為梵天之種。東則震旦。皇王",
    "T49n2035_032:0316a16": "周孔之所化。是為君子之國。北為狄種。",
    "T49n2035_032:0316a17": "獫狁匈奴胡人之鄉。封域分殊。不為指",
    "T49n2035_032:0316a18": "梵為胡以自混濫。如舊稱胡跪胡經胡",
    "T49n2035_032:0316a19": "漢老胡。皆無稽之言不足用也。諸經言",
    "T49n2035_032:0316a20": "國城數不定者。古今離合不同也。如此",
    "T49n2035_032:0316a21": "方周千八百國。春秋七十餘國。秦七國。魏",
    "T49n2035_032:0316a22": "三國。晉十六國。或離或合。為國不一。要",
    "T49n2035_032:0316a23": "不出此一境也。又諸經華梵不同者。羅",
    "T49n2035_032:0316a24": "什恒河。奘師殑伽。什云須彌。奘云蘇迷",
    "T49n2035_032:0316a25": "盧。並指什譯為訛。此說未可為定。蓋",
    "T49n2035_032:0316a26": "由求法沙門所問土音中邊不同古今有",
    "T49n2035_032:0316a27": "異。而詮其實則一也。如此方南北音轉",
    "T49n2035_032:0316a28": "名處名物其語各殊。又如此方同一震旦",
    "T49n2035_032:0316a29": "而周秦漢晉為號不同。豈當定是非於",
    "T49n2035_032:0316b01": "古今之際。能識此意。則華梵不同。自可",
    "T49n2035_032:0316b02": "心會也。",
    "T49n2035_032:0316b03": "新婆沙論。南洲下至無間。共四萬由旬。上尖",
    "T49n2035_032:0316b04": "下闊猶如穀聚○薩婆多論。南洲下土泥五",
    "T49n2035_032:0316b05": "百由旬。白墡五百由旬。等活至極熱七獄。共",
    "T49n2035_032:0316b06": "高一萬九千由旬。各廣萬由旬。無間高廣二萬",
    "T49n2035_032:0316b07": "由旬。阿毘曇論。等活壽五百歲。黑繩千歲。眾",
    "T49n2035_032:0316b08": "合二千歲。號叫四千歲。大叫八千歲。炎熱一",
    "T49n2035_032:0316b09": "萬六千歲。極熱半劫。無間一劫。俱舍論。等活",
    "T49n2035_032:0316b10": "一晝夜當四天王五百歲。次第至炎熱一晝",
    "T49n2035_032:0316b11": "夜當他化一萬六千歲餘獄次第對例成實論。五無",
    "T49n2035_032:0316c01": "間者。一趣果無間。捨身即生彼故。二苦無",
    "T49n2035_032:0316c02": "間。中無樂故。三時無間。定一劫故。四命無",
    "T49n2035_032:0316c03": "間。中不絕故。五形無間。此獄縱廣八萬由",
    "T49n2035_032:0316c04": "旬。一人亦滿。多人亦滿多論二萬由旬。",
    "T49n2035_032:0316c06": "八熱地獄圖",
    "T49n2035_032:0316c16": "新婆沙論。八熱獄。一一獄有四門。一",
    "T49n2035_032:0316c17": "一門外有四遊增。有情遊彼其苦增",
    "T49n2035_032:0316c18": "故。地獄有情其形如人。正法念經。阿",
    "T49n2035_032:0316c19": "鼻苦千倍過前七大地獄。",
    "T49n2035_032:0316d01": "四門十六遊增",
    "T49n2035_032:0316d16": "八寒地獄圖",
    "T49n2035_032:0316d17": "一頞浮陀　二尼賴陀",
    "T49n2035_032:0316d18": "三阿吒吒　四阿波波",
    "T49n2035_032:0316d19": "五嘔喉　　六欝波羅",
    "T49n2035_032:0316d20": "七波頭摩　八分陀利",
    "T49n2035_032:0317a01": "此八獄在鐵圍山底。仰向居止受寒凍苦三法",
    "T49n2035_032:0317a02": "度經頞浮陀壽。如憍薩羅國斛量。胡麻滿二十",
    "T49n2035_032:0317a03": "斛。有一丈夫滿百年取一胡麻。如是取",
    "T49n2035_032:0317a04": "盡。復以二十頞浮陀壽。為一泥賴陀壽。餘",
    "T49n2035_032:0317a05": "次第準此起世因本經泥犁耶此名非道。欲界最下",
    "T49n2035_032:0317a06": "劣故阿毘曇論𭡠落迦此云惡人新婆沙論人所作善惡。",
    "T49n2035_032:0317a07": "隨人如形影隨身。人死但亡其身不亡其",
    "T49n2035_032:0317a08": "行。譬如然火夜書火滅字存火至復成。今世",
    "T49n2035_032:0317a09": "作行後世成之那先比丘所問經。",
    "T49n2035_032:0317a10": "地獄有三。一熱。二寒。三邊。一熱地獄者有",
    "T49n2035_032:0317a11": "八。一名等活。罪人手生鐵爪相摑肉墮。或",
    "T49n2035_032:0317a12": "獄卒唱生。或冷風吹活。兩緣雖異令活一",
    "T49n2035_032:0317a13": "等。人受苦已復至黑沙獄乃至沸屎獄。次第",
    "T49n2035_032:0317a14": "至寒氷獄。然後命終。由身口意造不善業",
    "T49n2035_032:0317a15": "墮此獄中。一一大獄各有十六小獄。周匝圍",
    "T49n2035_032:0317a16": "遶即婆沙論十六遊增二名黑繩。以熱鐵繩絣量肢體",
    "T49n2035_032:0317a17": "後方斬鋸。久受苦已至黑沙獄乃至寒氷獄。",
    "T49n2035_032:0317a18": "然後命終。準前受苦加重。由惡意向父母",
    "T49n2035_032:0317a19": "及聲聞墮此獄中。三名眾合。眾多苦具熾",
    "T49n2035_032:0317a20": "然猛熱合來逼惱餘義準前作由造三惡業墮此",
    "T49n2035_032:0317a21": "獄中。四名叫喚。獄卒捉人擲鐵鑊中。涌沸",
    "T49n2035_032:0317a22": "叫喚。由瞋恚懷毒墮此獄中。五名大叫喚。",
    "T49n2035_032:0317a23": "置鐵鑊中號咷大叫。由習邪見惡行墮",
    "T49n2035_032:0317a24": "此獄中。六名炎熱。置鐵城中火然焦爛。由",
    "T49n2035_032:0317a25": "燒炙眾生墮此獄中。八名無間梵語阿鼻或作阿毘獄",
    "T49n2035_032:0317a26": "卒捉彼罪人剝皮纏身著火車上。萬毒並",
    "T49n2035_032:0317a27": "至無不苦時。為極重罪墮此獄中十惡五逆也。已上",
    "T49n2035_032:0317a28": "參用長阿含經文此八地獄在閻浮洲下。重累而住受",
    "T49n2035_032:0317a29": "熱惱苦。前二有主治。次三少主治。後三無",
    "T49n2035_032:0317b01": "主治。二寒地獄者有八。一名頞浮陀。寒苦",
    "T49n2035_032:0317b02": "所切肉生細泡。二名尼賴浮陀。寒風所吹",
    "T49n2035_032:0317b03": "通身成泡。此二從身相受名。三名阿吒吒。",
    "T49n2035_032:0317b04": "脣動不得舌作此聲。四名阿波波。舌不得",
    "T49n2035_032:0317b05": "動脣作此聲。五名嘔喉。喉內振氣作聲。此",
    "T49n2035_032:0317b06": "三從聲相受名。六名欝波羅。此是青蓮華。",
    "T49n2035_032:0317b07": "肉色細拆似此華。七名波頭摩。此是赤蓮",
    "T49n2035_032:0317b08": "華。肉色大拆似此華開。八名分陀利。此是",
    "T49n2035_032:0317b09": "白蓮華。由彼骨拆似此華開。此三從瘡",
    "T49n2035_032:0317b10": "相受名。此八獄在鐵圍山底。仰向居止受",
    "T49n2035_032:0317b11": "寒凍苦。三邊地獄者有三。山間水間曠野。",
    "T49n2035_032:0317b12": "受別業報。此應寒熱雜受三法度經鍑方宥切大釜。",
    "T49n2035_032:0317b13": "閻浮洲南。二鐵圍山外有閻摩羅王宮殿。縱",
    "T49n2035_032:0317b14": "廣正等六千由旬。七重欄楯七重行樹。園苑",
    "T49n2035_032:0317b15": "花池種種美果。香風遠薰眾鳥和鳴。王以惡",
    "T49n2035_032:0317b16": "業。晝夜六時自然有赤融銅汁。在前出生。",
    "T49n2035_032:0317b17": "宮殿即變為鐵。獄卒取王撲熱鐵地。以銅",
    "T49n2035_032:0317b18": "汁寫置口中。時王怖畏作念願我捨身於",
    "T49n2035_032:0317b19": "人間。受生如來法中正信出家。發是善念。",
    "T49n2035_032:0317b20": "宮殿還成七寶。五欲具足起世經。",
    "T49n2035_032:0317b21": "閻羅王昔為毘沙國王。與維陀始生王戰兵",
    "T49n2035_032:0317b22": "力不敵。因立誓願為地獄主。臣佐十八人",
    "T49n2035_032:0317b23": "領百萬眾。同立誓曰。後當奉助治此罪人。",
    "T49n2035_032:0317b24": "毘沙王者今閻羅王是。十八臣者今諸小王",
    "T49n2035_032:0317b25": "是。百萬眾者諸阿旁是問地獄經阿旁此云無間琰摩羅此",
    "T49n2035_032:0317b26": "言雙王。兄主男獄。妹主女獄正法念經兄妹皆",
    "T49n2035_032:0317b27": "作獄主。故云雙王。又苦樂並受故經音義。",
    "T49n2035_032:0317b28": "阿鼻地獄。縱廣八千由旬。七重鐵城。七重鐵",
    "T49n2035_032:0317b29": "網。有十八鬲子郎的切鼎屬周匝七重。皆是刀",
    "T49n2035_032:0317c01": "林。四大銅狗。十八獄卒。八頭六十四角。六十",
    "T49n2035_032:0317c02": "四眼。有七鐵幢火涌如沸。若有罪逆。命終",
    "T49n2035_032:0317c03": "之時銅狗化十八車狀如寶蓋。一切火焰化",
    "T49n2035_032:0317c04": "為玉女。罪人遙見心喜欲往。風刀解體寒",
    "T49n2035_032:0317c05": "急作聲。寧得好火。安在車上。即便火然。罪",
    "T49n2035_032:0317c06": "人命終來生火車。屈申臂頃直入阿鼻。",
    "T49n2035_032:0317c07": "從上鬲下如旋火輪至於下鬲。化閻羅王",
    "T49n2035_032:0317c08": "大聲告勅。癡人獄種。汝在世時不孝父母",
    "T49n2035_032:0317c09": "邪見無道。汝今生處名阿鼻獄。如是大苦一",
    "T49n2035_032:0317c10": "日一夜。如人間六十小劫。如是壽命盡一",
    "T49n2035_032:0317c11": "大劫。具五逆者受罪五劫。復有眾生。犯四",
    "T49n2035_032:0317c12": "重禁虛食信施。誹謗邪見不識因果。斷學",
    "T49n2035_032:0317c13": "般若毀十方佛。偷僧祇物婬逸無道。此人",
    "T49n2035_032:0317c14": "罪報經八萬四千大劫。復入東方十八鬲子。",
    "T49n2035_032:0317c15": "如前受苦。南西北方亦復如是。阿鼻即無",
    "T49n2035_032:0317c16": "救也觀佛三昧正海經○鼻音毘。智炬經。阿毘地獄應時破壞。當知毘音無疑。楞嚴經。既言阿鼻。又出無",
    "T49n2035_032:0317c17": "間。今阿鼻自云無救。當知阿鼻大獄在無間之外。",
    "T49n2035_032:0317c18": "佛祖統紀卷第三十二終",
    "T49n2035_032:0317c19": "孝武時始通西域。三十六國。皆在匈奴",
    "T49n2035_032:0317c20": "之西烏孫之南。西北有大山。中央有河。",
    "T49n2035_032:0317c21": "東西六千餘里。南北千餘里。東則接漢扼。",
    "T49n2035_032:0317c22": "以玉門陽關二關皆在敦煌西界西則限以葱嶺其山葱翠",
    "T49n2035_032:0317c23": "又云多葱葱同。其南山東出金城。與漢南山屬焉",
    "T49n2035_032:0317c24": "音燭連也。其河兩源一出葱嶺。一出于闐音田于",
    "T49n2035_032:0317c25": "闐在南山下。其河北流與葱嶺河合。東",
    "T49n2035_032:0317c26": "注蒲昌海一名鹽澤。去玉門陽關三百里。廣袤",
    "T49n2035_032:0317c27": "三百里。其水冬夏不增減。皆以為潛行",
    "T49n2035_032:0317c28": "地下。南出積石。為中國河源云。自玉門",
    "T49n2035_032:0318a01": "陽關出西域有兩道。一從鄯善旁南山",
    "T49n2035_032:0318a02": "北循河西行至莎車為南道。南道西踰",
    "T49n2035_032:0318a03": "葱嶺則出大月氏．安息。自車師前王廷",
    "T49n2035_032:0318a04": "隨北山循河西行至疏勒為北道。北道",
    "T49n2035_032:0318a05": "西踰葱嶺則出大宛．康居．奄蔡。西域諸",
    "T49n2035_032:0318a06": "國有城郭田畜。與匈奴烏孫異俗。皆役",
    "T49n2035_032:0318a07": "屬於匈奴。匈奴西邊日逐王置都尉領西",
    "T49n2035_032:0318a08": "域。後驃騎將軍擊破匈奴古地降昆邪休",
    "T49n2035_032:0318a09": "屠王驃頻妙反。昆音渾。屠音儲。匈奴二王始築令居以西令音鈴",
    "T49n2035_032:0318a10": "初置酒泉郡有水味甘。後稍分置武威．張掖．敦",
    "T49n2035_032:0318a11": "煌敦音屯。列四郡據兩關。自貳師將軍李廣利",
    "T49n2035_032:0318a12": "伐大宛得天馬。西域震懼。多遣使來貢。",
    "T49n2035_032:0318a13": "宣帝朝日逐玉來降。乃令使者鄭吉并護",
    "T49n2035_032:0318a14": "北道號都護治烏壘城。去陽關二千七",
    "T49n2035_032:0318a15": "百里。於西域為中西漢書西域書。",
    "T49n2035_032:0318a16": "明帝永平中。班超使西域到鄯善斬匈",
    "T49n2035_032:0318a17": "奴使者。鄯善王怖納子為質。後發諸國",
    "T49n2035_032:0318a18": "兵擊莎車斬疏勒王。擊破月氏副王。降",
    "T49n2035_032:0318a19": "龜茲．姑墨．溫宿。斬焉耆尉犁二王。威震",
    "T49n2035_032:0318a20": "西域。五十餘國皆納質內屬東漢班超傳。"
}