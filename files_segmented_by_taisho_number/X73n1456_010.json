{
    "X73n1456_010:0524c01": "憨山老人夢遊集卷第十",
    "X73n1456_010:0524c02": "侍　者　　福　善　日錄",
    "X73n1456_010:0524c03": "門　人　　通　炯　編輯",
    "X73n1456_010:0524c04": "嶺南弟子　劉起相　重較",
    "X73n1456_010:0524c05": "　　法語",
    "X73n1456_010:0524c06": "示本懷印禪人",
    "X73n1456_010:0524c07": "昔吾佛於靈山會上。欲以妙法華經付囑有在。令於",
    "X73n1456_010:0524c08": "末世受持。廣宣流布。無論人天百萬。即得授記。諸弟",
    "X73n1456_010:0524c09": "子竟無一人。敢於娑婆世界流通此法者。必待地涌",
    "X73n1456_010:0524c10": "之眾。乃能荷擔。持此法者。豈易易哉。以五濁惡世。眾",
    "X73n1456_010:0524c11": "生薄福。其性剛強。最難調伏。是以吾佛教持經者。必",
    "X73n1456_010:0524c12": "以忍辱為第一行。故曰。如來滅後。欲為四眾說是經",
    "X73n1456_010:0524c13": "者。應入如來室。著如來衣。坐如來座乃可為眾廣說",
    "X73n1456_010:0524c14": "此經。如來室者。一切眾生中。大慈悲心是。如來衣者。",
    "X73n1456_010:0524c15": "柔和忍辱心是。如來座者。一切法空是。安住是中。然",
    "X73n1456_010:0524c16": "後以不懈怠心。乃可為眾說是法華經。故佛自述其",
    "X73n1456_010:0524c17": "往昔求法之行。如提婆達多世世之冤害。及常不輕",
    "X73n1456_010:0524c18": "之禮拜。四眾乃至辱罵。或加刀杖瓦石。種種苦事。皆",
    "X73n1456_010:0524c19": "歡喜忍之。無一念懈退。此正教菩薩法。末世持經之",
    "X73n1456_010:0524c20": "最勝行。吾徒為佛子。苟無忍行。又何以持佛慧命。使",
    "X73n1456_010:0524c21": "不斷哉。及授付囑持。經之菩薩。則誓之曰。種種苦事。",
    "X73n1456_010:0524c22": "皆當能忍。是以佛說觀三千大千世界。無有如芥子",
    "X73n1456_010:0524c23": "許。不是菩薩為求菩提捨身命處。乃至頭目髓腦無",
    "X73n1456_010:0524c24": "有悋惜。故教持經者。先以忍行。悲此法末。非大忍力。",
    "X73n1456_010:0525a01": "又何能護佛法。續慧命乎。老人每每以忍行開示禪",
    "X73n1456_010:0525a02": "人。禪人能篤信老人。亦能以忍力自持。今不但卒保",
    "X73n1456_010:0525a03": "道場。亦且成就己行。切不可以世諦尋常觀之。更於",
    "X73n1456_010:0525a04": "此外。別求生死法也。且此經乃吾佛世尊為一大事",
    "X73n1456_010:0525a05": "因緣。故出現於世。一大事者。乃眾生本有佛之知見",
    "X73n1456_010:0525a06": "也。佛知見者。以能見諸法實相也。以眾生迷真知見。",
    "X73n1456_010:0525a07": "但認五蘊幻妄身心。而不見真實之相。若見實相。則",
    "X73n1456_010:0525a08": "三界上下。了無一法。又何生死可寄耶。如此。豈獨參",
    "X73n1456_010:0525a09": "禪能了生死。而持經不能了生死乎。若南岳天台。皆",
    "X73n1456_010:0525a10": "悟實相之大宗師。儻法社諸侶讀誦此經。能有一人。",
    "X73n1456_010:0525a11": "如天台悟入法華三昧者。即此靈山一會。儼然未散",
    "X73n1456_010:0525a12": "如是。則護持之人。具足恒沙功德不可思議矣。佛為",
    "X73n1456_010:0525a13": "此法。劫劫生生。捨此身命。禪人即能捨此一生。成大",
    "X73n1456_010:0525a14": "法益。又何外慕別求佛法乎。今縱不能了生死。即仗",
    "X73n1456_010:0525a15": "此法為舟航。願力持之。於生死海中。亦必終有到彼",
    "X73n1456_010:0525a16": "岸時。猶勝從前虗生浪死也。禪人既信老人語。從此",
    "X73n1456_010:0525a17": "發起大忍力。大精進力。是名真法供養如來以成普",
    "X73n1456_010:0525a18": "賢大行。切不可起生滅心。立人我見。而生退墮之想",
    "X73n1456_010:0525a19": "也。",
    "X73n1456_010:0525a20": "示新安仰山本源覺禪人",
    "X73n1456_010:0525a21": "本源覺。重興仰山道場。三十餘年。幻出種種莊嚴。皆",
    "X73n1456_010:0525a22": "自心力。誦圓覺梵行二經。亦二十餘年。精持淨行。皆",
    "X73n1456_010:0525a23": "從宿習般若中。今禮匡山。請授大戒。拈香請說圓覺",
    "X73n1456_010:0525a24": "大義。老人因示之曰。佛說三界上下法。唯是一心作。",
    "X73n1456_010:0525b01": "所謂圓覺流出一切清淨真如。菩提涅槃。及波羅蜜。",
    "X73n1456_010:0525b02": "教授菩薩。是故為佛弟子。若達唯心法門。則一切染",
    "X73n1456_010:0525b03": "淨因果。皆即現前。念念轉變。故曰。心淨則佛土淨。直",
    "X73n1456_010:0525b04": "如仰山因緣。向皆危石巉嵒。荒榛茂草。今一旦幻此",
    "X73n1456_010:0525b05": "道場。如從天至。皆從最初一念。堅固信心。故致如斯",
    "X73n1456_010:0525b06": "廣大佛事。由是觀之。則西方淨土。又豈從心外得耶。",
    "X73n1456_010:0525b07": "老人今為禪人。特授梵網金剛寶戒。此戒名為毗盧",
    "X73n1456_010:0525b08": "遮那心地法門。經云。若授佛戒。即入諸佛位。是知一",
    "X73n1456_010:0525b09": "念信心。即開佛知見。一切佛土。應念現前。故諸佛淨",
    "X73n1456_010:0525b10": "土。皆從金剛心地建立。禪人果能了知此法門。從此",
    "X73n1456_010:0525b11": "向前。日用頭頭。一切運為。明明了知。皆從自心流出。",
    "X73n1456_010:0525b12": "則法法皆為淨土真因。更能將一聲阿彌陀佛。念念",
    "X73n1456_010:0525b13": "不忘。心心不昧。念至動靜無二。寤寐如一。則現前步",
    "X73n1456_010:0525b14": "步皆踏淨土。寶地經行。即此身心。已坐蓮華胎中。直",
    "X73n1456_010:0525b15": "至臨命終時。纔捨此身。即花開見佛。如從夢覺。到此",
    "X73n1456_010:0525b16": "始知生死如夢。淨土如幻。一念之閒。永居不退。此外",
    "X73n1456_010:0525b17": "更有何法。出生死乎。禪人久修梵行。第未親聞善知",
    "X73n1456_010:0525b18": "識。打破從前妄想夢。但了法法唯心。何用別求佛法。",
    "X73n1456_010:0525b19": "努力珍重。",
    "X73n1456_010:0525b20": "示陳善人",
    "X73n1456_010:0525b21": "楚沔稱名郡。故文憲之邦。但法門善知識過化者希。",
    "X73n1456_010:0525b22": "觀智禪人。杖錫於此。掩關三年。一時向化者眾。適來",
    "X73n1456_010:0525b23": "善人。乃舊歸依信心弟子也。遠參匡山老人。為求開",
    "X73n1456_010:0525b24": "示。以傳白大眾。老人因示之曰。在家男女。能持五戒。",
    "X73n1456_010:0525c01": "謂不殺。不盜。不邪婬。不妄語。不飲酒食肉。佛住世時。",
    "X73n1456_010:0525c02": "常在法會稱優婆塞優婆夷。此云近事男女。以堪親",
    "X73n1456_010:0525c03": "近承事三寶故。其所修者。精持五戒。免墮三途苦趣。",
    "X73n1456_010:0525c04": "是為天人之福。故曰。五戒不持。人天路絕。若持五戒。",
    "X73n1456_010:0525c05": "第一要明信因果。善惡報應。如影隨形。謂作善因福",
    "X73n1456_010:0525c06": "果。定生人天。若造惡因惡果。必墮三途苦趣。且觀世",
    "X73n1456_010:0525c07": "之高官尊爵。富貴榮華者。此等必是前世修福。供養",
    "X73n1456_010:0525c08": "三寶。齋僧布施。印經造像。修寺建塔。濟貧拔苦之所",
    "X73n1456_010:0525c09": "感招。其長壽多男。父慈子孝。夫唱婦隨。兄友弟恭者。",
    "X73n1456_010:0525c10": "必定從放生不殺。持齋戒中來。在家有能持此五戒",
    "X73n1456_010:0525c11": "者。即五常備矣。謂不殺。仁也。不盜。義也。不邪婬。禮也。",
    "X73n1456_010:0525c12": "不妄語。信也。不飲酒。智也。儒門能此者。即成德之君",
    "X73n1456_010:0525c13": "子矣。持齋豈分外事耶。其中有上智高明之士。既持",
    "X73n1456_010:0525c14": "此戒。復念人世無常。如風中燭。怕生死此。一失人身。",
    "X73n1456_010:0525c15": "萬劫難復。如此思惟。念生死苦。求出離心切。更宜發",
    "X73n1456_010:0525c16": "心。持念阿彌陀佛。將此一句佛。橫在胸中。心心不斷。",
    "X73n1456_010:0525c17": "念念不忘。朝暮禮佛誦經。回向西方。求生淨土。若念",
    "X73n1456_010:0525c18": "佛念到一念純熟。一心不亂。臨命終時。見阿彌陀佛。",
    "X73n1456_010:0525c19": "放光接引。投托蓮花。以為父母。花開見佛。從此永出",
    "X73n1456_010:0525c20": "生死輪回之苦。長揖三界。是名菩薩。此念佛功夫。古",
    "X73n1456_010:0525c21": "今在家男女行持。一生取辦。生西方者不少。故曰。唯",
    "X73n1456_010:0525c22": "有徑路修行。但念阿彌陀佛。此外別求。皆為邪見邪",
    "X73n1456_010:0525c23": "行矣。善人持此。轉化同類。一人一家。以及一鄉一郡",
    "X73n1456_010:0525c24": "通都為佛國矣。但願努力修行。只要信心真切。一念",
    "X73n1456_010:0526a01": "奉行。不必別求[糸-八]妙佛法。",
    "X73n1456_010:0526a02": "示盛蓮生",
    "X73n1456_010:0526a03": "老子云。吾所大患。為吾有身。若吾無身。吾有何患。圓",
    "X73n1456_010:0526a04": "覺經云。我今此身。四大合成。當觀身中堅硬歸地。潤",
    "X73n1456_010:0526a05": "濕歸水。煖氣歸火。動轉歸風。四大各離。今者妄身。當",
    "X73n1456_010:0526a06": "在何處。如此諦觀。此心久久純熟。身相忽空。種種煩",
    "X73n1456_010:0526a07": "惱。皆從妄想顛倒而生。如夢顛倒本來不有。當煩惱",
    "X73n1456_010:0526a08": "時。直觀此心妄想。從何處生。追到本無生處。則妄想",
    "X73n1456_010:0526a09": "不生。妄想不生。則煩惱空。身心忽空。則一切煩惱。當",
    "X73n1456_010:0526a10": "下消滅。應念即入清涼極樂國矣。此觀喫緊。乃脫苦",
    "X73n1456_010:0526a11": "之妙藥。然初心觀未易成。但將阿彌陀佛。審實話頭。",
    "X73n1456_010:0526a12": "切切不忘。若妄想起時。提起話頭一拶。則妄想自滅",
    "X73n1456_010:0526a13": "以尋常無有正念。故專逐妄想流轉。攀緣不停以滋",
    "X73n1456_010:0526a14": "苦耳。一切諸法。皆自心生。心外無法。若不觀心。而求",
    "X73n1456_010:0526a15": "脫若之路。猶却步而求前也。只須發勇猛心。切不可",
    "X73n1456_010:0526a16": "說不能。乃自畫耳。",
    "X73n1456_010:0526a17": "示吳啟高",
    "X73n1456_010:0526a18": "啟高久歸三寶齋心有年。今來匡山。求授戒法。為法",
    "X73n1456_010:0526a19": "門弟子。以結未來出世之緣。因詺名福常。號淨心居",
    "X73n1456_010:0526a20": "士。為授優婆塞戒。復拈香請益。老人因示之曰。一切",
    "X73n1456_010:0526a21": "世閒種種業行。皆是無常。盡為苦因。故感生娑婆國",
    "X73n1456_010:0526a22": "土。眾生所聚。故名堪忍。愚迷之人。以苦為樂。轉滋貪",
    "X73n1456_010:0526a23": "愛。更增苦本。不知出苦之要。是為顛倒。故舉世之人",
    "X73n1456_010:0526a24": "但有一念。知是無常苦空。發心求出離者。是即大智",
    "X73n1456_010:0526b01": "慧人。但有一念返省。發起厭苦之心。便是出苦之路。",
    "X73n1456_010:0526b02": "但有一念求生淨土之願。即是成佛之本。所以佛說",
    "X73n1456_010:0526b03": "戒法。教人止惡修善。以惡止則心淨。善修則苦滅。苦",
    "X73n1456_010:0526b04": "滅則福增。心淨則為淨土之因。苦滅則為極樂之本。",
    "X73n1456_010:0526b05": "福增則為常樂之果。是知一念發起受戒之心。則眾",
    "X73n1456_010:0526b06": "苦可斷。眾福可集。生死可出。淨土可生。皆從最初一",
    "X73n1456_010:0526b07": "念。發心為因地也。居士今日既能知此事。發此心。故",
    "X73n1456_010:0526b08": "凡所作。即是出世之行。雖未出家。即名佛子。從今果",
    "X73n1456_010:0526b09": "以持戒之心念佛。淨除心中夙染。貪瞋癡愛。種種煩",
    "X73n1456_010:0526b10": "惱。則心地清淨。以此淨心念佛。念念不忘。心心不斷。",
    "X73n1456_010:0526b11": "即日用現前。事事皆是淨土之因。即所施種種。四事",
    "X73n1456_010:0526b12": "供養三寶者。皆為莊嚴淨土之資。所謂心淨則佛土",
    "X73n1456_010:0526b13": "淨。唯心淨土。自性彌陀元不離當人一念。是為真實",
    "X73n1456_010:0526b14": "法行。所謂真常之福。從淨心中謂是故也。居士果能",
    "X73n1456_010:0526b15": "諦信不疑。何用別求佛法。但不可作世閒尋常事。目",
    "X73n1456_010:0526b16": "之則道念自堅。信心日長矣。珍重珍重。",
    "X73n1456_010:0526b17": "示無知鑑禪人",
    "X73n1456_010:0526b18": "出家人。先須要知出家割愛辭親。本為求出生死。若",
    "X73n1456_010:0526b19": "為生死大事。要知世閒一切諸法。皆是苦本。身是苦",
    "X73n1456_010:0526b20": "聚。必要發心修行。求出苦之道。先須看破。現在身心",
    "X73n1456_010:0526b21": "境界。當觀此身。乃地水火風。四大假合成形。四大各",
    "X73n1456_010:0526b22": "離。今者妄身。當在何處。如此看破。則不為此身謀求。",
    "X73n1456_010:0526b23": "種種受用之樂。次要看破。現前見聞知覺。全是妄想",
    "X73n1456_010:0526b24": "用事。總非真心。以此妄心。造種種業。起心動念。無非",
    "X73n1456_010:0526c01": "是業。無非是罪。即此一念。便是生死苦本。切不可隨",
    "X73n1456_010:0526c02": "他妄想流轉。日用密密觀察。妄想起處。就要看破。當",
    "X73n1456_010:0526c03": "下消滅。切不可隨他相續。攀緣往而不返。若觀察不",
    "X73n1456_010:0526c04": "定。無巴鼻時。但將一聲阿彌陀佛作話頭。緊緊抱定。",
    "X73n1456_010:0526c05": "念念不忘。有此話頭作主。但見妄想起處。即提起佛",
    "X73n1456_010:0526c06": "來。是為正念現前。則妄念不待遣而自消矣。如此二",
    "X73n1456_010:0526c07": "六時中。密密用心。唯此一念為主。其餘一切妄想皆",
    "X73n1456_010:0526c08": "為客。客主若分。久久純熟。則妄想自消。真心自顯矣。",
    "X73n1456_010:0526c09": "禪人若果有志。為生死大事。但以此一念為真。其餘",
    "X73n1456_010:0526c10": "世閒種種伎倆。作詩寫字。乃至攀緣。交遊放浪。皆是",
    "X73n1456_010:0526c11": "顛倒癡迷之事也。若不慕實行。專事虗浮。縱放六情。",
    "X73n1456_010:0526c12": "遊談無根。空喪光陰。不唯虗生浪死。抑恐惡業難逃。",
    "X73n1456_010:0526c13": "千生百劫。無出頭時也。",
    "X73n1456_010:0526c14": "示徐清之",
    "X73n1456_010:0526c15": "佛說三界上下法。唯是一心作。言三界上者。乃出世",
    "X73n1456_010:0526c16": "四聖。謂佛。菩薩。聲聞。緣覺也。三界下者。乃六道凡夫。",
    "X73n1456_010:0526c17": "謂天。人。修羅。三善道。及地獄。畜生。餓鬼。三惡道也。是",
    "X73n1456_010:0526c18": "則十法界中。一切聖凡。善惡因果。依正莊嚴。皆由一",
    "X73n1456_010:0526c19": "心之所造。然此一心非別。乃吾人日用現前。分別了",
    "X73n1456_010:0526c20": "知之心也。既然一切由心。非次第造。乃日用現前。念",
    "X73n1456_010:0526c21": "念所作之業。於十法界流轉。若一念由貪瞋癡所作",
    "X73n1456_010:0526c22": "十惡身三口四意三惡業。則就三途苦趣之因。若一",
    "X73n1456_010:0526c23": "念轉十惡而為十善。則為人天妙樂之因。若一念善",
    "X73n1456_010:0526c24": "惡兩忘。內不見有我。外不見有人。一心寂靜。則為聲",
    "X73n1456_010:0527a01": "聞出苦之因。若觀目前苦樂逆順。由因緣生滅。流轉",
    "X73n1456_010:0527a02": "還滅。則成緣覺之因。若一念了知人法無我因緣。性",
    "X73n1456_010:0527a03": "空無有作受者。而不妨現行布施持戒忍辱。六道之",
    "X73n1456_010:0527a04": "行。化度眾生。則為菩薩之因。若一念頓悟自心。本來",
    "X73n1456_010:0527a05": "光明廣大。無不包容。無不濟度。了無一法當情。生佛",
    "X73n1456_010:0527a06": "平等。即為成佛之因。故此一心。廣大無外。本來清淨。",
    "X73n1456_010:0527a07": "圓滿光明。若日用念念悟此。則雖居塵勞。而為出世",
    "X73n1456_010:0527a08": "之人矣。此所以維摩稱為不二法門也。居士若能體",
    "X73n1456_010:0527a09": "此而行。則一切恩怨是非人我。煩惱情根。應念化成",
    "X73n1456_010:0527a10": "光明藏矣。日用一切境界。試此觀看。念念覺察。若不",
    "X73n1456_010:0527a11": "能安忍。為煩惱之所障礙。纔見起處。即將六祖本來",
    "X73n1456_010:0527a12": "無物一句提起。如金剛王寶劒。則一切煩惱。當下冰",
    "X73n1456_010:0527a13": "消。身心化作清涼池矣。如此力行。若能精進不退。則",
    "X73n1456_010:0527a14": "頓證大解脫場。又何此外別求佛法哉。",
    "X73n1456_010:0527a15": "示若曇成禪人",
    "X73n1456_010:0527a16": "成禪人。約同志於金沙之東禪。結青蓮社。以持誦法",
    "X73n1456_010:0527a17": "華經為業。凡入社者。必先熟讀此經。能背誦而後入",
    "X73n1456_010:0527a18": "堂。不數年閒。能持者數十輩。去住不一。唯禪人一志",
    "X73n1456_010:0527a19": "不移。遂以此為盡形壽焉。請益老人。因示之曰。此經",
    "X73n1456_010:0527a20": "乃吾師釋迦世尊。特為開示眾生。佛之知見。為成佛",
    "X73n1456_010:0527a21": "真種。故述其往因。謂於大通智勝佛時。為十六王子。",
    "X73n1456_010:0527a22": "得聞此經。展轉傳持故。凡曾從聞者。必生生世世。共",
    "X73n1456_010:0527a23": "生一處。以持此經為行故。昔受化者。直至今生。於靈",
    "X73n1456_010:0527a24": "山會上。各各授記成佛。乃的示此經。為成佛正因真",
    "X73n1456_010:0527b01": "種也。故委明持經之法師。即於現世父母。所生六根。",
    "X73n1456_010:0527b02": "必得清淨。如經具明。金口親宣。非虗語也。此經自入",
    "X73n1456_010:0527b03": "中土。受持者多。獨南岳思大禪師。所悟精深。天台智",
    "X73n1456_010:0527b04": "者大師。讀誦此經。乃見靈山一會。儼然未散。思大師",
    "X73n1456_010:0527b05": "曰。此法華三昧也。非子莫證。非我莫識。故天台因之",
    "X73n1456_010:0527b06": "建立止觀妙門。發明百界千如實相之旨。向後依止",
    "X73n1456_010:0527b07": "觀而悟明一心者。如永嘉而下。非一人也。是知此經",
    "X73n1456_010:0527b08": "為成佛之妙行明矣。唯六祖云。心迷法華轉。心悟轉",
    "X73n1456_010:0527b09": "法華此又示持此經者。第一義門。禪人今持此經。試",
    "X73n1456_010:0527b10": "向未展卷軸已前。突開頂門正眼。爍破無明。諸法實",
    "X73n1456_010:0527b11": "相。觸處洞然。則見色聞聲目前現證。嘗轉如是一卷",
    "X73n1456_010:0527b12": "真經。頓將八識田中。歷劫已來。愛憎煩惱種子。盡化",
    "X73n1456_010:0527b13": "為光明藏。如是受持。是真精進是明真法供養如來。",
    "X73n1456_010:0527b14": "若徒以紙墨文言為妙法。以循行數字為持經。而心",
    "X73n1456_010:0527b15": "地未淨。煩惱未空。此何異以水泡為摩尼。以蒸沙為",
    "X73n1456_010:0527b16": "飯本。如是則牛皮未透。豈圖遮眼而已耶。",
    "X73n1456_010:0527b17": "示觀智雲禪人",
    "X73n1456_010:0527b18": "學道人。以等心死誓。為出生死第一義。又放下為入",
    "X73n1456_010:0527b19": "道之要。古人云。志當歸一。久而不退。他日必知妙道",
    "X73n1456_010:0527b20": "所歸。此五乳為老人歸真之所。禪人歸依老人之心。",
    "X73n1456_010:0527b21": "一生居半。今幸有此卓錐之地。正是爾等。放捨身命",
    "X73n1456_010:0527b22": "處。生則同修。死則同歸。爾當放下諸緣。一心寂靜。於",
    "X73n1456_010:0527b23": "此集二三同志。老者專心念佛。精修淨業。誓死為期。",
    "X73n1456_010:0527b24": "則法道常存。慧命不斷。是不負歸依之念也。應念爾",
    "X73n1456_010:0527c01": "祖樂天公。與老人有三世之誼。自當以義為質。絕無",
    "X73n1456_010:0527c02": "二念。若別存一念。則非真實為生死人。凡居常。務要",
    "X73n1456_010:0527c03": "以法為懷。綱維叢林。調和大眾。內外一體。賓主一心。",
    "X73n1456_010:0527c04": "兼忘人我。勦絕是非。了得煩惱本空。便是出生死路。",
    "X73n1456_010:0527c05": "即此心地清涼。便是淨土之要門也。爾其勉哉。勗哉。",
    "X73n1456_010:0527c06": "示凝畜通禪人",
    "X73n1456_010:0527c07": "佛祖修行之要。唯有禪淨二門。兼以萬行莊嚴。是為",
    "X73n1456_010:0527c08": "正修行路。比來學人。參禪者多。被邪師過謬。引入邪",
    "X73n1456_010:0527c09": "見稠林。墮我慢魔。增外道種。是大可憂。況十無一人。",
    "X73n1456_010:0527c10": "得解脫處。似此不唯自誤。亦且誤人。可不懼哉。是故",
    "X73n1456_010:0527c11": "老人。極力主張。淨土真修。世人不知。都輕視為尋常",
    "X73n1456_010:0527c12": "不知念佛之妙。故多錯誤耳。且念佛即是參禪。更無",
    "X73n1456_010:0527c13": "二法。即念佛時。須先將自己胸中。一切煩惱妄想。貪",
    "X73n1456_010:0527c14": "瞋癡愛。種種襍亂念頭。一齊放下。放到無可放處。單",
    "X73n1456_010:0527c15": "單提起一聲阿彌陀佛。歷歷分明。心中不斷。如線貫",
    "X73n1456_010:0527c16": "珠。又如箭筈。相拄中閒。無一毫空隙處。如此著力靠",
    "X73n1456_010:0527c17": "定。於一切處。不被境緣牽引打失。如此日用。動中不",
    "X73n1456_010:0527c18": "襍不亂。夢寐如一。如此用心。念到臨命終時。一心不",
    "X73n1456_010:0527c19": "亂。便是超生死淨土之時節也。若但口說念佛。心地",
    "X73n1456_010:0527c20": "不淨。妄想不除。只道念佛不靈驗。如此縱到三生六",
    "X73n1456_010:0527c21": "十劫。亦無出頭分。爾其勉之。",
    "X73n1456_010:0527c22": "答德王問",
    "X73n1456_010:0527c23": "承大王諭使者。訪問山僧修行直捷法門。云。王已能",
    "X73n1456_010:0527c24": "持不殺戒。齋蔬三年。但念末後一著為急。有何法修",
    "X73n1456_010:0528a01": "持。至臨終安樂。後世不迷。此乃大王宿習。般若根深。",
    "X73n1456_010:0528a02": "積生修習。故今處富貴尊位。不昧本來一念。真切參",
    "X73n1456_010:0528a03": "求法要。山僧愚劣。敢以實對。惟佛說法度人。如應病",
    "X73n1456_010:0528a04": "之藥。方便多門。不是一種。自教流此土。古今依奉。修",
    "X73n1456_010:0528a05": "行者。有禪與教兩門。人人共由。禪則傳燈諸祖。直貴",
    "X73n1456_010:0528a06": "了悟自心。其下手工夫。則心單提話頭參求。直至明",
    "X73n1456_010:0528a07": "見自心而後已。此獨被上上根人。一超直入。又須善",
    "X73n1456_010:0528a08": "知識時時調護提撕。方得正路。在昔王臣。亦有能者。",
    "X73n1456_010:0528a09": "葢不多見。是乃出家人易為行耳。今大王尊居深密。",
    "X73n1456_010:0528a10": "不易接見善知識。故不敢以此勸進。其有依教修行",
    "X73n1456_010:0528a11": "昔有天台智者。大小止觀。乃成佛要門。其大止觀文",
    "X73n1456_010:0528a12": "繁難於理會。其小止觀。雖簡易。其實要說解明白而",
    "X73n1456_010:0528a13": "下手安心。亦不易入。即能知能行。亦難得親切。日用",
    "X73n1456_010:0528a14": "現前。境界逆順處多用不上。況末後大事乎。此法亦",
    "X73n1456_010:0528a15": "非大王所易行者。亦不敢進。今獨有佛說西方淨土",
    "X73n1456_010:0528a16": "一門。專以念佛一事為要。以觀想淨境為正行。以誦",
    "X73n1456_010:0528a17": "大乘經為引發。以發願為趣向。以布施為福田莊嚴。",
    "X73n1456_010:0528a18": "此實古今共由。不論貴賤智愚。俱能真實下工夫。故",
    "X73n1456_010:0528a19": "萬人修行。萬人效驗。此願大王留意焉。謹將日用修",
    "X73n1456_010:0528a20": "行規則。條列如左。",
    "X73n1456_010:0528a21": "我佛為救度娑婆世界。諸苦眾生。專說西方極樂。淨",
    "X73n1456_010:0528a22": "土法門。但專以念阿彌陀佛。發願往生。彼國有彌陀",
    "X73n1456_010:0528a23": "經一卷。便是證明。其經中所說。都是彼國。及國土境",
    "X73n1456_010:0528a24": "界實事。最是明白。其修行之方。亦有節次。如僧家功",
    "X73n1456_010:0528b01": "課之法。不必拘套。但以念佛為主。每日早起禮佛。即",
    "X73n1456_010:0528b02": "誦彌陀經一卷。或金剛經一卷。即持數珠。念阿彌陀",
    "X73n1456_010:0528b03": "佛名號。或三五千聲。或一萬聲。完即對佛回向。發願",
    "X73n1456_010:0528b04": "往生彼國。語在功課經中。此是早功課。晚亦如之。如",
    "X73n1456_010:0528b05": "此日日以為定課。定不可缺。此法教諸宮眷。如法同",
    "X73n1456_010:0528b06": "修更妙。此乃我　聖宗仁孝聖母所行。垂法宮闈。至",
    "X73n1456_010:0528b07": "今不廢者。是為常行也。至若為末後一著大事。其做",
    "X73n1456_010:0528b08": "工夫。更要親切。每日除二時功課之外。於二六時中。",
    "X73n1456_010:0528b09": "單將一聲阿彌陀佛。橫在胸中。念念不忘。心心不昧。",
    "X73n1456_010:0528b10": "把一切世事。都不思想。但只將一句佛。作自己命根。",
    "X73n1456_010:0528b11": "咬定牙關。決不放捨。乃至飯食起居。行住坐臥。此一",
    "X73n1456_010:0528b12": "聲佛時時現前。若遇逆順喜怒煩惱境界。心不安時",
    "X73n1456_010:0528b13": "就將者一聲佛。提起一拶。即見煩惱當下消滅。以念",
    "X73n1456_010:0528b14": "念煩惱。是生死苦根。今以念佛。消滅煩惱。便是佛度",
    "X73n1456_010:0528b15": "生死苦處。若念佛消得煩惱。便可了得生死。更無別",
    "X73n1456_010:0528b16": "法。若念佛念到煩惱上作得主即於睡夢中作得主。",
    "X73n1456_010:0528b17": "若於睡夢中作得主。則於病苦中作得主。若於病苦",
    "X73n1456_010:0528b18": "中作得主。則於臨命終時。分明了了便知去處矣。此",
    "X73n1456_010:0528b19": "事不難行。只是要一念為生死心切。單單靠定一聲",
    "X73n1456_010:0528b20": "佛。再不別向尋思。久久純熟。自然得大安樂自在。得",
    "X73n1456_010:0528b21": "大歡喜受用。殊非世閒五欲之樂可比也。惟大王留",
    "X73n1456_010:0528b22": "意此法。便是真實修行。捨此更無過此直捷省事者",
    "X73n1456_010:0528b23": "也。切不可聽邪見邪說而惑焉。又大王若要末後知",
    "X73n1456_010:0528b24": "去向。更有一妙法。請為言之。其法就在念佛心中。時",
    "X73n1456_010:0528c01": "時默下觀想。想目前生一大蓮華。不拘青黃赤白。狀",
    "X73n1456_010:0528c02": "如車輪之大。觀想華狀分明。仍想自身坐在華中。鬚",
    "X73n1456_010:0528c03": "臺之上。端然不動。想佛放光明來照其身。作此想時。",
    "X73n1456_010:0528c04": "不拘行住坐臥。亦不計歲月日時。只要觀境分明。開",
    "X73n1456_010:0528c05": "眼合眼。了了不昧。乃至夢中。亦見阿彌陀佛。與觀音",
    "X73n1456_010:0528c06": "勢至。同在華中。如白日明見。若此華想成就。便是了",
    "X73n1456_010:0528c07": "生死之時節也。直至臨命終時。此華現前。自見己身。",
    "X73n1456_010:0528c08": "坐蓮華中。即有彌陀觀音勢至。同來接引。一念之頃",
    "X73n1456_010:0528c09": "即得往生西方極樂世界。居不退地。永不復來受生",
    "X73n1456_010:0528c10": "死之苦。此實修行一生了辦之實效也。惟此法門。非",
    "X73n1456_010:0528c11": "是僧談。乃佛經中。處處開導。直捷法門。所謂惟有徑",
    "X73n1456_010:0528c12": "路修行。但念阿彌陀佛。捨此別無妙法矣。聞大王心。",
    "X73n1456_010:0528c13": "不求長生。但願末後明白。除此再無可明白之法矣。",
    "X73n1456_010:0528c14": "若怕疾病。要學調息運氣求却病。此非良法。若氣不",
    "X73n1456_010:0528c15": "善運返至大病。至不可療。萬萬不可惑於此也。若是",
    "X73n1456_010:0528c16": "念佛一法。得入親切。其餘總不必留心矣。願大王著",
    "X73n1456_010:0528c17": "實諦信。切莫懷疑。",
    "X73n1456_010:0528c18": "又。",
    "X73n1456_010:0528c19": "正月二十七日。僧蘊真。奉大王令旨。持睿語。下問",
    "X73n1456_010:0528c20": "事件。山僧伏讀再三。足見大王體究生死大事。要",
    "X73n1456_010:0528c21": "明性命根宗。了達佛祖禪教旨趣。山僧愚昧。不敢",
    "X73n1456_010:0528c22": "妄譚。謹按教典。一一條牒來問。對答分明。陳列如",
    "X73n1456_010:0528c23": "左。伏乞睿覧。",
    "X73n1456_010:0528c24": "一問三乘之道。性命之原。教禪之說。達磨之道。何",
    "X73n1456_010:0529a01": "曰無字。心地何處用工。人生到底。怎麼下落。又說。",
    "X73n1456_010:0529a02": "有佛無佛端的何為。又說一靜之中。無我無人。猶",
    "X73n1456_010:0529a03": "如太虗。到底如何。可將上中下乘言語。佛祖度眾",
    "X73n1456_010:0529a04": "生之念。一一細剖解釋。是所願聞。",
    "X73n1456_010:0529a05": "答。佛教宗旨。單以一心為宗。原其此心。本來圓滿。光",
    "X73n1456_010:0529a06": "明廣大。了無纖塵。清淨無物。此中本無迷悟生死。聖",
    "X73n1456_010:0529a07": "凡不立。生佛同體。無二無別。此正達磨西來。直指此",
    "X73n1456_010:0529a08": "本有真心。以為禪宗。故對武帝云。廓然無聖。若能頓",
    "X73n1456_010:0529a09": "悟此心。則生死永絕。只在當人一念頓悟。即名如如",
    "X73n1456_010:0529a10": "之佛。不屬修證階差。不屬三乘漸次。此禪宗目為向",
    "X73n1456_010:0529a11": "上一路。從前諸祖所傳。即指此心。以為宗極。是名為",
    "X73n1456_010:0529a12": "禪。此宗不立文字。只貴明心見性。其修進工夫。當初",
    "X73n1456_010:0529a13": "達磨教二祖。問曰。汝作甚麼。二祖云。乞師安心。達磨",
    "X73n1456_010:0529a14": "云。將心來與汝安。二祖云。覓心了不可得。達磨即與",
    "X73n1456_010:0529a15": "印正。云與汝安心竟。此心不可得一語。便是西來的",
    "X73n1456_010:0529a16": "指。二祖又問。豈無方便。磨云。汝但外息諸緣。內心無",
    "X73n1456_010:0529a17": "喘。心如墻壁。可以入道。此便是教參禪最初第一著",
    "X73n1456_010:0529a18": "工夫。達磨之道。如此而已。除此心外。更無別法後來",
    "X73n1456_010:0529a19": "禪道既久。學人不能頓悟。故有參禪提話頭之說。其",
    "X73n1456_010:0529a20": "話頭不拘是誰。隨將古人公案一則。蘊在胸中作話",
    "X73n1456_010:0529a21": "頭。下疑情。即無之一字。就是公案。直者疑處。便是參",
    "X73n1456_010:0529a22": "究。參來參去。久久忽然心地迸開。如大夢覺。即名為",
    "X73n1456_010:0529a23": "悟。以參究便是用工夫。以正參時。心中一念不生了",
    "X73n1456_010:0529a24": "無一物。故說無我無人。猶如太虗。悟處便是下落。既",
    "X73n1456_010:0529b01": "得了悟自心。則歷劫生死情根。一齊頓斷。既悟此心",
    "X73n1456_010:0529b02": "又說甚佛與眾生。故從此已去三界。往來任意度生。",
    "X73n1456_010:0529b03": "永絕諸苦。不被生死拘留。是稱菩薩。此便是參禪到",
    "X73n1456_010:0529b04": "底下落。性命從此了却。若不悟此心。則被一生作下",
    "X73n1456_010:0529b05": "善惡業牽。輪轉六道諸苦趣中。到底沒下落。所謂生",
    "X73n1456_010:0529b06": "死苦海。無有彼岸。正謂此也。",
    "X73n1456_010:0529b07": "一。問三乘之道。乃是佛度眾生。隨機施設。權巧方便",
    "X73n1456_010:0529b08": "之法門也。一大藏經。皆是此意。原夫一心之法。生佛",
    "X73n1456_010:0529b09": "同體。本無身心。葢因最初一念妄動。迷了此心。遂結",
    "X73n1456_010:0529b10": "成幻妄身心。即今人人血肉之軀。名為色身。即今知",
    "X73n1456_010:0529b11": "覺思慮者。乃妄想。心經說。五蘊是也。五蘊者。色受想",
    "X73n1456_010:0529b12": "行識也。肉身即色蘊。心即受想行識之四蘊。以身心",
    "X73n1456_010:0529b13": "知苦樂等為受。分別貪求念念不斷為想。此想相續",
    "X73n1456_010:0529b14": "不斷為行。此三即知覺思慮之心。其識即命根。初未",
    "X73n1456_010:0529b15": "迷時。但只云性。既迷真心。有此幻妄身心。其識連持",
    "X73n1456_010:0529b16": "此身。故名為命。此性命之原也。佛初出世。只是教人",
    "X73n1456_010:0529b17": "了悟此心而已。以迷之既久。不能了悟。故佛設方便。",
    "X73n1456_010:0529b18": "先教人知此身是苦本。其苦因貪瞋癡愛。煩惱所集",
    "X73n1456_010:0529b19": "而生。故要人先斷煩惱。其苦可出。有中下根人。依之",
    "X73n1456_010:0529b20": "修行。斷了煩惱。果然得出生死之苦。是稱聲聞緣覺",
    "X73n1456_010:0529b21": "為下中二乘。因他但能自度。不能度人。不知同體之",
    "X73n1456_010:0529b22": "意。只得一半。故名小乘。及有大心眾生。既能自度。又",
    "X73n1456_010:0529b23": "能度人。自利利他。廣修六度。謂能布施。持戒。忍辱。精",
    "X73n1456_010:0529b24": "進禪定。智慧。有此六行。其心廣大。是名菩薩。故名大",
    "X73n1456_010:0529c01": "乘。又云上乘。此二乘法。一大藏經。都說此事。只是要",
    "X73n1456_010:0529c02": "人了悟此心。末後會歸一心。即名最上一乘。是名為",
    "X73n1456_010:0529c03": "佛。此教中之極則也。三乘修行之法甚多。說不能盡。",
    "X73n1456_010:0529c04": "但依一法修行。皆得出生死苦。非止一端。種種方便",
    "X73n1456_010:0529c05": "直是悟了此心。方是末後下落處。未悟此心。俱在生",
    "X73n1456_010:0529c06": "死海中。隨善惡轉若作善。即生天上人中。若作惡業",
    "X73n1456_010:0529c07": "縱貪瞋癡愛。即墮三途。受苦無量。此三乘法。若學中",
    "X73n1456_010:0529c08": "下乘修。則一向愛戀此身。貪著受用。妄想之心。不能",
    "X73n1456_010:0529c09": "斷除。故不能也。若學上乘人修。雖能布施持戒。其後",
    "X73n1456_010:0529c10": "四行又不能全。亦不能即出生死。縱修善法。生在天",
    "X73n1456_010:0529c11": "上。福盡還墜。如汲井輪。終無下落。若求悟明此心。可",
    "X73n1456_010:0529c12": "了生死。無奈如今現前事法交錯。又不能下苦心參",
    "X73n1456_010:0529c13": "究。縱參亦不得真善知識指教。恐錯用心。返落邪道",
    "X73n1456_010:0529c14": "如此。豈不虗過一生。雖要求箇下落。到底無下落。以",
    "X73n1456_010:0529c15": "天上受福。未免輪迴故也。故佛別設直捷方便。念佛",
    "X73n1456_010:0529c16": "求生淨土一門。此乃一生成就。臨命終時。定有下落",
    "X73n1456_010:0529c17": "也。今將念佛淨土法門。為大王陳之。",
    "X73n1456_010:0529c18": "一問淨土法門。為何而設。因佛設三乘之法。要人修",
    "X73n1456_010:0529c19": "行。不是一生可以成就。恐落生死苦海。難頓出離。若",
    "X73n1456_010:0529c20": "要參禪。可一生了悟。得出生死。又因妄想紛紛。習氣",
    "X73n1456_010:0529c21": "深厚。不能參究。若未悟明此心不免輪迴。故別設西",
    "X73n1456_010:0529c22": "方淨土一門。此不論上中下根。及貧富貴賤。但肯依",
    "X73n1456_010:0529c23": "而修之。一生可以成就。所謂惟有徑路修行。但念阿",
    "X73n1456_010:0529c24": "彌陀佛。更無巧妙。何以如此以我今現住世界。名為",
    "X73n1456_010:0530a01": "娑婆。乃極苦之處。謂生苦。老苦。病苦。死苦。乃至求不",
    "X73n1456_010:0530a02": "得苦。冤家聚會。種種諸苦。說不能盡。雖是王侯將相。",
    "X73n1456_010:0530a03": "富貴受用。種種樂事。都是苦因。以此極苦。難得出離。",
    "X73n1456_010:0530a04": "故說西方淨土。名為極樂世界。以此國中。但受諸樂",
    "X73n1456_010:0530a05": "故名極樂。以彼佛國絕無穢污。故名淨土。無有女人。",
    "X73n1456_010:0530a06": "蓮華化生。故無生苦。壽命無極。故無老死苦。衣食自",
    "X73n1456_010:0530a07": "然。故無求不得苦。諸上善人。俱會一處。故無冤家聚",
    "X73n1456_010:0530a08": "會之苦。以彼國土。七寶莊嚴。故無瓦礫荊棘便利不",
    "X73n1456_010:0530a09": "淨。種種清淨。全不同此世界。彌陀經中所說。一一皆",
    "X73n1456_010:0530a10": "是實事。今一切人。求生彼國者。更無別法。但一心念",
    "X73n1456_010:0530a11": "佛。以為正行。日日回向。又心想蓮華。身坐其中。故臨",
    "X73n1456_010:0530a12": "命終時。即見阿彌陀佛。放光接引。見大蓮華。湧現在",
    "X73n1456_010:0530a13": "前。見自己身。坐於花上。一念往生。既生彼國。從此永",
    "X73n1456_010:0530a14": "不復墮生死苦趣。名不退地菩薩。此便一生修行結",
    "X73n1456_010:0530a15": "果。後世下落。如此分明。除此之外。別說臨終有甚境",
    "X73n1456_010:0530a16": "界。皆是邪說。若不念佛。及臨命終時。隨造惡業惡境",
    "X73n1456_010:0530a17": "現前。悔之晚矣。此是最省要直捷修行法門。是佛別",
    "X73n1456_010:0530a18": "設接引方便也。",
    "X73n1456_010:0530a19": "一修淨土。不必求悟明心性。專以念佛觀想為正行。",
    "X73n1456_010:0530a20": "又以布施齋僧。修諸福田功德。以為莊嚴佛土之助。",
    "X73n1456_010:0530a21": "其念佛心中。雖發願往生。然必要知。先斷生死之根。",
    "X73n1456_010:0530a22": "方有速效。如何是生死之根。即今貪著世閒。種種受",
    "X73n1456_010:0530a23": "用。及美色。淫聲。滋味口體。一切皆是苦本。及一切瞋",
    "X73n1456_010:0530a24": "怒忿恨之心。及執著癡愛之心。與一切邪魔外道。邪",
    "X73n1456_010:0530b01": "師所說。邪教之法。即如今一類邪人。妄稱圓頓達磨",
    "X73n1456_010:0530b02": "等教。及妄立南陽淨空無為等教。歸家等偈。一一皆",
    "X73n1456_010:0530b03": "是近代邪人。望空揑作。此等言語。惑亂世人之法。俱",
    "X73n1456_010:0530b04": "要盡情吐却。乃至全真。採取陰陽等術。內丹外丹之",
    "X73n1456_010:0530b05": "說都是邪法。皆不可信。單單只是。篤信念佛一門。每",
    "X73n1456_010:0530b06": "日誦彌陀經兩卷。念佛若干。或不計數。只是心心不",
    "X73n1456_010:0530b07": "忘佛號。即此便是話頭。就是性命根宗。更不必問如",
    "X73n1456_010:0530b08": "何是性命。當人本來面目。及三魂七魄元辰之說。者",
    "X73n1456_010:0530b09": "些全是在血肉軀上。妄認妄指之談。俱無下落。若問",
    "X73n1456_010:0530b10": "在生怎麼樣。沒後怎麼樣。在生造惡的。沒時惡境現",
    "X73n1456_010:0530b11": "前。在生念佛求淨土的。沒時淨土佛境現前。以遂我",
    "X73n1456_010:0530b12": "所求。乃是好事。若不是所求善心中來。都是邪魔之",
    "X73n1456_010:0530b13": "事。決不可錯信。誤了百劫千生也。但看棱嚴經中。說",
    "X73n1456_010:0530b14": "的分明。若說有相皆妄。此言是參禪門中的話。單單",
    "X73n1456_010:0530b15": "只求清淨真心。不容一物。故說有相皆妄。以念佛淨",
    "X73n1456_010:0530b16": "土。原是想心成就。經云。想澂成國土。以參禪要斷妄",
    "X73n1456_010:0530b17": "想心最難。故今以淨想換去染想耳。其蓮華現前正",
    "X73n1456_010:0530b18": "是觀想成就。又何以妄相推之。修行各有門路不同。",
    "X73n1456_010:0530b19": "不可一槩論也。已上所答。皆依佛祖經教中一一考",
    "X73n1456_010:0530b20": "正。不比妄談。若參禪。則以明心見性為主。若念佛求",
    "X73n1456_010:0530b21": "生淨土一門。不必明心見性。單單只是念佛。佛者。覺",
    "X73n1456_010:0530b22": "也。若念念不忘佛。即念念明覺。自心若忘了佛。便是",
    "X73n1456_010:0530b23": "不覺。若念至夢中能念。即是常覺不昧。現在若此心",
    "X73n1456_010:0530b24": "不昧。則臨終時。此心不昧。即此心不昧處。便是下落。",
    "X73n1456_010:0530c01": "賢王如今國事萬機。決不能參禪。惟有念佛最好。不",
    "X73n1456_010:0530c02": "拘閒忙動靜。一切處都念得。只是一心不忘。更無別",
    "X73n1456_010:0530c03": "巧法。其前知乃神通之事。此不必求當時佛不許學",
    "X73n1456_010:0530c04": "習此事。若成了佛。自然有神通。不待求也。其鬼神前",
    "X73n1456_010:0530c05": "知。非是人可學得的。切不可想此等事。若念佛到臨",
    "X73n1456_010:0530c06": "命終時。自然預知時至。亦是尋常念力成就。不可強",
    "X73n1456_010:0530c07": "也。已上數條。伏乞賢王詳察留意焉。",
    "X73n1456_010:0530c09": "憨山老人夢遊集卷第十"
}