{
    "X68n1315_030:0193c17": "古尊宿語錄卷第三十",
    "X68n1315_030:0193c19": "　　　舒州龍門佛眼和尚語錄",
    "X68n1315_030:0193c20": "住南康雲居嗣法　善悟　編",
    "X68n1315_030:0193c21": "偈頌",
    "X68n1315_030:0193c22": "示道三偈并敘",
    "X68n1315_030:0193c23": "宗乘一舉。作者埋冤。古路縱橫。若為措足。苟非知",
    "X68n1315_030:0193c24": "方俊眼。出格上機。舉一明三。普同流浪。其或循言",
    "X68n1315_030:0194a01": "執滯。病在見聞。杜口藏形。過歸傍認。欲得決求大",
    "X68n1315_030:0194a02": "寶。莫作小商。撒手懸崖。當空便擲。百千三昧。豈在",
    "X68n1315_030:0194a03": "外求。若認語言。即名邪解。至於警物垂務。衡鑒將",
    "X68n1315_030:0194a04": "來。百匝千重。少諧手足。或中途病轍。半路絕粮。引",
    "X68n1315_030:0194a05": "諸子以伶俜。葢指南之不妙。良由澄潭月影。隱隱",
    "X68n1315_030:0194a06": "迷蹤。直須坐斷毗盧。優游大徑。故作示道三偈。以",
    "X68n1315_030:0194a07": "資唱道之萬一。固非次第淺深。數量名字之所得",
    "X68n1315_030:0194a08": "也。冀達之士。相期於茲矣。",
    "X68n1315_030:0194a09": "隨流",
    "X68n1315_030:0194a10": "千聖靈蹤百草頭。卓然放去號隨流。後教萬古無人",
    "X68n1315_030:0194a11": "識。笑殺溈山水牯牛。",
    "X68n1315_030:0194a12": "合轍",
    "X68n1315_030:0194a13": "水中月是天邊月。南北東西更無別。新羅打鐵火星",
    "X68n1315_030:0194a14": "飛。燒著指頭名合轍。",
    "X68n1315_030:0194a15": "雙唱",
    "X68n1315_030:0194a16": "坐斷千差古路頭。解開種岸濟人舟。明明一句該羣",
    "X68n1315_030:0194a17": "象。善唱非聲作麼求。",
    "X68n1315_030:0194a18": "標指六偈并敘",
    "X68n1315_030:0194a19": "諸佛出世。無法示人。祖師西來。無道可指。唯談自",
    "X68n1315_030:0194a20": "悟。是謂頓門。若尚筌蹄。必難話會。然則忘其方便。",
    "X68n1315_030:0194a21": "迷者難以進途。標指示人。或有可曉。故循好言之",
    "X68n1315_030:0194a22": "士。唱偈六篇。以舉一隅。無勞三返。後之冥合者。或",
    "X68n1315_030:0194a23": "有可取焉。",
    "X68n1315_030:0194a24": "迷悟",
    "X68n1315_030:0194b01": "迷者迷悟。悟者悟迷。迷悟同體。悟者方知。迷南為北。",
    "X68n1315_030:0194b02": "實情取則。北本是南。悟無移忒。返究迷緣。莫得來處。",
    "X68n1315_030:0194b03": "忽悟正方。迷復何去。其迷則迷。妄自高低。生死惡覺。",
    "X68n1315_030:0194b04": "枉受膠黐。達迷無妄。歡喜無量。殺無明賊。祇在一餉。",
    "X68n1315_030:0194b05": "一餉之間。冥通大千。直下了了。三際虗玄。無始時來。",
    "X68n1315_030:0194b06": "總由今日。盡未來際。更不尋覔。當念無念。靈光焰焰。",
    "X68n1315_030:0194b07": "靈焰騰輝。心知難掩。靈源蕩碧。森羅普入。海印發明。",
    "X68n1315_030:0194b08": "非關動息。根塵不偶。心珠寧守。返不我觀。出兮還有。",
    "X68n1315_030:0194b09": "有無齊出。無有蹤跡。智用雖奇。猶遭悟覔。悟為法障。",
    "X68n1315_030:0194b10": "身招罔象。犴狢無風。徒勞展掌。祖父書契。本來家業。",
    "X68n1315_030:0194b11": "舊日風光。不妨要截。哆哆和和。依前疑著。元無病痛。",
    "X68n1315_030:0194b12": "何勞說藥。足踏實地。開眼瞌睡。大地茫茫。會我如是。",
    "X68n1315_030:0194b13": "如是之法。不因迦葉。是誰兒孫。喃喃亂說。你解亂說。",
    "X68n1315_030:0194b14": "智者便瞥。此門廣大。愚人自爇。自謗自爇。不干我事。",
    "X68n1315_030:0194b15": "我是癡人。汝能靈利。",
    "X68n1315_030:0194b16": "坐禪",
    "X68n1315_030:0194b17": "心光虗映。體絕偏圓。金波匝匝。動寂常禪。念起念滅。",
    "X68n1315_030:0194b18": "不用止絕。任運滔滔。何曾起滅。起滅寂滅。現大迦葉。",
    "X68n1315_030:0194b19": "坐臥經行。未曾間歇。禪何不坐。坐何不禪。了得如是。",
    "X68n1315_030:0194b20": "始號坐禪。坐者何人。禪是何物。而欲坐之。用佛覔佛。",
    "X68n1315_030:0194b21": "佛不用覔。覔之轉失。坐不我觀。禪非外術。初心鬧亂。",
    "X68n1315_030:0194b22": "未免回換。所以多方。教渠靜觀。端坐收神。初則紛紜。",
    "X68n1315_030:0194b23": "久久恬淡。虗閑六門。六門稍歇。於中分別。分別纔生。",
    "X68n1315_030:0194b24": "似成起滅。起滅轉變。從自心現。還用自心。返觀一徧。",
    "X68n1315_030:0194c01": "一返不再。圓光頂戴。靈焰騰輝。心心無礙。橫該豎入。",
    "X68n1315_030:0194c02": "生死永息。一粒還丹。點金成汁。身心客塵。透漏無門。",
    "X68n1315_030:0194c03": "迷悟且說。逆順休論。細思昔日。冷坐尋覔。雖然不別。",
    "X68n1315_030:0194c04": "也大狼籍。剎那凡聖。無人能信。匝地茫茫。大須謹慎。",
    "X68n1315_030:0194c05": "如其不知。端坐思惟。一日築著。伏惟伏惟。",
    "X68n1315_030:0194c06": "入道",
    "X68n1315_030:0194c07": "道本無瑕。擬心已差。纔生眹兆。徧界空花。若欲全舉。",
    "X68n1315_030:0194c08": "除非直與。不用增添。現成規矩。洞徹根源。法法周圓。",
    "X68n1315_030:0194c09": "靈明法爾。妙絕言詮。言詮不得。得亦差忒。逈出根塵。",
    "X68n1315_030:0194c10": "古今取則。存不可見。亡兮對面。匪存匪亡。森羅自現。",
    "X68n1315_030:0194c11": "心外無法。法外無心。心法齊照。境智甚深。心忘照滅。",
    "X68n1315_030:0194c12": "境智同歇。一道通同。十方俱攝。生死涅槃。元無兩般。",
    "X68n1315_030:0194c13": "四生六道。息苦停酸。平等大道。無有邪正。胡漢不來。",
    "X68n1315_030:0194c14": "欲何為鏡。像虗鏡皎。鏡像斯照。像去鏡亡。千聖非妙。",
    "X68n1315_030:0194c15": "此門難入。唯君自息。若入此門。半錢不直。不直半錢。",
    "X68n1315_030:0194c16": "萬國爭觀。所以說云。大道體寬。",
    "X68n1315_030:0194c17": "見聞",
    "X68n1315_030:0194c18": "見極垂光。聽圓含響。若謂見聞。法成塵想。光流大千。",
    "X68n1315_030:0194c19": "響傳沙界。對現全彰。無在不在。聲不是聲。色不是色。",
    "X68n1315_030:0194c20": "非色非聲。山高水急。眼不可見。耳不可聞。非見非聞。",
    "X68n1315_030:0194c21": "宛爾見聞。見色聞聲。脫出根塵。水月鏡像。夢幻施陳。",
    "X68n1315_030:0194c22": "文殊寶剎。觀音普門。周羅法界。唯子一人。身土交映。",
    "X68n1315_030:0194c23": "妙絕凡聖。本有天真。非病不病。長歌且唱。妙舞更誇。",
    "X68n1315_030:0194c24": "東西南北。示現空花。生死去來。去來生死。若不如是。",
    "X68n1315_030:0195a01": "多過多咎。茲言未諦。此語皆宗。標指若示。古人同風。",
    "X68n1315_030:0195a02": "水月",
    "X68n1315_030:0195a03": "水月指陳。最疎最親。若謂可見。還帶重輪。月皎於上。",
    "X68n1315_030:0195a04": "水流於下。彼此非干。應緣何假。聲回響轉。垛成招箭。",
    "X68n1315_030:0195a05": "指喻孰明。標門誰辨。凡夫見聞。月皎水渾。心波業識。",
    "X68n1315_030:0195a06": "奔流苦門。二乘聞見。如鏡中面。對像迷真。渠還未薦。",
    "X68n1315_030:0195a07": "水澄月映。孤光逈逈。滅此化城。更須前進。一月耀天。",
    "X68n1315_030:0195a08": "光吞大千。森羅頓現。亘爾無邊。齊含寶月。交光廓徹。",
    "X68n1315_030:0195a09": "非中非外。一多融攝。毗盧性海。自他無礙。迷悟悟迷。",
    "X68n1315_030:0195a10": "相亡相在。一塵百億。百億一塵。奔走塵剎。不動本身。",
    "X68n1315_030:0195a11": "光亡月落。幾人摸索。四十九年。渾用不著。丈夫壯志。",
    "X68n1315_030:0195a12": "自有行市。十字路頭。看人失利。不忻諸聖。不厭凡夫。",
    "X68n1315_030:0195a13": "拈箕奉箒。跨馬騎驢。若人笑我。我亦笑渠。更問如何。",
    "X68n1315_030:0195a14": "我不識書。",
    "X68n1315_030:0195a15": "語默",
    "X68n1315_030:0195a16": "至道非言。言亦可傳。可傳何也。應物而宣。言雖應物。",
    "X68n1315_030:0195a17": "物自無物。無物之言。言音自沒。絕言之語。妙應還普。",
    "X68n1315_030:0195a18": "道非晦明。語默同取。舉復誰唱。物物虗曠。咸通大千。",
    "X68n1315_030:0195a19": "徧乎塵想。品類非一。同言異出。圓音落落。凡聖俱適。",
    "X68n1315_030:0195a20": "千品萬類。薰含種智。故此一門。稱無量義。山河宣演。",
    "X68n1315_030:0195a21": "草木揚音。長說無間。所謂甚深。深兮甚淺。不動情見。",
    "X68n1315_030:0195a22": "最省工夫。凡夫不薦。不薦最親。妙義敷陳。歡言即笑。",
    "X68n1315_030:0195a23": "恚怒即嗔。嗔為金剛。喜為迦葉。華藏毗盧。心心相接。",
    "X68n1315_030:0195a24": "接兮可見。莫看背面。無字密言。從茲出現。現復誰論。",
    "X68n1315_030:0195b01": "非用耳聞。六根共戶。妙偈星分。森羅經文。不出一塵。",
    "X68n1315_030:0195b02": "非舌非辯。雷轉電奔。展之在手。何法不有。縱橫三界。",
    "X68n1315_030:0195b03": "無一滲漏。時人不信。執言說病。依倚前塵。以為決定。",
    "X68n1315_030:0195b04": "決定是心。決定是塵。心塵所使。非自由人。諸聖苦口。",
    "X68n1315_030:0195b05": "隨愚過咎。巧說多詞。強為分剖。法無言說。汝須善別。",
    "X68n1315_030:0195b06": "捨離語言。生死自絕。凡夫聞此。無說過咎。取彼無言。",
    "X68n1315_030:0195b07": "冥然長久。端坐暗獄。以心相續。背却語言。猶如土木。",
    "X68n1315_030:0195b08": "捨有之無。落在邪途。有無俱病。二病俱祛。祛復何去。",
    "X68n1315_030:0195b09": "不離當處。當處不生。語默相取。取兮不知。是東是西。",
    "X68n1315_030:0195b10": "說即不說。不疑即疑。故稱佛子。了事凡夫。是何凡夫。",
    "X68n1315_030:0195b11": "問取李胡。",
    "X68n1315_030:0195b12": "彼我不二",
    "X68n1315_030:0195b13": "諸人行李處。非我君不能。我今憑子力。還與汝同心。",
    "X68n1315_030:0195b14": "彼我無差忒。超然絕古今。千差非止水。生死自平沉。",
    "X68n1315_030:0195b15": "對容誰不妙。拂袖省知音。不墮機前路。明明定淺深。",
    "X68n1315_030:0195b16": "其如未覺了。彼我徒自侵。",
    "X68n1315_030:0195b17": "動靜常一",
    "X68n1315_030:0195b18": "本自未常迷。何勞今日悟。守住寂寞城。知君還錯悞。",
    "X68n1315_030:0195b19": "從前諸聖人。元是凡夫做。豈有別路岐。教人離憂苦。",
    "X68n1315_030:0195b20": "祇者生死中。即是佛去處。有人忽踏著。選甚淨穢土。",
    "X68n1315_030:0195b21": "一向不回頭。喚之亦不顧。千聖不柰何。何不省言語。",
    "X68n1315_030:0195b22": "了却貪嗔癡。即是諸佛母。",
    "X68n1315_030:0195b23": "妙語方知",
    "X68n1315_030:0195b24": "佛與祖師言。拈花示癡子。我今發此談。何言顛倒爾。",
    "X68n1315_030:0195c01": "當人自天真。譬之秋潭水。一物著不得。豈用安名字。",
    "X68n1315_030:0195c02": "切莫向其中。認之還不是。不見須菩提。空空達彼彼。",
    "X68n1315_030:0195c03": "了妄元真",
    "X68n1315_030:0195c04": "問汝貪嗔癡。家住在何處。我今要與汝。各各分頭去。",
    "X68n1315_030:0195c05": "好好細思量。免被他官府。大者名為貪。養得二舍弟。",
    "X68n1315_030:0195c06": "三郎都一處。日夜共活計。令汝家戶大。使汝善調制。",
    "X68n1315_030:0195c07": "子今苦厭我。我與子發誓。一要子自知。二要子依例。",
    "X68n1315_030:0195c08": "三要當處生。四要歡喜偈。與汝善和同。一一無凡穢。",
    "X68n1315_030:0195c09": "一覺一切了。何須去煩翳。我是諸佛母。十方及三世。",
    "X68n1315_030:0195c10": "物我無差",
    "X68n1315_030:0195c11": "青山是我身。流水為我命。養之以四時。蕭然自條正。",
    "X68n1315_030:0195c12": "覆育諸眾生。六度自修省。栽花種菩提。拂石要安靜。",
    "X68n1315_030:0195c13": "不見楊柳飛。自有蒲萄影。玩之且不厭。去亦無冤競。",
    "X68n1315_030:0195c14": "一性一切性。娑婆大圓鏡。",
    "X68n1315_030:0195c15": "同居善說",
    "X68n1315_030:0195c16": "世人不識我。求我以形容。形容不相似。徒觀紙上龍。",
    "X68n1315_030:0195c17": "若要識得我。問取主人翁。主人好家業。物物要安藏。",
    "X68n1315_030:0195c18": "六兄誇藝術。三母足溫良。南廳善書筭。北庫多財粮。",
    "X68n1315_030:0195c19": "住來但覺久。懶去問張王。君若一識得。與汝同屋梁。",
    "X68n1315_030:0195c20": "美容可觀",
    "X68n1315_030:0195c21": "一別海山中。十年春草綠。相思在方寸。顏容皎如玉。",
    "X68n1315_030:0195c22": "音書杳不來。桃李繁且熟。唯有意中人。使我眉頭蹙。",
    "X68n1315_030:0195c23": "妙容非覩",
    "X68n1315_030:0195c24": "通身無影像。脫體露堂堂。不話非聲色。何曾有短長。",
    "X68n1315_030:0196a01": "河沙恒徧現。故號法中王。優曇花正開。嗅著不聞香。",
    "X68n1315_030:0196a02": "延促自爾",
    "X68n1315_030:0196a03": "春日春山裏。春事盡皆春。春光照春水。春氣結春雲。",
    "X68n1315_030:0196a04": "春客春情動。春詩春更新。唯有識春人。萬劫元一春。",
    "X68n1315_030:0196a05": "寂體咸周",
    "X68n1315_030:0196a06": "妙體無方具徧知。近邦遠利絕毫釐。根塵應念周沙",
    "X68n1315_030:0196a07": "界。坐斷毗盧發大機。",
    "X68n1315_030:0196a08": "應緣不錯",
    "X68n1315_030:0196a09": "法法無差是正修。見聞從此絕漂流。窮心未到忘心",
    "X68n1315_030:0196a10": "處。一聚根塵安得休。",
    "X68n1315_030:0196a11": "祖師地種花及總頌四首",
    "X68n1315_030:0196a12": "地",
    "X68n1315_030:0196a13": "性地本無生。因生說有地。流傳古至今。非愚亦非智。",
    "X68n1315_030:0196a14": "種",
    "X68n1315_030:0196a15": "從昔未曾迷。於今何所悟。祇緣種性深。更亦無別路。",
    "X68n1315_030:0196a16": "花",
    "X68n1315_030:0196a17": "有種有心地。因緣花自開。要知成果處。却笑祖師來。",
    "X68n1315_030:0196a18": "總",
    "X68n1315_030:0196a19": "五葉花開後。山長水更深。亂雲橫谷口。游子謾追尋。",
    "X68n1315_030:0196a20": "六句偈六首并敘",
    "X68n1315_030:0196a21": "六句偈者。各盡自心功德藏。無少間然也。不離六",
    "X68n1315_030:0196a22": "句。而超六句。方曉此意。",
    "X68n1315_030:0196a23": "前念是凡",
    "X68n1315_030:0196a24": "前念是凡。短布裁衫。長亭送客。落日張帆。",
    "X68n1315_030:0196b01": "後念是聖",
    "X68n1315_030:0196b02": "後念是聖。一拳打正。干戈叢裏。拾得性命。",
    "X68n1315_030:0196b03": "前念非凡",
    "X68n1315_030:0196b04": "前念非凡。語正言讒。天高海濶。毛羽毿毿。",
    "X68n1315_030:0196b05": "後念非聖",
    "X68n1315_030:0196b06": "後念非聖。萬象明鏡。不假薰修。本來清淨。",
    "X68n1315_030:0196b07": "前念即凡",
    "X68n1315_030:0196b08": "前念即凡。凡不能測。若人要知。終不指劃。",
    "X68n1315_030:0196b09": "後念即聖",
    "X68n1315_030:0196b10": "後念即聖。聖不能知。鐵牛過海。石女生兒。",
    "X68n1315_030:0196b11": "十憶偈并敘",
    "X68n1315_030:0196b12": "余甞謂。先聖雖往。其道則存。苟或契同。吾斯在矣。",
    "X68n1315_030:0196b13": "百丈因言之溈山曰。如忘忽憶。所言憶者。歷然神",
    "X68n1315_030:0196b14": "解。如耳目所對。更不差錯者也。故作十憶偈十首。",
    "X68n1315_030:0196b15": "以自發明先旨。使千載之下。咸令信受。亦貴知余",
    "X68n1315_030:0196b16": "未始少忘也。吾既知之矣。爾等知之乎。",
    "X68n1315_030:0196b17": "憶少林",
    "X68n1315_030:0196b18": "一從三拜後。千古錯流通。永日無人到。蕭蕭檜栢風。",
    "X68n1315_030:0196b19": "憶曹溪",
    "X68n1315_030:0196b20": "葉落歸根後。曹溪一滴深。山居人少到。真實好知音。",
    "X68n1315_030:0196b21": "憶南泉",
    "X68n1315_030:0196b22": "一歸方丈後。何處覔南泉。昨夜三更月。寒光照座前。",
    "X68n1315_030:0196b23": "憶趙州",
    "X68n1315_030:0196b24": "不下禪床後。曾無善巧言。平常安樂事。今古謾流傳。",
    "X68n1315_030:0196c01": "憶南陽",
    "X68n1315_030:0196c02": "丹霞相訪後。從此話南陽。草作青青色。春風任短長。",
    "X68n1315_030:0196c03": "憶雙林",
    "X68n1315_030:0196c04": "一入雙林後。天宮事可猜。賣魚人不厭。何處見如來。",
    "X68n1315_030:0196c05": "憶寒山",
    "X68n1315_030:0196c06": "一住天台後。身單布亦穿。雖然筋骨露。歌笑不堪傳。",
    "X68n1315_030:0196c07": "憶龐翁",
    "X68n1315_030:0196c08": "石上栽花後。生涯自是春。若逢親切問。端的不饒君。",
    "X68n1315_030:0196c09": "憶先師",
    "X68n1315_030:0196c10": "一見先師後。堪悲復堪笑。為問何以然。八十重年少。",
    "X68n1315_030:0196c11": "憶伊余",
    "X68n1315_030:0196c12": "憶著伊余後。呵呵笑未休。何人知此意。有語不堪酬。",
    "X68n1315_030:0196c13": "十可行十頌并敘",
    "X68n1315_030:0196c14": "華嚴以十法界總攝多門。示無盡之理。禪門有十",
    "X68n1315_030:0196c15": "玄談。以明唱道。洞山有十不歸。以表超證。山僧述",
    "X68n1315_030:0196c16": "十可行。以示後生。庶資助道。譬諸蓬生麻中。不扶",
    "X68n1315_030:0196c17": "而直。又如染香之人。亦有香氣。有少益者。書之于",
    "X68n1315_030:0196c18": "后。",
    "X68n1315_030:0196c19": "宴坐",
    "X68n1315_030:0196c20": "清虗之理竟無身。一念歸根萬法平。物我頓忘全體",
    "X68n1315_030:0196c21": "露。箇中殊不計功程。",
    "X68n1315_030:0196c22": "入室",
    "X68n1315_030:0196c23": "問道趍師印自心。入門端的訪知音。此生不踏曹溪",
    "X68n1315_030:0196c24": "路。到老將何越古今。",
    "X68n1315_030:0197a01": "普請",
    "X68n1315_030:0197a02": "拈柴擇菜師先匠。進業修身見古人。若到諸方須審",
    "X68n1315_030:0197a03": "實。龍門此法是通津。",
    "X68n1315_030:0197a04": "粥飯",
    "X68n1315_030:0197a05": "三下板鳴生死斷。十聲佛唱古今通。開單展鉢親明",
    "X68n1315_030:0197a06": "取。不可麤心昧苦空。",
    "X68n1315_030:0197a07": "掃地",
    "X68n1315_030:0197a08": "田地生塵便掃除。房廊蕭洒共安居。裝香掃地無餘",
    "X68n1315_030:0197a09": "事。默耀韜光示智珠。",
    "X68n1315_030:0197a10": "洗衣",
    "X68n1315_030:0197a11": "臨流洗浣莫疎慵。入眾衣裳垢不中。上下隣肩薰炙",
    "X68n1315_030:0197a12": "久。身心動念肯消鎔。",
    "X68n1315_030:0197a13": "經行",
    "X68n1315_030:0197a14": "石上林間鳥道平。齋餘無事略經行。歸來試問同心",
    "X68n1315_030:0197a15": "侶。今日如何作麼生。",
    "X68n1315_030:0197a16": "誦經",
    "X68n1315_030:0197a17": "夜靜更深自誦經。意中無惱睡魔惺。雖然暗室無人",
    "X68n1315_030:0197a18": "見。自有龍天側耳聽。",
    "X68n1315_030:0197a19": "禮拜",
    "X68n1315_030:0197a20": "禮佛為除憍慢垢。由來身業獲清涼。玄沙有語堪歸",
    "X68n1315_030:0197a21": "敬。是汝非他事理長。",
    "X68n1315_030:0197a22": "道話",
    "X68n1315_030:0197a23": "相逢話道莫虗頭。大語高聲笑上流。言下若能窮本",
    "X68n1315_030:0197a24": "末。肯將無義結朋儔。",
    "X68n1315_030:0197b01": "感興二首",
    "X68n1315_030:0197b02": "空裏形骸夢裏身。夢中身世莫追尋。可憐一脉嵓前",
    "X68n1315_030:0197b03": "水。流入人間古到今。",
    "X68n1315_030:0197b04": "夢幻空花祇自知。潛思二十九年非。夕陽芳草曾行",
    "X68n1315_030:0197b05": "處。誰料紅蓮步步隨。",
    "X68n1315_030:0197b06": "海會辭老和尚",
    "X68n1315_030:0197b07": "來時無有語。去亦不知聞。此曲誰能和。轟轟出白雲。",
    "X68n1315_030:0197b08": "五祖老和尚寄鐵牛歌與師(附)",
    "X68n1315_030:0197b09": "昨夜三更前。鐵牛耕盡田。喫著三春草。吐氣在青天。",
    "X68n1315_030:0197b10": "也無欄。也無圈。前山後山任方便。不曾造次損田苗。",
    "X68n1315_030:0197b11": "愛惜皮毛不輕賤。忽然大震一聲雷。始覺從前得顯",
    "X68n1315_030:0197b12": "現。",
    "X68n1315_030:0197b13": "師和",
    "X68n1315_030:0197b14": "混沌未分先剖判。生成不假陰陽煅。頭角前來是好",
    "X68n1315_030:0197b15": "牛。皮毛更不重更換。滿目平田無寸草。飢飡渴飲無",
    "X68n1315_030:0197b16": "生老。威音王佛是如今。有甚眾生可尋討。哮吼一聲",
    "X68n1315_030:0197b17": "天地動。達人見處吾無用。坐斷毗盧世界寬。自是衲",
    "X68n1315_030:0197b18": "僧眼皮重。一遇知音和始齊。自餘總是閑陪從。",
    "X68n1315_030:0197b19": "山中閴寂。爐邊靜坐。因思四十年人間世",
    "X68n1315_030:0197b20": "外林泉之樂。與夫區區世上者。何遼遠也。",
    "X68n1315_030:0197b21": "諦思究極于至道。遂成山偈。聊以自勉。并",
    "X68n1315_030:0197b22": "示諸禪人。使勿如老夫之回頭晚也",
    "X68n1315_030:0197b23": "動境徧娑婆。以之成逼迫。安心一處坐。從是虗生白。",
    "X68n1315_030:0197b24": "逼迫何逼迫。膏火煎魂魄。虗白何虗白。廣教揚孤翮。",
    "X68n1315_030:0197c01": "良哉靜者心。四海猶為窄。匹彼在動士。天地何遼隔。",
    "X68n1315_030:0197c02": "故茲審觀究。二者俱介僻。棄彼而奔此。安得有深益。",
    "X68n1315_030:0197c03": "樂者自何至。苦者自何適。苦樂忘根緒。由夫征路陌。",
    "X68n1315_030:0197c04": "路陌苟不征。躭躭本家宅。昔未厭瓦礫。今豈重金璧。",
    "X68n1315_030:0197c05": "金璧有所重。瓦礫未可擲。瓦礫謂金璧。殺盜應非逆。",
    "X68n1315_030:0197c06": "金璧謂瓦礫。聖賢失蹤跡。金璧而金璧。瓦礫而瓦礫。",
    "X68n1315_030:0197c07": "苦樂各平等。法法無假借。大空離眾念。真實無改易。",
    "X68n1315_030:0197c08": "樂而無樂相。苦亦無苦跡。苦樂同十虗。心門廣開闢。",
    "X68n1315_030:0197c09": "龍吟而鳳鳴。天淵發金液。人不念諸道。飢口枉求食。",
    "X68n1315_030:0197c10": "一也及夫此。曹溪稱上客。因思賢聖人。不寐徹殘夕。",
    "X68n1315_030:0197c11": "時哉各勉旃。升沉在咫尺。",
    "X68n1315_030:0197c12": "題四面法智禪師塔",
    "X68n1315_030:0197c13": "珍重靈知者。綿綿亘古今。人居千聖外。塔鎻亂雲深。",
    "X68n1315_030:0197c14": "碧落杉松色。丹崖虎豹音。回光如到此。必也見師心。",
    "X68n1315_030:0197c15": "與太平四面夜坐",
    "X68n1315_030:0197c16": "城中應接同摩詰。雲外無心似老盧。月白風清深夜",
    "X68n1315_030:0197c17": "坐。出家全不費工夫。",
    "X68n1315_030:0197c18": "示看經僧",
    "X68n1315_030:0197c19": "句義縱橫那畔彰。五千餘卷總含藏。如何不覔根頭",
    "X68n1315_030:0197c20": "意。空看枝邊木葉黃。",
    "X68n1315_030:0197c21": "讀傳燈錄二首",
    "X68n1315_030:0197c22": "虗名虗說傳來久。真語真蹤示後人。虗實灼然知下",
    "X68n1315_030:0197c23": "落。清風千古見芳塵。",
    "X68n1315_030:0197c24": "家家門前火把子。半夜愚夫說相似。碧天如水月如",
    "X68n1315_030:0198a01": "鈎。古今流落閑名字。",
    "X68n1315_030:0198a02": "示栽松僧",
    "X68n1315_030:0198a03": "一寸靈苗手自栽。前崗後隴作良材。敢將不朽傳他",
    "X68n1315_030:0198a04": "日。唯把青青示後來。",
    "X68n1315_030:0198a05": "山中偶作三首",
    "X68n1315_030:0198a06": "分明不了却成迷。無限風光付與誰。若得家山田地",
    "X68n1315_030:0198a07": "穩。自然處處不思議。",
    "X68n1315_030:0198a08": "舊事成空莫可追。舊心將把再思惟。古今不隔絲毫",
    "X68n1315_030:0198a09": "許。會得如斯也大奇。",
    "X68n1315_030:0198a10": "休處言休便好休。五湖蹤跡任遨遊。莫嫌活計無多",
    "X68n1315_030:0198a11": "子。此箇牟尼用到頭。",
    "X68n1315_030:0198a12": "示眾",
    "X68n1315_030:0198a13": "求心心未諦。等人人不來。嵓花曉來雨。寂寞為誰開。",
    "X68n1315_030:0198a14": "三句頌",
    "X68n1315_030:0198a15": "禹穴龍門寺。探珠欲問龍。驪珠吞在腹(如何取得。請續末後句)。",
    "X68n1315_030:0198a16": "讀靈源十二時歌",
    "X68n1315_030:0198a17": "一日日。一時時。龍門老。心自知。",
    "X68n1315_030:0198a18": "師常以六隻骰子示禪人。六面皆六點。復",
    "X68n1315_030:0198a19": "作三頌",
    "X68n1315_030:0198a20": "六隻骰子滿盆紅。不用安排祇麼通。擬欲進前求解",
    "X68n1315_030:0198a21": "會。大似西行却向東。",
    "X68n1315_030:0198a22": "六隻骰子滿盆紅。塵墨河沙用莫窮。誰能解展金剛",
    "X68n1315_030:0198a23": "手。祖佛親來亦掃蹤。",
    "X68n1315_030:0198a24": "六隻骰子滿盆紅。馬載驢駞一擲空。赫赤窮來無可",
    "X68n1315_030:0198b01": "賽。請君從此現神通(僧問。六隻骰子滿盆紅時如何。師云。無人能賽。云。忽遇恁麼人",
    "X68n1315_030:0198b02": "來時如何。師云。平出。云。請君從此現神通。作麼生現。師云。骰子在我手裏)。",
    "X68n1315_030:0198b03": "迷逢達磨",
    "X68n1315_030:0198b04": "信步遊梁魏。乘時別少林。長安車馬客。無限利名心。",
    "X68n1315_030:0198b05": "因法眼頌",
    "X68n1315_030:0198b06": "呪咀毒藥。形聲之逆。眼耳若通。本人何適。師復頌之。",
    "X68n1315_030:0198b07": "根問本人何所適。塗割等平忘順逆。有為雖偽性常",
    "X68n1315_030:0198b08": "真。法法無依稱善吉。",
    "X68n1315_030:0198b09": "無情說法",
    "X68n1315_030:0198b10": "無情說法異盲聾。聽得之人眼耳通。不但近塵并遠",
    "X68n1315_030:0198b11": "剎。十方度盡顯全功。",
    "X68n1315_030:0198b12": "寒食禮先師真五首",
    "X68n1315_030:0198b13": "雲水參尋訪此宗。十年磨刮太虗空。區區力盡還依",
    "X68n1315_030:0198b14": "舊。方知萬法本來同。",
    "X68n1315_030:0198b15": "一悟吾師心便息。信門入處還無入。二十年中事密",
    "X68n1315_030:0198b16": "如。向人殊不勞心力。",
    "X68n1315_030:0198b17": "前人說法後人聽。由來兩箇總無情。祇緣口耳都相",
    "X68n1315_030:0198b18": "似。所以流通道自成。",
    "X68n1315_030:0198b19": "去人去矣叮嚀囑。住者相承無斷續。若遇知音一和",
    "X68n1315_030:0198b20": "時。乃知去住常充足。",
    "X68n1315_030:0198b21": "清明寒食與諸人。共禮先師不動身。萬法本閑心亦",
    "X68n1315_030:0198b22": "爾。將來誰是得吾真。",
    "X68n1315_030:0198b23": "和珪首座二頌",
    "X68n1315_030:0198b24": "祇論親切不論時。回笑諸方陷虎機。一句未容開口",
    "X68n1315_030:0198c01": "對。片帆先逐便風歸。頭頭有路堪行履。物物無差莫",
    "X68n1315_030:0198c02": "棄違。不見黃梅足奇士。盧公却得祖師衣。",
    "X68n1315_030:0198c03": "媿爾相求識歲寒。不嫌危磴路千盤。歸堂一劄曾親",
    "X68n1315_030:0198c04": "訪。閑戶深山肯自瞞。月下篇章應獨和。壺中天地共",
    "X68n1315_030:0198c05": "誰看。臨機大用全收放。何必區區握雪團。",
    "X68n1315_030:0198c06": "送郭大夫知鉅野",
    "X68n1315_030:0198c07": "東歸半載漁樵樂。北去三年父母來。金馬玉堂彈指",
    "X68n1315_030:0198c08": "入。寶樓香閣一時開。",
    "X68n1315_030:0198c09": "題陳子美息陰堂",
    "X68n1315_030:0198c10": "湛湛寒溪疊疊山。息陰投老得身閑。武陵花好春常",
    "X68n1315_030:0198c11": "在。漁掉歌清事不關。眼底兒孫從富貴。罇前鬢髮任",
    "X68n1315_030:0198c12": "斕斑。天機日有真消息。頻許禪僧共往還。",
    "X68n1315_030:0198c13": "題孫欽之養素軒",
    "X68n1315_030:0198c14": "善養不教聲色亂。素絲無染是天真。有時來此軒中",
    "X68n1315_030:0198c15": "坐。作箇忘機混沌人。",
    "X68n1315_030:0198c16": "智海化士乞頌",
    "X68n1315_030:0198c17": "乞食山城歸帝里。毗耶鉢飯香而美。莫念故園桃李",
    "X68n1315_030:0198c18": "春。更參上國西來旨。",
    "X68n1315_030:0198c19": "示圍爐僧",
    "X68n1315_030:0198c20": "爐邊靜坐默無言。勿論麤疎若市廛。冷暖此中看火",
    "X68n1315_030:0198c21": "色。祖師心印為親傳。",
    "X68n1315_030:0198c22": "題徐四翁壁",
    "X68n1315_030:0198c23": "徐翁活計天真。年老無喜無嗔。參取面前桑樹。乾坤",
    "X68n1315_030:0198c24": "不出一塵。",
    "X68n1315_030:0199a01": "題祇園庵",
    "X68n1315_030:0199a02": "祇園誰住此。謂是钁頭通。物外庵邊竹。人間耳畔風。",
    "X68n1315_030:0199a03": "露畦青戢戢。煙浦綠濛濛。祇箇潛心處。分明古者同。",
    "X68n1315_030:0199a04": "夏散輙病。既病且惱。因書山偈。示一一禪者",
    "X68n1315_030:0199a05": "萬劫一瞬視。塵沙不動移。若為論過未。併總入無時。",
    "X68n1315_030:0199a06": "海濶波仍帀。心通佛可齊。床頭木枕子。推出恐人迷。",
    "X68n1315_030:0199a07": "題侍者寮香林閣",
    "X68n1315_030:0199a08": "葛廚松枕午窗涼。臥看風雲草木香。彈指徧遊塵剎",
    "X68n1315_030:0199a09": "盡。故山歸路笑羊腸。",
    "X68n1315_030:0199a10": "送常侍者西歸省親",
    "X68n1315_030:0199a11": "本從綿竹過南方。依前歸入綿竹去。井舍猶為舊日",
    "X68n1315_030:0199a12": "居。山川不改當時處。鄰人見之莫驚愕。親里歡迎斷",
    "X68n1315_030:0199a13": "思慮。有問南方所得時。瘦藤為我聊輕據。",
    "X68n1315_030:0199a14": "小師崇堅乞偈",
    "X68n1315_030:0199a15": "事辦須尋道。方明爾本來。禪關無鎻鑰。祇要用心開。",
    "X68n1315_030:0199a16": "龍門偶作五首",
    "X68n1315_030:0199a17": "明月何皎皎。永夜入我室。照出萬古心。念此百年質。",
    "X68n1315_030:0199a18": "隔窻風露泫。擁毳衣衾密。遲遲不能寐。餘光在東壁。",
    "X68n1315_030:0199a19": "叨叨林鳥啼。披衣中夜坐。撥火悟平生。窮神歸破墮。",
    "X68n1315_030:0199a20": "事皎人自迷。曲淡誰能和。念之永不忘。門開少來過。",
    "X68n1315_030:0199a21": "嗚嗚鼯鼠啼。時人皆不喜。得意即相呼。意去當自止。",
    "X68n1315_030:0199a22": "吉凶由之生。吾未見其理。此言如未聞。大梅有宗旨。",
    "X68n1315_030:0199a23": "初夜涼生早。微雲卷太空。燈懸松竹露。簾捲薜蘿風。",
    "X68n1315_030:0199a24": "可笑千年事。能將一念通。相逢禪客問。細細話吾宗。",
    "X68n1315_030:0199b01": "每念心中事。頻開掌內珠。欲憑天上鴈。待寄水中魚。",
    "X68n1315_030:0199b02": "此意終難寫。斯言不可書。含毫竟寂寞。遶屋樹扶疎。",
    "X68n1315_030:0199b03": "題靈光臺壁",
    "X68n1315_030:0199b04": "政和七年院成。別於南山下作靈光臺。臺上立雙",
    "X68n1315_030:0199b05": "浮圖。西向見日沒處。是謂歸根收藏之旨也。一窣",
    "X68n1315_030:0199b06": "堵波以奉前後宗師化盡報體。一窣堵波用安十",
    "X68n1315_030:0199b07": "方禪僧火後遺骨。是二者。爰彰寂滅之道。殊途而",
    "X68n1315_030:0199b08": "同歸。萬靈咸會者也。吾之朽骨亦藏于此。世世宜",
    "X68n1315_030:0199b09": "遵守之。長而且久。與夫虗空齊壽者。斯雙塔之所",
    "X68n1315_030:0199b10": "以建也。其年寒食日。住山清遠記。并述二偈云。",
    "X68n1315_030:0199b11": "吾初欲作真常語。更恐真常暗流注。不如不語人共",
    "X68n1315_030:0199b12": "知。人欲知之反勞慮。崖頭浮圖示其相。臺上野雲飛",
    "X68n1315_030:0199b13": "不住。周遊獨步或可追。錦繡谷中歸舍去(古云獨步四山頂周",
    "X68n1315_030:0199b14": "遊三大路)。",
    "X68n1315_030:0199b15": "百骸潰散此日言。一物長靈異時語。此日長靈猶可",
    "X68n1315_030:0199b16": "知。異時潰散憑誰舉。可知所以有生滅。解舉方能忘",
    "X68n1315_030:0199b17": "取與。光明寂照徧河沙。慎勿於中論爾汝。",
    "X68n1315_030:0199b18": "花山",
    "X68n1315_030:0199b19": "石龜不念歲月古。舊記已滅名尚留。道傍蒼木老霜",
    "X68n1315_030:0199b20": "雪。澗畔野草隨春秋。訛傳細讀華陽傳。靈跡獨聞姚",
    "X68n1315_030:0199b21": "比丘。可憑定力驗今昔。人間萬事徒悠悠。",
    "X68n1315_030:0199b22": "木魚",
    "X68n1315_030:0199b23": "無端擊此溝中斷。鐘鼓相參無雜亂。能聞所聞非二",
    "X68n1315_030:0199b24": "緣。以此及此通回換。凡夫何故作追攀。達士若為成",
    "X68n1315_030:0199c01": "智觀。可憐流入薩婆若。醉眠尚爾排魚貫。",
    "X68n1315_030:0199c02": "讀經",
    "X68n1315_030:0199c03": "不染而染妄本虗。染而不染悉無餘。本虗自是能成",
    "X68n1315_030:0199c04": "事。體淨何妨應萬殊。斷妄證真心豈息。非真非妄智",
    "X68n1315_030:0199c05": "還迃。了真了妄如無礙。自在圓明始是珠。",
    "X68n1315_030:0199c06": "不寐",
    "X68n1315_030:0199c07": "毗耶離城居士家。環堵十笏容河沙。八萬四千高座",
    "X68n1315_030:0199c08": "眾。咄嗟已辦熏天花。迢迢不到迷是障。念念常入心",
    "X68n1315_030:0199c09": "無差。須彌盧山四大海。我見如一粟與麻。",
    "X68n1315_030:0199c10": "早起",
    "X68n1315_030:0199c11": "老來愈見心無事。夜永偏知膽更涼。淺淺地爐猶有",
    "X68n1315_030:0199c12": "火。依依山月尚臨墻。試將寂滅那伽定。暗寫雕蟲篆",
    "X68n1315_030:0199c13": "刻章。剛被啼鷄忽驚斷。一時歸入正思量。",
    "X68n1315_030:0199c14": "起晚",
    "X68n1315_030:0199c15": "展脚縮脚飢鼠啼。合眼開眼重露晞。覺來始了夢時",
    "X68n1315_030:0199c16": "事。夢處寧容覺後知。瞬息黃梁猶未熟。翩翻蝴蝶正",
    "X68n1315_030:0199c17": "狂飛。披衣獨坐日正午。試問何如半夜時。",
    "X68n1315_030:0199c18": "遊定明塔院作二頌",
    "X68n1315_030:0199c19": "大士安禪地。千松塔院春。門深松檜老。事古歲時新。",
    "X68n1315_030:0199c20": "　人禮香燈夜。鳥啼花雨晨。祇應禪石上。去住亦通神。",
    "X68n1315_030:0199c21": "白塔雲中路。晴空鳥外簷。好山長入望。終日坐無厭。",
    "X68n1315_030:0199c22": "　幾箇竹生石。數枝花映簾。長安曾未到。神力動飛潛。",
    "X68n1315_030:0199c23": "因舉楞嚴經七處徵心成頌",
    "X68n1315_030:0199c24": "善逝明知直不邪。要窮妄識是空花。故令慶喜推心",
    "X68n1315_030:0200a01": "目。勝相初觀始出家。在內何緣昧肝胃。相知在外又",
    "X68n1315_030:0200a02": "成差。琉璃比眼還同境。閉障開明未有涯。合處隨生",
    "X68n1315_030:0200a03": "難定體。根塵兼帶轉蓬麻。世間一切都無著。水陸空",
    "X68n1315_030:0200a04": "行作翳瑕。七處無歸全失措。從茲始得徧河沙。",
    "X68n1315_030:0200a05": "述懷示學者",
    "X68n1315_030:0200a06": "細思五十三年事。併入初中後夜心。須信剎那通過",
    "X68n1315_030:0200a07": "未。更無毫髮作追尋。隨消舊業根先斷。永絕新殃道",
    "X68n1315_030:0200a08": "已深。此是安身立命處。故吹一曲報知音。",
    "X68n1315_030:0200a09": "病中示光道者",
    "X68n1315_030:0200a10": "我病無形不可見。曼殊室利得深知。再三若欲通消",
    "X68n1315_030:0200a11": "息。推出床頭木枕兒。",
    "X68n1315_030:0200a12": "蔣山送無著道人歸舒州",
    "X68n1315_030:0200a13": "已禮雲中塔。更瞻堂上師。方思江水北。共集定林西。",
    "X68n1315_030:0200a14": "一句無多子。千差永不疑。到家勤愛護。此道少人知。",
    "X68n1315_030:0200a15": "送禪人入京",
    "X68n1315_030:0200a16": "千人叢與萬人叢。無喜無嗔耳目通。要識太原孚上",
    "X68n1315_030:0200a17": "座。六街鐘鼓閙鼕鼕。",
    "X68n1315_030:0200a18": "再得旨退褒山成三偈代違和守錢公",
    "X68n1315_030:0200a19": "住山久有煙霞疾。得請放還麋鹿羣。厚意於公殊未",
    "X68n1315_030:0200a20": "報。深禪聊復對爐薰。",
    "X68n1315_030:0200a21": "公家忠靖有遺德。乃與定明開道緣。異世今時豈人",
    "X68n1315_030:0200a22": "意。一麾千里是家傳。",
    "X68n1315_030:0200a23": "出岫油然亦乘興。勌飛隨意即知還。有心知到無心",
    "X68n1315_030:0200a24": "域。鳥戀故林雲在山。",
    "X68n1315_030:0200b01": "真贊",
    "X68n1315_030:0200b02": "釋迦如來出山像贊",
    "X68n1315_030:0200b03": "妙色非身。形容乃普。閻浮未下。雙林已覩。曠濟功深。",
    "X68n1315_030:0200b04": "六年行苦。塵沙相好。萬億剎土。眾生心淨。佛日常午。",
    "X68n1315_030:0200b05": "正念蒙光。迷人外取。雕檀寫氎。像未孩乳。今茲範模。",
    "X68n1315_030:0200b06": "傳從乃古。象步出山。智珠河吐。水月頓澄。豁開覺戶。",
    "X68n1315_030:0200b07": "瞻之仰之。豈敢自侮。常在不滅。此言手舞。",
    "X68n1315_030:0200b08": "觀音像贊二首",
    "X68n1315_030:0200b09": "曠大劫來離眾苦。心心永斷諸分別。聞處真聞實不",
    "X68n1315_030:0200b10": "聞。說時雖說常無說。法身普現凡聖等。耳根釆聽音",
    "X68n1315_030:0200b11": "聲絕。娑婆最有大因緣。一念清涼除惱熱。",
    "X68n1315_030:0200b12": "曠大劫來不虗妄。言言故得皆真實。應念蒙光迅電",
    "X68n1315_030:0200b13": "飛。尋聲救苦奔風疾。千章萬句離文字。異韻殊音垂",
    "X68n1315_030:0200b14": "祕密。現相宣揚遇此時。見聞頴脫欣今日。",
    "X68n1315_030:0200b15": "天台三大士像贊",
    "X68n1315_030:0200b16": "岩岩天台。曠濶寰宇。大士不我。毫端莫取。蜀客心狂。",
    "X68n1315_030:0200b17": "纖塵一縷。屈指拊掌。松石猛虎。生涯何有。流傳今古。",
    "X68n1315_030:0200b18": "靜對虗堂。非謂無補。",
    "X68n1315_030:0200b19": "達磨大師贊",
    "X68n1315_030:0200b20": "振搖梁魏。斟酌皮髓。孰云西來。空槨而已。素壁虗堂。",
    "X68n1315_030:0200b21": "少林熊耳。",
    "X68n1315_030:0200b22": "百丈大師贊",
    "X68n1315_030:0200b23": "慧燈續傳。福庭宜敞。常住世間。水月鏡像。是謂。叢林",
    "X68n1315_030:0200b24": "大智百丈。",
    "X68n1315_030:0200c01": "楊岐和尚贊",
    "X68n1315_030:0200c02": "鬧市竿頭呈戲。眾眼曾驚。栗棘蒲上橫吞。諸方盡畏。",
    "X68n1315_030:0200c03": "宜陽秀水萍實。楊岐雨過雲橫。天高地下。",
    "X68n1315_030:0200c04": "白雲端和尚贊",
    "X68n1315_030:0200c05": "綱紀著明。不忘付授。淨空無際。如日處晝。欲究根源。",
    "X68n1315_030:0200c06": "瞻之龍岫。",
    "X68n1315_030:0200c07": "五祖演和尚贊",
    "X68n1315_030:0200c08": "遇冤則親。傳虗果當。剛硬齒牙。生鐵腸臟。風清淮楚。",
    "X68n1315_030:0200c09": "道實宗匠。不有智悲。子孫安嚮。",
    "X68n1315_030:0200c10": "浮山圓鑒和尚贊",
    "X68n1315_030:0200c11": "并汾鐵騎。老息荒丘。雲施雨罷。花落水流。",
    "X68n1315_030:0200c12": "褒山定明禪師贊",
    "X68n1315_030:0200c13": "四海稱唐。師出華陽。不起燕坐。翱翔帝鄉。名與山俱。",
    "X68n1315_030:0200c14": "道逐時芳。濟民助國。能雨能暘。貧者獲富。熱者得涼。",
    "X68n1315_030:0200c15": "羣蒙所歸。實在不亡。",
    "X68n1315_030:0200c16": "悟首座圖余幻質復求為贊",
    "X68n1315_030:0200c17": "廓然無聖。儼爾有容。明明絕眹。密密垂蹤。昔也懷寶。",
    "X68n1315_030:0200c18": "枯木藏龍。今其示人。巨嶽喬松。龍吞萬類。松茂三冬。",
    "X68n1315_030:0200c19": "神而不改。風雲必從。吾形既得。爾道自鍾。褒斜路險。",
    "X68n1315_030:0200c20": "漢水朝宗。",
    "X68n1315_030:0200c21": "珪首座求贊",
    "X68n1315_030:0200c22": "如珪如璋。惟子非我。且陋且拙。在余是可。子今傳余。",
    "X68n1315_030:0200c23": "拙則成奇。物感神會。形動心隨。凝雲不飛。寒月下映。",
    "X68n1315_030:0200c24": "孰謂之凡。孰謂之聖。余猶爾也。奇拙同貫。嘻嘻期文。",
    "X68n1315_030:0201a01": "大朴未散。",
    "X68n1315_030:0201a02": "順知藏求贊",
    "X68n1315_030:0201a03": "色裏膠青不見形。影中所以邈吾真。吾真定有非形",
    "X68n1315_030:0201a04": "礙。為對凡夫顯幻塵。塵既顯。道彌新。不貴西來彼上",
    "X68n1315_030:0201a05": "人。",
    "X68n1315_030:0201a06": "淵禪人求贊",
    "X68n1315_030:0201a07": "似余似余。類我類我。我復謂誰。如火與火。描邈不就。",
    "X68n1315_030:0201a08": "迎隨不果。寫出龍門。衲僧災禍。",
    "X68n1315_030:0201a09": "如大師求贊",
    "X68n1315_030:0201a10": "比類則踈。現形仍普。得在一瞬。照窮千古。雲起吟龍。",
    "X68n1315_030:0201a11": "風生嘯虎。贊之絕辭。瞻焉奚覩。",
    "X68n1315_030:0201a12": "賢監院求贊",
    "X68n1315_030:0201a13": "徧界不藏。毫端獨妙。縱未嚬呻。已先微笑。吾子識也。",
    "X68n1315_030:0201a14": "水月斯照。纖塵不遺。是為宗要。",
    "X68n1315_030:0201a15": "肱維那求贊",
    "X68n1315_030:0201a16": "識余者誰。請觀端的。孰云丹青。謾勞尋覔。斷雲架巘。",
    "X68n1315_030:0201a17": "皎月在壁。昭爾惺惺。悟茲寂寂。",
    "X68n1315_030:0201a18": "勤禪人求贊",
    "X68n1315_030:0201a19": "滄溟一滴鹹無際。厚地纖塵廣有餘。何事陋容人寫",
    "X68n1315_030:0201a20": "得。祇緣蹤跡在龍舒。",
    "X68n1315_030:0201a21": "昕侍者求贊",
    "X68n1315_030:0201a22": "吾行爾隨。吾喚爾應。唯隨與應。不欠不剩。因吾識爾。",
    "X68n1315_030:0201a23": "此像果親。靜而瞻之。道實絕倫。",
    "X68n1315_030:0201a24": "元侍者求贊",
    "X68n1315_030:0201b01": "道雖光明。形則山野。提折脚鐺。住深蘭若。拙韻無取。",
    "X68n1315_030:0201b02": "陋容誰寫。常在左右。覺元侍者。",
    "X68n1315_030:0201b03": "小師崇戒求贊",
    "X68n1315_030:0201b04": "似即踈。比仍失。廓爾空。皎然日。顧丹青。寫容質。誰使",
    "X68n1315_030:0201b05": "之。省尋覔。",
    "X68n1315_030:0201b06": "無着道人求贊",
    "X68n1315_030:0201b07": "植杖望雲何處。空山獨立凝情。媿我蕭然無物。謝伊",
    "X68n1315_030:0201b08": "裝點相成。",
    "X68n1315_030:0201b09": "馮濟川教授求贊",
    "X68n1315_030:0201b10": "天地無物我無物。隱顯空雲隨出沒。此間誰是悟玄",
    "X68n1315_030:0201b11": "人。霹靂光中轟一咄。",
    "X68n1315_030:0201b12": "吳公明求贊",
    "X68n1315_030:0201b13": "欲識坦然老。乃是龍門人。聲名落四方。坐臥今十春。",
    "X68n1315_030:0201b14": "會見移庵去。何妨邈形真。平生香火緣。對比即神通。",
    "X68n1315_030:0201b15": "張公壽求贊",
    "X68n1315_030:0201b16": "首到東山。晚親龍岫。歲經寒暑。人非新舊。塗毒長鳴。",
    "X68n1315_030:0201b17": "優曇勿嗅。靜對終日。弟子公壽。",
    "X68n1315_030:0201b18": "戴巨濟求贊",
    "X68n1315_030:0201b19": "畫出人皆識。相逢道更親。起雲峯後路。記得往來頻。",
    "X68n1315_030:0201b20": "龍門常住圖師真知事求贊",
    "X68n1315_030:0201b21": "寥廓無狀。孰為龍門。有指南路。絕刀斧痕。因緣去住。",
    "X68n1315_030:0201b22": "任物所論。黃竹寒湫。曉而復昏。",
    "X68n1315_030:0201b24": "古尊宿語錄卷第三十"
}