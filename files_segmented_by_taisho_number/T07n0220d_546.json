{
    "T07n0220d_546:0807b02": "2大般若波羅蜜多經卷第五百四",
    "T07n0220d_546:0807b03": "十六",
    "T07n0220d_546:0807b05": "三藏法師玄奘奉　詔譯",
    "T07n0220d_546:0807b06": "第四分總持品第十之二",
    "T07n0220d_546:0807b07": "爾時，具壽善現便白佛言：「世尊！希有如來、應、",
    "T07n0220d_546:0807b08": "正等覺，善分別說諸菩薩事。」佛告善現：「如是！",
    "T07n0220d_546:0807b09": "如是！所以者何？諸菩薩摩訶薩為欲利樂多",
    "T07n0220d_546:0807b10": "眾生故，哀愍世間大眾生故，憐愍人、天令獲",
    "T07n0220d_546:0807b11": "大義利樂事故，求證無上正等菩提，為諸有",
    "T07n0220d_546:0807b12": "情說無上法。」爾時，善現復白佛言：「諸菩薩摩",
    "T07n0220d_546:0807b13": "訶薩成就無邊大功德聚，為欲饒益諸有情",
    "T07n0220d_546:0807b14": "故，行深般若波羅蜜多。云何菩薩摩訶薩修",
    "T07n0220d_546:0807b15": "行般若波羅蜜多疾得圓滿？」佛告善現：「若菩",
    "T07n0220d_546:0807b16": "薩摩訶薩行深般若波羅蜜多時，不見色增",
    "T07n0220d_546:0807b17": "而行般若波羅蜜多，不見受、想、行、識增而行",
    "T07n0220d_546:0807b18": "般若波羅蜜多，不見色減而行般若波羅蜜",
    "T07n0220d_546:0807b19": "多，不見受、想、行、識減而行般若波羅蜜多，不",
    "T07n0220d_546:0807b20": "見是法而行般若波羅蜜多，不見非法而行般",
    "T07n0220d_546:0807b21": "若波羅蜜多，是菩薩摩訶薩修行般若波羅",
    "T07n0220d_546:0807b22": "蜜多疾得圓滿。」具壽善現復白佛言：「如來所",
    "T07n0220d_546:0807b23": "說不可思議。」佛告善現：「如是！如是！色不可思",
    "T07n0220d_546:0807b24": "議故，如來所說不可思議，受、想、行、識不可思議",
    "T07n0220d_546:0807b25": "故，如來所說不可思議。若菩薩摩訶薩行深",
    "T07n0220d_546:0807b26": "般若波羅蜜多，雖如實知色不可思議，而不",
    "T07n0220d_546:0807b27": "起不可思議想，修行般若波羅蜜多；雖如實",
    "T07n0220d_546:0807b28": "知受、想、行、識不可思議，而不起不可思議想，",
    "T07n0220d_546:0807b29": "修行般若波羅蜜多，是菩薩摩訶薩修行般",
    "T07n0220d_546:0807c01": "若波羅蜜多疾得圓滿。」時，舍利子便白佛言：",
    "T07n0220d_546:0807c02": "「如是般若波羅蜜多義趣甚深，誰能信解？」爾",
    "T07n0220d_546:0807c03": "時，佛告舍利子言：「若菩薩摩訶薩久修大行，",
    "T07n0220d_546:0807c04": "於深般若波羅蜜多能生信解。」時，舍利子復",
    "T07n0220d_546:0807c05": "白佛言：「齊何應知是菩薩摩訶薩久修大行，",
    "T07n0220d_546:0807c06": "而得久修大行名號？」爾時，佛告舍利子言：「若",
    "T07n0220d_546:0807c07": "菩薩摩訶薩行深般若波羅蜜多時，不分別",
    "T07n0220d_546:0807c08": "如來十力，不分別四無所畏，不分別十八佛",
    "T07n0220d_546:0807c09": "不共法，不分別一切智，不分別一切相智。所",
    "T07n0220d_546:0807c10": "以者何？如來十力、四無所畏、十八佛不共法、",
    "T07n0220d_546:0807c11": "一切智、一切相智皆不可思議，一切法亦不",
    "T07n0220d_546:0807c12": "可思議。舍利子！若菩薩摩訶薩如是行者都",
    "T07n0220d_546:0807c13": "無處行，是行般若波羅蜜多。舍利子！齊此應",
    "T07n0220d_546:0807c14": "知是菩薩摩訶薩久修大行，乃得久修大行",
    "T07n0220d_546:0807c15": "名號。」具壽善現便白佛言：「如是般若波羅蜜",
    "T07n0220d_546:0807c16": "多最為甚深，如是般若波羅蜜多是大寶聚，",
    "T07n0220d_546:0807c17": "如是般若波羅蜜多是清淨聚，如太虛空極",
    "T07n0220d_546:0807c18": "清淨故。」佛告善現：「如是！如是！」爾時，善現復白",
    "T07n0220d_546:0807c19": "佛言：「希有！世尊！如是般若波羅蜜多以最甚",
    "T07n0220d_546:0807c20": "深多諸留難，而今廣說留難不生。」佛告善現：",
    "T07n0220d_546:0807c21": "「如是！如是！佛神力故留難不起。是故大乘善",
    "T07n0220d_546:0807c22": "男子等於深般若波羅蜜多，若欲書寫、受持、",
    "T07n0220d_546:0807c23": "讀誦、修習、思惟、為他演說，應疾書寫乃至演",
    "T07n0220d_546:0807c24": "說。所以者何？甚深般若波羅蜜多多諸留難，",
    "T07n0220d_546:0807c25": "勿令書寫乃至演說不得究竟。善現當知！如",
    "T07n0220d_546:0807c26": "是大乘善男子等，若欲一月乃至一歲書寫、",
    "T07n0220d_546:0807c27": "受持、讀誦、修習、思惟、演說甚深般若波羅蜜多",
    "T07n0220d_546:0807c28": "能究竟者，應勤精進繫念書寫乃至演說，經",
    "T07n0220d_546:0807c29": "爾所時令得究竟。何以故？甚深般若波羅蜜",
    "T07n0220d_546:0808a01": "多大寶神珠多留難故。」",
    "T07n0220d_546:0808a02": "爾時，善現復白佛言：「希有！世尊！甚深般若波",
    "T07n0220d_546:0808a03": "羅蜜多大寶神珠多諸留難，而有書寫、受持、讀",
    "T07n0220d_546:0808a04": "誦、修習、思惟、為他說者，惡魔於彼而作留難，",
    "T07n0220d_546:0808a05": "令不書寫乃至演說。」佛告善現：「惡魔於此甚",
    "T07n0220d_546:0808a06": "深般若波羅蜜多，雖常伺求欲作留難，令不",
    "T07n0220d_546:0808a07": "書寫乃至演說，而彼無力可能留難，令彼菩",
    "T07n0220d_546:0808a08": "薩所作不成。」時，舍利子即白佛言：「是誰神力，",
    "T07n0220d_546:0808a09": "令彼惡魔不能留難彼諸菩薩書寫等事？」爾時，",
    "T07n0220d_546:0808a10": "佛告舍利子言：「是佛神力，令彼惡魔不能留",
    "T07n0220d_546:0808a11": "難彼諸菩薩書寫等事。又，舍利子！亦是十方",
    "T07n0220d_546:0808a12": "一切世界諸佛神力，令彼惡魔不能留難彼",
    "T07n0220d_546:0808a13": "諸菩薩書寫等事。又，舍利子！一切如來、應、正",
    "T07n0220d_546:0808a14": "等覺皆共護念行深般若波羅蜜多諸菩薩",
    "T07n0220d_546:0808a15": "故，令彼惡魔不能留難。何以故？舍利子！諸佛",
    "T07n0220d_546:0808a16": "世尊皆共護念行深般若波羅蜜多諸菩薩眾",
    "T07n0220d_546:0808a17": "所作善業，令彼惡魔不能留難。又，舍利子！若",
    "T07n0220d_546:0808a18": "諸菩薩於深般若波羅蜜多書寫、受持、讀誦、",
    "T07n0220d_546:0808a19": "修習、思惟、演說，法爾應為十方世界一切如來、",
    "T07n0220d_546:0808a20": "應、正等覺現說法者之所護念，若蒙諸佛所",
    "T07n0220d_546:0808a21": "護念者，惡魔法爾不能留難。又，舍利子！若有",
    "T07n0220d_546:0808a22": "淨信善男子等，於深般若波羅蜜多書寫、受",
    "T07n0220d_546:0808a23": "持、讀誦、修習、思惟、演說，應作是念：『我今書寫",
    "T07n0220d_546:0808a24": "乃至演說甚深般若波羅蜜多，皆是十方一切",
    "T07n0220d_546:0808a25": "世界諸佛世尊神力護念。』」時，舍利子復白佛",
    "T07n0220d_546:0808a26": "言：「若菩薩乘善男子等，於深般若波羅蜜多",
    "T07n0220d_546:0808a27": "書寫、受持、讀誦、修習、思惟、演說，皆是十方諸",
    "T07n0220d_546:0808a28": "佛神力慈悲護念，令彼所作殊勝善業，惡魔",
    "T07n0220d_546:0808a29": "眷屬不能留難。」爾時，佛告舍利子言：「如是！如",
    "T07n0220d_546:0808b01": "是！如汝所說。」時，舍利子復白佛言：「若菩薩乘",
    "T07n0220d_546:0808b02": "善男子等，於深般若波羅蜜多書寫、受持、讀",
    "T07n0220d_546:0808b03": "誦、修習、思惟、演說，十方世界諸佛世尊皆共識",
    "T07n0220d_546:0808b04": "知歡喜護念。十方世界諸佛世尊恒以佛眼",
    "T07n0220d_546:0808b05": "皆共觀見慈悲護念，令彼所修無不成就。」爾",
    "T07n0220d_546:0808b06": "時，佛告舍利子言：「如是！如是！如汝所說。若菩",
    "T07n0220d_546:0808b07": "薩乘善男子等，於深般若波羅蜜多書寫、受",
    "T07n0220d_546:0808b08": "持、讀誦、修習、思惟、演說，恒為十方一切世界諸",
    "T07n0220d_546:0808b09": "佛世尊佛眼觀見識知護念，令諸惡魔不能",
    "T07n0220d_546:0808b10": "嬈惱，所作善業皆疾成就。又，舍利子！住菩薩",
    "T07n0220d_546:0808b11": "乘善男子等，若能於此甚深般若波羅蜜多，",
    "T07n0220d_546:0808b12": "書寫、受持、讀誦、修習、思惟、演說，當知已近無上",
    "T07n0220d_546:0808b13": "菩提，諸惡魔怨不能留難。又，舍利子！住菩薩",
    "T07n0220d_546:0808b14": "乘善男子等，若能書寫甚深般若波羅蜜多，",
    "T07n0220d_546:0808b15": "種種莊嚴、受持、讀誦、供養恭敬，常為如來佛",
    "T07n0220d_546:0808b16": "眼觀見識知護念。由此因緣，定當獲得大財、",
    "T07n0220d_546:0808b17": "大利、大果、大報，乃至當得不退轉地，常不遠",
    "T07n0220d_546:0808b18": "離諸佛、菩薩，恒聞正法不墮惡趣，生天、人中",
    "T07n0220d_546:0808b19": "受諸妙樂。何以故？舍利子！甚深般若波羅蜜",
    "T07n0220d_546:0808b20": "多，令諸有情如實通達諸法勝義，現在、未來",
    "T07n0220d_546:0808b21": "能引種種利樂事故。「又，舍利子！甚深般若波",
    "T07n0220d_546:0808b22": "羅蜜多相應經典，我涅槃後，至東南方漸當",
    "T07n0220d_546:0808b23": "興盛，彼方多有住菩薩乘善男子等，能於如",
    "T07n0220d_546:0808b24": "是甚深般若波羅蜜多相應經典深心信樂，",
    "T07n0220d_546:0808b25": "書寫、受持、讀誦、修習、思惟、演說，供養恭敬、尊",
    "T07n0220d_546:0808b26": "重讚歎。如是經典，我涅槃後，從東南方轉至",
    "T07n0220d_546:0808b27": "南方漸當興盛；彼方多有住菩薩乘善男子",
    "T07n0220d_546:0808b28": "等，能於如是甚深般若波羅蜜多相應經典",
    "T07n0220d_546:0808b29": "深心信樂，書寫、受持、讀誦、修習、思惟、演說，供",
    "T07n0220d_546:0808c01": "養恭敬、尊重讚歎。如是經典，我涅槃後，復從",
    "T07n0220d_546:0808c02": "南方至西南方漸當興盛，彼方多有住菩薩乘",
    "T07n0220d_546:0808c03": "善男子等，能於如是甚深般若波羅蜜多相",
    "T07n0220d_546:0808c04": "應經典，深心信樂，書寫、受持、讀誦、修習、思惟、",
    "T07n0220d_546:0808c05": "演說，供養恭敬、尊重讚歎。如是經典，我涅槃",
    "T07n0220d_546:0808c06": "後，從西南方至西北方漸當興盛，彼方多有",
    "T07n0220d_546:0808c07": "住菩薩乘善男子等，能於如是甚深般若波",
    "T07n0220d_546:0808c08": "羅蜜多相應經典，深心信樂、書寫、受持、讀誦、",
    "T07n0220d_546:0808c09": "修習、思惟、演說，供養恭敬、尊重讚歎。如是經",
    "T07n0220d_546:0808c10": "典，我涅槃後，從西北方轉至北方漸當興盛，",
    "T07n0220d_546:0808c11": "彼方多有住菩薩乘善男子等，能於如是甚",
    "T07n0220d_546:0808c12": "深般若波羅蜜多相應經典深心信樂，書寫、",
    "T07n0220d_546:0808c13": "受持、讀誦、修習、思惟、演說，供養恭敬、尊重讚",
    "T07n0220d_546:0808c14": "歎。如是經典，我涅槃後，復從北方至東北方",
    "T07n0220d_546:0808c15": "漸當興盛，彼方多有住菩薩乘善男子等，能",
    "T07n0220d_546:0808c16": "於如是甚深般若波羅蜜多相應經典，深心",
    "T07n0220d_546:0808c17": "信樂，書寫、受持、讀誦、修習、思惟、演說，供養恭",
    "T07n0220d_546:0808c18": "敬、尊重讚歎。「又，舍利子！我涅槃已，後時、後分、",
    "T07n0220d_546:0808c19": "後五百歲，甚深般若波羅蜜多相應經典，於",
    "T07n0220d_546:0808c20": "東北方大為佛事。何以故？舍利子！甚深般若",
    "T07n0220d_546:0808c21": "波羅蜜多相應經典，一切如來共所尊重，一",
    "T07n0220d_546:0808c22": "切如來共所護念，令於彼方經久不滅。又，舍",
    "T07n0220d_546:0808c23": "利子！非佛所得法毘奈耶無上正法有滅沒",
    "T07n0220d_546:0808c24": "相，諸佛所得法毘奈耶無上正法即是般若波",
    "T07n0220d_546:0808c25": "羅蜜多相應經典。又，舍利子！彼東北方住菩",
    "T07n0220d_546:0808c26": "薩乘善男子等，有能於此甚深般若波羅蜜",
    "T07n0220d_546:0808c27": "多相應經典深心信樂，書寫、受持、讀誦、修習、",
    "T07n0220d_546:0808c28": "思惟、演說，供養恭敬、尊重讚歎。我等諸佛常",
    "T07n0220d_546:0808c29": "以佛眼觀見護念，令無損惱，現在、未來身心",
    "T07n0220d_546:0809a01": "安樂。」時，舍利子便白佛言：「甚深般若波羅蜜",
    "T07n0220d_546:0809a02": "多相應經典，佛涅槃已，後時、後分、後五百歲，",
    "T07n0220d_546:0809a03": "於東北方廣流布耶？」爾時，佛告舍利子言：「如",
    "T07n0220d_546:0809a04": "是！如是！舍利子！我涅槃已，後時、後分、後五百",
    "T07n0220d_546:0809a05": "歲，彼東北方住菩薩乘善男子等，若得聞此甚",
    "T07n0220d_546:0809a06": "深般若波羅蜜多相應經典深心信樂，書寫、受",
    "T07n0220d_546:0809a07": "持、讀誦、修習、思惟、演說，供養恭敬、尊重讚歎。",
    "T07n0220d_546:0809a08": "當知彼人久發無上正等覺心，久修菩薩摩訶",
    "T07n0220d_546:0809a09": "薩行，供養多佛，事多善友，久多修習身戒心",
    "T07n0220d_546:0809a10": "慧，所種善根皆已成熟，由斯福力，得聞如是",
    "T07n0220d_546:0809a11": "甚深般若波羅蜜多相應經典深心信樂，復能",
    "T07n0220d_546:0809a12": "書寫、受持、讀誦、精勤修學、如理思惟、廣為有",
    "T07n0220d_546:0809a13": "情開示分別。」時，舍利子復白佛言：「佛涅槃已，",
    "T07n0220d_546:0809a14": "後時、後分、後五百歲法欲滅時，於東北方當",
    "T07n0220d_546:0809a15": "有幾許住菩薩乘善男子等，得聞如是甚深",
    "T07n0220d_546:0809a16": "般若波羅蜜多相應經典深心信樂，復能書",
    "T07n0220d_546:0809a17": "寫、受持、讀誦、修習、思惟、為他演說，供養恭敬、",
    "T07n0220d_546:0809a18": "尊重讚歎？」爾時，佛告舍利子言：「我涅槃已，後",
    "T07n0220d_546:0809a19": "時、後分、後五百歲法欲滅時，於東北方雖有",
    "T07n0220d_546:0809a20": "無量住菩薩乘善男子等，而少得聞甚深般",
    "T07n0220d_546:0809a21": "若波羅蜜多相應經典深心信樂，復能書寫、",
    "T07n0220d_546:0809a22": "受持、讀誦、修習、思惟、為他演說，供養恭敬、尊重",
    "T07n0220d_546:0809a23": "讚歎。「又，舍利子！住菩薩乘善男子等，聞說如",
    "T07n0220d_546:0809a24": "是甚深般若波羅蜜多相應經典，心不沈沒，",
    "T07n0220d_546:0809a25": "不驚、不怖、深生信樂，書寫、受持、讀誦、修習、思",
    "T07n0220d_546:0809a26": "惟、演說，供養恭敬、尊重讚歎。當知是人已曾",
    "T07n0220d_546:0809a27": "親近、供養恭敬、尊重讚歎無量如來、應、正等覺",
    "T07n0220d_546:0809a28": "及諸菩薩，請問般若波羅蜜多甚深義趣。「又，",
    "T07n0220d_546:0809a29": "舍利子！是菩薩乘善男子等，不久定當圓滿",
    "T07n0220d_546:0809b01": "菩薩摩訶薩道，一切如來所護念故，無量善",
    "T07n0220d_546:0809b02": "友所攝受故，殊勝善根所任持故，為欲饒益",
    "T07n0220d_546:0809b03": "多眾生故，疾證無上正等菩提。何以故？舍利",
    "T07n0220d_546:0809b04": "子！我常為彼住菩薩乘善男子等說一切智",
    "T07n0220d_546:0809b05": "相應之法，過去如來亦常為彼說一切智相",
    "T07n0220d_546:0809b06": "應之法。由此因緣，彼當來世常能修集一切",
    "T07n0220d_546:0809b07": "智智相應正行，速趣無上正等菩提，亦能為",
    "T07n0220d_546:0809b08": "他如應說法，令趣無上正等菩提，於一切時",
    "T07n0220d_546:0809b09": "身心安定，諸惡魔王及彼眷屬尚不能壞求",
    "T07n0220d_546:0809b10": "趣無上正等覺心，何況其餘樂行惡者毀謗",
    "T07n0220d_546:0809b11": "般若波羅蜜多能阻其心，令不精進求趣無",
    "T07n0220d_546:0809b12": "上正等菩提！所以者何？彼於無上正等菩提",
    "T07n0220d_546:0809b13": "勇猛正勤極堅牢故。「又，舍利子！住菩薩乘善",
    "T07n0220d_546:0809b14": "男子等，聞說如是甚深般若波羅蜜多，心得",
    "T07n0220d_546:0809b15": "廣大清淨喜樂，亦能安立無量有情於勝善",
    "T07n0220d_546:0809b16": "法，令趣無上正等菩提。何以故？舍利子！是菩",
    "T07n0220d_546:0809b17": "薩乘善男子等，今於我前發弘誓願：『我當安",
    "T07n0220d_546:0809b18": "立無量百千諸有情類，令發無上正等覺心，",
    "T07n0220d_546:0809b19": "修諸菩薩摩訶薩行，示現、勸導、讚勵、慶喜，令",
    "T07n0220d_546:0809b20": "於無上正等菩提乃至得受不退轉記。』我於",
    "T07n0220d_546:0809b21": "彼願深生隨喜。何以故？舍利子！我觀彼人所",
    "T07n0220d_546:0809b22": "發弘願心語相應，彼於當來定能安立無量",
    "T07n0220d_546:0809b23": "百千諸有情類，令發無上正等覺心，修諸菩",
    "T07n0220d_546:0809b24": "薩摩訶薩行，示現、勸導、讚勵、慶喜，令於無上",
    "T07n0220d_546:0809b25": "正等菩提乃至得受不退轉記。「是菩薩乘善",
    "T07n0220d_546:0809b26": "男子等，亦於過去無量佛前發弘誓願：『我當",
    "T07n0220d_546:0809b27": "安立無量百千諸有情類，令發無上正等覺",
    "T07n0220d_546:0809b28": "心；修諸菩薩摩訶薩行，示現、勸導、讚勵、慶喜，",
    "T07n0220d_546:0809b29": "令於無上正等菩提乃至得受不退轉記。』過",
    "T07n0220d_546:0809c01": "去如來、應、正等覺亦於彼願深生隨喜。何以",
    "T07n0220d_546:0809c02": "故？舍利子！過去諸佛亦觀如是住菩薩乘善",
    "T07n0220d_546:0809c03": "男子等所發弘願心語相應，彼於當來定能",
    "T07n0220d_546:0809c04": "安立無量百千諸有情類，令發無上正等覺",
    "T07n0220d_546:0809c05": "心，修諸菩薩摩訶薩行，示現、勸導、讚勵、慶喜，",
    "T07n0220d_546:0809c06": "令於無上正等菩提乃至得受不退轉記。「是",
    "T07n0220d_546:0809c07": "菩薩乘善男子等，信解廣大修廣大行，願生",
    "T07n0220d_546:0809c08": "他方諸佛國土現有如來、應、正等覺宣說如",
    "T07n0220d_546:0809c09": "是甚深般若波羅蜜多無上法處。彼聞如是",
    "T07n0220d_546:0809c10": "甚深般若波羅蜜多無上法已，復能安立彼",
    "T07n0220d_546:0809c11": "佛土中無量百千諸有情類，令發無上正等",
    "T07n0220d_546:0809c12": "覺心，修諸菩薩摩訶薩行，示現、勸導、讚勵、慶",
    "T07n0220d_546:0809c13": "喜，令於無上正等菩提得不退轉。」時，舍利子",
    "T07n0220d_546:0809c14": "即白佛言：「希有！世尊！佛於過去、未來、現在所",
    "T07n0220d_546:0809c15": "有諸法無不證知、無不覺了，於諸有情心行",
    "T07n0220d_546:0809c16": "差別無不證知、無不覺了，於三世佛、菩薩、聲",
    "T07n0220d_546:0809c17": "聞及佛土等無不證知、無不覺了。世尊！若菩",
    "T07n0220d_546:0809c18": "薩摩訶薩能於如是甚深般若波羅蜜多，至",
    "T07n0220d_546:0809c19": "心聽聞、受持、讀誦、精勤修學、如理思惟、書寫、解",
    "T07n0220d_546:0809c20": "說、廣令流布，是菩薩摩訶薩於當來世，若於",
    "T07n0220d_546:0809c21": "般若波羅蜜多相應經典，勇猛精進常求不",
    "T07n0220d_546:0809c22": "息。彼於般若波羅蜜多相應經典，為有得時、",
    "T07n0220d_546:0809c23": "不得時不？」爾時，佛告舍利子言：「如是！如是！佛",
    "T07n0220d_546:0809c24": "於一切無不證知、無不覺了。是菩薩摩訶薩",
    "T07n0220d_546:0809c25": "常於般若波羅蜜多相應經典，勇猛精進欣",
    "T07n0220d_546:0809c26": "求不息，一切時得，無不得時。何以故？舍利子！",
    "T07n0220d_546:0809c27": "是菩薩摩訶薩常於般若波羅蜜多相應經典",
    "T07n0220d_546:0809c28": "欣求不息，諸佛菩薩常護念故。」時，舍利子復",
    "T07n0220d_546:0809c29": "白佛言：「是菩薩摩訶薩為但於此甚深般若",
    "T07n0220d_546:0810a01": "波羅蜜多相應經典，勇猛精進欣求不息，一",
    "T07n0220d_546:0810a02": "切時得，無不得時，為於餘經亦能常得？」爾時，",
    "T07n0220d_546:0810a03": "佛告舍利子言：「若菩薩摩訶薩常於般若波",
    "T07n0220d_546:0810a04": "羅蜜多相應經典，勇猛信求不顧身命，有時",
    "T07n0220d_546:0810a05": "不得諸餘經典，無有是處。何以故？舍利子！是",
    "T07n0220d_546:0810a06": "菩薩摩訶薩為求無上正等菩提，示現、勸導、",
    "T07n0220d_546:0810a07": "讚勵、慶喜諸有情類，令於般若波羅蜜多相",
    "T07n0220d_546:0810a08": "應經典及餘經典受持、讀誦、思惟、修學；由此",
    "T07n0220d_546:0810a09": "善根，隨所生處，法爾常得甚深般若波羅蜜",
    "T07n0220d_546:0810a10": "多空相應經及餘經典受持、讀誦。」",
    "T07n0220d_546:0810a11": "11 魔事品1第四分魔事品第十一之一",
    "T07n0220d_546:0810a12": "爾時，善現便白佛言：「世尊！已說住菩薩乘善",
    "T07n0220d_546:0810a13": "男子等修功德時多有留難，何等名為諸留難",
    "T07n0220d_546:0810a14": "事？」佛告善現：「留難事者謂諸魔事。」具壽善現",
    "T07n0220d_546:0810a15": "復白佛言：「云何名為菩薩魔事？」佛告善現：「若",
    "T07n0220d_546:0810a16": "菩薩摩訶薩欲宣說般若波羅蜜多時，或說法",
    "T07n0220d_546:0810a17": "要辯久乃生，或說法要辯乃卒起，或說法",
    "T07n0220d_546:0810a18": "要辯過量生，或所欲說未盡便止，或說法要",
    "T07n0220d_546:0810a19": "言詞亂雜，或說法要言詞間斷，或說法時諸",
    "T07n0220d_546:0810a20": "橫事起，令所欲說不遂本心，當知是為菩薩",
    "T07n0220d_546:0810a21": "魔事。「復次，善現！若菩薩摩訶薩書寫般若波",
    "T07n0220d_546:0810a22": "羅蜜多甚深經時，或頻申欠呿，或互相嗤笑，",
    "T07n0220d_546:0810a23": "或更相輕凌，或身心躁擾，或失念散亂，或",
    "T07n0220d_546:0810a24": "文句顛倒，或迷惑義理，或不得滋味心生厭",
    "T07n0220d_546:0810a25": "捨，或橫事卒起，或互相乖諍，由此等事書寫",
    "T07n0220d_546:0810a26": "不終，當知是為菩薩魔事。「復次，善現！若菩薩",
    "T07n0220d_546:0810a27": "摩訶薩受持、讀誦、思惟、修習、說聽般若波羅蜜",
    "T07n0220d_546:0810a28": "多甚深經時，或頻申欠呿，或互相嗤笑，或更",
    "T07n0220d_546:0810a29": "相輕凌，或身心躁擾，或失念散亂，或文句",
    "T07n0220d_546:0810b01": "顛倒，或迷惑義理，或不得滋味心生厭捨，或",
    "T07n0220d_546:0810b02": "橫事卒起，或互相乖諍，由此等事所作不成，",
    "T07n0220d_546:0810b03": "當知是為菩薩魔事。「復次，善現！若菩薩摩訶",
    "T07n0220d_546:0810b04": "薩聞說般若波羅蜜多甚深經時，或作是念：",
    "T07n0220d_546:0810b05": "『我於此中不得受記，何用聽為？』或作是念：『此",
    "T07n0220d_546:0810b06": "中不說我之名字，何用聽為？』或作是念：『此中",
    "T07n0220d_546:0810b07": "不說我之生處城邑、聚落，何用聽為？』由此等緣",
    "T07n0220d_546:0810b08": "心不清淨，即從座起厭捨而去，無顧戀心，當",
    "T07n0220d_546:0810b09": "知是為菩薩魔事。善現當知！若菩薩摩訶薩",
    "T07n0220d_546:0810b10": "聞說般若波羅蜜多甚深經時，心不清淨厭",
    "T07n0220d_546:0810b11": "捨去者，隨彼所起不清淨心，厭捨此經舉步",
    "T07n0220d_546:0810b12": "多少，便減爾許劫數功德，獲爾許劫障菩提",
    "T07n0220d_546:0810b13": "罪。受彼罪已，更爾許時發勤精進修諸菩薩",
    "T07n0220d_546:0810b14": "難行苦行方可復本，是故名為菩薩魔事。「復",
    "T07n0220d_546:0810b15": "次，善現！若菩薩摩訶薩棄捨能引一切智智",
    "T07n0220d_546:0810b16": "甚深般若波羅蜜多相應經典，學不能引一",
    "T07n0220d_546:0810b17": "切智智隨順二乘諸餘經典，棄捨根本而攀",
    "T07n0220d_546:0810b18": "枝葉，當知是為菩薩魔事。所以者何？甚深般",
    "T07n0220d_546:0810b19": "若波羅蜜多相應經典，能生菩薩摩訶薩眾",
    "T07n0220d_546:0810b20": "世、出世間殊勝功德，由斯能引一切智智，有",
    "T07n0220d_546:0810b21": "大勢用，譬如樹根。諸餘經典無如是用，譬如",
    "T07n0220d_546:0810b22": "枝葉無勝功能。若菩薩乘善男子等，修學如",
    "T07n0220d_546:0810b23": "是甚深般若波羅蜜多相應經典，即為修學",
    "T07n0220d_546:0810b24": "一切菩薩摩訶薩眾世、出世間殊勝功德，速",
    "T07n0220d_546:0810b25": "能引發一切智智。若菩薩乘善男子等，棄捨",
    "T07n0220d_546:0810b26": "如是甚深般若波羅蜜多相應經典，求學二",
    "T07n0220d_546:0810b27": "乘相應經典，即為棄捨一切菩薩摩訶薩眾",
    "T07n0220d_546:0810b28": "世、出世間殊勝功德，終不能得一切智智。是",
    "T07n0220d_546:0810b29": "菩薩乘善男子等，福慧狹少棄本求末，是故",
    "T07n0220d_546:0810c01": "名為菩薩魔事。「善現當知！如癡餓狗棄捨主",
    "T07n0220d_546:0810c02": "食，反從僕使而求索之。於當來世有菩薩乘",
    "T07n0220d_546:0810c03": "善男子等，棄捨一切智智根本甚深般若波",
    "T07n0220d_546:0810c04": "羅蜜多相應經典，求學二乘相應經典，亦復",
    "T07n0220d_546:0810c05": "如是。所以者何？是菩薩乘善男子等覺慧闇",
    "T07n0220d_546:0810c06": "鈍，棄捨能引一切智智甚深般若波羅蜜多",
    "T07n0220d_546:0810c07": "相應經典，求學能引聲聞獨覺功德經典，定",
    "T07n0220d_546:0810c08": "不能得一切智智。所以者何？聲聞、獨覺相應",
    "T07n0220d_546:0810c09": "經典，但為自身調伏寂靜，出生死苦得涅槃",
    "T07n0220d_546:0810c10": "樂，精勤修學如是經典，所引善根究竟唯得",
    "T07n0220d_546:0810c11": "住二乘地自利圓滿。甚深般若波羅蜜多相",
    "T07n0220d_546:0810c12": "應經典，普為濟拔一切有情出生死苦得涅",
    "T07n0220d_546:0810c13": "槃樂，精勤修學如是經典所引善根究竟能",
    "T07n0220d_546:0810c14": "得一切智智，利益安樂一切有情。「復次，善現！",
    "T07n0220d_546:0810c15": "譬如有人欲觀香象身量大小、形類勝劣，得",
    "T07n0220d_546:0810c16": "而不觀反尋其跡。於意云何？彼人黠不？」善現",
    "T07n0220d_546:0810c17": "對曰：「不也！世尊！」佛告善現：「於當來世有菩薩",
    "T07n0220d_546:0810c18": "乘善男子等，棄捨一切智智根本甚深般若",
    "T07n0220d_546:0810c19": "波羅蜜多相應經典，求學二乘相應經典，於",
    "T07n0220d_546:0810c20": "中望得一切智智，亦復如是。「復次，善現！譬如",
    "T07n0220d_546:0810c21": "有人為珍寶故求趣大海，既至海岸不入大",
    "T07n0220d_546:0810c22": "海反觀牛跡，作是念言：『大海中水其量深廣",
    "T07n0220d_546:0810c23": "豈及此耶？此中亦應有諸珍寶。』於意云何？彼",
    "T07n0220d_546:0810c24": "人黠不？」善現對曰：「不也！世尊！」佛告善現：「於當",
    "T07n0220d_546:0810c25": "來世有菩薩乘善男子等，棄捨一切智智根",
    "T07n0220d_546:0810c26": "本甚深般若波羅蜜多相應經典，求學二乘",
    "T07n0220d_546:0810c27": "相應經典，於中望得一切智智，亦復如是。所",
    "T07n0220d_546:0810c28": "以者何？精勤修學二乘經典，究竟唯能得預",
    "T07n0220d_546:0810c29": "流果，展轉乃至獨覺菩提，必不能得一切智智。",
    "T07n0220d_546:0811a01": "故菩薩乘善男子等，欲疾證得一切智智，應",
    "T07n0220d_546:0811a02": "學般若波羅蜜多，不應求學二乘經典。何",
    "T07n0220d_546:0811a03": "以故？甚深般若波羅蜜多定是一切智智根",
    "T07n0220d_546:0811a04": "本，二乘經典如枝葉故。「復次，善現！如有工匠",
    "T07n0220d_546:0811a05": "或彼弟子，欲造大殿如天帝釋殊勝殿量，見",
    "T07n0220d_546:0811a06": "彼殿已而反規摸日月宮殿。於意云何？如是",
    "T07n0220d_546:0811a07": "工匠或彼弟子，能造大殿量如帝釋殊勝殿",
    "T07n0220d_546:0811a08": "不？」善現對曰：「不也！世尊！」佛告善現：「彼人黠",
    "T07n0220d_546:0811a09": "不？」善現答言：「彼人非黠。」佛告善現：「於當來世",
    "T07n0220d_546:0811a10": "有菩薩乘善男子等，得深般若波羅蜜多，捨",
    "T07n0220d_546:0811a11": "而求學二乘經典，欲證無上正等菩提利樂",
    "T07n0220d_546:0811a12": "有情，亦復如是，當知彼是愚癡品類。「復次，善",
    "T07n0220d_546:0811a13": "現！如有欲見轉輪聖王，見已不識捨至餘處，",
    "T07n0220d_546:0811a14": "見小國王觀其形相，作如是念：『轉輪聖王形",
    "T07n0220d_546:0811a15": "相威德豈勝於此？』於意云何？彼人黠不？」善現",
    "T07n0220d_546:0811a16": "對曰：「不也！世尊！」佛告善現：「於當來世有菩薩",
    "T07n0220d_546:0811a17": "乘善男子等，欲趣無上正等菩提，轉妙法輪",
    "T07n0220d_546:0811a18": "度有情眾，棄深般若波羅蜜多，求學二乘相",
    "T07n0220d_546:0811a19": "應經典，言：『彼經典與此何異？何用彼為？』彼由",
    "T07n0220d_546:0811a20": "此緣定不能得一切智智。所以者何？甚深般",
    "T07n0220d_546:0811a21": "若波羅蜜多相應經典，種種方便示現、勸導、",
    "T07n0220d_546:0811a22": "讚勵、慶喜住菩薩乘善男子等，令於無上正",
    "T07n0220d_546:0811a23": "等菩提得不退轉。捨而求學二乘經典，當",
    "T07n0220d_546:0811a24": "知彼人亦復如是。何以故？精勤修學二乘經",
    "T07n0220d_546:0811a25": "典，定於佛果不能證故。「復次，善現！如有饑人",
    "T07n0220d_546:0811a26": "得百味食，棄而求噉兩月穀飯。於意云何？彼",
    "T07n0220d_546:0811a27": "人黠不？」善現對曰：「不也！世尊！」佛告善現：「於當",
    "T07n0220d_546:0811a28": "來世有菩薩乘善男子等亦復如是，求趣無",
    "T07n0220d_546:0811a29": "上正等菩提，棄深般若波羅蜜多，求學二乘",
    "T07n0220d_546:0811b01": "相應經典，於中欲覓一切智智，徒設劬勞終",
    "T07n0220d_546:0811b02": "不能得。「復次，善現！如有貧人得無價寶，棄而",
    "T07n0220d_546:0811b03": "翻取迦遮末尼。於意云何？彼人黠不？」善現對",
    "T07n0220d_546:0811b04": "曰：「不也！世尊！」佛告善現：「於當來世有菩薩乘",
    "T07n0220d_546:0811b05": "善男子等亦復如是，求趣無上正等菩提，棄",
    "T07n0220d_546:0811b06": "深般若波羅蜜多，求學二乘相應經典，於中",
    "T07n0220d_546:0811b07": "欲覓一切智智，徒設劬勞終不能得。「復次，善",
    "T07n0220d_546:0811b08": "現！住菩薩乘善男子等，若正書寫、受持、讀誦、",
    "T07n0220d_546:0811b09": "思惟、修習甚深般若波羅蜜多相應經時，眾",
    "T07n0220d_546:0811b10": "辯卒起，樂說種種差別法門，令書寫等不得",
    "T07n0220d_546:0811b11": "究竟，當知是為菩薩魔事。」具壽善現便白佛",
    "T07n0220d_546:0811b12": "言：「甚深般若波羅蜜多可書寫不？」世尊告曰：",
    "T07n0220d_546:0811b13": "「不也！善現！若菩薩乘善男子等，書寫如是甚",
    "T07n0220d_546:0811b14": "深般若波羅蜜多相應經時，作如是念：『我以",
    "T07n0220d_546:0811b15": "文字書寫般若波羅蜜多，如是文字即是般",
    "T07n0220d_546:0811b16": "若波羅蜜多。』或依文字執著般若波羅蜜多，",
    "T07n0220d_546:0811b17": "當知是為菩薩魔事。「復次，善現！住菩薩乘善",
    "T07n0220d_546:0811b18": "男子等，書寫、受持、讀誦、修習、思惟、演說甚深",
    "T07n0220d_546:0811b19": "般若波羅蜜多相應經時，或念國土，或念城",
    "T07n0220d_546:0811b20": "邑，或念王都，或念方處，或念師友，或念父母，",
    "T07n0220d_546:0811b21": "或念妻子，或念兄弟，或念姊妹，或念親戚，或",
    "T07n0220d_546:0811b22": "念朋侶，或念王臣，或念盜賊，或念猛獸，或念",
    "T07n0220d_546:0811b23": "惡人，或念惡鬼，或念眾集，或念遊戲，或念音",
    "T07n0220d_546:0811b24": "樂，或念報怨，或念報恩，或念飲食、衣服、臥具，",
    "T07n0220d_546:0811b25": "或念諸餘資身什物，或念製造文頌書論，或",
    "T07n0220d_546:0811b26": "念時節寒熱豐儉，或念象、馬、水、火等事，或念",
    "T07n0220d_546:0811b27": "諸餘所作事業，當知皆是菩薩魔事。魔以此",
    "T07n0220d_546:0811b28": "事擾惱菩薩，令書寫等皆不得成，菩薩覺知",
    "T07n0220d_546:0811b29": "皆應遠離。「復次，善現！住菩薩乘善男子等，書",
    "T07n0220d_546:0811c01": "寫、受持、讀誦、修習、思惟、演說甚深般若波羅蜜",
    "T07n0220d_546:0811c02": "多相應經時，得大名利恭敬供養，彼由此緣",
    "T07n0220d_546:0811c03": "廢所作業，當知亦是菩薩魔事，菩薩覺知皆",
    "T07n0220d_546:0811c04": "應厭捨。「復次，善現！住菩薩乘善男子等，書寫、",
    "T07n0220d_546:0811c05": "受持、讀誦、修習、思惟、演說甚深般若波羅蜜多",
    "T07n0220d_546:0811c06": "相應經時，惡魔化作苾芻等像，執持種種世",
    "T07n0220d_546:0811c07": "俗書論或復二乘相應經典，詐現親友授與",
    "T07n0220d_546:0811c08": "菩薩，告菩薩言：『如是經典義味深奧，應勤修",
    "T07n0220d_546:0811c09": "學捨所習經。』此菩薩乘善男子等方便善巧，",
    "T07n0220d_546:0811c10": "不應受著惡魔所授世俗書論或復二乘相",
    "T07n0220d_546:0811c11": "應經典。所以者何？世俗書論、二乘經典，不能",
    "T07n0220d_546:0811c12": "引發一切智智，非趣無上正等菩提無倒方",
    "T07n0220d_546:0811c13": "便，乃於無上正等菩提極為障礙。善現當知！",
    "T07n0220d_546:0811c14": "甚深般若波羅蜜多相應經中，廣說菩薩摩",
    "T07n0220d_546:0811c15": "訶薩道方便善巧，若於此中精勤修學，速能",
    "T07n0220d_546:0811c16": "證得一切智智。若菩薩乘善男子等，無巧便",
    "T07n0220d_546:0811c17": "故，近惡友故，棄深般若波羅蜜多，受學惡魔",
    "T07n0220d_546:0811c18": "世俗書論、二乘經典，當知是為菩薩魔事。「復",
    "T07n0220d_546:0811c19": "次，善現！能聽法者樂聽、樂問、書寫、受持、讀誦、",
    "T07n0220d_546:0811c20": "修習甚深般若波羅蜜多，能說法者著樂懈",
    "T07n0220d_546:0811c21": "怠不欲為說，亦不施與甚深般若波羅蜜多，",
    "T07n0220d_546:0811c22": "當知是為菩薩魔事。「復次，善現！能說法者心",
    "T07n0220d_546:0811c23": "不著樂亦不懈怠，樂說、樂施甚深般若波羅",
    "T07n0220d_546:0811c24": "蜜多，方便勸勵書寫、受持、讀誦、修習，能聽法",
    "T07n0220d_546:0811c25": "者懈怠著樂，不欲聽受乃至修習，當知是為",
    "T07n0220d_546:0811c26": "菩薩魔事。「復次，善現！能聽法者具念慧力，樂",
    "T07n0220d_546:0811c27": "聽、樂問、書寫、受持、讀誦、修習甚深般若波羅蜜",
    "T07n0220d_546:0811c28": "多，能說法者欲往他方不獲教授，當知是為",
    "T07n0220d_546:0811c29": "菩薩魔事。「復次，善現！能說法者樂說、樂施甚",
    "T07n0220d_546:0812a01": "深般若波羅蜜多，方便勸勵書寫、受持、讀誦、",
    "T07n0220d_546:0812a02": "修習，能聽法者欲往他方不獲聽受，當知是",
    "T07n0220d_546:0812a03": "為菩薩魔事。「復次，善現！能說法者具大惡欲，",
    "T07n0220d_546:0812a04": "愛重名利，衣服、飲食、臥具、醫藥及餘資財，供",
    "T07n0220d_546:0812a05": "養恭敬心無厭足，能聽法者少欲喜足修遠",
    "T07n0220d_546:0812a06": "離行，勇猛正勤具念定慧，厭怖利養恭敬名",
    "T07n0220d_546:0812a07": "譽，或具嫉慳不能捨施，兩不和合，不獲教授、",
    "T07n0220d_546:0812a08": "聽受、書持、讀誦、修習甚深般若波羅蜜多，當",
    "T07n0220d_546:0812a09": "知是為菩薩魔事。「復次，善現！能說法者少欲",
    "T07n0220d_546:0812a10": "喜足修遠離行，勇猛正勤具念定慧，厭怖利",
    "T07n0220d_546:0812a11": "養恭敬名譽，或具嫉慳不能捨施，能聽法者",
    "T07n0220d_546:0812a12": "具大惡欲，愛重名利、衣服、飲食、臥具、醫藥及",
    "T07n0220d_546:0812a13": "餘資財，供養恭敬心無厭足，兩不和合，不獲",
    "T07n0220d_546:0812a14": "教授、聽受、書持、讀誦、修習甚深般若波羅蜜",
    "T07n0220d_546:0812a15": "多，當知是為菩薩魔事。「復次，善現！能說法者",
    "T07n0220d_546:0812a16": "有信、有戒，受行十二杜多功德，樂為他說甚",
    "T07n0220d_546:0812a17": "深般若波羅蜜多，方便勸勵書寫、受持、讀誦、",
    "T07n0220d_546:0812a18": "修習，能聽法者無信、無戒，亦無十二杜多功",
    "T07n0220d_546:0812a19": "德，兩不和合，不獲教授、聽受、書持、讀誦、修習",
    "T07n0220d_546:0812a20": "甚深般若波羅蜜多，當知是為菩薩魔事。「復",
    "T07n0220d_546:0812a21": "次，善現！能聽法者有信、有戒，受行十二杜多",
    "T07n0220d_546:0812a22": "功德，樂聽、樂問、書寫、受持、讀誦、修習甚深般",
    "T07n0220d_546:0812a23": "若波羅蜜多，能說法者無信、無戒，亦無十二",
    "T07n0220d_546:0812a24": "杜多功德，不欲教授，兩不和合，不獲說聽、書",
    "T07n0220d_546:0812a25": "寫、受持、讀誦、修習甚深般若波羅蜜多，當知",
    "T07n0220d_546:0812a26": "是為菩薩魔事。「復次，善現！能說法者心無慳",
    "T07n0220d_546:0812a27": "悋一切能捨，能聽法者心有慳悋不能捨施，",
    "T07n0220d_546:0812a28": "或上相違，兩不和合，不獲教授、聽受、書持、讀",
    "T07n0220d_546:0812a29": "誦、修習甚深般若波羅蜜多，當知是為菩薩",
    "T07n0220d_546:0812b01": "魔事。「復次，善現！能聽法者欲求供養能說法",
    "T07n0220d_546:0812b02": "者衣服、飲食、臥具、醫藥及餘資財，能說法者不",
    "T07n0220d_546:0812b03": "樂受用，或上相違，兩不和合，不獲教授、聽受、",
    "T07n0220d_546:0812b04": "書持、讀誦、修習甚深般若波羅蜜多，當知是",
    "T07n0220d_546:0812b05": "為菩薩魔事。「復次，善現！能說法者成就開智",
    "T07n0220d_546:0812b06": "不樂廣說，能聽法者成就演智不樂略說，或",
    "T07n0220d_546:0812b07": "上相違，兩不和合，不獲教授、聽受、書持、讀誦、",
    "T07n0220d_546:0812b08": "修習甚深般若波羅蜜多，當知是為菩薩魔",
    "T07n0220d_546:0812b09": "事。「復次，善現！能說法者專樂廣知十二分教",
    "T07n0220d_546:0812b10": "次第法義，能聽法者不樂廣知十二分教次",
    "T07n0220d_546:0812b11": "第法義，或上相違，兩不和合，不獲教授、聽受、",
    "T07n0220d_546:0812b12": "書持、讀誦、修習甚深般若波羅蜜多，當知是",
    "T07n0220d_546:0812b13": "為菩薩魔事。「復次，善現！能說法者成就六種",
    "T07n0220d_546:0812b14": "波羅蜜多，方便善巧得陀羅尼，能聽法者無",
    "T07n0220d_546:0812b15": "如是德，或上相違，兩不和合，不獲教授、聽受、",
    "T07n0220d_546:0812b16": "書持、讀誦、修習甚深般若波羅蜜多，當知是",
    "T07n0220d_546:0812b17": "為菩薩魔事。「復次，善現！能說法者欲令恭敬",
    "T07n0220d_546:0812b18": "書寫、受持、讀誦、修習甚深般若波羅蜜多，能",
    "T07n0220d_546:0812b19": "聽法者不隨其意，或上相違，兩不和合，不獲",
    "T07n0220d_546:0812b20": "教授、聽受、書持、讀誦、修習甚深般若波羅蜜",
    "T07n0220d_546:0812b21": "多，當知是為菩薩魔事。「復次，善現！能說法者",
    "T07n0220d_546:0812b22": "已離慳垢、已離五蓋，能聽法者未離慳垢、未",
    "T07n0220d_546:0812b23": "離五蓋，或上相違，兩不和合，不獲教授、聽受、",
    "T07n0220d_546:0812b24": "書持、讀誦、修習甚深般若波羅蜜多，當知是",
    "T07n0220d_546:0812b25": "為菩薩魔事。「復次，善現！能聽法者有信樂心",
    "T07n0220d_546:0812b26": "欲了深義，而說法者於此經中未甚純熟不",
    "T07n0220d_546:0812b27": "能決了，能聽法者不樂聽聞，由是因緣，不得",
    "T07n0220d_546:0812b28": "書寫、受持、讀誦、思惟、修習，當知是為菩薩魔",
    "T07n0220d_546:0812b29": "事。「復次，善現！能說法者心樂為說，能聽法者",
    "T07n0220d_546:0812c01": "不樂聽聞，或上相違，兩不和合，不獲說聽、書",
    "T07n0220d_546:0812c02": "寫、受持、讀誦、修習甚深般若波羅蜜多，當知",
    "T07n0220d_546:0812c03": "是為菩薩魔事。「復次，善現！能說法者雖樂說",
    "T07n0220d_546:0812c04": "法而身沈重，眾病所纏不能為說，或聽法者",
    "T07n0220d_546:0812c05": "雖樂聽法而身沈重，眾病所纏不能聽受，兩不",
    "T07n0220d_546:0812c06": "和合，不獲教授、聽受、書持、讀誦、修習甚深般",
    "T07n0220d_546:0812c07": "若波羅蜜多，當知是為菩薩魔事。「復次，善現！",
    "T07n0220d_546:0812c08": "有菩薩乘善男子等，書寫、受持、讀誦、修習、思",
    "T07n0220d_546:0812c09": "惟、演說甚深般若波羅蜜多相應經時，若有",
    "T07n0220d_546:0812c10": "人來說諸惡趣種種苦事，因復告言：『汝於此",
    "T07n0220d_546:0812c11": "身應勤精進，速盡苦際入般涅槃，何用稽留",
    "T07n0220d_546:0812c12": "生死大海，受百千種難忍苦事，求趣無上正",
    "T07n0220d_546:0812c13": "等菩提？』彼由此言，於所書寫、受持、讀誦、修習、",
    "T07n0220d_546:0812c14": "思惟、演說如是甚深般若波羅蜜多不得究",
    "T07n0220d_546:0812c15": "竟，當知是為菩薩魔事。「復次，善現！有菩薩乘",
    "T07n0220d_546:0812c16": "善男子等，書寫、受持、讀誦、修習、思惟、演說甚",
    "T07n0220d_546:0812c17": "深般若波羅蜜多相應經時，若有人來讚說",
    "T07n0220d_546:0812c18": "人趣種種勝事，讚說諸天長壽安樂，因而告",
    "T07n0220d_546:0812c19": "曰：『雖於欲界受諸欲樂，於色界中受靜慮樂，",
    "T07n0220d_546:0812c20": "於無色界受等至樂，而彼皆是無常、苦、空、無",
    "T07n0220d_546:0812c21": "我、不淨、變壞之法、謝法、離法、盡法、滅法，汝於",
    "T07n0220d_546:0812c22": "此身何不精進取預流果展轉乃至獨覺菩提，",
    "T07n0220d_546:0812c23": "入般涅槃畢竟安樂，何用久處生死輪迴，無",
    "T07n0220d_546:0812c24": "事為他受諸勤苦，求趣無上正等菩提？』彼由",
    "T07n0220d_546:0812c25": "此言，於所書寫、受持、讀誦、修習、思惟、演說如",
    "T07n0220d_546:0812c26": "是甚深般若波羅蜜多不得究竟，當知是為",
    "T07n0220d_546:0812c27": "菩薩魔事。「復次，善現！能說法者一身無繫，專",
    "T07n0220d_546:0812c28": "修己事不憂他業，能聽法者好領徒眾，樂營",
    "T07n0220d_546:0812c29": "他事不憂自業，或上相違，兩不和合，不獲教",
    "T07n0220d_546:0813a01": "授、聽受、書持、讀誦、修習甚深般若波羅蜜多，",
    "T07n0220d_546:0813a02": "當知是為菩薩魔事。「復次，善現！能說法者不",
    "T07n0220d_546:0813a03": "樂喧雜，能聽法者樂處喧雜，或上相違，兩不",
    "T07n0220d_546:0813a04": "和合，不獲教授、聽受、書持、讀誦、修習甚深般",
    "T07n0220d_546:0813a05": "若波羅蜜多，當知是為菩薩魔事。「復次，善現！",
    "T07n0220d_546:0813a06": "能說法者欲令聽者於我所為悉皆隨助，能",
    "T07n0220d_546:0813a07": "聽法者不隨其欲，或上相違，兩不和合，不獲",
    "T07n0220d_546:0813a08": "教授、聽受、書持、讀誦、修習甚深般若波羅蜜",
    "T07n0220d_546:0813a09": "多，當知是為菩薩魔事。「復次，善現！能說法者",
    "T07n0220d_546:0813a10": "為名利故欲為他說，復欲令彼書寫、受持、讀",
    "T07n0220d_546:0813a11": "誦、修習甚深般若波羅蜜多，能聽法者知其",
    "T07n0220d_546:0813a12": "所為不欲從受；或能聽者為名利故欲請他",
    "T07n0220d_546:0813a13": "說，復欲方便書寫、受持、讀誦、修習甚深般若",
    "T07n0220d_546:0813a14": "波羅蜜多，能說法者知其所為而不隨請，兩",
    "T07n0220d_546:0813a15": "不和合，不獲教授、聽受、書持、讀誦、修習甚深",
    "T07n0220d_546:0813a16": "般若波羅蜜多，當知是為菩薩魔事。「復次，善",
    "T07n0220d_546:0813a17": "現！能說法者欲往他方危身命處，能聽法者",
    "T07n0220d_546:0813a18": "恐失身命不欲隨往；或能聽者欲往他方危",
    "T07n0220d_546:0813a19": "身命處，能說法者恐失身命不欲共往，兩不",
    "T07n0220d_546:0813a20": "和合，不獲教授、聽受、書持、讀誦、修習甚深般",
    "T07n0220d_546:0813a21": "若波羅蜜多，當知是為菩薩魔事。「復次，善現！",
    "T07n0220d_546:0813a22": "能說法者欲往他方多賊、疾疫、饑渴國土，能",
    "T07n0220d_546:0813a23": "聽法者慮彼艱辛不肯隨往；或能聽者欲往",
    "T07n0220d_546:0813a24": "他方多賊、疾疫、饑渴國土，能說法者慮彼艱",
    "T07n0220d_546:0813a25": "辛不肯共往，兩不和合，不獲教授、聽受、書持、",
    "T07n0220d_546:0813a26": "讀誦、修習甚深般若波羅蜜多，當知是為菩",
    "T07n0220d_546:0813a27": "薩魔事。",
    "T07n0220d_546:0813a28": "大般若波羅蜜多經卷第五百四十六"
}