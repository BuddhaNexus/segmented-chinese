{
    "T42n1828_24b:0858a17": "folio_24b 瑜伽論記卷第二十四之下論本第九十七至一百",
    "T42n1828_24b:0858a19": "釋遁倫集撰",
    "T42n1828_24b:0858a20": "4 契經事菩提分法擇攝(二四下)論本第九十七",
    "T42n1828_24b:0858a21": "上來契經有四釋中前三釋訖。自下第四",
    "T42n1828_24b:0858a22": "明菩提分法釋有二卷文。簡擇諸經攝覺分",
    "T42n1828_24b:0858a23": "之要文。集而明之。就中初結前生後。二舉頌",
    "T42n1828_24b:0858a24": "釋。頌有總別。總頌有十門。道品七科為七。第",
    "T42n1828_24b:0858a25": "八息念。第九學。第十證淨。就別釋中。大段有",
    "T42n1828_24b:0858a26": "九。正斷神足一處解故。初解念住。有四別頌。",
    "T42n1828_24b:0858a27": "第一第四各有八門。第二頌有五門。第三頌",
    "T42n1828_24b:0858a28": "有六門。合有二十七門。初頌八門者。一沙門。",
    "T42n1828_24b:0858a29": "二沙門義。三喜樂。四一切法。五梵行。六數取",
    "T42n1828_24b:0858b01": "趣。七超。八二染。長行中初解沙門。先總標四",
    "T42n1828_24b:0858b02": "門也。有沙門究竟外法無有。後別解四門。於",
    "T42n1828_24b:0858b03": "中景師云。一三結永斷蘇息處者。滅諦法也。",
    "T42n1828_24b:0858b04": "二無退墮法勢力處者。道共戒也。三定趣菩",
    "T42n1828_24b:0858b05": "提種類處者。佛也。四極七返有隨行處者。僧",
    "T42n1828_24b:0858b06": "也。依此四處於佛法僧及於淨戒得證淨智",
    "T42n1828_24b:0858b07": "者。此文即說四淨是智不取信也。達師云。蘇",
    "T42n1828_24b:0858b08": "息處者。在見道住聖人。勢力處者。住果須陀",
    "T42n1828_24b:0858b09": "洹。種類所者。從資糧道以去聖弟子是也。極",
    "T42n1828_24b:0858b10": "七返者。七生人也。謂外道師至而於諸取不",
    "T42n1828_24b:0858b11": "能施設正斷遍智者。此初人。一切四取并不",
    "T42n1828_24b:0858b12": "斷而同宣說斷遍知論。第二由彼本契已下。",
    "T42n1828_24b:0858b13": "但斷欲取。不斷餘三。第三若有與他已下。欲",
    "T42n1828_24b:0858b14": "取先已斷。更斷遍知。第四若有戒禁亦不同",
    "T42n1828_24b:0858b15": "分已下。斷前三取而未斷我語。一切外道并",
    "T42n1828_24b:0858b16": "不斷我語取。盡計為我故。第二解沙門義。初",
    "T42n1828_24b:0858b17": "開三門攝沙門義。後問答別解。於中有二。初",
    "T42n1828_24b:0858b18": "別解境智證。後問答通辨三門攝沙門義。前",
    "T42n1828_24b:0858b19": "中分三。初解境中開出四法為四念住所觀",
    "T42n1828_24b:0858b20": "之境。言地等六界與六觸處為所依體者。雖",
    "T42n1828_24b:0858b21": "舉六界意觀四大及空五界為身念住境。四",
    "T42n1828_24b:0858b22": "大及空與眼等五觸處為依。識界與意觸處",
    "T42n1828_24b:0858b23": "為依。六觸處與十八意行。為所依者。雖舉",
    "T42n1828_24b:0858b24": "眼等六觸處。意取六根所生觸體為法念住",
    "T42n1828_24b:0858b25": "境。從彼六根生於苦觸樂觸不苦不樂觸。生",
    "T42n1828_24b:0858b26": "六憂六喜六捨為受念住境。此十八意行能",
    "T42n1828_24b:0858b27": "染同時心王為心念住也。次解智謂清淨心",
    "T42n1828_24b:0858b28": "與增上慧以為依處也。下解證中。初問答引",
    "T42n1828_24b:0858b29": "四處。次問答解四處。後總分別。此四依處",
    "T42n1828_24b:0858c01": "亦名四德處。十地論名四家依。攝大乘論唯",
    "T42n1828_24b:0858c02": "約十地中配釋四依。初二三地名依諦地。四",
    "T42n1828_24b:0858c03": "五六地名依慧地。七八二地名捨地。九十二",
    "T42n1828_24b:0858c04": "地名寂靜地。今此文中初明慧依處。從見道",
    "T42n1828_24b:0858c05": "前異生地修得。入見道乃至無學。及成出世",
    "T42n1828_24b:0858c06": "智後世間智。若諦依處。即從已得八聖道斷",
    "T42n1828_24b:0858c07": "諸煩惱得阿羅漢。眾苦不生無妄失故。名諦",
    "T42n1828_24b:0858c08": "依處。捨依處者。於已斷事無雜染行現法樂",
    "T42n1828_24b:0858c09": "住。寂靜依處者。為斷餘結方便勤修者。已",
    "T42n1828_24b:0858c10": "得見道進斷修惑。下指事說。如已得道等下。",
    "T42n1828_24b:0858c11": "總分別。如是一切以要而言為欲得證故修",
    "T42n1828_24b:0858c12": "其智者。修慧依處也。既得證已便獲聖道及",
    "T42n1828_24b:0858c13": "聖道果者。得證。即是諦依處也。便獲聖道。即",
    "T42n1828_24b:0858c14": "是第三。由捨雜染得現法樂住。及聖道果者。",
    "T42n1828_24b:0858c15": "即是第四。由依寂靜。滅餘結事得無為果。此",
    "T42n1828_24b:0858c16": "中一種已下。重辨四依。熟中初辨。次釋。如是",
    "T42n1828_24b:0858c17": "下結。此中前所獲得聖道名寂靜道者。相見",
    "T42n1828_24b:0858c18": "道也。為斷上位煩惱事故者。為除修惑。於其",
    "T42n1828_24b:0858c19": "事斷倍趣增益於煩惱斷防未得退者。即斷",
    "T42n1828_24b:0858c20": "業報事也。於煩惱斷中防應得未得退也。上",
    "T42n1828_24b:0858c21": "來別解脫境智證。下問答通辨三門攝沙門",
    "T42n1828_24b:0858c22": "義。謂正加行乃至都無有我者。景師云。謂於",
    "T42n1828_24b:0858c23": "見道前異生地中。別觀內外四大空。五住循",
    "T42n1828_24b:0858c24": "身觀。為求增上正慧二脫故觀界無我。此即",
    "T42n1828_24b:0858c25": "起觀意也。依思擇力於諸色界已遠離貪者。",
    "T42n1828_24b:0858c26": "伏離也。而於所緣猶未能斷者。未斷隨眠也。",
    "T42n1828_24b:0858c27": "於未來下。釋伏不斷所以。心解脫等者。由",
    "T42n1828_24b:0858c28": "離貪故心得解脫。從此已後至無倒觀察者。",
    "T42n1828_24b:0858c29": "觀內五根為身念住也。自下觀受為受念住。",
    "T42n1828_24b:0859a01": "於諸受界亦離貪等者。觀染受也。彼於無明",
    "T42n1828_24b:0859a02": "已遠離故由慧解脫為增上力者。由離無明",
    "T42n1828_24b:0859a03": "慧得解脫。此觀淨受依諸明觸所生如理作",
    "T42n1828_24b:0859a04": "意相應所有善受為受念也。從此已後。於十",
    "T42n1828_24b:0859a05": "八意行乃至修心法觀者。總結受念為心法",
    "T42n1828_24b:0859a06": "觀也。彼作是思此十八意行最第一者。無色",
    "T42n1828_24b:0859a07": "捨受。若於此捨若定若生耽著係憶心成雜",
    "T42n1828_24b:0859a08": "染如是知已捨而不憶住循心觀者。知憶勝",
    "T42n1828_24b:0859a09": "受之過。捨而觀心名心念住。復於諸處觀無",
    "T42n1828_24b:0859a10": "常性是名於法住修法觀乃至餘如前說者。",
    "T42n1828_24b:0859a11": "下之三空名三想定。及以悲想。但伏離貪名",
    "T42n1828_24b:0859a12": "得遠離。未能斷種。名如前說。聖人所得非",
    "T42n1828_24b:0859a13": "想能斷貪種。凡夫之人所得非想。但伏彼貪",
    "T42n1828_24b:0859a14": "不能永斷。故言餘第一有已離貪等。上來明",
    "T42n1828_24b:0859a15": "其凡夫作四念住觀。下辨學無學人作四念",
    "T42n1828_24b:0859a16": "觀。達師云。言五界者。五內根界。四種貪愛",
    "T42n1828_24b:0859a17": "者。利養稱樂貪也。四種瞋恚者。衰毀識苦瞋",
    "T42n1828_24b:0859a18": "也。第三解喜樂門。謂有修七善法故得喜樂",
    "T42n1828_24b:0859a19": "等。就中分二。初正辨七正法緣。後明因修七",
    "T42n1828_24b:0859a20": "善法得二勝利。前中。初開章列名。二別解釋。",
    "T42n1828_24b:0859a21": "前中。一聞所成作意所緣。故立知法。由聞慧",
    "T42n1828_24b:0859a22": "能知法故。二思修二作意所緣。故立知義。此",
    "T42n1828_24b:0859a23": "二慧能知義故。三即此三種作意如行時差",
    "T42n1828_24b:0859a24": "別。故立知時。以三慧能知時故。若起掉舉時",
    "T42n1828_24b:0859a25": "即用止定能調伏。若起惛沈時即用慧舉能",
    "T42n1828_24b:0859a26": "調伏之。若起無明時用捨能伏。故云知時。四",
    "T42n1828_24b:0859a27": "於受用財遍受用財善通達。故立知量。謂受",
    "T42n1828_24b:0859a28": "用財者遍受用錢財善通達故曰也。五受用",
    "T42n1828_24b:0859a29": "財法於時時間從他得。故立知眾。謂善知人",
    "T42n1828_24b:0859b01": "眾。此是王此是臣此是敬信人等。別人受取",
    "T42n1828_24b:0859b02": "故。六於究竟時內離上慢無失壞。故立自知",
    "T42n1828_24b:0859b03": "七亦於他所離增上慢無失壞。故立知尊卑。",
    "T42n1828_24b:0859b04": "此中已下。第二解釋。於七因緣中不釋初二。",
    "T42n1828_24b:0859b05": "前已處處釋故。其第三者。指如聲聞呬多地。",
    "T42n1828_24b:0859b06": "第四者。指如聲聞地也。又於此中受用財者",
    "T42n1828_24b:0859b07": "已下。釋第五知眾。我應如是行者已下。釋第",
    "T42n1828_24b:0859b08": "六自知。又信為先已下。釋第七知尊卑。言如",
    "T42n1828_24b:0859b09": "是五法者。信為先。持戒一。持戒為先。求多聞",
    "T42n1828_24b:0859b10": "二。由此為先。捨過失等三。由此為先。心得靜",
    "T42n1828_24b:0859b11": "定四。證如實智五。言略有二種補特伽羅者。",
    "T42n1828_24b:0859b12": "雙標。二種者。一尊二卑。如是二種者分別二",
    "T42n1828_24b:0859b13": "種者。還分別尊卑。此二為勝者當知簡擇二",
    "T42n1828_24b:0859b14": "種差別者。還簡擇前二人差別。下明因修七",
    "T42n1828_24b:0859b15": "善得二勝利。一謂喜樂。二得漏盡。第四解一",
    "T42n1828_24b:0859b16": "切法。先辨學及學果攝一切法。後辨學學果",
    "T42n1828_24b:0859b17": "能證資糧治八過患。前中。言由聞正法增上",
    "T42n1828_24b:0859b18": "力故能速集證增語明觸是故說彼以為觸集",
    "T42n1828_24b:0859b19": "者。由聞正法能證明觸。即說聞法以為觸集。",
    "T42n1828_24b:0859b20": "明觸是無漏觸。實不發語而說明觸而名增",
    "T42n1828_24b:0859b21": "語者。是發語遠緣故名增語。又復明觸通漏",
    "T42n1828_24b:0859b22": "無漏。今言增語明觸者是有漏也。又由一切",
    "T42n1828_24b:0859b23": "漏永盡故獲得究竟明觸所生受俱行解脫",
    "T42n1828_24b:0859b24": "者。即盡智時所證涅槃名為解脫。即此解脫",
    "T42n1828_24b:0859b25": "乃至無罪性故者。涅槃寂滅樂中第一故。次",
    "T42n1828_24b:0859b26": "下云解脫堅固。是有餘依涅槃界。故知解",
    "T42n1828_24b:0859b27": "脫是無為解脫。下辯學學果能證資糧治八",
    "T42n1828_24b:0859b28": "過患修集九想。八過患者。耽著利養恭敬一。",
    "T42n1828_24b:0859b29": "愛藏一切後有諸行二。懈怠懶墮三。薩迦耶",
    "T42n1828_24b:0859c01": "見四。貪著美味五。於諸世間乃至貪愛六。依",
    "T42n1828_24b:0859c02": "止放逸惡行方便七。依止邪願修習梵行八。",
    "T42n1828_24b:0859c03": "此八過患是所治。九想是能治。景師云。九想",
    "T42n1828_24b:0859c04": "之中一一能治八過患已。後之二想難解。論",
    "T42n1828_24b:0859c05": "自料簡。達師云。第五第六想共治第五貪著",
    "T42n1828_24b:0859c06": "美味。所餘七想。名治一過患。從初次第可知。",
    "T42n1828_24b:0859c07": "第五解梵行。言於是三處不如實知故等者。",
    "T42n1828_24b:0859c08": "一漏二受三邪想也。前五集諦處者。一諸漏。",
    "T42n1828_24b:0859c09": "二無明受。三邪想。四諸欲。五後有業。於此五",
    "T42n1828_24b:0859c10": "中并不如實知也。後一是苦諦處者。於其眾",
    "T42n1828_24b:0859c11": "苦不如實知也。第六解數取趣。初總標舉。次",
    "T42n1828_24b:0859c12": "別解釋。於中有二。先明六人。後明佛智如實",
    "T42n1828_24b:0859c13": "了知。前中復二。先辨六人。後重辨其義。前",
    "T42n1828_24b:0859c14": "中。先辨前三。次即結之。後辨後二。翻前即",
    "T42n1828_24b:0859c15": "是。就重辨義中。若以先世善法置在今世惡",
    "T42n1828_24b:0859c16": "說法滅中令善損減。如以熱炭置在冷地或",
    "T42n1828_24b:0859c17": "石器中令其炭無熱。若以先世善法置在善",
    "T42n1828_24b:0859c18": "說法中重修習者。如置熱炭在乾葦舍令炭",
    "T42n1828_24b:0859c19": "火熾。第七解超。初總標五門於超了知。次",
    "T42n1828_24b:0859c20": "別釋五門。後結成兩超。就別釋中。初釋并",
    "T42n1828_24b:0859c21": "一門。後釋餘四門。前中分三。初辨往惡趣行。",
    "T42n1828_24b:0859c22": "次辨永損害門。後辨如實遍知。釋餘四門中。",
    "T42n1828_24b:0859c23": "先辨四門。後辨佛等遍智。後上行門者。景師",
    "T42n1828_24b:0859c24": "云。最後上行阿那含人。以到非想為究竟故。",
    "T42n1828_24b:0859c25": "今解對現名後。非最後也。第八解二染。初略",
    "T42n1828_24b:0859c26": "對辨對治二種雜染。後隨義廣釋。前中。景師",
    "T42n1828_24b:0859c27": "釋云。諸聖弟子乃至證入無動無所有非想",
    "T42n1828_24b:0859c28": "處定者。四禪及下二空。并名無動定。斷欲",
    "T42n1828_24b:0859c29": "界欲九無礙八解脫名趣初禪。離外散動欲",
    "T42n1828_24b:0860a01": "等無動定行。離初禪九無礙八解脫。名趣二",
    "T42n1828_24b:0860a02": "禪。離尋伺動無動之行。離二禪九無礙道八",
    "T42n1828_24b:0860a03": "解脫道。名趣三禪。離喜所動無動之行。離三",
    "T42n1828_24b:0860a04": "禪欲九無礙八解脫。名趣四禪。離樂所動無",
    "T42n1828_24b:0860a05": "動之行。離四禪欲九無礙八解脫。名趣空處。",
    "T42n1828_24b:0860a06": "雜色想有對想種種別異想動無動之行。離",
    "T42n1828_24b:0860a07": "空處欲九無礙八解脫時。名趣識處。離彼空",
    "T42n1828_24b:0860a08": "處外緣門動無動之行。以空處空外取空相。",
    "T42n1828_24b:0860a09": "名外門動。識處內緣於識。名為無動。離於識",
    "T42n1828_24b:0860a10": "處九無礙八解脫時。名趣無所有行。離於欲",
    "T42n1828_24b:0860a11": "界四禪空處。名取第九解脫并名證無動定。",
    "T42n1828_24b:0860a12": "離於識處第九解脫。名證入無所有定。離無",
    "T42n1828_24b:0860a13": "所有第九解脫。名證入非非想定。言此由斷",
    "T42n1828_24b:0860a14": "對治故及遠分對治故超度欲離染著。初禪",
    "T42n1828_24b:0860a15": "是欲雜染斷對治。第二禪以上乃至非想并",
    "T42n1828_24b:0860a16": "名遠分對治。或為斷除後有雜染乃至我何",
    "T42n1828_24b:0860a17": "當不有者。謂生等苦故說我有苦。我所有苦",
    "T42n1828_24b:0860a18": "何時當不有也。故言我所何當不有。即以生",
    "T42n1828_24b:0860a19": "等苦以為我體。如是苦我何當不有。故言我",
    "T42n1828_24b:0860a20": "何當不有。言我當不有我所當不有者。由前",
    "T42n1828_24b:0860a21": "發生樂滅苦心正勤加行。正加行已獲得前",
    "T42n1828_24b:0860a22": "後諸定差別。由是因緣復得決定。謂苦我當",
    "T42n1828_24b:0860a23": "不有我所有苦當不有也。言若今所有若昔",
    "T42n1828_24b:0860a24": "所有一切皆捨者。現造雜業名今所有。諸餘",
    "T42n1828_24b:0860a25": "故業名昔所有。二業果報皆不願求。名皆棄",
    "T42n1828_24b:0860a26": "捨。彼正修習至乃至能入非想定者。由彼正",
    "T42n1828_24b:0860a27": "修能斷四禪三空後有前後差別。下明共解",
    "T42n1828_24b:0860a28": "脫唯聖解脫者。下之八地所有惑障。凡聖皆",
    "T42n1828_24b:0860a29": "離。伏斷雖殊。總相而言八地無為名共解脫。",
    "T42n1828_24b:0860b01": "非想擇滅唯聖解脫。如是一切總有五處乃",
    "T42n1828_24b:0860b02": "至第五聖解脫者。前文但說趣無動行趣無",
    "T42n1828_24b:0860b03": "所有行。不言趣非想行。今即言趣非想涅槃。",
    "T42n1828_24b:0860b04": "與聖解脫體一義異。達師云。前文應是闕少。",
    "T42n1828_24b:0860b05": "應具足言趣非想。後文自具足有。已下隨義",
    "T42n1828_24b:0860b06": "廣辨。初明欲雜染過患。二又離上欲勝方便",
    "T42n1828_24b:0860b07": "心說名廣大下明觀後有雜染。言又由其慧",
    "T42n1828_24b:0860b08": "乃至當來定往無動處者。此據身在欲界為",
    "T42n1828_24b:0860b09": "論。又由三緣於是諸地立為無動者。從初",
    "T42n1828_24b:0860b10": "靜慮極至識處有三因緣立為無動緣所有定",
    "T42n1828_24b:0860b11": "極至無所有處。是故從初靜慮至於識處所",
    "T42n1828_24b:0860b12": "有定中名為有上想定。無所有處若無上想",
    "T42n1828_24b:0860b13": "定。從此已上復名非非想定。故由三分宣說",
    "T42n1828_24b:0860b14": "三行者。謂由三種因分宣說三行。謂由無動",
    "T42n1828_24b:0860b15": "定分無所有定非非想定宣說無動行無所",
    "T42n1828_24b:0860b16": "有行非非想行。由三種門諸聖弟子乃至是",
    "T42n1828_24b:0860b17": "故立趣三無動行者。猶是由厭外欲散動門",
    "T42n1828_24b:0860b18": "故立趣初靜慮無動行。由厭尋伺喜樂門立",
    "T42n1828_24b:0860b19": "趣第四靜慮無動行。由厭色想有對等想行",
    "T42n1828_24b:0860b20": "故立趣空識無動之行。又若色想乃至是名",
    "T42n1828_24b:0860b21": "第一趣無所有行者。近從第四靜慮色想生",
    "T42n1828_24b:0860b22": "厭。次厭空處識處無動之想深生厭壞便是",
    "T42n1828_24b:0860b23": "第一趣無所有行。又即此處乃至名為第二",
    "T42n1828_24b:0860b24": "趣行者。一者有上謂無常行。二者無上無",
    "T42n1828_24b:0860b25": "我行但。由有上故於下地厭壞入此處定。由",
    "T42n1828_24b:0860b26": "無上行於下於上一切法中思惟無我能入無",
    "T42n1828_24b:0860b27": "有所。此無上行名為第二趣入無所有行。能",
    "T42n1828_24b:0860b28": "依無我智者乃至非所屬者。如我不屬他他",
    "T42n1828_24b:0860b29": "亦不屬我也。言又於此中我所何當不有等",
    "T42n1828_24b:0860c01": "者。此釋上文。前已解竟。第二頌中有其五",
    "T42n1828_24b:0860c02": "門。一安立邊際純。二如理緣起。三修時障自",
    "T42n1828_24b:0860c03": "性說。四斷。五起修。解第一門中。約解安立。",
    "T42n1828_24b:0860c04": "次解邊際。第三明純。於中。初解純。言不同分",
    "T42n1828_24b:0860c05": "道或所緣境者。外道所計之道及所緣境也。",
    "T42n1828_24b:0860c06": "此中已下第二散釋經中句義。愁以四種世",
    "T42n1828_24b:0860c07": "法為所依處者。毀衰譏苦也。第二解如理緣",
    "T42n1828_24b:0860c08": "起。尋文可解。第三解修時障自性說。言初一",
    "T42n1828_24b:0860c09": "總標者。有趣。後三別釋者。有意念慧也。第四",
    "T42n1828_24b:0860c10": "解斷。如文。第五解起修。於三對治得隨所欲。",
    "T42n1828_24b:0860c11": "謂無常想若修慈觀若無想定。於可意等境",
    "T42n1828_24b:0860c12": "住厭逆想等者。於可意身等境修厭即是無",
    "T42n1828_24b:0860c13": "常想。上等字即等於彼不可意身等四境修",
    "T42n1828_24b:0860c14": "慈觀也。棄彼二種捨念正知者。即無想定也。",
    "T42n1828_24b:0860c15": "第三頌中有六門。一先諸根。二愛味。三前後",
    "T42n1828_24b:0860c16": "有差別。四取相。五諸纏。六大果利。解初門",
    "T42n1828_24b:0860c17": "中。言一惡行根能令當來住惡趣苦者。身等",
    "T42n1828_24b:0860c18": "惡行與惡趣苦為根也。欲恚害三根。與欲等",
    "T42n1828_24b:0860c19": "三尋思為根。此二重根也。欲恚害三界復於",
    "T42n1828_24b:0860c20": "貪等三根及欲等三根為根。此三重根也。第",
    "T42n1828_24b:0860c21": "二解愛味。以世間道乃至不上勤求等。此文",
    "T42n1828_24b:0860c22": "同小論說世俗道不能厭伏非想愛等煩惱。",
    "T42n1828_24b:0860c23": "第三解前後有差別。了知未解脫解脫心前",
    "T42n1828_24b:0860c24": "後差別故也。第四解取相。言此中典厨乃至",
    "T42n1828_24b:0860c25": "妙衣食。喻於內心奢摩他等。有如世典厨。擬",
    "T42n1828_24b:0860c26": "供於主譬修瑜伽行人。典執止舉等相似",
    "T42n1828_24b:0860c27": "供彼定所攝受心。餚饍喻止舉相。定體正能",
    "T42n1828_24b:0860c28": "資養同時心王。如上衣食。黑品白品喻諸愚",
    "T42n1828_24b:0860c29": "智。第五諸纏。第六勝利。如文可知。",
    "T42n1828_24b:0861a01": "第九十八卷",
    "T42n1828_24b:0861a02": "念住中第四頌有其八門。一邪師。二住雪山。",
    "T42n1828_24b:0861a03": "三勸勉。四繫屬淨。五漸次。六戒圓滿。七穗。",
    "T42n1828_24b:0861a04": "八成就。長行釋中。初門可知。第二解住雪山。",
    "T42n1828_24b:0861a05": "謂雪山中處三有處。一者狩及獵人并所到",
    "T42n1828_24b:0861a06": "處。二者但猿猴能到非獵人所及處。三者兩",
    "T42n1828_24b:0861a07": "俱不到處。第一處所。喻內典生他。第二處",
    "T42n1828_24b:0861a08": "所。喻有學三果。第三處。喻無學地。言又諸",
    "T42n1828_24b:0861a09": "愚夫要觀餘境至不得解脫者。凡夫離欲欣",
    "T42n1828_24b:0861a10": "上厭下。追求上境出於下境。乃至仍於非想",
    "T42n1828_24b:0861a11": "境界不得解脫。第三勸勉。言安立四義者。一",
    "T42n1828_24b:0861a12": "聽聞正法義理。二受持讀誦。三觀察義理。四",
    "T42n1828_24b:0861a13": "法隨法行亦名如說修行。第四解繫屬淨。復",
    "T42n1828_24b:0861a14": "有三種已下。重釋也。一證淨者。在見道。即是",
    "T42n1828_24b:0861a15": "四不壞淨於上修斷未清淨。故云不清淨。二",
    "T42n1828_24b:0861a16": "已清淨者。諸不還果人已離欲惡不善等故。",
    "T42n1828_24b:0861a17": "三鮮白者。阿羅漢。上諸有學說名清淨者。",
    "T42n1828_24b:0861a18": "耶合下諸有學名不清淨者。斯須二人餘",
    "T42n1828_24b:0861a19": "如前說者。羅漢名鮮白。第五解漸次。諸在家",
    "T42n1828_24b:0861a20": "者但有淨信及蓋清淨闕中問三漸次也。第",
    "T42n1828_24b:0861a21": "六解戒圓滿。可知。第七解德。言當知欲界",
    "T42n1828_24b:0861a22": "如皮等者。謂以人身喻於三界。欲界如皮。上",
    "T42n1828_24b:0861a23": "界似肉。無明在肉如血。以三界身中無明血",
    "T42n1828_24b:0861a24": "等淋漏故也。第八解成就。如文可知。大段第",
    "T42n1828_24b:0861a25": "二。解正斷神足。有半頌列其五門。一勇。二",
    "T42n1828_24b:0861a26": "力。三修等持。四異門。五神足。初一勇門。明",
    "T42n1828_24b:0861a27": "四正勤。力等四門。辨四如意足。長行釋中。初",
    "T42n1828_24b:0861a28": "解勇門。此中宣說勇第五句者。精進有五句。",
    "T42n1828_24b:0861a29": "一被鉀精進乃至第五不捨善軛等為勇。第",
    "T42n1828_24b:0861b01": "二解力。若略說者四力持心令定乃至持於",
    "T42n1828_24b:0861b02": "等持中但有爾所等持作事除此更無若過若",
    "T42n1828_24b:0861b03": "增者。除欲進心慧及除四力之外更無求定",
    "T42n1828_24b:0861b04": "因緣若過若增。第三解修等持。景師解云。欲",
    "T42n1828_24b:0861b05": "等者。懈怠俱行欲勤心慧。故云欲等也。言毘",
    "T42n1828_24b:0861b06": "鉢舍那品所緣境者謂前後想者。聞思修證",
    "T42n1828_24b:0861b07": "四智修習前後相入名前後想。奢摩他品所",
    "T42n1828_24b:0861b08": "緣境者上下想等。四禪四空。從下入上名上",
    "T42n1828_24b:0861b09": "下想。俱品所緣境者乃至有諸光影俱行心",
    "T42n1828_24b:0861b10": "修者。初學觀時作光明相。爾時即有光影相",
    "T42n1828_24b:0861b11": "分當心為所緣境。下料簡之。問曰。欲精進",
    "T42n1828_24b:0861b12": "等是善法。云何得與懈怠相應而俱行耶。故",
    "T42n1828_24b:0861b13": "論自釋又非如欲等乃至說名懈怠俱行者。",
    "T42n1828_24b:0861b14": "以於精進不能相續懈怠間雜故名俱行。又",
    "T42n1828_24b:0861b15": "此五相當知總攝一切種修等者。所明五因",
    "T42n1828_24b:0861b16": "緣神足修相。總攝一切種修樂等持法盡。由",
    "T42n1828_24b:0861b17": "此修故等持速滿。今勘第二十八卷云止品",
    "T42n1828_24b:0861b18": "上下想者。謂觀察此身如其所住。如其所願",
    "T42n1828_24b:0861b19": "上從頂上下至足下。種種雜類不淨充滿。觀",
    "T42n1828_24b:0861b20": "品前後想者。謂如有一於所觀相。慇懃懇到",
    "T42n1828_24b:0861b21": "善取善思善了善達。謂住觀於坐坐觀於臥。",
    "T42n1828_24b:0861b22": "或在後行觀察前行。如彼廣釋。第四解異門。",
    "T42n1828_24b:0861b23": "復次於五解脫處等者如成實論說。一因聽",
    "T42n1828_24b:0861b24": "法得解脫。二因為他說得解脫。三因自讀誦",
    "T42n1828_24b:0861b25": "經得解脫。四因思惟得解脫。五法隨法行得",
    "T42n1828_24b:0861b26": "解脫。若有苾芻依淨意樂及猛利欲至名欲",
    "T42n1828_24b:0861b27": "三摩地者。此因聽法得定也。復有苾芻至名",
    "T42n1828_24b:0861b28": "精進三摩地者。此即因為他說及自讀誦二",
    "T42n1828_24b:0861b29": "種得定。合為精進三摩地也。復有乃至名心",
    "T42n1828_24b:0861c01": "三摩地者。此因自思惟不淨等相起三摩地。",
    "T42n1828_24b:0861c02": "名為心三摩地取心王之。復有乃至名觀三",
    "T42n1828_24b:0861c03": "摩地者。此由法隨法行得定也。分別斷行者。",
    "T42n1828_24b:0861c04": "猶是八滅資糧。第五解神足。言不淨種姓補",
    "T42n1828_24b:0861c05": "特伽羅名為物類唯住內法者。旃茶羅種名",
    "T42n1828_24b:0861c06": "為不淨物類。當知此類唯住內法方能修習",
    "T42n1828_24b:0861c07": "諸聖神足。引發神通聖者。神通有四。一變化。",
    "T42n1828_24b:0861c08": "二變性改轉其性。三住時。四變時。文相可解。",
    "T42n1828_24b:0861c09": "大段第三解五根。有一頌列其四門。一安立。",
    "T42n1828_24b:0861c10": "二所行境。三慧根為最勝當知後安住。四外",
    "T42n1828_24b:0861c11": "異生品等。初解安立門。因辨信等五根。即",
    "T42n1828_24b:0861c12": "剩辨二十二根。第二解所行境。起於明脫",
    "T42n1828_24b:0861c13": "者。無漏慧名之為明。與慧相應解脫數名為",
    "T42n1828_24b:0861c14": "脫也。第三解慧根乃至安住。如文可解。第四",
    "T42n1828_24b:0861c15": "解外異生品等。謂若無於佛信等五根。唯是",
    "T42n1828_24b:0861c16": "外凡。若於菩提唯有世間信等五根。是內異",
    "T42n1828_24b:0861c17": "生。若於菩提起無漏信。名聖品類。非彼品類。",
    "T42n1828_24b:0861c18": "大段第四解五力。有一頌列其六門。一思擇。",
    "T42n1828_24b:0861c19": "二覺慧等。三國等及諸王。四阿羅漢。五有學。",
    "T42n1828_24b:0861c20": "六質直。長行釋中。初二門可知。第三解國王",
    "T42n1828_24b:0861c21": "等。依國及王乃至有十種力等者。有師釋云。",
    "T42n1828_24b:0861c22": "於國等有自在力故立十力更勘。今解。一國",
    "T42n1828_24b:0861c23": "等。二王。乃至第十出家眾。依此十種。立有十",
    "T42n1828_24b:0861c24": "力。廣釋經說。第四解阿羅漢。達師云。成就八",
    "T42n1828_24b:0861c25": "力者。不造惡業中有二力。一厭背後有故不",
    "T42n1828_24b:0861c26": "造。二厭背諸欲故不造也。修善中有六力。謂",
    "T42n1828_24b:0861c27": "道品七位。根力二門合為一。故有六也。今",
    "T42n1828_24b:0861c28": "解。正斷神足合為一。故為六也。第五解有學。",
    "T42n1828_24b:0861c29": "諸有學者成就五力者。達師云。更問。今勘第",
    "T42n1828_24b:0862a01": "一百卷云。依毘奈耶勤學苾芻成就五力。一",
    "T42n1828_24b:0862a02": "加行力。二意樂力。三開曉力。四正智力。五質",
    "T42n1828_24b:0862a03": "直力。言二因緣者。一自行滿。二利他為自利",
    "T42n1828_24b:0862a04": "也。第六解質直等。文可解。大段第五解七覺",
    "T42n1828_24b:0862a05": "分。有一頌列其七門。一立。二差別。三食。四",
    "T42n1828_24b:0862a06": "漸次。五安樂。六住。七修。初解立門。因奢摩",
    "T42n1828_24b:0862a07": "他者。定猗捨三為奢摩他也。毘鉢舍那品者。",
    "T42n1828_24b:0862a08": "擇法精進。喜俱品者。念通二分也。第二解差",
    "T42n1828_24b:0862a09": "別。勘準前文。有釋自性即七所緣有四因緣",
    "T42n1828_24b:0862a10": "立也。次三門可解。第六解住門。言於初分",
    "T42n1828_24b:0862a11": "中住四覺支者。謂定猗捨念。第二分中住四",
    "T42n1828_24b:0862a12": "覺支者。擇法精進喜念。第三分中具足安住",
    "T42n1828_24b:0862a13": "七覺支者。定慧俱分具足七覺未曾安住唯",
    "T42n1828_24b:0862a14": "一覺支者。達師云。謂念覺支是修行初首也。",
    "T42n1828_24b:0862a15": "更解曾無行者。唯住一覺支也第七解修門。",
    "T42n1828_24b:0862a16": "景師云。解二十一想者。一無常想。二苦想。三",
    "T42n1828_24b:0862a17": "無我想。四空想。五不淨想。六厭離食想。七",
    "T42n1828_24b:0862a18": "世間不可樂想。八怨想。九斷想。十離想。十",
    "T42n1828_24b:0862a19": "一滅想。後有九想觀。死尸青瘀為初觀。空",
    "T42n1828_24b:0862a20": "為後。記勘經文。錄入此中。又加過患相為",
    "T42n1828_24b:0862a21": "二十一。言一據相應俱行義者。即與七覺同",
    "T42n1828_24b:0862a22": "時相應。謂無常等想俱行修乃至死想俱行",
    "T42n1828_24b:0862a23": "修。此據已得聖人後得智中作此觀行故。與",
    "T42n1828_24b:0862a24": "七覺相應。二據無間俱行義。謂不淨等想乃",
    "T42n1828_24b:0862a25": "至觀空想者。此據方便道中作不淨觀。乃至",
    "T42n1828_24b:0862a26": "觀唯尸骸空心識。即與七覺前後相入名據",
    "T42n1828_24b:0862a27": "無間義慈等亦爾者。此汎爾例非在二十一",
    "T42n1828_24b:0862a28": "想數中有慈等觀。次明二十一想所治之障。",
    "T42n1828_24b:0862a29": "有其十四。一是三世行中愛染。二󱁅墮懈",
    "T42n1828_24b:0862b01": "怠。三薩迦耶見雖滅習氣隨縛我慢現行。四",
    "T42n1828_24b:0862b02": "貪味愛。五於世間妙事貪愛。六所餘煩惱隨",
    "T42n1828_24b:0862b03": "眠。七希求利養。八希求活命。九若諸欲愛。十",
    "T42n1828_24b:0862b04": "若有愛。若隨虛妄分別下。復有四種欲貪。一",
    "T42n1828_24b:0862b05": "美色貪。二形貌貪。三細觸貪。四承事貪。如",
    "T42n1828_24b:0862b06": "是乃至越路而轉者。辨其障過。對治彼故隨",
    "T42n1828_24b:0862b07": "其所應有二十一想俱行修覺支差別者。取",
    "T42n1828_24b:0862b08": "義相當為治。非據次第。是故直云隨其所應。",
    "T42n1828_24b:0862b09": "謂為治四種障故至不可樂想者。無常想治",
    "T42n1828_24b:0862b10": "三世行中愛。苦想治懈怠。不淨想厭離食想",
    "T42n1828_24b:0862b11": "治第四貪味愛。一切世間不可樂想治第五",
    "T42n1828_24b:0862b12": "於世間妙事貪愛。已前五想總是無願行無",
    "T42n1828_24b:0862b13": "治。一障修空行想苦無我想者。空無我二想",
    "T42n1828_24b:0862b14": "總是空門。却治第三身見智氣我慢現行。為",
    "T42n1828_24b:0862b15": "欲斷滅所餘煩惱隨眠故修三界無相行想",
    "T42n1828_24b:0862b16": "者。謂觀斷無欲滅名為三界。此斷等三想總",
    "T42n1828_24b:0862b17": "是無相門。為欲對治希求利養及欲愛故於",
    "T42n1828_24b:0862b18": "諸欲中修過患想者。此第七第九同是外境",
    "T42n1828_24b:0862b19": "中愛。以觀過患想為希求活命及有愛故修",
    "T42n1828_24b:0862b20": "死想者。此第八第十同於內身起愛。故以死",
    "T42n1828_24b:0862b21": "想為治。隨逐虛妄分別四欲貪故修不淨想",
    "T42n1828_24b:0862b22": "為初乃至觀空想為後。有為斷美色貪。修青",
    "T42n1828_24b:0862b23": "瘀想𮌨脹想。為斷形貌貪。故修食噉想分亦",
    "T42n1828_24b:0862b24": "想分散想為治。為斷細觸貪修骸骨想骨鎖",
    "T42n1828_24b:0862b25": "想。為治承事貪。故修無心識空有尸想。又此",
    "T42n1828_24b:0862b26": "一切從青瘀想乃至觀空想當知皆是不淨想",
    "T42n1828_24b:0862b27": "攝者。此九想觀總是不淨觀中差別開為九",
    "T42n1828_24b:0862b28": "種觀也。又於此中修慈最極至遍淨等乃至",
    "T42n1828_24b:0862b29": "應知其相者。此解前文無間俱行中例舉慈",
    "T42n1828_24b:0862c01": "等亦爾之語。大段第六解八支聖道有一頌",
    "T42n1828_24b:0862c02": "列其四門。一內外力。二清淨差別。三異門。四",
    "T42n1828_24b:0862c03": "沙門婆羅門。初解內外力。修八聖道由內外",
    "T42n1828_24b:0862c04": "力外。力眾多。然善知識力最為殊勝。由此故",
    "T42n1828_24b:0862c05": "名從他聞音。內力眾多。正思惟力最為殊勝。",
    "T42n1828_24b:0862c06": "由此故名內正思惟。由此二因。正見得聖。第",
    "T42n1828_24b:0862c07": "二解清淨差別。七種定具者。勘準前文。有釋",
    "T42n1828_24b:0862c08": "除正定。餘七道支名七定具也。第三解異門。",
    "T42n1828_24b:0862c09": "即八聖道諸名差別名異門也。會正理故。說",
    "T42n1828_24b:0862c10": "名為法。證理唯法。無人無我。故名法也。第四",
    "T42n1828_24b:0862c11": "解沙門婆羅門。先解沙門。後類解婆羅門。前",
    "T42n1828_24b:0862c12": "中。一沙門性者。於善說法毘奈耶中假名出",
    "T42n1828_24b:0862c13": "家受沙門性。二是沙門者。即無礙所攝八支",
    "T42n1828_24b:0862c14": "聖道是沙門體。三沙門義。能息諸惡是沙門",
    "T42n1828_24b:0862c15": "義。故此論言又彼追求此沙門果貪瞋癡等",
    "T42n1828_24b:0862c16": "畢竟斷義。是故說彼名沙門義。四沙門果。即",
    "T42n1828_24b:0862c17": "智斷二果。大段第七解第八息念有一頌列",
    "T42n1828_24b:0862c18": "其八門。一障隨惑尋等。二果。三欲。四細。五",
    "T42n1828_24b:0862c19": "身勞。六學住。七作意。八智無執。初解障隨惑",
    "T42n1828_24b:0862c20": "尋等十六行者。一觀息長二觀息短等。如前",
    "T42n1828_24b:0862c21": "第七十七卷說。第二解果。言六結者。一下分。",
    "T42n1828_24b:0862c22": "二上分。三見所斷。四修所斷。五若起謂中陰",
    "T42n1828_24b:0862c23": "中起煩惱。六若生謂生陰中煩惱。如是別別",
    "T42n1828_24b:0862c24": "說有六結。如其次第建立二種四種七種諸",
    "T42n1828_24b:0862c25": "果勝利者。斷五下分立不還果。斷五上分。立",
    "T42n1828_24b:0862c26": "阿羅漢。故言立二果。若斷見惑盡。立初果。斷",
    "T42n1828_24b:0862c27": "修惑盡。立後三果。故云立四果。中陰中立三",
    "T42n1828_24b:0862c28": "那含。謂下中上。生陰立四那含。謂生。有行。",
    "T42n1828_24b:0862c29": "無行。上流。故言立七。第三解欲。景師云。修",
    "T42n1828_24b:0863a01": "習入出息有二。有上無上。從有上修欲求無",
    "T42n1828_24b:0863a02": "上若為欲也。達師云。此文中不見有欲字。然",
    "T42n1828_24b:0863a03": "末後云愛恚即是故欲。總頌中著欲字。第四",
    "T42n1828_24b:0863a04": "解細。如文。第五解身勞。慧眼無勞。善除毘鉢",
    "T42n1828_24b:0863a05": "舍那隨煩惱故。第六解學住。尋文可知。第",
    "T42n1828_24b:0863a06": "七解作意身等四法。如四大路者。身受心法",
    "T42n1828_24b:0863a07": "為諸賢聖智慧同觀。名四大路。第八解智無",
    "T42n1828_24b:0863a08": "執。復次精勤乃至是身種類能取於身者。修",
    "T42n1828_24b:0863a09": "四念住知無有我。能觀所觀并是身之種類。",
    "T42n1828_24b:0863a10": "故重言平等。是身種類能取捨身。如身無我",
    "T42n1828_24b:0863a11": "作意亦爾者。觀身無我。無我之智即是身之",
    "T42n1828_24b:0863a12": "一分。如理作意緣身而起亦是身之一分。即",
    "T42n1828_24b:0863a13": "是以法觀法。是說彼乃至都不可得者。若有",
    "T42n1828_24b:0863a14": "神我能修身念住者都不可得。如身念住已",
    "T42n1828_24b:0863a15": "下。例餘三念住。大段第八解第九學。有一頌",
    "T42n1828_24b:0863a16": "列其五門。一尊重尸羅。二清淨戒圓滿。三現",
    "T42n1828_24b:0863a17": "行。四學勝利。五學差別。初解尊重尸羅。言如",
    "T42n1828_24b:0863a18": "是二行開為四種。即此四種合為二行。此二",
    "T42n1828_24b:0863a19": "與四平等平等者。有能有三。謂能生三學故。",
    "T42n1828_24b:0863a20": "或下中上即正行人。無能但一。即邪行人。故",
    "T42n1828_24b:0863a21": "成四種。第二解清淨戒圓滿。初離性罪。若淨",
    "T42n1828_24b:0863a22": "戒滿密護根門。名善法滿。遠離遮罪。名別解",
    "T42n1828_24b:0863a23": "脫滿。又下重釋依聖所愛戒。名淨戒滿。依蘊",
    "T42n1828_24b:0863a24": "等善巧。名善法滿。依別解脫律儀受持世俗",
    "T42n1828_24b:0863a25": "所有戒。名別解脫滿。第三解現行。景師云。一",
    "T42n1828_24b:0863a26": "者受持非止所攝等者。作持戒也。二者受持",
    "T42n1828_24b:0863a27": "是止所攝等者。止持戒也。此復二種下。分別",
    "T42n1828_24b:0863a28": "止持。復有此二。謂或有是毘奈耶所說非別",
    "T42n1828_24b:0863a29": "解脫所說者。五部廣律。非是一卷別解脫戒",
    "T42n1828_24b:0863b01": "本也。或有是毘奈耶所說亦是別解脫所說",
    "T42n1828_24b:0863b02": "者。此即就彼五部廣本合有一卷別解脫戒。",
    "T42n1828_24b:0863b03": "即為俱句。是故一切總有三處。一增上現行",
    "T42n1828_24b:0863b04": "者。即作持也。二增上毘奈耶者。五部廣律。三",
    "T42n1828_24b:0863b05": "增上別解脫者。一卷戒本。達師云。非上所攝",
    "T42n1828_24b:0863b06": "受者。別解脫戒。止所攝受者。定共戒也。第四",
    "T42n1828_24b:0863b07": "學勝利。可知。第五學差別。四聖諦乃至四",
    "T42n1828_24b:0863b08": "法迹等。并是聖住體性。然前文云三解脫門",
    "T42n1828_24b:0863b09": "及滅定名聖住。此文盡理語。大段第九解。",
    "T42n1828_24b:0863b10": "第十證淨。有一頌列其五門。一證淨初安立。",
    "T42n1828_24b:0863b11": "二有變異為先。三天路。四喻明鏡。五記別。初",
    "T42n1828_24b:0863b12": "解證淨初安立。略由二法能正攝受證淨性",
    "T42n1828_24b:0863b13": "故建立四種謂攝信戒者。四證淨體不過信",
    "T42n1828_24b:0863b14": "戒。於能說者。信佛也。於沙門義者。信法也。",
    "T42n1828_24b:0863b15": "於同法等。信僧也。於能證得沙門助伴所有",
    "T42n1828_24b:0863b16": "淨信者。是信僧也。深固根本於餘生中亦不",
    "T42n1828_24b:0863b17": "可引無虛誑故若證淨性者。總釋於三寶境",
    "T42n1828_24b:0863b18": "生信不壞。及淨尸羅下。明其戒淨。第二解有",
    "T42n1828_24b:0863b19": "反異。可知。第三解天路。四種證淨與第一",
    "T42n1828_24b:0863b20": "義淨天為路。又四證中為所依止諸聖弟子",
    "T42n1828_24b:0863b21": "依三種門修六隨念者。一為斷定品隨煩惱。",
    "T42n1828_24b:0863b22": "二為斷智品隨煩惱。三為斷當可生起二隨",
    "T42n1828_24b:0863b23": "煩惱。依此三種修六隨念。謂佛法僧戒施天。",
    "T42n1828_24b:0863b24": "由世俗諦理所得隨念名法威勇者由依教法",
    "T42n1828_24b:0863b25": "所得隨念名法威勇。第四解喻明鏡。可知。第",
    "T42n1828_24b:0863b26": "五解記別景師云。有成就四種證淨唯即依",
    "T42n1828_24b:0863b27": "自四種證淨為他記別等者。取初果時見道",
    "T42n1828_24b:0863b28": "前方便中煖等菩提。但觀諦理不作事觀緣",
    "T42n1828_24b:0863b29": "六念等故得果時如前方便所緣皆證。謂異",
    "T42n1828_24b:0863c01": "苦不可令樂等證見四諦。即是三寶之體最",
    "T42n1828_24b:0863c02": "上究竟。既自證已亦為他記不可引變。不依",
    "T42n1828_24b:0863c03": "上修位由持戒故得於無悔乃至得定。若於",
    "T42n1828_24b:0863c04": "上位乃至於彼天未現見故者。取第二果時。",
    "T42n1828_24b:0863c05": "方便道中通世出世。一種方便俗道中得作",
    "T42n1828_24b:0863c06": "五念除念天。以來離欲無彼天眼。不見色界",
    "T42n1828_24b:0863c07": "無漏第一義天。故不念天。後證第二果時。證",
    "T42n1828_24b:0863c08": "見方便道中所緣為他記別。五念中戒是無",
    "T42n1828_24b:0863c09": "漏戒。捨即是無貪。得果時證三寶亦爾。餘文",
    "T42n1828_24b:0863c10": "可知。若於上位下。明作那含方便。在俗道",
    "T42n1828_24b:0863c11": "中具作六念。以依根本禪得於天眼現見諸",
    "T42n1828_24b:0863c12": "天。故有念天。得果時自證為他記別。阿羅漢",
    "T42n1828_24b:0863c13": "果唯出世道乃至能趣證所有隨念唯是世",
    "T42n1828_24b:0863c14": "間者。斷非想惑唯無漏道不作六念。故得果",
    "T42n1828_24b:0863c15": "時但證生盡為他記別。是故不還果已上無",
    "T42n1828_24b:0863c16": "如是隨念記別。問曰。初後二果證見四諦。即",
    "T42n1828_24b:0863c17": "見三寶之體。無漏戒無漏無貪善根。并是道",
    "T42n1828_24b:0863c18": "諦。證道諦已是則證六念。何以不自證六念",
    "T42n1828_24b:0863c19": "不為他記別。解云。若方便時若緣六念得果",
    "T42n1828_24b:0863c20": "時。證為他記別。若方便時不緣得果不名順",
    "T42n1828_24b:0863c21": "本方便證為他記。又四證淨預流果中唯說",
    "T42n1828_24b:0863c22": "為淨等。四果之人雖同得四淨而名時異相。",
    "T42n1828_24b:0863c23": "如文。達師又解。初果人但依自所證四不壞",
    "T42n1828_24b:0863c24": "淨為他宣說隨念佛等。不依止位故。一來果",
    "T42n1828_24b:0863c25": "能順能喜五種隨念。除念天未得清淨五那",
    "T42n1828_24b:0863c26": "含天等。此中清淨聖人名為天。非是生天也。",
    "T42n1828_24b:0863c27": "不還果具足六念已得見五那含天故。阿羅",
    "T42n1828_24b:0863c28": "漢果已下。釋他妨難。他云何故羅漢不有六",
    "T42n1828_24b:0863c29": "念耶。解云。此果一向無漏道所得六念唯是",
    "T42n1828_24b:0864a01": "世間故。如是略引已下。大文第三結勸覺了。",
    "T42n1828_24b:0864a02": "5 調伏事擇攝(二四下)第九十九卷",
    "T42n1828_24b:0864a03": "調伏事總擇攝之一者。梵語毘奈耶此云調",
    "T42n1828_24b:0864a04": "伏。制除諸惡云調伏。總攝簡擇戒律要事。",
    "T42n1828_24b:0864a05": "故云調伏事總擇攝文。有一卷半。此卷在",
    "T42n1828_24b:0864a06": "初。故云之一。文中。初結前生後。次正解釋。",
    "T42n1828_24b:0864a07": "後結勸覺了。就正釋中分之為二。初略明",
    "T42n1828_24b:0864a08": "許說。二舉頌正釋。前中。謂即從此四種經",
    "T42n1828_24b:0864a09": "外別解脫經所有廣說摩咀理迦展轉傳來等",
    "T42n1828_24b:0864a10": "者。景師云。四阿含外世尊所說別解脫經廣",
    "T42n1828_24b:0864a11": "作問答。名毘奈耶摩咀哩迦。乃至總相少",
    "T42n1828_24b:0864a12": "分我今當說。達師云。前所明行擇等四擇。",
    "T42n1828_24b:0864a13": "名為四種經也。舉頌釋中。先舉一頌列十一",
    "T42n1828_24b:0864a14": "門。一利。二聚。三攝。四隨行。五逆順。六能寂",
    "T42n1828_24b:0864a15": "靜。七遍知。八信不信。九力。等字中有二復",
    "T42n1828_24b:0864a16": "次。下次第解。解初門中。制一一戒有其十句",
    "T42n1828_24b:0864a17": "義。指如攝釋。且如四分律第一卷云。一攝取",
    "T42n1828_24b:0864a18": "於僧。二令僧歡喜三令僧安樂。四令未信者",
    "T42n1828_24b:0864a19": "信。五令已信者增長。六難調者令調順。七慚",
    "T42n1828_24b:0864a20": "愧者得安樂。八斷現在有漏。九斷未來有漏。",
    "T42n1828_24b:0864a21": "十正法得久住。今此文中次第解釋。初二可",
    "T42n1828_24b:0864a22": "知。言四大姓者。吠舍戍多羅等。第三由五種",
    "T42n1828_24b:0864a23": "相下。總即解彼第三。令僧安樂。別即解彼後",
    "T42n1828_24b:0864a24": "之七句。一者令順道具無所匱乏者。即解第",
    "T42n1828_24b:0864a25": "四第五未信令信已信者令其增長。二者令",
    "T42n1828_24b:0864a26": "擯異法補特伽羅者。即解第六難調者令調",
    "T42n1828_24b:0864a27": "順。三者令善除遣所生惡作者。即解第七慚",
    "T42n1828_24b:0864a28": "愧者令得安樂。四者令善降伏諸煩惱者。即",
    "T42n1828_24b:0864a29": "解第八斷現在漏。五者令善永滅隨眠煩惱",
    "T42n1828_24b:0864b01": "者。即解第九斷未來漏。後云如是獲得安樂",
    "T42n1828_24b:0864b02": "住已乃至梵行久住者。即解第十正法久住。",
    "T42n1828_24b:0864b03": "又此一切已下。第二復次。前復次廣解十利。",
    "T42n1828_24b:0864b04": "此中略釋之。謂正顯示最初攝受者。略前初",
    "T42n1828_24b:0864b05": "句。次正攝受者。略前第二句。既攝受已令安",
    "T42n1828_24b:0864b06": "樂住者。略前五相。及顯未來未攝受者易入",
    "T42n1828_24b:0864b07": "方便者。略前如是獲得已下解第十句也。第",
    "T42n1828_24b:0864b08": "二解聚門。文有三節。初辨五種罪聚。次辨四",
    "T42n1828_24b:0864b09": "種還淨。後明十五種煩惱。初中。言五種罪",
    "T42n1828_24b:0864b10": "聚者。五篇罪也。一者彼勝罪聚者。亦名他勝",
    "T42n1828_24b:0864b11": "即四波羅夷。景師云。由犯此罪便非比丘。為",
    "T42n1828_24b:0864b12": "彼淨聚所勝。今解為魔所勝尋故。十誦律",
    "T42n1828_24b:0864b13": "云。墮不如意處。薩婆多解云。由與魔鬪以犯",
    "T42n1828_24b:0864b14": "此戒便墮負處。二者眾餘罪聚者。即十三僧",
    "T42n1828_24b:0864b15": "殘。達師云。若犯此戒。遣令在眾外者懺悔。故",
    "T42n1828_24b:0864b16": "云眾餘。今尋毘尼母云。僧殘者。如人為他",
    "T42n1828_24b:0864b17": "所斫。殘有咽喉。故名為殘。婆沙云。若犯此罪",
    "T42n1828_24b:0864b18": "垢纏行人。非全淨用僧有殘之罪。由僧除滅",
    "T42n1828_24b:0864b19": "故也。三者隕墜罪聚者。即三十九十波逸提",
    "T42n1828_24b:0864b20": "罪。十誦律云。墮在燒煮覆障地獄故。四者別",
    "T42n1828_24b:0864b21": "悔罪聚者。即四提舍尼。宣律師翻名向彼悔。",
    "T42n1828_24b:0864b22": "五者惡作罪聚者。突吉羅。景師云。此中即攝",
    "T42n1828_24b:0864b23": "惡說。是眾學法。四分戒本云。式又迦羅尼。",
    "T42n1828_24b:0864b24": "義翻為應當學。集麁不定如應入諸罪眾中",
    "T42n1828_24b:0864b25": "者。泰師云。他勝眾餘。是逸罪。偷蘭罪是麁。",
    "T42n1828_24b:0864b26": "方便能集起罪。故云集麁。善見云。偷蘭名大",
    "T42n1828_24b:0864b27": "遮。言障善道後墮惡道。體是師穢。從不善",
    "T42n1828_24b:0864b28": "體以立名者。由能成初二兩篇之罪也。宣律",
    "T42n1828_24b:0864b29": "師云。二不定法託境以言通緣六聚。若論罪",
    "T42n1828_24b:0864c01": "體生疑不信是突吉羅。律文中障三罪二罪",
    "T42n1828_24b:0864c02": "者。略舉生疑之事。次辨四種還淨。言最初",
    "T42n1828_24b:0864c03": "罪聚雖可還淨然唯依二人等有。景師云。謂",
    "T42n1828_24b:0864c04": "須提那子與故二行欲。復於林中有乞食比",
    "T42n1828_24b:0864c05": "丘與雌獼玃行欲。因此制戒。乃至共畜生得",
    "T42n1828_24b:0864c06": "波羅夷。制初重戒。末後言不犯者。最初未制",
    "T42n1828_24b:0864c07": "戒。癡狂心亂病惱所纏。故云初聚還淨者唯",
    "T42n1828_24b:0864c08": "二人也。達師云。一未制戒已前犯者。二犯而",
    "T42n1828_24b:0864c09": "能悔者。即學悔人也。下明十五種犯罪過失。",
    "T42n1828_24b:0864c10": "明諸苾芻於此十五犯罪過中。或隨犯多或",
    "T42n1828_24b:0864c11": "一。或一文中舉數列名次第解釋。言或除餘",
    "T42n1828_24b:0864c12": "時與諸母邑共道路行者。除命梵緣等時也。",
    "T42n1828_24b:0864c13": "言或不觀日等者。非時入聚落不屬餘比丘",
    "T42n1828_24b:0864c14": "也。第三解攝。初開列五法攝毘尼。二徵問別",
    "T42n1828_24b:0864c15": "解。解其第五行門中文分有三。初標列三行。",
    "T42n1828_24b:0864c16": "次略攝為二。下次第別解三行。言或於其人",
    "T42n1828_24b:0864c17": "或人形狀等者。依女五分律。若人若似人。",
    "T42n1828_24b:0864c18": "似人者入胎四十九日。過是已後盡名為人。",
    "T42n1828_24b:0864c19": "彼取似人。即是此中人形狀也。言此所應作",
    "T42n1828_24b:0864c20": "略有五種等者。一於村邑。二於道場。三於善",
    "T42n1828_24b:0864c21": "品。四又於城邑所應作事。五或為未信令信",
    "T42n1828_24b:0864c22": "已信令增長入於聚落。與此相違等。翻顯不",
    "T42n1828_24b:0864c23": "應作事可知。於三門中。總是第一解有犯訖。",
    "T42n1828_24b:0864c24": "無犯還淨。如文可解。第四解隨行。初標列五",
    "T42n1828_24b:0864c25": "門。後徵問別解。二十二處者。前第二十卷云。",
    "T42n1828_24b:0864c26": "於四處所以二十二相應善觀察。謂自誓受",
    "T42n1828_24b:0864c27": "下劣形相威儀眾具等。乃至廣說下中上坐",
    "T42n1828_24b:0864c28": "者。毘尼母論云。從無夏至九夏是下座。十夏",
    "T42n1828_24b:0864c29": "至十九名中座。二十夏至四十九夏名上座。",
    "T42n1828_24b:0865a01": "五十夏已去一切沙門國王之所尊敬。是耆",
    "T42n1828_24b:0865a02": "舊長老。苾芻尼居處如前三種者。即下中上",
    "T42n1828_24b:0865a03": "也。波輪鉢多者。泰師云。此翻畜愛。即愛畜生",
    "T42n1828_24b:0865a04": "家外道也。測師云。此云牛主。或云獸主也。雜",
    "T42n1828_24b:0865a05": "染居處一切羯磨皆不施設者。以無結界故",
    "T42n1828_24b:0865a06": "也。或但施設一分羯磨者。於此處作結界羯",
    "T42n1828_24b:0865a07": "磨故也。餘如前說三種因緣者。一有難時。二",
    "T42n1828_24b:0865a08": "道行時。三化眾時。謂一切羯磨略有四種等",
    "T42n1828_24b:0865a09": "者。景師云。一單白羯磨有二種。一者有因。謂",
    "T42n1828_24b:0865a10": "說戒時。大德僧聽。今白月十五日布薩說戒",
    "T42n1828_24b:0865a11": "等。二者無因。如說大德僧聽。若僧時到。僧忍",
    "T42n1828_24b:0865a12": "聽。僧差某甲為教授師白。如是以無白月黑",
    "T42n1828_24b:0865a13": "月等言。名為無因。二者白二羯磨。如是日時",
    "T42n1828_24b:0865a14": "一白一羯磨。若白二也。三者白四羯磨。謂",
    "T42n1828_24b:0865a15": "受具足戒等。四者三語羯磨。如說戒時。但有",
    "T42n1828_24b:0865a16": "三人不廣說戒。但對手言。大德僧聽。我比丘",
    "T42n1828_24b:0865a17": "某甲。於戒清淨等。如是三說。名三語羯磨。羯",
    "T42n1828_24b:0865a18": "磨是其辨事。通名羯磨。有釋三語羯磨者。",
    "T42n1828_24b:0865a19": "謂對首三說。如受衣等。出家羯磨者。如有",
    "T42n1828_24b:0865a20": "俗人欲出家時。必須集眾告白。然後與其剃",
    "T42n1828_24b:0865a21": "髮等。恐其父母不聽或是賊是奴及官人等。",
    "T42n1828_24b:0865a22": "既眾聽已。方說三歸受十戒也。若受具足者",
    "T42n1828_24b:0865a23": "可知。若補特迦羅同意者。景師云。凡欲作事",
    "T42n1828_24b:0865a24": "和眾同意。名同意羯磨。更有一解。若住六夜",
    "T42n1828_24b:0865a25": "等折伏罪人羯磨是也。若出罪者若犯僧殘",
    "T42n1828_24b:0865a26": "者。應二十僧中羯磨出罪。若舉者。謂三舉事。",
    "T42n1828_24b:0865a27": "若有人惡邪不捨不見罪不懺罪。眾作羯磨。",
    "T42n1828_24b:0865a28": "舉却此人不同僧事。名舉羯磨。或作羯磨。五",
    "T42n1828_24b:0865a29": "德人為舉罪人。或舉五德為自恣人。若擯羯",
    "T42n1828_24b:0865b01": "磨者。若犯重罪究竟擯出眾外。殘若行惡",
    "T42n1828_24b:0865b02": "行污他家。則擯出聚落。羯祉那衣者。舊云迦",
    "T42n1828_24b:0865b03": "絺那衣。此云功德衣也。淨稻穀同意羯磨者。",
    "T42n1828_24b:0865b04": "結淨地也。又解。淨地十七種。穀等事。如律",
    "T42n1828_24b:0865b05": "疏。又此羯磨。或有二眾所作者。二人對懺突",
    "T42n1828_24b:0865b06": "吉羅。三說或隕墜者。悔波逸提。或惡作罪",
    "T42n1828_24b:0865b07": "等者。即等取惡說突吉羅。或四眾所作如犯",
    "T42n1828_24b:0865b08": "麁罪於四人前發露悔除羯磨者。如悔四人",
    "T42n1828_24b:0865b09": "偷蘭等罪。四人為作羯磨。十眾所作。謂受具",
    "T42n1828_24b:0865b10": "足戒羯磨等。二十眾者。出僧殘罪及尼受具。",
    "T42n1828_24b:0865b11": "四十眾所作。出尼僧殘罪。合眾所作謂增長",
    "T42n1828_24b:0865b12": "羯磨者。謂說戒時。若恣舉者自恣也。第五解",
    "T42n1828_24b:0865b13": "逆順。初標舉二章。二依章別解。先解違逆學",
    "T42n1828_24b:0865b14": "法。後解隨順學法。前中有三。初徵列五門。次",
    "T42n1828_24b:0865b15": "釋後結。釋結中有五。初解障中徵列五門",
    "T42n1828_24b:0865b16": "障。次第解釋。言或是奴婢者。本是奴婢。或是",
    "T42n1828_24b:0865b17": "獲得者。抄掠獲得。或有所言至而與相應者。",
    "T42n1828_24b:0865b18": "廣說遮難。如彼律中十一障者。如本地分已",
    "T42n1828_24b:0865b19": "說。第二解似正法中。初略後廣。廣中頌列四",
    "T42n1828_24b:0865b20": "門。長行釋中。初五復次。釋頌初句。次有十",
    "T42n1828_24b:0865b21": "番。釋第二句。一句是根。九句是見。次有七番",
    "T42n1828_24b:0865b22": "釋非處惡作等。後有五番。釋後暴惡戒等。第",
    "T42n1828_24b:0865b23": "三解惡支。第四解愚戇煩惱熾盛。第五宿世",
    "T42n1828_24b:0865b24": "資糧其力薄弱。並文相可知。與此相違已下。",
    "T42n1828_24b:0865b25": "翻前即解五順學法成就。如是隨順法者。復",
    "T42n1828_24b:0865b26": "有五法防戒蘊也。第六解能寂靜。初標列五",
    "T42n1828_24b:0865b27": "種。後次第別解。先略後廣。略解之中言六種",
    "T42n1828_24b:0865b28": "可愛樂法者。即六和敬。何等為斷。謂諸人天",
    "T42n1828_24b:0865b29": "所有四輪者。謂於人天中皆有四輪摧於八",
    "T42n1828_24b:0865c01": "難。後文當說。當知。此中已下。第二廣解中即",
    "T42n1828_24b:0865c02": "分為五。初解易可共住。言由依身等於同梵",
    "T42n1828_24b:0865c03": "行現行非愛者此三業乖反。將解六和先解",
    "T42n1828_24b:0865c04": "不和。又於僧祇共有財物不平受用者。明施",
    "T42n1828_24b:0865c05": "不同。又有戒見等者。明戒見不同。與此相違",
    "T42n1828_24b:0865c06": "下。順顯六和。第一立三者。即三業。第二立四",
    "T42n1828_24b:0865c07": "者。施同也。第三立五六者。同戒見也。又於此",
    "T42n1828_24b:0865c08": "中乃至若慈善友者。三業同也。立第四者。施",
    "T42n1828_24b:0865c09": "同也。若物令乃至是名平等受用者。受用",
    "T42n1828_24b:0865c10": "同也。聖所受戒下。解戒因也。出世正見下。明",
    "T42n1828_24b:0865c11": "見因也。又由二相成可樂性等者。總解六和",
    "T42n1828_24b:0865c12": "是可樂法。一體彼六和有德可重荷彼六和",
    "T42n1828_24b:0865c13": "有恩而自慰意。謂由得六和自安安他故名",
    "T42n1828_24b:0865c14": "有恩也。又可樂性有二差別等者。由可樂故",
    "T42n1828_24b:0865c15": "未生令生已生增長。應知此中尊重增上乃",
    "T42n1828_24b:0865c16": "至財法二攝者。施同即是財攝。餘五種同即",
    "T42n1828_24b:0865c17": "是法攝。彼二增上已下。釋名差別。第二解",
    "T42n1828_24b:0865c18": "斷。即是四輪摧八難。五種妙好所住力處名",
    "T42n1828_24b:0865c19": "所圓滿者。應勘前文。景師云。於天人中皆有",
    "T42n1828_24b:0865c20": "善處。謂離三塗北欝單無想天。即離於五種",
    "T42n1828_24b:0865c21": "得妙好處。故名五種妙好所住方處名處圓",
    "T42n1828_24b:0865c22": "滿。亦可生於中國有五妙境名五種妙好所",
    "T42n1828_24b:0865c23": "住。正士善友下。明在人天皆值善人。謂佛菩",
    "T42n1828_24b:0865c24": "薩。由五種相自發正願下。明圓滿正願離世",
    "T42n1828_24b:0865c25": "智辨聽邪見之難。乃至樂斷樂修四種苾芻",
    "T42n1828_24b:0865c26": "愛取對治者。行四聖種也。又宿所作福已下。",
    "T42n1828_24b:0865c27": "明資糧圓滿離諸根不具等難。如是四種乃",
    "T42n1828_24b:0865c28": "至其車不轉者。如生人中亦言離三三塗無",
    "T42n1828_24b:0865c29": "想天長壽天等。何故妨生天亦言得離無想",
    "T42n1828_24b:0866a01": "天及三塗等處名處圓滿。餘之三輪值善人",
    "T42n1828_24b:0866a02": "自發正願。資糧圓滿人天通有。依此四種止",
    "T42n1828_24b:0866a03": "觀車輪方可轉也。第三解五斷支。應所得義",
    "T42n1828_24b:0866a04": "深生信解一。於師長前如實有顯二。身有",
    "T42n1828_24b:0866a05": "勇悍三。心有勇悍四。堪能領解等五。第四解",
    "T42n1828_24b:0866a06": "敬事有七句。景師云。又於最初下明敬佛。次",
    "T42n1828_24b:0866a07": "應敬事其所說法者。此第二敬法。次修習法",
    "T42n1828_24b:0866a08": "隨法行時者。第三敬僧。下敬三學行。即以為",
    "T42n1828_24b:0866a09": "三。足前為六。於時時下以財法出能敬事體。",
    "T42n1828_24b:0866a10": "次於靜慮下。第七敬事真諦漏盡涅槃。又由",
    "T42n1828_24b:0866a11": "三相應知敬事等。略說敬事為三。一體彼有",
    "T42n1828_24b:0866a12": "德起尊重。二隨所體悉以身等恭敬。第三復",
    "T42n1828_24b:0866a13": "設幡蓋供養。達師云。能宣說乃至法教一。次",
    "T42n1828_24b:0866a14": "應敬事其所說法二。以修習乃至學處三。次",
    "T42n1828_24b:0866a15": "應敬事至教授四。於時時間至同受用五。次",
    "T42n1828_24b:0866a16": "於靜慮修三摩地六。位從此無間乃至無有",
    "T42n1828_24b:0866a17": "放逸七。第五解滅靜。先次第解七毘尼。後四",
    "T42n1828_24b:0866a18": "諍四滅相對以辨。前中復有諸同梵行者至",
    "T42n1828_24b:0866a19": "便得除滅。是解第一現前毘尼也。有諸苾芻",
    "T42n1828_24b:0866a20": "見餘苾芻已下。明其第二憶念毘尼。復有苾",
    "T42n1828_24b:0866a21": "芻由顛狂故已下。明第三不癡毘尼。復有苾",
    "T42n1828_24b:0866a22": "芻於眾僧中下。第四自言毘尼。者異住處眾",
    "T42n1828_24b:0866a23": "多苾芻下。第五多人語毘尼。復有苾芻既犯",
    "T42n1828_24b:0866a24": "罪已下。明第六處所。有多苾芻互相舉罪下。",
    "T42n1828_24b:0866a25": "明第七草覆地毘尼。如是諍事略有四種已",
    "T42n1828_24b:0866a26": "下。第二四諍相滅相對以辨。述有二義。一",
    "T42n1828_24b:0866a27": "義云。此中四諦即是律中所明言諍等四也。",
    "T42n1828_24b:0866a28": "依智首律師。述四分疏云。藥病相治有其兩",
    "T42n1828_24b:0866a29": "番。謂初四毘尼擬滅四諍中下二品藥自作",
    "T42n1828_24b:0866b01": "一番。第二下三毘尼擬滅四諍上藥復作一",
    "T42n1828_24b:0866b02": "番。前品中現前是眾藥之本理宜先明。言諍",
    "T42n1828_24b:0866b03": "是四中之始故亦先明。現前擬滅言諍中下",
    "T42n1828_24b:0866b04": "二品藥。不覓諍第二。是以次明憶念不癡滅",
    "T42n1828_24b:0866b05": "覓諍中下二品藥。犯諍據三。故次第四自言",
    "T42n1828_24b:0866b06": "毘尼擬滅犯諍中下二品藥。事諍通用。即以",
    "T42n1828_24b:0866b07": "此四擬滅事諍中下二品藥。次明第二。四諍",
    "T42n1828_24b:0866b08": "上品藥。言是四諍之始。言諍上品理宜先",
    "T42n1828_24b:0866b09": "滅。是以創明多人語比丘。覓諍據二。是以",
    "T42n1828_24b:0866b10": "次明罪處所擬滅覓諍上品藥。犯諍第三。是",
    "T42n1828_24b:0866b11": "以次列草覆地擬滅犯上品。還以此三擬滅",
    "T42n1828_24b:0866b12": "事諍上品。今此文中。一者他舉諍事者。謂他",
    "T42n1828_24b:0866b13": "舉時詳評是非彼此諍言。故名言諍。此即以",
    "T42n1828_24b:0866b14": "多人語及現前毘尼願出所犯定理除滅。故",
    "T42n1828_24b:0866b15": "云願出所犯除滅。二者互疑諍事者。三根覓",
    "T42n1828_24b:0866b16": "罪遂生其諍。故名覓諍。此即以罪處所及以",
    "T42n1828_24b:0866b17": "不癡徵其犯處。或以憶念便知清淨證彼不",
    "T42n1828_24b:0866b18": "犯。故云施與清淨除滅。三者自舉諍事者。自",
    "T42n1828_24b:0866b19": "評此犯而致紛紜。故名犯諍。此即以草覆地",
    "T42n1828_24b:0866b20": "及自言毘尼詳共詳定。有罪皆懺。故云許求",
    "T42n1828_24b:0866b21": "實性除滅。四者互舉諍事者。相舉悔過以諍",
    "T42n1828_24b:0866b22": "羯磨。故名事諍。此即相發露時通用七毘尼",
    "T42n1828_24b:0866b23": "以治。故云各各發露除滅也。第二義云。此",
    "T42n1828_24b:0866b24": "中四諍不可別配律中四諍。但判前七為四",
    "T42n1828_24b:0866b25": "句也。謂初四句若他舉諍事。即是現前憶念",
    "T42n1828_24b:0866b26": "不癡自言滅也。次一句名互擬諍事。即是多",
    "T42n1828_24b:0866b27": "人語滅也。次一句名自舉諍事。即是罪處所",
    "T42n1828_24b:0866b28": "滅也。後一句名互舉諍事。即是草覆地所滅。",
    "T42n1828_24b:0866b29": "後解為勝。",
    "T42n1828_24b:0866c01": "6 本母事序辯攝(二四下)第一百卷",
    "T42n1828_24b:0866c02": "自下第七解遍知中。開列五門。次第解釋。初",
    "T42n1828_24b:0866c03": "解事遍知。謂蘊等五事者。即蘊界處緣起處",
    "T42n1828_24b:0866c04": "非處也。次解罪遍知。中言等運者。有釋約一",
    "T42n1828_24b:0866c05": "約多眾生或約多時總犯名等運。平等運轉",
    "T42n1828_24b:0866c06": "俱犯故。更解。約人約時不定。罪相同故。名等",
    "T42n1828_24b:0866c07": "運。人時不定名別制立。名非等運。第三解",
    "T42n1828_24b:0866c08": "人遍知。如文可知。第四解引攝義利遍知中",
    "T42n1828_24b:0866c09": "言具五支。一者真實。二者能引義利。三者應",
    "T42n1828_24b:0866c10": "時。四者有伴。五者離破僧。第五解損惱遍知。",
    "T42n1828_24b:0866c11": "尋文可解。第八解信不信。先辨信。後反顯不",
    "T42n1828_24b:0866c12": "信。前中開列五門次第解釋。前之四文。尋聲",
    "T42n1828_24b:0866c13": "聞地。第五文中。六諍根者。準下文想。一忿",
    "T42n1828_24b:0866c14": "恨。二覆憍慢。三貪欲或誑諂。四無慚愧故犯",
    "T42n1828_24b:0866c15": "戒。五散亂或惛沈。六掉舉或惡慧。若依摩夷",
    "T42n1828_24b:0866c16": "說諍根本有六。一瞋恚。二惱害。三初偽。四慳",
    "T42n1828_24b:0866c17": "嫉。五見取。六邊邪二見。第九解五力。如文可",
    "T42n1828_24b:0866c18": "解。第十解五人品類差別。即是頌中等字門",
    "T42n1828_24b:0866c19": "初復次也。第十一解三種邪行。是等字中第",
    "T42n1828_24b:0866c20": "二復次也。本母事序辨攝者。上來已辨。經",
    "T42n1828_24b:0866c21": "律二藏種種分別摩咀理迦。次辨阿毘達磨分",
    "T42n1828_24b:0866c22": "別法相摩咀理迦。由依法相問答分別。種種",
    "T42n1828_24b:0866c23": "文義因之出現。故名本母。或對法藏能生餘",
    "T42n1828_24b:0866c24": "二藏之要義。故名本母事。先標名序。後釋名",
    "T42n1828_24b:0866c25": "辨。由此序辨總攝一切諸法相故名攝。或",
    "T42n1828_24b:0866c26": "此文中能攝序辨之義故名序辨攝。文中。",
    "T42n1828_24b:0866c27": "初結前問後。次釋。後結釋中。初總標綱要以",
    "T42n1828_24b:0866c28": "為詳釋。二舉頌正釋。前中。謂若素呾纜摩咀",
    "T42n1828_24b:0866c29": "理迦若毘奈耶摩咀理迦總略名一摩咀理迦",
    "T42n1828_24b:0867a01": "等者。雖於經律二藏問答義別同有出生文",
    "T42n1828_24b:0867a02": "義道理。總略名一摩咀理迦。問曰。於前二",
    "T42n1828_24b:0867a03": "藏問答分別即收本母摩咀理迦已盡。云何",
    "T42n1828_24b:0867a04": "更說第三摩咀理迦耶。彌勒菩薩下自釋通",
    "T42n1828_24b:0867a05": "難。更無別摩咀理迦。然有略攝流轉還滅雜",
    "T42n1828_24b:0867a06": "染清淨雜說法故。我今復說分別法相摩咀",
    "T42n1828_24b:0867a07": "理迦。舉頌釋中有其二頌。前頌中。上半正辨",
    "T42n1828_24b:0867a08": "釋義方軌。下半正明序辨前後。長行中分",
    "T42n1828_24b:0867a09": "二。先釋上半。略由二相已下釋其下半。於中",
    "T42n1828_24b:0867a10": "有二番釋。初明淨事廣辨。後明略為五事廣",
    "T42n1828_24b:0867a11": "辯。前中。無明流轉雜染品事略舉二十二",
    "T42n1828_24b:0867a12": "種。言由別離欲善趣惡趣招引趣向有差別",
    "T42n1828_24b:0867a13": "故者。釋成十種。有義由別離欲界善趣有二",
    "T42n1828_24b:0867a14": "惡趣有二為五。業有招引通三復為一。界",
    "T42n1828_24b:0867a15": "中有趣向通下二二界後為一。添前為七。",
    "T42n1828_24b:0867a16": "通前三界為十。若四得自體事者。有得自體",
    "T42n1828_24b:0867a17": "自害得行他害不行。或他害得行自害不行。",
    "T42n1828_24b:0867a18": "俱得行。俱不行。若四法受事者。一有法受現",
    "T42n1828_24b:0867a19": "在受樂於當來世受苦異熟。二有法受現在",
    "T42n1828_24b:0867a20": "受苦於當來世受樂異熟。三有法受現在受",
    "T42n1828_24b:0867a21": "樂於當來受樂異熟。四者法受現在受苦於",
    "T42n1828_24b:0867a22": "當來世受苦異熟。還滅清淨品事列十九種",
    "T42n1828_24b:0867a23": "事。若七正法事者。景師云。謂知法知義知",
    "T42n1828_24b:0867a24": "時知量知眾知自知尊卑。泰師云。七正作意",
    "T42n1828_24b:0867a25": "事。須勘釋論。如是等事廣辨如前所說彼彼",
    "T42n1828_24b:0867a26": "地中者。本地分中說。及諸攝分應知甚相者。",
    "T42n1828_24b:0867a27": "攝釋攝異門攝事分中應知其相也。第二番",
    "T42n1828_24b:0867a28": "中。云何即依如是所略序事後當廣辨乃至",
    "T42n1828_24b:0867a29": "四品類差別等者。此四門中。前之三門指同",
    "T42n1828_24b:0867b01": "前說。唯解品類差別。復有八種下。次第別解",
    "T42n1828_24b:0867b02": "之。實有者。即依他性。因緣之法。實有無。果",
    "T42n1828_24b:0867b03": "假有者所謂擇滅是道果故不可說無然非實",
    "T42n1828_24b:0867b04": "有等者。大乘義中唯真如是實。三無為等但",
    "T42n1828_24b:0867b05": "假建立。其義可知。又由四種別無別故立異",
    "T42n1828_24b:0867b06": "不異性乃至四由時分別無別故者。此列四",
    "T42n1828_24b:0867b07": "名。若所因等諸法異相差別可得此異於餘",
    "T42n1828_24b:0867b08": "者。總釋四種別也。若無異相此前及後與現",
    "T42n1828_24b:0867b09": "無異者。總解四種中無別義也。下別解中。先",
    "T42n1828_24b:0867b10": "解第四時分別無別。言時分別者謂一切行",
    "T42n1828_24b:0867b11": "等。可知。由彼為種而此得生說為所因者。總",
    "T42n1828_24b:0867b12": "出所因。略不解別不別義。所依及作用亦爾。",
    "T42n1828_24b:0867b13": "言色界者乃至有十七地者。色界之中判地",
    "T42n1828_24b:0867b14": "多少其義不定。或說十六。初禪為二。以大",
    "T42n1828_24b:0867b15": "梵王與梵輔天處所同故。二禪三禪各三為",
    "T42n1828_24b:0867b16": "六。四禪亦八。謂福生福愛廣果及五淨居。以",
    "T42n1828_24b:0867b17": "無想天無別住處但於廣果天中別受無心報",
    "T42n1828_24b:0867b18": "為異。或說十七。謂大梵王雖同居梵輔而有",
    "T42n1828_24b:0867b19": "高臺上聳異餘梵輔。別立為一。故此論云謂",
    "T42n1828_24b:0867b20": "四靜慮并靜慮中間有十七地。或有經論於",
    "T42n1828_24b:0867b21": "廣果天開出無想。合梵王入梵輔。亦成十七。",
    "T42n1828_24b:0867b22": "或有二處皆開。故成十八。於現在世有剎那",
    "T42n1828_24b:0867b23": "現在有眾同分現在者。對過去生對未來生",
    "T42n1828_24b:0867b24": "說現。一身種類。總名眾同分現在。有相續未",
    "T42n1828_24b:0867b25": "滅現在者。即此一身前念後念相續未滅說",
    "T42n1828_24b:0867b26": "名現在。若依色法生起即於其處說有方所",
    "T42n1828_24b:0867b27": "等者。四蘊心法依色蘊起。隨其色處說有方",
    "T42n1828_24b:0867b28": "所。如說西方人心東方人心等。此由依色轉",
    "T42n1828_24b:0867b29": "相說名為方。非心自體據其處所說名方所。",
    "T42n1828_24b:0867c01": "諸色具二。故名方也。一依色轉。二據所。相續",
    "T42n1828_24b:0867c02": "有四。謂自他根境。前二是假。後二是實。次有",
    "T42n1828_24b:0867c03": "一頌列其六門。一聚。二相攝。三成就等。四自",
    "T42n1828_24b:0867c04": "性等。五因等。六廣說地等。長行釋中。初解聚",
    "T42n1828_24b:0867c05": "門。泰師等云。今依大乘若悔無間及續善根",
    "T42n1828_24b:0867c06": "後非邪定聚也。但以論主未悔無間未續善",
    "T42n1828_24b:0867c07": "根。故名邪定。應知已下。第二解相攝等。等取",
    "T42n1828_24b:0867c08": "相應也。或有一類已下。第三解成就等。等取",
    "T42n1828_24b:0867c09": "得捨等。又一切法一一自性下第四解自性",
    "T42n1828_24b:0867c10": "等。等取作用等。又非即此剎那自性與此剎",
    "T42n1828_24b:0867c11": "那自性為因。第五解因等。廣說地等嗢拕南",
    "T42n1828_24b:0867c12": "曰下。解第六門。有二頌列十八門。一諸地。",
    "T42n1828_24b:0867c13": "二諸依。三諦。四智。五加行。六三摩地。七根。",
    "T42n1828_24b:0867c14": "八道。九對治。十行。十一修習。十二有漏無漏",
    "T42n1828_24b:0867c15": "法。十三諸果。十四諸因。十五緣。十六立補特",
    "T42n1828_24b:0867c16": "迦羅。十七遍知。十八究竟。長行中言復有九",
    "T42n1828_24b:0867c17": "依乃至除第一有者。瑜伽一部唯此一文說",
    "T42n1828_24b:0867c18": "中間禪有無漏能盡諸漏。復有六種遍知。一",
    "T42n1828_24b:0867c19": "者不定地有漏諦智者。欲界苦集盡。立一遍",
    "T42n1828_24b:0867c20": "知。二者定地有漏遍知者。上二界苦集下惑",
    "T42n1828_24b:0867c21": "盡。又立一遍知。三者無漏無為諍遍知者。",
    "T42n1828_24b:0867c22": "三界滅下惑盡。總立一遍知。四者無漏有為",
    "T42n1828_24b:0867c23": "諦遍知者。三界道下惑盡。總立一遍知。五者",
    "T42n1828_24b:0867c24": "順下分結遍知。六者順上分結遍知者。可知",
    "T42n1828_24b:0867c25": "此隨義說不據實論。據實論者或唯有二。謂",
    "T42n1828_24b:0867c26": "入見道證觀真如持總斷三界四諦下惑合立",
    "T42n1828_24b:0867c27": "一遍知。此人得初果已伏九地修惑九品總",
    "T42n1828_24b:0867c28": "斷越證羅漢。又立第二一切結盡遍知。或唯",
    "T42n1828_24b:0867c29": "立四。謂入見道立一如前。於修道次第漸斷",
    "T42n1828_24b:0868a01": "三界修惑立三遍知。添前為四。若通疑實隨",
    "T42n1828_24b:0868a02": "義而說即有眾多。或說為二。如前所明。或說",
    "T42n1828_24b:0868a03": "為三。謂見道立一。修道立二謂下分結盡上",
    "T42n1828_24b:0868a04": "分結盡。或說有四。加色愛盡。或說有五。謂見",
    "T42n1828_24b:0868a05": "道中四如文。修道有一謂越證羅漢。或說有",
    "T42n1828_24b:0868a06": "六。如此文。或說有七。謂見道中四。修道中",
    "T42n1828_24b:0868a07": "三。或說有八。謂見道立六。修道立二除色愛",
    "T42n1828_24b:0868a08": "盡。或說有九。加色愛盡。如是略引已下。近結",
    "T42n1828_24b:0868a09": "本母事序辯攝。勸請諸學者準此覺餘。言遍",
    "T42n1828_24b:0868a10": "行一切摩咀理迦如攝釋分應知其相者。通",
    "T42n1828_24b:0868a11": "辨經律摩咀理迦指如攝釋分。如來法教數",
    "T42n1828_24b:0868a12": "無限量乃至應正覺了者。攝事分中分有三。",
    "T42n1828_24b:0868a13": "初結前生後。次正決擇。後結勸應了。此即第",
    "T42n1828_24b:0868a14": "三結勸也。或言總結一部也。",
    "T42n1828_24b:0868a15": "瑜伽論記卷第二十四之下終",
    "T42n1828_24b:0868a18": "跋瑜伽論記後",
    "T42n1828_24b:0868a20": "李唐遁倫大德。覃精瑜伽。撰此論記。前修之",
    "T42n1828_24b:0868a21": "美。獨造之蘊。集而大成者也。區區闒茸何須",
    "T42n1828_24b:0868a22": "讚一辭耶。然斯書存世僅僅可數。而祕名山",
    "T42n1828_24b:0868a23": "古剎。則轉罕傳而見者。予往者懇求。謄錄一",
    "T42n1828_24b:0868a24": "本。敬藏篋笥。但久歷年所。文字訛舛。非無憾",
    "T42n1828_24b:0868a25": "焉。後得稱慈心藏本者。三復校讎取正不少。",
    "T42n1828_24b:0868a26": "既而獨嘆。如斯法寶流行不廣何也。蓋以吾",
    "T42n1828_24b:0868a27": "輩自私與學者憚繕寫之艱也。遂興鄙懷圖",
    "T42n1828_24b:0868a28": "之印布。劂生側聞樂拭梨棗。於是不顧寡陋。",
    "T42n1828_24b:0868a29": "輒副國讀于字句傍。其所校正者。不敢妄刪",
    "T42n1828_24b:0868b01": "訂原文。標之格頂。稍可疑者圈之字傍。俟覽",
    "T42n1828_24b:0868b02": "者之采擇。豕渡蠧傷。猶有不安者。後君子幸",
    "T42n1828_24b:0868b03": "鑒定焉。",
    "T42n1828_24b:0868b04": "　　　享保癸丑季夏中澣沙門性威敬誌"
}