{
    "T38n1778_001:0562c17": "維摩經略疏卷第一小卷初",
    "T38n1778_001:0562c19": "天台沙門湛然略",
    "T38n1778_001:0562c20": "1 佛國品(一-二)釋佛國品之初",
    "T38n1778_001:0562c21": "1 維摩經略疏卷第一次明入文，大為五意：一、明經度不盡；二、略分",
    "T38n1778_001:0562c22": "文；三、辨佛國義；四、釋品；五、正入文。初意者，前",
    "T38n1778_001:0562c23": "後五譯不同，今釋什本。尋經文義，西土猶多。",
    "T38n1778_001:0562c24": "何以知之？如命十弟子，如是五百乃至八千，",
    "T38n1778_001:0562c25": "各辭不堪，不堪之言並不來此，推此而論經",
    "T38n1778_001:0562c26": "卷不少。又文殊入室傳如來旨，慇懃無量，兼",
    "T38n1778_001:0562c27": "八千菩薩各說入門，此諸言談何止半卷？爰",
    "T38n1778_001:0562c28": "至出室詣菴羅園，對揚如來辨佛國義，當時敷",
    "T38n1778_001:0562c29": "演高論往復，豈容止有數紙經文？意謂振旦",
    "T38n1778_001:0563a01": "生民神根狹劣，不堪具足讀誦受持，刪彼富",
    "T38n1778_001:0563a02": "文採其綱格流傳茲土，略存義焉。問：此經西",
    "T38n1778_001:0563a03": "土文言浩大，將不是《大論》明佛所說不思議",
    "T38n1778_001:0563a04": "經有十萬偈耶？答：有云即是。今謂不爾。《大論》",
    "T38n1778_001:0563a05": "所明不思議經，是《華嚴》別名。故論云「般若有",
    "T38n1778_001:0563a06": "二種，一共二乘說、二不共二乘說。不共說者，",
    "T38n1778_001:0563a07": "如不思議經。」故《華嚴》云「此經不入二乘人手」。",
    "T38n1778_001:0563a08": "共說者，即是《摩訶般若》及諸方等。問：《華嚴》豈",
    "T38n1778_001:0563a09": "得名不思議？此經一名不可思議解脫，何故反",
    "T38n1778_001:0563a10": "謂非耶？答：此經既有兩名，豈獨《華嚴》更無別",
    "T38n1778_001:0563a11": "稱？然細尋《大論》前後所引不思議經，悉是《華",
    "T38n1778_001:0563a12": "嚴》。如說謳舍那優婆夷為須達那菩薩說度",
    "T38n1778_001:0563a13": "眾生數量，乃是《華嚴》明善才入法界所聞之",
    "T38n1778_001:0563a14": "事；若引此經，即云「毘摩羅詰所說」。二、分文，為",
    "T38n1778_001:0563a15": "二：先出古今、次明一家。先明諸師者，什生及",
    "T38n1778_001:0563a16": "古諸師悉不開科段，直帖文解釋。而肇師云",
    "T38n1778_001:0563a17": "「始于淨土終法供養，其間所明雖殊，不思議",
    "T38n1778_001:0563a18": "一也。」是則寶積發問已前為序，〈囑累〉一品以",
    "T38n1778_001:0563a19": "為流通，其間並是正說也。次靈味小亮云「此",
    "T38n1778_001:0563a20": "經題既云淨名所說，從〈方便品〉皆是正說。」次",
    "T38n1778_001:0563a21": "開善師分為四：一、序，訖〈菩薩品〉；二、正，即室內",
    "T38n1778_001:0563a22": "六品；三、證成，即〈菩薩行〉、〈阿閦佛〉兩品；四、流通，",
    "T38n1778_001:0563a23": "即〈法供養〉、〈囑累〉兩品。若莊嚴、光宅，同用初四",
    "T38n1778_001:0563a24": "品為序，入室六品為正，後四品為流通。晚三",
    "T38n1778_001:0563a25": "論師亦同此釋。北地論師用〈佛國〉一品為序，",
    "T38n1778_001:0563a26": "〈方便品〉訖〈見阿閦佛品〉十一品為正，後兩品",
    "T38n1778_001:0563a27": "為流通。但古今不同互有分別，承習之者各",
    "T38n1778_001:0563a28": "有宗門。諸禪師見此分別多延紛諍，不開科",
    "T38n1778_001:0563a29": "節，但約觀門直明入道。次明今家者，若不開",
    "T38n1778_001:0563b01": "科段則不識起盡佛教承躡，若開科段執諍",
    "T38n1778_001:0563b02": "紛然於解脫之法橫生繫累；今尋經意趣傍",
    "T38n1778_001:0563b03": "經開科，而非固執。夫佛說法雖復殊源，而初",
    "T38n1778_001:0563b04": "中後善文必備矣。今約此三對序等三，仍為三",
    "T38n1778_001:0563b05": "意：一、正開經；二、約觀心；三、異眾家。一、正分經",
    "T38n1778_001:0563b06": "者，經無大小例有三段，謂序、正、流通。序者，大",
    "T38n1778_001:0563b07": "聖將欲說法，必先現瑞表發以為由藉。如欲",
    "T38n1778_001:0563b08": "說《大品》即放支節雜色之光，表欲說般若以",
    "T38n1778_001:0563b09": "導諸行；欲說《法華》放眉間光，表欲說中道實",
    "T38n1778_001:0563b10": "相；今經合蓋現土，表欲說佛國因果。既由藉",
    "T38n1778_001:0563b11": "不同，正表教門赴機有異，發起物情使咸信",
    "T38n1778_001:0563b12": "慕，歸宗有在，故曰序也。二、正說者，四眾覩瑞",
    "T38n1778_001:0563b13": "悉皆忻仰堪聞聖旨，大聖知時赴機設教。時",
    "T38n1778_001:0563b14": "眾聞經咸沾法利，故名正說也。三、流通者，流",
    "T38n1778_001:0563b15": "譬水之下霔，通則無滯無壅。如來大慈平等",
    "T38n1778_001:0563b16": "說法，非止但為現在，亦欲遠被正像末代有",
    "T38n1778_001:0563b17": "緣，使咸沾法潤。是則法水流霔無窮並沾斯",
    "T38n1778_001:0563b18": "澤，故名流通也。今開為三：一、從「如是我聞」訖",
    "T38n1778_001:0563b19": "七言偈，具通別二序。此於正說由藉義足，名",
    "T38n1778_001:0563b20": "為序分。二、從寶積請問佛國因果已去訖〈阿閦",
    "T38n1778_001:0563b21": "佛〉有十一品半，皆明不思議解脫佛國因果，",
    "T38n1778_001:0563b22": "皆是赴機之教，現在沾益，並為正說。三、從〈法",
    "T38n1778_001:0563b23": "供養〉訖〈囑累〉，明天帝發誓弘經，如來印可，勸",
    "T38n1778_001:0563b24": "發囑累宣通未來，使流傳不絕，此並囑流通",
    "T38n1778_001:0563b25": "也。問：此經題稱「維摩詰所說」，今何得從佛國",
    "T38n1778_001:0563b26": "為正？答：淨名承佛威神助佛揚化，化道有功，",
    "T38n1778_001:0563b27": "故從其受稱。譬如國王勅臣布政，布政有功",
    "T38n1778_001:0563b28": "而臣受賞，正命之主歸於國王，受功之名而",
    "T38n1778_001:0563b29": "臣受稱。不可謂臣受賞而臣為正，君垂正命",
    "T38n1778_001:0563c01": "而翻為傍。淨名得佛印定方乃為正，故名維",
    "T38n1778_001:0563c02": "摩詰所說經。二、約觀心者，即約三觀以為三分。",
    "T38n1778_001:0563c03": "二觀方便即是序義，得入中道即是正義，雙",
    "T38n1778_001:0563c04": "照二諦心心寂滅自然流入即流通義。三：簡異",
    "T38n1778_001:0563c05": "者，問：何不依什師及諸禪師不分科段？答：若",
    "T38n1778_001:0563c06": "論觀行，實不繁開。今欲令學者知文起盡，識",
    "T38n1778_001:0563c07": "聖善巧言不孤致必有承躡。若於文無壅，帖",
    "T38n1778_001:0563c08": "釋觀行轉覺分明。問：何不全用肇師注意？答：",
    "T38n1778_001:0563c09": "〈法供養〉屬正義，不然也。問：何不依靈味？答：〈佛國〉",
    "T38n1778_001:0563c10": "為序，義不應然。何者？佛為法王道王，三千有",
    "T38n1778_001:0563c11": "所宣說，豈非正也。但寶積所請、佛所酬答，赴",
    "T38n1778_001:0563c12": "此機緣明佛國因果，時眾聞經獲大小益，豈",
    "T38n1778_001:0563c13": "折為序？又且淨名助佛闡揚，正是獎成佛教，",
    "T38n1778_001:0563c14": "豈可弟子助說為正、大師說者翻為序乎？問：",
    "T38n1778_001:0563c15": "何不同開善？答：經無大小例有三段，何得此",
    "T38n1778_001:0563c16": "經獨開為四？問：何以不同莊嚴、光宅及三論",
    "T38n1778_001:0563c17": "師？答：〈佛國〉為序，其妨同前。又用〈菩薩行〉、〈阿閦",
    "T38n1778_001:0563c18": "佛〉以屬流通，恐此不然。何者？淨名掌擎大眾",
    "T38n1778_001:0563c19": "還菴羅園對佛印定，室內所說方得成經。又",
    "T38n1778_001:0563c20": "佛還對淨名辨佛國因果，撮經終始、宗旨分",
    "T38n1778_001:0563c21": "明，大眾蒙益過乎室內。此是正說，豈謂流通？",
    "T38n1778_001:0563c22": "問：何不依北地大乘師？答：〈佛國〉為序，其妨同",
    "T38n1778_001:0563c23": "前。三、釋佛國義者，此明長者子寶積問佛國",
    "T38n1778_001:0563c24": "因果，世尊具答。身子生疑，佛以神力現淨土",
    "T38n1778_001:0563c25": "相，時諸大眾得大乘益。還復穢土，求聲聞眾",
    "T38n1778_001:0563c26": "得小乘道。約此標名，故云佛國。此經既以佛",
    "T38n1778_001:0563c27": "國為宗，必須明識佛國之義，今略為八重：一",
    "T38n1778_001:0563c28": "總明佛國、二別明佛國、三明修佛國因、四明見",
    "T38n1778_001:0563c29": "佛國不同、五明往生、六明說教、七約觀心、八用",
    "T38n1778_001:0564a01": "佛國義通釋此經。一、總明佛國者，前說普集",
    "T38n1778_001:0564a02": "及諸方等多明正報，今因寶積厭蓋、如來合",
    "T38n1778_001:0564a03": "蓋現土，即表欲說依報。何者？正報既顯，須廣",
    "T38n1778_001:0564a04": "明依。如說王民，必須知土治正事業。言佛國",
    "T38n1778_001:0564a05": "者，佛所居域故名佛國。譬如王國，雖臣民共",
    "T38n1778_001:0564a06": "住，而從王受稱名某王國。今佛雖與有緣共",
    "T38n1778_001:0564a07": "居，而從佛受名名某佛國。佛身所依名為佛",
    "T38n1778_001:0564a08": "土，佛住界分名佛世界，佛所居止萬境不同",
    "T38n1778_001:0564a09": "亦名為剎。然國有事理，事即應身之域、理則",
    "T38n1778_001:0564a10": "極智所照之境。而至理虛寂，本無境智之殊，",
    "T38n1778_001:0564a11": "豈有能所之別？但以隨機應物說有真應，故",
    "T38n1778_001:0564a12": "明理事也。然非本無以垂迹，故有應形應土；",
    "T38n1778_001:0564a13": "非迹無以顯本，故引物同歸法身真國。故文",
    "T38n1778_001:0564a14": "云「雖知諸佛土永寂如空，而現種種清淨佛",
    "T38n1778_001:0564a15": "土」，則應同凡聖、現有封疆。凡聖果報高下殊",
    "T38n1778_001:0564a16": "別，所現淨穢亦復如是。故《瓔珞》云「起一切眾",
    "T38n1778_001:0564a17": "生應、一切國土應。」或有釋言：應國者是眾生",
    "T38n1778_001:0564a18": "集業所感，故文云「眾生之類是菩薩淨土」。聖",
    "T38n1778_001:0564a19": "人慈悲來此現生，故《法華》云「而生三果朽故",
    "T38n1778_001:0564a20": "火宅，為度眾生生老病死。」有云「諸佛法身猶",
    "T38n1778_001:0564a21": "如明鏡，一切色像悉現其中。」是則一切國土皆",
    "T38n1778_001:0564a22": "從法身本國應現，國由佛身故云佛國。故《法",
    "T38n1778_001:0564a23": "華》云「今此三界皆是我有，其中眾生悉是吾",
    "T38n1778_001:0564a24": "子。」今詳斯語，若云應國從法身現即是自生，",
    "T38n1778_001:0564a25": "若從眾生即是他生，眾生對佛即是共生，若",
    "T38n1778_001:0564a26": "離生離佛即是無因而有土也。皆墮性義，此",
    "T38n1778_001:0564a27": "即須破。當知國土若淨若穢皆不可說，有因",
    "T38n1778_001:0564a28": "緣故而可說者，悉檀赴機皆得說也。二、別明",
    "T38n1778_001:0564a29": "佛國者，諸佛利物差別之相無量無邊，今略",
    "T38n1778_001:0564b01": "為四：一、染淨國，凡聖共居；二、有餘，方便人住；",
    "T38n1778_001:0564b02": "三、果報，純法身居，即因陀羅網無障礙土也；",
    "T38n1778_001:0564b03": "四、常寂光，即妙覺所居也。前二是應，即應佛",
    "T38n1778_001:0564b04": "所居；第三亦應亦報，即報佛所居；後一但是",
    "T38n1778_001:0564b05": "真淨，非應非報，即法身所居。言染淨者，九道",
    "T38n1778_001:0564b06": "雜共。何者？六道鄙穢故名為染，三乘見真故",
    "T38n1778_001:0564b07": "名為淨。三六共居故名染淨，亦名凡聖同居",
    "T38n1778_001:0564b08": "國也。就染淨土，凡聖各二。凡居二者，一惡眾",
    "T38n1778_001:0564b09": "生，即四惡趣也；二善眾生，即人天也。聖居二",
    "T38n1778_001:0564b10": "者，一實二權。實聖者，四果及支佛，通教六地、",
    "T38n1778_001:0564b11": "別十住、圓十信後心，通惑雖斷，報身猶在。二",
    "T38n1778_001:0564b12": "權聖者，方便有餘三乘人，受偏真法性身，為",
    "T38n1778_001:0564b13": "利有緣願生同居；若實報及寂光法身大士",
    "T38n1778_001:0564b14": "及妙覺佛，為利有緣應生同居，皆是權也。是",
    "T38n1778_001:0564b15": "等聖人與凡共住，故云凡聖同居。四惡趣共",
    "T38n1778_001:0564b16": "住，故云穢土。二、明同居淨土者，無量壽國雖",
    "T38n1778_001:0564b17": "果報殊勝難可比喻，然亦染淨凡聖同居。何",
    "T38n1778_001:0564b18": "者？雖無四趣，而有人天。何以知之？生彼土者",
    "T38n1778_001:0564b19": "未必悉是得道之人，故經云「犯重罪者，臨終",
    "T38n1778_001:0564b20": "之時懺悔念佛，業障便轉，即得往生。」若但聖",
    "T38n1778_001:0564b21": "生，凡夫何得願生彼土？故知雖具惑染，願力持",
    "T38n1778_001:0564b22": "心亦得居也。聖生權實，類前可知。但以無四",
    "T38n1778_001:0564b23": "惡趣，故名為淨。舉此往類。同居之國優劣非",
    "T38n1778_001:0564b24": "一，雖復穢淨多種，如《法華經》授弟子記所住",
    "T38n1778_001:0564b25": "國土，束而明之，並屬凡聖同居土也。問：染淨",
    "T38n1778_001:0564b26": "國名出何經論？答：《思益論》云「日月光佛命梵",
    "T38n1778_001:0564b27": "天來此土云：『汝當用十法遊彼世界，娑婆之",
    "T38n1778_001:0564b28": "土名染淨世界。』」染即是凡，淨即是聖。問：穢土",
    "T38n1778_001:0564b29": "十惡所感四趣依正皆穢可然，但十善果淨",
    "T38n1778_001:0564c01": "土因同，何得依正頓殊別耶？答：二處修因善",
    "T38n1778_001:0564c02": "名雖同，淨土修善精微勝故，故彼凡聖所得",
    "T38n1778_001:0564c03": "依正不同穢土。二、明有餘土者，二乘、三種菩",
    "T38n1778_001:0564c04": "薩證方便道之所居也。何者？若修二觀斷通惑",
    "T38n1778_001:0564c05": "盡，恒沙別惑無明未斷，捨分段身而生界外",
    "T38n1778_001:0564c06": "受法性身，即有變易所居之土，名為有餘，亦",
    "T38n1778_001:0564c07": "名方便，方便行人之所居也。故《攝大乘》七種",
    "T38n1778_001:0564c08": "生死，此即第四方便生死。問：有餘國名出何",
    "T38n1778_001:0564c09": "經論？答：《法華》云「我於餘國作佛，更有異名。是",
    "T38n1778_001:0564c10": "人雖生滅度之想，而於彼土求佛智慧。」即其",
    "T38n1778_001:0564c11": "義也。《大論》云「二乘入滅，雖不生三界，界外有淨",
    "T38n1778_001:0564c12": "土，於彼受法性之身。」三、明果報土者，即因陀",
    "T38n1778_001:0564c13": "羅網是。華藏世界純諸法身菩薩所居，以其",
    "T38n1778_001:0564c14": "觀一實諦，破無明、顯法性，得真實果報，而無",
    "T38n1778_001:0564c15": "明未盡，潤無漏業受法性報身。報身所居依",
    "T38n1778_001:0564c16": "報淨國，名果報國也。以觀實相發真無漏所",
    "T38n1778_001:0564c17": "得果報，故名為實。修因無定色心無礙，亦名",
    "T38n1778_001:0564c18": "實報無障礙土。言無障礙者，謂一世界攝一",
    "T38n1778_001:0564c19": "切世界，一切世界亦如是，此名世界海，亦名",
    "T38n1778_001:0564c20": "世界無盡藏。別教初地入此世界，有七種淨",
    "T38n1778_001:0564c21": "義：一、同體淨，如一即一切、一切即一。二、自在",
    "T38n1778_001:0564c22": "淨，一切國土平等清淨。三莊嚴淨，一切佛土",
    "T38n1778_001:0564c23": "神通莊嚴。四、受用淨，離一切惑，成清淨道。五、",
    "T38n1778_001:0564c24": "住處淨，大智眾生悉滿其處。六、因淨，入佛土",
    "T38n1778_001:0564c25": "妙平等境界。七、果淨，隨物所宜而為示現。前",
    "T38n1778_001:0564c26": "五是體滿，有體相用；六是因圓；七是果滿。初",
    "T38n1778_001:0564c27": "住生彼，悉成就此七淨義。問：出何經論？答：《仁",
    "T38n1778_001:0564c28": "王》云「三賢十聖住果報」，當知即是果報為土",
    "T38n1778_001:0564c29": "也。《法華》云「娑婆世界坦然平正，其諸菩薩咸",
    "T38n1778_001:0565a01": "處其中。」《大論》云「法性身佛為法身菩薩說法，",
    "T38n1778_001:0565a02": "其國無聲聞支佛之名。」《華嚴》明因陀羅網世",
    "T38n1778_001:0565a03": "界，《攝大乘》明華王世界，皆明果報土無障礙",
    "T38n1778_001:0565a04": "相。四、明寂光土者，妙覺極智所照如如法界",
    "T38n1778_001:0565a05": "之理，名之為國。但大乘法性即是真寂智性，",
    "T38n1778_001:0565a06": "不同二乘偏真之理，故《涅槃》云「第一義空名",
    "T38n1778_001:0565a07": "為智慧」，此經云「若知無明性即是明」，如此皆",
    "T38n1778_001:0565a08": "是常寂光義。不思議極智所居，故云寂光，亦",
    "T38n1778_001:0565a09": "名法性土。但真如佛性非身非土而說身土，",
    "T38n1778_001:0565a10": "離身無土、離土無身。其名土者，一法、二義。故《金",
    "T38n1778_001:0565a11": "剛般若論》云「智集唯識通，如是取淨土，非形",
    "T38n1778_001:0565a12": "第一體，非莊嚴莊嚴。」問：出何經論？答：《仁王》云",
    "T38n1778_001:0565a13": "「唯佛一人居淨土」。此經云「心淨則佛土淨」，心淨",
    "T38n1778_001:0565a14": "之極極於佛也。《普賢觀》云「釋迦牟尼名毘盧",
    "T38n1778_001:0565a15": "遮那遍一切處，其佛住處名常寂光。」問：經論",
    "T38n1778_001:0565a16": "散明可如向說，不見四土一處出之。答：經論",
    "T38n1778_001:0565a17": "度此本自不多，尋讀之者又不備悉，四土共",
    "T38n1778_001:0565a18": "出何必無文？正如此經答長者子，即是其意。",
    "T38n1778_001:0565a19": "文云「隨所化眾生而取佛土，隨所調伏眾生",
    "T38n1778_001:0565a20": "而取佛土，隨諸眾生應以何國入佛智慧，隨",
    "T38n1778_001:0565a21": "諸眾生應以何國起菩薩根。」若對四土，宛然",
    "T38n1778_001:0565a22": "相似。名目既異，佛意難量。在下對文，別當解",
    "T38n1778_001:0565a23": "釋。問：此經未明開權顯實，何得明二乘生有",
    "T38n1778_001:0565a24": "餘土？答：經云「佛以一音演說法，眾生隨類各",
    "T38n1778_001:0565a25": "得解。」何妨二乘通教菩薩並得橫解，別圓兩",
    "T38n1778_001:0565a26": "教橫竪無礙？問：《華嚴》明十種佛土，此四攝盡",
    "T38n1778_001:0565a27": "以不？答：何但攝十。乃至有人言，經明二十七",
    "T38n1778_001:0565a28": "品佛土，無量壽土止是第六。見文對四，攝無",
    "T38n1778_001:0565a29": "不盡。問：若爾，何不依十及二十七？答：一往有文",
    "T38n1778_001:0565b01": "欲對四教，厝意難見。三、明修佛國因者，此經",
    "T38n1778_001:0565b02": "非但約正報果明依報國，亦約正因明於依",
    "T38n1778_001:0565b03": "因。依因者即佛國因，故佛答寶積橫約十七",
    "T38n1778_001:0565b04": "正因以明依因，竪約十三正因以明依因。國",
    "T38n1778_001:0565b05": "既有四，須明四因。一往明四教菩薩願行之",
    "T38n1778_001:0565b06": "因感四佛果，依因感於四土。子細窮覈非無",
    "T38n1778_001:0565b07": "小妨，今還約四義分別：一者菩薩修三權一實",
    "T38n1778_001:0565b08": "願行之因成就眾生，若四種眾生未斷界內",
    "T38n1778_001:0565b09": "緣集、若斷未盡，菩薩界內成佛之時，四種眾",
    "T38n1778_001:0565b10": "生來生同居之土，修於四種願行之因。二者",
    "T38n1778_001:0565b11": "菩薩修於權實四行成四眾生，四種眾生方",
    "T38n1778_001:0565b12": "便觀成界內結盡，菩薩於有餘土成佛之時，",
    "T38n1778_001:0565b13": "四種眾生同生其國，修於別圓兩教之因。三",
    "T38n1778_001:0565b14": "者菩薩修於別圓教願行之因，成就二種眾",
    "T38n1778_001:0565b15": "生，二種眾生能斷無明，菩薩報國成佛之時，",
    "T38n1778_001:0565b16": "別圓眾生成於實相無漏之因，來生其國，同",
    "T38n1778_001:0565b17": "修圓因。四者修於圓斷願行之因，因極果滿",
    "T38n1778_001:0565b18": "成妙覺位居常寂光，稟圓眾生若修圓因願",
    "T38n1778_001:0565b19": "行圓極，亦栖寂光。十方諸佛湛若虛空無有",
    "T38n1778_001:0565b20": "增減，為成眾生起四土因，引四眾生同栖佛",
    "T38n1778_001:0565b21": "國，修願行因成菩提果，同居寂光盡未來際。",
    "T38n1778_001:0565b22": "如《法華．壽量品》之所明也。四、明見佛國不同",
    "T38n1778_001:0565b23": "者，此經云「譬如諸天共寶器食，隨其福德飯",
    "T38n1778_001:0565b24": "色有異。」至論佛土皆如虛空，豈有不同之見",
    "T38n1778_001:0565b25": "耶？若不見相而可見者，具有十番；下釋飯色",
    "T38n1778_001:0565b26": "當分別也。問：經言「諸天同寶器食，隨其福德",
    "T38n1778_001:0565b27": "飯色有異」，此為是一質異見、異質一見？答：應",
    "T38n1778_001:0565b28": "作四句。一、異質異見，如娑婆、極樂，此土見穢、",
    "T38n1778_001:0565b29": "彼土見淨。二、異質一見，如娑婆、極樂垢淨質",
    "T38n1778_001:0565c01": "異，別圓菩薩用天眼見，但一有餘。三、一質異",
    "T38n1778_001:0565c02": "見，如身子、螺髻所見，於一有餘見同居土淨",
    "T38n1778_001:0565c03": "穢之異。四、一質一見，謂羅漢支佛三種意生。",
    "T38n1778_001:0565c04": "此五種人，界內結盡同生有餘，所見無異。問：",
    "T38n1778_001:0565c05": "那約有餘明一質耶？答：三乘同以無言說道",
    "T38n1778_001:0565c06": "發真無漏，所感國土一法相同，故言一也。問：",
    "T38n1778_001:0565c07": "此經「譬如諸天同寶器食，見飯色異」，為是無",
    "T38n1778_001:0565c08": "障礙色有障礙見、有障礙色有障礙見而有",
    "T38n1778_001:0565c09": "異耶？答：應作四句。一有障礙色有障礙見，即",
    "T38n1778_001:0565c10": "染淨有餘兩土不同。二有障礙色無障礙見，",
    "T38n1778_001:0565c11": "即法身菩薩無礙天眼見染淨有餘悉無障",
    "T38n1778_001:0565c12": "礙。三無障礙色有障礙見，即因陀羅網染淨",
    "T38n1778_001:0565c13": "有餘二種眾生見有障礙。四無障礙色無障礙",
    "T38n1778_001:0565c14": "見，即三賢十聖住果報土見無障礙也。問：此",
    "T38n1778_001:0565c15": "經言「同寶器食見飯色異」，為有質見異、無質",
    "T38n1778_001:0565c16": "見異？答：亦應四句。一染淨有餘實報悉是有",
    "T38n1778_001:0565c17": "質見異。二有質礙色見無質礙，即是菩薩依",
    "T38n1778_001:0565c18": "佛慧見三土皆寂光也。三無質礙色見有質",
    "T38n1778_001:0565c19": "礙，即三土眾生於常寂光見有異質。四無質",
    "T38n1778_001:0565c20": "礙色見無質礙，即是諸佛心淨土淨，見於如",
    "T38n1778_001:0565c21": "如平等法界常寂光土。無形無質，略出十二不",
    "T38n1778_001:0565c22": "同，委推無量。雖有無量，皆如虛空，故淨名空",
    "T38n1778_001:0565c23": "室表十方佛土悉皆空也。五、明往生者，為二：",
    "T38n1778_001:0565c24": "一總、二別。一、總約四土明往來者，亦云來生，",
    "T38n1778_001:0565c25": "具如《大品》。從此至彼名為往生，從彼來此名",
    "T38n1778_001:0565c26": "為來生。二土亦然，但橫竪異耳。常寂光土絕",
    "T38n1778_001:0565c27": "於生名，無往來也。應來三土，無應往也。二、別",
    "T38n1778_001:0565c28": "約四土明往生者，為四：一、染淨土明往生者，有",
    "T38n1778_001:0565c29": "穢有淨。若穢土受生，以見思惑，惑潤惡業生",
    "T38n1778_001:0566a01": "四惡趣、惑潤善業則生人天。若明三乘聖人",
    "T38n1778_001:0566a02": "往生，初果斷見，未斷欲思，九品潤生，人天七",
    "T38n1778_001:0566a03": "反。二果三品潤生，欲一往來。三果二界思推",
    "T38n1778_001:0566a04": "惑潤往生二界；通六地來及別十住并圓五",
    "T38n1778_001:0566a05": "品乃至入信，通惑未盡並類三界，可知皆是",
    "T38n1778_001:0566a06": "實來生同居土。若權來生者，三乘聖人界內",
    "T38n1778_001:0566a07": "惑盡，或從方便土願來，或從果報寂光應來。",
    "T38n1778_001:0566a08": "次明淨土凡夫實生者無四惡趣，但以見思",
    "T38n1778_001:0566a09": "潤善來生人天。聖權實生，類前可知。二、有餘",
    "T38n1778_001:0566a10": "土往生者，三藏二乘、通教三乘、別教十行、圓",
    "T38n1778_001:0566a11": "信後心，長別三界皆實往生。故《勝鬘》云「變",
    "T38n1778_001:0566a12": "易生死者，二乘及大力菩薩三種意生所不能",
    "T38n1778_001:0566a13": "斷」，故生有餘受法性身。問：何等是三種意生",
    "T38n1778_001:0566a14": "身？答：一、三昧正受。此恐是通教同入真空寂",
    "T38n1778_001:0566a15": "定之樂，故《涅槃》云「聲聞定力多，故不見佛性。」",
    "T38n1778_001:0566a16": "二、覺法自性。此恐是別教菩薩，雖證偏真而",
    "T38n1778_001:0566a17": "覺知有中道法性。三、無作。此恐是圓教菩",
    "T38n1778_001:0566a18": "薩觀於中道無作四諦，圓伏無明。皆言意者，",
    "T38n1778_001:0566a19": "未發真修猶是作意，無明為緣、無漏業為因，",
    "T38n1778_001:0566a20": "即此彼土受法性身。問：如《楞伽》明三種意生，",
    "T38n1778_001:0566a21": "悉是十地應生報土。那云有餘？答：約別十地",
    "T38n1778_001:0566a22": "判三意生，即生報土。約通十地判，正與向解",
    "T38n1778_001:0566a23": "三教菩薩界內惑盡則同生有餘意同。若實",
    "T38n1778_001:0566a24": "報、寂光，破無明顯法身，則應生有餘。三、果報",
    "T38n1778_001:0566a25": "土明來生者，若於同居、有餘侵除無明，別圓",
    "T38n1778_001:0566a26": "地住皆得往生。四、常寂光土，若究竟寂光即",
    "T38n1778_001:0566a27": "是不生，不生豈為往來生也？若分明寂光，下",
    "T38n1778_001:0566a28": "寂滅忍十地二生，中寂滅忍等覺一生。或",
    "T38n1778_001:0566a29": "云圓教初住分破無明，見佛性理亦得分生，",
    "T38n1778_001:0566b01": "乃至等覺皆有此義，但有無明變易生死果",
    "T38n1778_001:0566b02": "報所拘，故云住果報也。妙覺永盡，故言一人",
    "T38n1778_001:0566b03": "居淨土。前四十一地若約果報名生果報，若",
    "T38n1778_001:0566b04": "分見真理名常寂光。問：分段同居要見思盡",
    "T38n1778_001:0566b05": "捨身方生有餘，有餘亦應別見思盡捨變易",
    "T38n1778_001:0566b06": "身方生報土耶？答：不然。分段質礙煩惱雖盡，",
    "T38n1778_001:0566b07": "必須捨報。若有餘土，隨破別惑，因移果易即",
    "T38n1778_001:0566b08": "名實報。問：實報受生寂光生不？答：既云常寂，",
    "T38n1778_001:0566b09": "豈得受生？生即流動，何名常寂？問：上何得云",
    "T38n1778_001:0566b10": "生常寂光？答：若果報土有邊論生，發慧見真",
    "T38n1778_001:0566b11": "真即不生，即是不生生也。問：若不生生，亦應",
    "T38n1778_001:0566b12": "云不常常。答：亦如所並。何者？究竟常寂不生",
    "T38n1778_001:0566b13": "不生，四十一地分居常寂即不生生、不常常",
    "T38n1778_001:0566b14": "也。六、明四土說教不同，即為四：一、染淨土說",
    "T38n1778_001:0566b15": "教不同者，凡聖同居既有淨穢，穢者五濁障",
    "T38n1778_001:0566b16": "重而根有利鈍，利感頓教，譬如日出前照高",
    "T38n1778_001:0566b17": "山；鈍根障重，即開三藏、方等、大品方便調伏，",
    "T38n1778_001:0566b18": "於法華、涅槃始聞圓教，見於佛性開祕密藏。",
    "T38n1778_001:0566b19": "淨者，如華光土，雖非惡世，願說三乘，此亦得",
    "T38n1778_001:0566b20": "有頓漸之教。問：淨土亦得開漸教者，香積菩",
    "T38n1778_001:0566b21": "薩何故驚怪？答：本願說故。二、有餘土說教不",
    "T38n1778_001:0566b22": "同者，斷通結盡皆得往生，不無利鈍。藏通二",
    "T38n1778_001:0566b23": "乘皆鈍，故《大論》明羅漢法性身鈍，以於佛道",
    "T38n1778_001:0566b24": "而紆迴故。通別圓教迭判利鈍可知，如來於",
    "T38n1778_001:0566b25": "彼但說一乘，雖無開三，而於一乘不無權別",
    "T38n1778_001:0566b26": "赴兩機緣。若明開顯，雖無藏通而開別權顯",
    "T38n1778_001:0566b27": "圓之實，故《法華》明羅漢生彼求佛智慧，得聞",
    "T38n1778_001:0566b28": "是經，唯以佛乘而得滅度。三、明果報土說教",
    "T38n1778_001:0566b29": "不同者，既皆破無明，其往生者同一根性，行",
    "T38n1778_001:0566c01": "大直道無復紆迴，佛於彼土但說一圓也。四、",
    "T38n1778_001:0566c02": "常寂光國說教不同者，若究竟寂光，無說無",
    "T38n1778_001:0566c03": "示而言說者，法身無緣冥資一切，無說而說",
    "T38n1778_001:0566c04": "即是法身說法。若約果報明常寂光，分別二",
    "T38n1778_001:0566c05": "種說法不同者，說無作四諦即果報土，說一",
    "T38n1778_001:0566c06": "實諦即常寂光。下兩土類此可知。七、約觀心",
    "T38n1778_001:0566c07": "明四國者，心性本來畢竟空寂，而眾生多顛",
    "T38n1778_001:0566c08": "倒少不顛倒，無明因緣而起善惡，即所生法",
    "T38n1778_001:0566c09": "即空即假即中。中是因緣善惡之境，即凡聖",
    "T38n1778_001:0566c10": "同居。何者？所觀善惡即淨穢土。了因緣虛假",
    "T38n1778_001:0566c11": "折體入空，空境即是有餘土也。知空非空不",
    "T38n1778_001:0566c12": "以為證，知中非因非果而因而果，若了因果無",
    "T38n1778_001:0566c13": "障礙者，即是果報無障礙土。雖復空假入出",
    "T38n1778_001:0566c14": "之殊，而無明心源即是佛性，若知無明性即",
    "T38n1778_001:0566c15": "是明，即常寂光。故文云「隨其心淨即佛土淨」，",
    "T38n1778_001:0566c16": "《大集》云「欲淨佛國，當淨汝心」，《華嚴》云「無量諸",
    "T38n1778_001:0566c17": "世界，悉從心緣起。一切諸法界，皆入一毛道」。",
    "T38n1778_001:0566c18": "八、用佛國義釋此經者，為三：一、通序分；二、通",
    "T38n1778_001:0566c19": "正說；三、釋流通。一、通序分者，合蓋現土，此瑞",
    "T38n1778_001:0566c20": "正表欲說佛國，故寶積述歎云「今奉世尊此",
    "T38n1778_001:0566c21": "微蓋，於中現我三千界。」寶積深知欲說淨土，",
    "T38n1778_001:0566c22": "故稱歎竟即問佛國因果，敘述現瑞正意，表",
    "T38n1778_001:0566c23": "於欲說佛國。二、通正說者，為三：一室外、二室",
    "T38n1778_001:0566c24": "內、三出室。一通室外者，有三品半文。寶積請",
    "T38n1778_001:0566c25": "說佛國因果，如來具答，故足指案地現於淨",
    "T38n1778_001:0566c26": "土，令諸眾生得大乘益；復土如故，求聲聞人",
    "T38n1778_001:0566c27": "得小乘益。若迷佛國依報之義，豈識此品之",
    "T38n1778_001:0566c28": "玄旨也。次通〈方便品〉者，為國王長者說折體",
    "T38n1778_001:0566c29": "兩觀，勸求佛果正因。若成依因，則具界內，結",
    "T38n1778_001:0567a01": "業未斷生同居淨，結業若斷即生有餘，若成",
    "T38n1778_001:0567a02": "佛時則二種眾生來生其國。次通〈弟子品〉，訶",
    "T38n1778_001:0567a03": "諸聲聞，意在令斷界外緣集，若至法華進斷",
    "T38n1778_001:0567a04": "別惑生果報土，後成佛時三種眾生來生其",
    "T38n1778_001:0567a05": "國。次通〈菩薩品〉，呵諸菩薩令斷無明則生寂",
    "T38n1778_001:0567a06": "光，後成妙覺之時一種眾生來生其國。二、通室",
    "T38n1778_001:0567a07": "內六品者，文殊問疾入毘耶離，淨名即現空",
    "T38n1778_001:0567a08": "室，云十方諸佛國土皆空，故現室空也。此豈",
    "T38n1778_001:0567a09": "非正表顯佛國義，扶成如來說佛國也。次通",
    "T38n1778_001:0567a10": "〈不思議品〉，現須彌入芥等不思議事，皆顯佛",
    "T38n1778_001:0567a11": "國依報自在。次通〈觀眾生品〉，天女住室十有",
    "T38n1778_001:0567a12": "二年，即同淨名在常寂國，正是助顯佛國之",
    "T38n1778_001:0567a13": "義，故云「十方佛土常現此室」。次通〈佛道品〉，行",
    "T38n1778_001:0567a14": "於非道通達佛道，即是於不淨國顯現淨國。",
    "T38n1778_001:0567a15": "故偈云「雖知諸佛國，及與眾生空，而常修淨",
    "T38n1778_001:0567a16": "土，教化諸群生。」次通〈入不二法門品〉，諸大菩",
    "T38n1778_001:0567a17": "薩各說入門，欲破前二土無明，入果報土住",
    "T38n1778_001:0567a18": "常寂光。次通〈香積品〉，此室現眾香之淨國對",
    "T38n1778_001:0567a19": "娑婆之穢土，即是證成室內五品扶成佛說淨",
    "T38n1778_001:0567a20": "穢兩國。三、通出室兩品者，〈菩薩行品〉淨名掌",
    "T38n1778_001:0567a21": "擎大眾還菴羅園，佛對阿難說種種土，復宗",
    "T38n1778_001:0567a22": "明義。若不精解，此品經文何由可別？次通〈阿",
    "T38n1778_001:0567a23": "閦佛品〉，即是室外現土證成如來說種種土。",
    "T38n1778_001:0567a24": "其義分明，聞經得道倍於前也。三、用佛國釋",
    "T38n1778_001:0567a25": "流通兩品者，〈法供養品〉天帝發誓弘經，如來",
    "T38n1778_001:0567a26": "印可，正為流通不思議解脫之體、佛國因果",
    "T38n1778_001:0567a27": "之宗。〈囑累品〉付囑彌勒及阿難等，流通不思",
    "T38n1778_001:0567a28": "議解脫法門及上所明佛國因果，使不斷絕。",
    "T38n1778_001:0567a29": "四、釋品者，品以品類為義，義類同者聚為一",
    "T38n1778_001:0567b01": "段，故稱品也。但此品題應云序品，言佛國者",
    "T38n1778_001:0567b02": "從正當名。問：既有序正，何得用正以標初品？",
    "T38n1778_001:0567b03": "答：此問非也。設用序當名，復應問云何不用",
    "T38n1778_001:0567b04": "正？今解：不無其例。如《摩訶般若》初半品是序，",
    "T38n1778_001:0567b05": "從「告舍利弗」後半品是正，而用序標品復有",
    "T38n1778_001:0567b06": "何妨？若不許此經序受正名者，亦應不許彼",
    "T38n1778_001:0567b07": "經正用序標品也。問：若爾，定應用序標題。答：",
    "T38n1778_001:0567b08": "《金光明》序正同品亦應為妨。此既晚人安品",
    "T38n1778_001:0567b09": "厝意不同，非佛所制亦非阿難，不足定執。此",
    "T38n1778_001:0567b10": "經雖不標序品為初，而序義宛然。事須玄釋。",
    "T38n1778_001:0567b11": "序義眾多略用三意：一略釋序、二明通別、三",
    "T38n1778_001:0567b12": "約觀心。一、略釋者，有三義：一以次序為義、二",
    "T38n1778_001:0567b13": "以由藉為義、三以序述為義。一、次序者，夫著",
    "T38n1778_001:0567b14": "文初，文之為序。今如是六義是經之首，故名",
    "T38n1778_001:0567b15": "為序。二、由藉者，大聖說教必須由藉，是以現",
    "T38n1778_001:0567b16": "瑞表發生物喜心，故云道從歡喜生也。如此",
    "T38n1778_001:0567b17": "為由，故得說教。三、序述者，既生忻慕，而聖意",
    "T38n1778_001:0567b18": "難量，時眾歸心莫知所趣，所以須假高位弟",
    "T38n1778_001:0567b19": "子或化佛菩薩預先稱述。眾疑既息歸心有",
    "T38n1778_001:0567b20": "在，方可致教，故云序述。今經初六義即是次",
    "T38n1778_001:0567b21": "序，合蓋現土即是由藉，寶積述歎即是序",
    "T38n1778_001:0567b22": "述。問：諸經悉具三序以不？答：有具不具、或二",
    "T38n1778_001:0567b23": "或一，皆為序分也。問：序訓不同，何得俱用次",
    "T38n1778_001:0567b24": "序會通眾義？答：字書雖爾，經意含三，共用次",
    "T38n1778_001:0567b25": "序之字亦應無妨，依義不依語也。二、明通別",
    "T38n1778_001:0567b26": "者，還束前三以為通別。如是六義即是通序，",
    "T38n1778_001:0567b27": "現瑞序述合為別序。諸經通以六義為首，故",
    "T38n1778_001:0567b28": "名通序。眾經之初現瑞不同序述各異，有所",
    "T38n1778_001:0567b29": "表發故云別序。今因別名，則有別序、有別言",
    "T38n1778_001:0567c01": "教，若因通名則有通序，行理通別因此而有",
    "T38n1778_001:0567c02": "兩序。問：若以兩序從兩名立者，立名則前別",
    "T38n1778_001:0567c03": "後通為序，何得前通後別？答：立名之便應前",
    "T38n1778_001:0567c04": "別後通，為序之便應前通後別。復次一途亦",
    "T38n1778_001:0567c05": "前別後通。何者？如現瑞由藉是說經之前，如",
    "T38n1778_001:0567c06": "是等六乃是如來將入涅槃方說此語，故知",
    "T38n1778_001:0567c07": "在後。經前序正為發起現在弟子信心，經後",
    "T38n1778_001:0567c08": "序為令未來弟子生信。若爾，佛在世時經初",
    "T38n1778_001:0567c09": "無序不名經耶？答：別序之前雖無六義，佛說",
    "T38n1778_001:0567c10": "法時已有其事，故得名經。三、約觀心者，心即",
    "T38n1778_001:0567c11": "是通、觀即是別，因此觀心成就一切佛法，即",
    "T38n1778_001:0567c12": "是入道之門，即由藉也。問：若以觀心為兩序",
    "T38n1778_001:0567c13": "者，豈不顛倒？答？立名之便故言觀心，修行之",
    "T38n1778_001:0567c14": "便即是心觀，類前事義其理顯然。問：《玄義》處",
    "T38n1778_001:0567c15": "處多明觀心，已恐不可入文；復爾，將不壞亂",
    "T38n1778_001:0567c16": "經教耶？答：說經本為入道，若懷道之賢觸處",
    "T38n1778_001:0567c17": "觀行，豈有尋求聖典而不觀行者乎？但巧說",
    "T38n1778_001:0567c18": "得宜，非止不損文義，兼得觀慧分明。分別法",
    "T38n1778_001:0567c19": "門，非觀何逮？豈有壞亂之咎也。",
    "T38n1778_001:0567c20": "2 維摩經略疏卷第二維摩經略疏卷第二",
    "T38n1778_001:0567c21": "五、入經文，就序為二：一通、二別。先釋通序六",
    "T38n1778_001:0567c22": "義。通為眾經之序，須為兩義：一總、二別。一、總",
    "T38n1778_001:0567c23": "釋者，是佛教阿難等諸大弟子說入佛法之相。",
    "T38n1778_001:0567c24": "《大論》云「佛將涅槃，阿難親屬愛結未除，心沒憂",
    "T38n1778_001:0567c25": "海。阿泥樓馱語阿難言：『於未來事若有疑者，",
    "T38n1778_001:0567c26": "及時語決。何為沒在憂海如世凡夫？』阿難得",
    "T38n1778_001:0567c27": "念道力，悶心得醒，即以四事請問：一問佛涅",
    "T38n1778_001:0567c28": "槃後云何修道；二問誰當作師；三問惡口車",
    "T38n1778_001:0567c29": "匿云何共住；四問佛經初首作何等語。佛告",
    "T38n1778_001:0568a01": "阿難：『若今現在若去世後，依四念處修道。解",
    "T38n1778_001:0568a02": "脫戒經是汝大師。惡口車匿依梵法治，若其",
    "T38n1778_001:0568a03": "心渜伏，教那陀迦旃延經即得入道。我三僧",
    "T38n1778_001:0568a04": "祇所集法藏，初應作如是說「如是我聞一時",
    "T38n1778_001:0568a05": "佛在其方其國土與其大眾」，非獨我法如是，",
    "T38n1778_001:0568a06": "三世諸佛經初亦然。』」故知六義即是通序；亦",
    "T38n1778_001:0568a07": "名遺囑序，如來遺言令標經首故；亦名經前",
    "T38n1778_001:0568a08": "序，三世諸佛經前皆然。問：何故經初安如是",
    "T38n1778_001:0568a09": "等，乃至但令修四念處？答：經初安如是等者，",
    "T38n1778_001:0568a10": "為斷疑勸信故，亦為印定佛說非弟子及九",
    "T38n1778_001:0568a11": "十六種所說故，亦為破外人經初以阿漚二",
    "T38n1778_001:0568a12": "字標其教首故。阿漚者，是謂吉相邪僻之事，",
    "T38n1778_001:0568a13": "具如《百論》。惡口車匿梵法治者，其自恃王種",
    "T38n1778_001:0568a14": "輕諸比丘，僧法事時即輕笑言：「如似落葉旋",
    "T38n1778_001:0568a15": "風所吹聚在一處，何所互論？」佛去世後猶自",
    "T38n1778_001:0568a16": "不改。佛令作梵壇，謂默擯也。亦云彼梵天治",
    "T38n1778_001:0568a17": "罪法，別立一壇，其犯法者令入此壇，諸梵不",
    "T38n1778_001:0568a18": "得共語。若心調伏為說那陀迦旃延經者，令",
    "T38n1778_001:0568a19": "離有無即入初果。一家明三藏教，立非有非",
    "T38n1778_001:0568a20": "無門，異於三門，意在此也。教諸比丘依波羅",
    "T38n1778_001:0568a21": "提木叉住者，波羅提木叉此云保得解脫，亦",
    "T38n1778_001:0568a22": "云報解脫、亦云處處解脫。問：毘尼明時食時",
    "T38n1778_001:0568a23": "衣等，多非正義，那云保得解脫？答：《大論》云「佛",
    "T38n1778_001:0568a24": "說毘尼為令佛法久住，不應求實，求實即生",
    "T38n1778_001:0568a25": "邪見。」今時僧眾不以戒律在心者，恐滅佛法。",
    "T38n1778_001:0568a26": "令依念處修道者，若離念處，施但得富、戒生人",
    "T38n1778_001:0568a27": "天、坐禪得定隨禪受生、多聞說法但是世智，",
    "T38n1778_001:0568a28": "若修念處能破四倒。問：聲聞經說須依念處。",
    "T38n1778_001:0568a29": "摩訶衍教無生入道，豈須念處有所觀耶？答：",
    "T38n1778_001:0568b01": "大乘有無生無量無作念處，若離此三則無",
    "T38n1778_001:0568b02": "正觀。但佛教雖多不出半滿，生滅念處即是",
    "T38n1778_001:0568b03": "半字，三種念處即是滿字。半枯滿榮，枯榮中",
    "T38n1778_001:0568b04": "間得見佛性，住大涅槃名諸佛法界。出念處",
    "T38n1778_001:0568b05": "外無入道法，故佛遺囑令依念處。次、別釋者，",
    "T38n1778_001:0568b06": "舊多用五義，今依六義。一、「如是」者，勸信之端。",
    "T38n1778_001:0568b07": "二、「我聞」者，親承音旨。三、「一時」者，感教之時。四、",
    "T38n1778_001:0568b08": "「佛住」者，約出化主。五、方所者，聞經之處。六、同",
    "T38n1778_001:0568b09": "聞者，證非謬傳。此六義者，正為獎成佛去世",
    "T38n1778_001:0568b10": "後見聞之徒息疑增信，自利利人功成道熟。",
    "T38n1778_001:0568b11": "是謂勸信之端者，如是等六皆為勸信。「如是」",
    "T38n1778_001:0568b12": "居初，故云端也。初「如是」為三：一總明、二約教、",
    "T38n1778_001:0568b13": "三觀心。一、總明者，意在勸信。如法相解、如法",
    "T38n1778_001:0568b14": "相說，所說誠諦必可信從。《大論》云「佛法大海，",
    "T38n1778_001:0568b15": "信為能入。」又如是者，善信之辭。不信者言是",
    "T38n1778_001:0568b16": "事不如是，其信者言是事如是。又《大論》云「如",
    "T38n1778_001:0568b17": "是者，示人無諍法。佛以無倚心說，弟子以無",
    "T38n1778_001:0568b18": "著心受，能得解脫故言如是。」不如外道說者",
    "T38n1778_001:0568b19": "聽者皆以著心，現世鬪諍死入地獄，豈名如",
    "T38n1778_001:0568b20": "是？又古來多云：如是者，文如理是。文以巧詮",
    "T38n1778_001:0568b21": "為如，理以無非曰是。二、約教者，四不可說，赴",
    "T38n1778_001:0568b22": "機而說，則有四種：一生滅、二即空、三假名、四",
    "T38n1778_001:0568b23": "即中。一、因緣生滅如是者，佛昔於波羅奈說",
    "T38n1778_001:0568b24": "五陰生滅，俱隣等聞如是說即得悟道。此經",
    "T38n1778_001:0568b25": "復土，求聲聞人知有為法無常，得羅漢果及",
    "T38n1778_001:0568b26": "法眼淨。二、明即空如是者，如《大品》三乘同見",
    "T38n1778_001:0568b27": "無言說道而斷煩惱，此經破迦旃延明五義，",
    "T38n1778_001:0568b28": "二百比丘聞如是說心得解脫，即是示人無",
    "T38n1778_001:0568b29": "諍法。三、假名如是者，如《無量義》云「摩訶般若",
    "T38n1778_001:0568c01": "華嚴海空，宣說菩薩歷劫修行。」此經亦云「以",
    "T38n1778_001:0568c02": "無所受而受諸受」，若聞如是說得道種智，入",
    "T38n1778_001:0568c03": "菩薩位知眾生根。四、中道如是者，如《大品》說",
    "T38n1778_001:0568c04": "「佛以諸法實相故出現於世，化佛亦以諸法",
    "T38n1778_001:0568c05": "實相故出現於世。」《法華》云「諸法實相義，已為",
    "T38n1778_001:0568c06": "汝等說。」此經諸菩薩各說入不二法門，若菩",
    "T38n1778_001:0568c07": "薩聞如是說即見佛性，開佛知見住不思議",
    "T38n1778_001:0568c08": "解脫。佛法有此四種如是，故眾經之初皆安",
    "T38n1778_001:0568c09": "如是。《華嚴》頓教有因緣假名中道二種如是，",
    "T38n1778_001:0568c10": "三藏但因緣生滅如是，若諸方等具有四種，",
    "T38n1778_001:0568c11": "《摩訶般若》則有三種，《法華》但有中道實相，若",
    "T38n1778_001:0568c12": "《大涅槃》明諸佛法界亦具四種。此經猶是方",
    "T38n1778_001:0568c13": "等大乘生蘇不定之說，具有四種，如上所引。",
    "T38n1778_001:0568c14": "此經既具四如是義，故於經初標如是也。問：",
    "T38n1778_001:0568c15": "理無二是，何得有四？答：諸法畢竟無說，非權",
    "T38n1778_001:0568c16": "非實，尚無一種，何況有四。而權而實者，權故",
    "T38n1778_001:0568c17": "說三，實故說一，權實備明則有四種。三、觀心",
    "T38n1778_001:0568c18": "明者，即是三觀明四如是。《華嚴》云「欲知如來",
    "T38n1778_001:0568c19": "心，但觀眾生心。若見如來心，即見眾生心。」如",
    "T38n1778_001:0568c20": "破一微塵出大千經卷，眾生一念無明因緣",
    "T38n1778_001:0568c21": "所生之心即具四理。若觀心因緣生滅入空，",
    "T38n1778_001:0568c22": "即生滅如是即空。即假即中，例說可知。問：若",
    "T38n1778_001:0568c23": "觀心具四，應即是佛。答：六即分別，進不叨濫",
    "T38n1778_001:0568c24": "生增上慢，退免貧人數寶之失。「我聞」者，即",
    "T38n1778_001:0568c25": "阿難等親所聞法，故云我聞。亦為三釋：一、總",
    "T38n1778_001:0568c26": "釋者，親承音旨故。若傳從他聞，多致偽謬。今",
    "T38n1778_001:0568c27": "既親聞，是則可信，群情承受無所致疑。《大論》",
    "T38n1778_001:0568c28": "云「隨俗說我，和合稱聞。」隨俗說我者，學人傳",
    "T38n1778_001:0568c29": "法利生，順俗說我，外不乖宜、內不乖實。如用",
    "T38n1778_001:0569a01": "金錢以買銅錢，賣買法爾，人無怪也。和合稱",
    "T38n1778_001:0569a02": "聞者，耳根不壞作意欲聞，情塵和合耳識即",
    "T38n1778_001:0569a03": "生，意識分別種種所聞，因緣和合故稱聞也。",
    "T38n1778_001:0569a04": "阿難等內則耳根聰利，外則對佛八音領納",
    "T38n1778_001:0569a05": "無遺，故稱我聞。問：《大論》云「阿難是佛得道夜",
    "T38n1778_001:0569a06": "生」，《涅槃》明佛成道後過二十年方為給侍，自",
    "T38n1778_001:0569a07": "爾之前說經，阿難不聞。佛將涅槃，為魔所蔽",
    "T38n1778_001:0569a08": "亦不得聞。云何皆稱如是我聞？答：《大論》云「阿",
    "T38n1778_001:0569a09": "難將欲結集法藏，合掌向涅槃處而說偈言：",
    "T38n1778_001:0569a10": "『佛初說法時，爾時我不見。如是展轉聞，乃至",
    "T38n1778_001:0569a11": "波羅奈。』」展轉聞者，《舍利弗問經》云「阿難修不",
    "T38n1778_001:0569a12": "忘禪，得佛覺三昧，以三昧力自能聞也。」又《報",
    "T38n1778_001:0569a13": "恩》云「阿難從佛求乞四願。三如涅槃，第四願",
    "T38n1778_001:0569a14": "者佛所說經未聞之者更請為說。佛可其願，",
    "T38n1778_001:0569a15": "有所不聞重為說也。」復次《大論》明結集法藏，",
    "T38n1778_001:0569a16": "優婆離等各登高座，皆稱如是我聞，未必並",
    "T38n1778_001:0569a17": "是阿難也。問：阿難但結集小乘、亦大乘耶？答：",
    "T38n1778_001:0569a18": "解者不同。有言，但結集小乘。諸大乘經是文",
    "T38n1778_001:0569a19": "殊、彌勒等所共結集。又言，阿難亦結集共二",
    "T38n1778_001:0569a20": "乘說大乘經，故《大品》付屬阿難，此經亦爾。其",
    "T38n1778_001:0569a21": "不共者，大菩薩集也。又云，阿難亦結集不共",
    "T38n1778_001:0569a22": "二乘人說，如《正法念》云「阿難有三種：一阿難",
    "T38n1778_001:0569a23": "賢、二阿難持、三阿難海。」今謂阿難賢持三藏",
    "T38n1778_001:0569a24": "教，阿難持持共大乘，阿難海持不共大乘。故",
    "T38n1778_001:0569a25": "《法華》云「阿難聞佛授記，即時憶念過去無量",
    "T38n1778_001:0569a26": "千萬億諸佛法藏如今所聞，亦識本願。」豈不",
    "T38n1778_001:0569a27": "備持一佛之教？次、別釋，為二：一我、二聞。我亦",
    "T38n1778_001:0569a28": "有四：一、約三藏明我者，依薩婆多，我但有名；",
    "T38n1778_001:0569a29": "依曇無德，說有假我；犢子明我在第五藏。是",
    "T38n1778_001:0569b01": "等雖殊，悉破外人計神我性說假名我。二、通",
    "T38n1778_001:0569b02": "教者，如《大品》云「色性如我性，我性如色性。我",
    "T38n1778_001:0569b03": "之與色但有名字，皆如幻化。」三、別教者，以自",
    "T38n1778_001:0569b04": "在為我。善於知見，得無罣礙，即我義也。又《攝",
    "T38n1778_001:0569b05": "大乘》明自他差別識，亦名似我識，皆是別義",
    "T38n1778_001:0569b06": "也。四、圓教者，中道佛性即我義也。《中論》云「佛",
    "T38n1778_001:0569b07": "或時說我，或時說無我。於佛正法中，無我無",
    "T38n1778_001:0569b08": "非我。」此經云「於我無我而不二，是真無我義。」",
    "T38n1778_001:0569b09": "《大經》云「無我法中有真我」，又云「我與無我其",
    "T38n1778_001:0569b10": "性不二，不二之性即是實性，實性者是二十",
    "T38n1778_001:0569b11": "五有真我也。」前三是權我，圓教是實我。問：若",
    "T38n1778_001:0569b12": "爾，何得《大論》云「隨俗說我」？答：三教隨情，豈非",
    "T38n1778_001:0569b13": "隨俗？若圓教明我即是佛性，非隨俗也。三教",
    "T38n1778_001:0569b14": "我聞並約耳根；圓教明我，我即是聞。以點色",
    "T38n1778_001:0569b15": "性說真我故，離法性外無別能聞耳也。用教",
    "T38n1778_001:0569b16": "約諸經明我多少，如前可知。二、明聞者，《大經》",
    "T38n1778_001:0569b17": "有四種：一聞聞、二不聞聞、三聞不聞、四不聞",
    "T38n1778_001:0569b18": "不聞。今恐此是四教辨聞，藏教即聞聞，以小",
    "T38n1778_001:0569b19": "生生大生故名生生，今亦得云少聞成大聞",
    "T38n1778_001:0569b20": "故名聞聞。問：《大經》生生是十二因緣相續不",
    "T38n1778_001:0569b21": "斷，何以類解聞聞義耶？答：彼經釋生具有兩",
    "T38n1778_001:0569b22": "義，今不取約行，但取約理。若約十二因緣相",
    "T38n1778_001:0569b23": "續以明生生，即於聖人聞經不便。何者？藏教",
    "T38n1778_001:0569b24": "諸得道人生生已壞，但有報身，根塵和合故",
    "T38n1778_001:0569b25": "稱聞也。二、通教即是不聞聞，如夢如幻點空",
    "T38n1778_001:0569b26": "說聞。三、別教即聞不聞，所聞自在。何者？世諦",
    "T38n1778_001:0569b27": "死時即聞聞死而生聞持，隨有所聞自在能",
    "T38n1778_001:0569b28": "持故。《攝大乘》說有塵者應受識，即是別教大",
    "T38n1778_001:0569b29": "乘明聞也。四、圓教即是不聞不聞，大般涅槃",
    "T38n1778_001:0569c01": "聞相盡也。問：若無聞相，云何說聞？答：若聞相",
    "T38n1778_001:0569c02": "盡都不聞者，佛住涅槃應都不聞法界音聲。",
    "T38n1778_001:0569c03": "如《法華》明耳根功德相似聞相盡，十方無數",
    "T38n1778_001:0569c04": "佛百福莊嚴相為眾生說法悉聞能受持，況",
    "T38n1778_001:0569c05": "分證聞相盡，聞十方佛法如雲持雨耶？妙覺",
    "T38n1778_001:0569c06": "聞相究竟盡，一切法界所有音聲一時聞也。",
    "T38n1778_001:0569c07": "故《大經》云「若知如來常不說法，是名具足多聞。」",
    "T38n1778_001:0569c08": "此經亦云「其聽法者無聞無得」。用四教約眾",
    "T38n1778_001:0569c09": "經聞義多少，亦類如是可知。問：《大論》明佛法",
    "T38n1778_001:0569c10": "無我，何分四？若爾，便是有我。答：若定有我，何",
    "T38n1778_001:0569c11": "得四教之別？若定無我，何得經教有此異說？",
    "T38n1778_001:0569c12": "若其不許作此分別，非但壞佛方便教門，亦",
    "T38n1778_001:0569c13": "順諸不信者義宗。三、約觀心，類如是可知。",
    "T38n1778_001:0569c14": "「一時」者，四眾感教得道之時，此亦助成如是",
    "T38n1778_001:0569c15": "可信。故《大論》云「說時方皆為生信」。亦為三：一、",
    "T38n1778_001:0569c16": "總解者，《大論》云「數時等實無，陰入持所不攝。",
    "T38n1778_001:0569c17": "但隨世俗說一時無咎也。」言四眾感教得道",
    "T38n1778_001:0569c18": "之時名一時者，若通論四眾感一期之教，始",
    "T38n1778_001:0569c19": "終久近皆名一時，即是多時少時共明一時。",
    "T38n1778_001:0569c20": "如戒序云「春分四月日為時」。春分實有多時，",
    "T38n1778_001:0569c21": "但總束為一時也。若約得道明一時者，赴機",
    "T38n1778_001:0569c22": "說教即入，如苦忍一剎那。此約少時明一時",
    "T38n1778_001:0569c23": "也。今約此多少總明一時，謂一期說法通是",
    "T38n1778_001:0569c24": "一時之事也。就此為五：一、約機發者，世善機",
    "T38n1778_001:0569c25": "發即是多時，出世機發即是少時，總此多少",
    "T38n1778_001:0569c26": "皆名一時。二、約佛說教者，三悉起教即是多",
    "T38n1778_001:0569c27": "時，用第一義即是少時，總此多少皆名一時。",
    "T38n1778_001:0569c28": "三、約機教合明一時者，亦以世出世善合為",
    "T38n1778_001:0569c29": "多少，機教合故不在二時，故名一時。四、約四",
    "T38n1778_001:0570a01": "眾得道明一時者，世與出世多少准上，總此",
    "T38n1778_001:0570a02": "多少皆名一時。五、約阿難聞經明一時者，約",
    "T38n1778_001:0570a03": "佛說經多時少時，阿難聞非異時，故名一時。",
    "T38n1778_001:0570a04": "又阿難得佛覺三昧，如前說。又解佛為阿難",
    "T38n1778_001:0570a05": "重說，即是聞經之時，名一時也。二、約教者，三",
    "T38n1778_001:0570a06": "藏生滅一時。通教如夢幻一時。別教破時顛",
    "T38n1778_001:0570a07": "倒，能分別數無滯礙也。《攝大乘》明數識攝阿",
    "T38n1778_001:0570a08": "僧祇、明世識攝三世，即是別教明一時也。圓",
    "T38n1778_001:0570a09": "教約不思議法性明一時，一時入一切時、一",
    "T38n1778_001:0570a10": "切時入一時。如此經明，住不思議解脫菩薩",
    "T38n1778_001:0570a11": "七日為一劫、一劫為七日。《法華》明六十小劫",
    "T38n1778_001:0570a12": "謂如食頃。《華嚴》明十一切等。一一教皆具五",
    "T38n1778_001:0570a13": "種一時。約諸經多少，類如是可知。三、觀心者，",
    "T38n1778_001:0570a14": "觀因緣生滅者，心在定時能知世間生滅法相，",
    "T38n1778_001:0570a15": "則一念慧眼開發見生滅之理，故名一時。若",
    "T38n1778_001:0570a16": "非定心見理，即前思後覺憶想顛倒，雖解生",
    "T38n1778_001:0570a17": "滅不能見理，非一時也。若體空慧眼，入假法",
    "T38n1778_001:0570a18": "眼、中道佛眼，皆是定心，一念少時豁然開發",
    "T38n1778_001:0570a19": "各見諦理，名一時也。「佛在」，佛是能說，顯其",
    "T38n1778_001:0570a20": "化主，亦為助成傳聞可信。何者？九十六種不",
    "T38n1778_001:0570a21": "足歸心，三乘聖人獨居、不極說、非究竟，今明",
    "T38n1778_001:0570a22": "無師大覺朗然頓悟、所言誠諦，從是聞經，稱",
    "T38n1778_001:0570a23": "物機緣、眾情忻愜。亦為三：一、總明者，舊稱佛",
    "T38n1778_001:0570a24": "陀，此言覺者，自覺覺他名之為佛。《智論云》「佛",
    "T38n1778_001:0570a25": "陀，秦言知者。知何等法？謂知三世眾生數非",
    "T38n1778_001:0570a26": "眾生數及常無常等一切諸法。菩提樹下了了",
    "T38n1778_001:0570a27": "覺知，故名為佛，十號具足，亦名一切智人。佛",
    "T38n1778_001:0570a28": "德無量，稱名亦爾。」今不具釋。所言在者，住之",
    "T38n1778_001:0570a29": "異名。《大論》云「四種威儀住，故名為住。」住有四",
    "T38n1778_001:0570b01": "種：一、天住者，謂布施、持戒、善心三事故。二、梵",
    "T38n1778_001:0570b02": "住者，住四禪、四無量心、四無色定。三、聖住者，",
    "T38n1778_001:0570b03": "住三空、四諦、十二因緣理也。四、佛住者，住首",
    "T38n1778_001:0570b04": "楞嚴等無量三昧、力、無畏等一切佛法。佛所",
    "T38n1778_001:0570b05": "得法，佛於中住，憐愍眾生示住毘耶離。別約",
    "T38n1778_001:0570b06": "教者，四教明佛已略在《玄》。但為化四種根性，",
    "T38n1778_001:0570b07": "現相亦四，如初成道乃至涅槃皆現四相。初",
    "T38n1778_001:0570b08": "成道者，如《勝天王》明，初坐道樹得成正覺，或",
    "T38n1778_001:0570b09": "現坐草、或坐天衣、或處寶座、或在虛空，即表",
    "T38n1778_001:0570b10": "四教佛相不同。次、明轉法輪現相不同者，《華",
    "T38n1778_001:0570b11": "嚴》圓頓則現大小相。若鹿野轉生滅四諦，即",
    "T38n1778_001:0570b12": "脫瓔珞現老比丘。若說方等，即現門內尊特",
    "T38n1778_001:0570b13": "之身，或現門外塵坌之像。若說般若，亦現門",
    "T38n1778_001:0570b14": "內尊特之身及現種種佛身之相，以眾生疑，",
    "T38n1778_001:0570b15": "故現常身放常光明。若說法華，但現尊特。若",
    "T38n1778_001:0570b16": "說涅槃，備現四種，事同方等。如是隨緣現種",
    "T38n1778_001:0570b17": "種身，一往大略言四種耳。次、明身相不同者，",
    "T38n1778_001:0570b18": "如《像法決疑》云「如來將入涅槃，是時大眾或",
    "T38n1778_001:0570b19": "見如沙門像，或見威德相好端嚴，或見坐寶",
    "T38n1778_001:0570b20": "蓮華說心地法門，或見身如虛空無有邊表。」",
    "T38n1778_001:0570b21": "此豈非表說四教其功已訖，將入涅槃現此",
    "T38n1778_001:0570b22": "相也。此經既方等教攝，亦應隨機感見四種。",
    "T38n1778_001:0570b23": "故長者子說偈歎云「各見世尊在其前，斯則",
    "T38n1778_001:0570b24": "神力不共法。」問：四教所見，定如前不？答：且一",
    "T38n1778_001:0570b25": "往相對，理在隨緣。若就障邊，亦可劣身而說",
    "T38n1778_001:0570b26": "勝法。如觀世音以種種形遊諸國土說大乘",
    "T38n1778_001:0570b27": "法，豈況如來。次、用四教明住義者，隨教所辨",
    "T38n1778_001:0570b28": "法門不同，佛於中住憐愍眾生，故示住毘耶。",
    "T38n1778_001:0570b29": "三、約觀心者，《華嚴》云「欲見如來心，但觀眾生",
    "T38n1778_001:0570c01": "心。」何者？一心三觀圓觀三諦開佛知見，雖有",
    "T38n1778_001:0570c02": "肉眼名為佛眼亦名種智。若用三智，以不住",
    "T38n1778_001:0570c03": "法住三諦三昧，亦是佛所得法。佛於中住，憐",
    "T38n1778_001:0570c04": "愍眾生，不捨道法現凡夫事，住世間法也。此",
    "T38n1778_001:0570c05": "須善用六即分別，入大乘之要門也。「毘耶",
    "T38n1778_001:0570c06": "離菴羅樹園」，此明方所，即是顯示說經之處，",
    "T38n1778_001:0570c07": "助成勸信也。今為二：一、通方所，即毘耶離；二、",
    "T38n1778_001:0570c08": "別方所，即菴羅園。通方所復為三：一、約事者，",
    "T38n1778_001:0570c09": "此云廣博嚴淨，其國寬平名為廣博，城邑華",
    "T38n1778_001:0570c10": "麗故名嚴淨。有師翻為好稻，出好粳糧勝於",
    "T38n1778_001:0570c11": "餘國故也。有言，好道，國有好路，平正砥直。又",
    "T38n1778_001:0570c12": "言好平道，其國人民好樂正道，自敦仁義、不",
    "T38n1778_001:0570c13": "須君主，五百長者共行道法，率土人民莫不",
    "T38n1778_001:0570c14": "歸德，故云好道。次、對法門釋者，隨前所翻即",
    "T38n1778_001:0570c15": "以對之。廣博嚴淨者，即是釋迦法身，本居寂",
    "T38n1778_001:0570c16": "光，其性廣博猶若虛空，功德智慧無諸穢惡",
    "T38n1778_001:0570c17": "故云嚴淨：迹居人間，詫廣博嚴淨之土。是知",
    "T38n1778_001:0570c18": "非本無以垂迹，故居人間嚴淨之國；非迹無",
    "T38n1778_001:0570c19": "以顯本，寄毘耶離說諸佛國永寂如空，以",
    "T38n1778_001:0570c20": "顯遮那常寂本國。言好稻者，釋迦本住大般",
    "T38n1778_001:0570c21": "涅槃百句解脫，故《法華》云「百穀苗稼普皆增",
    "T38n1778_001:0570c22": "長，因其增長穀實得成。」即是百句解脫之妙",
    "T38n1778_001:0570c23": "果為好稻也。垂迹顯本，類前可解。言好道路",
    "T38n1778_001:0570c24": "者，此表智度大道佛從來也。故《大經》云「譬如",
    "T38n1778_001:0570c25": "隘路，不容二人並行。解脫不爾，多所容受，即",
    "T38n1778_001:0570c26": "真解脫。」今釋迦居不思議法界大道，即是多",
    "T38n1778_001:0570c27": "所含容，故名好道。垂迹顯本，類前可知。言好",
    "T38n1778_001:0570c28": "平道者，思議之道作意而修不名好道，不思",
    "T38n1778_001:0570c29": "議道自行真修任運理顯化他，如礠石吸鐵",
    "T38n1778_001:0571a01": "無緣無念，此是性好之道也。由本垂迹故名",
    "T38n1778_001:0571a02": "好道，因迹顯本故居人間好道之國，說於心",
    "T38n1778_001:0571a03": "淨佛土淨也。三、約觀心者，一心三觀能觀心",
    "T38n1778_001:0571a04": "性，即知心性猶如虛空，即具福慧二種莊嚴，",
    "T38n1778_001:0571a05": "無染無著畢竟清淨，是則心淨故佛土淨。約",
    "T38n1778_001:0571a06": "好稻者，若觀心性，即是百句解脫之本，名為",
    "T38n1778_001:0571a07": "好稻。約好道路者，若觀因緣中道，即是行大",
    "T38n1778_001:0571a08": "直道，無留難故，無有眾魔群盜得入，此道最",
    "T38n1778_001:0571a09": "勝故名好道。約好平道者，若觀偏真，盡苦涅",
    "T38n1778_001:0571a10": "槃，則於一切道法無好樂心。今觀圓真之道，",
    "T38n1778_001:0571a11": "則好樂一切，心無厭足盡未來際，故名好道。二、",
    "T38n1778_001:0571a12": "別方所者，上通方所助證猶漫，今的舉所住",
    "T38n1778_001:0571a13": "則助信轉明。亦為三：一、約事者，肇師注云「菴",
    "T38n1778_001:0571a14": "羅是果樹之名，以菓目樹故云菴羅樹。」其菓",
    "T38n1778_001:0571a15": "似桃而非桃也，又云似㮈定非㮈也。又翻云",
    "T38n1778_001:0571a16": "難分別樹，其菓似桃非桃、似㮈非㮈，故名難",
    "T38n1778_001:0571a17": "分別也。此與《大經》意同，經云「如菴羅菓，生熟",
    "T38n1778_001:0571a18": "難分。具有四句，釋難分別。」有師云，此樹開華，",
    "T38n1778_001:0571a19": "華生一女，國人歎異，以園封之。園既屬女，女",
    "T38n1778_001:0571a20": "人守護，故云菴羅樹園。宿善冥薰，見佛歡喜，",
    "T38n1778_001:0571a21": "以園奉佛，佛即受之而為住所。次、對法門者，",
    "T38n1778_001:0571a22": "佛住道品總持之法，故云住菴羅樹園。何者？",
    "T38n1778_001:0571a23": "道品為樹，念處為種子，正勤為生長，如意為",
    "T38n1778_001:0571a24": "芽生，五根如根莖，五力如枝葉，七覺為華，八",
    "T38n1778_001:0571a25": "正為菓。從七覺華起慈悲心，為諸眾生興大",
    "T38n1778_001:0571a26": "誓願，因願勤行得發總持，故說總持以為園",
    "T38n1778_001:0571a27": "也。《大集》云「三十七品是名菩薩寶炬陀羅尼」，",
    "T38n1778_001:0571a28": "陀羅尼者此翻為總持，園持樹菓不致侵犯",
    "T38n1778_001:0571a29": "故表總持。華中生女者，即七覺華生慈悲女。",
    "T38n1778_001:0571b01": "女用奉佛者，表因中總持迴向佛果。佛受住",
    "T38n1778_001:0571b02": "者，由因成果，如佛所得佛於中住也。由本垂",
    "T38n1778_001:0571b03": "迹故居菴園，用迹顯本住菴羅園，說不思議",
    "T38n1778_001:0571b04": "總持之園苑也。難分別者，如來住園表居中",
    "T38n1778_001:0571b05": "道，三十七品雖非有無而似有無，如來住此",
    "T38n1778_001:0571b06": "難分別理，成於道品佛菩提果。如此妙果所",
    "T38n1778_001:0571b07": "依之土，七種方便之所莫測，表難分別之樹",
    "T38n1778_001:0571b08": "也。三、約觀心者，三觀觀心心性不動，而修道",
    "T38n1778_001:0571b09": "品因起悲誓，善根牢固成諸總持，即住園也。",
    "T38n1778_001:0571b10": "故《華嚴》說菩薩有十種園，即是道品園也。若",
    "T38n1778_001:0571b11": "約觀心解難分別者，如《大經》明具有四句。若",
    "T38n1778_001:0571b12": "修三觀觀不思議難分別理，亦有四種：一、自",
    "T38n1778_001:0571b13": "有觀心都無所以威儀麁獷，如菴羅菓內外",
    "T38n1778_001:0571b14": "俱生。二、自有威儀齊整似如柔和，內觀之心",
    "T38n1778_001:0571b15": "不證定慧，如菴羅菓外熟內生。三、自有威儀",
    "T38n1778_001:0571b16": "不足可觀，而觀行淳熟入諸法門，如菴羅菓",
    "T38n1778_001:0571b17": "外生內熟。四、自有修一心三觀調熟身口柔",
    "T38n1778_001:0571b18": "和似得道相，三觀開發入諸法門，或成觀行",
    "T38n1778_001:0571b19": "或成相似，如菴羅菓內外俱熟。是故行人難",
    "T38n1778_001:0571b20": "可分別，如菴羅菓也。問：那得處處對法門以",
    "T38n1778_001:0571b21": "約觀心？佛意豈然？答：佛心如海眾流皆入，如",
    "T38n1778_001:0571b22": "如意珠隨念雨寶，亦如淨鏡隨對像生，亦如",
    "T38n1778_001:0571b23": "大地隨種生長。《大經》摸象各不能知，執見之",
    "T38n1778_001:0571b24": "徒自謂己解諍論是非，寧會佛旨？若言經中",
    "T38n1778_001:0571b25": "無對法門者，如普現色身問淨名言：「父母妻",
    "T38n1778_001:0571b26": "子親戚眷屬悉為是誰？」大士答言：「智度菩薩",
    "T38n1778_001:0571b27": "母，方便以為父」等。淨名既是在家菩薩，何容",
    "T38n1778_001:0571b28": "無有父母家屬，而不依事答悉約法門？當知",
    "T38n1778_001:0571b29": "不起道法現凡夫事，雖現凡夫事皆內表道",
    "T38n1778_001:0571c01": "法。亦如佛涅槃處在枯榮間，豈可直作樹木",
    "T38n1778_001:0571c02": "之解。且佛誠說皆表半滿，今欲說不思議解",
    "T38n1778_001:0571c03": "脫法門，不捨道法現迹同凡住於毘耶，豈不",
    "T38n1778_001:0571c04": "表於極地所住法門？華嚴明十城十園，豈止",
    "T38n1778_001:0571c05": "直是世間城園？此經下文〈菩薩行品〉云「諸佛",
    "T38n1778_001:0571c06": "威儀有所進止無非佛事」，何得但作事解而",
    "T38n1778_001:0571c07": "已，不思諸聖善權祕密表發之事。又《法華》云",
    "T38n1778_001:0571c08": "「欲說是經，應入如來室，著如來衣，坐如來座，",
    "T38n1778_001:0571c09": "然後於四眾中以無所畏心說。」若彼經不對",
    "T38n1778_001:0571c10": "法門者，欲講說時，將不入佛殿昇佛座披佛",
    "T38n1778_001:0571c11": "衣處眾說法得佛意耶？問：《法華》中佛自解說，",
    "T38n1778_001:0571c12": "其義可然。今此城園，佛不解釋，何得師心對",
    "T38n1778_001:0571c13": "法門耶？答：若佛不釋不得厝意者，一切經文",
    "T38n1778_001:0571c14": "何曾併是佛自解釋？若各師心，豈皆有失？問：",
    "T38n1778_001:0571c15": "《華嚴》頓教可得約行明諸法門，此方等經及",
    "T38n1778_001:0571c16": "小乘教，何得亦約觀行明義？答：此經既云「諸",
    "T38n1778_001:0571c17": "佛解脫當於眾生心行中求」，若不約觀行，豈",
    "T38n1778_001:0571c18": "稱斯文？若不以毘耶菴園對諸法門，則不得",
    "T38n1778_001:0571c19": "約觀心解釋，何得於眾生心行中求諸佛解",
    "T38n1778_001:0571c20": "脫？若不於心求解脫者，云何得住不思議解",
    "T38n1778_001:0571c21": "脫？若不住不思議解脫，云何於一毛吼見諸",
    "T38n1778_001:0571c22": "佛土變現自在，廣如〈不思議品〉。又豈得如華",
    "T38n1778_001:0571c23": "嚴無量諸世界悉從心緣起，無量諸佛土皆",
    "T38n1778_001:0571c24": "於毛吼現？若言小乘不得約觀心解者，何故",
    "T38n1778_001:0571c25": "聲聞經中佛為牧牛人說十一法，一一內合",
    "T38n1778_001:0571c26": "比丘觀心。如是等例，豈非方等及三藏經對",
    "T38n1778_001:0571c27": "諸法門觀心義也。問：三觀四教懸釋此經觀",
    "T38n1778_001:0571c28": "前教後，入文何得教前觀後？答：論其玄旨，教",
    "T38n1778_001:0571c29": "從觀出，如破微塵出大千經卷。入文帖釋，從",
    "T38n1778_001:0572a01": "事入理，故先須四教消釋經文。尋文入理必",
    "T38n1778_001:0572a02": "須觀行，故次點出三觀章門，一品一偈一句",
    "T38n1778_001:0572a03": "無不皆入不二法門住不思議解脫也。",
    "T38n1778_001:0572a04": "3 維摩經略疏卷第三維摩經略疏卷第三",
    "T38n1778_001:0572a05": "「與大比丘眾八千人俱」，此下第六辨同聞眾。",
    "T38n1778_001:0572a06": "此證阿難與諸聲聞、菩薩、天龍八部、四眾共聞，",
    "T38n1778_001:0572a07": "豈謬傳也。就此為三：一聲聞眾、二菩薩眾、三",
    "T38n1778_001:0572a08": "雜眾。問：從小為初，應先天龍；從大為初；應先",
    "T38n1778_001:0572a09": "菩薩。答：小乘出家得道，荷佛恩深，故常在佛",
    "T38n1778_001:0572a10": "側給侍陪奉，戒行自守、物所歸信，證經義親，",
    "T38n1778_001:0572a11": "故須先辨。菩薩化他不恒佛側，和光利物難",
    "T38n1778_001:0572a12": "可測量，世人但覩其迹莫知其本，證信義疎，",
    "T38n1778_001:0572a13": "故次辨也。天龍四眾，結惑未盡，猶居凡地。內",
    "T38n1778_001:0572a14": "無得道之功、外闕化他之利，證經為劣，故後",
    "T38n1778_001:0572a15": "辨也。復次此有所表，二乘滯空、凡夫滯有，菩",
    "T38n1778_001:0572a16": "薩不滯常行不二，故處其間。故《大經》云「凡夫",
    "T38n1778_001:0572a17": "者有、二乘者空，菩薩之人不空不有。」問：何以",
    "T38n1778_001:0572a18": "不歎聲聞德耶？答：諸師解言，既被彈呵，無德",
    "T38n1778_001:0572a19": "可歎。今謂不爾。菩薩亦彈，何故即歎？又《金剛",
    "T38n1778_001:0572a20": "般若》亦不歎德，非為被呵。今恐是出經存略。",
    "T38n1778_001:0572a21": "又云，大之一字即略歎德心。《大論》云「若說小",
    "T38n1778_001:0572a22": "乘但明比丘眾，說摩訶衍非但比丘，必須菩",
    "T38n1778_001:0572a23": "薩。」如《金剛般若》但辨比丘，不列菩薩，豈可《金",
    "T38n1778_001:0572a24": "剛》是小乘經？但是出經者略。此經不歎，意亦",
    "T38n1778_001:0572a25": "可知。一、明聲聞眾者，初明比丘，即是通語。人",
    "T38n1778_001:0572a26": "類多種，如胡越不同；佛法出家，皆名比丘。釋",
    "T38n1778_001:0572a27": "此為五：一與、二大、三比丘、四眾、五數。一、釋",
    "T38n1778_001:0572a28": "「與」者，此經云與，大品云共，與即是共。《大論》辨",
    "T38n1778_001:0572a29": "七一明共，所謂一處、一時、一戒、一心、一見、一",
    "T38n1778_001:0572b01": "道、一解脫。若釋《法華》，須約本迹。今經既未發",
    "T38n1778_001:0572b02": "迹，但因緣事解觀行而已。一處者，同在菴園。",
    "T38n1778_001:0572b03": "一時者，一會之時。一戒者，同得無作。一心者，",
    "T38n1778_001:0572b04": "俱得九定。一見者，俱見四諦。一道者，悉得無",
    "T38n1778_001:0572b05": "學。一解脫者，俱證有餘。二釋「大」者，若依梵本",
    "T38n1778_001:0572b06": "應云摩訶。《大論》云「摩訶，或云大、或云勝、或云",
    "T38n1778_001:0572b07": "多。」大王所敬，故名為大。勝九十六種，故名為",
    "T38n1778_001:0572b08": "勝。數至八千，故名為多。今明外道有三種：一",
    "T38n1778_001:0572b09": "一切智、二神通、三韋陀。具此三種，名大外道。",
    "T38n1778_001:0572b10": "佛對破此，故於三藏說三念處，謂性、共、緣。能",
    "T38n1778_001:0572b11": "修此三，非但止破三種外道，得入性地證果",
    "T38n1778_001:0572b12": "之時成三解脫，謂慧得好解脫、心得好解脫",
    "T38n1778_001:0572b13": "及得無礙解脫，名大比丘、名大羅漢。若別對",
    "T38n1778_001:0572b14": "者，得慧名大、得心名勝、得無礙名多，三種具",
    "T38n1778_001:0572b15": "足名波羅蜜。聲聞成就一切羅漢功德，故名",
    "T38n1778_001:0572b16": "為大。問：得慧解脫即名大者，何須具三？答：如",
    "T38n1778_001:0572b17": "三德具故名大涅槃，而摩訶般若亦受大名。",
    "T38n1778_001:0572b18": "三藏通教各有四門合有八種，皆名波羅蜜",
    "T38n1778_001:0572b19": "聲聞，故名為大。若約觀心，即就折體從假入",
    "T38n1778_001:0572b20": "空而明觀也。此八種比丘，《毘曇》、《成論》各有一",
    "T38n1778_001:0572b21": "種大比丘義，餘六不明。三、釋比丘者，或言有",
    "T38n1778_001:0572b22": "翻或言無翻。言有翻者，翻云除饉。眾生薄福，",
    "T38n1778_001:0572b23": "在因無法自資得報，多所饉乏。出家戒行是",
    "T38n1778_001:0572b24": "良福田，能生物善，除因果之饉乏也。言無翻",
    "T38n1778_001:0572b25": "者，名含三義。《智論》云「一破惡、二怖魔、三乞士。」",
    "T38n1778_001:0572b26": "一、破惡者，如初得戒即言比丘，以三羯磨發",
    "T38n1778_001:0572b27": "善律儀破惡律儀，故言破惡。若通就行解，修",
    "T38n1778_001:0572b28": "戒定慧，戒防形非、定除心亂、慧悟想虛，能破",
    "T38n1778_001:0572b29": "見思之惡，故言破惡。二、怖魔者，既能破惡，魔",
    "T38n1778_001:0572c01": "羅念言：「此人非但出我界域，或有傳燈，化我",
    "T38n1778_001:0572c02": "眷屬、空我宮殿。」故生驚怖。通而言之，三魔亦",
    "T38n1778_001:0572c03": "怖。三、明乞士者，乞是求之名，士是清雅之稱。",
    "T38n1778_001:0572c04": "出家之人內修清雅之德，必須遠離四種邪，",
    "T38n1778_001:0572c05": "淨命自居福利眾生，破憍慢、心謙下，自卑乞",
    "T38n1778_001:0572c06": "求資身，以成清雅之德，故名乞士。又解，破惡",
    "T38n1778_001:0572c07": "是正義，下兩助成。何者？受戒破身口惡業，怖",
    "T38n1778_001:0572c08": "魔即破愛惡，乞士破慢惡。約觀行者，次第從",
    "T38n1778_001:0572c09": "於陰界入求法喜禪悅，資無漏慧命，成盡無",
    "T38n1778_001:0572c10": "生智斷之德，故名乞士。下文呵身子云「佛說",
    "T38n1778_001:0572c11": "八解脫，仁者受行，豈離欲食而聞法乎。」此具",
    "T38n1778_001:0572c12": "三義：一、殺賊從破惡得名；二、不生從怖魔以",
    "T38n1778_001:0572c13": "受稱；三、應供因乞士以成德。直言比丘則大",
    "T38n1778_001:0572c14": "小未定，或在外凡性地學人之位。今言大者，",
    "T38n1778_001:0572c15": "即大羅漢。當知大之一字無所不含，即略歎",
    "T38n1778_001:0572c16": "德也。四、釋眾者，梵言僧伽，此翻為眾。直一比",
    "T38n1778_001:0572c17": "丘不名為眾，眾多共集名為眾也。律明四人",
    "T38n1778_001:0572c18": "已上皆名為眾，如眾樹共聚乃名為林。《智論》",
    "T38n1778_001:0572c19": "云「僧有四種：一、愚癡僧，謂破戒放逸僧也。二、",
    "T38n1778_001:0572c20": "啞羊僧，雖持禁戒，不能分別三學開遮通塞之",
    "T38n1778_001:0572c21": "相，有疑請決默然無對，猶如啞羊。三、有羞僧",
    "T38n1778_001:0572c22": "者，若出家人修戒定慧，亦能分別為人開決，",
    "T38n1778_001:0572c23": "但未發真，居內外凡，自愧未能成就聖法謬",
    "T38n1778_001:0572c24": "墮僧數，四事敬侍、常愧自責，亦名事和僧。四、",
    "T38n1778_001:0572c25": "真實僧者，從苦忍去四果聖人，皆名真實理",
    "T38n1778_001:0572c26": "和僧也。」前之二種雖有僧名，既非事和不堪僧",
    "T38n1778_001:0572c27": "事；後之二種堪行僧事。五、明數者，數有八千，",
    "T38n1778_001:0572c28": "事義可知。對行明數，意則難見。「菩薩」者，此",
    "T38n1778_001:0572c29": "下第二辨菩薩眾證成同聞。何但聲聞，亦有",
    "T38n1778_001:0573a01": "大菩薩及三萬二千親承演說，非謬傳也。文",
    "T38n1778_001:0573a02": "為五：一明類、二辨數、三歎德、四累名、五總",
    "T38n1778_001:0573a03": "結。初明人類者，夫大乘行人通名菩薩，是大",
    "T38n1778_001:0573a04": "乘行人之氣類也。具存西音應云菩提薩埵，",
    "T38n1778_001:0573a05": "什師恐繁，略提埵字但云菩薩。翻譯不同，《阿",
    "T38n1778_001:0573a06": "毘曇》云「自覺覺他名為菩薩」。有云，菩提云無",
    "T38n1778_001:0573a07": "上道，薩埵名大心，謂無上道大心。此人發大",
    "T38n1778_001:0573a08": "心，為眾生求無上道，故名菩薩。安師云開士、",
    "T38n1778_001:0573a09": "始士。又翻云大道心眾生，古本翻為高士。既",
    "T38n1778_001:0573a10": "異翻不定，須留梵音。今依《大論》釋菩提名佛",
    "T38n1778_001:0573a11": "道、薩埵名成眾生，用諸佛道成就眾生，故名",
    "T38n1778_001:0573a12": "菩提薩埵。又菩提是自行、薩埵是化他，自修",
    "T38n1778_001:0573a13": "佛道又用化他，故名菩薩。若不如是，己所修",
    "T38n1778_001:0573a14": "持為無慧利。但三乘同名菩提，二乘不名薩",
    "T38n1778_001:0573a15": "埵者，無悲利物故不受斯稱。是則雖略二字，",
    "T38n1778_001:0573a16": "異乎二乘，其義宛然。藏通見真通名為道，不",
    "T38n1778_001:0573a17": "名薩埵。別圓見真如磁石吸鐵，非但止名菩",
    "T38n1778_001:0573a18": "提，亦即得名薩埵。故《大經》云「一實諦者即是",
    "T38n1778_001:0573a19": "大乘。若非大乘，非一實諦。」問：前兩菩薩不名",
    "T38n1778_001:0573a20": "薩埵，何異二乘？答：少有慈悲願行，異二乘也。",
    "T38n1778_001:0573a21": "四教菩薩具如《玄義》。此經多由衍三教意釋",
    "T38n1778_001:0573a22": "歎德也，不用三藏者，非衍正意；有時引出，正",
    "T38n1778_001:0573a23": "為比決大小不同。觀心明菩薩者，約三觀分",
    "T38n1778_001:0573a24": "別。折體入空起大悲心亦名菩薩，修後兩觀",
    "T38n1778_001:0573a25": "任運即是菩薩義也。「三萬二千」，二辨數者，依",
    "T38n1778_001:0573a26": "事可知。表法難見，未可定對。「眾所知識」下，",
    "T38n1778_001:0573a27": "三歎德，為三：一總、二別、三結。初總歎者，即是",
    "T38n1778_001:0573a28": "初標歎德章門。若無自行化他之德，豈為眾",
    "T38n1778_001:0573a29": "所知識？此諸大士，隨緣利物荷澤無邊，十方",
    "T38n1778_001:0573b01": "眾生莫不知識。聞名欽德為知，覩形敬奉為",
    "T38n1778_001:0573b02": "識。但眾生有四根性，菩薩即以四種化之，即",
    "T38n1778_001:0573b03": "有四種知識。三藏三祇行滿百劫種相，大人",
    "T38n1778_001:0573b04": "相現、物所歸崇，名眾所知識。通教八地，道觀",
    "T38n1778_001:0573b05": "雙流神通利物，名眾所知識。別教登地、圓教",
    "T38n1778_001:0573b06": "初住，得如來一身無量身，現十界像隨緣利",
    "T38n1778_001:0573b07": "物，名眾所知識。未橫遍十方、竪高三土，為一",
    "T38n1778_001:0573b08": "切有緣之所知識。今諸菩薩皆是補處，橫遍",
    "T38n1778_001:0573b09": "竪高，一切有緣之所知識，故云眾所知識。若",
    "T38n1778_001:0573b10": "約觀心，三觀心明即德高名稱，是則聞名欽德",
    "T38n1778_001:0573b11": "覩形敬奉亦為眾所知識也。「大智本行」下，二",
    "T38n1778_001:0573b12": "別歎德，為三：一略歎自他德、二廣歎自他德、",
    "T38n1778_001:0573b13": "三隣果歎德。一、歎德，為二：一略歎自行、二略",
    "T38n1778_001:0573b14": "歎化他。自行又二：一正歎、二釋歎。初二句言",
    "T38n1778_001:0573b15": "正歎者，即是大智本行。解此或約一法、或約",
    "T38n1778_001:0573b16": "二法。約一法者，大智即是本行也。依本起智，",
    "T38n1778_001:0573b17": "智即是行，故言大智本行。故《法華》云「諸法從",
    "T38n1778_001:0573b18": "本來，常自寂滅相。佛子行道已，來世得作佛。」",
    "T38n1778_001:0573b19": "此經云「從無住本立一切法」。若南土舊解，多",
    "T38n1778_001:0573b20": "從八地約位帖釋；北方諸師，從初地約位帖",
    "T38n1778_001:0573b21": "釋；什師從下至上漸勝稱歎。解既不同，未敢",
    "T38n1778_001:0573b22": "偏用。何者？南方引威神建立文證，故知初歎",
    "T38n1778_001:0573b23": "八地。北方引七波羅蜜，證歎初地乃至七地。",
    "T38n1778_001:0573b24": "一往引證經文各便，若欲和通則碩乖違。但",
    "T38n1778_001:0573b25": "經文對地處處有之，未足定執謂為得稱集",
    "T38n1778_001:0573b26": "經者意。今謂一往多是歎上地之德，若歎上",
    "T38n1778_001:0573b27": "地自攝於下。何者？通論諸位行類是同，但上",
    "T38n1778_001:0573b28": "得勝品、下得劣品。今以勝攝劣，不可以上下",
    "T38n1778_001:0573b29": "各歎。如歎大智本行皆悉成就，金剛智滿始",
    "T38n1778_001:0573c01": "名成就，豈可歎下？如歎能師子吼乃如雷震，",
    "T38n1778_001:0573c02": "下地亦能有此演說，何獨歎上？故知分別互",
    "T38n1778_001:0573c03": "有所失。問：近無等等豈非歎上？答：今明諸德",
    "T38n1778_001:0573c04": "皆歎上地，須約隣果。故下結云「如是一切功",
    "T38n1778_001:0573c05": "德皆悉具足」。若通下地，無等之言。約相待說，",
    "T38n1778_001:0573c06": "互有遠近。如《法華》明行處近處，下地亦名近",
    "T38n1778_001:0573c07": "也。《華嚴》明十地智慧如爪上土，諸佛智慧猶",
    "T38n1778_001:0573c08": "如大地，此則懸殊。今三教菩薩行類是同，而",
    "T38n1778_001:0573c09": "教有所主、各有淺深，通八地去但約二諦而品",
    "T38n1778_001:0573c10": "有優劣。若約補處，自攝下位。別登地去，即是",
    "T38n1778_001:0573c11": "三諦入佛智地。行類是同，但約品淺深分地",
    "T38n1778_001:0573c12": "優劣；若歎補處，即攝下地。圓教初住三諦圓",
    "T38n1778_001:0573c13": "顯，具於一切諸佛功德，但品位不同，不無優",
    "T38n1778_001:0573c14": "劣；若歎等覺，即下位皆攝。但諸菩薩外隨所",
    "T38n1778_001:0573c15": "感見聞不同，內則本迹高下難測，豈可定執？",
    "T38n1778_001:0573c16": "非但約教分別菩薩功德法門，或時內合觀",
    "T38n1778_001:0573c17": "心，欲令行者知勝妙功德皆從心出，是則諸",
    "T38n1778_001:0573c18": "佛解脫皆於眾生心行中求。若約二法歎者，",
    "T38n1778_001:0573c19": "大智歎解、本行歎行。若解行互闕，如目足互",
    "T38n1778_001:0573c20": "失皆無所到；若解行具者，如有目足即能到",
    "T38n1778_001:0573c21": "池。故須雙歎，所以歎解。云大智者，只是觀解，",
    "T38n1778_001:0573c22": "若入空出假。二智方便不名為大，中道觀解",
    "T38n1778_001:0573c23": "一切種智名為大智，故《大論》云「我今知力欲",
    "T38n1778_001:0573c24": "演說大智彼岸實相義。」當知大智即是觀諸",
    "T38n1778_001:0573c25": "法實相之觀也。言本行者即是歎行，從大智",
    "T38n1778_001:0573c26": "本一心具足諸波羅蜜，故《大品》云「諸法雖空",
    "T38n1778_001:0573c27": "而能一心具足萬行」。《金光明》云「一切種智而",
    "T38n1778_001:0573c28": "為根本，無量功德之所莊嚴。」當知自行雖有",
    "T38n1778_001:0573c29": "多門，但略歎解行，橫竪諸德磬無不取。問：菩",
    "T38n1778_001:0574a01": "薩未證極果，何得言皆悉成就？答：果行未滿，",
    "T38n1778_001:0574a02": "因行已圓，故云成就。但約教成就，其義不同。",
    "T38n1778_001:0574a03": "三藏初緣生滅四諦發誓名大智，行六度行",
    "T38n1778_001:0574a04": "名為本行，種相業成名悉成就。通教初緣無",
    "T38n1778_001:0574a05": "生起誓名為大智，檀三事空乃至般若名為",
    "T38n1778_001:0574a06": "本行，十地如佛名悉成就。別教初緣無量生",
    "T38n1778_001:0574a07": "解名為大智，行無量波羅蜜名本行，十地等",
    "T38n1778_001:0574a08": "覺名悉成就。圓教初緣無作發心名為大智，",
    "T38n1778_001:0574a09": "一心萬行名為本行，十地等覺邊際智滿眾",
    "T38n1778_001:0574a10": "事究竟名悉成就。權實可知。若觀心解，約三",
    "T38n1778_001:0574a11": "觀明。初觀觀生滅四諦，大悲弘誓名大智，用",
    "T38n1778_001:0574a12": "觀行六度即是本行，此三藏教。折假入空觀，",
    "T38n1778_001:0574a13": "體假通教、入假別教、一心圓教，尋之可知。",
    "T38n1778_001:0574a14": "「諸佛威神」二句，二釋歎也，亦傍得成化他。此",
    "T38n1778_001:0574a15": "正明佛加。《金剛論》云「於菩薩身，佛與功德智",
    "T38n1778_001:0574a16": "慧之力，故名加也。」今明解行因圓，正由諸佛",
    "T38n1778_001:0574a17": "威神建立，智慧加解大智得成，功德加行本",
    "T38n1778_001:0574a18": "行得成。內因雖是菩薩自修，外緣必假諸佛",
    "T38n1778_001:0574a19": "冥護。譬如種子，內雖自有雖生之因，外無地",
    "T38n1778_001:0574a20": "土日光風雨等緣，豈得成實？菩薩亦爾，雖有",
    "T38n1778_001:0574a21": "慈悲智慧精進禪定自行化他之因，若不假諸",
    "T38n1778_001:0574a22": "佛慈悲地、智慧光、神通風、說法雨，自行化他",
    "T38n1778_001:0574a23": "之因豈得圓也？如大鵬影覆，子得生長。故《華",
    "T38n1778_001:0574a24": "嚴》云「八地欲沈空，佛加獎觀，方得發起。」若約",
    "T38n1778_001:0574a25": "觀心，修三觀時必須懺悔、請十方佛。若心志",
    "T38n1778_001:0574a26": "者，佛即加護，自然行成。世有邪見學禪之人，",
    "T38n1778_001:0574a27": "但信有心佛，不信諸佛威神所加。此正釋前",
    "T38n1778_001:0574a28": "傍成。後化他者，若加化他，如《華嚴》明，法慧菩",
    "T38n1778_001:0574a29": "薩說十住，諸佛放光加方乃得說，乃至金剛",
    "T38n1778_001:0574b01": "藏說十地亦如是。此即成後，為護法城。若約",
    "T38n1778_001:0574b02": "觀心，三觀既成，若欲利物，必須懺悔、請十方",
    "T38n1778_001:0574b03": "佛威神建立。有感蒙加，隨所利生如風靡草。",
    "T38n1778_001:0574b04": "「為護法城」下，二略歎化他德，為三：一歎化他",
    "T38n1778_001:0574b05": "心、二歎功成、三釋歎。初二句歎化他心者，佛",
    "T38n1778_001:0574b06": "法如城，能為行人防非擬敵，故名為城。若護",
    "T38n1778_001:0574b07": "佛法，即是護城。又解陰入界法，此法即空，即",
    "T38n1778_001:0574b08": "空之理名涅槃城。眾生是王，而種性具足恒",
    "T38n1778_001:0574b09": "沙佛法，如城中人物。故文云「一切眾生即大涅",
    "T38n1778_001:0574b10": "槃即菩提相」，但此妙理外為天魔外道之所",
    "T38n1778_001:0574b11": "破壞、內為通別見思所侵。菩薩為護眾生本",
    "T38n1778_001:0574b12": "有涅槃之城，不令妄起諸愛見也。「受持正法」",
    "T38n1778_001:0574b13": "者，即是四教之正法也。菩薩從十方佛聞此",
    "T38n1778_001:0574b14": "教法，得陀羅尼總持無忘，名為受持。將用此",
    "T38n1778_001:0574b15": "法降魔制外，及破眾生內外愛見諸煩惱賊，",
    "T38n1778_001:0574b16": "護涅槃城，令諸眾生法王種性皆得安穩，恒",
    "T38n1778_001:0574b17": "沙佛法不致散失，名護法城受持正法。約觀",
    "T38n1778_001:0574b18": "心者，假空空假護小涅槃，假中中假護大涅",
    "T38n1778_001:0574b19": "槃。「能師子吼」二句，二正歎化他功成。《大經》",
    "T38n1778_001:0574b20": "云「佛性者名師子吼三昧，菩薩住此三昧能",
    "T38n1778_001:0574b21": "師子吼。師子吼者名無畏說云云。」若約觀心，三",
    "T38n1778_001:0574b22": "觀若成，所行如所說，說於四教心無怯弱，如",
    "T38n1778_001:0574b23": "師子子若滿三年即能吼也。「名聞十方」者，此",
    "T38n1778_001:0574b24": "亦化他功成。化功既著，十方蒙益咸共傳揚，",
    "T38n1778_001:0574b25": "聲聞馳遠，如大將破敵功名蓋世。「眾人不請」",
    "T38n1778_001:0574b26": "下，三釋歎化他。眾人不請初二句，此釋化他",
    "T38n1778_001:0574b27": "之心為護法城也。菩薩悲誓豈待祈請？如寇",
    "T38n1778_001:0574b28": "賊圍逼，連官大將救其危急，何待城內來祈",
    "T38n1778_001:0574b29": "請也。問：若菩薩是不請之友者，佛何故待梵",
    "T38n1778_001:0574c01": "王天帝請轉法輪？答：菩薩尚不須請，豈況於",
    "T38n1778_001:0574c02": "佛。但是說法之儀，生物慇重故須待請。問：菩",
    "T38n1778_001:0574c03": "薩不待請者，凡是有心必應救不？答：有緣即",
    "T38n1778_001:0574c04": "赴，非請有無。「支而安之」，此釋受持正法。世人",
    "T38n1778_001:0574c05": "以同志為友，菩薩善巧同物根緣，共修四種",
    "T38n1778_001:0574c06": "四諦，各得無漏道果。故《法華》云「我等二人亦",
    "T38n1778_001:0574c07": "共汝作」。若開權顯實，則同乘佛乘直至道場，",
    "T38n1778_001:0574c08": "此即法親之友也。而安之者，未安道諦令其",
    "T38n1778_001:0574c09": "得安，如是四種眾生令安四種道諦。若開權",
    "T38n1778_001:0574c10": "顯實，皆令安住無上涅槃，故言友而安之。若",
    "T38n1778_001:0574c11": "約觀心，折體入空假名中道此四種心不請",
    "T38n1778_001:0574c12": "三觀，三觀自觀，即不請友義。觀折成心，令此",
    "T38n1778_001:0574c13": "四心住四道諦，即是友而安之也。「紹隆三",
    "T38n1778_001:0574c14": "寶」二句，此正釋化他功成能師子吼名聞十",
    "T38n1778_001:0574c15": "方。菩薩用無畏心說於四教，即是紹隆四種",
    "T38n1778_001:0574c16": "三寶。若頓赴圓機即入佛慧，初心成就一體",
    "T38n1778_001:0574c17": "三寶增進不斷，乃至妙覺湛然安住，此即大",
    "T38n1778_001:0574c18": "乘一體三寶常住不斷，故言使不斷絕。若漸",
    "T38n1778_001:0574c19": "教赴機次第明不斷者，初三藏乃至圓教，一",
    "T38n1778_001:0574c20": "體三寶不斷絕，展轉興謝教權實故。菩薩用",
    "T38n1778_001:0574c21": "此四教三寶引接眾生使佛種不斷，皆令安",
    "T38n1778_001:0574c22": "住大般涅槃常住三寶，皆是菩薩說法之功，即",
    "T38n1778_001:0574c23": "是能師子吼。化功歸己，即名聞十方，故言紹",
    "T38n1778_001:0574c24": "隆不斷也。若約觀心，紹隆不絕者，若佛在世",
    "T38n1778_001:0574c25": "紹隆三寶事如前說，佛去世後佛法付屬二",
    "T38n1778_001:0574c26": "眾弟子。所以優田造像、闍王結集、育王度人，",
    "T38n1778_001:0574c27": "若此相從三寶不絕，則彌勒出世真正三寶",
    "T38n1778_001:0574c28": "紹隆不絕，若彌勒滅後亦復如是。若行人能",
    "T38n1778_001:0574c29": "於今末世造立尊容、書寫大乘、度人出家，即",
    "T38n1778_001:0575a01": "是相從三寶紹隆不絕。若住三觀之心，觀此",
    "T38n1778_001:0575a02": "相從三寶，不滯空有人，第一義一體三寶紹",
    "T38n1778_001:0575a03": "隆不絕。故經云「敬像如真佛，得福亦復然。」故",
    "T38n1778_001:0575a04": "文云「無離文字說解脫相，文字性離即是解",
    "T38n1778_001:0575a05": "脫。」解脫者即諸法也。《賢愚經》云「未來多有破",
    "T38n1778_001:0575a06": "戒比丘，猶應供養恭敬如舍利弗、目犍連，所",
    "T38n1778_001:0575a07": "得功德亦復無量。」紹隆三寶功德最大，譬如",
    "T38n1778_001:0575a08": "大臣治正國家功勳重大。菩薩紹三寶種使",
    "T38n1778_001:0575a09": "不斷絕，功德無量，十方諸佛說不能盡。「降",
    "T38n1778_001:0575a10": "伏魔怨」二句，此即傳釋紹隆不斷。只由眾生",
    "T38n1778_001:0575a11": "內有愛結、外有鬼神六天魔王，內有諸見、外",
    "T38n1778_001:0575a12": "有十八六師及九十六種外道，能壞法城，使",
    "T38n1778_001:0575a13": "三寶斷絕。今明菩薩化物，內修禪定伏愛、外用",
    "T38n1778_001:0575a14": "神力降伏魔怨，內以智慧斷結、外則說法制",
    "T38n1778_001:0575a15": "諸外道。內外魔怨既伏，內外外道咸歸，則涅",
    "T38n1778_001:0575a16": "槃城存、三寶不絕，故得紹隆也。若約四教，界",
    "T38n1778_001:0575a17": "內愛見用生無生道諦禪定伏愛、智慧制見，",
    "T38n1778_001:0575a18": "界外愛見則用無量無作道諦定莊嚴伏愛、",
    "T38n1778_001:0575a19": "慧莊嚴制見，故文云「眾魔者樂生死，外道者",
    "T38n1778_001:0575a20": "樂諸見」，菩薩於中不捨不動，故云「眾魔外道",
    "T38n1778_001:0575a21": "皆吾侍也」。若降界內愛見魔外，即護化城涅",
    "T38n1778_001:0575a22": "槃，藏通三寶使不斷絕。若降界外愛見魔外，",
    "T38n1778_001:0575a23": "即護大涅槃城，使別圓三寶不斷絕也。故知",
    "T38n1778_001:0575a24": "並是釋前化他。問：界內可有魔外，界外何得",
    "T38n1778_001:0575a25": "有耶？答：《大經》說八魔，四內四外也；《華嚴》十魔",
    "T38n1778_001:0575a26": "通界內外，分別可知；《涅槃》迦葉自歎云「自此",
    "T38n1778_001:0575a27": "之前皆名邪見」，則藏通三乘聖人皆名界外",
    "T38n1778_001:0575a28": "魔外。故呵善吉云「入於邪見不到彼岸，汝與",
    "T38n1778_001:0575a29": "魔外一手作之。」豈非界外有魔外耶？問：聲聞",
    "T38n1778_001:0575b01": "可爾，菩薩云何？答：《華嚴》明菩提心魔、三昧魔、",
    "T38n1778_001:0575b02": "善知識魔，皆菩薩魔也。鴦掘魔羅訶文殊云",
    "T38n1778_001:0575b03": "「外道亦修空，尼乾但默然」，即是界外外道。若",
    "T38n1778_001:0575b04": "不爾者，何故八千被呵不能加報？若約觀心",
    "T38n1778_001:0575b05": "者，假空空假觀成，降伏界內魔外；假中中假",
    "T38n1778_001:0575b06": "觀成，降伏界外魔外。「悉已清淨」下，二廣歎",
    "T38n1778_001:0575b07": "自他，為二：一、從此下訖「不起法忍」是廣歎自",
    "T38n1778_001:0575b08": "行；二、從「已能隨順」訖「及心所行」是廣歎化他。",
    "T38n1778_001:0575b09": "歎自行為二：一斷德、二智德。一、歎斷德，為三：",
    "T38n1778_001:0575b10": "一總、二別、三釋。一、總歎者，明此菩薩結惑生",
    "T38n1778_001:0575b11": "死皆斷，故言悉已清淨。結惑生死有二種：一",
    "T38n1778_001:0575b12": "界內、二界外。若三藏補處，止伏見思未斷結",
    "T38n1778_001:0575b13": "惑。通教補處，雖除習氣，界外見思未斷。別教",
    "T38n1778_001:0575b14": "補處，雖斷十一品無明，餘三十一品在。此三",
    "T38n1778_001:0575b15": "並非悉已清淨。圓教補處，四十一品並盡，雖",
    "T38n1778_001:0575b16": "餘一品有若微烟，乃可得名悉已清淨。如《地",
    "T38n1778_001:0575b17": "持》明「第九清淨淨禪至離一切見清淨淨禪，",
    "T38n1778_001:0575b18": "二障斯斷。」菩薩依此禪故得大菩提果，故約",
    "T38n1778_001:0575b19": "圓教補處說悉已清淨。若約觀心，假空空假、",
    "T38n1778_001:0575b20": "假中中假二處觀成，界內惑盡，非悉已清淨；",
    "T38n1778_001:0575b21": "界外煩惱障盡，名悉已清淨。「永離蓋纏」，二別",
    "T38n1778_001:0575b22": "歎斷德。蓋謂五蓋，纏即十纏。有言蓋纏所障",
    "T38n1778_001:0575b23": "既近，豈足以歎大菩薩德？今謂不爾。只約此",
    "T38n1778_001:0575b24": "五蓋十纏，開出一切界內外惑，離此更無別",
    "T38n1778_001:0575b25": "能生惑。界內為枝、界外為本，若離界內，五蓋",
    "T38n1778_001:0575b26": "具出八萬四千。何者？貪欲、嗔恚、睡疑屬癡，掉",
    "T38n1778_001:0575b27": "散是戒取即是等分，此四各出二萬一千，合",
    "T38n1778_001:0575b28": "八萬四千。界外根本類作宛然。問：界外何得",
    "T38n1778_001:0575b29": "有五蓋亦對八萬四千？答：既有三毒，何得無",
    "T38n1778_001:0575c01": "五蓋耶？取涅槃即貪，捨生死是嗔，迷實諦是",
    "T38n1778_001:0575c02": "癡，既有根本三毒則有根本五蓋，得具八萬",
    "T38n1778_001:0575c03": "四千。今約教明離蓋不同，數人明蓋障於初",
    "T38n1778_001:0575c04": "禪，上界無蓋；若成論明貪嗔二蓋並通上界。二",
    "T38n1778_001:0575c05": "論俱是三藏，尚明蓋不同。若三藏菩薩，離蓋",
    "T38n1778_001:0575c06": "發禪與凡夫同，未足以歎補處之德。若通別",
    "T38n1778_001:0575c07": "圓，離蓋類悉已清淨。可知十纏開五百纏，分",
    "T38n1778_001:0575c08": "別永離類蓋可知。若約觀心，假空空假、假中",
    "T38n1778_001:0575c09": "中假一處觀成離二蓋纏，准上可知，心常安",
    "T38n1778_001:0575c10": "住無礙解脫。三、釋歎斷德。無礙解脫即不思議",
    "T38n1778_001:0575c11": "解脫之異名也。故《大論》云「於諸解脫中無礙解",
    "T38n1778_001:0575c12": "脫最大」。藏通皆云無礙斷、解脫證；有師言，無",
    "T38n1778_001:0575c13": "礙伏、解脫斷。此但界內思議無礙解脫。別教",
    "T38n1778_001:0575c14": "十地亦言無礙道斷、解脫道證，雖離界外見",
    "T38n1778_001:0575c15": "思猶約定斷，非不思議無礙解脫。圓教明義，",
    "T38n1778_001:0575c16": "解惑相即智，不斷惑而究竟永離二種蓋纏，",
    "T38n1778_001:0575c17": "故名無礙解脫。故文云「不斷癡愛起於明脫」。",
    "T38n1778_001:0575c18": "心常安住者，若思議照寂，非究竟安住。若不",
    "T38n1778_001:0575c19": "思議，寂照不二，住大涅槃，名究竟心常安住",
    "T38n1778_001:0575c20": "也。無礙解脫即大般涅槃之異名耳。次約觀",
    "T38n1778_001:0575c21": "心。若別相三觀非究竟安住，一心三觀即是",
    "T38n1778_001:0575c22": "心常安住無礙解脫也。",
    "T38n1778_001:0575c23": "4 維摩經略疏卷第四維摩經略疏卷第四",
    "T38n1778_001:0575c24": "「念定總持辨才不斷」下，二歎智德，為三：一總、",
    "T38n1778_001:0575c25": "二別、三釋成。一、總歎者，即是念定總持。若類",
    "T38n1778_001:0575c26": "餘經悉歎三昧陀羅尼德，今歎念定總持即是",
    "T38n1778_001:0575c27": "歎三昧陀羅尼也。以此雙標歎章者，念即念",
    "T38n1778_001:0575c28": "佛三昧等諸三昧。菩薩得此三昧，十方諸佛",
    "T38n1778_001:0575c29": "常現在前，若得一心即名王三昧。何者？若根",
    "T38n1778_001:0576a01": "本觀練薰修並俗諦三昧；觀諦緣三空是真",
    "T38n1778_001:0576a02": "諦三昧；自性等力及般舟、一行、首楞嚴等百",
    "T38n1778_001:0576a03": "八三昧皆中道一心三昧，名王三昧。故知歎",
    "T38n1778_001:0576a04": "念定是歎三昧德也。約教者，若折俗體俗入",
    "T38n1778_001:0576a05": "真，但約二諦名王三昧。若從根本俗諦及真",
    "T38n1778_001:0576a06": "諦次第入中，即別教三諦名王三昧。若一心",
    "T38n1778_001:0576a07": "圓入三諦，即圓教三諦三昧名王三昧。《大論》",
    "T38n1778_001:0576a08": "出異家解三昧、王三昧不同，意在此也。若約",
    "T38n1778_001:0576a09": "觀心，即三觀觀三諦成王三昧，任運可知。總",
    "T38n1778_001:0576a10": "持者，即歎陀羅尼德。此言能持能遮，持善不",
    "T38n1778_001:0576a11": "失、遮惡不起，故名遮持。亦名總持，持諸善法",
    "T38n1778_001:0576a12": "不漏失也。《法華》明三陀羅尼：一旋陀羅尼、二",
    "T38n1778_001:0576a13": "百千萬億旋陀羅尼、三法音方便陀羅尼。旋",
    "T38n1778_001:0576a14": "者旋轉也。轉假入空得入真諦，但破界內即",
    "T38n1778_001:0576a15": "屬通教，一心圓破即屬圓教。百千萬億者，即",
    "T38n1778_001:0576a16": "是從空入假，旋轉分別破塵沙惑，顯出恒沙佛",
    "T38n1778_001:0576a17": "法，若別破界外無知則是別教，一心圓破即",
    "T38n1778_001:0576a18": "圓教也。法音方便者，即是二觀為方便得入",
    "T38n1778_001:0576a19": "中道，次第斷入中是別教意，不斷無明一心",
    "T38n1778_001:0576a20": "圓入中道即圓教也。又法音方便者，得此陀",
    "T38n1778_001:0576a21": "羅尼即解一切言音，亦能一音說法隨類得",
    "T38n1778_001:0576a22": "解。得此三陀羅尼即入無礙陀羅尼，具足一",
    "T38n1778_001:0576a23": "切陀羅尼也。問：此經歎補處，何得約初心而",
    "T38n1778_001:0576a24": "釋？答：發心畢竟二不別故。但後心入三諦無",
    "T38n1778_001:0576a25": "礙，橫廣細極、竪深窮源，即是補處無礙陀羅",
    "T38n1778_001:0576a26": "尼也。問：三藏菩薩有陀羅尼不？答：如尸毘王",
    "T38n1778_001:0576a27": "得歸命救護陀羅尼，當知亦有諸小陀羅尼",
    "T38n1778_001:0576a28": "也。輪王尚得，況於菩薩。問：聲聞得不？答：其既",
    "T38n1778_001:0576a29": "入滅，故不須也。約觀心，陀羅尼三觀類作易",
    "T38n1778_001:0576b01": "見。辨才者，即四辨也。《大品》七辨、《大集》二十四",
    "T38n1778_001:0576b02": "辨、《華嚴》四十辨。約教明四辨者，初約三藏，生",
    "T38n1778_001:0576b03": "滅四諦名字之法無滯即法無礙辨；於四諦",
    "T38n1778_001:0576b04": "義無有滯礙即義無礙辨；達六道言辭亦同",
    "T38n1778_001:0576b05": "其語，說生滅四諦言辭無滯即辭無礙辨；若",
    "T38n1778_001:0576b06": "稱根緣於生生不可說四悉赴機說無窮盡",
    "T38n1778_001:0576b07": "即樂說無礙辨也。辨是辨了，才即才能。以蜜",
    "T38n1778_001:0576b08": "助藥服之者易，才助。又言，化道無壅，通約",
    "T38n1778_001:0576b09": "無生、別約無量、圓約無作，類解可知。言不斷",
    "T38n1778_001:0576b10": "者，不盡也。法義緣苦集，知病無盡；又法義緣",
    "T38n1778_001:0576b11": "道滅，識藥無盡；辭及樂說即授藥無盡。復次",
    "T38n1778_001:0576b12": "從生滅辨起無生辨乃至無作，無作四辨如",
    "T38n1778_001:0576b13": "風於空中，說法無障礙，故言不斷。約觀心，修",
    "T38n1778_001:0576b14": "四辨義類解可知。「布施至具足」，二別歎智德。",
    "T38n1778_001:0576b15": "還從定慧開出七度。從定開四，慧開方便，故",
    "T38n1778_001:0576b16": "言別也。若作十度對十地者，開禪出力願，開",
    "T38n1778_001:0576b17": "般若出方便及智。若約教者，德約四四諦，修",
    "T38n1778_001:0576b18": "布施等即四教明七度也。言「無不具足」者，皆波",
    "T38n1778_001:0576b19": "羅蜜。波羅蜜者，翻事究竟，亦云到彼岸。布施",
    "T38n1778_001:0576b20": "乃至方便皆事理究竟，見檀等法界即究竟",
    "T38n1778_001:0576b21": "彼岸，故云無不具足。觀心七度者，一心三觀",
    "T38n1778_001:0576b22": "不見慳施。乃至不見巧拙，而能善巧分別慳",
    "T38n1778_001:0576b23": "施乃至巧拙冷然自曉，即無不具足也。「逮",
    "T38n1778_001:0576b24": "無所得」二句，三歎位釋成。逮之言及。「不起」者，",
    "T38n1778_001:0576b25": "不起內外煩惱生死，無境可觀，故名「不起法",
    "T38n1778_001:0576b26": "忍」，即是大無生忍，亦名寂滅忍。無所得者，《大",
    "T38n1778_001:0576b27": "品》云「無所得以為得」，即是得無所得。《仁王》五",
    "T38n1778_001:0576b28": "忍、《瓔珞》四忍，兩經雖殊，俱明寂滅忍。寂滅忍",
    "T38n1778_001:0576b29": "有上下，若金剛心名下忍、佛地名上忍。若開",
    "T38n1778_001:0576c01": "十地別出等覺，亦得作三品，謂下、中、上。今歎",
    "T38n1778_001:0576c02": "隣果復言逮者，當逮下忍也。約教各明四忍",
    "T38n1778_001:0576c03": "者，三藏無文，義作亦有四忍。初祇為伏，二三",
    "T38n1778_001:0576c04": "祇為順，百劫為無生，三十四心名為寂滅。通",
    "T38n1778_001:0576c05": "教乾慧名伏，性地名順，從須陀洹乃至九地",
    "T38n1778_001:0576c06": "名為無生，十地如佛名為寂滅。別教鐵輪名",
    "T38n1778_001:0576c07": "伏，三十心名順，初地至九地名無生，十地金",
    "T38n1778_001:0576c08": "剛心名寂滅。圓教五品名伏，鐵輪名順，初住",
    "T38n1778_001:0576c09": "乃至九地名無生，十地金剛心名寂滅。通論",
    "T38n1778_001:0576c10": "圓教，初心已上並具四名，故《仁王》云「從初發",
    "T38n1778_001:0576c11": "心至金剛頂皆名伏忍」，普賢賢首意在此也。",
    "T38n1778_001:0576c12": "問：下文歎淨名但言無生，當知不起法忍只",
    "T38n1778_001:0576c13": "是無生，何以用寂滅釋不起法忍耶？答：在因",
    "T38n1778_001:0576c14": "讓果，說名無生。若通論，無生只是寂滅之異",
    "T38n1778_001:0576c15": "名也。故《大經》云「涅言不生、槃言不滅，不生不",
    "T38n1778_001:0576c16": "滅名大涅槃。」故文云「法本不生、今則無滅，是",
    "T38n1778_001:0576c17": "寂滅義。」若然者，寂滅即是無生，何所疑也。約",
    "T38n1778_001:0576c18": "觀心者，一心三觀三諦，惑不起者，即是修不",
    "T38n1778_001:0576c19": "起法忍。故《法華》云「著如來衣，如來衣者柔和",
    "T38n1778_001:0576c20": "忍辱心是。」「已能」下，二廣歎化他，為二：一內具",
    "T38n1778_001:0576c21": "化他之法、二正明化他。初為三：一明內具、二",
    "T38n1778_001:0576c22": "明外具、三總釋內外。如《大論》云「內具智慧名",
    "T38n1778_001:0576c23": "為力，外用無怯名無畏。」若內智不明、外儀不",
    "T38n1778_001:0576c24": "具，處眾有畏，何能伏物？若內外備足，所化皆",
    "T38n1778_001:0576c25": "從。初明內具化他法者，即是已能隨順。隨順",
    "T38n1778_001:0576c26": "有三：一順佛、二順理、三順根緣。佛為眾生轉",
    "T38n1778_001:0576c27": "四法輪，菩薩隨轉，即順佛也。因緣生滅即空",
    "T38n1778_001:0576c28": "假中，順理而解、順解而說，名順理。根性雖多",
    "T38n1778_001:0576c29": "不出四種，赴機無謬，名順根緣。復次順解而",
    "T38n1778_001:0577a01": "說是順實智，順眾生說是順權智，順佛方便",
    "T38n1778_001:0577a02": "是順權實二智也。今言隨順，具此三義也。「轉",
    "T38n1778_001:0577a03": "不退法輪」者，四種四諦是輪體，用四悉檀為",
    "T38n1778_001:0577a04": "轉也。有四種不退：一、事不退法輪，轉生滅四",
    "T38n1778_001:0577a05": "諦。二、位不退，轉無生。三、行不退，轉無量。四、念",
    "T38n1778_001:0577a06": "不退，轉無作。若三藏但事者，以三藏教明不",
    "T38n1778_001:0577a07": "退位不取斷結，但言不生四惡道、不受女人",
    "T38n1778_001:0577a08": "身、不生邊地、諸根具足、得宿命智，具此五事",
    "T38n1778_001:0577a09": "名為跋致。通教初果已去齊羅漢位不退，七",
    "T38n1778_001:0577a10": "地行不退、八地念不退。別教以住行向對三",
    "T38n1778_001:0577a11": "不退，地證念不退，向但修耳。圓教者一心具",
    "T38n1778_001:0577a12": "三不退，初住法身不墮前位名位不退，具一",
    "T38n1778_001:0577a13": "切行名行不退，念念流入即念不退。約別相",
    "T38n1778_001:0577a14": "三觀者，以空假中對三不退。約三別判，此義",
    "T38n1778_001:0577a15": "猶疎。今約一心正觀中道名位不退，雙照二",
    "T38n1778_001:0577a16": "諦名行不退，自然流入名念不退。「善解法相",
    "T38n1778_001:0577a17": "知眾生根」者，善解法相是如法相解。知眾生",
    "T38n1778_001:0577a18": "根性名識病。善解四種四諦之藥、善知四種",
    "T38n1778_001:0577a19": "眾生之病，以此化他，無差機之失。十力中有",
    "T38n1778_001:0577a20": "是處非處力，即是如法相解。有知根力，即是",
    "T38n1778_001:0577a21": "知眾生根。皆是內力具足也。「蓋諸大眾」二",
    "T38n1778_001:0577a22": "句，二明外具化他法。以無緣慈覆十法界，故",
    "T38n1778_001:0577a23": "言蓋諸大眾。又蓋之言過，深達四種四諦，出",
    "T38n1778_001:0577a24": "過不達之上故也。「得無所畏」者，慈悲福慧能",
    "T38n1778_001:0577a25": "蓋一切，故無所畏。即是釋外用無怯無畏法",
    "T38n1778_001:0577a26": "也。「功德智慧」下，三總釋內外化他法，為三：",
    "T38n1778_001:0577a27": "一釋內心無畏、二釋外用無畏、三結成無畏。",
    "T38n1778_001:0577a28": "初二句釋內心者，具二莊嚴能師子吼，釋成",
    "T38n1778_001:0577a29": "內心無畏也。心即是自性清淨心，亦名法身。",
    "T38n1778_001:0577b01": "福慧能顯出自性清淨心，故言「以修其心」。還",
    "T38n1778_001:0577b02": "用莊嚴自性清淨心，即具二嚴莊嚴法身。四",
    "T38n1778_001:0577b03": "教福慧三權一實，總此權實以修其心，故心",
    "T38n1778_001:0577b04": "無所畏也。「相好至飾好」，二釋外用無畏法者，",
    "T38n1778_001:0577b05": "種性色身物所尊重。如迦旃延子所明種三",
    "T38n1778_001:0577b06": "十二相業，小福所致，何足為奇？故非第一。通",
    "T38n1778_001:0577b07": "教約真修相，諦理未極，相非第一。別教以緣",
    "T38n1778_001:0577b08": "修，緣修是智障，故相亦非第一。圓教相好者，",
    "T38n1778_001:0577b09": "法身若顯，相好具足。故《法華》云「深達罪福相，",
    "T38n1778_001:0577b10": "遍照於十方。微妙淨法身，具相三十二。」法身",
    "T38n1778_001:0577b11": "具此妙相，眾生無由能識，為顯此相，故於應",
    "T38n1778_001:0577b12": "身示白毫相表中道理，示紺眼相表無緣悲，",
    "T38n1778_001:0577b13": "餘各有表，故知此相即是法身三十二相。「色",
    "T38n1778_001:0577b14": "像第一」者，法性色也。《大經》云「妙色湛然常安",
    "T38n1778_001:0577b15": "住，不為生老病死遷。」此之妙色於諸色中最",
    "T38n1778_001:0577b16": "為第一，現十界像如如意珠。應色表真，真色",
    "T38n1778_001:0577b17": "第一，應佛身色於所化身色亦第一也。「捨諸",
    "T38n1778_001:0577b18": "世間」二句，傳釋前真相好也，非捨世間嚴飾",
    "T38n1778_001:0577b19": "之具。若捨此者，外道亦能，何足可歎？今言捨",
    "T38n1778_001:0577b20": "者，三藏菩薩捨人天飾好，百劫種相為菩提",
    "T38n1778_001:0577b21": "器。通菩薩捨有所得心世間嚴飾，故《大論》破",
    "T38n1778_001:0577b22": "百劫相。《金剛般若》云「若以色見我，是人行邪",
    "T38n1778_001:0577b23": "道。」別教菩薩捨界內空心飾好，用界外緣修",
    "T38n1778_001:0577b24": "修相好也。圓教菩薩界內外修，皆世飾好悉",
    "T38n1778_001:0577b25": "皆併捨，法身若顯即是真相，故云相好嚴身",
    "T38n1778_001:0577b26": "色像第一，豈同虛妄修因世間飾好？「名稱",
    "T38n1778_001:0577b27": "高遠逾於須彌」，三結成，為二：一結外、二結內。",
    "T38n1778_001:0577b28": "初二句結外無畏者，菩薩外化遍十方十界",
    "T38n1778_001:0577b29": "名為高遠。又解，通別教佛如須彌山，今圓教",
    "T38n1778_001:0577c01": "金剛心高兩教佛，故言逾於須彌。又須彌盤",
    "T38n1778_001:0577c02": "固高遠，如法性不動理高。無上智有顯理之",
    "T38n1778_001:0577c03": "功，故言逾於須彌也。「深信堅固」二句，二結",
    "T38n1778_001:0577c04": "內無畏法也。信有二種：一聞、二證。四教分別",
    "T38n1778_001:0577c05": "各有依次，今但約圓。若五品弟子一向聞信，",
    "T38n1778_001:0577c06": "信不思議三德之理，六根清淨，亦聞亦得似",
    "T38n1778_001:0577c07": "證；初住已上，亦聞分證；佛地但證。今諸菩薩",
    "T38n1778_001:0577c08": "既居高位，二信圓深，故云深信。言堅固者，二",
    "T38n1778_001:0577c09": "信不為內外之所壞也。「猶若金剛」，譬顯深信。",
    "T38n1778_001:0577c10": "金剛二義：一、利徹本際，內合二信，定慧利用",
    "T38n1778_001:0577c11": "窮實際也。二、體堅，萬物所不能壞。譬二信，煩",
    "T38n1778_001:0577c12": "惱生死所不能損。「法寶普照」下，二正明化他，",
    "T38n1778_001:0577c13": "為三：一放光說法明化他、二正說法明化他、",
    "T38n1778_001:0577c14": "三明進修化他門。初為二：一正明放光說法、",
    "T38n1778_001:0577c15": "二明釋成。初又為三：一放光、二說法、三釋歎。",
    "T38n1778_001:0577c16": "一、放光者，明菩薩悲智緣三諦理，生善法寶，",
    "T38n1778_001:0577c17": "用化一切有緣。言普照者，入放光三昧、普光",
    "T38n1778_001:0577c18": "三昧，故能普照。若諸凡夫應以世善光照，若",
    "T38n1778_001:0577c19": "出世善及出世上上善而得度者，菩薩隨其",
    "T38n1778_001:0577c20": "所應用何三昧放善法光各令得度。故《華嚴》",
    "T38n1778_001:0577c21": "《思益》、《大品》悉云「佛有光明名無慳，若放此光",
    "T38n1778_001:0577c22": "照慳眾生即能行施等，如是種種利益令其",
    "T38n1778_001:0577c23": "得道。」若一光除慳、一光除嗔，是別教意，不名",
    "T38n1778_001:0577c24": "普照。若放二諦光，亦不名普。今諸菩薩只放",
    "T38n1778_001:0577c25": "一光具一切光照一切處，十界眾生各得利益，",
    "T38n1778_001:0577c26": "隨機入道，故名普照。問：光照云何能破惡生",
    "T38n1778_001:0577c27": "善？答：譬如薰藥烟觸，病苦即除，身得安樂。光",
    "T38n1778_001:0577c28": "觸亦爾，以此光從諸善法而出，隨觸苦除。故",
    "T38n1778_001:0577c29": "文云「有以光明而作佛事」。「而雨甘露」，二明說",
    "T38n1778_001:0578a01": "法。甘露是諸天妙藥，服之不死。《中論》云「實相",
    "T38n1778_001:0578a02": "名天甘露，能令三乘同得聖道。」實相甘露即",
    "T38n1778_001:0578a03": "有二種：一真、二中。眾生應以何實得度，雨何",
    "T38n1778_001:0578a04": "甘露各令得益。此諸菩薩但說中道實相甘",
    "T38n1778_001:0578a05": "露，隨其偏圓所得不同。故《法華》云「佛平等說",
    "T38n1778_001:0578a06": "如一味雨，隨眾生性所受不同。」「於眾言音",
    "T38n1778_001:0578a07": "微妙第一」，三明釋歎雨甘露雨。何故能說甘",
    "T38n1778_001:0578a08": "露法雨？以有微妙之言音也。如《法華》「欲以一",
    "T38n1778_001:0578a09": "妙音，遍滿三千界，隨意即能至。」鐵輪尚爾，何",
    "T38n1778_001:0578a10": "況補處而不能以一音遍滿隨類各解普獲",
    "T38n1778_001:0578a11": "其利？降佛已還莫能過者，故言微妙第一。又",
    "T38n1778_001:0578a12": "解，法性言音，故微妙第一。「深入緣起」下，二",
    "T38n1778_001:0578a13": "明釋成放光說法，為二：一、明入緣起，歎智慧",
    "T38n1778_001:0578a14": "以釋成；二、「斷諸邪見」下，歎斷德以釋成。初文",
    "T38n1778_001:0578a15": "者，所以放光說法利益深普，良由智能深入",
    "T38n1778_001:0578a16": "緣起。緣起有二：一、生死，即是無明十二因緣",
    "T38n1778_001:0578a17": "一切生死。二、解脫緣起，是觀因緣智，起一切",
    "T38n1778_001:0578a18": "佛法。今明深入者，深入生死緣起，即成佛法",
    "T38n1778_001:0578a19": "緣起。故《大經》云「十二因緣有四種觀，若深入",
    "T38n1778_001:0578a20": "者得上上智了了見性。」何者？若觀因緣生滅",
    "T38n1778_001:0578a21": "即三藏意；即空通教意；入假破界內外塵沙",
    "T38n1778_001:0578a22": "進入中道，破十一品無明，是別教意，並非深",
    "T38n1778_001:0578a23": "入。圓教菩薩一心圓觀，從初住至補處破四",
    "T38n1778_001:0578a24": "十一品，乃名深入。是諸菩薩並入十二因緣",
    "T38n1778_001:0578a25": "正報緣起，亦入依報成壞緣起。以深入故，是",
    "T38n1778_001:0578a26": "以能說因緣實相。甘露深信之義，意亦顯也。",
    "T38n1778_001:0578a27": "「斷諸至餘習」，二歎斷德釋成放光說法者，只",
    "T38n1778_001:0578a28": "以自無惑闇，能普放光照眾生闇；只以自",
    "T38n1778_001:0578a29": "無繫縛，能雨甘露解眾生縛，令斷有無二邊",
    "T38n1778_001:0578b01": "邪見。邪見有二：界內、界外。界內六十二等皆",
    "T38n1778_001:0578b02": "屬有無，界外種種諸見亦屬有無，今總界內",
    "T38n1778_001:0578b03": "屬有邊、界外屬無邊。故《大經》云「凡夫者有，二",
    "T38n1778_001:0578b04": "乘者無，菩薩之人不有不無。」正見中道則破",
    "T38n1778_001:0578b05": "二邊一切邪見，故言斷諸邪見等。又解，正觀",
    "T38n1778_001:0578b06": "中道破真俗二邊，至金剛頂邊際智滿、中道",
    "T38n1778_001:0578b07": "體顯，三惑方盡。「無復餘習」者，圓教始從初住",
    "T38n1778_001:0578b08": "終至法雲，圓斷諸見猶有習在。等覺入重玄",
    "T38n1778_001:0578b09": "門千萬億劫重修凡事，見理分明，習氣微薄、",
    "T38n1778_001:0578b10": "事等微烟，故名無復餘習。如以少鹽投於大",
    "T38n1778_001:0578b11": "河，無復醎味。故《大論》云「有無二見滅無餘，諸",
    "T38n1778_001:0578b12": "法實相佛所說。」常從但云斷界內二見，用地",
    "T38n1778_001:0578b13": "論別義。登地離凡夫我相障，斷有無二見。豈",
    "T38n1778_001:0578b14": "得消此經文？問：此有何過？答：藏通見道即斷",
    "T38n1778_001:0578b15": "諸見，別教登地斷界外見，並不可歎補處之",
    "T38n1778_001:0578b16": "德。《優婆塞經》云「九地斷見習，十地斷愛習。」《地",
    "T38n1778_001:0578b17": "持》云「離一切見清淨淨禪」，此據等覺。故今約",
    "T38n1778_001:0578b18": "之以消此文，一家圓斷義轉分明。「演法至過",
    "T38n1778_001:0578b19": "量」，二正明說法歎化他。初雙舉兩譬歎化他",
    "T38n1778_001:0578b20": "成就，後一總歎化他功德。初譬云「師子吼」者，",
    "T38n1778_001:0578b21": "名決定說，說諸眾生皆有佛性。「演法無畏」者，",
    "T38n1778_001:0578b22": "演之言廣，心無怯弱，故名無畏。能於四不可",
    "T38n1778_001:0578b23": "說，以四悉赴緣，廣起四教。「猶師子吼」，譬演實",
    "T38n1778_001:0578b24": "相甘露法門得無所畏也。如師子吼時，非但",
    "T38n1778_001:0578b25": "不畏禽獸，亦能令香象失糞、飛者墮落。此諸",
    "T38n1778_001:0578b26": "菩薩演甘露法，非但於諸魔外及諸眾生心無",
    "T38n1778_001:0578b27": "怯弱，亦能令魔外失愛見糞、高心墮落，亦令",
    "T38n1778_001:0578b28": "一切愛見皆滅。「其所講說乃如雷震」，次譬",
    "T38n1778_001:0578b29": "雨甘露法雨能令生善。《大論》具出四種法師，",
    "T38n1778_001:0578c01": "雷喻多聞、雨喻美行，具在論文。今明雷以驚",
    "T38n1778_001:0578c02": "蟄、雨以潤生，說甘露法雨、震八音雷，用驚二",
    "T38n1778_001:0578c03": "邊邪見之蟄，使一切善根萌芽開發，謂三草",
    "T38n1778_001:0578c04": "二木一地所生，使一切行人宿善開發故也。",
    "T38n1778_001:0578c05": "「無有量已過量」二句，次總歎化他功德。無有",
    "T38n1778_001:0578c06": "量者，此諸菩薩神通智慧放光說法，十方所",
    "T38n1778_001:0578c07": "化無有限量，七種方便所不能量。已過量者，",
    "T38n1778_001:0578c08": "過圓十地所化之量也。「集眾法寶」下，三進修",
    "T38n1778_001:0578c09": "化他法。明諸菩薩化功雖大，未證極果，猶須",
    "T38n1778_001:0578c10": "進修化他之法，即是等覺千萬億劫入重玄",
    "T38n1778_001:0578c11": "門修化他行。重玄門者，《地持》云「入住起力禪，",
    "T38n1778_001:0578c12": "捨復入力禪。」入者，從凡心入一切法門乃至",
    "T38n1778_001:0578c13": "上地。起力者，從等覺地起，入一切法門。住者，",
    "T38n1778_001:0578c14": "隨住一法門，即住一切法門。捨復入力者，百",
    "T38n1778_001:0578c15": "千萬億劫重修也。故《法華》彌勒歎下方菩薩",
    "T38n1778_001:0578c16": "云「善入出住無量百千三昧」等。「如海導師」者，",
    "T38n1778_001:0578c17": "將導眾人入海採寶，眾人得寶亦已自獲。菩",
    "T38n1778_001:0578c18": "薩入生死海，非但能令眾生得佛法寶，化功",
    "T38n1778_001:0578c19": "歸己，入重玄門法利亦多。故此經云「不入大",
    "T38n1778_001:0578c20": "海不得無價寶珠。菩薩不入煩惱巨海則不",
    "T38n1778_001:0578c21": "能得一切智寶。」「了達諸法」者，入重玄門，內慧",
    "T38n1778_001:0578c22": "增進了達，是智之異名。諸法，即十界之法也。",
    "T38n1778_001:0578c23": "「深妙之義」者，十法界法、二諦三諦之理甚深，",
    "T38n1778_001:0578c24": "故名為深。見三德不縱不橫，故名妙也。「善知",
    "T38n1778_001:0578c25": "至所行」二句，正明菩薩住重玄門，增進外見",
    "T38n1778_001:0578c26": "所化眾生根緣。此諸菩薩得真天眼，常在三",
    "T38n1778_001:0578c27": "昧，不以二相見諸眾生死此生彼名往、死彼",
    "T38n1778_001:0578c28": "生此名來。言「所趣」者，知善惡業緣之因，趣受",
    "T38n1778_001:0578c29": "報好醜之果。「及心所行」者，用種智之力，知其",
    "T38n1778_001:0579a01": "宿世習因所行。三草二木一地所生，根性不",
    "T38n1778_001:0579a02": "同。三草二木即七方便，一地所生即圓根緣。",
    "T38n1778_001:0579a03": "前明用藥，今明知病。既識藥知病，即能隨病",
    "T38n1778_001:0579a04": "授藥，故知住重玄門化他之德轉深大也。",
    "T38n1778_001:0579a05": "「近無等等」下，三約隣果歎德，為三：一歎自行、",
    "T38n1778_001:0579a06": "二歎化他、三總釋成。自行為二：一歎智德、二",
    "T38n1778_001:0579a07": "歎斷德。初為二：一總、二別。一、總歎自行智德",
    "T38n1778_001:0579a08": "者，即近無等等佛自在慧。言無等等者，十方",
    "T38n1778_001:0579a09": "諸佛無與等者，今等諸佛，故言無等等也。約",
    "T38n1778_001:0579a10": "理者，實相之理無能與等。佛種智圓極，能等",
    "T38n1778_001:0579a11": "實相，故言無等等。又若圓教，初住雖發真見",
    "T38n1778_001:0579a12": "理得無等法，猶有四十一品無明，去妙寶尚",
    "T38n1778_001:0579a13": "遠，不名隣果。約佛約理，猶非近無等，豈得與",
    "T38n1778_001:0579a14": "無等等？金剛心菩薩，約佛約理皆近，故言近",
    "T38n1778_001:0579a15": "無等。見理已圓，故云無等等也。若約教，傳作",
    "T38n1778_001:0579a16": "可知。「十力無畏十八不共」，別歎自行智德。",
    "T38n1778_001:0579a17": "如《大論》解此有二：一云菩薩自有無畏不共、",
    "T38n1778_001:0579a18": "二云菩薩分得佛力無畏不共。補處如十四",
    "T38n1778_001:0579a19": "日月，佛如十五日月，相隣近也。若約教者，如",
    "T38n1778_001:0579a20": "三藏，明十力無畏，名同大乘。《毘曇》釋不共法",
    "T38n1778_001:0579a21": "別立名教，故《大論》彈云「力無畏名既同大乘，",
    "T38n1778_001:0579a22": "不共何得別立。」今但約斷伏分別同異，名義",
    "T38n1778_001:0579a23": "非妨。通教約照二諦，八地分得十力無畏等",
    "T38n1778_001:0579a24": "故云近無等，十地如佛故云無等等。別教初",
    "T38n1778_001:0579a25": "地分得十力等法名近無等，十地所得十力",
    "T38n1778_001:0579a26": "等法名無等等。圓教初住已上分得力無畏",
    "T38n1778_001:0579a27": "不共等法名近無等。《華嚴》明初住，云得如來",
    "T38n1778_001:0579a28": "是處非處等十力智也。今取至等覺位乃至",
    "T38n1778_001:0579a29": "近無等，近佛十力無畏等法也。因用已圓即",
    "T38n1778_001:0579b01": "無等等也。前教並非。云「佛自在慧」者，佛慧中",
    "T38n1778_001:0579b02": "無無明，故究竟自在。菩薩雖有無明，猶如微",
    "T38n1778_001:0579b03": "烟。將得佛慧，故以此為歎也。「關閉一切諸惡",
    "T38n1778_001:0579b04": "趣門」，此歎自行斷德。惡趣門者，惡趣雖多，不",
    "T38n1778_001:0579b05": "出二種緣集。藏通見空，關閉有為惡趣之門。",
    "T38n1778_001:0579b06": "別圓見不空，關閉無為惡趣之門。此諸菩薩",
    "T38n1778_001:0579b07": "見中道之源，能閉有無一切諸惡趣門。或屬",
    "T38n1778_001:0579b08": "歎化他，關閉眾生諸惡趣門也。「而生至服行」，",
    "T38n1778_001:0579b09": "二歎化他。若開修羅，即是六道。若三藏，帶結",
    "T38n1778_001:0579b10": "願生，或用神通示五道身，於染淨土教化眾",
    "T38n1778_001:0579b11": "生。通教七地界內結盡，願扶餘習五道示身，",
    "T38n1778_001:0579b12": "亦神通生也。別地已上、圓住已上，得一身無",
    "T38n1778_001:0579b13": "量身，清淨妙法身湛然應一切，即是二十五",
    "T38n1778_001:0579b14": "三昧力薰生二十五有也。今是補處，慈善冥",
    "T38n1778_001:0579b15": "薰，隨機應現五道利生。義論亦現界外諸土",
    "T38n1778_001:0579b16": "之身，化彼眾生。「為大醫王善療眾病」者，既生",
    "T38n1778_001:0579b17": "五道，意在利物治眾生病。對小明大，三教菩",
    "T38n1778_001:0579b18": "薩及圓下地皆是小醫，今諸菩薩力用隣佛",
    "T38n1778_001:0579b19": "名大醫王，治界內外不善業病。「應病與樂」者，",
    "T38n1778_001:0579b20": "用四悉檀說四法藥，令得服行者眾生聞法",
    "T38n1778_001:0579b21": "斷界內外結，得大小乘聖道解脫。「無量功",
    "T38n1778_001:0579b22": "德至不唐捐」，三總釋成隣果歎得。「無量功",
    "T38n1778_001:0579b23": "德皆成就」者，釋自行滿。「無量佛土皆嚴淨」，釋",
    "T38n1778_001:0579b24": "化他滿。「其見聞者無不蒙益」者，法身非色非",
    "T38n1778_001:0579b25": "聲，隨感見聞必獲其益，令得世間出世間樂。",
    "T38n1778_001:0579b26": "「諸有所依亦不唐捐」者，唐虛捐棄亦失也。釋",
    "T38n1778_001:0579b27": "自行者，隨心所行任運契理必成勝因，感果",
    "T38n1778_001:0579b28": "不失，故不虛棄也。釋化他者，眾生雖不入第",
    "T38n1778_001:0579b29": "一義，不失三悉檀，歸向生善破惡獲利，及化",
    "T38n1778_001:0579c01": "功歸己並不虛棄。「如是一切功德皆悉具足」，",
    "T38n1778_001:0579c02": "三結成歎德。如上所歎皆悉成就。若依南北",
    "T38n1778_001:0579c03": "摘句配地，豈得一切皆悉具足？一家解釋理",
    "T38n1778_001:0579c04": "自冥會。又解菩薩功德無量無邊，如上所歎",
    "T38n1778_001:0579c05": "數十句耳，豈可具述？「其名曰」下說「法王子」，",
    "T38n1778_001:0579c06": "四累名證成同聞。雖歎勝德，不的顯名，莫知",
    "T38n1778_001:0579c07": "其人，故略出五十二人以證同聞也。若約四",
    "T38n1778_001:0579c08": "教，事轉繁多。今略就三觀釋名，足知大況。「等」",
    "T38n1778_001:0579c09": "者，以二觀入中，即是平等，故云等觀。「不等」者，",
    "T38n1778_001:0579c10": "但照二諦無量殊別，不等觀。「等不等」者，正觀",
    "T38n1778_001:0579c11": "中道雙照二諦，入中名等、照二不等，體用合",
    "T38n1778_001:0579c12": "論名等不等。須用六即則不混濫。一切眾生",
    "T38n1778_001:0579c13": "即是實相名理等觀；聞實相名深知其理是",
    "T38n1778_001:0579c14": "名字等觀；若觀中道通達無礙即觀行等觀；",
    "T38n1778_001:0579c15": "發相似解即相似等觀；若發真明名分證等",
    "T38n1778_001:0579c16": "觀；窮實相源名究竟等觀。今此乃是分證，位",
    "T38n1778_001:0579c17": "隣究竟，故名等觀也。不得聞觀心即是，而便",
    "T38n1778_001:0579c18": "混濫，生增上慢，作菩薩旃陀羅。若不受此語，",
    "T38n1778_001:0579c19": "即是不信諸大乘經了義之說。下去一一名",
    "T38n1778_001:0579c20": "下，皆先加一心三觀，然後依文。如言一心三",
    "T38n1778_001:0579c21": "觀，即能觀心性等。「定自在王」者，能觀心性名",
    "T38n1778_001:0579c22": "為上定，得此上定於一切法即得自在，如世",
    "T38n1778_001:0579c23": "國王。「法自在」者，正觀三諦心無滯礙，於十法",
    "T38n1778_001:0579c24": "界法而得自在。「法相」者，觀十法界三諦法相。",
    "T38n1778_001:0579c25": "「光明」者，此之慧光能顯實相故也。「光嚴」者，心",
    "T38n1778_001:0579c26": "智光明莊嚴法身也。「大嚴」者，觀於心性，其性",
    "T38n1778_001:0579c27": "廣博猶如虛空，境大智大以嚴法身。「寶積」者，",
    "T38n1778_001:0579c28": "觀心雖空而具足萬行，萬行眾寶積之於理，",
    "T38n1778_001:0579c29": "故名寶積。「辨積」者，與法性相應，即具四辨蘊",
    "T38n1778_001:0580a01": "積也。「寶手」者，觀心成就，即具權實二智之寶手",
    "T38n1778_001:0580a02": "也。「寶印手」者，觀實相印，印觀智手也。「常舉手」",
    "T38n1778_001:0580a03": "者，正觀心手，上求佛果。「常下手」者，觀智之手即",
    "T38n1778_001:0580a04": "無緣大慈，下化眾生也。「常慘」者，住正觀心，悲",
    "T38n1778_001:0580a05": "愍眾生。「喜根」者，得如來藏，大喜遍心。「喜王」者，",
    "T38n1778_001:0580a06": "得中法喜所願自在，如世王也。「辨音」者，分別",
    "T38n1778_001:0580a07": "十界殊方異音通達無礙。「虛空藏」者，觀於心",
    "T38n1778_001:0580a08": "性猶如虛空無所積聚，乃名為藏。「執寶炬」者，",
    "T38n1778_001:0580a09": "觀道品寶炬，照顯心源也。「寶勇」者，見諸法寶，",
    "T38n1778_001:0580a10": "能於生死意而有勇。「寶見」者，觀實相寶了了",
    "T38n1778_001:0580a11": "見性。「帝網」者，譬如帝釋網目無量，正觀三諦",
    "T38n1778_001:0580a12": "具足無量諸法之網，網諸煩惱及諸眾生。「明",
    "T38n1778_001:0580a13": "網」者，正觀心性智網光明，網諸煩惱及諸眾",
    "T38n1778_001:0580a14": "生。「無緣觀」者，觀於心性，真修體顯，無緣無念",
    "T38n1778_001:0580a15": "寂而常觀。「慧積」者，觀於實相，具智慧聚。「寶勝」",
    "T38n1778_001:0580a16": "者，正觀之寶勝方便之寶。「天王」者，得第一義",
    "T38n1778_001:0580a17": "天，自在如王。「壞魔」者，觀於心性，能壞二邊八",
    "T38n1778_001:0580a18": "魔。「電德」者，見中道迅速即成三德，如夜見電",
    "T38n1778_001:0580a19": "光即得見道。「自在王」者，得真我性，於一切法",
    "T38n1778_001:0580a20": "自在如王。「功德相嚴」者，正觀心性具一切法",
    "T38n1778_001:0580a21": "莊嚴法身。「師子吼」者，得見佛性，成師子吼三",
    "T38n1778_001:0580a22": "昧也。「雷音」者，正觀心性中道，多聞美行如雷",
    "T38n1778_001:0580a23": "震吼，驚一切二邊氷執蟄也。「山相擊音」者，如",
    "T38n1778_001:0580a24": "二山相擊，音遍四方，境智相應出四辨之音",
    "T38n1778_001:0580a25": "也。「香象」者，無煩惱毒臭，能以慈力荷負一切。",
    "T38n1778_001:0580a26": "「白香象」者，法性之本本無黑惡，理淨智淨五",
    "T38n1778_001:0580a27": "分身香，起諸慈悲荷負一切，如白香象。「常精",
    "T38n1778_001:0580a28": "進」者，見法性常住，成無作正勤。「不休息」者，觀",
    "T38n1778_001:0580a29": "空不空，不住偏空化城而休息也。「妙生」者，觀",
    "T38n1778_001:0580b01": "於心性不生，則一切法不生而般若妙生。「華",
    "T38n1778_001:0580b02": "嚴」者，福慧因華莊嚴法身。「觀世音」者，如《請觀",
    "T38n1778_001:0580b03": "音》云「觀於心脈使想一處，即見觀世音」也。「得",
    "T38n1778_001:0580b04": "大勢」者，正觀心性，降制界內外魔怨外道。「梵",
    "T38n1778_001:0580b05": "網」者，正觀清淨法網，網諸煩惱及一切眾生。",
    "T38n1778_001:0580b06": "「寶杖」者，具福慧二種為寶杖，策發進趣菩提",
    "T38n1778_001:0580b07": "果所，又云眾生憑杖求入中道也。「無勝」者，得",
    "T38n1778_001:0580b08": "實相法，世出世智莫之能勝。「嚴土」者，心淨則",
    "T38n1778_001:0580b09": "佛土淨也。「金髻」者，實相慧明如金，髻者即權",
    "T38n1778_001:0580b10": "智也，以嚴心首故云金髻。「珠髻」者，即實相智",
    "T38n1778_001:0580b11": "慧。如《法華》王解髻中明珠與之，與之者權智",
    "T38n1778_001:0580b12": "也。「彌勒」者，得無緣慈，慈攝一切也。「文殊師利」",
    "T38n1778_001:0580b13": "者，若見佛性，即具三德不縱不橫，故云妙德。",
    "T38n1778_001:0580b14": "如是等菩薩，隨觀標名，引物歸心。一人各具",
    "T38n1778_001:0580b15": "一切觀門，名字互通，即字等、語等、身等、法等。",
    "T38n1778_001:0580b16": "如是解者，於心觀中見諸佛菩薩。故《法華》云",
    "T38n1778_001:0580b17": "「若人有能信汝所說則為見我，亦見於汝及",
    "T38n1778_001:0580b18": "比丘僧并諸菩薩。」《華嚴》云「十方諸如來，同共",
    "T38n1778_001:0580b19": "一法身，一見一智慧，力無畏亦然。」故諸佛菩",
    "T38n1778_001:0580b20": "薩皆約觀心明也。問：凡夫觀心，何得用釋佛",
    "T38n1778_001:0580b21": "菩薩義？答：此經云「諸佛解脫當於眾生心行",
    "T38n1778_001:0580b22": "中求」。若執文字離心而求佛菩薩解脫者，可",
    "T38n1778_001:0580b23": "謂抱石投淵、夜遊去燭。「如是等三萬二千人」，",
    "T38n1778_001:0580b24": "第五大段結眾數。問：此諸菩薩定皆是十地",
    "T38n1778_001:0580b25": "等覺位不？答：北方諸師從初地至十地。南土",
    "T38n1778_001:0580b26": "諸師云是八地九地十地也。復有師例，如《大",
    "T38n1778_001:0580b27": "品》云，皆補處也。今謂不爾。前明本迹，高下莫",
    "T38n1778_001:0580b28": "測，何須定判？",
    "T38n1778_001:0580b29": "維摩經略疏卷第一"
}