{
    "T13n0397_043:0282c02": "大方等大集經卷第四十三",
    "T13n0397_043:0282c04": "隋天竺三藏那連提耶舍譯",
    "T13n0397_043:0282c05": "9 送使品日藏分送使品第九",
    "T13n0397_043:0282c06": "爾時，娑伽羅龍王白光味菩薩言：「大德！乃能",
    "T13n0397_043:0282c07": "憶念如是過去宿命劫中種種善業、無量往事，",
    "T13n0397_043:0282c08": "而不忘失，及說虛空星宿照明安施法用，悉",
    "T13n0397_043:0282c09": "皆了達一一無遺，於三界中最尊最勝，智慧",
    "T13n0397_043:0282c10": "第一更無能過。是故彼龍并及我等，如是方",
    "T13n0397_043:0282c11": "便得脫此獄離於苦惱，憐愍眾生慈悲一切，",
    "T13n0397_043:0282c12": "功德戒行及婆羅多，莊嚴於心一切滿足。」是",
    "T13n0397_043:0282c13": "時，光味語諸龍言：「我今非是佉羅虱吒苦行",
    "T13n0397_043:0282c14": "仙人，亦復不能於虛空中置於星宿，今我說",
    "T13n0397_043:0282c15": "者神通力知。汝娑伽羅諸龍王等莫作是說，",
    "T13n0397_043:0282c16": "我實不能。然此佉羅虱吒仙人宿往因緣，說",
    "T13n0397_043:0282c17": "猶未盡。「爾時，帝釋及諸梵天各向佉羅虱吒",
    "T13n0397_043:0282c18": "仙人，齊共合掌作如是言：『我等樂聞，唯願",
    "T13n0397_043:0282c19": "更說。我等梵天諸天中尊，猶如大仙聖人中",
    "T13n0397_043:0282c20": "尊。我諸天中有梵行者，若放種種神祇呪術，",
    "T13n0397_043:0282c21": "我皆了知，亦能為他分別廣說。』時虱吒仙言：",
    "T13n0397_043:0282c22": "『若能如是，亦可教化一切眾生悉令知之。』「是",
    "T13n0397_043:0282c23": "時，青眼帝釋天主在於眾中，虱吒仙人語帝",
    "T13n0397_043:0282c24": "釋言：『天主！一切善法必令具足住持於世",
    "T13n0397_043:0282c25": "常使照明，修善法人擁護勿捨。若有精進樂",
    "T13n0397_043:0282c26": "善眾生，持戒多聞修禪學慧，如是等眾，天主",
    "T13n0397_043:0282c27": "應當供給所須衣服、飲食、臥具、湯藥，種種施",
    "T13n0397_043:0282c28": "與令無有窮。我說虛空星宿法已，今此世界",
    "T13n0397_043:0282c29": "諸地分中，各有龍王停止守衛，如娑伽羅龍、",
    "T13n0397_043:0283a01": "婆婁那、德叉迦、寶護大行、瞿娑羅、婆蘇婆、呼嚧",
    "T13n0397_043:0283a02": "俱叉、婆私無俱叉等，此八龍王護於海中，能",
    "T13n0397_043:0283a03": "令大海無有增減。阿奴駄致、毘昌伽蘇致、婆",
    "T13n0397_043:0283a04": "婁那得、于問婁叉婆，此四龍王守護池中出",
    "T13n0397_043:0283a05": "一切河，是故諸河流注無竭。難陀、優波難陀，",
    "T13n0397_043:0283a06": "此二龍王守護山中，是故諸山叢林欝茂。婆",
    "T13n0397_043:0283a07": "須吉、娑羅囉、蓋輸盧、瞿摩祇利，亦為守護。毘",
    "T13n0397_043:0283a08": "梨沙、閻浮伽、赤眼娑羅婆帝，於小河水而為",
    "T13n0397_043:0283a09": "守護。悉陀摩奴、阿羅蘇摩、賀盧唱利，於聖",
    "T13n0397_043:0283a10": "人所及諸藥草而為作護，堅固緊輸迦歡喜，",
    "T13n0397_043:0283a11": "此於地中而為守護。最勝光、毘喻婆三婆、毘",
    "T13n0397_043:0283a12": "離耶尸棄，此於火中作護。動摩都劣三摸地、",
    "T13n0397_043:0283a13": "羈蘭那、羈賴車，此於風中作護。優羅婆、羅阿",
    "T13n0397_043:0283a14": "闍耶、帝羅娑羅，此於樹中作護。吁嚧呵張火、",
    "T13n0397_043:0283a15": "薄脚羅沙斯，此於花中作護。香常跋陀耶、邏",
    "T13n0397_043:0283a16": "婆遮、富婁那迦羅，此於果中作護。阿匙林婆、",
    "T13n0397_043:0283a17": "毘遮婆、多吁嚧脂、多末羅伽，彼中毘首羯",
    "T13n0397_043:0283a18": "磨蘇摩、𭣿師奇和沙月眼，此四種一切工巧",
    "T13n0397_043:0283a19": "為最守護。羈羅睺陀羅、僧伽那斯、阿蘭那、懼",
    "T13n0397_043:0283a20": "無迦，如此四種夜叉，於一切福德布施等中",
    "T13n0397_043:0283a21": "能為作護。金剛眼、師子眼、善見眼、三槊，如此",
    "T13n0397_043:0283a22": "四種一切龍護，如是等各各為護。』」爾時，光味",
    "T13n0397_043:0283a23": "菩薩，於諸仙聖天人龍中最上最勝，憐愍一",
    "T13n0397_043:0283a24": "切苦惱眾生，是故於此救諸龍厄令得解脫。",
    "T13n0397_043:0283a25": "時光味菩薩作是思惟：「云何當令彼諸龍等，",
    "T13n0397_043:0283a26": "於三寶中迴心歸向？」即以方便善巧音辭，次",
    "T13n0397_043:0283a27": "第教言一切龍王：「信於我者，我實不能拔濟",
    "T13n0397_043:0283a28": "於汝。今有大聖一切智人，乃能施汝安隱無",
    "T13n0397_043:0283a29": "畏，我所讚歎佉羅虱吒仙人功德，如是說法",
    "T13n0397_043:0283b01": "非我小德辦於斯事。彼聖人者，過去無量阿",
    "T13n0397_043:0283b02": "僧祇劫，已曾修習種種福德，一切難事皆悉",
    "T13n0397_043:0283b03": "能捨。所謂象馬、種種寶車、妻子、國城、金銀、輦",
    "T13n0397_043:0283b04": "輿、奴婢、衣裳、床榻敷具，眾生須者稱意與之。",
    "T13n0397_043:0283b05": "或復手足耳鼻舌身，頭目筋骨皮肉肌膚求",
    "T13n0397_043:0283b06": "無悋惜，速能滿足六波羅蜜，具大慈悲於苦",
    "T13n0397_043:0283b07": "惱眾生能令解脫，為諸眾生得安隱故，乃至",
    "T13n0397_043:0283b08": "處於地獄之中，救濟眾生心無暫捨，亦不自",
    "T13n0397_043:0283b09": "為得成佛道，欲令一切惡趣眾生得脫種種",
    "T13n0397_043:0283b10": "老病死苦。「是大仙人，乃往過去無邊劫中，經",
    "T13n0397_043:0283b11": "歷是等種種願行。而是仙人，生生世世堅固",
    "T13n0397_043:0283b12": "精進勇猛慈悲，引接眾生安涅槃道。「又彼佉",
    "T13n0397_043:0283b13": "羅虱吒仙人，無量劫來種種福德具足圓滿，",
    "T13n0397_043:0283b14": "乃至生於淨飯王家，託在摩耶夫人腹內，既",
    "T13n0397_043:0283b15": "出生已舉手唱言：『我三界中最尊最勝。』放種",
    "T13n0397_043:0283b16": "種光能與一切眾生安樂，光因緣故感動無",
    "T13n0397_043:0283b17": "量天、龍、夜叉及阿修羅、人、非人等，一切悉來",
    "T13n0397_043:0283b18": "而共供養。「又於生時一一方面各行七步，脚",
    "T13n0397_043:0283b19": "所蹈處皆有蓮華承捧其足，以此脚踏行步",
    "T13n0397_043:0283b20": "因緣，一切山河地及大海悉皆濤動，如是變",
    "T13n0397_043:0283b21": "現出生功德。又，釋迦子能令我等一切眾生",
    "T13n0397_043:0283b22": "解脫生老病死，寂滅安隱，離諸怖畏到涅槃",
    "T13n0397_043:0283b23": "城。」說是語時，一切諸天、阿修羅眾、龍及夜叉、",
    "T13n0397_043:0283b24": "乾闥婆、緊陀羅、摩睺羅伽、人、非人等，各散種",
    "T13n0397_043:0283b25": "種眾寶雜華塗香末香，於虛空中猶如雨下，",
    "T13n0397_043:0283b26": "以用供養，種種讚歎。爾時，光味菩薩為諸大",
    "T13n0397_043:0283b27": "眾而說偈言：",
    "T13n0397_043:0283b28": "「過去無量僧祇劫，　　種種布施習檀那，",
    "T13n0397_043:0283b29": "清淨尸羅及羼提，　　精進坐禪學般若，",
    "T13n0397_043:0283c01": "安樂一切眾生故，　　備忍種種諸苦辛。",
    "T13n0397_043:0283c02": "宮中六萬后妃嬪，　　棄捨出家如脫屣，",
    "T13n0397_043:0283c03": "獨處六年修苦行，　　日食一麻一米麥，",
    "T13n0397_043:0283c04": "精進晝夜不睡眠，　　身形唯有皮骨在。",
    "T13n0397_043:0283c05": "菩提樹下思惟坐，　　八十萬眾天魔來，",
    "T13n0397_043:0283c06": "四方上下地及空，　　八十由旬悉充滿，",
    "T13n0397_043:0283c07": "如是魔軍及眷屬，　　皆能破壞使歸降，",
    "T13n0397_043:0283c08": "成就無上勝菩提，　　得證第一義諦果。",
    "T13n0397_043:0283c09": "見聞種種無怖畏，　　其心寂靜如涅槃，",
    "T13n0397_043:0283c10": "常於一切眾生中，　　等心愍念無偏黨。",
    "T13n0397_043:0283c11": "真實智慧具足滿，　　教導一切諸天人，",
    "T13n0397_043:0283c12": "無一眾生起邪惡，　　如是慈悲徹骨髓。",
    "T13n0397_043:0283c13": "又於一切眾生類，　　乃至蟻子及蜎飛，",
    "T13n0397_043:0283c14": "不生惱亂毒害心，　　一切眾生流轉中，",
    "T13n0397_043:0283c15": "悉能令其得解脫。　　又於繫縛諸有獄，",
    "T13n0397_043:0283c16": "拔出眾生使獲安，　　絓是小小如𣚰身，",
    "T13n0397_043:0283c17": "大聖悉皆往救濟。　　彼諸龍等一切眾，",
    "T13n0397_043:0283c18": "能却其惡及憂愁，　　是故大聖哀愍來，",
    "T13n0397_043:0283c19": "慈心出汝此獄中。　　廣說無邊深秘要，",
    "T13n0397_043:0283c20": "不自在者悉稱心，　　一切歸家安隱住。",
    "T13n0397_043:0283c21": "得彼聖人救濟者，　　不畏金翅諸鳥王，",
    "T13n0397_043:0283c22": "各還所止恣意遊，　　如本受樂心無異。",
    "T13n0397_043:0283c23": "大聖過去修萬行，　　不許惱亂一眾生。",
    "T13n0397_043:0283c24": "汝等所有諸災惡，　　魔王所為非佛作，",
    "T13n0397_043:0283c25": "莫起餘心謗毀佛，　　受我教誨發菩提，",
    "T13n0397_043:0283c26": "勿生疑惡自迷沒，　　一一皆如我前說。」",
    "T13n0397_043:0283c27": "爾時，一切諸大龍王、所有眷屬、男女、大小，在",
    "T13n0397_043:0283c28": "於牟尼聖人處者，聞此說已各各一心齊共",
    "T13n0397_043:0283c29": "合掌，作如是言：「南無南無大聖！一切世間眾",
    "T13n0397_043:0284a01": "生中勝！具一切法到自在岸，能與一切眾生",
    "T13n0397_043:0284a02": "解脫，能與一切眾生安樂，能與一切眾生歡",
    "T13n0397_043:0284a03": "喜，能令一切到智慧彼岸。於諸眾生慈悲平",
    "T13n0397_043:0284a04": "等，令修善法悉具足滿，成就一切善業眾生，",
    "T13n0397_043:0284a05": "安立善道與實法眼，於天、龍中作上福田。於",
    "T13n0397_043:0284a06": "三界中最勝最尊，能受世間一切供養。我等",
    "T13n0397_043:0284a07": "諸龍同共辛苦，滿此獄中未能得出，如是至",
    "T13n0397_043:0284a08": "心禮拜歸命。」說此語已，一切龍等悉得本",
    "T13n0397_043:0284a09": "形，雖復舊身而猶不能於彼山中免離得",
    "T13n0397_043:0284a10": "出。爾時，一切諸龍王等復白光味菩薩言：",
    "T13n0397_043:0284a11": "「惟願救濟。如大德說，彼聖人者於諸眾",
    "T13n0397_043:0284a12": "生不起惱亂常施安樂。此言誠實，我今信受",
    "T13n0397_043:0284a13": "無有疑心。若愍眾生慈悲救濟，惟願速來令",
    "T13n0397_043:0284a14": "我等輩出彼魔獄。」是時，光味告諸龍言：「彼大",
    "T13n0397_043:0284a15": "聖人具足智慧，牟尼如來心常憐愍一切眾",
    "T13n0397_043:0284a16": "生，修習諸善捨於諸惡大悲普覆，於流轉中",
    "T13n0397_043:0284a17": "精勤勇猛接引眾生，於菩提道令得安隱。現",
    "T13n0397_043:0284a18": "見因果成就佛眼，一切菩薩摩訶薩過去久",
    "T13n0397_043:0284a19": "遠不瞋因緣，悉皆具足慈悲喜捨四梵行法。",
    "T13n0397_043:0284a20": "「復次，菩薩摩訶薩道行因緣中生，因緣生已，",
    "T13n0397_043:0284a21": "種種惡趣及慈等行，皆已說竟。「復次，彼佛如",
    "T13n0397_043:0284a22": "來世尊住無量阿僧祇恒河沙等諸佛剎，微塵",
    "T13n0397_043:0284a23": "等無量無邊清淨阿耨多羅三藐三菩提行",
    "T13n0397_043:0284a24": "故，六波羅蜜悉具足滿，菩薩摩訶薩出於流",
    "T13n0397_043:0284a25": "轉生死海故，到大涅槃智慧彼岸，壞四魔故、",
    "T13n0397_043:0284a26": "紹三寶種不斷絕故，能以法水洗諸眾生，一",
    "T13n0397_043:0284a27": "切煩惱垢令清淨故，如來如是永離攀緣說",
    "T13n0397_043:0284a28": "四梵行。「復說如性出相離相，及離我見，一",
    "T13n0397_043:0284a29": "切法等無盡方便。謂於五陰、十八界、十二入",
    "T13n0397_043:0284b01": "實諦觀故，四大差別生死等法皆得滅盡，方",
    "T13n0397_043:0284b02": "便離於貪瞋癡等，一切煩惱體性悉空。無眾",
    "T13n0397_043:0284b03": "生界離諸攀緣，無喜離喜無行離行，無物離",
    "T13n0397_043:0284b04": "物無想離想，無諸障礙無有處所，無塵無染",
    "T13n0397_043:0284b05": "無暗無明，不可捉持。無自無他不來不去，無",
    "T13n0397_043:0284b06": "異離行，乃至一切陰入界等。智眼體性非暗",
    "T13n0397_043:0284b07": "非明，不行不生，法界真實；不滅不壞，如如不",
    "T13n0397_043:0284b08": "生，法界真實皆空，過去一切諸法等中悉皆",
    "T13n0397_043:0284b09": "了達，是真攀緣如來從生。若有菩薩於是法",
    "T13n0397_043:0284b10": "中達到彼岸，具足充滿六波羅蜜，猶如虛空",
    "T13n0397_043:0284b11": "離色離觸，如是心得無障礙智，普斷一切，諸",
    "T13n0397_043:0284b12": "見及習悉皆除盡，如是得離一切煩惱，是名",
    "T13n0397_043:0284b13": "菩薩摩訶薩離觀四種梵行之法。」是時光味",
    "T13n0397_043:0284b14": "說此法已，時彼眾中娑伽羅龍王、毘昌伽",
    "T13n0397_043:0284b15": "蘇脂龍王、須摩呼嚧迦沙護寶龍王，如是等",
    "T13n0397_043:0284b16": "龍王，已於過去菩薩行中修習福德發弘誓",
    "T13n0397_043:0284b17": "願，念宿命已即得光明照耀陀羅尼。餘諸龍",
    "T13n0397_043:0284b18": "眾八十那由他，亦曾過去種種願行悉修習",
    "T13n0397_043:0284b19": "來，一切皆發三菩提心得於三昧。爾時，光味",
    "T13n0397_043:0284b20": "即自化作聖人之身如菩薩形，與諸仙等乘",
    "T13n0397_043:0284b21": "神通力，從虛空中往如來所。",
    "T13n0397_043:0284b22": "10 念佛三昧品大方等大集經日藏分念佛三昧品第十",
    "T13n0397_043:0284b23": "爾時，一切諸龍眾等信受光味菩薩之言，皆",
    "T13n0397_043:0284b24": "悉至心歸依於佛、歸依於法、歸依於僧。作",
    "T13n0397_043:0284b25": "是歸時，魔王波旬親見親聞，既見聞已大生",
    "T13n0397_043:0284b26": "驚怪怖畏不安，瞋恚憂愁遍身流汗，舉手摸",
    "T13n0397_043:0284b27": "頭而說偈言：",
    "T13n0397_043:0284b28": "「呵呵看彼甚大笑，　　姦偽幻惑釋沙門，",
    "T13n0397_043:0284b29": "誘誑諸龍皆歸已，　　迷忤一切諸眾生。",
    "T13n0397_043:0284c01": "惑亂道中妄安立，　　實非言是我法真，",
    "T13n0397_043:0284c02": "如是實法若得時，　　彼中始終應不失。」",
    "T13n0397_043:0284c03": "爾時，波旬說是偈已。彼眾之中有一魔女名",
    "T13n0397_043:0284c04": "為離暗，此魔女者曾於過去殖眾德本，作",
    "T13n0397_043:0284c05": "是說言：「沙門瞿曇名稱福德，若有眾生得聞",
    "T13n0397_043:0284c06": "佛名一心歸依，一切諸魔於彼眾生不能加",
    "T13n0397_043:0284c07": "惡，何況見佛親聞法人，種種方便慧解深廣！",
    "T13n0397_043:0284c08": "父王今者欲於如來及學佛道者邊興造惡心，",
    "T13n0397_043:0284c09": "終不能成。」時魔王言：「沙門瞿曇解達真如智",
    "T13n0397_043:0284c10": "慧廣大，於空法中深入堅固，自既度脫生死",
    "T13n0397_043:0284c11": "大海，又教眾生亦皆出離。」魔女答言：「如王",
    "T13n0397_043:0284c12": "所說，若於空法覺實際者，設千萬億一切魔",
    "T13n0397_043:0284c13": "軍，終不能得須臾為害。如來今者開涅槃道，",
    "T13n0397_043:0284c14": "女欲往彼歸依於佛。」即為其父而說偈言：",
    "T13n0397_043:0284c15": "「離相不著人中勝，　　如如常住天中尊，",
    "T13n0397_043:0284c16": "到於彼岸智慧城，　　我今欲往歸依彼。",
    "T13n0397_043:0284c17": "修學三世諸佛法，　　度脫一切苦眾生，",
    "T13n0397_043:0284c18": "善於諸法得自在，　　當來願我還如佛。」",
    "T13n0397_043:0284c19": "爾時，離暗說是偈已，父王宮中五百魔女姊妹",
    "T13n0397_043:0284c20": "眷屬，一切皆發菩提之心。是時，魔王見其宮",
    "T13n0397_043:0284c21": "中五百諸女，皆歸於佛發菩提心，益大瞋忿",
    "T13n0397_043:0284c22": "怖畏憂愁，即作是念：「我今當行大魔王力大",
    "T13n0397_043:0284c23": "魔王威，於自宮中魔王坐處極盡神化，當彼",
    "T13n0397_043:0284c24": "聖人牟尼住所，一切諸龍和合集處，作大火",
    "T13n0397_043:0284c25": "石從虛空中一時雹下碎彼諸龍及光味仙人",
    "T13n0397_043:0284c26": "使其遠散。若彼去者，我魔王宮乃可安樂。」作",
    "T13n0397_043:0284c27": "是念已，即於空中放大火雹如雨而下。是時，",
    "T13n0397_043:0284c28": "如來以神通力變彼火石悉為天華，繽紛亂",
    "T13n0397_043:0284c29": "墜墮佉羅坻滿山頂上，聖人住處悉皆充遍，",
    "T13n0397_043:0285a01": "一切龍王莫不歡喜。是時，魔王見雹下於聖",
    "T13n0397_043:0285a02": "人住所，即自指示五百女言：「諸女好看，今",
    "T13n0397_043:0285a03": "彼處所一切諸龍眷屬大眾，歸依沙門瞿曇",
    "T13n0397_043:0285a04": "邊者，我已破碎一切如塵，何況我宮而不能",
    "T13n0397_043:0285a05": "壞！若我宮中有欲歸向於瞿曇者，要當使其",
    "T13n0397_043:0285a06": "如彼不異。」是時，五百諸魔女等更為波旬而",
    "T13n0397_043:0285a07": "說偈言：",
    "T13n0397_043:0285a08": "「若有眾生歸佛者，　　彼人不畏千億魔，",
    "T13n0397_043:0285a09": "何況欲度生死流，　　到於無為涅槃岸！",
    "T13n0397_043:0285a10": "若有能以一香華，　　持散三寶佛法僧，",
    "T13n0397_043:0285a11": "發於堅固勇猛心，　　一切眾魔不能壞，",
    "T13n0397_043:0285a12": "何況畢定求作佛！　　若有精誠持一戒，",
    "T13n0397_043:0285a13": "或復至心來佛邊，　　聽受一句微妙法，",
    "T13n0397_043:0285a14": "即發不退菩提道，　　決定一切眾中尊，",
    "T13n0397_043:0285a15": "得佛金剛不壞身，　　能摧一切四魔眾。",
    "T13n0397_043:0285a16": "父王但看諸龍等，　　各散種種香華雲，",
    "T13n0397_043:0285a17": "惟佛世尊能了知，　　非是魔王之境界。",
    "T13n0397_043:0285a18": "獨一導師處於世，　　說於殊勝難思議，",
    "T13n0397_043:0285a19": "所作一切皆吉祥，　　能令眾生罪業除。",
    "T13n0397_043:0285a20": "我等過去無量惡，　　一切亦滅無有餘，",
    "T13n0397_043:0285a21": "至誠專心歸佛已，　　決得阿耨菩提果。」",
    "T13n0397_043:0285a22": "爾時，魔王聞是偈已，倍大瞋恚怖畏煎心，憔",
    "T13n0397_043:0285a23": "悴憂愁獨坐宮內。是時，光味菩薩摩訶薩聞",
    "T13n0397_043:0285a24": "佛說法，一切眾生盡離攀緣得四梵行，當於",
    "T13n0397_043:0285a25": "佛前從空而下。到佛所已，光味菩薩與其大",
    "T13n0397_043:0285a26": "眾，為佛作禮右繞三匝，却住合掌而白佛言：",
    "T13n0397_043:0285a27": "「世尊！如來說彼四禪地依止心念陀羅尼，以",
    "T13n0397_043:0285a28": "是陀羅尼呪術力故，我憶過去有二婆羅門",
    "T13n0397_043:0285a29": "子，以欲事故罪應合死。為官所收殺時未到，",
    "T13n0397_043:0285b01": "王勅有司付於牢獄，半月半月時給一飡，五",
    "T13n0397_043:0285b02": "縛繫身，兩手兩足悉皆桁械，咽喉被鎖飢渴",
    "T13n0397_043:0285b03": "難堪，兼復畏於死時將逼，獄中一心歸依於",
    "T13n0397_043:0285b04": "佛。彼時有佛名曼陀羅華香，專意佛邊遙求",
    "T13n0397_043:0285b05": "救濟。「是時，彼佛憐愍眾生及我等故，於自座",
    "T13n0397_043:0285b06": "中現佛境界大神通力，說四禪地依止心念",
    "T13n0397_043:0285b07": "陀羅尼，作如是言：『我以佛力令彼獄中二婆",
    "T13n0397_043:0285b08": "羅門聞此四禪地依止心念陀羅尼。聞已歡",
    "T13n0397_043:0285b09": "喜至心憶念，以是因緣令其所有一切惡業",
    "T13n0397_043:0285b10": "一切障礙，若今生中惡業障礙，若多生中諸",
    "T13n0397_043:0285b11": "惡業障，若煩惱障、法障、眾生障、捨施障、智",
    "T13n0397_043:0285b12": "慧障、生活障、壽命未盡橫死障，意欲不生繫",
    "T13n0397_043:0285b13": "地所牽業力障礙，若有清淨佛剎之中，情願",
    "T13n0397_043:0285b14": "欲生而不得往違心障礙。如此一切惡業障礙，",
    "T13n0397_043:0285b15": "聞此四禪地依止心念陀羅尼因緣故，喉及",
    "T13n0397_043:0285b16": "手足五種枷鎖，自然一時脫落在地，即於獄中",
    "T13n0397_043:0285b17": "得陀羅尼力。』以神力故得出於獄，從虛空中",
    "T13n0397_043:0285b18": "到曼陀羅華香佛所，禮拜供養盡其壽命，即",
    "T13n0397_043:0285b19": "得往生山光佛剎。「彼佛世尊名曰雲色，從雲",
    "T13n0397_043:0285b20": "色佛求請出家。既出家已，生生世世無量劫",
    "T13n0397_043:0285b21": "中，常得不生於空佛剎，恒值佛世如今此剎，",
    "T13n0397_043:0285b22": "娑婆世界三千大千佛土，地及虛空乃至阿",
    "T13n0397_043:0285b23": "迦膩吒天，人、非人等皆悉充滿。「時彼佛剎一",
    "T13n0397_043:0285b24": "切眾生，地及空中乃至阿迦膩吒天，亦復如",
    "T13n0397_043:0285b25": "是，一切眾生具足惡業及諸障礙，以彼如來",
    "T13n0397_043:0285b26": "為眾生故，說此四禪地依止心念陀羅尼，身",
    "T13n0397_043:0285b27": "口意惡悉皆消除，若聽聞此陀羅尼力，一切",
    "T13n0397_043:0285b28": "三世諸罪惡業悉滅無餘。「又彼眾生種種更",
    "T13n0397_043:0285b29": "得人忍三昧陀羅尼。乃至壽命欲盡之時，此",
    "T13n0397_043:0285c01": "間死已如願欲生他方清淨佛剎，應念即生，",
    "T13n0397_043:0285c02": "得於宿命，常勤精進行十善法，常不復墮三",
    "T13n0397_043:0285c03": "惡道中，常能修行六波羅蜜，常行四攝，常得",
    "T13n0397_043:0285c04": "見佛，常聞於法，常供養僧，常得四禪及五神",
    "T13n0397_043:0285c05": "通，常具足得四梵行念。生生世世，常與彼",
    "T13n0397_043:0285c06": "法和合共生，乃至涅槃未曾捨離。」佛言：「善",
    "T13n0397_043:0285c07": "哉，善哉！善男子！汝為大利益眾生故，作如是",
    "T13n0397_043:0285c08": "說過去宿命發心因緣。」",
    "T13n0397_043:0285c09": "爾時，世尊復告光味菩薩言：「善男子！諦聽，諦",
    "T13n0397_043:0285c10": "聽！若有比丘、比丘尼、優婆塞、優婆夷，或男、或",
    "T13n0397_043:0285c11": "女有信心者，欲於三乘及餘道中願得速證",
    "T13n0397_043:0285c12": "涅槃道、盡一切苦者，欲得一切聞持在心、一",
    "T13n0397_043:0285c13": "切身口意業清淨，欲護佛法，欲求種種利益，",
    "T13n0397_043:0285c14": "種種衣食一切豐饒，自在殊勝端正大力，眷",
    "T13n0397_043:0285c15": "屬強盛國土富安，職位高遷多人敬奉，聰明",
    "T13n0397_043:0285c16": "智慧最尊最勝，行住四儀常無所乏，及樂種",
    "T13n0397_043:0285c17": "種施戒坐禪，得諸三昧乃至無色一切有頂",
    "T13n0397_043:0285c18": "所有三昧，亦復樂於四梵天行。「若有樂於陀",
    "T13n0397_043:0285c19": "羅尼人，望得如是種種眾事，而彼惡業堅固",
    "T13n0397_043:0285c20": "厚重，諸業障礙，煩惱障礙，乃至欲生清淨佛",
    "T13n0397_043:0285c21": "剎不生障礙。以如是故，種種善願不得稱心。",
    "T13n0397_043:0285c22": "欲令如是種種惡業速滅盡者，而此眾生應",
    "T13n0397_043:0285c23": "淨洗浴著鮮潔衣，菜食長齋勿噉辛臭，於寂",
    "T13n0397_043:0285c24": "靜處莊嚴道場，正念結加或行或坐，念佛身",
    "T13n0397_043:0285c25": "相無使亂心，更莫他緣念其餘事。或一日夜、",
    "T13n0397_043:0285c26": "或七日夜，不作餘業至心念佛，乃至見佛",
    "T13n0397_043:0285c27": "小念見小大念見大，乃至無量念者見佛色",
    "T13n0397_043:0285c28": "身無量無邊，彼佛身形三十二相，於一一相",
    "T13n0397_043:0285c29": "亦念亦觀皆令明了，隨所見相見青光明，於",
    "T13n0397_043:0286a01": "彼光相專精繫意無令心亂。「作是念時，而誦",
    "T13n0397_043:0286a02": "是呪：",
    "T13n0397_043:0286a03": "「『哆絰咃　毘視林婆　毘視林婆　欝頭波駄",
    "T13n0397_043:0286a04": "避耶毘視林婆　斯那婆頗　羅斯那婆頭",
    "T13n0397_043:0286a05": "　羅阿㝹那多他　恀阿㝹那多他　恀復噓多",
    "T13n0397_043:0286a06": "俱致毘視林婆　毘視林婆　莎呵』",
    "T13n0397_043:0286a07": "「如是一相在於前心，䯇䯇專念不起亂想，然",
    "T13n0397_043:0286a08": "後誦此陀羅尼呪，乃至念於佛身相中青色",
    "T13n0397_043:0286a09": "出光，彼光出已從行者頂入。爾時安心慎莫",
    "T13n0397_043:0286a10": "驚怖，於自身中見於此光，如彼青色念此青",
    "T13n0397_043:0286a11": "光，於自身中各各肢體處處遍行，乃至一切",
    "T13n0397_043:0286a12": "身中火然，見火然已乃至成灰，及四方風來",
    "T13n0397_043:0286a13": "吹散滅。如是念時，見於自身無有一相惟",
    "T13n0397_043:0286a14": "有空在，乃至十方皆悉是空不見一色。如是",
    "T13n0397_043:0286a15": "念佛青色力緣，誦持於呪成就此行。「善男子！",
    "T13n0397_043:0286a16": "若復有人如是繫念不散亂心，學四禪地依",
    "T13n0397_043:0286a17": "止心念陀羅尼，而彼眾生一切業障，煩惱障、",
    "T13n0397_043:0286a18": "法障，罪業皆盡，惟除五逆、破毀正法、誹謗",
    "T13n0397_043:0286a19": "聖人。「若復有人如是樂者，能如上習念佛三",
    "T13n0397_043:0286a20": "昧，一日一夜口能誦持一切佛法，一切外道",
    "T13n0397_043:0286a21": "十八種論智慧勝處，如是種種句義文章悉",
    "T13n0397_043:0286a22": "皆憶持無有遺忘。又一日夜得於四禪，四種",
    "T13n0397_043:0286a23": "神通、四無量行、四種辯才，及四無色三摩跋",
    "T13n0397_043:0286a24": "提，如是等法一切成就具足得之。如是修者",
    "T13n0397_043:0286a25": "乃至能於一彈指頃到一佛剎及無量剎。又",
    "T13n0397_043:0286a26": "以一足能動如是無量剎土，過是等剎亦能",
    "T13n0397_043:0286a27": "動搖，能以一身結加趺坐遍滿諸剎。如是世",
    "T13n0397_043:0286a28": "界能令水滿，十方塵數皆能數知，能以七寶",
    "T13n0397_043:0286a29": "滿諸國界。「又復彼人於一念頃，悉能得知生",
    "T13n0397_043:0286b01": "死業報，過去現在及以當來，一切眾生所有",
    "T13n0397_043:0286b02": "心數。又彼行人能以一身，種種化作一切佛",
    "T13n0397_043:0286b03": "身、帝釋天身、梵天王身、那羅延身、摩醯首羅",
    "T13n0397_043:0286b04": "身、四天王身、轉輪聖王身，乃至水火遍虛",
    "T13n0397_043:0286b05": "空。又復彼人如是念者，能一念中一切十方",
    "T13n0397_043:0286b06": "地及虛空種種華滿七寶充遍，一切眾香傘",
    "T13n0397_043:0286b07": "蓋幢幡、種種衣裳、種種纓絡，一切虛空皆悉",
    "T13n0397_043:0286b08": "能滿。「若復有人至心修習此四禪地依止念",
    "T13n0397_043:0286b09": "佛三昧，一一差別諦識了達。時彼眾生如是",
    "T13n0397_043:0286b10": "無量惡業悉盡，如是無量福德精進種種三",
    "T13n0397_043:0286b11": "昧、種種陀羅尼、種種忍及五神通，於餘乘中",
    "T13n0397_043:0286b12": "速得滿足，流轉海中畢定疾出，除五無間、謗",
    "T13n0397_043:0286b13": "法誹聖，不得是法。彼人應須經七七日，此四",
    "T13n0397_043:0286b14": "禪地依止念佛三昧心內熏修，於此法中常",
    "T13n0397_043:0286b15": "說修習不捨離者一切罪盡。若不專心罪兩",
    "T13n0397_043:0286b16": "分盡，平常用心罪一分盡，如是修習須精進",
    "T13n0397_043:0286b17": "心純信敬心，能如是者彼惡乃盡。「若復有人",
    "T13n0397_043:0286b18": "此四禪地依止念佛三昧，或天中說，或人中",
    "T13n0397_043:0286b19": "說，若彼天人信心聽受如此三昧，內自思惟",
    "T13n0397_043:0286b20": "生於歡喜。如是之人若在牢獄五鎖繫身，或",
    "T13n0397_043:0286b21": "復餘處受辛苦者悉得免脫。若失生活或復",
    "T13n0397_043:0286b22": "求財，或打或燒或臨河水，或被毒藥或為種",
    "T13n0397_043:0286b23": "種怨家來侵，或一切鬼或一切幻，或復國王",
    "T13n0397_043:0286b24": "種種怖畏，或自家中鬪諍口舌，或復他人橫",
    "T13n0397_043:0286b25": "來瞋怒，或死怖畏或惡道中欲墮怖畏，如是",
    "T13n0397_043:0286b26": "怖畏此業皆盡生人天中。「若復有人一聞如",
    "T13n0397_043:0286b27": "是四禪地依止念佛三昧，至心信受如是念",
    "T13n0397_043:0286b28": "佛三昧，有大勢力，有大利益，小小用心尚得",
    "T13n0397_043:0286b29": "如是，何況至心無有疑惑！」說此三昧法時，眾",
    "T13n0397_043:0286c01": "中八十六頻婆羅那由他百千從十方來諸天",
    "T13n0397_043:0286c02": "人等，過去已曾為此三昧所熏修者，皆悉獲",
    "T13n0397_043:0286c03": "得如上所說。復有八十四那由他眾生得苦",
    "T13n0397_043:0286c04": "智忍，無量眾生得此三昧，或須陀洹至羅漢",
    "T13n0397_043:0286c05": "果。無量眾生發菩提心時，彼離暗五百魔女，",
    "T13n0397_043:0286c06": "承佛神力在魔王宮，悉皆得此念佛三昧，悉",
    "T13n0397_043:0286c07": "捨本形得男子身；曾於過去修學如是念佛",
    "T13n0397_043:0286c08": "三昧故。時此五百諸魔王女得三昧已及男",
    "T13n0397_043:0286c09": "子身，心生歡喜欲往佛所，一切化作大梵天",
    "T13n0397_043:0286c10": "身，一一梵王無量千億眷屬圍繞；或作無量",
    "T13n0397_043:0286c11": "帝釋天身，亦有千億眷屬圍繞。各以無量種",
    "T13n0397_043:0286c12": "種音樂種種莊嚴，如是化已從魔宮下，向",
    "T13n0397_043:0286c13": "如來所設於供養，種種華鬘、末香、塗香散於",
    "T13n0397_043:0286c14": "佛上，頂禮佛足右繞三匝。却住一面。",
    "T13n0397_043:0286c15": "11 昇須彌山頂品大方等大集經日藏分昇須彌山頂品",
    "T13n0397_043:0286c16": "第十一",
    "T13n0397_043:0286c17": "爾時，佛告光味菩薩摩訶薩言：「善男子！汝今",
    "T13n0397_043:0286c18": "當知，彼一切龍惡道中生罪業悉盡。」復告光",
    "T13n0397_043:0286c19": "味：「空觀心念故。」時光味言：「如是，世尊！如來清",
    "T13n0397_043:0286c20": "淨戒行具足，如來當為一切諸龍作莊嚴故。」",
    "T13n0397_043:0286c21": "「復次，光味！我於是時實為諸龍，不可思議業",
    "T13n0397_043:0286c22": "報差別欲廣說故。」爾時，一切諸色欲天，乃至",
    "T13n0397_043:0286c23": "夜叉、鳩槃茶等，從虛空中雨種種華、散種種",
    "T13n0397_043:0286c24": "香、衣服、幢幡、七寶瓔珞、種種伎樂。無量百千",
    "T13n0397_043:0286c25": "億那由他，一時俱作歌詠讚歎出妙音聲，人",
    "T13n0397_043:0286c26": "與非人僉然恭敬。爾時，世尊從座而起，四面",
    "T13n0397_043:0286c27": "顧視向北方看：「此何處山與須彌接，近彼欲",
    "T13n0397_043:0286c28": "界及於色天？」爾時，如來與諸大眾，菩薩、聲聞、",
    "T13n0397_043:0286c29": "天、人、龍神、一切八部四面圍繞，前後導從趣",
    "T13n0397_043:0287a01": "須彌山。是時，如來欲以足步躡於山根，次第",
    "T13n0397_043:0287a02": "登上。大梵天等知佛欲昇須彌山頂，即為如",
    "T13n0397_043:0287a03": "來化作七寶階橋，持諸天衣及華香末種種",
    "T13n0397_043:0287a04": "校飾。如是作已，前白佛言：「惟願如來行我橋",
    "T13n0397_043:0287a05": "上。」他化樂天亦為佛故，用閻浮金化作寶橋，",
    "T13n0397_043:0287a06": "以龍栴檀末而散橋上，作如是言：「惟願如來",
    "T13n0397_043:0287a07": "行我橋上。」化自樂天亦為佛故，用諸天金化",
    "T13n0397_043:0287a08": "作寶橋，種種牛頭細栴檀末散於橋上，作如",
    "T13n0397_043:0287a09": "是言：「惟願如來行我橋上。」兜率陀天亦為佛",
    "T13n0397_043:0287a10": "故，以諸天銀化作寶橋，以諸種種應時所出",
    "T13n0397_043:0287a11": "微妙之香名黑栴檀末而散橋上，作如是",
    "T13n0397_043:0287a12": "言：「惟願如來行我橋上。」須夜摩天亦為如來，",
    "T13n0397_043:0287a13": "以天琉璃化作寶橋，散諸種種多摩羅葉細",
    "T13n0397_043:0287a14": "末香，作如是言：「惟願如來行我橋上。」天",
    "T13n0397_043:0287a15": "帝釋亦為佛故，以赤真珠化作寶橋，以天種",
    "T13n0397_043:0287a16": "種栴檀一切寶末用散橋上，又以天繒七寶",
    "T13n0397_043:0287a17": "妙網而羅覆之。覆已，作如是言：「惟願如來",
    "T13n0397_043:0287a18": "行我橋上。」如是四鎮四大天王，亦以珍琦",
    "T13n0397_043:0287a19": "天石藏寶，為如來故化作寶橋，亦持細妙種",
    "T13n0397_043:0287a20": "種天衣覆於橋上。覆已，作如是言：「惟願如來，",
    "T13n0397_043:0287a21": "從我橋上上須彌山。」是時，四大阿修羅王",
    "T13n0397_043:0287a22": "并其眷屬，為如來故，以其所出摩娑羅寶化",
    "T13n0397_043:0287a23": "作寶橋，持天金銀細末之屑散於橋上。散已，",
    "T13n0397_043:0287a24": "作如是言：「惟願如來行我橋上。」爾時，世尊為",
    "T13n0397_043:0287a25": "彼一切梵釋四鎮及阿修羅諸天王等，以憐",
    "T13n0397_043:0287a26": "愍故一時化作八佛如來，三十二相、八十種",
    "T13n0397_043:0287a27": "好無有殊異，八部、四眾菩薩聲聞圍繞導從。",
    "T13n0397_043:0287a28": "彼一切天阿修羅等，如是大設諸莊嚴已，",
    "T13n0397_043:0287a29": "時佛世尊即上寶橋昇須彌頂，或餘處起，或",
    "T13n0397_043:0287b01": "餘處去。彼八如來身大明耀，一一佛身皆放",
    "T13n0397_043:0287b02": "光明，如百千億日月之光一時照明。如是八",
    "T13n0397_043:0287b03": "佛放身光已，時諸龍眾一切皆在此佉羅山",
    "T13n0397_043:0287b04": "聖人處所集聚而住，諸龍見已一切怪言：「此",
    "T13n0397_043:0287b05": "是何處八大護世，今來依止於須彌山？」爾時，",
    "T13n0397_043:0287b06": "難陀、優波難陀龍王作如是言：「此是梵天一",
    "T13n0397_043:0287b07": "切欲色圍繞而住，一切天中最為殊勝到智",
    "T13n0397_043:0287b08": "慧岸，憐愍我等故來至此。今一切龍若欲得",
    "T13n0397_043:0287b09": "出此苦獄者皆可禮敬。」是時，阿那婆蹋多龍",
    "T13n0397_043:0287b10": "王作如是言：「此非梵天乃是魔王，於欲界中",
    "T13n0397_043:0287b11": "威力自在，愍我等故，妻子、眷屬皆悉圍繞，為",
    "T13n0397_043:0287b12": "欲界中一切眾生脫於怖畏，故來是中救我",
    "T13n0397_043:0287b13": "龍厄。」時地利致色龍王作如是言：「此非魔王。",
    "T13n0397_043:0287b14": "乃是欲界他化等天故來此中，欲令一切諸",
    "T13n0397_043:0287b15": "龍解脫。」爾時，眾中一切龍王，皆發大聲作如",
    "T13n0397_043:0287b16": "是言：「願諸天等，與我解脫；與我解脫，施我",
    "T13n0397_043:0287b17": "安樂，令我早得出於此獄。」時娑伽羅龍王復",
    "T13n0397_043:0287b18": "作是言：「彼非兜率化自樂等，此是天主釋提",
    "T13n0397_043:0287b19": "桓因所放光明，照於欲界及四天下。觀彼一",
    "T13n0397_043:0287b20": "切四域眾生樂於善法。汝等一切起慈悲心，",
    "T13n0397_043:0287b21": "更勿生瞋，於彼天所求乞解脫速離此苦。」時",
    "T13n0397_043:0287b22": "善住龍王作如是言：「此非帝釋，乃是一切諸",
    "T13n0397_043:0287b23": "色界天，捨於禪樂從彼下來，欲雨法雨與眾",
    "T13n0397_043:0287b24": "生樂。汝諸龍等一切至心禮拜乞救。」時毘昌",
    "T13n0397_043:0287b25": "伽蘇脂龍王復作是言：「此非色天神通力來，",
    "T13n0397_043:0287b26": "是四天王毘沙門等，為護四方各各自將眷",
    "T13n0397_043:0287b27": "屬而來，欲除罪惡諸眾生故。」爾時，寶護龍王",
    "T13n0397_043:0287b28": "復作是言：「此非四天王，我見染衣剃除鬚髮",
    "T13n0397_043:0287b29": "身服袈裟，相好端然盛德自在，為諸天人之",
    "T13n0397_043:0287c01": "所瞻仰，恭敬供養合掌圍繞，如日月天星宿",
    "T13n0397_043:0287c02": "遍繞。此八大聖皆悉顯赫，堅固照明身紫",
    "T13n0397_043:0287c03": "金光，三十二相慈悲一切，於三界中得受供",
    "T13n0397_043:0287c04": "養。」爾時，毘昌伽蘇脂龍王更如是言：「真實導",
    "T13n0397_043:0287c05": "師我親見來，能救能護一切眾生能竭苦海，",
    "T13n0397_043:0287c06": "能於此獄與解脫樂，今近住此須彌山頂。如",
    "T13n0397_043:0287c07": "是世尊神通力故，此須彌頂忽更廣闊，八十",
    "T13n0397_043:0287c08": "四百千踰闍那。」爾時，欲色一切諸天，各欲供",
    "T13n0397_043:0287c09": "養於如來故，為佛造作七寶階橋，樓閣梯",
    "T13n0397_043:0287c10": "橙次第節級，乃至上到阿迦膩吒天。各以種",
    "T13n0397_043:0287c11": "種不可思議天雜琉璃羅網校飾，猶如寶蓋",
    "T13n0397_043:0287c12": "巧妙少雙，一切眾生見無厭足，無量百千種",
    "T13n0397_043:0287c13": "種珍寶以用莊嚴，種種天衣、種種瓔珞、種種",
    "T13n0397_043:0287c14": "傘蓋、繒綵幢幡、䗍鼓鍾鈴、花香伎樂，如是",
    "T13n0397_043:0287c15": "供養遍滿虛空。爾時，世尊告帝釋言：「天主！如",
    "T13n0397_043:0287c16": "是三千大千世界娑婆剎土，一切諸佛，并大",
    "T13n0397_043:0287c17": "菩薩摩訶薩、大阿羅漢、大仙聖人，及樂福",
    "T13n0397_043:0287c18": "德大力魔王，種種色欲天、龍、夜叉、人、非人等，",
    "T13n0397_043:0287c19": "於此三千大千剎住受用皆訖。如是帝釋！此",
    "T13n0397_043:0287c20": "須彌山，如來世尊、十方佛剎諸來菩薩、大阿",
    "T13n0397_043:0287c21": "羅漢一切聖人，樂福魔王、大德諸天，乃至於",
    "T13n0397_043:0287c22": "龍、夜叉、羅剎、人、及非人，此須彌山皆悉停住，",
    "T13n0397_043:0287c23": "汝諸天等當來世中多得勢力。」時天帝釋白",
    "T13n0397_043:0287c24": "佛言：「若佛如來憐愍我者，如是受用神通力",
    "T13n0397_043:0287c25": "作，及此三千大千世界娑婆剎中所有菩薩、",
    "T13n0397_043:0287c26": "大阿羅漢、大梵魔王、他化樂天、諸帝釋天，",
    "T13n0397_043:0287c27": "乃至於此娑婆世界所有天王、龍王、夜叉王、",
    "T13n0397_043:0287c28": "乾闥婆王、阿修羅王、迦婁羅王、緊那羅",
    "T13n0397_043:0287c29": "王、摩睺羅伽王；復有大力福德眾生、天中聖",
    "T13n0397_043:0288a01": "人、人中聖人，一切皆來供養佛故，見於佛故，",
    "T13n0397_043:0288a02": "禮拜佛故，聽於法故。如是等眾，此須彌山若",
    "T13n0397_043:0288a03": "受用者，我於當來增大勝樂得大安隱。」爾",
    "T13n0397_043:0288a04": "時，世尊受帝釋天於彼中住，端坐正念熙怡",
    "T13n0397_043:0288a05": "微笑。笑已，口中出種種光：青色、黃色、赤色、白",
    "T13n0397_043:0288a06": "色、紫頗梨色，照此三千大千佛剎之中。百",
    "T13n0397_043:0288a07": "億魔王宮、百億帝釋宮、百億梵天宮、百億一",
    "T13n0397_043:0288a08": "切諸天王宮、百億阿修羅王宮、百億聖人牟",
    "T13n0397_043:0288a09": "尼住處，是一切光如是照已，如上所說一切",
    "T13n0397_043:0288a10": "福德大力魔王，乃至聖人一切驚覺，各各尋",
    "T13n0397_043:0288a11": "光乘神通力，如一念頃來到於此須彌山頂。",
    "T13n0397_043:0288a12": "爾時，世尊現神光已告帝釋言：「天主！如是三",
    "T13n0397_043:0288a13": "千大千世界一佛剎中，則有百億須彌山王。",
    "T13n0397_043:0288a14": "是時一切諸須彌中，此須彌山最尊最勝。何",
    "T13n0397_043:0288a15": "以故？我及天人一切大集在此受用度諸龍",
    "T13n0397_043:0288a16": "故。」說此語時無量百億帝釋天等，一切梵王",
    "T13n0397_043:0288a17": "皆大歡喜。如是如來神通力故，時四龍王皆",
    "T13n0397_043:0288a18": "得從彼聖人住處而出。既得出已各還自方，",
    "T13n0397_043:0288a19": "如是娑伽羅龍王還於南方大海岸中，復其",
    "T13n0397_043:0288a20": "本身大如須彌，乃至舉頭到帝釋宮自見於",
    "T13n0397_043:0288a21": "佛。如是西方護寶龍王，北方毘昌伽蘇脂龍",
    "T13n0397_043:0288a22": "王，東方蘇摩呼嚧叉龍王，各還大海於舊宮",
    "T13n0397_043:0288a23": "中悉復本形，乃至如前須彌山頭自來見佛。",
    "T13n0397_043:0288a24": "所餘無量那由他百千萬億，猶在彼處不能",
    "T13n0397_043:0288a25": "得出。時一切龍向大聖人如是稱說：「願救濟",
    "T13n0397_043:0288a26": "我，願救濟我，於此獄中令速解脫。」爾時，難陀、",
    "T13n0397_043:0288a27": "優波難陀二龍王等，從佉羅山聖人住處，",
    "T13n0397_043:0288a28": "各以自身依須彌山，化作大橋拄帝釋宮，",
    "T13n0397_043:0288a29": "作如是言：「惟願如來踏此橋上，從須彌頂",
    "T13n0397_043:0288b01": "下佉羅坻聖人處坐，為一切龍歸依說法。」時",
    "T13n0397_043:0288b02": "帝釋天如是念言：「此龍身澁毒氣皮麁，或",
    "T13n0397_043:0288b03": "傷如來足不安隱。」作是念已，即以天服覆於",
    "T13n0397_043:0288b04": "龍身，又持天中牛頭栴檀、優羅伽娑羅栴",
    "T13n0397_043:0288b05": "檀、多摩跋香，此三種香及以天華種種屑",
    "T13n0397_043:0288b06": "末，散於橋上并蔽龍身。時佉羅坻牟尼住",
    "T13n0397_043:0288b07": "處，以佛力故更增廣博，八十四億那由他百",
    "T13n0397_043:0288b08": "千踰闍。彼處廣已大梵天王以天金銀化作",
    "T13n0397_043:0288b09": "師子須彌寶座，種種莊嚴幡華帳蓋而安置",
    "T13n0397_043:0288b10": "之。爾時，一切諸龍王等聞是語已，各白佛言：",
    "T13n0397_043:0288b11": "「世尊！惟願憐愍救我等苦。」佛言龍王：「汝等先",
    "T13n0397_043:0288b12": "應至心念佛，我當救之。」爾時，世尊在須彌頂，",
    "T13n0397_043:0288b13": "告於長老憍陳如言：「憍陳如！諸佛境界奮",
    "T13n0397_043:0288b14": "迅神通加被之力如是說法，及此一切三千",
    "T13n0397_043:0288b15": "大千娑婆世界佛剎之中，所有一切無量",
    "T13n0397_043:0288b16": "眾生，彼諸眾生聞我說法能聽受者。「憍陳",
    "T13n0397_043:0288b17": "如！一切諸法悉皆無常，一切諸法生住無常。",
    "T13n0397_043:0288b18": "何以故？生因緣故。如眼識生，生已住，住已",
    "T13n0397_043:0288b19": "念，念更生，此即是苦。是生因緣，即是苦生，",
    "T13n0397_043:0288b20": "即是癰瘡，即是一切十二有支，即是生老",
    "T13n0397_043:0288b21": "病死因緣。如是念念生滅，如眼因緣，耳鼻",
    "T13n0397_043:0288b22": "舌身亦復如是。「憍陳如！住雖暫有滅更漸",
    "T13n0397_043:0288b23": "生，此譬如窓。此生住緣，此苦因緣，有此",
    "T13n0397_043:0288b24": "百種老病及死，如是展轉漸生因緣。眼見造",
    "T13n0397_043:0288b25": "業，隨見隨念隨念隨造，所造生死因緣無窮。",
    "T13n0397_043:0288b26": "「憍陳如！如眼寂滅，光滅沒故不見眾色，如",
    "T13n0397_043:0288b27": "彼日沒窓中不見。若因緣滅一切患滅，十二",
    "T13n0397_043:0288b28": "有支一切寂滅，生死寂滅如日沒緣，耳鼻",
    "T13n0397_043:0288b29": "舌身亦復如是。「憍陳如！如心寂滅所緣亦滅，",
    "T13n0397_043:0288c01": "此窓因緣如本不生，一切萬法亦復如是。此",
    "T13n0397_043:0288c02": "名苦滅一切患滅，十二有支一切寂滅，究竟",
    "T13n0397_043:0288c03": "生死盡諸有邊亦復如是。「憍陳如！眾生不知",
    "T13n0397_043:0288c04": "眼之生滅，隨逐耳鼻舌身所染，是故流轉於",
    "T13n0397_043:0288c05": "五道中。我之聖法能離生死過於彼岸，是故",
    "T13n0397_043:0288c06": "如來為斷一切眼生滅故而演說法，亦為說",
    "T13n0397_043:0288c07": "苦斷苦行法，一切苦中得盡其底。是故如來",
    "T13n0397_043:0288c08": "得此法已，是一切天梵中大梵、天中大天、",
    "T13n0397_043:0288c09": "人中大人、沙門中大沙門、婆羅門中大婆羅",
    "T13n0397_043:0288c10": "門，大慈悲中大悲最勝，無上之尊為大丈夫，",
    "T13n0397_043:0288c11": "已度生死流轉彼岸，一切世中最勝檀那、曇",
    "T13n0397_043:0288c12": "摩、僧琰摩。何者檀那？所謂捨施，乃至頭目",
    "T13n0397_043:0288c13": "手足所須肢節皆悉能捨，況復餘物！此名檀",
    "T13n0397_043:0288c14": "那。何者曇摩？清淨持戒，乃至人來索頭與",
    "T13n0397_043:0288c15": "頭，心不瞋忿慈悲不失，是名曇摩。何者僧",
    "T13n0397_043:0288c16": "琰摩？不捨六根一心禪定，一切福德言語誦",
    "T13n0397_043:0288c17": "持憶念不忘，此二思量思念已修，此二種名",
    "T13n0397_043:0288c18": "僧琰摩一切眾生平等心法。若我捨法曇摩",
    "T13n0397_043:0288c19": "檀那，及僧琰摩，四梵行法聖八正道，如是",
    "T13n0397_043:0288c20": "之法慈心熏故，此一切法於無量劫慈心修",
    "T13n0397_043:0288c21": "故。如我所得一切諸法，於眾生中廣演宣說，",
    "T13n0397_043:0288c22": "亦作導師悲憐眾生開解其意，演說此事無",
    "T13n0397_043:0288c23": "所缺減。汝等今者應當一心信受奉持學習",
    "T13n0397_043:0288c24": "諸禪，種種蘭若，或林樹下，或復塚間，種種",
    "T13n0397_043:0288c25": "山巖崖岸中住，於彼坐禪，為盡生死故，勤",
    "T13n0397_043:0288c26": "大精進身心不倦，莫作下心，無所成故，死時",
    "T13n0397_043:0288c27": "悔惱。此我一切所教之法。」如是說已，此娑婆",
    "T13n0397_043:0288c28": "界三千大千佛剎之中百億四天下，一四天",
    "T13n0397_043:0288c29": "下則有無量億那由他百千眾生，彼諸眾生",
    "T13n0397_043:0289a01": "種種善根福德具足，或得陀羅尼，或得於忍，",
    "T13n0397_043:0289a02": "或得法眼，或得須陀洹乃至阿羅漢。或有眾",
    "T13n0397_043:0289a03": "生，地獄、畜生、餓鬼等中，餘報惡業悉得盡滅。",
    "T13n0397_043:0289a04": "如是夜叉，貧窮因緣一切皆盡而得大富；或",
    "T13n0397_043:0289a05": "有眾生人中貧窮惡業報盡，及諸惡病皆得",
    "T13n0397_043:0289a06": "除愈，獄禁眾生皆蒙解脫。爾時，娑伽羅龍王",
    "T13n0397_043:0289a07": "即於佛前說偈讚歎：",
    "T13n0397_043:0289a08": "「真金離垢滿月面，　　清淨行具最勝田，",
    "T13n0397_043:0289a09": "三界天人龍中尊，　　能去眾生濁垢惱。",
    "T13n0397_043:0289a10": "施戒忍辱及精進，　　成就真實平等心，",
    "T13n0397_043:0289a11": "解脫諸龍施安樂，　　憶念往昔誓願力，",
    "T13n0397_043:0289a12": "慈悲久修眾業行，　　堅固勝彼諸眾生。",
    "T13n0397_043:0289a13": "如是備受眾苦辛，　　不忘彼龍諸所惱，",
    "T13n0397_043:0289a14": "種種流轉得越度，　　出過生死海彼岸，",
    "T13n0397_043:0289a15": "自身解脫濟群生，　　智水洗龍使清淨。」",
    "T13n0397_043:0289a16": "大集經卷第四十三"
}