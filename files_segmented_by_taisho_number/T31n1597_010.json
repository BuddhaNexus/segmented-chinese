{
    "T31n1597_010:0374a03": "攝大乘論釋卷第十",
    "T31n1597_010:0374a05": "世親菩薩造",
    "T31n1597_010:0374a06": "三藏法師玄奘奉　詔譯",
    "T31n1597_010:0374a07": "2彼果智分第十一之餘",
    "T31n1597_010:0374a08": "論曰：復次諸佛法身甚深最甚深，此甚深相",
    "T31n1597_010:0374a09": "云何可見？此中有多頌。",
    "T31n1597_010:0374a10": "釋曰：於大乘中諸佛法身如甚深相，今當",
    "T31n1597_010:0374a11": "顯示。以十二頌，顯示十二甚深之相。",
    "T31n1597_010:0374a12": "論曰：",
    "T31n1597_010:0374a13": "佛無生為生，　　亦無住為住，",
    "T31n1597_010:0374a14": "諸事無功用，　　第四食為食。",
    "T31n1597_010:0374a15": "釋曰：此中一頌顯示生住、業住甚深。佛無生",
    "T31n1597_010:0374a16": "為生者，顯生甚深。以諸如來無業煩惱同",
    "T31n1597_010:0374a17": "諸凡愚所造作生，故名無生。然有與此相",
    "T31n1597_010:0374a18": "違之生，其相難了，名生甚深。亦無住為住",
    "T31n1597_010:0374a19": "者，顯住甚深。無住涅槃以為住處，如是涅",
    "T31n1597_010:0374a20": "槃名住甚深。諸事無功用者，顯業甚深，以",
    "T31n1597_010:0374a21": "諸如來無功用業，一切等故名業甚深。第四",
    "T31n1597_010:0374a22": "食為食者，顯住甚深，以佛所食是不清淨依",
    "T31n1597_010:0374a23": "止住等四種食中第四食故。四種食者，一、不",
    "T31n1597_010:0374a24": "清淨依止住食，謂段等四食，令欲纏有情不",
    "T31n1597_010:0374a25": "淨依止而得住故。二、淨不淨依止住食，謂",
    "T31n1597_010:0374a26": "觸等三食，令色無色纏有情淨不淨依止而",
    "T31n1597_010:0374a27": "得住故。由此依止已離下地諸煩惱故說",
    "T31n1597_010:0374a28": "名為淨，未離上地諸煩惱故說名不淨，是",
    "T31n1597_010:0374a29": "故名淨不淨依止。如是依止由觸意思識",
    "T31n1597_010:0374b01": "食而住，除其段食。三、一向淨依止住食，謂段",
    "T31n1597_010:0374b02": "等四食，令聲聞等清淨依止而得住故。四、",
    "T31n1597_010:0374b03": "唯示現依止住食，謂即四食，諸佛示現受之",
    "T31n1597_010:0374b04": "得住。是故諸佛食此第四示現住食，為令",
    "T31n1597_010:0374b05": "能施諸有情類淨信為因福德增長，雖現受",
    "T31n1597_010:0374b06": "食不作食事，如來食時諸天受取。施佛意",
    "T31n1597_010:0374b07": "許諸餘有情，由此因故，彼有情類速證菩",
    "T31n1597_010:0374b08": "提。如是一切，應知總說為一甚深。又由十",
    "T31n1597_010:0374b09": "因，應知諸佛生無生相，一與愚癡不同法",
    "T31n1597_010:0374b10": "故、二與差別不同法故、三於攝受得自在",
    "T31n1597_010:0374b11": "故、四於住持得自在故、五於棄捨得自",
    "T31n1597_010:0374b12": "在故、六無二相故、七唯似光影故、八同幻",
    "T31n1597_010:0374b13": "化故、九住無住故、十成大事故。復由十因，",
    "T31n1597_010:0374b14": "應知如來不住生死及以涅槃，一非遍知",
    "T31n1597_010:0374b15": "故、二非永斷故、三非修習故、四知非有性",
    "T31n1597_010:0374b16": "故、五無所得無分別故、六遠離心故、七心證",
    "T31n1597_010:0374b17": "得故、八平等心故、九事不可得故、十可證得",
    "T31n1597_010:0374b18": "故。復由十因，應知諸佛無功用事而得成",
    "T31n1597_010:0374b19": "立，一妙斷離故、二無所依故、三所作無功用",
    "T31n1597_010:0374b20": "故、四作者無功用故、五作業無功用故、六無",
    "T31n1597_010:0374b21": "所有無功用故、七本來無差別故、八所作已",
    "T31n1597_010:0374b22": "辦故、九所作未辦故、十純熟修習一切法中",
    "T31n1597_010:0374b23": "得自在故。復由十因，應知諸佛實無所食",
    "T31n1597_010:0374b24": "而現受食，一示現以食住持身故、二令諸",
    "T31n1597_010:0374b25": "有情福增長故、三為欲示現有同法故、四",
    "T31n1597_010:0374b26": "為令隨學正受用故、五為令隨學廉儉",
    "T31n1597_010:0374b27": "行故、六為令發起精進行故、七為令成",
    "T31n1597_010:0374b28": "熟諸善根故、八為顯自身無染著故、九為",
    "T31n1597_010:0374b29": "恭敬業助任持故、十為欲圓滿本願生故。",
    "T31n1597_010:0374c01": "論曰：",
    "T31n1597_010:0374c02": "無異亦無量，　　無數量一業，",
    "T31n1597_010:0374c03": "不堅業堅業，　　諸佛具三身。",
    "T31n1597_010:0374c04": "釋曰：此頌顯示安立數業甚深。無異亦無量",
    "T31n1597_010:0374c05": "者，顯安立甚深。諸佛法身無差別故說名無",
    "T31n1597_010:0374c06": "異，無量依止現等覺故說名無量。無數量一",
    "T31n1597_010:0374c07": "業者，顯數甚深。佛雖無量而同一業，是故",
    "T31n1597_010:0374c08": "甚深。不堅業堅業諸佛具三身者，謂諸如來",
    "T31n1597_010:0374c09": "三身相應，其受用身事業堅住，其變化身業",
    "T31n1597_010:0374c10": "不堅住，如是事業名為甚深。",
    "T31n1597_010:0374c11": "論曰：",
    "T31n1597_010:0374c12": "現等覺非有，　　一切覺非無，",
    "T31n1597_010:0374c13": "一一念無量，　　有非有所顯。",
    "T31n1597_010:0374c14": "釋曰：此頌顯示現等覺甚深。現等覺非有者，",
    "T31n1597_010:0374c15": "補特伽羅法非有故。一切覺非無者，由假名",
    "T31n1597_010:0374c16": "理說一切佛現等覺故。云何知佛現等正",
    "T31n1597_010:0374c17": "覺？謂一一念無量佛故，此即顯示一一念中",
    "T31n1597_010:0374c18": "有無量佛現等正覺。有非有所顯者，此顯真",
    "T31n1597_010:0374c19": "如是有非有，諸佛是此真如所顯。",
    "T31n1597_010:0374c20": "論曰：",
    "T31n1597_010:0374c21": "非染非離染，　　由欲得出離，",
    "T31n1597_010:0374c22": "了知欲無欲，　　悟入欲法性。",
    "T31n1597_010:0374c23": "釋曰：此頌顯示離欲甚深。非染非離染者，貪",
    "T31n1597_010:0374c24": "欲無故說名非染，以無染故離染亦無。所",
    "T31n1597_010:0374c25": "以者何？貪染若有可有離染，染既是無故",
    "T31n1597_010:0374c26": "無離染。由欲得出離者，由伏斷貪纏留",
    "T31n1597_010:0374c27": "貪隨眠故，得究竟出離；若不留隨眠，應",
    "T31n1597_010:0374c28": "同聲聞等入般涅槃故。了知欲無欲悟入",
    "T31n1597_010:0374c29": "欲法性者，了知遍計所執貪欲無貪欲性，即",
    "T31n1597_010:0375a01": "能悟入欲法真如。",
    "T31n1597_010:0375a02": "論曰：",
    "T31n1597_010:0375a03": "諸佛過諸蘊，　　安住諸蘊中，",
    "T31n1597_010:0375a04": "與彼非一異，　　不捨而善寂。",
    "T31n1597_010:0375a05": "釋曰：此頌顯示斷蘊甚深，諸佛過諸蘊。安",
    "T31n1597_010:0375a06": "住諸蘊中者，謂諸如來超過色等五種取蘊，",
    "T31n1597_010:0375a07": "住無所得法性蘊中。與彼非一異者，雖已",
    "T31n1597_010:0375a08": "捨遍計所執諸蘊，而與彼非異，以即安住",
    "T31n1597_010:0375a09": "彼法性故。亦復不一，若是一者，遍計所執",
    "T31n1597_010:0375a10": "應同法性成清淨境。不捨而善寂者，謂不",
    "T31n1597_010:0375a11": "棄捨圓成實蘊，即是妙善涅槃體故。",
    "T31n1597_010:0375a12": "論曰：",
    "T31n1597_010:0375a13": "諸佛事相雜，　　猶如大海水，",
    "T31n1597_010:0375a14": "我已現當作，　　他利無是思。",
    "T31n1597_010:0375a15": "釋曰：此頌顯示成熟甚深。諸佛事相雜者，謂",
    "T31n1597_010:0375a16": "諸如來成熟有情一切事業，悉皆平等。其喻",
    "T31n1597_010:0375a17": "云何？猶如大海水者，譬如大海眾流所入，",
    "T31n1597_010:0375a18": "其水相雜，為魚鱉等同所受用。諸佛亦爾，",
    "T31n1597_010:0375a19": "同入法界，所作事業和合無二，等為成熟有",
    "T31n1597_010:0375a20": "情受用。我已現當作者，於三時中隨一時",
    "T31n1597_010:0375a21": "作。他利無是思者，不作是思：我於他利",
    "T31n1597_010:0375a22": "已現當作。然無功用能作一切利益安樂諸",
    "T31n1597_010:0375a23": "有情事，譬如世間末尼、天樂。",
    "T31n1597_010:0375a24": "論曰：",
    "T31n1597_010:0375a25": "眾生罪不現，　　如月於破器；",
    "T31n1597_010:0375a26": "遍滿諸世間，　　由法光如日。",
    "T31n1597_010:0375a27": "釋曰：此頌顯示顯現甚深。若諸世間不見",
    "T31n1597_010:0375a28": "諸佛，而說諸佛其身常住，佛身既常，何故不",
    "T31n1597_010:0375a29": "見？眾生罪不現如月於破器者，如破器中",
    "T31n1597_010:0375b01": "水不得住，水不住故月則不現如是。有情",
    "T31n1597_010:0375b02": "身中無有奢摩他水，佛月不現。水喻等持，",
    "T31n1597_010:0375b03": "體清潤故。遍滿諸世間由法光如日者，謂",
    "T31n1597_010:0375b04": "今世間佛雖不現，然遍一切施作佛事。",
    "T31n1597_010:0375b05": "由說契經應頌等法，譬如日光遍滿世間，",
    "T31n1597_010:0375b06": "作諸佛事成熟有情。",
    "T31n1597_010:0375b07": "論曰：",
    "T31n1597_010:0375b08": "或現等正覺，　　或涅槃如火，",
    "T31n1597_010:0375b09": "此未曾非有，　　諸佛身常故。",
    "T31n1597_010:0375b10": "釋曰：此頌顯示示現等覺涅槃甚深。或現等",
    "T31n1597_010:0375b11": "正覺或涅槃如火者，謂諸如來或現成佛、",
    "T31n1597_010:0375b12": "或現涅槃，其事如火，或時燒然、或時息滅。諸",
    "T31n1597_010:0375b13": "佛亦爾，或於未熟諸有情類現般涅槃，或",
    "T31n1597_010:0375b14": "於已熟諸有情類現成佛果，為欲令彼得",
    "T31n1597_010:0375b15": "解脫故。譬如一火性無差別，法身亦爾，應",
    "T31n1597_010:0375b16": "知唯一。餘半頌文其義易了。",
    "T31n1597_010:0375b17": "論曰：",
    "T31n1597_010:0375b18": "佛於非聖法，　　人趣及惡趣，",
    "T31n1597_010:0375b19": "非梵行法中，　　最勝自體住。",
    "T31n1597_010:0375b20": "釋曰：此頌顯示住甚深。佛於非聖法中、人",
    "T31n1597_010:0375b21": "趣惡趣中、非梵行法中，由最勝自體住最勝",
    "T31n1597_010:0375b22": "住，由聖住等而安住故。此中聖住者，謂空等",
    "T31n1597_010:0375b23": "住。天住者，謂諸靜慮住。梵住者，謂慈等無量",
    "T31n1597_010:0375b24": "住。非聖法者，謂不善法。佛於其中住空等",
    "T31n1597_010:0375b25": "住，由此空等聖所住故，名為聖住。人趣及",
    "T31n1597_010:0375b26": "惡趣者，謂緣彼有情住諸靜慮，所住靜慮名",
    "T31n1597_010:0375b27": "為天住。非梵行法者，謂於彼法住慈悲等",
    "T31n1597_010:0375b28": "四種梵住。最勝自體住者，謂由如是最勝自",
    "T31n1597_010:0375b29": "體住最勝住，此顯諸佛於諸住中安住最",
    "T31n1597_010:0375c01": "勝自體諸住。",
    "T31n1597_010:0375c02": "論曰：",
    "T31n1597_010:0375c03": "佛一切處行，　　亦不行一處，",
    "T31n1597_010:0375c04": "於一切身現，　　非六根所行。",
    "T31n1597_010:0375c05": "釋曰：此頌顯示自體甚深。佛一切處行亦不",
    "T31n1597_010:0375c06": "行一處者，謂後得智於善不善無記等中",
    "T31n1597_010:0375c07": "分別而轉，無分別智不行一處。第二義者",
    "T31n1597_010:0375c08": "謂變化身一切處行，其餘二身不行一處。",
    "T31n1597_010:0375c09": "於一切身現者，即變化身遍於一切處處",
    "T31n1597_010:0375c10": "可見。非六根所行者，即變化身。為欲化",
    "T31n1597_010:0375c11": "彼那落迦等，現於彼生。那落迦等受生有情",
    "T31n1597_010:0375c12": "見化身時，不如實見、不能了知，但謂即是",
    "T31n1597_010:0375c13": "那落迦等，是故化身決定非彼那落迦等六",
    "T31n1597_010:0375c14": "根所行。",
    "T31n1597_010:0375c15": "論曰：",
    "T31n1597_010:0375c16": "煩惱伏不滅，　　如毒呪所害，",
    "T31n1597_010:0375c17": "留惑至惑盡，　　證佛一切智。",
    "T31n1597_010:0375c18": "釋曰：此頌顯示斷煩惱甚深。煩惱伏不滅",
    "T31n1597_010:0375c19": "如毒呪所害者，菩薩位中伏煩惱纏、未滅",
    "T31n1597_010:0375c20": "煩惱，有隨眠故。譬如眾毒呪力所害，體雖",
    "T31n1597_010:0375c21": "猶在而不為害。煩惱亦爾，智了知故，體雖",
    "T31n1597_010:0375c22": "猶在而不為害。留惑至惑盡者，以留隨",
    "T31n1597_010:0375c23": "眠諸煩惱故，不如聲聞速般涅槃得至究",
    "T31n1597_010:0375c24": "竟諸煩惱盡。證佛一切智者，煩惱盡時得",
    "T31n1597_010:0375c25": "一切智。",
    "T31n1597_010:0375c26": "論曰：",
    "T31n1597_010:0375c27": "煩惱成覺分，　　生死為涅槃，",
    "T31n1597_010:0375c28": "具大方便故，　　諸佛不思議。",
    "T31n1597_010:0375c29": "釋曰：此頌顯示不可思議甚深。謂諸菩薩具",
    "T31n1597_010:0376a01": "大方便，煩惱集諦轉成覺分，生死苦諦即為",
    "T31n1597_010:0376a02": "涅槃。如是一切諸佛聖教，如前所說三因",
    "T31n1597_010:0376a03": "緣故不可思議，謂自內證故等。",
    "T31n1597_010:0376a04": "論曰：應知如是所說甚深有十二種，謂生",
    "T31n1597_010:0376a05": "住業住甚深、安立數業甚深、現等覺甚深、",
    "T31n1597_010:0376a06": "離欲甚深、斷蘊甚深、成熟甚深、顯現甚深、示",
    "T31n1597_010:0376a07": "現等覺涅槃甚深、住甚深、顯示自體甚深、斷",
    "T31n1597_010:0376a08": "煩惱甚深、不可思議甚深。",
    "T31n1597_010:0376a09": "釋曰：此十二種皆難覺了，故名甚深。一一",
    "T31n1597_010:0376a10": "別相如前已說。",
    "T31n1597_010:0376a11": "論曰：若諸菩薩念佛法身，由幾種念應修",
    "T31n1597_010:0376a12": "此念？略說菩薩念佛法身，由七種念應修",
    "T31n1597_010:0376a13": "此念。一者諸佛於一切法得自在轉，應修",
    "T31n1597_010:0376a14": "此念，於一切世界得無礙通故。此中有頌：",
    "T31n1597_010:0376a15": "有情界周遍，　　具障而闕因，",
    "T31n1597_010:0376a16": "二種決定轉，　　諸佛無自在。",
    "T31n1597_010:0376a17": "二者如來其身常住，應修此念，真如無間解",
    "T31n1597_010:0376a18": "脫垢故。三者如來最勝無罪，應修此念，一",
    "T31n1597_010:0376a19": "切煩惱及所知障並離繫故。四者如來無有",
    "T31n1597_010:0376a20": "功用，應修此念，不作功用一切佛事無休",
    "T31n1597_010:0376a21": "息故。五者如來受大富樂，應修此念，清淨",
    "T31n1597_010:0376a22": "佛土大富樂故。六者如來離諸染污，應修",
    "T31n1597_010:0376a23": "此念，生在世間一切世法不能染故。七者",
    "T31n1597_010:0376a24": "如來能成大事，應修此念，示現等覺般涅",
    "T31n1597_010:0376a25": "槃等，一切有情未成熟者能令成熟，已成熟",
    "T31n1597_010:0376a26": "者令解脫故。此中有二頌：",
    "T31n1597_010:0376a27": "圓滿屬自心，　　具常住清淨，",
    "T31n1597_010:0376a28": "無功用能施，　　有情大法樂。",
    "T31n1597_010:0376a29": "遍行無依止，　　平等利多生，",
    "T31n1597_010:0376b01": "一切佛智者，　　應修一切念。",
    "T31n1597_010:0376b02": "釋曰：今當顯示若諸菩薩念佛法身，由七",
    "T31n1597_010:0376b03": "種念應修其念。於一切法得自在轉者，",
    "T31n1597_010:0376b04": "由得神通，於一切法自在而轉。以諸如來",
    "T31n1597_010:0376b05": "於一切世界得無礙神通，非如聲聞等猶",
    "T31n1597_010:0376b06": "有障礙故。若諸如來於一切法自在而轉，",
    "T31n1597_010:0376b07": "何故一切有情之類不得涅槃？故今一頌",
    "T31n1597_010:0376b08": "顯由此因，諸有情類不能證得究竟涅槃。",
    "T31n1597_010:0376b09": "有情界周遍具障而闕因者，謂諸有情有業",
    "T31n1597_010:0376b10": "等障，名為具障。由具障故，雖無量佛出現",
    "T31n1597_010:0376b11": "於世，不能令彼得般涅槃，諸佛於彼無",
    "T31n1597_010:0376b12": "有自在。若諸有情無涅槃法，名為闕因。此",
    "T31n1597_010:0376b13": "意說彼無涅槃因，無種性故，諸佛於彼無",
    "T31n1597_010:0376b14": "有自在。二種決定轉者，決定有二種：一作",
    "T31n1597_010:0376b15": "業決定、二受異熟決定，當知此中說名決",
    "T31n1597_010:0376b16": "定。諸佛於此二決定中無有自在。頑愚等",
    "T31n1597_010:0376b17": "身名異熟障決定，當墮那落迦等名受異",
    "T31n1597_010:0376b18": "熟決定，應知此中二種差別。如來身常住",
    "T31n1597_010:0376b19": "真如無間解脫垢故者，謂真如理無間解脫",
    "T31n1597_010:0376b20": "一切障垢顯成法身，是故如來其身常住。",
    "T31n1597_010:0376b21": "如來受大富樂者，應知如來清淨佛土名",
    "T31n1597_010:0376b22": "大富樂。如來能成大事者，謂諸如來現等",
    "T31n1597_010:0376b23": "正覺般涅槃等，成大義利，已成熟者令得",
    "T31n1597_010:0376b24": "解脫，未成熟者令其成熟。餘修念佛其義",
    "T31n1597_010:0376b25": "易了。復以二頌顯釋如是七種念佛。於此",
    "T31n1597_010:0376b26": "頌中宣說諸佛七種圓滿令修念佛，謂諸",
    "T31n1597_010:0376b27": "菩薩初念如來隨屬自心圓滿；次念如來",
    "T31n1597_010:0376b28": "其身常住圓滿；次念如來具足清善圓滿，即",
    "T31n1597_010:0376b29": "是最勝無罪；次念如來無功用圓滿，謂作",
    "T31n1597_010:0376c01": "佛事無功用故；次念如來施大法樂圓滿，",
    "T31n1597_010:0376c02": "應知即於清淨佛土受大法樂；次念如來",
    "T31n1597_010:0376c03": "離諸染污圓滿，即是遍行無所依止。若有",
    "T31n1597_010:0376c04": "所依而遍行者即有苦難，由無所依而遍",
    "T31n1597_010:0376c05": "行故佛常無苦離染遍行。後念如來平等多",
    "T31n1597_010:0376c06": "利圓滿，即是念佛能成大事，成熟解脫諸有",
    "T31n1597_010:0376c07": "情故。",
    "T31n1597_010:0376c08": "論曰：復次諸佛清淨佛土相云何？應知如菩",
    "T31n1597_010:0376c09": "薩藏百千契經序品中說，謂薄伽梵住最勝",
    "T31n1597_010:0376c10": "光曜七寶莊嚴放大光明普照一切無邊",
    "T31n1597_010:0376c11": "世界，無量方所妙飾間列，周圓無際其量",
    "T31n1597_010:0376c12": "難測，超過三界所行之處，勝出世間善根所",
    "T31n1597_010:0376c13": "起，最極自在淨識為相，如來所都，諸大菩薩",
    "T31n1597_010:0376c14": "眾所雲集，無量天、龍、藥叉、健達縛、阿素洛、揭",
    "T31n1597_010:0376c15": "路荼、緊捺洛、莫呼洛伽、人非人等常所翼從，",
    "T31n1597_010:0376c16": "廣大法味喜樂所持，作諸眾生一切義利，蠲",
    "T31n1597_010:0376c17": "除一切煩惱災橫，遠離眾魔，過諸莊嚴如",
    "T31n1597_010:0376c18": "來莊嚴之所依處，大念慧行以為遊路，大止",
    "T31n1597_010:0376c19": "妙觀以為所乘，大空無相無願解脫為所入",
    "T31n1597_010:0376c20": "門，無量功德眾所莊嚴，大寶花王之所建",
    "T31n1597_010:0376c21": "立大宮殿中。如是現示清淨佛土，顯色圓",
    "T31n1597_010:0376c22": "滿、形色圓滿、分量圓滿、方所圓滿、因圓滿、果",
    "T31n1597_010:0376c23": "圓滿、主圓滿、輔翼圓滿、眷屬圓滿、任持圓滿、",
    "T31n1597_010:0376c24": "事業圓滿、攝益圓滿、無畏圓滿、住處圓滿、路",
    "T31n1597_010:0376c25": "圓滿、乘圓滿、門圓滿、依持圓滿。",
    "T31n1597_010:0376c26": "復次受用如是清淨佛土，一向淨妙、一向安",
    "T31n1597_010:0376c27": "樂、一向無罪、一向自在。",
    "T31n1597_010:0376c28": "釋曰：如菩薩藏百千頌經序品中說清淨佛",
    "T31n1597_010:0376c29": "土，此淨佛土顯示何等殊勝功德？謂初二句",
    "T31n1597_010:0377a01": "顯淨佛土顯色圓滿。言七寶者，一金；二銀；三",
    "T31n1597_010:0377a02": "琉璃；四牟娑洛寶；五遏濕摩揭婆寶，舉此應",
    "T31n1597_010:0377a03": "知即舉末囉羯多等寶；六赤真珠寶，此赤",
    "T31n1597_010:0377a04": "真珠赤蟲中出，一切寶中最為殊勝；七羯雞",
    "T31n1597_010:0377a05": "怛諾迦寶。放大光明普照一切無邊世界",
    "T31n1597_010:0377a06": "者，謂次前說七寶所放諸大光明。此上二句",
    "T31n1597_010:0377a07": "皆同顯示顯色圓滿，次有一句顯形色圓",
    "T31n1597_010:0377a08": "滿，次有一句顯分量圓滿，次有一句顯方",
    "T31n1597_010:0377a09": "所圓滿，次有一句顯因圓滿。此何所因？謂",
    "T31n1597_010:0377a10": "出世間無分別智及後得智，此後得智說名",
    "T31n1597_010:0377a11": "為勝，此後得故從此二種善根所起，即此",
    "T31n1597_010:0377a12": "善根名因圓滿。次有一句顯果圓滿，謂淨",
    "T31n1597_010:0377a13": "佛土以極自在淨識為相。次有一句顯主",
    "T31n1597_010:0377a14": "圓滿，次有一句顯輔翼圓滿。次有一句顯",
    "T31n1597_010:0377a15": "眷屬圓滿，前已舉龍，今此復舉莫呼洛伽為",
    "T31n1597_010:0377a16": "攝大蟒。次有一句顯任持圓滿，即是",
    "T31n1597_010:0377a17": "飲食。次有一句顯事業圓滿，謂食此食已",
    "T31n1597_010:0377a18": "辦諸眾生一切義利。次有一句顯攝益圓",
    "T31n1597_010:0377a19": "滿，於淨土中離諸煩惱，無諸苦故。次有",
    "T31n1597_010:0377a20": "一句顯無畏圓滿，若處無怨即無怖畏。怨",
    "T31n1597_010:0377a21": "謂四魔，此淨土中諸煩惱魔、蘊魔、死魔及以",
    "T31n1597_010:0377a22": "天魔悉皆無有，是故無畏。次有一句顯住",
    "T31n1597_010:0377a23": "處圓滿。次有一句顯路圓滿。此淨佛土由",
    "T31n1597_010:0377a24": "何路入？謂大乘中聞思修慧。如其次第，大",
    "T31n1597_010:0377a25": "念慧行為遊入路。次有一句顯乘圓滿，乘",
    "T31n1597_010:0377a26": "奢摩他、毘鉢舍那而遊趣故。次有一句顯",
    "T31n1597_010:0377a27": "門圓滿，謂此淨土由何門入？謂大乘中大空、",
    "T31n1597_010:0377a28": "無相、無願解脫為所入門。次有一句顯依持",
    "T31n1597_010:0377a29": "圓滿，如大地等依風輪住。此淨佛土何所",
    "T31n1597_010:0377b01": "依持？無量功德眾所莊嚴，大紅蓮華之所建",
    "T31n1597_010:0377b02": "立。受用如是清淨佛土一向清淨妙者，謂",
    "T31n1597_010:0377b03": "淨土中無有不淨糞穢等事。一向安樂者，謂",
    "T31n1597_010:0377b04": "淨土中唯有樂受，無有苦受、無無記受。一",
    "T31n1597_010:0377b05": "向無罪者，謂淨土中無有不善，亦無無記。",
    "T31n1597_010:0377b06": "一向自在者，謂淨土中不待外緣，一切所欲",
    "T31n1597_010:0377b07": "隨自心故。",
    "T31n1597_010:0377b08": "論曰：復次應知，如是諸佛法界，於一切時",
    "T31n1597_010:0377b09": "能作五業：一者救濟一切有情災橫為業，",
    "T31n1597_010:0377b10": "於暫見時便能救濟盲聾狂等諸災橫故。",
    "T31n1597_010:0377b11": "二者救濟惡趣為業，拔諸有情出不善處",
    "T31n1597_010:0377b12": "置善處故。三者救濟非方便為業，令諸外",
    "T31n1597_010:0377b13": "道捨非方便求解脫行，置於如來聖教中",
    "T31n1597_010:0377b14": "故。四者救濟薩迦耶為業，授與能超三界",
    "T31n1597_010:0377b15": "道故。五者救濟乘為業，拯拔欲趣餘乘菩",
    "T31n1597_010:0377b16": "薩，及不定種性諸聲聞等，安處令修大乘",
    "T31n1597_010:0377b17": "行故。於此五業，應知諸佛業用平等。此中",
    "T31n1597_010:0377b18": "有頌：",
    "T31n1597_010:0377b19": "因依事性行，　　別故許業異，",
    "T31n1597_010:0377b20": "世間此力別，　　無故非導師。",
    "T31n1597_010:0377b21": "釋曰：應知如是諸佛法界於一切時能作",
    "T31n1597_010:0377b22": "五業者，謂佛法身恒作五業。救濟一切有情",
    "T31n1597_010:0377b23": "災橫為業等者，謂盲聾等暫見佛時便得眼",
    "T31n1597_010:0377b24": "等。救濟惡趣為業等者，謂拔惡處置於善",
    "T31n1597_010:0377b25": "處，名救惡趣。救濟薩迦耶為業等者，謂為",
    "T31n1597_010:0377b26": "世間說能超出三界聖道，即說三界為薩",
    "T31n1597_010:0377b27": "迦耶。所餘二句其義可知。於此五業應知",
    "T31n1597_010:0377b28": "諸佛諸業平等，於此義中復說一頌。謂因",
    "T31n1597_010:0377b29": "依等，由是因緣一切如來諸業平等，一切世",
    "T31n1597_010:0377c01": "間業不平等，以一伽他總略顯示世間因",
    "T31n1597_010:0377c02": "別。故許業異者，謂諸世間由別因故生那",
    "T31n1597_010:0377c03": "落迦，別因生天，別因生人乃至餓鬼，由因",
    "T31n1597_010:0377c04": "別故許業有異。世間依別故許業異者，依",
    "T31n1597_010:0377c05": "謂身體，由依別故許業有異。世間事別故",
    "T31n1597_010:0377c06": "許業異者，謂諸世間商賈事別、營農事別，",
    "T31n1597_010:0377c07": "此等事務有差別故許業有異。世間性別",
    "T31n1597_010:0377c08": "故許業異者，性謂意趣，意趣別故許業有",
    "T31n1597_010:0377c09": "異。世間行別故許業異者，由作行業有差",
    "T31n1597_010:0377c10": "別故許業有異。諸佛作業皆無功用，一切",
    "T31n1597_010:0377c11": "因等差別力無，是故導師非有業異。",
    "T31n1597_010:0377c12": "論曰：若此功德圓滿相應，諸佛法身不與聲",
    "T31n1597_010:0377c13": "聞獨覺乘共，以何意趣佛說一乘？此中有",
    "T31n1597_010:0377c14": "二頌：",
    "T31n1597_010:0377c15": "為引攝一類，　　及任持所餘，",
    "T31n1597_010:0377c16": "由不定種性，　　諸佛說一乘。",
    "T31n1597_010:0377c17": "法無我解脫，　　等故性不同，",
    "T31n1597_010:0377c18": "得二意樂化，　　究竟說一乘。",
    "T31n1597_010:0377c19": "釋曰：此中二頌辯諸佛說一乘意趣。為引",
    "T31n1597_010:0377c20": "攝一類者，謂為引攝不定種性諸聲聞等令",
    "T31n1597_010:0377c21": "趣大乘，云何當令不定種性諸聲聞等皆",
    "T31n1597_010:0377c22": "由大乘而般涅槃。及任持所餘者，謂為",
    "T31n1597_010:0377c23": "任持不定種性諸菩薩眾令住大乘，云何",
    "T31n1597_010:0377c24": "當令不定種性諸菩薩眾不捨大乘，勿聲",
    "T31n1597_010:0377c25": "聞乘而般涅槃。為此義故，佛說一乘。由不",
    "T31n1597_010:0377c26": "定等句義已說法無我解脫，乃至廣說，此中",
    "T31n1597_010:0377c27": "復由別意趣力唯說一乘。何別意趣？謂法",
    "T31n1597_010:0377c28": "等故等。法等故者，法謂真如，諸聲聞等同所",
    "T31n1597_010:0377c29": "歸趣，所趣平等故說一乘。無我等故者，謂聲",
    "T31n1597_010:0378a01": "聞等補特伽羅，我皆無有。由無我故，此是",
    "T31n1597_010:0378a02": "聲聞、此是菩薩，不應道理。由此無我平等",
    "T31n1597_010:0378a03": "意趣，故說一乘。解脫等故者，謂聲聞等於",
    "T31n1597_010:0378a04": "煩惱障同得解脫，故說一乘。如世尊言：解",
    "T31n1597_010:0378a05": "脫解脫無有差別。性不同故者，種性差別",
    "T31n1597_010:0378a06": "故，以不定性諸聲聞等亦當成佛。由此意",
    "T31n1597_010:0378a07": "趣故說一乘。得二意樂故者，得二種意樂",
    "T31n1597_010:0378a08": "故。一攝取平等意樂，由此攝取一切有情，",
    "T31n1597_010:0378a09": "言彼即是我、我即是彼。如是取已，自既成",
    "T31n1597_010:0378a10": "佛彼亦成佛。由此意趣故說一乘。二法性",
    "T31n1597_010:0378a11": "平等意樂，謂諸聲聞法華會上蒙佛授記，得",
    "T31n1597_010:0378a12": "佛法性平等意樂，未得法身。由得如是平",
    "T31n1597_010:0378a13": "等意樂，作是思惟：諸佛法性即我法性。復",
    "T31n1597_010:0378a14": "有別義，謂彼眾中有諸菩薩，與彼名同，蒙",
    "T31n1597_010:0378a15": "佛授記。由此法如平等意樂，故說一乘。言",
    "T31n1597_010:0378a16": "化故者，謂佛化作聲聞乘等。如世尊言：我",
    "T31n1597_010:0378a17": "憶往昔無量百返依聲聞乘而般涅槃。由此",
    "T31n1597_010:0378a18": "意趣故說一乘。以聲聞乘所化有情由見",
    "T31n1597_010:0378a19": "此故得般涅槃，故現此化。究竟故者，唯此",
    "T31n1597_010:0378a20": "一乘最為究竟，過此更無餘勝乘故。聲聞",
    "T31n1597_010:0378a21": "乘等有餘勝乘，所謂佛乘。由此意趣，諸佛",
    "T31n1597_010:0378a22": "世尊宣說一乘。",
    "T31n1597_010:0378a23": "論曰：如是諸佛同一法身而佛有多，何緣可",
    "T31n1597_010:0378a24": "見？此中有頌：",
    "T31n1597_010:0378a25": "一界中無二，　　同時無量圓，",
    "T31n1597_010:0378a26": "次第轉非理，　　故成有多佛。",
    "T31n1597_010:0378a27": "釋曰：今當顯示，由此因緣應知諸佛雖同",
    "T31n1597_010:0378a28": "法身，而或成一或復成多。應知一者，法界",
    "T31n1597_010:0378a29": "同故，諸佛皆同法界為體，法界一故應知一",
    "T31n1597_010:0378b01": "佛。又一佛者，以於一時一世界中無二佛",
    "T31n1597_010:0378b02": "現，故知一佛。又伽他中顯示諸佛或一或",
    "T31n1597_010:0378b03": "多。一界中無二者，此句顯示唯有一佛。一",
    "T31n1597_010:0378b04": "世界中無有二佛俱時出現，是故說言唯",
    "T31n1597_010:0378b05": "有一佛。餘句顯示諸佛有多。同時無量圓",
    "T31n1597_010:0378b06": "者，無量菩薩同一時中資糧圓滿。若諸菩薩",
    "T31n1597_010:0378b07": "福智資糧同時圓滿不得成佛，如是資糧",
    "T31n1597_010:0378b08": "應空無果；眾多菩薩修集資糧同時圓滿，是",
    "T31n1597_010:0378b09": "故應知一時多佛。次第轉非理者，無有次",
    "T31n1597_010:0378b10": "第轉成佛義。若諸菩薩修資糧時觀待次",
    "T31n1597_010:0378b11": "第前後成滿，可得佛時前後次第；然諸菩薩",
    "T31n1597_010:0378b12": "修資糧時，不待次第前後成滿，故得佛時",
    "T31n1597_010:0378b13": "亦無次第前後成義。是故同時有眾多佛。",
    "T31n1597_010:0378b14": "論曰：云何應知於法身中佛非畢竟入於",
    "T31n1597_010:0378b15": "涅槃，亦非畢竟不入涅槃？此中有頌：",
    "T31n1597_010:0378b16": "一切障脫故，　　所作無竟故，",
    "T31n1597_010:0378b17": "佛畢竟涅槃，　　畢竟不涅槃。",
    "T31n1597_010:0378b18": "釋曰：有餘部說諸佛無有畢竟涅槃，復有",
    "T31n1597_010:0378b19": "別部聲聞乘人說諸佛有畢竟涅槃故，此",
    "T31n1597_010:0378b20": "頌中顯二意趣。一切障脫故者，由佛解脫",
    "T31n1597_010:0378b21": "一切煩惱所知障故，依此意趣說言諸佛畢",
    "T31n1597_010:0378b22": "竟涅槃。所作無竟故者，由佛普於一切有",
    "T31n1597_010:0378b23": "情，未成熟者欲令成熟、已成熟者欲令解",
    "T31n1597_010:0378b24": "脫，是所應作，此事無有究竟之期，故佛畢",
    "T31n1597_010:0378b25": "竟不入涅槃。若異此者，應如聲聞畢竟涅",
    "T31n1597_010:0378b26": "槃，是則本願應空無果。",
    "T31n1597_010:0378b27": "論曰：何故受用身非即自性身？由六因故，",
    "T31n1597_010:0378b28": "一色身可見故、二無量佛眾會差別可見故、",
    "T31n1597_010:0378b29": "三隨勝解見自性不定可見故、四別別而見",
    "T31n1597_010:0378c01": "自性變動可見故、五菩薩聲聞及諸天等種",
    "T31n1597_010:0378c02": "種眾會間雜可見故、六阿賴耶識與諸轉識",
    "T31n1597_010:0378c03": "轉依非理可見故，佛受用身即自性身不",
    "T31n1597_010:0378c04": "應道理。",
    "T31n1597_010:0378c05": "釋曰：今當顯示佛受用身即自性身不應正",
    "T31n1597_010:0378c06": "理。色身可見故者，佛受用身色身可見，非",
    "T31n1597_010:0378c07": "佛法身，由此非理故受用身非即法身。又",
    "T31n1597_010:0378c08": "受用身有佛眾會差別可得，法身無有如",
    "T31n1597_010:0378c09": "是差別。由此非理，故受用身非自性身。又",
    "T31n1597_010:0378c10": "受用身隨勝解見，如契經說：或見佛身唯",
    "T31n1597_010:0378c11": "有黃色，或見佛身唯有青色，如是廣說。若",
    "T31n1597_010:0378c12": "受用身即自性身，此自性身應不決定，體不",
    "T31n1597_010:0378c13": "決定名自性身，不應正理。由此非理，故受",
    "T31n1597_010:0378c14": "用身非自性身。又受用身，一類有情先見別",
    "T31n1597_010:0378c15": "異，即此後時復見別異，非佛法身自性變",
    "T31n1597_010:0378c16": "動。由此非理，故受用身非自性身。又受用",
    "T31n1597_010:0378c17": "身有諸天等種種眾會常相間雜，非自性身",
    "T31n1597_010:0378c18": "有此間雜。由此非理，故受用身非自性身。",
    "T31n1597_010:0378c19": "又轉阿賴耶識得自性身，若受用身即自性",
    "T31n1597_010:0378c20": "身，轉諸轉識復得何身？由此非理，故受用",
    "T31n1597_010:0378c21": "身非自性身。由此六因不應理故，二不成",
    "T31n1597_010:0378c22": "一。",
    "T31n1597_010:0378c23": "論曰：何因變化身非即自性身？由八因故，",
    "T31n1597_010:0378c24": "謂諸菩薩從久遠來得不退定，於覩史多",
    "T31n1597_010:0378c25": "及人中生，不應道理。又諸菩薩從久遠來",
    "T31n1597_010:0378c26": "常憶宿住，書算數印工巧論中及於受用欲",
    "T31n1597_010:0378c27": "塵行中不能正知，不應道理。又諸菩薩從",
    "T31n1597_010:0378c28": "久遠來，已知惡說善說法教，往外道所不",
    "T31n1597_010:0378c29": "應道理。又諸菩薩從久遠來，已能善知三",
    "T31n1597_010:0379a01": "乘正道，修邪苦行不應道理。又諸菩薩捨",
    "T31n1597_010:0379a02": "百拘胝諸贍部洲，但於一處成等正覺轉",
    "T31n1597_010:0379a03": "正法輪不應道理。若離示現成等正覺，唯",
    "T31n1597_010:0379a04": "以化身於所餘處施作佛事，即應但於覩",
    "T31n1597_010:0379a05": "史多天成等正覺，何不施設遍於一切贍",
    "T31n1597_010:0379a06": "部洲中同時佛出？既不施設，無教無理。雖",
    "T31n1597_010:0379a07": "有多化，而不違彼無二如來出現世言，",
    "T31n1597_010:0379a08": "由一四洲攝世界故，如二輪王不同出世。",
    "T31n1597_010:0379a09": "此中有頌：",
    "T31n1597_010:0379a10": "佛微細化身，　　多處胎平等，",
    "T31n1597_010:0379a11": "為顯一切種，　　成等覺而轉。",
    "T31n1597_010:0379a12": "為欲利樂一切有情，發願修行證大菩提，",
    "T31n1597_010:0379a13": "畢竟涅槃不應道理，願行無果成過失故。",
    "T31n1597_010:0379a14": "釋曰：今當顯示佛變化身即自性身不應",
    "T31n1597_010:0379a15": "正理，由八因故。此中最初不應理者，謂諸",
    "T31n1597_010:0379a16": "菩薩從久遠來，已無量劫得不退定，尚不",
    "T31n1597_010:0379a17": "應生覩史多天，況於人中。然此世間現受",
    "T31n1597_010:0379a18": "生者，是變化身非自性身。又諸菩薩從久",
    "T31n1597_010:0379a19": "遠來常憶宿住，於書算等不能正知不",
    "T31n1597_010:0379a20": "應道理，但為調伏諸有情故化為此事。又",
    "T31n1597_010:0379a21": "諸菩薩三無數劫勤修福慧，不能正知惡",
    "T31n1597_010:0379a22": "說善說邪苦行事，於最後身證菩提時何",
    "T31n1597_010:0379a23": "能頓悟？由此道理是變化身非自性身。又諸",
    "T31n1597_010:0379a24": "菩薩捨百拘胝諸贍部洲，但於一處成等",
    "T31n1597_010:0379a25": "正覺轉正法輪，不應道理；若變化身遍一",
    "T31n1597_010:0379a26": "切處同時現化，應正道理。故變化身非自",
    "T31n1597_010:0379a27": "性身。若諸異部作如是執，佛唯一處真證",
    "T31n1597_010:0379a28": "等覺，餘方現化施作佛事。若爾，何故不許",
    "T31n1597_010:0379a29": "但住覩史多天真證等覺，遍於一切四大",
    "T31n1597_010:0379b01": "洲渚示現化身施作佛事？又於一切四大",
    "T31n1597_010:0379b02": "洲中不現等覺，無教無理，故不應說此佛",
    "T31n1597_010:0379b03": "土中有四洲渚不現成佛。若有說言縱有",
    "T31n1597_010:0379b04": "是事，便違契經故，經中說無二如來俱時",
    "T31n1597_010:0379b05": "出現。應知此經同轉輪王，如說輪王無二",
    "T31n1597_010:0379b06": "並出，依一四洲非一佛土。無二如來俱時",
    "T31n1597_010:0379b07": "出現，當知亦爾，此中意說一四大洲名一",
    "T31n1597_010:0379b08": "世界。今復以頌顯示諸佛化現等覺。佛微細",
    "T31n1597_010:0379b09": "化身等者，此中義說，若於爾時佛現安住",
    "T31n1597_010:0379b10": "覩史多天，示從彼沒入母胎等，即於彼時",
    "T31n1597_010:0379b11": "化作尊者舍利子等無量眷屬，亦現入胎出",
    "T31n1597_010:0379b12": "生等事。安立如是變化眷屬，當知為顯一",
    "T31n1597_010:0379b13": "切種覺殊勝佛事。今當顯示如來畢竟入般",
    "T31n1597_010:0379b14": "涅槃不應道理。謂為化度一切有情，先發",
    "T31n1597_010:0379b15": "大願及修大行，常自誓言：我當利樂一切",
    "T31n1597_010:0379b16": "有情勤修正行。若始成佛已便般涅槃，即所",
    "T31n1597_010:0379b17": "修願行空無有果。由此非理，是變化身非",
    "T31n1597_010:0379b18": "自性身。",
    "T31n1597_010:0379b19": "論曰：佛受用身及變化身既是無常，云何經",
    "T31n1597_010:0379b20": "說如來身常？此二所依法身常故。又等流身",
    "T31n1597_010:0379b21": "及變化身，以恒受用無休廢故、數數現化",
    "T31n1597_010:0379b22": "不永絕故，如常受樂、如常施食。如來身常，",
    "T31n1597_010:0379b23": "應知亦爾。",
    "T31n1597_010:0379b24": "釋曰：經說如來其身常住，佛受用身及變化",
    "T31n1597_010:0379b25": "身皆是無常，云何身常？故次成立二身常義。",
    "T31n1597_010:0379b26": "謂此二身依法身住，法身常故亦說為常。",
    "T31n1597_010:0379b27": "又受用身，受用無廢故說為常。其變化身，恒",
    "T31n1597_010:0379b28": "現等覺般涅槃等相續不斷，故亦名常。復",
    "T31n1597_010:0379b29": "以譬喻顯此二身是常住義。猶如世間言",
    "T31n1597_010:0379c01": "常受樂，雖所受樂非唯無間，而得說言此",
    "T31n1597_010:0379c02": "常受樂。又如世間言常施食，非此施食恒",
    "T31n1597_010:0379c03": "無間斷，而得說言此常施食。應知二身常",
    "T31n1597_010:0379c04": "義亦爾。",
    "T31n1597_010:0379c05": "論曰：由六因故，諸佛世尊所現化身非畢",
    "T31n1597_010:0379c06": "竟住。一所作究竟，成熟有情已解脫故。二為",
    "T31n1597_010:0379c07": "令捨離不樂涅槃，為求如來常住身故。三",
    "T31n1597_010:0379c08": "為令捨離輕毀諸佛，令悟甚深正法教故。",
    "T31n1597_010:0379c09": "四為令於佛深生渴仰，恐數見者生厭怠",
    "T31n1597_010:0379c10": "故。五令於自身發勤精進，知正說者難可",
    "T31n1597_010:0379c11": "得故。六為諸有情極速成熟，令自精進不",
    "T31n1597_010:0379c12": "捨軛故。此中有二頌：",
    "T31n1597_010:0379c13": "由所作究竟，　　捨不樂涅槃，",
    "T31n1597_010:0379c14": "離輕毀諸佛，　　深生於渴仰，",
    "T31n1597_010:0379c15": "內自發正勤，　　為極速成熟，",
    "T31n1597_010:0379c16": "故許佛化身，　　而非畢竟住。",
    "T31n1597_010:0379c17": "釋曰：如是六因直說及頌，證佛化身非畢",
    "T31n1597_010:0379c18": "竟住。其文易了故不煩釋。",
    "T31n1597_010:0379c19": "論曰：諸佛法身無始時來無別無量，不應為",
    "T31n1597_010:0379c20": "得更作功用。此中有頌：",
    "T31n1597_010:0379c21": "佛得無別無量因，　　有情若捨勤功用，",
    "T31n1597_010:0379c22": "證得恒時不成因，　　斷如是因不應理。",
    "T31n1597_010:0379c23": "釋曰：此中有難：若佛法身無始時來無別",
    "T31n1597_010:0379c24": "無量作證得因，能辦有情諸利樂事，為證",
    "T31n1597_010:0379c25": "佛果不應更作正勤功用。為釋此難，以",
    "T31n1597_010:0379c26": "頌顯示，諸佛證得無始時來無別無量，若是",
    "T31n1597_010:0379c27": "有情為求佛果捨精進因，可有此難，諸佛",
    "T31n1597_010:0379c28": "證得於得佛果無始時來不成因故。然佛",
    "T31n1597_010:0379c29": "證得無始時來無別無量，恒與有情作得",
    "T31n1597_010:0380a01": "佛果勤精進因，故不應難。諸佛法身無始",
    "T31n1597_010:0380a02": "時來無別無量作證得因，為證佛果不應",
    "T31n1597_010:0380a03": "更作正勤功用，是故諸佛證得法身，非是",
    "T31n1597_010:0380a04": "有情為求佛果捨精進因。又佛證得無始",
    "T31n1597_010:0380a05": "時來無別無量，作求佛果勤精進因。若諸",
    "T31n1597_010:0380a06": "有情捨勤功用，如是證得恒不成因故。又",
    "T31n1597_010:0380a07": "斷此因不應道理，謂諸菩薩悲願纏心，於",
    "T31n1597_010:0380a08": "諸有情愍如一子，諸有情類處大牢獄具",
    "T31n1597_010:0380a09": "受艱辛，是故菩薩於諸有情利益安樂。若",
    "T31n1597_010:0380a10": "作是心：餘既能作，我當不作。不應道理。",
    "T31n1597_010:0380a11": "恒作是心：餘於此事若作不作，我定當作。",
    "T31n1597_010:0380a12": "是故不應斷如是因。",
    "T31n1597_010:0380a13": "論曰：阿毘達磨大乘經中攝大乘品，我阿僧",
    "T31n1597_010:0380a14": "伽略釋究竟。",
    "T31n1597_010:0380a15": "釋曰：正趣大乘制造無量殊勝，論者軌範世",
    "T31n1597_010:0380a16": "親略釋究竟。",
    "T31n1597_010:0380a17": "攝大乘論釋卷第十"
}