{
    "T28n1552_004:0899c09": "雜阿毘曇心論卷第四",
    "T28n1552_004:0899c11": "尊者法救造",
    "T28n1552_004:0899c12": "宋天竺三藏僧伽跋摩等譯",
    "T28n1552_004:0899c13": "使品第四",
    "T28n1552_004:0899c14": "已廣說業。彼業伴煩惱受種種生。非離煩惱。",
    "T28n1552_004:0899c15": "煩惱今當說。",
    "T28n1552_004:0899c16": "　一切有根本　　業侶生百苦",
    "T28n1552_004:0899c17": "　謂彼有七使　　牟尼說當思",
    "T28n1552_004:0899c18": "謂欲有色有無色有。此有貪欲等七使為種。",
    "T28n1552_004:0899c19": "以煩惱故業。業故受生。彼煩惱業伴生百苦。",
    "T28n1552_004:0899c20": "不離於業。煩惱轉時作十事。所謂根堅固分",
    "T28n1552_004:0899c21": "相續起於田生依果種業有執自具愚於緣",
    "T28n1552_004:0899c22": "引識流越善業急縛義不令作越界方便。彼",
    "T28n1552_004:0899c23": "智者當知此義。如此七使為九十八。今當說。",
    "T28n1552_004:0899c24": "　界行種分別　　說有九十八",
    "T28n1552_004:0899c25": "　十種修道滅　　餘則見道斷",
    "T28n1552_004:0899c26": "此七使界行種分別為九十八使。彼七使中",
    "T28n1552_004:0899c27": "貪欲使於九十八使中以種分別為五。恚使",
    "T28n1552_004:0899c28": "亦如是。有愛使界種分別為十。慢使界種分",
    "T28n1552_004:0899c29": "別為十五。無明使亦如是。見使行分別為五。",
    "T28n1552_004:0900a01": "行種分別為十二。界行種分別為三十六。疑",
    "T28n1552_004:0900a02": "使界種分別為十二。是為七使分別為九十",
    "T28n1552_004:0900a03": "八。問此九十八使幾見斷幾修斷。答十種修",
    "T28n1552_004:0900a04": "道滅。餘則見道斷。愛慢無明界分別為九。瞋",
    "T28n1552_004:0900a05": "恚為十。餘八十八使見道斷。彼於諦暫見則",
    "T28n1552_004:0900a06": "斷。故曰見道。若數習道而斷。故曰修道。若",
    "T28n1552_004:0900a07": "見道所斷。是說見斷。若修道所斷。是說修斷。",
    "T28n1552_004:0900a08": "如是不覺心覺心九種一種九種九種。破石",
    "T28n1552_004:0900a09": "方便斷。藕絲方便。未見爾炎觀。已見爾炎",
    "T28n1552_004:0900a10": "觀。彼斷時修四行道。是見道斷。彼斷時修",
    "T28n1552_004:0900a11": "十六行道。是修道斷。對無事對有事亦如是。",
    "T28n1552_004:0900a12": "已說使對治差別。謂種差別。今當說。",
    "T28n1552_004:0900a13": "　使有二十八　　是障於見苦",
    "T28n1552_004:0900a14": "　彼當見苦時　　永盡無有餘",
    "T28n1552_004:0900a15": "見斷八十八使中二十八障。見苦故見苦斷。",
    "T28n1552_004:0900a16": "斷義此品後當說。",
    "T28n1552_004:0900a17": "　見集斷十九　　當知滅亦然",
    "T28n1552_004:0900a18": "　增三見道斷　　十說修道滅",
    "T28n1552_004:0900a19": "見集斷十九使障。見集故見集斷。當知滅亦",
    "T28n1552_004:0900a20": "然者。見滅斷十九使亦如是。增三見道斷者。",
    "T28n1552_004:0900a21": "二十二使見道斷。十說修道滅者。十使修道",
    "T28n1552_004:0900a22": "斷如前說。已說使種差別。界差別今當說。",
    "T28n1552_004:0900a23": "　第一煩惱種　　在欲當知十",
    "T28n1552_004:0900a24": "　二種種有七　　餘八見道斷",
    "T28n1552_004:0900a25": "第一煩惱種在欲當知十者。如前說。初見苦",
    "T28n1552_004:0900a26": "斷煩惱種。彼十使欲界繫。二種種有七者。見",
    "T28n1552_004:0900a27": "集見滅斷各七使欲界繫。餘八見道斷者。見",
    "T28n1552_004:0900a28": "道斷八使欲界繫。",
    "T28n1552_004:0900a29": "　欲界應當知　　四是修道斷",
    "T28n1552_004:0900b01": "　謂餘上二界　　當知同可得",
    "T28n1552_004:0900b02": "欲界應當知四是修道斷者。若修道斷煩惱",
    "T28n1552_004:0900b03": "四是欲界繫。如是說欲界三十六使。謂餘上",
    "T28n1552_004:0900b04": "二界者。餘六十二使在色無色界。問幾色界",
    "T28n1552_004:0900b05": "繫幾無色界繫。答當知同可得。彼三十一使",
    "T28n1552_004:0900b06": "色界繫。三十一使無色界繫。已說界種差別。",
    "T28n1552_004:0900b07": "使自相今當說。",
    "T28n1552_004:0900b08": "　所謂有身見　　受邊見邪見",
    "T28n1552_004:0900b09": "　二取應當知　　是五說名見",
    "T28n1552_004:0900b10": "諸行從緣起而無知亂心。愚夫於五受陰若自",
    "T28n1552_004:0900b11": "若共起我我所審爾計著。是名有身見。於諸",
    "T28n1552_004:0900b12": "行受斷常審爾計著。是名受邊見。無施等審",
    "T28n1552_004:0900b13": "爾計著。是名邪見。於有漏法受第一審爾計",
    "T28n1552_004:0900b14": "著。取見等除等故是名取見見。於有漏行受",
    "T28n1552_004:0900b15": "淨等審爾計著。取戒等除等故是名取戒見。",
    "T28n1552_004:0900b16": "此五煩惱決斷故說見。此一邪見邪決斷故。",
    "T28n1552_004:0900b17": "以行差別故說五見(二取梵音中亦可言摩亦可言此並有竊取義選擇義雖",
    "T28n1552_004:0900b18": "實與理乖而意存求宗故言選擇所受非道故言竊取)。",
    "T28n1552_004:0900b19": "　貪欲疑瞋恚　　慢癡說非見",
    "T28n1552_004:0900b20": "　境界差別轉　　建立種種名",
    "T28n1552_004:0900b21": "貪欲疑瞋恚慢癡說非見者。於彼境界樂著",
    "T28n1552_004:0900b22": "名貪欲。於諦。或名為疑。眾生非眾生數忿怒",
    "T28n1552_004:0900b23": "名瞋恚。族姓色力富勢伎術等方他卑等上",
    "T28n1552_004:0900b24": "起意自高名為慢。於諦愚名為癡。此五煩惱",
    "T28n1552_004:0900b25": "非慧性故非見。是為十使。境界差別轉建立",
    "T28n1552_004:0900b26": "種種名者。此十使境界差別轉故建立種種",
    "T28n1552_004:0900b27": "名。此諸使若障見苦說見苦斷。如是障見集",
    "T28n1552_004:0900b28": "滅道說見道斷。",
    "T28n1552_004:0900b29": "　下苦說一切　　二行離三見",
    "T28n1552_004:0900c01": "　道除於二見　　上界不行恚",
    "T28n1552_004:0900c02": "下苦說一切者。下苦謂欲界苦。彼一切十使",
    "T28n1552_004:0900c03": "與見苦相違故見苦斷。二行離三見者。除身",
    "T28n1552_004:0900c04": "見邊見戒取。餘七使與見集滅相違故見集",
    "T28n1552_004:0900c05": "滅斷。道除於二見者。除身見邊見餘八使與",
    "T28n1552_004:0900c06": "見道相違故見道斷。問何故身見邊見見苦",
    "T28n1552_004:0900c07": "斷非餘耶。答苦處轉故。果處轉故。見彼則斷",
    "T28n1552_004:0900c08": "不遠隨至根。此見不隨根故初見諦則斷。問",
    "T28n1552_004:0900c09": "何故戒取見苦見道斷非集滅耶。答彼處起",
    "T28n1552_004:0900c10": "故異學於彼二諦相違非集滅。彼垢處故於",
    "T28n1552_004:0900c11": "集諦欲。洗浴處故於滅諦欲。若內法者見苦",
    "T28n1552_004:0900c12": "斷。外法者見道斷。問疑使何故不修道斷。答",
    "T28n1552_004:0900c13": "於事不見故疑。於事見故斷。彼方起見故無",
    "T28n1552_004:0900c14": "有見修道斷。上界不行恚者。色無色界除恚",
    "T28n1552_004:0900c15": "餘如欲界說。彼色界見苦斷九。見集滅斷六。",
    "T28n1552_004:0900c16": "見道斷七。修道斷三。無色界亦如是。問上二",
    "T28n1552_004:0900c17": "界何故無恚耶。答彼無有無慚無愧慳嫉憂",
    "T28n1552_004:0900c18": "苦性故。寂止養身故。得慈心故。無九惱性故。",
    "T28n1552_004:0900c19": "離不饒益相故。離一向不善故。二果故是瞋",
    "T28n1552_004:0900c20": "恚。已說使界建立。一切遍今當說。",
    "T28n1552_004:0900c21": "　普遍在苦因　　疑見及無明",
    "T28n1552_004:0900c22": "　是使一切種　　謂在於一地",
    "T28n1552_004:0900c23": "見苦集所斷疑見。彼相應無明及不共。此十",
    "T28n1552_004:0900c24": "一使當知地地一切遍。廣境界故。自地如是",
    "T28n1552_004:0900c25": "緣使五種。上不使下。非境界故。離欲故。斷",
    "T28n1552_004:0900c26": "知故。下不使上。劣非所使事故。依果不可",
    "T28n1552_004:0900c27": "得故。當知見諦所斷是一切穢污法因。彼應",
    "T28n1552_004:0900c28": "如是。何以故。聖人不起無有愛瞋恚纏慢種",
    "T28n1552_004:0900c29": "現在前者。應說轉非分故。無有愛者斷見所",
    "T28n1552_004:0901a01": "長養隨斷見起。彼斷見滅故。瞋纏者邪見所",
    "T28n1552_004:0901a02": "長養隨邪見起。彼邪見滅故。慢種者身見所",
    "T28n1552_004:0901a03": "長養隨身見起。彼身見滅故。已說自地一切",
    "T28n1552_004:0901a04": "遍他地今當說。",
    "T28n1552_004:0901a05": "　他地為境界　　除二見如前",
    "T28n1552_004:0901a06": "　地地九遍使　　非想則不然",
    "T28n1552_004:0901a07": "前說十一一切遍。除身見邊見餘九一切遍。",
    "T28n1552_004:0901a08": "從欲界乃至無所有處。是他地一切遍。彼欲",
    "T28n1552_004:0901a09": "界見苦斷邪見。若自若共謗色無色界果。見",
    "T28n1552_004:0901a10": "取受第一。戒取受淨。起疑或無明不了。欲界",
    "T28n1552_004:0901a11": "見集斷邪見。若自若共謗色無色界陰因。見",
    "T28n1552_004:0901a12": "取於因受第一。疑或無明不了。如是初禪見",
    "T28n1552_004:0901a13": "苦集所斷邪見。若自若共謗七地苦集。如是",
    "T28n1552_004:0901a14": "廣說。乃至無所有處見苦集所斷邪見。若自",
    "T28n1552_004:0901a15": "若共謗一地苦集。如是廣說。非想非非想處",
    "T28n1552_004:0901a16": "地無他地一切遍。無上地故。界亦如是說。",
    "T28n1552_004:0901a17": "無色界無他界一切地遍。無上界故。問一切",
    "T28n1552_004:0901a18": "遍有何義。答一切有漏種普緣義是一切遍",
    "T28n1552_004:0901a19": "義。緣力持義是一切遍義。一切起一切眾生",
    "T28n1552_004:0901a20": "一切事故名一切遍。無有凡夫於有漏法本",
    "T28n1552_004:0901a21": "來不取我等行。問何故身見邊見說自地一",
    "T28n1552_004:0901a22": "切遍。非他地耶。答見現境界故。此見見現境",
    "T28n1552_004:0901a23": "界。非下地生見上地。雖上地生見下地。前已",
    "T28n1552_004:0901a24": "說上地使不緣下地愛恚慢自相起故。不緣",
    "T28n1552_004:0901a25": "他種。況緣他地。未離欲者雖樂上地。是欲",
    "T28n1552_004:0901a26": "非貪。",
    "T28n1552_004:0901a27": "　若緣苦邪見　　是違於見苦",
    "T28n1552_004:0901a28": "　一地緣九地　　緣集亦復然",
    "T28n1552_004:0901a29": "若緣苦邪見是違於見苦。一地緣九地者。欲",
    "T28n1552_004:0901b01": "界見苦斷邪見緣九地苦。從欲界乃至非想",
    "T28n1552_004:0901b02": "非非想處非一時。謂欲界非色界。若異者則",
    "T28n1552_004:0901b03": "斷知壞及界壞。初禪緣八地。二禪七地。乃至",
    "T28n1552_004:0901b04": "非想非非想緣非想非非想。緣集亦復然者。",
    "T28n1552_004:0901b05": "如說見苦斷邪見。見集斷邪見亦如是。問云",
    "T28n1552_004:0901b06": "何唯使是一切遍。復餘法耶。答。",
    "T28n1552_004:0901b07": "　若一切遍使　　同一果諸行",
    "T28n1552_004:0901b08": "　當知一切遍　　非為諸得等",
    "T28n1552_004:0901b09": "若一切遍使相應受等法及共有生等。彼亦",
    "T28n1552_004:0901b10": "一切遍。同一果故。和合故。相隨行故。前後無",
    "T28n1552_004:0901b11": "不合故。是名一切遍。一果等非性故。得非一",
    "T28n1552_004:0901b12": "切遍一切遍使。三事故。五種因緣五種使五",
    "T28n1552_004:0901b13": "種。彼相應法五種因緣五種不使五種。非使",
    "T28n1552_004:0901b14": "性故。彼共有法五種因。不緣五種不使五種。",
    "T28n1552_004:0901b15": "是故說。若一切遍使一切遍因作四句。一切",
    "T28n1552_004:0901b16": "遍使非一切遍因者。未來一切遍使也。一切",
    "T28n1552_004:0901b17": "遍因非一切遍使者。過去現在一切遍使相",
    "T28n1552_004:0901b18": "應共有法也。一切遍使一切遍因者。過去現",
    "T28n1552_004:0901b19": "在一切遍使也。非一切遍使非一切遍因",
    "T28n1552_004:0901b20": "者。除上說。",
    "T28n1552_004:0901b21": "　邪見疑相應　　及不共無明",
    "T28n1552_004:0901b22": "　滅道之所斷　　當知無漏緣",
    "T28n1552_004:0901b23": "見滅見道斷邪見疑相應無明及不共無明。",
    "T28n1552_004:0901b24": "此六使當知界界無漏緣。彼見滅斷邪見謗",
    "T28n1552_004:0901b25": "於滅。疑惑無明不了於滅處轉。如是見道斷",
    "T28n1552_004:0901b26": "於道處轉。問見滅斷邪見為見滅謗耶不見",
    "T28n1552_004:0901b27": "耶。若見者。不應謗以見故。若不見者。不應",
    "T28n1552_004:0901b28": "無漏緣。答見謗。但邪見如有處人想謗處。彼",
    "T28n1552_004:0901b29": "亦如是。問如欲界見苦斷邪見緣九地苦乃",
    "T28n1552_004:0901c01": "至非想非非想處緣一地。見滅斷亦然耶。答",
    "T28n1552_004:0901c02": "不然。問云何。答。",
    "T28n1552_004:0901c03": "　若滅境界見　　自地諸行滅",
    "T28n1552_004:0901c04": "　是境界非餘　　滅盡非因故",
    "T28n1552_004:0901c05": "若滅境界見自地諸行滅是境界非餘者。欲",
    "T28n1552_004:0901c06": "界見滅斷邪見。緣欲界諸行滅。非餘初禪。初",
    "T28n1552_004:0901c07": "禪乃至非想非非想處亦如是。問何故非他",
    "T28n1552_004:0901c08": "地。答滅盡非因故。滅盡者無為故非展轉因。",
    "T28n1552_004:0901c09": "非展轉因故自地諸行滅為邪見境界故非",
    "T28n1552_004:0901c10": "餘。謂善知亦如是者不然何以故。轉生相違",
    "T28n1552_004:0901c11": "故。善智者行諦與轉生相違。是故彼轉異穢",
    "T28n1552_004:0901c12": "污亦異。以有漏地因果斷故。謂見苦斷邪見",
    "T28n1552_004:0901c13": "亦自地苦為境界者不然。展轉相牽故。若生",
    "T28n1552_004:0901c14": "若依若立若因。展轉因故。問見道斷邪見云",
    "T28n1552_004:0901c15": "何轉。如見苦集斷耶。如見滅斷耶。答異轉。問",
    "T28n1552_004:0901c16": "云何。答。",
    "T28n1552_004:0901c17": "　若道境界見　　彼見則緣道",
    "T28n1552_004:0901c18": "　展轉相因故　　六地及九地",
    "T28n1552_004:0901c19": "道者展轉相因故。欲界見道斷邪見緣六地。",
    "T28n1552_004:0901c20": "法智品。色界無色界八地。見道斷邪見緣九",
    "T28n1552_004:0901c21": "地未知智品唯法智。未知智展轉相因。",
    "T28n1552_004:0901c22": "若彼法欲界愛所潤見我我所受。彼諸對治",
    "T28n1552_004:0901c23": "應欲界見道斷邪見緣。非此煩惱他地緣。如",
    "T28n1552_004:0901c24": "此論未知智亦如是說。問滅道法智非色",
    "T28n1552_004:0901c25": "無色界法對治耶。是故彼智應為色無色界",
    "T28n1552_004:0901c26": "見道斷邪見境界。若非境界者亦不應說。若",
    "T28n1552_004:0901c27": "法色無色界愛所潤見我我所受。彼諸對治",
    "T28n1552_004:0901c28": "應色無色界見道斷邪見緣。答俱不全故無",
    "T28n1552_004:0901c29": "過。非全法智為彼界對治。雖滅道法智非苦",
    "T28n1552_004:0902a01": "集法智。亦非滅道法智全為色無色界對治。",
    "T28n1552_004:0902a02": "唯修道法智對治非見道。彼初非分故。是故",
    "T28n1552_004:0902a03": "汝所說不然。譬如樂根意行(憂喜捨在意地因六識故立十八意行欲",
    "T28n1552_004:0902a04": "界樂根不在意地故不立意行)。問何故貪恚慢見取戒取非無漏",
    "T28n1552_004:0902a05": "緣耶。答。",
    "T28n1552_004:0902a06": "　貪緣不應責　　不為不饒益",
    "T28n1552_004:0902a07": "　寂靜第一淨　　彼非無漏緣",
    "T28n1552_004:0902a08": "智者見貪過。若無漏緣者不應見過。若不見",
    "T28n1552_004:0902a09": "過亦不應斷。若欲涅槃者。是善法欲則非貪",
    "T28n1552_004:0902a10": "愛。不饒益故起瞋。彼非不饒益。不寂靜故起",
    "T28n1552_004:0902a11": "慢。而彼寂靜。見取者第一行轉無漏法第一。",
    "T28n1552_004:0902a12": "若彼無漏緣者。應是正見非煩惱。不顛倒故。",
    "T28n1552_004:0902a13": "戒取亦如是。問諸使何所使。答。",
    "T28n1552_004:0902a14": "　欲界一切種　　一切遍使使",
    "T28n1552_004:0902a15": "　緣縛於自地　　上地亦復然",
    "T28n1552_004:0902a16": "欲界一切種一切遍使使緣縛於自地者。欲",
    "T28n1552_004:0902a17": "界一切遍使緣使欲界五種。問色無色界云",
    "T28n1552_004:0902a18": "何。答上地亦復然。如是色無色界自地一切",
    "T28n1552_004:0902a19": "遍使緣使自地五種。",
    "T28n1552_004:0902a20": "　謂彼諸餘使　　當知緣自種",
    "T28n1552_004:0902a21": "　緣使自境界　　一切所依品",
    "T28n1552_004:0902a22": "謂彼諸餘使當知緣自種緣使自境界者。餘",
    "T28n1552_004:0902a23": "不一切遍及一切遍使。自相境界故。緣使自",
    "T28n1552_004:0902a24": "種法一切所依品者。若一切遍及不一切遍。",
    "T28n1552_004:0902a25": "若有漏緣若無漏緣。彼各使自品相應法。",
    "T28n1552_004:0902a26": "　若使無漏緣　　他地緣煩惱",
    "T28n1552_004:0902a27": "　自品相應使　　境界解脫故",
    "T28n1552_004:0902a28": "若使無漏緣他地緣煩惱自品相應使者。若",
    "T28n1552_004:0902a29": "使無漏緣及他地緣自品相應使非緣使。何",
    "T28n1552_004:0902b01": "以故。境界解脫故。此使境界解脫。以無漏法",
    "T28n1552_004:0902b02": "解脫一切煩惱。上地諸法解脫下地煩惱故。",
    "T28n1552_004:0902b03": "問一一使幾使使。答。",
    "T28n1552_004:0902b04": "　彼使身見者　　見苦所斷種",
    "T28n1552_004:0902b05": "　見集一切遍　　見苦餘亦然",
    "T28n1552_004:0902b06": "彼使身見者見苦所斷種。見集一切遍者。謂",
    "T28n1552_004:0902b07": "身見為見。苦斷。一切使所使。以自種故。及見",
    "T28n1552_004:0902b08": "集斷一切遍所使。廣境界故。問見苦斷餘使",
    "T28n1552_004:0902b09": "云何。答見苦餘亦然。如說身見。當知見苦",
    "T28n1552_004:0902b10": "斷餘使亦如是。",
    "T28n1552_004:0902b11": "　如苦集亦爾　　滅道有漏緣",
    "T28n1552_004:0902b12": "　盡使於自種　　修道斷亦然",
    "T28n1552_004:0902b13": "如苦集亦爾者。如說見苦斷。見集斷亦如是。",
    "T28n1552_004:0902b14": "滅道有漏緣盡使於自種修道斷亦然者。如",
    "T28n1552_004:0902b15": "是見滅見道。修道斷亦如是。差別者。見滅見",
    "T28n1552_004:0902b16": "道斷使自種有漏緣。使盡使自種及一切遍",
    "T28n1552_004:0902b17": "使使。亦無漏緣相應使使。問已知使諸使使",
    "T28n1552_004:0902b18": "所。使諸使使。誰為緣使使。非相應使",
    "T28n1552_004:0902b19": "使。乃至誰非緣使使。亦非相應使使。答。",
    "T28n1552_004:0902b20": "　見苦使自品　　緣使及相應",
    "T28n1552_004:0902b21": "　見相應無明　　緣使餘亦然",
    "T28n1552_004:0902b22": "彼身見身見相應無明二種使使緣及相應。",
    "T28n1552_004:0902b23": "餘見苦斷使及見集斷一切遍緣使非相應使。",
    "T28n1552_004:0902b24": "不同品故。餘使亦非緣使亦非相應使。身見",
    "T28n1552_004:0902b25": "相應非使。法身見及相應無明相應使亦緣",
    "T28n1552_004:0902b26": "使。餘見苦斷使及見集斷一切遍使緣使非",
    "T28n1552_004:0902b27": "相應使。餘使亦非相應亦非緣。如身見如是。",
    "T28n1552_004:0902b28": "邊見見苦斷邪見見取戒取疑貪恚慢亦如",
    "T28n1552_004:0902b29": "是。見苦斷無明於見苦斷無明及見集斷一",
    "T28n1552_004:0902c01": "切遍緣使非相應。餘見苦斷使亦緣亦相應",
    "T28n1552_004:0902c02": "使。餘亦非緣亦非相應使。如見苦斷見集斷",
    "T28n1552_004:0902c03": "亦如是。見滅見道斷有漏緣及修道斷亦如",
    "T28n1552_004:0902c04": "是。差別者。若使相應可得。即彼使相應使",
    "T28n1552_004:0902c05": "及緣使。",
    "T28n1552_004:0902c06": "　若滅境界見　　彼俱生無明",
    "T28n1552_004:0902c07": "　諸一切遍使　　有漏緣相違",
    "T28n1552_004:0902c08": "若滅境界見彼俱生無明者。見滅斷邪見彼",
    "T28n1552_004:0902c09": "相應無明相應使。彼無明邪見相應使。彼相",
    "T28n1552_004:0902c10": "應法二俱相應使。問餘使復云何。答諸一切",
    "T28n1552_004:0902c11": "遍使有漏緣相違。若一切遍及見滅斷種有",
    "T28n1552_004:0902c12": "漏緣使緣使。餘非相應使亦非緣使。以是義",
    "T28n1552_004:0902c13": "故當知餘無漏緣使亦如是。不共無明差別",
    "T28n1552_004:0902c14": "者。彼無相應使使。",
    "T28n1552_004:0902c15": "　彼使與微入　　隨入亦隨逐",
    "T28n1552_004:0902c16": "　是從三事起　　當知不斷等",
    "T28n1552_004:0902c17": "彼使與微入隨入亦隨逐者。彼使者作也。微",
    "T28n1552_004:0902c18": "入者性也。隨入者相應也。隨逐者得也。復次",
    "T28n1552_004:0902c19": "使者如乳嬰兒。微入者微細行也。隨入者如",
    "T28n1552_004:0902c20": "麻中油。隨逐者如空行影水行隨。問云何起",
    "T28n1552_004:0902c21": "彼使。答是從三事起當知不斷等。三事故起",
    "T28n1552_004:0902c22": "貪使。因力境界力方便力。彼貪欲使不斷不",
    "T28n1552_004:0902c23": "知是因力。貪欲纏所緣是境界力。彼不正思",
    "T28n1552_004:0902c24": "惟是方便力。此說煩惱具足因緣不必要具",
    "T28n1552_004:0902c25": "三事。若必具三事起者不應退。當知一切使",
    "T28n1552_004:0902c26": "亦如是。問諸使為不善為無記耶。答。",
    "T28n1552_004:0902c27": "　身見受邊見　　彼相應無明",
    "T28n1552_004:0902c28": "　欲界中無記　　色無色一切",
    "T28n1552_004:0902c29": "身見受邊見彼相應無明欲界中無記者。欲",
    "T28n1552_004:0903a01": "界身見邊見及相應無明是無記。何以故。於",
    "T28n1552_004:0903a02": "施戒修不相違故。若計我者行施令我後世",
    "T28n1552_004:0903a03": "得樂。亦持戒令我生天。亦修道令我得解脫。",
    "T28n1552_004:0903a04": "斷滅見者順解脫。復次此見於自事中愚故",
    "T28n1552_004:0903a05": "起。不為逼迫他起。彼計我者眼見色言。我",
    "T28n1552_004:0903a06": "見非眼見。不以我見色逼迫他。是故非不善。",
    "T28n1552_004:0903a07": "餘欲界煩惱是不善。色無色一切者。色界無",
    "T28n1552_004:0903a08": "色界使一切無記。正受壞故。無苦受性故。不",
    "T28n1552_004:0903a09": "善者苦受報。彼色無色界無。非色無色界有",
    "T28n1552_004:0903a10": "欲界報。果報斷地故。問何使何處轉。答。",
    "T28n1552_004:0903a11": "　貪欲瞋恚慢　　過去或緣起",
    "T28n1552_004:0903a12": "　未來說一切　　餘二世盡縛",
    "T28n1552_004:0903a13": "貪欲瞋恚慢過去或緣起者。過去貪恚慢是",
    "T28n1552_004:0903a14": "自相煩惱故。不能於一切有漏法起。貪者不",
    "T28n1552_004:0903a15": "能不見不聞不思惟境界起。由方便故熾然。",
    "T28n1552_004:0903a16": "或時有人於眼起愛非餘身分。恚慢亦如是。",
    "T28n1552_004:0903a17": "未來說一切者。未來貪恚慢緣縛三世。一切",
    "T28n1552_004:0903a18": "有漏法以三世緣故。餘二世盡縛者。見疑無",
    "T28n1552_004:0903a19": "明是餘。彼共相起故。若過去未來縛三世有",
    "T28n1552_004:0903a20": "漏法。現在使不定故不說。若有者若自相煩",
    "T28n1552_004:0903a21": "惱現在前。即彼現在未來縛過去。若於彼起",
    "T28n1552_004:0903a22": "已滅不斷。問非為過去使斷。即彼未來斷耶。",
    "T28n1552_004:0903a23": "何故說過去起已滅不斷耶。答不以等種故",
    "T28n1552_004:0903a24": "說。有時增上中種先起。彼若過去斷即彼未",
    "T28n1552_004:0903a25": "來斷。於彼事中未來軟煩惱縛。是故無過。若",
    "T28n1552_004:0903a26": "共相煩惱現在前縛三世一切有漏法。此則",
    "T28n1552_004:0903a27": "總說。若五識身煩惱過去縛過去。現在縛現",
    "T28n1552_004:0903a28": "在。未來若生法縛未來。若不生法縛三世事。",
    "T28n1552_004:0903a29": "若意地者過去未來現在盡縛三世事。問云",
    "T28n1552_004:0903b01": "何縛。答若眼識身煩惱縛所縛緣色。彼相",
    "T28n1552_004:0903b02": "應法相應縛。彼相應法意入及法入。如是乃",
    "T28n1552_004:0903b03": "至身識身煩惱縛所緣觸。彼相應法相應縛。",
    "T28n1552_004:0903b04": "若意地煩惱縛所緣十二入。彼相應法相應",
    "T28n1552_004:0903b05": "縛。彼相應法意入及法入。彼婆蹉部說。人成",
    "T28n1552_004:0903b06": "結成事成。阿毘曇者說。人不成結成事成。譬",
    "T28n1552_004:0903b07": "喻者說。結成人不成事不成。境界不定有欲",
    "T28n1552_004:0903b08": "無欲故。有時於彼起欲起恚起慢起嫉起厭",
    "T28n1552_004:0903b09": "起悲起捨。已說使世建立。次第今當說。",
    "T28n1552_004:0903b10": "　煩惱次第起　　自地於自地",
    "T28n1552_004:0903b11": "　上地亦生下　　當知隨次生",
    "T28n1552_004:0903b12": "煩惱次第起自地於自地者。自地一切使於",
    "T28n1552_004:0903b13": "自地一切。煩惱次第轉一一次第生一切。上",
    "T28n1552_004:0903b14": "地亦生下當知隨次生者。上地煩惱次第生",
    "T28n1552_004:0903b15": "下地煩惱。彼染污心命終起下地中陰生陰。",
    "T28n1552_004:0903b16": "彼非想非非想地次第生八地。乃至梵世次",
    "T28n1552_004:0903b17": "第生欲界。問此諸煩惱世尊說扼流取受漏",
    "T28n1552_004:0903b18": "縛。彼云何。答。",
    "T28n1552_004:0903b19": "　有扼漂流取　　泄漏與結縛",
    "T28n1552_004:0903b20": "　以是義故說　　扼流取漏縛",
    "T28n1552_004:0903b21": "苦所扼故說扼。故彼四種。欲扼有扼見",
    "T28n1552_004:0903b22": "扼無明扼。問何故五見說見扼。一無明立",
    "T28n1552_004:0903b23": "一扼耶。答等擔故。問何故色無色界結除見",
    "T28n1552_004:0903b24": "無明。餘立一有扼耶。答等正定地故。及隱",
    "T28n1552_004:0903b25": "沒無記故。漂眾生故說流。彼亦四種。如扼",
    "T28n1552_004:0903b26": "說。取有故說取。極執故。彼亦四種。欲取見取",
    "T28n1552_004:0903b27": "戒取說我取。問何故無明說扼流。而不說",
    "T28n1552_004:0903b28": "取耶。答非捷疾行故。執受義是取義。捷疾行。",
    "T28n1552_004:0903b29": "彼無明非捷疾行。以愚故不說取。問何故四",
    "T28n1552_004:0903c01": "見說見取。一取說戒取耶。答等擔故。謂彼",
    "T28n1552_004:0903c02": "能熾然業及違道故。內外可得故。外道不食",
    "T28n1552_004:0903c03": "等苦作道想。內道糞掃衣等作道想。問何故",
    "T28n1552_004:0903c04": "色無色界結說我取。非欲界耶。答內處起故。",
    "T28n1552_004:0903c05": "色無色界結內向起自己緣故。欲界結外向",
    "T28n1552_004:0903c06": "起故。是故說欲取。一切入處漏故。心漏連",
    "T28n1552_004:0903c07": "注故說漏。彼三種。欲漏有漏無明漏。問何故",
    "T28n1552_004:0903c08": "說見流見扼。不說見漏耶。答住義是漏義。",
    "T28n1552_004:0903c09": "此見捷疾於住不順。是故餘不捷疾。煩惱雜",
    "T28n1552_004:0903c10": "已說。漏漂義是流義。見於漂順。是故建立",
    "T28n1552_004:0903c11": "流苦。繫義是縛義。問扼流取漏縛有何性。",
    "T28n1552_004:0903c12": "答。",
    "T28n1552_004:0903c13": "　數有二十九　　亦說二十八",
    "T28n1552_004:0903c14": "　三十六十五　　欲等扼流性",
    "T28n1552_004:0903c15": "彼欲扼性二十九。貪五恚五慢五疑四十纏。",
    "T28n1552_004:0903c16": "纏此品後當說。有扼二十八。愛十慢十疑",
    "T28n1552_004:0903c17": "八。見扼三十六。五見界行種分別三十六。",
    "T28n1552_004:0903c18": "無明扼界種分別有十五。流亦如是。",
    "T28n1552_004:0903c19": "　謂前三十四　　次種說三十",
    "T28n1552_004:0903c20": "　第三者說六　　第四三十八",
    "T28n1552_004:0903c21": "欲取性三十四。貪五恚五慢五無明五疑四",
    "T28n1552_004:0903c22": "十纏。見取三十。除戒取。戒取性六。戒取界",
    "T28n1552_004:0903c23": "種分別有六。說我取性三十八。愛十慢十無",
    "T28n1552_004:0903c24": "明十疑八。色無色界有二纏。睡及掉纏。非界",
    "T28n1552_004:0903c25": "種分別。前已說故。此中不說。",
    "T28n1552_004:0903c26": "　說彼欲漏性　　當知四十一",
    "T28n1552_004:0903c27": "　有漏五十二　　無明漏十五",
    "T28n1552_004:0903c28": "欲漏性四十一。貪五恚五慢五疑四見十二",
    "T28n1552_004:0903c29": "十纏。有漏性五十二。愛十慢十疑八見二十",
    "T28n1552_004:0904a01": "四。無明漏性十五。此百八煩惱。扼義故說",
    "T28n1552_004:0904a02": "扼漂義故說流。取義故說取。為漏義故說",
    "T28n1552_004:0904a03": "漏。問諸煩惱種云何起。答。",
    "T28n1552_004:0904a04": "　無知故猶預　　猶預故邪見",
    "T28n1552_004:0904a05": "　因此邪見故　　轉生諸身見",
    "T28n1552_004:0904a06": "初以無知故苦不欲。乃至道不欲是名無明。",
    "T28n1552_004:0904a07": "無明故猶預。苦非苦耶。乃至道非道耶。是無",
    "T28n1552_004:0904a08": "明轉生疑。疑故求決定。若得正方便生正決",
    "T28n1552_004:0904a09": "定。則有苦集滅道。若邪方便生邪決定。則無",
    "T28n1552_004:0904a10": "苦集滅道。是疑轉生邪見。若此非苦者則是",
    "T28n1552_004:0904a11": "我。是邪見轉生身見。",
    "T28n1552_004:0904a12": "　從是起邊見　　戒取戒想取",
    "T28n1552_004:0904a13": "　於彼決定已　　次第生見取",
    "T28n1552_004:0904a14": "彼於我見變壞便見斷。若見相似相續便見",
    "T28n1552_004:0904a15": "常。是身見轉生邊見。若見一邊淨。是邊見轉",
    "T28n1552_004:0904a16": "生戒取。若淨者是為第一。是戒取轉生見取。",
    "T28n1552_004:0904a17": "　自見則生欲　　他見則起恚",
    "T28n1552_004:0904a18": "　自見舉名慢　　從使轉生纏",
    "T28n1552_004:0904a19": "彼自見生染。他見起恚。自見舉慢。是從見起",
    "T28n1552_004:0904a20": "貪恚慢從使生上煩惱纏。問何者是。答。",
    "T28n1552_004:0904a21": "　無慚與無愧　　睡悔慳嫉掉",
    "T28n1552_004:0904a22": "　眠忿及與覆　　是上煩惱纏",
    "T28n1552_004:0904a23": "十纏。所謂無慚無愧睡悔慳嫉掉眠忿覆。此",
    "T28n1552_004:0904a24": "相行品已說。謂此是使依(依者梵音膩山地膩山地義言津液謂纏是使之",
    "T28n1552_004:0904a25": "津液如蘇蜜瓶津液流出也)。問何纏何使依。答。",
    "T28n1552_004:0904a26": "　無愧睡與眠　　此三無明依",
    "T28n1552_004:0904a27": "　掉慳及無慚　　是從貪欲生",
    "T28n1552_004:0904a28": "無愧睡與眠此三無明依者。無愧睡眠當知",
    "T28n1552_004:0904a29": "無明依。問若彼纏是無明依者。以無明相應",
    "T28n1552_004:0904b01": "耶。答若無明依即無明相應。或無明相應非",
    "T28n1552_004:0904b02": "無明依者。餘七纏是。掉慳及無慚是從貪欲",
    "T28n1552_004:0904b03": "生者。掉慳無慚纏是貪欲依。問若纏是貪欲",
    "T28n1552_004:0904b04": "依。即彼相應耶。答作四句依不相應者。慳纏",
    "T28n1552_004:0904b05": "是。相應不依者。無愧睡眠是。亦依亦相應者。",
    "T28n1552_004:0904b06": "掉及無慚是。非依非相應者除上說。",
    "T28n1552_004:0904b07": "　覆纏二使依　　悔則因猶豫",
    "T28n1552_004:0904b08": "　忿嫉瞋恚依　　明智之所說",
    "T28n1552_004:0904b09": "覆纏二使依者。或說覆纏是愛依。以愛力故",
    "T28n1552_004:0904b10": "覆藏。有說。是無明依。以無知力故覆藏。悔則",
    "T28n1552_004:0904b11": "因猶豫者。悔纏是疑依忿嫉瞋恚依。明智之",
    "T28n1552_004:0904b12": "所說者。忿纏嫉纏是瞋恚依。問此煩惱垢有",
    "T28n1552_004:0904b13": "六。何依。答(急縛是纏義輕繫是垢義是十纏六垢差別義也)。",
    "T28n1552_004:0904b14": "　所謂煩惱垢　　害恨瞋恚依",
    "T28n1552_004:0904b15": "　誑高依貪欲　　是義應當知",
    "T28n1552_004:0904b16": "所謂煩惱垢害恨瞋恚依者。害及恨是瞋恚",
    "T28n1552_004:0904b17": "依。誑高依貪欲是義應當知者。誑高垢是貪",
    "T28n1552_004:0904b18": "欲依。",
    "T28n1552_004:0904b19": "　所謂五邪見　　諂依由是生",
    "T28n1552_004:0904b20": "　說依見取果　　是惱應當知",
    "T28n1552_004:0904b21": "所謂五邪見諂依由是生者。五見起諂依。健",
    "T28n1552_004:0904b22": "疾故。說依見取果是惱應當知者。惱垢是見",
    "T28n1552_004:0904b23": "取依。問何纏與何煩惱相應。答。",
    "T28n1552_004:0904b24": "　一切煩惱俱　　說睡及與掉",
    "T28n1552_004:0904b25": "　無慚不善俱　　無愧亦復然",
    "T28n1552_004:0904b26": "一切煩惱俱說睡及與掉者。此二纏一切煩",
    "T28n1552_004:0904b27": "惱相應。一切穢污心不寂靜故當知掉。煩惱",
    "T28n1552_004:0904b28": "現在前心無所堪。故當知睡。雖掉掉不相應",
    "T28n1552_004:0904b29": "及睡睡不相應。自性故以少故不說。當知使",
    "T28n1552_004:0904c01": "即煩惱。彼纏一切煩惱俱故。五種六識身三",
    "T28n1552_004:0904c02": "界不善及無記。無慚不善俱無愧亦復然者。",
    "T28n1552_004:0904c03": "此二纏一切不善使相應。一切不善心現在",
    "T28n1552_004:0904c04": "前。壞恭敬不畏罪。是故彼纏說五種六識身。",
    "T28n1552_004:0904c05": "不善故欲界繫。",
    "T28n1552_004:0904c06": "　悔在於意苦　　修道之所斷",
    "T28n1552_004:0904c07": "　眠唯在欲意　　餘各自建立",
    "T28n1552_004:0904c08": "悔在於意苦者。悔在意地。捷疾故。以愁戚",
    "T28n1552_004:0904c09": "起故。憂相應故。苦受所攝故在欲界。問此何",
    "T28n1552_004:0904c10": "斷。答修道之所斷。善行惡行中生故修道斷。",
    "T28n1552_004:0904c11": "眠唯在欲意者。眠在欲界意地。眠時一切煩",
    "T28n1552_004:0904c12": "惱共行。是故欲界一切煩惱相應。餘各自建",
    "T28n1552_004:0904c13": "立者。餘纏上煩惱各自建立。所謂忿覆慳嫉",
    "T28n1552_004:0904c14": "不與餘使相應。除無明當知悔亦自建立。餘",
    "T28n1552_004:0904c15": "煩惱行非性故。問何故慳嫉立九結中。非餘",
    "T28n1552_004:0904c16": "耶。答。",
    "T28n1552_004:0904c17": "　所謂慳與嫉　　獨立離於二",
    "T28n1552_004:0904c18": "　是故此二纏　　立於九結中",
    "T28n1552_004:0904c19": "慳嫉二纏自力起故。獨立一向不善故離於",
    "T28n1552_004:0904c20": "二。以是故立於九結中。睡掉者一切煩惱俱",
    "T28n1552_004:0904c21": "故不獨立。不善及無記故不離二。眠亦與餘",
    "T28n1552_004:0904c22": "使相應故不獨立。善不善無記故不離二。無",
    "T28n1552_004:0904c23": "慚無愧雖離二而不獨立。悔雖獨立而不離",
    "T28n1552_004:0904c24": "二。善不善故。忿及覆雖獨立亦離二。或有欲",
    "T28n1552_004:0904c25": "令是使性彼記有八纏悔眠。若善者當知非",
    "T28n1552_004:0904c26": "纏。纏一向穢污故。問愛何故立一結而二使",
    "T28n1552_004:0904c27": "或三或六耶。答得一縛相故立一結。正定地",
    "T28n1552_004:0904c28": "不定地故說二使。界別故說三。依別故說六。",
    "T28n1552_004:0904c29": "問何故三見立見結。二見立他取結耶。答名",
    "T28n1552_004:0905a01": "等故。事等故。身見邊見邪見是女。名十八使",
    "T28n1552_004:0905a02": "自性。是故立一結。他取結是男。名彼亦十八",
    "T28n1552_004:0905a03": "使自性。是故立一結。是故如是說。若見相應",
    "T28n1552_004:0905a04": "法愛結繫。非見結亦非不見使使。若集智生",
    "T28n1552_004:0905a05": "滅智未生見滅見道。斷(見取戒取)相應法愛結繫。",
    "T28n1552_004:0905a06": "以愛結有漏緣故非見結。以彼一切遍見結",
    "T28n1552_004:0905a07": "斷故。雖自種見結不斷。而不緣彼無漏緣故。",
    "T28n1552_004:0905a08": "非相應異品故。非見使不使。以五見為見使。",
    "T28n1552_004:0905a09": "三見為見結故。已說煩惱自性。根相應今當",
    "T28n1552_004:0905a10": "說。",
    "T28n1552_004:0905a11": "　諸使在三界　　盡捨根相應",
    "T28n1552_004:0905a12": "　隨地諸根使　　相應至色有",
    "T28n1552_004:0905a13": "諸使在三界盡捨根相應者。三界一切使捨",
    "T28n1552_004:0905a14": "根相應。何以故。隨順一切。煩惱故。與欣戚",
    "T28n1552_004:0905a15": "及俱煩惱轉行故。以一切煩惱皆處中而息",
    "T28n1552_004:0905a16": "故。若異者無離煩惱。是故捨根得五種六識",
    "T28n1552_004:0905a17": "身三界。隨地諸根使相應至色有者。謂喜根",
    "T28n1552_004:0905a18": "樂根乃至梵世。彼諸使喜根樂根相應。光音",
    "T28n1552_004:0905a19": "天亦有喜根。彼地使喜根相應。遍淨天有樂",
    "T28n1552_004:0905a20": "根。彼地使樂根相應。果實天有一捨根。彼諸",
    "T28n1552_004:0905a21": "使捨根相應。非餘(愛等是欣煩惱恚癡是戚煩惱邪見是俱煩惱捨根悉與彼相應",
    "T28n1552_004:0905a22": "同共一緣行也)。",
    "T28n1552_004:0905a23": "　邪見及無明　　欲界中樂苦",
    "T28n1552_004:0905a24": "　瞋恚疑唯苦　　謂餘一向樂",
    "T28n1552_004:0905a25": "邪見及無明欲界中樂苦者。邪見起惡業則",
    "T28n1552_004:0905a26": "喜。淨業則憂。無明一切根相應。瞋恚疑唯苦",
    "T28n1552_004:0905a27": "者。欲界疑不決定故不喜。是故苦受相應。初",
    "T28n1552_004:0905a28": "禪二禪無餘根性。與喜根相應。欲界喜根麁",
    "T28n1552_004:0905a29": "故。眾生不應起而起。如貧賤人常戲笑隨彼",
    "T28n1552_004:0905b01": "事不應起而起。欲界疑微細故不與喜根相",
    "T28n1552_004:0905b02": "應。瞋恚憂戚行起故苦受相應。謂餘一向樂",
    "T28n1552_004:0905b03": "者。欲界餘煩惱樂行起故樂受相應。",
    "T28n1552_004:0905b04": "　謂勳二相應　　見斷唯應意",
    "T28n1552_004:0905b05": "　欲界諸煩惱　　說諸根相應",
    "T28n1552_004:0905b06": "謂勳二相應者修道斷煩惱名為勳。身受",
    "T28n1552_004:0905b07": "相應及心受若六識身者。彼五根相應如",
    "T28n1552_004:0905b08": "所起隨其義說彼苦根欲界樂根。五識身喜",
    "T28n1552_004:0905b09": "根憂根意地捨根。六識身一切身受修道斷",
    "T28n1552_004:0905b10": "意俱有見斷。唯應意者。見道斷煩惱在意地。",
    "T28n1552_004:0905b11": "意識諸根相應非隨事起故。欲界諸煩惱說",
    "T28n1552_004:0905b12": "諸根相應者。此說欲界諸煩惱。上地隨地根",
    "T28n1552_004:0905b13": "相應亦如是說。問諸纏何根相應。答睡掉無",
    "T28n1552_004:0905b14": "慚無愧五根相應。眠三根。除樂根苦根。忿悔",
    "T28n1552_004:0905b15": "嫉恨害惱憂根。及捨根覆誑諂三根。除樂根",
    "T28n1552_004:0905b16": "苦根慳喜根及捨根高三根。除苦根憂根。以",
    "T28n1552_004:0905b17": "高意地故。三界喜行轉故。問諸使幾識相應。",
    "T28n1552_004:0905b18": "答。",
    "T28n1552_004:0905b19": "　貪欲瞋恚癡　　當知六識俱",
    "T28n1552_004:0905b20": "　謂欲隨道斷　　上地隨所得",
    "T28n1552_004:0905b21": "貪欲瞋恚癡當知六識俱謂欲修道斷者。欲",
    "T28n1552_004:0905b22": "界修道斷欲恚無明六識相應。上地隨所得",
    "T28n1552_004:0905b23": "者。色無色界無瞋恚。愛無明隨有識身即彼",
    "T28n1552_004:0905b24": "相應。謂梵世四識身可得。即彼地二使四識",
    "T28n1552_004:0905b25": "相應。",
    "T28n1552_004:0905b26": "　無色界一切　　非事慢意地",
    "T28n1552_004:0905b27": "　當知彼七使　　自性果及人",
    "T28n1552_004:0905b28": "無色界一切者。謂使無色界見道斷及修道",
    "T28n1552_004:0905b29": "斷。非事慢意地者。欲色界見道斷及慢。此諸",
    "T28n1552_004:0905c01": "使在意地。雖上三禪亦意地。以界分別故不",
    "T28n1552_004:0905c02": "說地。問云何知使。答當知彼七使自性果及",
    "T28n1552_004:0905c03": "人。三事故知使。謂自性果及人。彼自性者。",
    "T28n1552_004:0905c04": "貪欲使如興渠勳。瞋恚使如苦種子。有愛使",
    "T28n1552_004:0905c05": "如嬰兒衣。慢使如憍人。無明使如愚癡人。見",
    "T28n1552_004:0905c06": "使如迷失道。疑使如惑二道。果者。貪欲使修",
    "T28n1552_004:0905c07": "習多修習生鴛鴦雀等眾鳥中。瞋恚使修習",
    "T28n1552_004:0905c08": "多修習生虺蛇中。有愛使修習多修習生色",
    "T28n1552_004:0905c09": "無色界。慢使修習多修習生卑賤中。無明使",
    "T28n1552_004:0905c10": "生闇冥中。謂世界中間。見使生邪見家。疑使",
    "T28n1552_004:0905c11": "生邊地。及人者。貪欲使當觀如難陀等。瞋恚",
    "T28n1552_004:0905c12": "使如央掘魔等。有愛使如阿私多阿羅蘭欝",
    "T28n1552_004:0905c13": "頭藍子等。慢使如慢高兒等。無明使如欝鞞",
    "T28n1552_004:0905c14": "羅迦葉等。見使如須那剎多羅等。疑使如摩",
    "T28n1552_004:0905c15": "訶迦葉等。以此三事知使者則能遠離。如知",
    "T28n1552_004:0905c16": "嶮道。滿煩惱為使。不滿煩惱為纏。是故纏",
    "T28n1552_004:0905c17": "不立使。煩惱垢亦如是。以是五事具故名滿",
    "T28n1552_004:0905c18": "煩惱五事者。謂諸結縛使上煩惱纏。若一一",
    "T28n1552_004:0905c19": "不具名不滿煩惱。已說煩惱建立。斷煩惱今",
    "T28n1552_004:0905c20": "當說。",
    "T28n1552_004:0905c21": "　一時斷煩惱　　正智之所說",
    "T28n1552_004:0905c22": "　如此諸解脫　　亦非一時得",
    "T28n1552_004:0905c23": "一時斷煩惱正智之所說者。此諸煩惱頓斷",
    "T28n1552_004:0905c24": "不漸漸。謂自分對治起時。而苦法忍起。欲界",
    "T28n1552_004:0905c25": "見苦所斷十使頓斷。苦未知忍。色無色界十",
    "T28n1552_004:0905c26": "八使頓斷。如是乃至道未知忍。十四使頓斷。",
    "T28n1552_004:0905c27": "修道漸漸聖道起。上上四使頓斷。乃至上上",
    "T28n1552_004:0905c28": "聖道起。漸漸四使頓斷。如是一切地。問見",
    "T28n1552_004:0905c29": "道一時斷應爾。以一種道斷九種結故。修道",
    "T28n1552_004:0906a01": "斷者。以九種道斷九種結。云何一時斷。答修",
    "T28n1552_004:0906a02": "道斷者。若此種對治起。即此種頓斷不漸漸。",
    "T28n1552_004:0906a03": "初已斷故。如此諸解脫亦非一時得者。彼諸",
    "T28n1552_004:0906a04": "解脫數數得。謂欲界見苦諦斷。及色無色界",
    "T28n1552_004:0906a05": "見苦集滅斷。六時得。謂自分對治時。及四",
    "T28n1552_004:0906a06": "沙門果時。及增益根時。色無色界見道斷五",
    "T28n1552_004:0906a07": "時得。除自分對治。以道未知智初得故。欲界",
    "T28n1552_004:0906a08": "修道斷五種五時。除須陀洹果。三種四時。",
    "T28n1552_004:0906a09": "軟軟。",
    "T28n1552_004:0906a10": "種三時。色無色界七地及非想非非想地八",
    "T28n1552_004:0906a11": "種三時。除前三沙門果。軟軟種二時。阿羅",
    "T28n1552_004:0906a12": "漢果及增益根。問諸煩惱云何斷。答。",
    "T28n1552_004:0906a13": "　謂彼緣中覺　　及說彼緣斷",
    "T28n1552_004:0906a14": "　亦說得對治　　又復彼緣滅",
    "T28n1552_004:0906a15": "四事斷煩惱。謂知緣。緣斷。得對治。彼緣滅。",
    "T28n1552_004:0906a16": "知緣者。見苦見集斷自界緣及無漏緣。緣斷",
    "T28n1552_004:0906a17": "者。見滅見道斷有漏緣。得對治者。修道斷。",
    "T28n1552_004:0906a18": "彼緣滅者。他界緣。復次五事斷煩惱。謂因永",
    "T28n1552_004:0906a19": "滅。得斷。轉依。知緣。得對治。已說斷煩惱因",
    "T28n1552_004:0906a20": "緣建立。斷知今當說。",
    "T28n1552_004:0906a21": "　欲界中解脫　　聖說四斷知",
    "T28n1552_004:0906a22": "　離色無色界　　當知五斷知",
    "T28n1552_004:0906a23": "九斷知欲界煩惱斷立。四斷知色無色界煩",
    "T28n1552_004:0906a24": "惱斷立。五斷知雖智知而斷。是智果故說斷",
    "T28n1552_004:0906a25": "知。如業果亦名業。",
    "T28n1552_004:0906a26": "　苦集煩惱盡　　總說一斷知",
    "T28n1552_004:0906a27": "　滅道斷各一　　如欲上亦三",
    "T28n1552_004:0906a28": "彼欲界見苦集斷煩惱盡立一斷知。見滅斷",
    "T28n1552_004:0906a29": "二。見道斷三。如欲界。色無色界見苦見集斷",
    "T28n1552_004:0906b01": "亦立一。見滅斷二。見道斷三。此品後廣說。",
    "T28n1552_004:0906b02": "　修道斷當知　　界界斷說一",
    "T28n1552_004:0906b03": "　三斷是智果　　餘則說忍果",
    "T28n1552_004:0906b04": "欲界修道斷一斷知。色界斷二。無色界斷。",
    "T28n1552_004:0906b05": "此三當知是智果。問以何等故色無色界見",
    "T28n1552_004:0906b06": "道斷立一斷知。修道斷立二耶。答見道斷同",
    "T28n1552_004:0906b07": "對治故。修道斷不同故。問餘斷知何果。答餘",
    "T28n1552_004:0906b08": "則說忍果。見道斷盡六斷知。說忍果。忍對治",
    "T28n1552_004:0906b09": "故。見道斷盡若言忍果非斷知者不然。謂忍",
    "T28n1552_004:0906b10": "智眷屬故。與智同一果故。是故見道修道斷",
    "T28n1552_004:0906b11": "俱得名智果。已說斷知是智果。謂若地若道。",
    "T28n1552_004:0906b12": "若法智未知智。若彼同品果今當說。",
    "T28n1552_004:0906b13": "　初地說一切　　禪五亦復八",
    "T28n1552_004:0906b14": "　無色說一果　　眷屬果亦然",
    "T28n1552_004:0906b15": "初地說一切者。未至依具九斷知果。彼三界",
    "T28n1552_004:0906b16": "對治故。禪五亦復八者。阿毘曇者說。根本禪",
    "T28n1552_004:0906b17": "五斷知果。謂色無色界煩惱斷。如前說。尊者",
    "T28n1552_004:0906b18": "瞿沙說。有八除五下分結盡斷知。是未至依",
    "T28n1552_004:0906b19": "果故。彼欲令欲界見諦斷盡。是禪果禪中間",
    "T28n1552_004:0906b20": "如禪說。無色說一果者。三無色定說一斷知",
    "T28n1552_004:0906b21": "果。一切結盡是。眷屬果亦然者。如色空處",
    "T28n1552_004:0906b22": "眷屬亦說一斷知果。色愛盡是。雖四地修道",
    "T28n1552_004:0906b23": "斷盡建立斷知。但第四禪軟軟種盡得斷知",
    "T28n1552_004:0906b24": "名。是故說是空處眷屬果。",
    "T28n1552_004:0906b25": "　世俗道果二　　聖九法智三",
    "T28n1552_004:0906b26": "　未知智說二　　彼品果六五",
    "T28n1552_004:0906b27": "世俗道果二者。五下分結盡及色愛盡。是世",
    "T28n1552_004:0906b28": "俗道果。謂聖人以世俗道斷二界結故。聖九",
    "T28n1552_004:0906b29": "者。一切九斷知是聖道果。以聖道對治一切",
    "T28n1552_004:0906c01": "煩惱故。法智三者。三斷知是法智果。五下分",
    "T28n1552_004:0906c02": "結盡色愛盡及一切結盡。是以修道法智斷",
    "T28n1552_004:0906c03": "三界結故。未知智說(二者二斷)。知是未知智果。色",
    "T28n1552_004:0906c04": "愛盡及一切結盡。是以色無色界修道果故。",
    "T28n1552_004:0906c05": "彼品果六五者。法智品果有六斷知。欲界見",
    "T28n1552_004:0906c06": "道斷三。及前說法智果三。未知智品五斷知",
    "T28n1552_004:0906c07": "果色無色見道斷三。及前說未知智果二。問",
    "T28n1552_004:0906c08": "誰成就幾斷知。答。",
    "T28n1552_004:0906c09": "　或有諸聖人　　未成就斷知",
    "T28n1552_004:0906c10": "　或成一二三　　四五及與六",
    "T28n1552_004:0906c11": "見道五心頃不成就斷知。集法智集未智忍",
    "T28n1552_004:0906c12": "一。集未知智滅法忍二。滅法智滅未知忍三。",
    "T28n1552_004:0906c13": "滅未知智道法忍四。道法智道未知忍五。須",
    "T28n1552_004:0906c14": "陀洹六。向斯陀含果者。若倍欲盡超升",
    "T28n1552_004:0906c15": "離生如前說。若次第向成就六。斯陀含果亦",
    "T28n1552_004:0906c16": "六。向阿那含果。若欲愛盡超升離生如前",
    "T28n1552_004:0906c17": "說。若次第向成就六得阿那含果一。下分",
    "T28n1552_004:0906c18": "結盡是向阿羅漢果者。若色愛未盡一。色愛",
    "T28n1552_004:0906c19": "盡二阿羅漢果一。一切結盡斷知是。問誰捨",
    "T28n1552_004:0906c20": "幾斷知。答。",
    "T28n1552_004:0906c21": "　捨一二五六　　如捨得亦然",
    "T28n1552_004:0906c22": "　得果及度界　　二處斷知集",
    "T28n1552_004:0906c23": "捨一二五六者。阿羅漢果退捨一斷知。色",
    "T28n1552_004:0906c24": "愛盡阿那含色界纏退捨一。若色愛未盡欲",
    "T28n1552_004:0906c25": "界纏退捨一。色愛盡阿那含果欲界纏退",
    "T28n1552_004:0906c26": "捨二。得阿羅漢果捨二。若欲愛盡超越阿那",
    "T28n1552_004:0906c27": "含捨五。次第捨六。問誰得幾斷知。答如捨",
    "T28n1552_004:0906c28": "得亦然。或有得一斷知。見道第六第八第十",
    "T28n1552_004:0906c29": "第十二第十四。乃至道未知智心一一得一",
    "T28n1552_004:0907a01": "次第。阿那含果得一。五下分結盡是聖人色",
    "T28n1552_004:0907a02": "愛盡一。色愛盡是阿羅漢果一。一切結盡是",
    "T28n1552_004:0907a03": "得二者。阿羅漢無色界纏退得六者。若阿羅",
    "T28n1552_004:0907a04": "漢若阿那含欲界纏退無有得五者。是故經",
    "T28n1552_004:0907a05": "中無。問此斷知何處集。答得果及度界二處",
    "T28n1552_004:0907a06": "斷知集。此斷知二處集。阿那含果阿羅漢",
    "T28n1552_004:0907a07": "果。以彼處得果。即彼度界。是故下分結上",
    "T28n1552_004:0907a08": "分結斷時得道未知智生。六種斷雖得果非",
    "T28n1552_004:0907a09": "度界。色愛盡雖度界非得果。餘非度界亦非",
    "T28n1552_004:0907a10": "得果。是故此諸斷知處不名為集。已說建立",
    "T28n1552_004:0907a11": "自性果成就捨得集。若因緣彼斷得斷知名。",
    "T28n1552_004:0907a12": "今當說。",
    "T28n1552_004:0907a13": "　謂彼二因滅　　離繫及度界",
    "T28n1552_004:0907a14": "　得於無漏得　　及缺第一有",
    "T28n1552_004:0907a15": "以四因緣故。或五彼斷得斷知名見道。四因",
    "T28n1552_004:0907a16": "緣。謂俱因滅。俱繫離。得無漏解脫得。及缺第",
    "T28n1552_004:0907a17": "一有。彼苦法忍苦法智苦未知忍生非俱因",
    "T28n1552_004:0907a18": "滅。雖見苦斷因滅非見集斷。以是義故非俱",
    "T28n1552_004:0907a19": "繫離。雖得無漏解脫得。未缺第一有故。如是",
    "T28n1552_004:0907a20": "一因緣合。三因緣不合。苦未知智集法忍生。",
    "T28n1552_004:0907a21": "雖得無漏解脫得及缺第一有。餘二因不具。",
    "T28n1552_004:0907a22": "是故此處不立斷知。集法智生俱因滅。謂先",
    "T28n1552_004:0907a23": "見苦斷因滅。今見集斷因滅。當知亦是俱繫",
    "T28n1552_004:0907a24": "離得無漏解脫得。苦未知智生時。已缺第一",
    "T28n1552_004:0907a25": "有。是故此處建立斷知。集未知智生一切因",
    "T28n1552_004:0907a26": "緣具。是故此處建立斷知。如是滅法智第三。",
    "T28n1552_004:0907a27": "滅未知智第四。道法智第五。道未知智第六。",
    "T28n1552_004:0907a28": "此說見道也。修道斷五因緣。前四及界永斷",
    "T28n1552_004:0907a29": "是為五。欲界修道斷煩惱九種展轉相縛。乃",
    "T28n1552_004:0907b01": "至非相非非想地亦如是。彼欲界一種斷。乃",
    "T28n1552_004:0907b02": "至八種具二因緣。謂得無漏解脫得及缺第",
    "T28n1552_004:0907b03": "一有。三因緣不具。第九種滅具五因緣。是故",
    "T28n1552_004:0907b04": "此處建立斷知。初禪一種斷。乃至八種具二",
    "T28n1552_004:0907b05": "因緣非餘。如前說。第九種斷具四因緣。一",
    "T28n1552_004:0907b06": "因緣不具。謂度界。第二第三禪及三無色亦",
    "T28n1552_004:0907b07": "如是。第四禪地乃至八種斷具二因緣非餘。",
    "T28n1552_004:0907b08": "第九種斷具五因緣。是故此處建立斷知。非",
    "T28n1552_004:0907b09": "想非非想亦如是。以是義故凡夫離欲不立",
    "T28n1552_004:0907b10": "斷知。以彼不得無漏解脫得亦不缺第一有",
    "T28n1552_004:0907b11": "故。已說斷知。三種境界五種愛生今當說。",
    "T28n1552_004:0907b12": "　好境俱不俱　　彼二種愛生",
    "T28n1552_004:0907b13": "　惡境二亦然　　一則謂為捨",
    "T28n1552_004:0907b14": "好境俱不俱彼二種愛生者。好名可愛樂境",
    "T28n1552_004:0907b15": "界。若得彼境界不離愛生。云何令我於此事",
    "T28n1552_004:0907b16": "不離。若未得者想得愛生。云何當得。惡境",
    "T28n1552_004:0907b17": "二亦然者。惡名不可愛樂境界。彼亦二種。愛",
    "T28n1552_004:0907b18": "生俱者離想愛生。不俱者不得想愛生。一則",
    "T28n1552_004:0907b19": "謂為捨者。捨名境界非可愛樂非不可愛樂。",
    "T28n1552_004:0907b20": "一向愚愛生。問彼使為心相應為不相應。此",
    "T28n1552_004:0907b21": "何所疑。二師異說故。毘婆闍婆提。欲令不相",
    "T28n1552_004:0907b22": "應。育多婆提。欲令相應。於此有疑。答相應何",
    "T28n1552_004:0907b23": "者。",
    "T28n1552_004:0907b24": "　謂使煩惱心　　障礙不違淨",
    "T28n1552_004:0907b25": "　妙善心可得　　非不相應使",
    "T28n1552_004:0907b26": "使有二事故惱心緣及相應。若使心不相應",
    "T28n1552_004:0907b27": "者。不應於緣中惱心。以彼無緣故。一切心",
    "T28n1552_004:0907b28": "不相應法。無緣亦不相應。非有相應法故。",
    "T28n1552_004:0907b29": "心為使所惱。如所說。貪欲惱心故心不解脫。",
    "T28n1552_004:0907c01": "以此說故知使心相應。障礙者。若使心不相",
    "T28n1552_004:0907c02": "應者。道生時不應障礙。不違心相續故。以障",
    "T28n1552_004:0907c03": "礙故非不相應。不違淨者。若使心不相應。不",
    "T28n1552_004:0907c04": "應與善心相違。與善心一時俱生。不應作過。",
    "T28n1552_004:0907c05": "作過故是故非不相應。復次善妙心可得。功",
    "T28n1552_004:0907c06": "德相違故名使。若使心不相應者。彼常行故。",
    "T28n1552_004:0907c07": "善心應無生處。善心生故當知非不相應。復",
    "T28n1552_004:0907c08": "次說著相等故。云何貪使。謂染著相。云何",
    "T28n1552_004:0907c09": "瞋使。謂心法惱。云何慢使。謂心法舉。如是",
    "T28n1552_004:0907c10": "比。是故使心非不相應。若纏善心相違非使",
    "T28n1552_004:0907c11": "者不然。何以故。得使相故。貪欲纏故名貪欲",
    "T28n1552_004:0907c12": "纏。如是比。不說差別因。俱是貪欲。而言纏相",
    "T28n1552_004:0907c13": "應使不相應者。但有言說。竟不說差別因緣。",
    "T28n1552_004:0907c14": "若言纏以使為種子者。所說不成。因不相應",
    "T28n1552_004:0907c15": "果相應故有過。是使非不相應。",
    "T28n1552_004:0907c16": "雜阿毘曇心論卷第四"
}