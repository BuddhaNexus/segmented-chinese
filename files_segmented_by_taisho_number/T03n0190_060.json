{
    "T03n0190_060:0928a02": "佛本行集經卷第六十",
    "T03n0190_060:0928a04": "隋天竺三藏闍那崛多譯",
    "T03n0190_060:0928a05": "摩尼婁陀品下",
    "T03n0190_060:0928a06": "爾時，佛告諸比丘言：「汝諸比丘！彼時賊人在",
    "T03n0190_060:0928a07": "於辟支佛塔之前，益燈明者，其人是誰？莫作",
    "T03n0190_060:0928a08": "異見，摩尼婁陀比丘是也。摩尼婁陀，往昔作",
    "T03n0190_060:0928a09": "於大居士子，名曰大財，於後復作行賊盜人，",
    "T03n0190_060:0928a10": "為辟支佛舍利塔中，添益燈油，以清淨心，乞",
    "T03n0190_060:0928a11": "如是願：『願我來世，莫生惡道。』由彼業報，生世",
    "T03n0190_060:0928a12": "不曾墮惡道中，恒於天人，往反受樂。而於",
    "T03n0190_060:0928a13": "彼時，復乞是願：『願我來世，恒常值遇如是世",
    "T03n0190_060:0928a14": "尊，或勝此者，彼所說法，願我速解。』由彼業",
    "T03n0190_060:0928a15": "報，今得值我如是世尊，復於我邊，獲得出",
    "T03n0190_060:0928a16": "家，受具足戒。而於彼時，復乞是願：『願我於",
    "T03n0190_060:0928a17": "彼世尊所有弟子之中，得天眼者，我為第一。』",
    "T03n0190_060:0928a18": "由彼業報，今於我法聲聞弟子，得天眼中，其",
    "T03n0190_060:0928a19": "第一也。",
    "T03n0190_060:0928a20": "「汝諸比丘！摩尼婁陀，昔有如是種殖善根，",
    "T03n0190_060:0928a21": "由彼業力，今得出家，受具足戒得羅漢果。汝",
    "T03n0190_060:0928a22": "諸比丘！我復授記，於我聲聞弟子之中，摩尼",
    "T03n0190_060:0928a23": "婁陀，最為第一。」復有一時，世尊在於波羅",
    "T03n0190_060:0928a24": "㮈城舊仙居處鹿野苑中，彼時天雨，長老",
    "T03n0190_060:0928a25": "阿難，詣向佛所，頂禮佛足，却住一面，住一",
    "T03n0190_060:0928a26": "面已，白言：「世尊！今日天雨，無有飲食，當作",
    "T03n0190_060:0928a27": "何計，令諸比丘過一日夜？」佛告阿難：「汝莫",
    "T03n0190_060:0928a28": "愁也！摩尼婁陀比丘！現在福力甚強，今日比",
    "T03n0190_060:0928a29": "丘應當得過一日一夜。」",
    "T03n0190_060:0928b01": "爾時，長老摩尼婁陀詣向佛所，到已頂禮，却",
    "T03n0190_060:0928b02": "住一面而白佛言：「世尊！今者受我微供，若",
    "T03n0190_060:0928b03": "食我食，堪令一切諸比丘等過一日夜。」於時，",
    "T03n0190_060:0928b04": "世尊默然受許。爾時，長老摩尼婁陀，於晨朝",
    "T03n0190_060:0928b05": "時，著衣持鉢，往至入彼彼羅㮈城。其入城",
    "T03n0190_060:0928b06": "已，未曾告乞，亦更無有親舊識知。當於爾時，",
    "T03n0190_060:0928b07": "忽然即有五百釜食，來至彼前。爾時，長老摩",
    "T03n0190_060:0928b08": "尼婁陀，尋時送彼五百釜食，向鹿苑中，即敷",
    "T03n0190_060:0928b09": "諸座，敷設已訖，往白佛言：「世尊時至，飯食已",
    "T03n0190_060:0928b10": "辦，唯願就食。」",
    "T03n0190_060:0928b11": "爾時，世尊日在東方，著衣持鉢，共諸比丘，來",
    "T03n0190_060:0928b12": "至食堂，於所敷設，次第而坐。爾時，長老摩尼",
    "T03n0190_060:0928b13": "婁陀見佛及僧次第坐已，奉持如上五百釜",
    "T03n0190_060:0928b14": "食，施佛及僧，恣飽滿已，然後自食。飯食亦訖，",
    "T03n0190_060:0928b15": "共諸比丘，詣向講堂，敷座而坐。",
    "T03n0190_060:0928b16": "爾時，長老摩尼婁陀坐已即告諸比丘言：「諸",
    "T03n0190_060:0928b17": "長老輩！希有希有！未曾得見如此之事，乃有",
    "T03n0190_060:0928b18": "如此多大果報，多大功德，多大威勢。所以者",
    "T03n0190_060:0928b19": "何？諸長老輩！我念往昔，久遠之時，波羅㮈",
    "T03n0190_060:0928b20": "城有一貧人，無有資財，不立倉庫。於彼之時，",
    "T03n0190_060:0928b21": "波羅㮈城，有辟支佛，依倚而住，名婆斯吒。",
    "T03n0190_060:0928b22": "當爾之時，其城穀貴，人民飢饉，乏少者多，",
    "T03n0190_060:0928b23": "其城內外，多有人死，唯見白骨，處處狼籍。",
    "T03n0190_060:0928b24": "於彼之時，諸出家人，乞食難得，以飢所逼，",
    "T03n0190_060:0928b25": "不能修道。當爾之時，彼辟支佛，於晨朝時，日",
    "T03n0190_060:0928b26": "在東方著衣持鉢，入波羅㮈次第乞食，遍歷",
    "T03n0190_060:0928b27": "彼城全無所得，如本洗鉢，還出城去。我於爾",
    "T03n0190_060:0928b28": "時，見婆斯吒辟支佛尊，詣向彼邊，到已白言：",
    "T03n0190_060:0928b29": "『善哉大仙！此處乞食，頗得已不？彼尊報我，",
    "T03n0190_060:0928c01": "作如是言：仁者！我今乞食不得？』我於爾時，復",
    "T03n0190_060:0928c02": "白彼尊，作如是言：『尊者！若然，來至我家。』於時",
    "T03n0190_060:0928c03": "家內，唯有一升稗子熟飯，我即喚彼辟支佛",
    "T03n0190_060:0928c04": "尊，命入舍內將彼稗飯，以用奉施。時辟支",
    "T03n0190_060:0928c05": "佛，受我施已，隨意所去。我於彼時，為採薪",
    "T03n0190_060:0928c06": "柴，出至城外，與尸陀林，相去不遠，採取柴",
    "T03n0190_060:0928c07": "木。彼林有一白骨屍骸，忽然起來，抱我項住。",
    "T03n0190_060:0928c08": "我於彼時，欲脫彼屍，慇懃用力，不能得脫。我",
    "T03n0190_060:0928c09": "於彼日，日落西下，將欲沒時，抱持死屍，來入",
    "T03n0190_060:0928c10": "城內。我入城時，人見我者，而告我言：『咄人何",
    "T03n0190_060:0928c11": "故將此骨屍，而入城內？』我報彼言：『是諸人輩！",
    "T03n0190_060:0928c12": "我今盡力，欲脫此屍，了不能得。汝等若有堪",
    "T03n0190_060:0928c13": "能脫者，當為我脫。』時彼人輩，詳共捉此骨屍",
    "T03n0190_060:0928c14": "牽挽，盡力望脫，亦不能得。我時漸漸至於家",
    "T03n0190_060:0928c15": "內，望欲脫彼白骨死屍，而彼白骨，悉變成金，",
    "T03n0190_060:0928c16": "自然墮地。我於爾時，作如是念：『我以此金，不",
    "T03n0190_060:0928c17": "可獨用。』作是念已，即詣向彼梵德王邊白言：",
    "T03n0190_060:0928c18": "『大王！當知，我今地得伏藏，大王受取，用為國",
    "T03n0190_060:0928c19": "寶。』時梵德王，喚諸左右而勅之言：『汝等當須",
    "T03n0190_060:0928c20": "隨此人去，其人指授，悉皆受取，將來向此。』",
    "T03n0190_060:0928c21": "「爾時，左右聞王勅已，即時共我來至家內，我",
    "T03n0190_060:0928c22": "即以金，示彼使人。",
    "T03n0190_060:0928c23": "「爾時，使人還見死屍白骨如故，見已謂我：『咄",
    "T03n0190_060:0928c24": "哉癡人！汝不癲狂！何故持彼死屍白骨以",
    "T03n0190_060:0928c25": "為金也？』而彼使者還至王所，具說前事。我於",
    "T03n0190_060:0928c26": "後時，復至王邊而白王言：『大王！當知，我得伏",
    "T03n0190_060:0928c27": "藏，事實不虛，惟願大王！早為納受。』時梵德",
    "T03n0190_060:0928c28": "王，遂即自往至其家內，見彼金藏，還是白骨",
    "T03n0190_060:0928c29": "如本不異，復告我言：『咄哉癡人！汝著癲狂！",
    "T03n0190_060:0929a01": "何為於此白骨死屍而作金想？』我復白彼梵",
    "T03n0190_060:0929a02": "德王言：『大王！當知，此實金也，非是屍骨。』如是",
    "T03n0190_060:0929a03": "再三，作是語已。我於爾時，手執彼金，作是誓",
    "T03n0190_060:0929a04": "言：『若此金寶，為我來作善業報者，願梵德王",
    "T03n0190_060:0929a05": "亦如是見。』作此誓已，時梵德王看此死屍，還",
    "T03n0190_060:0929a06": "如我見金寶不異，即告我言：『善哉仁者！汝",
    "T03n0190_060:0929a07": "作何等善業因緣？曾事何神？供養何天？供養",
    "T03n0190_060:0929a08": "何仙？而能與汝如是願也。』我於爾時，白梵德",
    "T03n0190_060:0929a09": "王作如是言：『大王！當知，有一仙人，我曾供給",
    "T03n0190_060:0929a10": "此仙人食。必應是彼神力所致，令我今日得",
    "T03n0190_060:0929a11": "是果報。』時梵德王而告我言：『汝以造作如是",
    "T03n0190_060:0929a12": "善業，故於今日得此果報。汝此果報，無人能",
    "T03n0190_060:0929a13": "奪，從今日後，不須疑慮，隨意而用。』諸長老",
    "T03n0190_060:0929a14": "輩！我於彼時，正以布施彼辟支佛一食之業，",
    "T03n0190_060:0929a15": "現於爾時即獲果報，所須資財，隨意即辦。正",
    "T03n0190_060:0929a16": "以施彼一食之故，七反生於三十三天，受其",
    "T03n0190_060:0929a17": "福報，乃於彼處三十三天，作帝釋王，復於人",
    "T03n0190_060:0929a18": "中，而為國王，并復得作轉輪聖王，治四天下，",
    "T03n0190_060:0929a19": "為世界主，護持世間，七寶具足，乃至降伏，如",
    "T03n0190_060:0929a20": "法治化。由彼布施一食果報，命終生天，從天",
    "T03n0190_060:0929a21": "下生在於人間；命盡復得生於天上。流轉如",
    "T03n0190_060:0929a22": "是，更不雜生。我所生處，恒得最勝上妙宮殿，",
    "T03n0190_060:0929a23": "若生人間，生豪貴家，資財豐足，乃至一切無",
    "T03n0190_060:0929a24": "所乏少；如在天身，多受快樂，下生人間，亦復",
    "T03n0190_060:0929a25": "如是。以施一食，因彼果報，今生釋種。我生之",
    "T03n0190_060:0929a26": "日，諸天下來，將五百寶衣覆我身上，地下",
    "T03n0190_060:0929a27": "復有五百伏藏自然現出，皆以布施一食果",
    "T03n0190_060:0929a28": "報。我之父母，為我造作三種宮殿：一宜夏坐，",
    "T03n0190_060:0929a29": "二宜冬坐，三宜春秋二時居坐。以彼施食果",
    "T03n0190_060:0929b01": "報因緣，我既生於釋種之家，我家爾時，遂即",
    "T03n0190_060:0929b02": "日別漸漸增長，所謂穀米盈溢倉廩，真珠琉",
    "T03n0190_060:0929b03": "璃珊瑚虎魄金銀玉等，無量珍寶，二足四",
    "T03n0190_060:0929b04": "足，無所尠乏。又以彼時施食果報，我在園苑，",
    "T03n0190_060:0929b05": "我母爾時，欲試我故，辦具空器，以衣覆蓋，送",
    "T03n0190_060:0929b06": "來與我，至其半路，即有諸天種種飲食，悉滿",
    "T03n0190_060:0929b07": "其器。彼食香美，大有氣力。又以施食果報力",
    "T03n0190_060:0929b08": "故，共父相隨，撿挍田作。當爾之時，身患飢",
    "T03n0190_060:0929b09": "渴，遂往赴水，掬取欲飲，其水變成天妙甘露。",
    "T03n0190_060:0929b10": "又以施彼一食之故果報成熟，今來入此波",
    "T03n0190_060:0929b11": "羅㮈城，未曾與彼委曲相識，自然即有五百",
    "T03n0190_060:0929b12": "釜食，來於我前。我受彼食，遣送林中，請佛及",
    "T03n0190_060:0929b13": "僧，供奉此食，悉令佛僧大眾充飽。藉彼業報，",
    "T03n0190_060:0929b14": "我於四事，無所乏短。我施彼食，果業因緣，於",
    "T03n0190_060:0929b15": "世俗樂，亦無所乏；今者出家，於出家樂，亦皆",
    "T03n0190_060:0929b16": "具足。以彼施食果報熟故，今斷生死，得梵行",
    "T03n0190_060:0929b17": "力，所有作者，皆悉已辦，不受後有，至無畏",
    "T03n0190_060:0929b18": "處，至於前所，當得涅槃，得涅槃已，無樂無",
    "T03n0190_060:0929b19": "苦，自然證知。諸長老輩！我於彼時，乃不識是",
    "T03n0190_060:0929b20": "辟支世尊，我若決定知辟支佛，我應尋時更",
    "T03n0190_060:0929b21": "求勝果，求大威德，應求無上廣大果報。」",
    "T03n0190_060:0929b22": "爾時，長老摩尼婁陀說前語已，重說偈言：",
    "T03n0190_060:0929b23": "「我自思惟往昔時，　　依住在於波羅㮈，",
    "T03n0190_060:0929b24": "負賣薪柴以為業，　　值遇尊者婆斯吒，",
    "T03n0190_060:0929b25": "見已布施一飡食，　　故生豪貴釋種姓，",
    "T03n0190_060:0929b26": "其名號曰尼婁陀，　　善解音聲復能舞，",
    "T03n0190_060:0929b27": "拍手歌詠諷頌等，　　并及一切諸技藝。",
    "T03n0190_060:0929b28": "我今已自知宿命，　　及以昔世所生處，",
    "T03n0190_060:0929b29": "往於三十三天上，　　於彼七反往來生，",
    "T03n0190_060:0929c01": "彼處或作釋天王，　　及以自在天宮內，",
    "T03n0190_060:0929c02": "一切隨我所造作，　　如是治化於諸天。",
    "T03n0190_060:0929c03": "復經七反作人主，　　灌頂成就剎利王，",
    "T03n0190_060:0929c04": "自在大力降伏眾，　　不行刀兵諸戎仗。",
    "T03n0190_060:0929c05": "如法治化大地中，　　多有無量諸珍寶，",
    "T03n0190_060:0929c06": "於我境界悉豐饒，　　所生家中大巨富，",
    "T03n0190_060:0929c07": "資財增長無有數，　　於諸人中最為首。",
    "T03n0190_060:0929c08": "世間五欲悉圓備，　　七寶諸珍無闕少，",
    "T03n0190_060:0929c09": "皆由我作如是業，　　不曾生於惡道中。",
    "T03n0190_060:0929c10": "今於釋種得出家，　　得三解脫甘露處，",
    "T03n0190_060:0929c11": "我為何故得出家，　　棄捨家業來於此？",
    "T03n0190_060:0929c12": "正以我獲彼利益，　　故來報佛世尊恩，",
    "T03n0190_060:0929c13": "世尊知我機熟時，　　為我演說無常法。",
    "T03n0190_060:0929c14": "若有意所幻化身，　　神通自來至我所，",
    "T03n0190_060:0929c15": "若我心中有疑惑，　　如是皆悉為我解。",
    "T03n0190_060:0929c16": "佛所說法無分別，　　還為我說無別法。",
    "T03n0190_060:0929c17": "我今得聞彼實語，　　如法愛樂而奉行，",
    "T03n0190_060:0929c18": "如是即得三解脫，　　即是仰報諸佛恩。",
    "T03n0190_060:0929c19": "我今不樂此命終，　　亦不愛樂此壽命，",
    "T03n0190_060:0929c20": "但我所受業至時，　　正念思惟當捨壽。",
    "T03n0190_060:0929c21": "我知未來生死處，　　眾生往來處亦知，",
    "T03n0190_060:0929c22": "既知此處命終已，　　亦知往至彼處生。",
    "T03n0190_060:0929c23": "毘舍離境竹林村，　　我於彼林當捨壽，",
    "T03n0190_060:0929c24": "於彼林中蔚茂處，　　漏盡其下入涅槃。」",
    "T03n0190_060:0929c25": "爾時，世尊以淨天耳過於人耳，聞彼長老摩",
    "T03n0190_060:0929c26": "尼婁陀，說此過去造業因緣，今昔獲得如是",
    "T03n0190_060:0929c27": "果報。復以妙偈，而陳說之。聞是事已，讚歎欣",
    "T03n0190_060:0929c28": "然。",
    "T03n0190_060:0929c29": "60 阿難因緣品佛本行集經阿難因緣品第六十",
    "T03n0190_060:0930a01": "又於一時，長老阿難，被諸梵行大德人輩勸",
    "T03n0190_060:0930a02": "請，令彼奉侍世尊。從爾已來，盡心盡力，意行",
    "T03n0190_060:0930a03": "調適，如來所說，悉皆受持。從如來口所聞之",
    "T03n0190_060:0930a04": "事，或世間事、或出世事，悉能受持，永不忘",
    "T03n0190_060:0930a05": "失，若有人來諮問所疑，亦悉能令彼心歡喜。",
    "T03n0190_060:0930a06": "以是因緣，世尊集眾，告諸比丘，作如是言：「汝",
    "T03n0190_060:0930a07": "諸比丘！於我聲聞弟子之中，多聞利智，侍者",
    "T03n0190_060:0930a08": "之內，阿難比丘是其人也。」時，諸比丘白佛",
    "T03n0190_060:0930a09": "言：「世尊！長老阿難，於往昔時，造何善根？藉",
    "T03n0190_060:0930a10": "彼善根，今生釋種大豪姓家，巨富饒財，大有",
    "T03n0190_060:0930a11": "勢力，乃至一切無所乏少。復以何業？今得出",
    "T03n0190_060:0930a12": "家，受具足戒，得諸聖法，若聞世間出世間事，",
    "T03n0190_060:0930a13": "永不忘失，若有諸人來問所疑，亦悉能令彼",
    "T03n0190_060:0930a14": "心歡喜。世尊復記謂諸比丘：『若知於我聲聞",
    "T03n0190_060:0930a15": "弟子，多聞智慧強記不忘最第一者，此即阿",
    "T03n0190_060:0930a16": "難比丘是也。』」作是語已，佛告諸比丘：「我念往",
    "T03n0190_060:0930a17": "昔，過去世中，久遠之時，還於此處波羅㮈",
    "T03n0190_060:0930a18": "城，有王治化，名曰梵德。彼王爾時，生於二子，",
    "T03n0190_060:0930a19": "一名喜根，二名婆奴隋言月。二子之內，喜根",
    "T03n0190_060:0930a20": "為大。其大子者，本性調善，賢直柔和，多有",
    "T03n0190_060:0930a21": "慈心，畏懼諸罪，厭離愛有。其彼王子，見其城",
    "T03n0190_060:0930a22": "內為諸王事之所逼切，縣官苦惱，殺害無窮，",
    "T03n0190_060:0930a23": "多有繫閉，所謂枷鎖杻械囹圄，地牢固禁，斬",
    "T03n0190_060:0930a24": "截手足，割其耳鼻，挑其眼目。既見此事，遂作",
    "T03n0190_060:0930a25": "是念：『我之父王，百年已往，我身云何當治王",
    "T03n0190_060:0930a26": "位？我今知用如此王位，欲作何事？及我身命，",
    "T03n0190_060:0930a27": "亦知何用？所以者何？今見一切諸眾生輩，以",
    "T03n0190_060:0930a28": "種種苦逼切其身。如我今者，不如捨家出家",
    "T03n0190_060:0930a29": "修道。』作是念已，詣父母邊，白言：『父母！我欲",
    "T03n0190_060:0930b01": "捨家出家修道。』",
    "T03n0190_060:0930b02": "「爾時，父母報其子言：『汝身是我所愛之子，不",
    "T03n0190_060:0930b03": "離心意，瞻看無厭，我等寧死，不能別汝。我等",
    "T03n0190_060:0930b04": "但使身命存在，終不相放。』如是再過，喜根童",
    "T03n0190_060:0930b05": "子，白父母言：『父母當知！我今必定捨家出家，",
    "T03n0190_060:0930b06": "唯願父母！哀愍許我。』如是數數諮請父母，而",
    "T03n0190_060:0930b07": "彼父母，遂即聽許捨家出家，而告之言：『汝是",
    "T03n0190_060:0930b08": "我子，如汝所樂，隨汝意也。』爾時，梵德喜根王",
    "T03n0190_060:0930b09": "子，以其父母許得出家，至於他日，捨家剃髮，",
    "T03n0190_060:0930b10": "次第修道而悟緣覺，能作神通變化之事，放",
    "T03n0190_060:0930b11": "光放水，迴天動地，興雲致雨，如是等事，皆悉",
    "T03n0190_060:0930b12": "能辦。彼辟支佛作如是念：『我為何事而得出",
    "T03n0190_060:0930b13": "家？如是之事，我今已辦，已得己利，所作已",
    "T03n0190_060:0930b14": "辦。我今可往本生之地，憐愍父母諸眷屬故，",
    "T03n0190_060:0930b15": "及餘眾生，令作福田。』",
    "T03n0190_060:0930b16": "「爾時，喜根辟支世尊，次第遊行，至波羅㮈，",
    "T03n0190_060:0930b17": "至彼國已，依住彼城父王梵德菴羅林內。",
    "T03n0190_060:0930b18": "「爾時，梵德傳聞他說：『喜根童子，已成大仙，還",
    "T03n0190_060:0930b19": "來於此，住我境界。』『我今可往至喜根邊，顯現",
    "T03n0190_060:0930b20": "於彼，問訊慰喻。』時梵德王，以大勢力，嚴盛威",
    "T03n0190_060:0930b21": "風，示現神德，從城而出，有四兵眾，前後圍",
    "T03n0190_060:0930b22": "遶。",
    "T03n0190_060:0930b23": "「爾時，喜根尊者辟支，遙見父來，而作是念：『此",
    "T03n0190_060:0930b24": "諸人輩！梵德王等，大有威力，我慢貢高，我若",
    "T03n0190_060:0930b25": "隨宜在彼前者，梵德王等必不敬我。』作是念",
    "T03n0190_060:0930b26": "已，飛騰虛空，現諸神變，坐臥經行，半身放",
    "T03n0190_060:0930b27": "烟，半身出火，身上放火，身下出水，示現如",
    "T03n0190_060:0930b28": "是種種神通。",
    "T03n0190_060:0930b29": "「時，梵德王諸臣百官，見彼尊者大聖辟支飛",
    "T03n0190_060:0930c01": "騰虛空現諸神變，彼等見已，作如是念：『我之",
    "T03n0190_060:0930c02": "童子，雖捨王位今得出家，已成大仙，有大威",
    "T03n0190_060:0930c03": "德，有大神通。』其心爾時，即大歡喜，踊躍無量，",
    "T03n0190_060:0930c04": "遍滿其體，不能自勝，詣彼喜根辟支佛所。王",
    "T03n0190_060:0930c05": "既漸進，佛復下空，王到其所，歡喜敬仰。時辟",
    "T03n0190_060:0930c06": "支佛，下住地上，即便坐於所敷之座。",
    "T03n0190_060:0930c07": "「爾時，梵德到辟支邊，頂禮佛足，却住一面，坐",
    "T03n0190_060:0930c08": "一面已。時辟支佛，少說諸法，令王歡喜踊躍",
    "T03n0190_060:0930c09": "無量，顯示善事。",
    "T03n0190_060:0930c10": "「爾時，大王從辟支佛，聽聞法已，歡喜踊躍，",
    "T03n0190_060:0930c11": "白辟支言：『善哉大仙！今受我請，常住我家，",
    "T03n0190_060:0930c12": "我為尊者，當作伽藍經行房窟，四事供養，",
    "T03n0190_060:0930c13": "心所樂者，悉皆辦與。若欲哀愍諸眾生故，",
    "T03n0190_060:0930c14": "村落城邑，欲行乞食，任意所行，我不障礙。』",
    "T03n0190_060:0930c15": "辟支佛尊，默然而受父王所請。於時彼王，",
    "T03n0190_060:0930c16": "見彼尊者喜根緣覺默然受請，即辦種種諸",
    "T03n0190_060:0930c17": "供養具，經行房窟，四事供養，悉持施與，自",
    "T03n0190_060:0930c18": "餘須者，一切辦給。",
    "T03n0190_060:0930c19": "「爾時，喜根辟支仙人，為欲憐愍諸眾生故，入",
    "T03n0190_060:0930c20": "城乞食，如此之時，即得入城。其月王子，日別",
    "T03n0190_060:0930c21": "至於喜根仙人辟支佛邊，承事供養，於諸法",
    "T03n0190_060:0930c22": "中，心有所疑，時時往問彼辟支佛。其辟支佛，",
    "T03n0190_060:0930c23": "或被婆奴王子所問，默然不答。唯於諸指，出",
    "T03n0190_060:0930c24": "其光炎。爾時婆奴作如是念：『此辟支佛，大有",
    "T03n0190_060:0930c25": "神通，而無才辯。』",
    "T03n0190_060:0930c26": "「爾時，喜根尊者辟支告婆奴言：『婆奴王子！汝",
    "T03n0190_060:0930c27": "來出家，汝今若其不肯出家，我定知汝命終",
    "T03n0190_060:0930c28": "之後必墮惡道。若其出家，汝亦應當成就大",
    "T03n0190_060:0930c29": "仙，有大神通。』爾時婆奴詣向父母，白如是",
    "T03n0190_060:0931a01": "言：『善哉父母！喜根仙人，今已出家，我今意",
    "T03n0190_060:0931a02": "欲隨出家也，唯願父母！哀愍許我。』而彼父母，",
    "T03n0190_060:0931a03": "遂不許可。婆奴王子，猶故數數至彼喜根仙",
    "T03n0190_060:0931a04": "人之所，承事供養。其辟支佛，復數語彼婆奴",
    "T03n0190_060:0931a05": "王子：『汝當出家。』婆奴王子復報兄言：『父母今",
    "T03n0190_060:0931a06": "日決不聽我捨家出家，事云何也？』",
    "T03n0190_060:0931a07": "「爾時，王子婆奴面上色相出現，於七日內必",
    "T03n0190_060:0931a08": "當命終。爾時，喜根辟支仙人告婆奴言：『汝來",
    "T03n0190_060:0931a09": "婆奴！汝必當須捨家出家。何以故？汝熟相現，",
    "T03n0190_060:0931a10": "於七日內必當命終。』爾時婆奴至父母邊白",
    "T03n0190_060:0931a11": "言：『父母！唯願放我捨家出家。』",
    "T03n0190_060:0931a12": "「爾時，喜根辟支世尊，亦即詣向自父母邊，白",
    "T03n0190_060:0931a13": "言：『父母！汝等當放婆奴出家。所以者何？其",
    "T03n0190_060:0931a14": "相出現，七日之內定當命終。以此因緣，父母",
    "T03n0190_060:0931a15": "必當與彼別離。以是定故，寧放出家，在於",
    "T03n0190_060:0931a16": "法內，取於命終，莫令在家取命終也。』父母報",
    "T03n0190_060:0931a17": "言：『婆奴王子於七日內必取命終，與我別",
    "T03n0190_060:0931a18": "者，我今當許捨家出家。』",
    "T03n0190_060:0931a19": "「婆奴王子，當於爾時，即剃鬚髮，著袈裟衣，其",
    "T03n0190_060:0931a20": "出家已，於七日中，供養恭敬，事彼喜根。時辟",
    "T03n0190_060:0931a21": "支佛，教授威儀，過六日已。至其七日，定知命",
    "T03n0190_060:0931a22": "終，哀愍彼故，從坐而起，飛騰虛空，經行坐",
    "T03n0190_060:0931a23": "臥，放烟放火，隱身不現，種種神通。婆奴仙",
    "T03n0190_060:0931a24": "人，見彼喜根辟支佛尊，於虛空中，現於種種",
    "T03n0190_060:0931a25": "神通變化，見已心生歡喜踊躍，遍滿其體，不",
    "T03n0190_060:0931a26": "能自勝，合十指掌，頂禮向彼辟支佛尊。既頂",
    "T03n0190_060:0931a27": "禮已，發如是願：『願我來世，恒值如是辟支聖",
    "T03n0190_060:0931a28": "人，或勝此者，彼所說法，願我聞已，悉令通",
    "T03n0190_060:0931a29": "解。又願我身，於彼聖人，得為侍者，供養彼",
    "T03n0190_060:0931b01": "聖。又願來世，得諸神通，所有威力，皆如此",
    "T03n0190_060:0931b02": "佛，若有來問我之義者，我悉為解，令彼歡喜。",
    "T03n0190_060:0931b03": "又願生生世世之中，不在惡道。』」",
    "T03n0190_060:0931b04": "爾時，佛告諸比丘言：「汝等比丘！若有心疑，於",
    "T03n0190_060:0931b05": "彼之時，婆奴王子，於七日內，供養於彼辟",
    "T03n0190_060:0931b06": "支佛尊，受教法者？莫作異見，此即阿難比丘",
    "T03n0190_060:0931b07": "是也。於彼之時，婆奴王子以歡喜心，供養喜",
    "T03n0190_060:0931b08": "根辟支佛故，以彼業報，今得生於釋種之家。",
    "T03n0190_060:0931b09": "而於彼邊，乞如是願：『願我生生世世之中，不",
    "T03n0190_060:0931b10": "墮惡道。』以彼業報，所生之處，不曾墮於惡道",
    "T03n0190_060:0931b11": "之中，唯生人天，流轉往反，受大快樂。而於彼",
    "T03n0190_060:0931b12": "時，復作是願：『願我來世，值遇如是教師聖人，",
    "T03n0190_060:0931b13": "或勝此者，彼所說法，願我一聞，即得知解。』以",
    "T03n0190_060:0931b14": "是業報，今得值我如是教師，又於我邊，而得",
    "T03n0190_060:0931b15": "出家，受具足戒，得諸聖法。其於彼時乞如是",
    "T03n0190_060:0931b16": "願：『願我來世，若當值遇如是教師，我於彼邊，",
    "T03n0190_060:0931b17": "得作侍者，供養彼聖。』藉彼業報，今於我邊，得",
    "T03n0190_060:0931b18": "作侍者，供養於我。其於彼時，又乞是願：『我於",
    "T03n0190_060:0931b19": "來世，得大神通，得大威力。』藉彼業報，今得成",
    "T03n0190_060:0931b20": "於如是大聖，得大威力。其於彼時，又乞是願：",
    "T03n0190_060:0931b21": "『若有人來問所疑者，我悉為彼分別解說，令",
    "T03n0190_060:0931b22": "心歡喜。』藉彼業報，今日阿難！有人來問心中",
    "T03n0190_060:0931b23": "所疑，皆悉為解，令心歡喜。」",
    "T03n0190_060:0931b24": "爾時，佛復告諸比丘作如是言：「汝諸比丘！我",
    "T03n0190_060:0931b25": "念往昔，久遠之時，波羅㮈城，其城有一大",
    "T03n0190_060:0931b26": "富長者，名曰僧薩陀那隋言王安。其彼長者，大",
    "T03n0190_060:0931b27": "富饒財，多有生業，猶如毘沙天王無異。家",
    "T03n0190_060:0931b28": "中日別恒有五百辟支佛，來向其家食。其時",
    "T03n0190_060:0931b29": "而有一辟支佛，所持之鉢，下底尖小，如牛乳",
    "T03n0190_060:0931c01": "形，其鉢所安，或在草上，或簾箔上，隨即傾",
    "T03n0190_060:0931c02": "倒，不得安住。彼時長者僧薩陀那，有一女",
    "T03n0190_060:0931c03": "子，可喜端正，女相具足。其女見彼辟支佛鉢",
    "T03n0190_060:0931c04": "傾倒不住，即自脫釧，奉辟支佛，而白之言：『唯",
    "T03n0190_060:0931c05": "願大仙！取此釧用安其鉢下。』爾時彼仙為憐",
    "T03n0190_060:0931c06": "愍故，即取此釧，用安其鉢，而彼鉢盂，遂不傾",
    "T03n0190_060:0931c07": "動。於時彼女，既見此鉢更不傾動安住釧上，",
    "T03n0190_060:0931c08": "歡喜踊躍，遍滿其體，不能自勝，心發是願：",
    "T03n0190_060:0931c09": "『如此仙人鉢安釧上，不傾不倒，我於來世，所聞",
    "T03n0190_060:0931c10": "如是，若世間事，出世間事，悉令憶持。』」",
    "T03n0190_060:0931c11": "爾時，佛告諸比丘言：「汝等比丘！若有心疑，於",
    "T03n0190_060:0931c12": "彼之時，長者家女，今為誰者？莫作異見，此即",
    "T03n0190_060:0931c13": "阿難比丘是也。由於彼時，以歡喜心，自脫手",
    "T03n0190_060:0931c14": "釧，以奉尊者辟支仙人，安置鉢器，因發是願：",
    "T03n0190_060:0931c15": "『如此仙人，以鉢安釧不傾倒故，願我來世，若",
    "T03n0190_060:0931c16": "有所聞，若世間事、出世間事，悉皆憶持，永不",
    "T03n0190_060:0931c17": "忘失。』由彼業緣，今所聞事，悉不遺忘。」",
    "T03n0190_060:0931c18": "長老阿難比丘，又時日在東方，著衣持鉢，往",
    "T03n0190_060:0931c19": "入舍婆提城乞食。去彼祇樹給孤獨園，猶未",
    "T03n0190_060:0931c20": "至於舍婆提城，於其中間，有一大樹名尸奢",
    "T03n0190_060:0931c21": "波，其樹陰下，多有一切諸婆羅門止息其",
    "T03n0190_060:0931c22": "下。諸婆羅門遙見阿難來欲到邊，各相告言：",
    "T03n0190_060:0931c23": "「汝輩當知！此是沙門瞿曇弟子，於諸聰明，多",
    "T03n0190_060:0931c24": "聞之中，最第一者。」作是語已，阿難便至，白",
    "T03n0190_060:0931c25": "言：「仁者！今請觀此尸奢波樹，合有幾葉。」爾時，",
    "T03n0190_060:0931c26": "阿難觀其樹已，而報彼言：「東枝合有若干百",
    "T03n0190_060:0931c27": "葉，若干千葉，如是南枝、西枝、北枝，皆言合有",
    "T03n0190_060:0931c28": "若干百葉若干千葉。」作是語已，遂即捨去。",
    "T03n0190_060:0931c29": "爾時，彼諸婆羅門輩，阿難去後，取百數葉，隱",
    "T03n0190_060:0932a01": "藏一邊，阿難迴已，諸婆羅門於是復問：「仁者",
    "T03n0190_060:0932a02": "阿難！汝復來也，乞更觀此尸奢波樹，有幾多",
    "T03n0190_060:0932a03": "葉？」",
    "T03n0190_060:0932a04": "爾時，阿難仰觀樹已，即知如是婆羅門等所",
    "T03n0190_060:0932a05": "擿藏葉若干百數，便即報彼婆羅門言：「東枝",
    "T03n0190_060:0932a06": "合有若干百葉，若干千葉，如是南枝、西枝、北",
    "T03n0190_060:0932a07": "枝，亦言合有若干百葉，若干千葉。」作是語已，",
    "T03n0190_060:0932a08": "便即過去。",
    "T03n0190_060:0932a09": "爾時，彼等婆羅門輩，生希有心未曾有心，各",
    "T03n0190_060:0932a10": "相謂言：「此之沙門，甚大聰明，有大智慧。」諸婆",
    "T03n0190_060:0932a11": "羅門以此因緣，心得正信，得正信已，其後不",
    "T03n0190_060:0932a12": "久，悉各出家，成羅漢果。",
    "T03n0190_060:0932a13": "爾時，復有長老分那婆素隋言井宿，長老宮毘羅",
    "T03n0190_060:0932a14": "隋言蛟龍，長老難提迦等，如是三人，唯得知其",
    "T03n0190_060:0932a15": "出家由緒，不知所生因緣之事，亦不知彼於",
    "T03n0190_060:0932a16": "往昔時，作何業也？或問曰：「當何名此經？」答曰：",
    "T03n0190_060:0932a17": "「摩訶僧祇師！名為大事。",
    "T03n0190_060:0932a18": "「薩婆多師，名此經為大莊嚴。",
    "T03n0190_060:0932a19": "「迦葉維師，名為佛生因緣。",
    "T03n0190_060:0932a20": "「曇無德師，名為釋迦牟尼佛本行。",
    "T03n0190_060:0932a21": "「尼沙塞師，名為毘尼藏根本。」",
    "T03n0190_060:0932a22": "佛本行集經卷第六十"
}