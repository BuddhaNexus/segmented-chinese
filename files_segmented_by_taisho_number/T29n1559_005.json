{
    "T29n1559_005:0191c02": "4阿毘達磨俱舍釋論卷第五",
    "T29n1559_005:0191c04": "婆藪盤豆造",
    "T29n1559_005:0191c05": "陳天竺三藏真諦譯",
    "T29n1559_005:0191c06": "釋論中分別根品之四",
    "T29n1559_005:0191c07": "為不如此耶？是因於他生有分皆是無常，由",
    "T29n1559_005:0191c08": "此言此無為法唯不遮為能，故立為因。此義",
    "T29n1559_005:0191c09": "已撥，於餘經中說所緣境不說不能遮為因，",
    "T29n1559_005:0191c10": "於經中無為法因義不成，以不說故。雖復不",
    "T29n1559_005:0191c11": "說，亦不正撥，無量餘經能顯此義，皆已磨滅。",
    "T29n1559_005:0191c12": "云何決執？此義非經所說。若爾，何法名離滅？",
    "T29n1559_005:0191c13": "為於前不已說耶？擇滅謂永離，各各對諸結。",
    "T29n1559_005:0191c14": "於前問：何法為擇滅？答：是離滅。今問：何法為",
    "T29n1559_005:0191c15": "離滅？答：是擇滅。此釋更互相依，終不能顯自",
    "T29n1559_005:0191c16": "性，是故應引別義顯其體性。諸聖人能自證",
    "T29n1559_005:0191c17": "此法體性，若欲說如此等相亦可得說，謂常",
    "T29n1559_005:0191c18": "住善有別物，若思量即是離滅擇滅。經部師",
    "T29n1559_005:0191c19": "說：一切無為法皆是無物。何以故？此法不",
    "T29n1559_005:0191c20": "如色受等有別體物。云何無別物？唯無有觸，",
    "T29n1559_005:0191c21": "說名虛空。何故如此？於闇中彼人不得礙，逆",
    "T29n1559_005:0191c22": "說為虛空。由簡擇力，現在隨眠惑及生離滅，",
    "T29n1559_005:0191c23": "後餘集苦不更生，說名擇滅。離此簡擇，由緣",
    "T29n1559_005:0191c24": "不具故，諸法不更生，說名非擇滅。譬如聚同",
    "T29n1559_005:0191c25": "分殘於中間死，不更生。餘部師說：於隨眠惑",
    "T29n1559_005:0191c26": "不更生中，般若有功能，唯此名擇滅。此中後",
    "T29n1559_005:0191c27": "苦不更生，由隨眠惑滅壞、生緣不具故。此法",
    "T29n1559_005:0191c28": "得成，於中般若無功能，說此滅名非擇滅。此",
    "T29n1559_005:0191c29": "法若離簡擇則不得成，是故此滅即是擇滅。",
    "T29n1559_005:0192a01": "有餘師說：若法先已生後滅，是自味滅，說名",
    "T29n1559_005:0192a02": "非擇滅。於此執中非擇滅應成無常，若法未",
    "T29n1559_005:0192a03": "滅未有非擇滅故。為不如此耶？是汝擇滅同",
    "T29n1559_005:0192a04": "前難不異，以簡擇為先故。若我等，不執擇滅",
    "T29n1559_005:0192a05": "在簡擇後。何以故？非先簡擇後方未生諸法",
    "T29n1559_005:0192a06": "不得生。所執云何？先時已有諸法無生，若離",
    "T29n1559_005:0192a07": "簡擇是法應生，簡擇起時後永不生。於此中",
    "T29n1559_005:0192a08": "是簡擇功能，謂先未有生障，今為生障。若汝",
    "T29n1559_005:0192a09": "執，唯不生為涅槃，云何會釋此經文句？經言：",
    "T29n1559_005:0192a10": "若信等五根，被事被修被數習，為離滅過去",
    "T29n1559_005:0192a11": "未來現世眾苦故，生起離滅即是涅槃。不生",
    "T29n1559_005:0192a12": "但約未來，於過去現世無不生義，實有如此。",
    "T29n1559_005:0192a13": "雖然，能緣三世惑滅故，世尊說名苦滅。云何",
    "T29n1559_005:0192a14": "判如此？如別經言：於色貪愛，汝等應除滅。若",
    "T29n1559_005:0192a15": "貪愛已滅，此色於汝等則滅則離，廣說如經，",
    "T29n1559_005:0192a16": "乃至識亦爾。若爾，於三世苦，離滅亦爾。若有",
    "T29n1559_005:0192a17": "如此執，為除過去未來現世惑故說此經，解",
    "T29n1559_005:0192a18": "釋道理悉應如此。若有如此執，過去惑在過",
    "T29n1559_005:0192a19": "去生，現世惑在現世生。譬如貪愛行中說十",
    "T29n1559_005:0192a20": "八貪愛行，約過去世謂約過去生，乃至現世",
    "T29n1559_005:0192a21": "亦爾。由此二世惑，於今相續中已安立種子，",
    "T29n1559_005:0192a22": "為生未來惑；由種子滅故說彼亦滅，譬如由",
    "T29n1559_005:0192a23": "果報盡故亦說業盡。是未來苦及未來惑，無",
    "T29n1559_005:0192a24": "種子故永不更生，說名離滅。若執異此，過",
    "T29n1559_005:0192a25": "去及現世有何可滅？於已滅及定向滅，是滅",
    "T29n1559_005:0192a26": "功用復有何果？若無為實無有物，是佛世尊",
    "T29n1559_005:0192a27": "所說經云：所有諸法，謂有為、無為，於中說離",
    "T29n1559_005:0192a28": "欲法無等。云何於無中無法說無等？若我等",
    "T29n1559_005:0192a29": "不說無為無，我說如此有。如我所說，如說聲",
    "T29n1559_005:0192b01": "有先不有、有後不有，雖有有言非有物，終不",
    "T29n1559_005:0192b02": "成有。應知無為法亦爾，有無所有，最可稱",
    "T29n1559_005:0192b03": "歎，謂一切災橫永不復有，此不有於餘，不",
    "T29n1559_005:0192b04": "有最勝，無等故可稱歎，為令應受化弟子樂",
    "T29n1559_005:0192b05": "求此法。若無為唯無所有，滅離則非聖諦。何",
    "T29n1559_005:0192b06": "以故？此無所有故。若爾，諦有何義？為不如此",
    "T29n1559_005:0192b07": "耶？無倒為義，此二亦無倒。如聖人所見苦",
    "T29n1559_005:0192b08": "如苦，苦無所有，如無所有。若爾，於聖諦有何",
    "T29n1559_005:0192b09": "相違？君云何無所有？成第三聖諦。成聖諦",
    "T29n1559_005:0192b10": "義已說，第二次無間聖所見所說故成第三。",
    "T29n1559_005:0192b11": "君若無為唯無所有，緣虛空涅槃為境識，應",
    "T29n1559_005:0192b12": "成無境界。此義於過去未來實有思量中當",
    "T29n1559_005:0192b13": "決判。君若許無為法實有別物，有何所有？",
    "T29n1559_005:0192b14": "復何所有？毘婆沙本義則便被護，諸天應",
    "T29n1559_005:0192b15": "護。若彼知此，必應可護。此執非真實。云何",
    "T29n1559_005:0192b16": "非真實？此無為不如色受等自性可證，不如",
    "T29n1559_005:0192b17": "眼根等可以事證。此離滅是惑苦離滅，如此",
    "T29n1559_005:0192b18": "安立云何可成？何以故？此離滅與惑等不",
    "T29n1559_005:0192b19": "相關，因果等義不有故，唯遮撥彼，是義可然。",
    "T29n1559_005:0192b20": "謂某甲某甲不有，若執實有別物，由惑至得",
    "T29n1559_005:0192b21": "斷至得此離滅故，說此是惑離滅。復有何因",
    "T29n1559_005:0192b22": "能決定此法至得？經中說：比丘已至得現法",
    "T29n1559_005:0192b23": "涅槃。若無所有，云何至得？由至得對治故，至",
    "T29n1559_005:0192b24": "得煩惱及後生永相違依止故，故說至得涅",
    "T29n1559_005:0192b25": "槃。諸《阿含》顯此法，唯無所有為義。《阿含》云：",
    "T29n1559_005:0192b26": "是眾苦無餘滅、棄捨無際、盡、離欲離滅、寂靜",
    "T29n1559_005:0192b27": "斷沒、不續餘苦不取不生，是法寂靜美妙，謂",
    "T29n1559_005:0192b28": "捨一切餘愛盡、離欲離滅名涅槃。云何不許",
    "T29n1559_005:0192b29": "如此於彼不生故名無生？我等見此義與理",
    "T29n1559_005:0192c01": "不相應。此文何所顯？若與已有相應，本來應",
    "T29n1559_005:0192c02": "無生，涅槃常住故。若與已至得相應，從此至",
    "T29n1559_005:0192c03": "得可分別此法已有惑已得，汝應許若不生。",
    "T29n1559_005:0192c04": "是譬喻最與理相應。譬如光，涅槃心解脫亦",
    "T29n1559_005:0192c05": "爾。如光，涅槃非有物，世尊心解脫亦爾。阿毘",
    "T29n1559_005:0192c06": "達磨藏亦說如此。彼藏云：何者無類法？答：無",
    "T29n1559_005:0192c07": "為法。無類謂無體，此言顯無自性。毘婆沙師",
    "T29n1559_005:0192c08": "說：文句義不如此。若爾，何義？類有五種：一",
    "T29n1559_005:0192c09": "自性類，如經言：若已得此類，是人必與其",
    "T29n1559_005:0192c10": "相應。二境類，如經言：一切法如類智慧所",
    "T29n1559_005:0192c11": "知。三結類，如經言：若於此類中與欲結相",
    "T29n1559_005:0192c12": "應，即與瞋結相應不？四因類，如經言：何者",
    "T29n1559_005:0192c13": "有類法？一切有為法。五攝類，如經言：田類",
    "T29n1559_005:0192c14": "宅類等。此文中是因以類名顯之，是故一切",
    "T29n1559_005:0192c15": "無為實有別物。毘婆沙師說如此，無為法無",
    "T29n1559_005:0192c16": "因無果。說三無為已。果有五種，於中此果何",
    "T29n1559_005:0192c17": "因？此因何果？偈曰：後因果報果。釋曰：果報",
    "T29n1559_005:0192c18": "因最後說故稱後，此因以果報果為果。偈",
    "T29n1559_005:0192c19": "曰：前因增上果。釋曰：隨造因最初說故稱",
    "T29n1559_005:0192c20": "前，此因以增上果為果。此因唯不能遮為",
    "T29n1559_005:0192c21": "性，有何增上？即此是增上。隨造因復有助功",
    "T29n1559_005:0192c22": "能，譬如於五識十入有功德，又於器世界諸",
    "T29n1559_005:0192c23": "業有功能。耳等諸根於眼識生中傳傳有",
    "T29n1559_005:0192c24": "增上，由聞欲見生故。如此等應思。偈曰：同",
    "T29n1559_005:0192c25": "類及遍行、等流。釋曰：此二因果皆似因故，",
    "T29n1559_005:0192c26": "悉以等流果為果。偈曰：二功力。釋曰：二謂",
    "T29n1559_005:0192c27": "俱有因、相應因，同以功力果為果。不過丈夫",
    "T29n1559_005:0192c28": "能故名功力，此功力即是其果。何法名功力？",
    "T29n1559_005:0192c29": "此法於餘法所有功能，此功力如丈夫能，故",
    "T29n1559_005:0193a01": "名功力。如世間言，鴉足草藥醉象將軍。為餘",
    "T29n1559_005:0193a02": "因亦有功力果、為唯此二？餘因亦有，餘果報",
    "T29n1559_005:0193a03": "因由功力果，或俱生或無間生，果報果不爾。",
    "T29n1559_005:0193a04": "此果報因，亦有遠功力果，譬如農夫所應得",
    "T29n1559_005:0193a05": "稻。何法名果報果？乃至何法名增上果？偈",
    "T29n1559_005:0193a06": "曰：果報無記法。釋曰：是無覆無記法。此果",
    "T29n1559_005:0193a07": "報為非眾生名耶？偈曰：眾生。釋曰：此法唯",
    "T29n1559_005:0193a08": "屬內，非共得故，稱眾生名。此法為增長、為",
    "T29n1559_005:0193a09": "等流？偈曰：有記生。釋曰：善惡二法於果報",
    "T29n1559_005:0193a10": "可記，故說有記。從此後時生，非無間生，是名",
    "T29n1559_005:0193a11": "果報。果報相如此。非眾生名法亦從業生，",
    "T29n1559_005:0193a12": "云何不名果報？共所得故，此法餘人亦能如",
    "T29n1559_005:0193a13": "此共用。果報無共得。何以故？是彼所作業",
    "T29n1559_005:0193a14": "果報，此得共用無有是處。增上果亦是業",
    "T29n1559_005:0193a15": "所生，云何共用？從共業生故。偈曰：等流似",
    "T29n1559_005:0193a16": "自因。釋曰：若果與因相似，是名等流果，如",
    "T29n1559_005:0193a17": "同類遍行因果。若同類遍行因果皆同類，云",
    "T29n1559_005:0193a18": "何不許皆是同類因？由此果約地、約染污同",
    "T29n1559_005:0193a19": "本因，不由一切類。若法由一切類與果相似",
    "T29n1559_005:0193a20": "故，許此法是同類因。為此義故立四句：若法",
    "T29n1559_005:0193a21": "於此法是同類因，於此法亦是遍行因不？有",
    "T29n1559_005:0193a22": "四句。第一句者，非遍行因，但是同類因。第",
    "T29n1559_005:0193a23": "二句者，別部遍行因。第三句者，一部遍行",
    "T29n1559_005:0193a24": "因。第四句者，除前三句。偈曰：離滅由智盡。",
    "T29n1559_005:0193a25": "釋曰：盡謂永離滅，智謂三道中三根，因此智",
    "T29n1559_005:0193a26": "苦集次第盡故，名永離滅，即是擇滅，說名離",
    "T29n1559_005:0193a27": "滅果。偈曰：若由法力生，是果名功力。釋",
    "T29n1559_005:0193a28": "曰：若由此法功能彼法生，彼法是此法功力",
    "T29n1559_005:0193a29": "果。如下地加行心，上地三摩提有流無流定",
    "T29n1559_005:0193b01": "心變化心，如是等擇滅者，由道功能應但",
    "T29n1559_005:0193b02": "說至得。偈曰：先未有有為，有為增上果。釋",
    "T29n1559_005:0193b03": "曰：從先已生有為法，別生有為法，名增上",
    "T29n1559_005:0193b04": "果。功力果與增上果其異云何？能作所得果",
    "T29n1559_005:0193b05": "名功力果，非能作所得果名增上果。如工巧",
    "T29n1559_005:0193b06": "師所得名功力果亦增上果，若餘所得但是",
    "T29n1559_005:0193b07": "增上果。復次如此六因中，何因何時能取果",
    "T29n1559_005:0193b08": "及能與果？偈曰：五現世取果。釋曰：離隨造",
    "T29n1559_005:0193b09": "因，所餘五因，在現世能取自果，非過去果已",
    "T29n1559_005:0193b10": "取故，亦非未來無功力故。隨造亦爾。此因不",
    "T29n1559_005:0193b11": "定有果，是故不說。偈曰：二是時與果。釋曰：",
    "T29n1559_005:0193b12": "俱有、相應二因亦在現世能與果。何以故？此",
    "T29n1559_005:0193b13": "二因取果與果同在一時故。偈曰：二現世過",
    "T29n1559_005:0193b14": "去。釋曰：與果同類、遍行二因。此二因若過去",
    "T29n1559_005:0193b15": "與果，此義可然。云何此二因於現世與等流",
    "T29n1559_005:0193b16": "果？由次第生故。若果已生，此二因即謝過去，",
    "T29n1559_005:0193b17": "若與果已後不更與。有同類因，但能取果不",
    "T29n1559_005:0193b18": "與果不？此中有四句。第一句者，若人斷善根，",
    "T29n1559_005:0193b19": "最後所斷至得。第二句者，若人還接善根，最",
    "T29n1559_005:0193b20": "初所得至得，應說如此是人還接前至得。第",
    "T29n1559_005:0193b21": "三句者，不斷善人於所餘位。第四句者，除",
    "T29n1559_005:0193b22": "前三句。若惡同類因，第一句者，是人正得",
    "T29n1559_005:0193b23": "離欲，欲界最後所捨至得。第二句者，若人",
    "T29n1559_005:0193b24": "退欲界離欲，最初所得至得，應說如此是退",
    "T29n1559_005:0193b25": "人前至得。第三句者，不離欲欲界，於所餘",
    "T29n1559_005:0193b26": "位。第四句者，除前三句。如此有覆無記同",
    "T29n1559_005:0193b27": "類因至得阿羅漢果及退，於中如理應思。無",
    "T29n1559_005:0193b28": "覆無記無後句。若因能與果必能取果，有能",
    "T29n1559_005:0193b29": "取果不能與果，如阿羅漢最後陰。若約有境",
    "T29n1559_005:0193c01": "界同類因，隨剎那判。有善同類因，但取果不",
    "T29n1559_005:0193c02": "與果不？此中有四句。第一句者，若從善心",
    "T29n1559_005:0193c03": "次第起染污無記心現前。第二句者，翻前。第",
    "T29n1559_005:0193c04": "三句者，善心次第起善心。第四句者，除前三",
    "T29n1559_005:0193c05": "句。如善不善等四句，亦應如理思。偈曰：一",
    "T29n1559_005:0193c06": "過去與果。釋曰：果報因在過去能與果。何",
    "T29n1559_005:0193c07": "以故？果報無俱起，無無間起故。有餘師說：",
    "T29n1559_005:0193c08": "有四種果：一依止果，譬如水輪為風輪果，乃",
    "T29n1559_005:0193c09": "至草等為地果。二加行果，譬如不淨觀無生",
    "T29n1559_005:0193c10": "智。三集果，譬如眼等眼識等。四修習果，譬",
    "T29n1559_005:0193c11": "如色界道變化為果。此四種果，屬增上果功",
    "T29n1559_005:0193c12": "力果攝。說因及果已。何者為法？由何因生？",
    "T29n1559_005:0193c13": "由幾因生？若略說法有四種：一染污法、二果",
    "T29n1559_005:0193c14": "報生法、三初無流法、四前二殘法。何者為",
    "T29n1559_005:0193c15": "殘法？離果報所餘無記，離初無流所餘善法。",
    "T29n1559_005:0193c16": "此四種法，偈曰：染污果報餘，初無流次第，除",
    "T29n1559_005:0193c17": "果報遍行，二同類餘生。釋曰：染污法，除一果",
    "T29n1559_005:0193c18": "報因，從餘五因生。果報生法，除一遍行因，",
    "T29n1559_005:0193c19": "從餘五因生。所餘法，除果報、遍行二因，從餘",
    "T29n1559_005:0193c20": "四因生。初無流法，除果報、遍行二因，又除",
    "T29n1559_005:0193c21": "同類因，從餘三因生。此四法是何法？偈曰：",
    "T29n1559_005:0193c22": "心及心法。釋曰：此四法從餘因生，但是心、心",
    "T29n1559_005:0193c23": "法。若爾，非相應法及色，此云何？偈曰：如餘",
    "T29n1559_005:0193c24": "相應所離。釋曰：除一相應因，是染污等餘",
    "T29n1559_005:0193c25": "法，如心心法如此生，此中染污法從四因生，",
    "T29n1559_005:0193c26": "果報生法從四因生，所餘法皆從三因生。初",
    "T29n1559_005:0193c27": "無流法從二因生，無一法從一因生。廣解因",
    "T29n1559_005:0193c28": "究竟。緣是何法？有幾種？偈曰：說緣有四種。",
    "T29n1559_005:0193c29": "釋曰：何處說？於經中說。經云：有四緣類，一",
    "T29n1559_005:0194a01": "因緣類、二次第緣類、三緣緣類、四增上緣類。",
    "T29n1559_005:0194a02": "此中類者，是緣自性。此中因緣者，偈曰：因",
    "T29n1559_005:0194a03": "緣是五因。釋曰：除一隨造因，所餘五因說",
    "T29n1559_005:0194a04": "名因緣。偈曰：心心法非後，已生次第緣。釋",
    "T29n1559_005:0194a05": "曰：除阿羅漢最後心心法，已生餘心心法名",
    "T29n1559_005:0194a06": "次第緣。云何名次第緣？此法等無間緣故名",
    "T29n1559_005:0194a07": "次第緣。是故色非次第緣，生不等故。何以",
    "T29n1559_005:0194a08": "故？從欲界色，後時次第欲界色界無教色生，",
    "T29n1559_005:0194a09": "後時欲界色無流色生，後時三種色生。是色",
    "T29n1559_005:0194a10": "現前亂過因生，次第緣無過亂。是緣生義，大",
    "T29n1559_005:0194a11": "德婆須蜜多羅說：於不相違一相續增長，後",
    "T29n1559_005:0194a12": "二生故。大德說：後從因最少最多生故，後時",
    "T29n1559_005:0194a13": "從大色小色生。譬如稻穰生灰，或從小色大",
    "T29n1559_005:0194a14": "色生，譬如貝多核中人次第生，乃至垂條繁",
    "T29n1559_005:0194a15": "茂，轉成尼瞿盧陀樹。為不如此耶？心心法有",
    "T29n1559_005:0194a16": "時生多、有時生少，謂於善惡無記位、有覺觀",
    "T29n1559_005:0194a17": "等位、於三定，有如此約別類、不約自類無",
    "T29n1559_005:0194a18": "時受多生。想等亦爾。為約自類立次第緣不？",
    "T29n1559_005:0194a19": "無如此義。何以故？具足一聚，於具足二為",
    "T29n1559_005:0194a20": "次第緣，非從少受等法多受等生。此義已如",
    "T29n1559_005:0194a21": "前說。說相續同類部作如此執：自類是次第",
    "T29n1559_005:0194a22": "緣非餘類，譬如心為心次第緣。受等亦爾，如",
    "T29n1559_005:0194a23": "廣應知。若從無染污次第生染污法，以先滅",
    "T29n1559_005:0194a24": "染污為今染污次第緣，如入無心定心於出",
    "T29n1559_005:0194a25": "定心。今不弘此執，非相應行法亦由現前",
    "T29n1559_005:0194a26": "亂過因生故，不成次第緣；屬三界法及無繫",
    "T29n1559_005:0194a27": "屬法，一時現前生故。云何不許未來法為次",
    "T29n1559_005:0194a28": "第緣？次第緣雜亂故，未來世無前後差別故。",
    "T29n1559_005:0194a29": "若爾，云何世尊得如此智，此未來法應在前",
    "T29n1559_005:0194b01": "生、次此法應在後生，約一切眾生，乃至窮生",
    "T29n1559_005:0194b02": "死際，次第皆知。由約過去現在比知故，彼言",
    "T29n1559_005:0194b03": "佛世尊見過去世，從如此類業、如此類果",
    "T29n1559_005:0194b04": "報已生，從法法生亦爾。今世亦有如此類業，",
    "T29n1559_005:0194b05": "從此類業如此類果報，來世當生，從法法生",
    "T29n1559_005:0194b06": "亦爾。得知如此如此，是如來願智非比智，由",
    "T29n1559_005:0194b07": "過去現世比，世尊於未來世眾物散亂相雜",
    "T29n1559_005:0194b08": "證見已生如此智：此人作如是業已，必應攝",
    "T29n1559_005:0194b09": "如是等未來果報。若爾，世尊未見前際，應不",
    "T29n1559_005:0194b10": "能知後際。有餘師說：於一切眾生相續中，有",
    "T29n1559_005:0194b11": "與心相應有為差別法，為當來果相。世尊觀",
    "T29n1559_005:0194b12": "此，知未來果，若未現前諸定及通慧。若爾，如",
    "T29n1559_005:0194b13": "來則是觀相故知，不能更證。是故世尊一切",
    "T29n1559_005:0194b14": "境界，隨欲正遍知。經部說如此。何以故？世",
    "T29n1559_005:0194b15": "尊說：諸佛境界不可思議。若未來法無次",
    "T29n1559_005:0194b16": "第成立，云何世第一法次後苦法智忍生，非",
    "T29n1559_005:0194b17": "餘法生？乃至金剛譬心次後盡智生，非餘法",
    "T29n1559_005:0194b18": "生？若法能礙餘法生，從此法無間餘法得生，",
    "T29n1559_005:0194b19": "譬如從種子等芽等無次第緣。云何阿羅漢",
    "T29n1559_005:0194b20": "最後心非次第緣？不與餘心相應故。若爾，無",
    "T29n1559_005:0194b21": "間滅心為意？不。何以故？無間後識不生故，若",
    "T29n1559_005:0194b22": "不立為次第緣，亦應不立最後心為意。意依",
    "T29n1559_005:0194b23": "止性所顯，非功能所顯，故有依義。由餘緣",
    "T29n1559_005:0194b24": "不具故，餘識不生不？由彼非依止，故識不生。",
    "T29n1559_005:0194b25": "次第緣是功能所顯，若有法此緣所取為果，",
    "T29n1559_005:0194b26": "此法一切餘法及諸眾生無能遮礙令彼不",
    "T29n1559_005:0194b27": "生。若法與心有次第，可說與心無間不？此中",
    "T29n1559_005:0194b28": "有四句。第一句者，從無心定出觀心，及第二",
    "T29n1559_005:0194b29": "三摩跋提剎那等。第二句者，初三摩跋提剎",
    "T29n1559_005:0194c01": "那，於後心位及生等。第三句者，初三摩跋",
    "T29n1559_005:0194c02": "提剎那及有心位。第四句者，第二三摩跋",
    "T29n1559_005:0194c03": "提剎那等，及生等於出定心。若法與心次第，",
    "T29n1559_005:0194c04": "與三摩跋提為次第不？此中有四句。前第三",
    "T29n1559_005:0194c05": "第四句，即是此中第一第二句。前第一第二",
    "T29n1559_005:0194c06": "句，即是此中第三第四句。出滅定心，於前心",
    "T29n1559_005:0194c07": "斷隔極遠時，今云何從前心說為次第？無別",
    "T29n1559_005:0194c08": "心隔故。說次第緣已。緣緣相云何？偈曰：緣",
    "T29n1559_005:0194c09": "緣一切法。釋曰：一切法即五聚，此中如理應",
    "T29n1559_005:0194c10": "知緣緣相。譬如眼識及相應法以色為緣，緣",
    "T29n1559_005:0194c11": "耳識聲、鼻識香、舌識味、身識觸，意識一切",
    "T29n1559_005:0194c12": "法亦爾。若法是此法緣緣，此法無時非此法",
    "T29n1559_005:0194c13": "緣緣。若非所緣，亦是緣緣，體相一故。譬如",
    "T29n1559_005:0194c14": "薪非所燒亦名薪，體相一故。心及心法，由定",
    "T29n1559_005:0194c15": "入物剎那，於如自所緣境定，為由依止定為",
    "T29n1559_005:0194c16": "不定？爾定若生必與依止相應，未生及已過",
    "T29n1559_005:0194c17": "去與依止相離。餘師說：若過去亦依止所",
    "T29n1559_005:0194c18": "立。說緣緣已。偈曰：隨造增上緣。釋曰：隨造",
    "T29n1559_005:0194c19": "因即是增上緣，故增上緣即是緣緣。何以故？",
    "T29n1559_005:0194c20": "一切法是緣緣故。此二緣何者廣？俱有法為",
    "T29n1559_005:0194c21": "緣緣，無有是處；有是處，得為增上緣，故增",
    "T29n1559_005:0194c22": "上緣廣。由緣義廣，故名增上。此緣於一切",
    "T29n1559_005:0194c23": "有為法，離自性，皆是增上緣。有法於餘法，由",
    "T29n1559_005:0194c24": "四緣成緣不？有，謂自性於自性、他性於他性、",
    "T29n1559_005:0194c25": "無為於有為、無為於無為。此四緣若起功能，",
    "T29n1559_005:0194c26": "於何位法中起功能？因緣者已說五種。偈曰：",
    "T29n1559_005:0194c27": "於正滅二因，作功能。釋曰：正滅者，謂現世",
    "T29n1559_005:0194c28": "法。何以故？現世法已得生，今向滅故。此位",
    "T29n1559_005:0194c29": "中俱有因及相應因作功能。何以故？於俱生",
    "T29n1559_005:0195a01": "果中此因有功能。偈曰：三因，於正生。釋曰：",
    "T29n1559_005:0195a02": "正生者，謂未來法。何以故？未來法未得生，",
    "T29n1559_005:0195a03": "今向生故。此位中同類因、遍行因、果報因",
    "T29n1559_005:0195a04": "作功能。因緣功能如此。偈曰：二緣，翻前有",
    "T29n1559_005:0195a05": "功能。釋曰：由功能道理，分因緣為二。翻此",
    "T29n1559_005:0195a06": "功能，應知即是次第緣、緣緣功能位。次第緣",
    "T29n1559_005:0195a07": "於正生作功能，為與彼位故。緣緣於正滅作",
    "T29n1559_005:0195a08": "功能，現世心心法所取故。增上緣於一切位，",
    "T29n1559_005:0195a09": "由不遮故成緣，即是其功能。說諸緣及功能",
    "T29n1559_005:0195a10": "已。復次何者為法？由幾緣得生？偈曰：由四",
    "T29n1559_005:0195a11": "緣心法。釋曰：此中心及心法，因緣者，有五",
    "T29n1559_005:0195a12": "因。次第緣者，在前心心法，非餘心心法所",
    "T29n1559_005:0195a13": "間。緣緣者，如應色等五塵及一切法。增上緣",
    "T29n1559_005:0195a14": "者，離自性一切餘法。偈曰：二定由三緣。釋",
    "T29n1559_005:0195a15": "曰：滅心定、無想定無緣緣，此二定不緣境起",
    "T29n1559_005:0195a16": "故。此中因緣者，有二因，謂俱有因，即生等；",
    "T29n1559_005:0195a17": "同類因，即先已生同地善法。次第緣者，謂共",
    "T29n1559_005:0195a18": "相應法三摩跋提心。增上緣如前。此二定由",
    "T29n1559_005:0195a19": "心功用生故，故以心為次第緣；由能遮心生",
    "T29n1559_005:0195a20": "故，自外非次第緣。偈曰：餘法由二生。釋曰：",
    "T29n1559_005:0195a21": "餘法，謂與心不相應法及有色法，由因緣、增",
    "T29n1559_005:0195a22": "上緣生。從如前所立六因四緣，一切有生法",
    "T29n1559_005:0195a23": "得生。一切世間，不如自在我勝性等為一",
    "T29n1559_005:0195a24": "生因。此中以何因為證？若汝執一切成立事",
    "T29n1559_005:0195a25": "因緣所作。為不如此耶？由此執則乖棄汝所",
    "T29n1559_005:0195a26": "說本義，謂一自在等為一切世間因。復次偈",
    "T29n1559_005:0195a27": "曰：非自在次故。釋曰：世間不從自在等生，",
    "T29n1559_005:0195a28": "次第生故。若汝執唯一自在是一切世間生",
    "T29n1559_005:0195a29": "因，或執餘因，一切世間應一時俱起。一切次",
    "T29n1559_005:0195b01": "第生，皆明了可見。若汝執此次第隨自在欲",
    "T29n1559_005:0195b02": "成，願此法於今生、願此法於今滅、願此法在",
    "T29n1559_005:0195b03": "後生滅，由欲有異，此義得成，謂因不一是",
    "T29n1559_005:0195b04": "欲有異，應一時俱起。有欲自在，非有異故。",
    "T29n1559_005:0195b05": "若觀餘因差別故成，則非自在為因，是欲次",
    "T29n1559_005:0195b06": "第生中。若觀別因，則有無窮過失。若不觀",
    "T29n1559_005:0195b07": "別因，則無次第義。是因傳傳無邊差別，由",
    "T29n1559_005:0195b08": "信無始故，此人樂執自在為因，不過釋迦弟",
    "T29n1559_005:0195b09": "子所顯道理。若汝言：自在欲雖復俱起，世間",
    "T29n1559_005:0195b10": "不俱起，隨欲生故。是義不然，是自在欲於",
    "T29n1559_005:0195b11": "後世無所以故。由如此大功用化生世間，自",
    "T29n1559_005:0195b12": "在得何利益？若汝言：常喜樂為用。是義不然，",
    "T29n1559_005:0195b13": "此樂若離方便自在則不能得故。於樂自在",
    "T29n1559_005:0195b14": "非自在，於餘亦爾。復次若自在，見地獄等世",
    "T29n1559_005:0195b15": "間多為抂苦之所逼惱，由此故生樂。咄哉！何",
    "T29n1559_005:0195b16": "用此麁惡自在？依自在天，世間首盧柯則成",
    "T29n1559_005:0195b17": "善哥。",
    "T29n1559_005:0195b18": "「由能燒嶮利，　　可畏恒苦他，",
    "T29n1559_005:0195b19": "樂食肉血髓，　　令啼稱律他。」",
    "T29n1559_005:0195b20": "若汝信受自在等為世間一因，有餘法以所",
    "T29n1559_005:0195b21": "證見人功為因則被棄捨。若汝分別執，自",
    "T29n1559_005:0195b22": "在共餘因成因。此執但為愛敬故說。何以故？",
    "T29n1559_005:0195b23": "離眾因，自在功能不可見故。諸因必須與餘",
    "T29n1559_005:0195b24": "因和合故能作自在，若爾則非自在。復次若",
    "T29n1559_005:0195b25": "初化作，以自在為因。此不觀餘因故，應成立",
    "T29n1559_005:0195b26": "如自在無初。於我及勝性等，立及破亦爾，是",
    "T29n1559_005:0195b27": "故世間無一因義。是自所造業，於道於雜能",
    "T29n1559_005:0195b28": "生世間。不學慧人良足可悲，自受自果報",
    "T29n1559_005:0195b29": "果，及自受功力果，而起邪分別，謂自在等為",
    "T29n1559_005:0195c01": "因。此義已去。前云餘法由二生，此言云何？",
    "T29n1559_005:0195c02": "若大於大成因緣。偈曰：二種大大因。釋曰：",
    "T29n1559_005:0195c03": "若立四大為四大因，則有二種因，謂同類因、",
    "T29n1559_005:0195c04": "俱有因。偈曰：於所造五種。釋曰：若四大是",
    "T29n1559_005:0195c05": "所造色因，則成五種因。云何成？一能生故，",
    "T29n1559_005:0195c06": "二能為依止故，三能持故，四令住故，五令",
    "T29n1559_005:0195c07": "增長故。是隨造因，由此義分為五種，一能生",
    "T29n1559_005:0195c08": "因，從此生故；二依止因，已生隨逐此故；三",
    "T29n1559_005:0195c09": "持因，為此所持故，譬如畫色與壁；四住因，",
    "T29n1559_005:0195c10": "此令彼相續不斷故；五增長因，此令彼圓滿",
    "T29n1559_005:0195c11": "故。如此四大，於所造色為生、變異、持、住、長",
    "T29n1559_005:0195c12": "因，五義得顯。偈曰：所造互三種。釋曰：若所",
    "T29n1559_005:0195c13": "造色作所造色，由三種因，謂俱有因、同類",
    "T29n1559_005:0195c14": "因、果報因。隨造因平等起故，不恒數之。此",
    "T29n1559_005:0195c15": "中俱有更互因者，隨心變身口二業，非餘所",
    "T29n1559_005:0195c16": "造色。同類因者，一切前生於後同類。果報",
    "T29n1559_005:0195c17": "因者，若身口二業，感眼等根為果報。偈曰：",
    "T29n1559_005:0195c18": "所造大因一。釋曰：若所造色造四大但一因，",
    "T29n1559_005:0195c19": "謂果報因。若身業口業以四大為果報，前已",
    "T29n1559_005:0195c20": "總說，心及心法為次第緣，未說決定何心",
    "T29n1559_005:0195c21": "為次第緣？何心從次第緣生？今當說此義。此",
    "T29n1559_005:0195c22": "中若略說有十二心。云何十二？偈曰：欲界",
    "T29n1559_005:0195c23": "心善惡，有覆及無覆。釋曰：欲界中心有四",
    "T29n1559_005:0195c24": "種，謂善、惡、有覆無記、無覆無記。偈曰：於二",
    "T29n1559_005:0195c25": "界除惡，餘有。釋曰：於色界無惡，有餘三；無",
    "T29n1559_005:0195c26": "色界亦爾。如此十心皆是有流。偈曰：無流",
    "T29n1559_005:0195c27": "二。釋曰：謂有學無流、無學無流。由如此心",
    "T29n1559_005:0195c28": "合成十二，此中，偈曰：於欲從善九。釋曰：次",
    "T29n1559_005:0195c29": "第言，後應說。於欲界中所有善心，從此九心",
    "T29n1559_005:0196a01": "次第得生，於自地有四心、色無色界有二心。",
    "T29n1559_005:0196a02": "若正入觀是善心，若託生是有覆無記心，無",
    "T29n1559_005:0196a03": "色界但有有覆無記心，謂託生時最遠故無",
    "T29n1559_005:0196a04": "善。無色界由四遠，於欲界最為遠，謂依止、",
    "T29n1559_005:0196a05": "取相、境界、對治遠故。及有學無學心，偈曰：此",
    "T29n1559_005:0196a06": "善從八生。釋曰：復次此欲界善心，從八心次",
    "T29n1559_005:0196a07": "第生，自地四心、色界二心善心。謂出定時，",
    "T29n1559_005:0196a08": "有覆無記心。謂為有染污定所逼，還依下地",
    "T29n1559_005:0196a09": "善心。有學無學心，謂出觀時。偈曰：從十惡",
    "T29n1559_005:0196a10": "心生。釋曰：除有學無學心。何以故？若人於",
    "T29n1559_005:0196a11": "欲界託生，從一切欲界色界無色界心次第",
    "T29n1559_005:0196a12": "得生惡心。偈曰：從此四。釋曰：從欲界惡心，",
    "T29n1559_005:0196a13": "但自地四心次第生。如說於欲界惡心，偈曰：",
    "T29n1559_005:0196a14": "覆爾。釋曰：欲界有覆無記心亦從三界十",
    "T29n1559_005:0196a15": "心次第生。從欲界有覆無記心，亦但自地四",
    "T29n1559_005:0196a16": "心次第生。偈曰：從五無覆心。釋曰：於欲界",
    "T29n1559_005:0196a17": "所有無覆無記心，從五心次第生，自地四心、",
    "T29n1559_005:0196a18": "色界善心，謂生欲界變化心。偈曰：復從此七",
    "T29n1559_005:0196a19": "心。釋曰：從欲界無覆無記心，七心次第生，",
    "T29n1559_005:0196a20": "自地四心、色界二心、善心，謂從變化心次第",
    "T29n1559_005:0196a21": "生染污心，謂託生時。無色界染污心，謂託生",
    "T29n1559_005:0196a22": "時。偈曰：從色善十一。釋曰：從色界所有善",
    "T29n1559_005:0196a23": "心，十一心次第生，除無色界無覆無記心。偈",
    "T29n1559_005:0196a24": "曰：從九此復生。釋曰：色界善心，從九心次",
    "T29n1559_005:0196a25": "第生，除欲界二染污心及無色界無覆無記",
    "T29n1559_005:0196a26": "心。偈曰：從八有覆生。釋曰：色界有覆無記",
    "T29n1559_005:0196a27": "心，從八心次第生，除欲界二染污心及有學",
    "T29n1559_005:0196a28": "無學心。偈曰：此六。釋曰：從色界有覆無記",
    "T29n1559_005:0196a29": "心，六心次第生，自地三心、欲界三心，除無",
    "T29n1559_005:0196b01": "覆無記。偈曰：三無覆。釋曰：色界無覆無記",
    "T29n1559_005:0196b02": "心，但從自地三心次第生。偈曰：此六。釋曰：",
    "T29n1559_005:0196b03": "從色界無覆無記心，六心次第生，自地三心、",
    "T29n1559_005:0196b04": "欲界二染污心、無色界染污心。如說於色界",
    "T29n1559_005:0196b05": "無覆無記心，於無色界道理亦爾。偈曰：無色",
    "T29n1559_005:0196b06": "如是理。釋曰：無色界無覆無記心，於自地亦",
    "T29n1559_005:0196b07": "但從三心次第生。從此六心，次第生自地三",
    "T29n1559_005:0196b08": "心、下地三染污心。偈曰：從善九。釋曰：從無",
    "T29n1559_005:0196b09": "色界善心，九心次第生，除欲界善心及欲界",
    "T29n1559_005:0196b10": "色界無覆無記心，所餘心得生。偈曰：此從",
    "T29n1559_005:0196b11": "六。釋曰：無色界善心，從六心次第生，自地",
    "T29n1559_005:0196b12": "三心、色界善心、有學無學心。偈曰：有覆七。釋",
    "T29n1559_005:0196b13": "曰：從無色界有覆無記心，七心次第生，自地",
    "T29n1559_005:0196b14": "三心、色界善心及染污心、欲界二染污心。",
    "T29n1559_005:0196b15": "偈曰：此爾。釋曰：此無色界有覆無記心，從",
    "T29n1559_005:0196b16": "七心次第生，除欲界色界染污心及有學無",
    "T29n1559_005:0196b17": "學心，從所餘心生。偈曰：從此四，有學。釋曰：",
    "T29n1559_005:0196b18": "此有學心，從四心次第生，三界善心及有學",
    "T29n1559_005:0196b19": "心。偈曰：從此五。釋曰：從此有學心，五心",
    "T29n1559_005:0196b20": "次第生，即前四及無學心。偈曰：無學亦從",
    "T29n1559_005:0196b21": "五。釋曰：此無學心，從如前所說五心次第生。",
    "T29n1559_005:0196b22": "偈曰：從無學四心。釋曰：從無學心，四心次第",
    "T29n1559_005:0196b23": "生，三界善心及無學心。說十二心已，今復作",
    "T29n1559_005:0196b24": "偈曰：十二作二十。釋曰：云何作？偈曰：加行",
    "T29n1559_005:0196b25": "及生得，分三界善二。釋曰：於三界中善心各",
    "T29n1559_005:0196b26": "分為二心，一加行得、二生得。偈曰：果報及",
    "T29n1559_005:0196b27": "威儀、工巧并變化，欲界四無記。釋曰：欲界",
    "T29n1559_005:0196b28": "無覆無記心分為四，一果報生心、二作威儀",
    "T29n1559_005:0196b29": "心、三工巧處心、四變化心。偈曰：色界除工",
    "T29n1559_005:0196c01": "巧。釋曰：於色界無覆無記心分為三，除工",
    "T29n1559_005:0196c02": "巧處心，於彼無工巧故。如此十二心，更分成",
    "T29n1559_005:0196c03": "二十心：善有六心，無覆無記有八心。威儀",
    "T29n1559_005:0196c04": "等心，於無色界中無威儀等事故。色香味",
    "T29n1559_005:0196c05": "觸四塵是三心境界，工巧心亦以聲為境，此",
    "T29n1559_005:0196c06": "四心唯是意識，是五識於威儀、工巧處亦加",
    "T29n1559_005:0196c07": "行心所引。餘師說：有意識威儀所引起，以十",
    "T29n1559_005:0196c08": "二入為境界。如此二十心中，何心為次第緣？",
    "T29n1559_005:0196c09": "何心從次第生？欲界八心中從加行心，十心",
    "T29n1559_005:0196c10": "次第生。於自地有七心，除變化心。色界加行",
    "T29n1559_005:0196c11": "心，及有學無學心，此心從八心次第生，從自",
    "T29n1559_005:0196c12": "地善心染污心、色界加行心染污心、有學無",
    "T29n1559_005:0196c13": "學心。從生得心，九心次第生，自地七心，除",
    "T29n1559_005:0196c14": "通果心。色無色界染污心，此心從十一心次",
    "T29n1559_005:0196c15": "第生，從自地七心生如前，色界加行心，及染",
    "T29n1559_005:0196c16": "污心、有學無學心。從惡心及有覆無記心，七",
    "T29n1559_005:0196c17": "心次第生，謂自地心如前。此二心從十四心",
    "T29n1559_005:0196c18": "次第生，自地七心，色界四心，除加行心及",
    "T29n1559_005:0196c19": "通果心。無色界三心，除加行心。從威儀心、果",
    "T29n1559_005:0196c20": "報心，八心次第生，自地六心，除加行心及通",
    "T29n1559_005:0196c21": "果心。色無色界二染污心，此二心從七心次",
    "T29n1559_005:0196c22": "第生，謂自地七心如前。從工巧心，六心次第",
    "T29n1559_005:0196c23": "生，謂自地六心，除加行心及通果心，此心從",
    "T29n1559_005:0196c24": "七心次第生，謂自地七心，除通果心。從變化",
    "T29n1559_005:0196c25": "心，二心次第生，謂自地通果心及色界加行",
    "T29n1559_005:0196c26": "心，此心亦從二心次第生，即前二心。今當約",
    "T29n1559_005:0196c27": "色界說六心次第。從色界加行心，十二心次",
    "T29n1559_005:0196c28": "第生，欲界二，善心、通果心，自地六心，無色界",
    "T29n1559_005:0196c29": "加行心，有學無學心。此心從十心次第生，欲",
    "T29n1559_005:0197a01": "界加行心、通果心，自地四心，除威儀心、果報",
    "T29n1559_005:0197a02": "心，無色界加行心，染污心。有學無學心，從",
    "T29n1559_005:0197a03": "生得心八心次第生，欲界二，染污心自地五",
    "T29n1559_005:0197a04": "心除通果心，無色界染污心。此心從五心",
    "T29n1559_005:0197a05": "次第生，謂自地五心，除通果心。從染污心，",
    "T29n1559_005:0197a06": "九心次第生，欲界四心，善心染污心，自地五",
    "T29n1559_005:0197a07": "心，除通果心。此心從十一心次第生，欲界",
    "T29n1559_005:0197a08": "生得心、威儀心、果報心，自地五心，除通果心。",
    "T29n1559_005:0197a09": "無色界三心，除加行心。從威儀心，七心次第",
    "T29n1559_005:0197a10": "生，欲界二染污心，自地四心除加行心，通果",
    "T29n1559_005:0197a11": "心，無色界染污心，此心從五心次第生，自地",
    "T29n1559_005:0197a12": "五心，除通果心。果報心亦爾。從通果心，二心",
    "T29n1559_005:0197a13": "次第生，謂自地加行心、通果心，此心亦從二",
    "T29n1559_005:0197a14": "心次第生如前。今當約無色界說四心次第。",
    "T29n1559_005:0197a15": "從無色界加行心，七心次第生，色界加行心、",
    "T29n1559_005:0197a16": "自地四心、有學無學心。此心從六心次第生，",
    "T29n1559_005:0197a17": "色界加行心，自地三心除果報心，有學無學",
    "T29n1559_005:0197a18": "心。從生得心，七心次第生，自地四心，下地",
    "T29n1559_005:0197a19": "染污心。此心從四心次第生，謂自地四心。從",
    "T29n1559_005:0197a20": "染污心，八心次第生，自地四心，色界加行",
    "T29n1559_005:0197a21": "心染污心，欲界二染污心。此心從十心次第",
    "T29n1559_005:0197a22": "生，自地四心，欲界色界生得、威儀、果報心。",
    "T29n1559_005:0197a23": "從果報心，六心次第生，自地三心除加行心，",
    "T29n1559_005:0197a24": "下地染污心。此心從四心次第生，謂自地四",
    "T29n1559_005:0197a25": "心。從有學心，六心次第生，三界加行心，欲",
    "T29n1559_005:0197a26": "界生得心，有學無學心。此心從四心次第生，",
    "T29n1559_005:0197a27": "三界加行心、有學心。從無學心，五心次第生，",
    "T29n1559_005:0197a28": "如有學五心，除有學心。此心從五心次第生，",
    "T29n1559_005:0197a29": "三界加行心，有學無學心。復有何因，從加行",
    "T29n1559_005:0197b01": "心次第生果報、威儀、工巧心，而此心不從彼",
    "T29n1559_005:0197b02": "生？由加行力能引威儀工巧故。羸弱心相續",
    "T29n1559_005:0197b03": "不能引將加行故，是故不隨從加行心。出觀",
    "T29n1559_005:0197b04": "心不由功用起，從加行心後此生可然。若爾，",
    "T29n1559_005:0197b05": "從染污心不應得生加行心，無德故。雖然，若",
    "T29n1559_005:0197b06": "人厭極，或逼行加行心，能令相離故。從染污",
    "T29n1559_005:0197b07": "心後得生加行心，欲界生得心由明了故。",
    "T29n1559_005:0197b08": "從有學無學心、色界加行心次第得生，不由",
    "T29n1559_005:0197b09": "功用起故，從此彼心不得生。從色界染污心，",
    "T29n1559_005:0197b10": "欲界生得心得生，由明了故。從無色界染污",
    "T29n1559_005:0197b11": "心，色界生得心不得生，由不明了故。思惟有",
    "T29n1559_005:0197b12": "三種：一自相思惟，如色以變壞為相，乃至識",
    "T29n1559_005:0197b13": "以了別為相，如是等名自相思惟。二通相思",
    "T29n1559_005:0197b14": "惟，謂四諦十六取相相應思惟。三欲樂思",
    "T29n1559_005:0197b15": "惟，不淨觀、無量、解脫、制入、遍入等思惟。",
    "T29n1559_005:0197b16": "從三思惟，次第能生聖道令現前，從聖道生",
    "T29n1559_005:0197b17": "思惟亦爾。若爾，此言相應不相違，謂觀行人",
    "T29n1559_005:0197b18": "修習念覺分，與不淨觀相應。餘師說：通相思",
    "T29n1559_005:0197b19": "惟現前即是聖道，從此亦得次第生三思惟。",
    "T29n1559_005:0197b20": "若人由不淨觀調伏心已，從通相思惟次第",
    "T29n1559_005:0197b21": "生聖道。約此傳傳故說此言，修習念覺分",
    "T29n1559_005:0197b22": "與不淨觀相應。有餘師說：從聖道次第但生",
    "T29n1559_005:0197b23": "通相思惟。此義亦可然，若依止非至等三地",
    "T29n1559_005:0197b24": "入正定聚，從三地聖道次第生欲界通相思",
    "T29n1559_005:0197b25": "惟，若依止第二定等入正定聚。此義云何？何",
    "T29n1559_005:0197b26": "以故？此欲界心無能應此道，以地最遠故。欲",
    "T29n1559_005:0197b27": "界地通相思惟，非第二定地所得，除決擇分",
    "T29n1559_005:0197b28": "能。復次聖人更生決擇分能令現前，無有是",
    "T29n1559_005:0197b29": "處。何以故？若人已至得果，更令加行果向",
    "T29n1559_005:0197c01": "現前，此義亦不相應。若爾，此言云何相應？有",
    "T29n1559_005:0197c02": "別通相思惟，與彼同類，八聖道後之所修習，",
    "T29n1559_005:0197c03": "謂一切有為無常、一切法無我、涅槃寂靜，必",
    "T29n1559_005:0197c04": "應令此現前。毘婆沙師不說此義。若人依止",
    "T29n1559_005:0197c05": "非至定得阿羅漢果，後出觀心，或以非至定",
    "T29n1559_005:0197c06": "為地，或以欲界為地。若依無所有處為地得",
    "T29n1559_005:0197c07": "阿羅漢果，後出觀心，或以無所有處為地，或",
    "T29n1559_005:0197c08": "以有頂為地。於所餘地出觀，唯依自地。於",
    "T29n1559_005:0197c09": "欲界有三種思惟，一聞慧思惟、二思慧思惟、",
    "T29n1559_005:0197c10": "三生得慧思惟。於色界亦有三種思惟，謂聞、",
    "T29n1559_005:0197c11": "修、生得，無思慧。何以故？若彼人作功用思",
    "T29n1559_005:0197c12": "惟，即入三摩提。於無色界有二種思惟，謂修",
    "T29n1559_005:0197c13": "得、生得。此中從五思惟得，次第生聖道令現",
    "T29n1559_005:0197c14": "前，除三生得，由聖道屬加行故。從聖道但",
    "T29n1559_005:0197c15": "得次第生一生得思惟，謂欲界生得，以明了",
    "T29n1559_005:0197c16": "故。前所說十二心，於中何心現前？應得幾心？",
    "T29n1559_005:0197c17": "偈曰：三界染心中，得六六二心。釋曰：欲界",
    "T29n1559_005:0197c18": "染污心正起現前，應得六心，先與六心不相",
    "T29n1559_005:0197c19": "應，後還得故。欲界善心先已相離，由疑惑還",
    "T29n1559_005:0197c20": "接善根故，由退還下界，更得不善心有覆無",
    "T29n1559_005:0197c21": "記心。又得色界染污心，由退還故。復由退定",
    "T29n1559_005:0197c22": "故又得無色界染污心，及退定故又得有學",
    "T29n1559_005:0197c23": "心。色界染污心正起現前，亦得六心，得色界",
    "T29n1559_005:0197c24": "三心，又得欲界無覆無記心。由退還下界故，",
    "T29n1559_005:0197c25": "又得無色界染污心及有學心。由退定故，無",
    "T29n1559_005:0197c26": "色界染污心正起現前得二心。由退定故，得",
    "T29n1559_005:0197c27": "染污心及有學心。偈曰：於色界善三。釋曰：色",
    "T29n1559_005:0197c28": "界善心正起現前得三心，得自地善心，又得",
    "T29n1559_005:0197c29": "欲界色界無覆無記心。偈曰：學四。釋曰：有",
    "T29n1559_005:0198a01": "學心正起現前得四心，謂有學心，欲界色界",
    "T29n1559_005:0198a02": "無覆無記心，無色界善心。由聖道離欲欲界",
    "T29n1559_005:0198a03": "色界時，偈曰：餘准此。釋曰：若有處不說得",
    "T29n1559_005:0198a04": "心，於中應知准得此心。有餘師說：不分別",
    "T29n1559_005:0198a05": "得心。如偈言：",
    "T29n1559_005:0198a06": "「染污心起時，　　說得九種心，",
    "T29n1559_005:0198a07": "於善得六心，　　於無記准此。」",
    "T29n1559_005:0198a08": "此中於善心應說得七心：一得欲界善心，由",
    "T29n1559_005:0198a09": "正見接善根時。得欲界色界無覆無記心，由",
    "T29n1559_005:0198a10": "得離欲故。得色界無色界善心，由得彼定故。",
    "T29n1559_005:0198a11": "得有學無學心，由入正定聚及證阿羅漢果",
    "T29n1559_005:0198a12": "時。是所餘由此解釋，應自思惟。為攝前義故",
    "T29n1559_005:0198a13": "說此偈：",
    "T29n1559_005:0198a14": "「託生入觀時，　　離欲退定時，",
    "T29n1559_005:0198a15": "接善時得心，　　是非先所得。」",
    "T29n1559_005:0198a16": "分別四緣義究竟。",
    "T29n1559_005:0198a17": "阿毘達磨俱舍釋論卷第五"
}