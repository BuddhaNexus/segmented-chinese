{
    "T37n1763_061:0567b05": "8大般涅槃經集解卷第六十一",
    "T37n1763_061:0567b07": "　廣辨轉障義",
    "T37n1763_061:0567b08": "　廣釋修身義舉四蛇一篋為喻",
    "T37n1763_061:0567b09": "　廣釋修戒義　廣釋修心義",
    "T37n1763_061:0567b10": "　廣釋修慧義　重明修身戒心慧義",
    "T37n1763_061:0567b11": "　重明轉重為輕轉輕為重義",
    "T37n1763_061:0567b12": "　師子吼重舉六事為難謂不須修道",
    "T37n1763_061:0567b13": "　佛舉恒河七人譬明應須修道廣答前難",
    "T37n1763_061:0567b14": "　明佛性常故不在因中如十二因緣無",
    "T37n1763_061:0567b15": "定住處",
    "T37n1763_061:0567b16": "師子吼品之第八",
    "T37n1763_061:0567b17": "師子吼菩薩言：世尊至地獄重報現世輕受。",
    "T37n1763_061:0567b18": "案僧亮曰：上說愚智二譬，未說二人所行。今",
    "T37n1763_061:0567b19": "說身戒心慧是智者所行，以證道能轉障也。",
    "T37n1763_061:0567b20": "僧宗曰：此下廣明二種善惡業相也，謂人用",
    "T37n1763_061:0567b21": "如此業則轉，用如此業則不轉也。寶亮曰：此",
    "T37n1763_061:0567b22": "下第三廣上二人所行之法也。將明所行法",
    "T37n1763_061:0567b23": "故，一往先舉二人也。就此中明清淨梵行凡",
    "T37n1763_061:0567b24": "有三種也。若依今日經教修身戒心慧，一切",
    "T37n1763_061:0567b25": "業悉不定。修身者，作四念處觀。修戒者，淨身",
    "T37n1763_061:0567b26": "口意，得正語正業戒。修身者，得釋定。修慧",
    "T37n1763_061:0567b27": "者，入無漏解。若修此四法，則轉重業而輕受。",
    "T37n1763_061:0567b28": "論此義實難解，若修相善，遏重用輕理亦可",
    "T37n1763_061:0567b29": "然；而今修此四法乃是無漏，初無漏力自能",
    "T37n1763_061:0567c01": "治重者，餘輕業非已家之力，自人天中受，何",
    "T37n1763_061:0567c02": "轉之有？理實無輕，今有此言，為於愚人。愚人",
    "T37n1763_061:0567c03": "既聞此之說，便欲勤修。若修此四成就，則重",
    "T37n1763_061:0567c04": "者先遣也。餘業在人天中受者，本是向者重",
    "T37n1763_061:0567c05": "家之眷屬。凡作此重業要有方便，非忽然頓",
    "T37n1763_061:0567c06": "重。若使無向四法，莫問輕重，並受地獄報。今",
    "T37n1763_061:0567c07": "既修四力，所餘輕者不能獨得重報，於人天",
    "T37n1763_061:0567c08": "輕受，故云轉重為輕。轉輕為重義亦然。輕業",
    "T37n1763_061:0567c09": "本應得人天，既無心戒力，遂將此業在三塗",
    "T37n1763_061:0567c10": "中受，亦非輕業得重處也。",
    "T37n1763_061:0567c11": "佛言：一切眾生凡有二種至身戒心慧是名愚",
    "T37n1763_061:0567c12": "癡。案僧亮曰：下有復次，明此四法寄一深",
    "T37n1763_061:0567c13": "淺廣略為辭耳。此且總判愚智二途也，辨修",
    "T37n1763_061:0567c14": "不修也。",
    "T37n1763_061:0567c15": "云何名為不修身至不修聖行名不修慧。案",
    "T37n1763_061:0567c16": "僧亮曰：第一翻，五根是身業亦是煩惱，導首",
    "T37n1763_061:0567c17": "故說也。",
    "T37n1763_061:0567c18": "復次不修身者不能具足至不修慧者不修梵",
    "T37n1763_061:0567c19": "行故。案僧亮曰：第二翻，戒以防身，戒不具",
    "T37n1763_061:0567c20": "足謂不修身也。",
    "T37n1763_061:0567c21": "復次不修身者不能觀身至不善護心名不修",
    "T37n1763_061:0567c22": "慧。案僧亮曰：第三翻，就觀門為義。",
    "T37n1763_061:0567c23": "復次不修身者不能深觀至不能具足般若波",
    "T37n1763_061:0567c24": "羅蜜。案僧亮曰：第四翻，就無常門為義也。",
    "T37n1763_061:0567c25": "復次不修身者貪著我身至不能分別善惡等",
    "T37n1763_061:0567c26": "法。案僧亮曰：第五翻，重明上不觀為果也。",
    "T37n1763_061:0567c27": "復次不修身者不斷我見至不修慧者不斷癡",
    "T37n1763_061:0567c28": "心。案僧亮曰：第六翻，不斷身見故不名修",
    "T37n1763_061:0567c29": "也。寶亮曰：上來至此就相涉之義以明四法。",
    "T37n1763_061:0568a01": "若能行此四法，必得其所者，則成智人也。",
    "T37n1763_061:0568a02": "復次不修身者不能觀身至往日供給衣食之",
    "T37n1763_061:0568a03": "恩。案僧亮曰：第七翻，不能觀身五種過",
    "T37n1763_061:0568a04": "患。此有五階，明五門也。此總明五門過患也。",
    "T37n1763_061:0568a05": "寶亮曰：此下訖金翅鳥，第二，歷別明四法也。",
    "T37n1763_061:0568a06": "善男子！譬如有王畜四毒蛇至若一大瞋則能",
    "T37n1763_061:0568a07": "壞身。案僧亮曰：譬苦門也。",
    "T37n1763_061:0568a08": "善男子！如人久病應當至心至一切眾生身亦",
    "T37n1763_061:0568a09": "如是。案僧亮曰：譬無常門。",
    "T37n1763_061:0568a10": "善男子亦如芭蕉內無堅實一切眾生身亦如",
    "T37n1763_061:0568a11": "是。案僧亮曰：譬空無性門也。",
    "T37n1763_061:0568a12": "善男子！如蛇鼠狼各各相於至眾生四大亦復",
    "T37n1763_061:0568a13": "如是。案僧亮曰：譬不自在門也。",
    "T37n1763_061:0568a14": "善男子！譬如鵝王不樂塚墓至作如是觀不名",
    "T37n1763_061:0568a15": "修身。案僧亮曰：凡七譬，不淨門也。七種",
    "T37n1763_061:0568a16": "者，一種子不淨、二住處不淨、三出門不淨、四",
    "T37n1763_061:0568a17": "體性不淨、五九孔不淨、六諸虫不淨、七污淨",
    "T37n1763_061:0568a18": "物衣服。",
    "T37n1763_061:0568a19": "不修戒者，善男子！若不能觀至如是觀者名不",
    "T37n1763_061:0568a20": "修戒。案僧亮曰：惡者不見其過，善者能識",
    "T37n1763_061:0568a21": "其罪。身應觀其過，戒慧應識其能也。",
    "T37n1763_061:0568a22": "不修心者不能觀心至不能如是觀者名不修",
    "T37n1763_061:0568a23": "心。案僧亮曰：著相之心，眾患之主。",
    "T37n1763_061:0568a24": "不修慧者不觀智慧至不能如是觀者不名修",
    "T37n1763_061:0568a25": "慧。案僧亮曰：真慧佛菩薩母，有能修習名",
    "T37n1763_061:0568a26": "種子也。",
    "T37n1763_061:0568a27": "善男子！第一義中至若有如是見者名不修慧。",
    "T37n1763_061:0568a28": "案僧亮曰：第七翻，此最深也。身是假也，",
    "T37n1763_061:0568a29": "戒心慧亦如是。寶亮曰：此下正明修此四法",
    "T37n1763_061:0568b01": "得所之意也。謂若妄修者，則此四速成，如其",
    "T37n1763_061:0568b02": "有存，雖行無益。此第一義，非空之第一也。但",
    "T37n1763_061:0568b03": "明凡夫有執實之計心，據此為第一耳。若見",
    "T37n1763_061:0568b04": "身是實，不從因緣，作如斯修身，非謂修也。餘",
    "T37n1763_061:0568b05": "亦如此也。",
    "T37n1763_061:0568b06": "善男子！若有不修身戒心慧至若似地獄有何",
    "T37n1763_061:0568b07": "苦事。案僧亮曰：謂不修四法，定取罪相。言",
    "T37n1763_061:0568b08": "是我有，雖聞智說，不生恐怖也。",
    "T37n1763_061:0568b09": "譬如蒼蠅為唾所粘至是人罪業亦復如是。",
    "T37n1763_061:0568b10": "案僧亮曰：重顯愚人䨱藏不悔，遂長小成",
    "T37n1763_061:0568b11": "大，舉三譬以為喻也。",
    "T37n1763_061:0568b12": "師子吼菩薩言：世尊！是人何故令現輕報轉地",
    "T37n1763_061:0568b13": "獄受。案僧亮曰：上說不修四事，未說所以",
    "T37n1763_061:0568b14": "不修。欲明具下諸惡，故登問也。寶亮曰：上",
    "T37n1763_061:0568b15": "已廣略六門，此四法竟。今此下第七，更舉二",
    "T37n1763_061:0568b16": "人結句，廣辨愚人之惡，略明智人之善也。",
    "T37n1763_061:0568b17": "佛言：善男子！一切眾生至現世輕報地獄重受。",
    "T37n1763_061:0568b18": "案僧亮曰：舉兩翻五事，釋所以不修四事",
    "T37n1763_061:0568b19": "而能轉輕為重。",
    "T37n1763_061:0568b20": "師子吼言：世尊！何等人能轉地獄報現世輕受。",
    "T37n1763_061:0568b21": "案僧亮曰：向明愚者之失，今明智者之得，",
    "T37n1763_061:0568b22": "是以次有諮也。",
    "T37n1763_061:0568b23": "善男子！若有修集身戒心慧至地獄果報現世",
    "T37n1763_061:0568b24": "輕受。案僧亮曰：解空故罪所以不除者，以",
    "T37n1763_061:0568b25": "其人心不著故。",
    "T37n1763_061:0568b26": "是人設作極重惡業至能令地獄重報現世輕",
    "T37n1763_061:0568b27": "受。案僧亮曰：罪惡以橫生故無根，空解以",
    "T37n1763_061:0568b28": "從理故力大。是以真金雖少，猶勝積華。",
    "T37n1763_061:0568b29": "善男子！以是義故非一切業至亦非一切眾生",
    "T37n1763_061:0568c01": "定受。案僧亮曰：總結上旨也。",
    "T37n1763_061:0568c02": "師子吼菩薩言：世尊至悉不得是大般涅槃。",
    "T37n1763_061:0568c03": "案僧亮曰：第六勸修也。以道能轉障，故勸修",
    "T37n1763_061:0568c04": "也。有兩難，此第一。若言業不定障而性是定",
    "T37n1763_061:0568c05": "因者，定勝不定，何故不以性故得耶？僧宗曰：",
    "T37n1763_061:0568c06": "猶成前無性七執。謂若有性，則自然成佛，何",
    "T37n1763_061:0568c07": "須勸修？正以勸修方得，故知得佛之時始有",
    "T37n1763_061:0568c08": "性也。凡有四段：第一五難，令因中無性。若必",
    "T37n1763_061:0568c09": "有者，自然至佛。佛以七種人總答也。第二明",
    "T37n1763_061:0568c10": "如來所見真實明了，不同凡夫。凡夫如盲人",
    "T37n1763_061:0568c11": "問象，如來則會中道，故不須勸也。第三出佛",
    "T37n1763_061:0568c12": "性體，以驗不謬也。第四正勸令修也。寶亮曰：",
    "T37n1763_061:0568c13": "若欲近離重障、遠取佛果，莫過修道，所以勸",
    "T37n1763_061:0568c14": "也。",
    "T37n1763_061:0568c15": "世尊！若一切眾生有佛性者至何須修集八聖",
    "T37n1763_061:0568c16": "道耶。案僧亮曰：第二難也。性是定因，因力",
    "T37n1763_061:0568c17": "則強，強故不須修道相助也。寶亮曰：下去凡",
    "T37n1763_061:0568c18": "五翻。上來至此，第一翻。師子吼難：若眾生有",
    "T37n1763_061:0568c19": "正因佛性，何不率爾而得涅槃，而方修虛假",
    "T37n1763_061:0568c20": "之緣因耶？",
    "T37n1763_061:0568c21": "世尊！如此經中說有病人至何以故以佛性故。",
    "T37n1763_061:0568c22": "案僧亮曰：此下有六事，證不修道，以成第",
    "T37n1763_061:0568c23": "二難。此第一事，舉經也。寶亮曰：第二翻。若眾",
    "T37n1763_061:0568c24": "生有正因，正因之力應自然成佛，何用修道？",
    "T37n1763_061:0568c25": "下舉五事以證成此難，明不假道力。",
    "T37n1763_061:0568c26": "世尊！譬如日月無有能遮至不以修集聖道力",
    "T37n1763_061:0568c27": "故。案僧亮曰：此中舉三事，一舉日月自",
    "T37n1763_061:0568c28": "然至頞多山、二舉河必歸海、三舉闡提必入",
    "T37n1763_061:0568c29": "地獄，皆不假因緣也。寶亮曰：此中舉三事為",
    "T37n1763_061:0569a01": "證也。",
    "T37n1763_061:0569a02": "世尊！若一闡提犯四重禁至非因修集然後得",
    "T37n1763_061:0569a03": "也。案僧亮曰：第五事，明得菩提不由修道，",
    "T37n1763_061:0569a04": "乃關佛性，以證業不定障也。寶亮曰：第四事",
    "T37n1763_061:0569a05": "也。",
    "T37n1763_061:0569a06": "世尊！譬如磁石去鐵雖遠至是故不須勤修集",
    "T37n1763_061:0569a07": "道。案僧亮曰：第六事，更無別法，直以性故，",
    "T37n1763_061:0569a08": "兩吸鐵也。寶亮曰：此第五事也。",
    "T37n1763_061:0569a09": "佛言：善哉善哉善男子至離諸怨賊受大快樂。",
    "T37n1763_061:0569a10": "案僧亮曰：答初難也。七人皆具手足，譬佛",
    "T37n1763_061:0569a11": "性。習浮者度、不習不度，譬修道也。眾生亦",
    "T37n1763_061:0569a12": "爾，皆有佛性，不修聖道不得涅槃，是煩惱過",
    "T37n1763_061:0569a13": "也。眾生以三事入生死：一以洗浴，譬斷煩惱；",
    "T37n1763_061:0569a14": "二以恐怖，譬畏生死苦；三以採花，譬修功德",
    "T37n1763_061:0569a15": "也。僧宗曰：下取闡提、上至諸佛，為七人也。",
    "T37n1763_061:0569a16": "若為洗浴者，言無漏聖人能永斷煩惱，如洗",
    "T37n1763_061:0569a17": "浴去垢也。或為恐怖者，聲聞二乘怖畏四魔。",
    "T37n1763_061:0569a18": "或為採花，凡夫貪世五欲以悅其情。此三種",
    "T37n1763_061:0569a19": "人各有所為，故同入河中運其身手。明若凡",
    "T37n1763_061:0569a20": "若聖，期心不同，故生死河中各修其善，隨其",
    "T37n1763_061:0569a21": "力用不同，故有七種之別也。寶亮曰：今將恒",
    "T37n1763_061:0569a22": "河中七人答第一難。如恒河邊，七人悉有手",
    "T37n1763_061:0569a23": "足，若不習浮，不能得度。眾生雖有佛性，要久",
    "T37n1763_061:0569a24": "習緣因善，方乃得成佛。云何難言：率爾行道",
    "T37n1763_061:0569a25": "而得佛耶？此中借恒河為譬者，用生死為河，",
    "T37n1763_061:0569a26": "明眾生雖復在生死河中，要未識生死，及至",
    "T37n1763_061:0569a27": "觀解信聖之語，方覺其過，故言入河。入河之",
    "T37n1763_061:0569a28": "意，凡為三義：第一譬除煩惱；第二畏生死八",
    "T37n1763_061:0569a29": "苦；第三如修萬善。此恒河中七人，雖盡曾為",
    "T37n1763_061:0569b01": "一闡提來，要當時行異。第三人信常故畏行",
    "T37n1763_061:0569b02": "成，資斯之解，仍得出生死也。",
    "T37n1763_061:0569b03": "善男子！生死大河亦復如是至如恒河邊第一",
    "T37n1763_061:0569b04": "人也。案僧亮曰：第一人謂闡提也。",
    "T37n1763_061:0569b05": "善男子！一闡提輩有六因緣至是故常沒三惡",
    "T37n1763_061:0569b06": "道中。案僧宗曰：初譬外凡夫乃至闡提，以",
    "T37n1763_061:0569b07": "無智慧正見之心，不習修道之浮故。",
    "T37n1763_061:0569b08": "第二人者發意欲度至如恒河邊第二人也。",
    "T37n1763_061:0569b09": "案僧亮曰：第二暫出還沒。不習浮者，本不修",
    "T37n1763_061:0569b10": "戒定慧也。僧宗曰：雖復習觀四意止，而智力",
    "T37n1763_061:0569b11": "未深，其人猶退。言沒已還出者，以其習觀見",
    "T37n1763_061:0569b12": "理義為出，未可是名，故言出已復沒也。力大",
    "T37n1763_061:0569b13": "故出者，既觀無常苦等，於外凡為大力也。不",
    "T37n1763_061:0569b14": "習浮者，如觀力淺故也。",
    "T37n1763_061:0569b15": "第三人者發意欲度至如恒河邊第三人也。",
    "T37n1763_061:0569b16": "案僧亮曰：譬得煖法已上也。僧宗曰：五根已",
    "T37n1763_061:0569b17": "立乃至見諦十五心已來，悉不退位也。",
    "T37n1763_061:0569b18": "第四人者發意欲度至如恒河邊第四人也。",
    "T37n1763_061:0569b19": "案僧亮曰：譬四果也。僧宗曰：觀四方者，謂",
    "T37n1763_061:0569b20": "四果人觀諦平等也。住者，習浮故不沒。小乘",
    "T37n1763_061:0569b21": "不希更進，故如住也。不知出處故觀方者，夫",
    "T37n1763_061:0569b22": "真知出者，於生死化物，若巧方便，所以知出；",
    "T37n1763_061:0569b23": "二乘不知大士之慧，故言不知出也。",
    "T37n1763_061:0569b24": "第五人者發意欲度至如恒河邊第五人也。",
    "T37n1763_061:0569b25": "案僧亮曰：譬緣覺無自悟，小勝聲聞也。僧宗",
    "T37n1763_061:0569b26": "曰：緣覺也。言觀方已去者，其比於聲聞，根力",
    "T37n1763_061:0569b27": "為勝。雖不向佛，以斷習而侵三界外惑，故義",
    "T37n1763_061:0569b28": "言去也。",
    "T37n1763_061:0569b29": "第六人者發意欲度至如恒河邊第六人也。",
    "T37n1763_061:0569c01": "案僧亮曰：譬菩薩也。僧宗曰：初地已上乃",
    "T37n1763_061:0569c02": "至十地也。淺處者，初地所斷不及二乘，積因",
    "T37n1763_061:0569c03": "已久、善力薰修，於一念中稱量生死。其惑雖",
    "T37n1763_061:0569c04": "在，而斷之不難，是則生死有崖，所以言之淺",
    "T37n1763_061:0569c05": "處也。",
    "T37n1763_061:0569c06": "第七人者發意欲度至大高山者喻大涅槃。",
    "T37n1763_061:0569c07": "案僧亮曰：譬佛也。僧宗曰：大山謂涅槃也。",
    "T37n1763_061:0569c08": "善男子！是恒河邊如是諸人至一切眾生不得",
    "T37n1763_061:0569c09": "涅槃。案僧宗曰：悉具手足，不習浮者雖有",
    "T37n1763_061:0569c10": "佛性，不修習道，何由得佛耶？此譬既釋，則五",
    "T37n1763_061:0569c11": "難自消。",
    "T37n1763_061:0569c12": "善男子，譬如良醫至即得阿耨多羅三藐三菩",
    "T37n1763_061:0569c13": "提。案僧亮曰：手足習浮之因，不習戒定慧",
    "T37n1763_061:0569c14": "故不能渡河。",
    "T37n1763_061:0569c15": "善男子！汝言眾生悉有佛性至不修聖道故不",
    "T37n1763_061:0569c16": "得見。案僧亮曰：答第二難也。先舉最後證，",
    "T37n1763_061:0569c17": "謂譬菩提。灌綆汲取，譬八聖道也。僧宗曰：舉",
    "T37n1763_061:0569c18": "第五事別答。明有果如磁石故，豈可不須修",
    "T37n1763_061:0569c19": "道耶？寶亮曰：答第二難。石能吸鐵，若緣不",
    "T37n1763_061:0569c20": "具，則不能也。眾生亦爾，雖有佛性，若不修",
    "T37n1763_061:0569c21": "道，則不得也。有人行曠野者，譬凡夫行生死",
    "T37n1763_061:0569c22": "也。渴乏者，厭苦情發也。遇井者，涅槃經教",
    "T37n1763_061:0569c23": "也。極深者，因果性理難知也。雖不見水，當知",
    "T37n1763_061:0569c24": "必有。因果性雖難知，未來必有也。求覓灌",
    "T37n1763_061:0569c25": "綆者，譬修道也。井雖有水，無灌不得；眾生佛",
    "T37n1763_061:0569c26": "性，云何不修道而見耶？",
    "T37n1763_061:0569c27": "善男子！如汝所說世有病人至諸菩薩等說如",
    "T37n1763_061:0569c28": "是義。案僧亮曰：答初證也。分段煩惱盡，任",
    "T37n1763_061:0569c29": "運自成佛耳。僧宗曰：舉第三事也。所以言悉",
    "T37n1763_061:0570a01": "差，乃為六住菩薩；豈是常流而當不須脩耶？",
    "T37n1763_061:0570a02": "善男子！譬如虛空於諸眾生至以定得故言一",
    "T37n1763_061:0570a03": "切有。案僧亮曰：下舉三事非內非外為譬",
    "T37n1763_061:0570a04": "也。虛空非內外而眾現用；佛性非內外，故眾",
    "T37n1763_061:0570a05": "生必有用也。僧宗曰：就因而求，故言非有。不",
    "T37n1763_061:0570a06": "離因而有果，故言非無也。非無因出者，要籍",
    "T37n1763_061:0570a07": "了因乃見也。非此作此受者，非即身修因、即",
    "T37n1763_061:0570a08": "身受果。非此作彼受者，捉一人終始雖為不",
    "T37n1763_061:0570a09": "同，而非止此身。修習緣因，未來乃見，義稱非",
    "T37n1763_061:0570a10": "此作彼受也。彼作彼受者，非是異人修善、異",
    "T37n1763_061:0570a11": "人見性也。非無作無受者，要須修因，其理不",
    "T37n1763_061:0570a12": "得異。豈是終始無作而不受果耶？寶亮曰：此",
    "T37n1763_061:0570a13": "下第三，歷正因性也。虛空非五陰內，亦非五",
    "T37n1763_061:0570a14": "陰外，以得佛故，言眾生悉有耳。",
    "T37n1763_061:0570a15": "善男子！譬如眾生造作諸業至時節和合而得",
    "T37n1763_061:0570a16": "果報。案僧亮曰：為因性得果為譬也。業非",
    "T37n1763_061:0570a17": "內外者，如施非獨我，故非內。得非受者，故非",
    "T37n1763_061:0570a18": "外也。是二中間不可得故，非有非無也。施從",
    "T37n1763_061:0570a19": "因得，非本無今有。不從外來，非無因出也。滅",
    "T37n1763_061:0570a20": "故不一，非此作此受。續故不異，非此作彼受",
    "T37n1763_061:0570a21": "也。由因得果，非無作無受。以時節和合，須眾",
    "T37n1763_061:0570a22": "緣和合得果報也。",
    "T37n1763_061:0570a23": "眾生佛性亦復如是至爾時得見不名為作。",
    "T37n1763_061:0570a24": "案僧亮曰：從了因見，故非本無今有也。內謂",
    "T37n1763_061:0570a25": "緣因，外謂正因。遍因，無內外也。因中不可得，",
    "T37n1763_061:0570a26": "故非有。從二因見，故非無也。亦非遍因，故非",
    "T37n1763_061:0570a27": "此彼。非無因緣，以修道得見，故非餘來也。非",
    "T37n1763_061:0570a28": "無因也，通答中間三證也。",
    "T37n1763_061:0570a29": "善男子！汝言如磁石者至有佛無佛法界常住。",
    "T37n1763_061:0570b01": "案僧亮曰：惑謂因能作果；今說因有故果",
    "T37n1763_061:0570b02": "出，因不作異也。以薪不作火，故無有作者。以",
    "T37n1763_061:0570b03": "薪無則火滅，故無有壞者也。僧宗曰：重答第",
    "T37n1763_061:0570b04": "五問，仍釋異法合故異法出生，豈關以佛性",
    "T37n1763_061:0570b05": "吸菩提耶？",
    "T37n1763_061:0570b06": "善男子！若言佛性住眾生中至一切眾生悉有",
    "T37n1763_061:0570b07": "佛性。案僧亮曰：不以一法為體，無住法界",
    "T37n1763_061:0570b08": "總十八界也。入陰亦爾。十二因緣遍在三世",
    "T37n1763_061:0570b09": "無住處名常，果入虛空亦爾。譬佛性非是一",
    "T37n1763_061:0570b10": "法，圓取則得、偏執則失。四大亦無有業者，四",
    "T37n1763_061:0570b11": "大力雖均等，至各不相似。四力皆等，堅濡色",
    "T37n1763_061:0570b12": "異者，由因異果無作者也。",
    "T37n1763_061:0570b13": "大般涅槃經集解卷第六十一"
}