{
    "X62n1177_002:0209b01": "角虎集卷下",
    "X62n1177_002:0209b03": "廣信博山無異元來禪師(嗣壽昌經禪師)",
    "X62n1177_002:0209b04": "師。舒城沙氏子。生而白衣重包。葷血酒漿。不入於口。",
    "X62n1177_002:0209b05": "十六遊金陵。聽講法華。喟然嘆曰。求之在我。豈可循",
    "X62n1177_002:0209b06": "文逐句哉。遂禮五臺靜庵剃髮。參壽昌數載。後居一",
    "X62n1177_002:0209b07": "室。聞護法神倒地。不覺心開。呈偈曰。玉山誘一言。心",
    "X62n1177_002:0209b08": "恢語路絕。幾多玄解會。如沸湯澆雪。沒巴鼻金針。好",
    "X62n1177_002:0209b09": "因緣時節。梅蕊綻枯枝。桃花開九月。觸目如休辯。別。",
    "X62n1177_002:0209b10": "急水灘頭拋探篙。溺殺無限英雄客。昌額之。遂記莂",
    "X62n1177_002:0209b11": "師禪淨雙修。每示眾云。單提一句彌陀。當以信行願",
    "X62n1177_002:0209b12": "為資糧。信得自心有成佛底種子。信有淨土可生。信",
    "X62n1177_002:0209b13": "我將來必定見佛。畢竟成佛也。行者念念無間。如人",
    "X62n1177_002:0209b14": "行路直至。到家乃可。願則願自己生淨土。更願盡大",
    "X62n1177_002:0209b15": "地人。同生淨土耳。",
    "X62n1177_002:0209b16": "行人。念佛正當發願往生。不可接目前淨土。大方之",
    "X62n1177_002:0209b17": "家。安可滯一隅。謂之心淨土淨。正所謂乘大海。認浮",
    "X62n1177_002:0209b18": "漚為全潮者。不亦迷乎。雲棲師翁云。執事而背理。類",
    "X62n1177_002:0209b19": "蒙童讀古聖之書。執理而背事。比貧士獲豪家之劵。",
    "X62n1177_002:0209b20": "夫蒙童讀書。雖不解義。而終有開曉之時。貧士獲劵。",
    "X62n1177_002:0209b21": "縱堆積如山。終無管業之理。果將一句彌陀。念教不",
    "X62n1177_002:0209b22": "念自。念究竟到一心不亂。則惟心之理。不言可喻。又",
    "X62n1177_002:0209b23": "何妨發願往生乎。達惟心之境。終日生。而不妨無生。",
    "X62n1177_002:0209b24": "終日無生。而不妨往生也。又何況念空真空。生徹無",
    "X62n1177_002:0209c01": "生乎。",
    "X62n1177_002:0209c02": "廣信瀛山雪關智誾禪師(嗣博山來禪師)",
    "X62n1177_002:0209c03": "師。上饒傅氏子。八歲辭寡母。依景德傳公出家。傳。矜",
    "X62n1177_002:0209c04": "師體羸。教以頂禮觀音大士。忽夢手摩其頂。肢骨漸",
    "X62n1177_002:0209c05": "強。泛覽羣書。&#;然意解。一日。見壇經火燒海底句。疑",
    "X62n1177_002:0209c06": "之參博山。默究船子藏身公案。偶見槽廠拽磨。忽然",
    "X62n1177_002:0209c07": "磨鼻拽脫。遂有省。呈偈曰。直下相逢處。由來絕覆藏。",
    "X62n1177_002:0209c08": "舌頭元是肉。嚼破也無妨。山可之。余集生居士。問永",
    "X62n1177_002:0209c09": "明禪淨四料揀餘即不問。如有禪有淨土。為當參學。",
    "X62n1177_002:0209c10": "事畢旋取西方。為復直下單提。潛續淨念。就中不無",
    "X62n1177_002:0209c11": "抗互在。請和尚。特為現前淨眾。放開一線道。",
    "X62n1177_002:0209c12": "師答云。永明大師。深憫此事。垂手拯㧞。使知真禪宗。",
    "X62n1177_002:0209c13": "即是真淨土。惟心之外無別佛。真淨土即是真禪宗。",
    "X62n1177_002:0209c14": "惟佛之外無別心。以心佛不可岐。而二之。禪淨不可",
    "X62n1177_002:0209c15": "離而異之。故揀云。有禪有淨土。猶如戴角虎。現世為",
    "X62n1177_002:0209c16": "人師。當來作佛祖。苟見真虎。似不必有角。亦能噬人。",
    "X62n1177_002:0209c17": "苟悟真禪。似不必修淨。亦能成佛。然虎既獰。而復有",
    "X62n1177_002:0209c18": "角。虎愈雄威。禪既通。而兼有淨。禪愈發明。以沉空守",
    "X62n1177_002:0209c19": "寂之枯禪。不若提醒念佛。亦得三昧故。復揀云。無禪",
    "X62n1177_002:0209c20": "有淨土。萬修萬人去。以靠實踏穩之淨土。遠勝狂解",
    "X62n1177_002:0209c21": "失心。何關正悟。故復揀云。有禪無淨土。十人九錯路。",
    "X62n1177_002:0209c22": "其無禪無淨。原是毛道凡夫。既永無開悟之機。復迷",
    "X62n1177_002:0209c23": "却往生之路。宜其苦受在鉄牀銅柱之間。自取輪迴。",
    "X62n1177_002:0209c24": "佛亦難救。故佛闢淨土一門。圓收廣攝。苟具信行願",
    "X62n1177_002:0210a01": "三種。則雖不悟惟心不見真佛。若肯持名念佛。所謂",
    "X62n1177_002:0210a02": "纔稱寶號。即投種於蓮胎。一發信心。便標名於金地。",
    "X62n1177_002:0210a03": "以戒善雖享天宮之福樂。下品亦能勝其人。以蜎蠕",
    "X62n1177_002:0210a04": "雖墮飛走之微軀。佛光亦能觸其類。臨終十念。旃陀",
    "X62n1177_002:0210a05": "羅帶業往生。舌吐蓮華。鸚鵡鳥。立亡奇特。是知念佛",
    "X62n1177_002:0210a06": "普被三根。聖凡齊遊四土。漫天布網撈摝。大地羣靈。",
    "X62n1177_002:0210a07": "苦海駕橋。度盡有緣種類。永明往矣。誰作梯航。余謂。",
    "X62n1177_002:0210a08": "雲棲大師。悲心智廣。乘願再來。禪淨互融為一貫。宗",
    "X62n1177_002:0210a09": "教博綜為圓乘。昔金華宋景濂學士。悟前身為半塘",
    "X62n1177_002:0210a10": "書經長老即壽師。脫胎應現。然則二百餘年以來。永",
    "X62n1177_002:0210a11": "明老人。安得久潛化迹。倦於津梁。而徑篾聞其影響",
    "X62n1177_002:0210a12": "乎。今觀彌陀疏鈔。博採廣羅。抽宗鏡之精華。釀成美",
    "X62n1177_002:0210b01": "味。換禪門之格調。振起蓮宗。所謂滔天之際。尚作慈",
    "X62n1177_002:0210b02": "舟。大夜方沉。猶為寶炬。此永明而遯入雲棲。藏真禪",
    "X62n1177_002:0210b03": "於淨土。移少室於東林。非具眼者。曷能辨其來繇知",
    "X62n1177_002:0210b04": "其作略。可謂埜色更無山隔斷。天光直與水相通。佛",
    "X62n1177_002:0210b05": "不云乎。制之一處。無事不辦。此可證也。",
    "X62n1177_002:0210b06": "杭州徑山覺浪道盛禪師(嗣東苑鏡禪師)",
    "X62n1177_002:0210b07": "師。建寧張氏子。十九歲見大父歸寂。自疑曰。這一點",
    "X62n1177_002:0210b08": "靈明。向甚麼處去。一日聞猫呌。有省。遂往瑞巗剃落。",
    "X62n1177_002:0210b09": "參博山於董巗受具。是冬。謁東苑。苑細究其生平參",
    "X62n1177_002:0210b10": "證處。及徵詰五家門堂差別之旨。師恣意披其所見。",
    "X62n1177_002:0210b11": "苑感嘆曰。不期子乃能深入此秘密法門。吾壽昌這",
    "X62n1177_002:0210b12": "枝慧命。屬子流布去也。遂付以衣拂。師願廣悲深。匡",
    "X62n1177_002:0210c01": "時救弊。甞提六字公案。弘揚淨土法門。以示眾云。",
    "X62n1177_002:0210c02": "念佛直指圖佛祖之所以異於人者。以其善用心。與占地步。而端",
    "X62n1177_002:0210c03": "趨向也。佛法之要。莫過於參禪念佛。持呪修觀。習經",
    "X62n1177_002:0210c04": "論持戒善也。而念佛三昧。最為尊特。葢人秪有一心。",
    "X62n1177_002:0210c05": "既此一心。全提心佛。則一切妄念雜念。皆攝歸於不",
    "X62n1177_002:0210c06": "亂之正念。無始業識種子。悉融化。為獨露之真心。不",
    "X62n1177_002:0210c07": "別參公案。而話頭自親。不細審戒律。而梵行自淨。不",
    "X62n1177_002:0210c08": "修觀法。而諦理自成。不持呪心。而神功自顯。不分別",
    "X62n1177_002:0210c09": "名義。而旨趣自臻。不涉歷階梯。而地步自到。正以全",
    "X62n1177_002:0210c10": "提心佛。萬法皈依。不假方便。自得頓超。更無傍瞥偷",
    "X62n1177_002:0210c11": "心。而能分心。劫奪其快捷。此法門。自遠公開宗。結社",
    "X62n1177_002:0210c12": "於廬山。如十八高賢輩各感應。及臨終見佛。聖境現",
    "X62n1177_002:0210c13": "前。而得往生者無筭。是皆一生取辦。不待來世再修。",
    "X62n1177_002:0210c14": "所謂一句。了然超百億。不歷僧祗獲法身也。嗣是長安",
    "X62n1177_002:0210c15": "善導(光明法師)。南嶽承遠(般舟和尚)。雲峰法照(五會法師)。新定少康",
    "X62n1177_002:0210c16": "(臺岩法師)。永明延壽(智覺禪師)。昭慶省常(圓淨法師)。長蘆宗賾(慈覺禪師)。",
    "X62n1177_002:0210c17": "至我雲棲蓮池大師。中興淨業。集眾大成。為第八祖。",
    "X62n1177_002:0210c18": "正予所謂。結束百千三昧法門。指歸一句念佛要旨。",
    "X62n1177_002:0210c19": "披六度而嚴法身。攝羣機而趣正覺。開化之盛。誠耀",
    "X62n1177_002:0210c20": "古彌今矣。蓋以念佛念心如投胎帝王。即是王子。即",
    "X62n1177_002:0210c21": "登王位。其用心之圓。地步之高。趣向之上。非同臣僚",
    "X62n1177_002:0210c22": "從科第。而漸次進取。始得親近尊貴也。故吾特作此",
    "X62n1177_002:0210c23": "圖。以百丈禪師全提向上之正令。以明馬祖即心即",
    "X62n1177_002:0210c24": "佛之宗旨。參合靈山極樂二如來之直指人心見性",
    "X62n1177_002:0211a01": "成佛之秘要也。",
    "X62n1177_002:0211a02": "元旦茶話",
    "X62n1177_002:0211a03": "問。念佛法門。亦可見性成佛乎。師曰。此當念喚醒主",
    "X62n1177_002:0211a04": "人公。直指人心見性成佛之全提宗旨也。參禪雖為",
    "X62n1177_002:0211a05": "直指。悟入者難。惟念佛乃真圓頓法。古人指念佛為",
    "X62n1177_002:0211a06": "捷徑。猶未盡其善。捷徑。雖異於曲路岐途。未免從門",
    "X62n1177_002:0211a07": "外而入。今主人現坐堂皇之上。自呼自醒。豈有含元",
    "X62n1177_002:0211a08": "殿上之人。更覓長安之捷路乎。故吾以念佛即念心",
    "X62n1177_002:0211a09": "使常住真心。圓明淨炤。不向外馳求。則超出聖凡善",
    "X62n1177_002:0211a10": "惡是非大小偏圓諸對待之外矣。今人。不知自心念",
    "X62n1177_002:0211a11": "自佛。強立西方許多名相。轉使此心王。向諸心所法",
    "X62n1177_002:0211a12": "上。比量較計。是令殿上帝王降階而與羣臣黎庶。較",
    "X62n1177_002:0211a13": "貴賤也。是復令殿上帝王。轉向士庶位中。求科第進",
    "X62n1177_002:0211a14": "取。而後再進王位也。夫此內紹宗旨。不繇臣僚功勳",
    "X62n1177_002:0211a15": "而入。所謂諸三昧中之王三昧。既謂之王三昧。何可",
    "X62n1177_002:0211a16": "與心所法。及諸名相。六度萬行。差別進修相比量哉。",
    "X62n1177_002:0211a17": "今日無真念佛者。皆主持蓮宗之人。悞此心王之佛。",
    "X62n1177_002:0211a18": "流落他鄉耳。如主人在家中坐。忽有客從外來。呼主",
    "X62n1177_002:0211a19": "人在家否。若真正主人合應曰。儞喚我作甚麼。若此",
    "X62n1177_002:0211a20": "時自己作主不得。却向外亂走。客復呼曰。主人儞歸",
    "X62n1177_002:0211a21": "家來。與儞說話。彼主人聞呼之急。愈走遠去。如人追",
    "X62n1177_002:0211a22": "賊相似。愈呼愈趕。不著且不計千山萬水。拋家棄土",
    "X62n1177_002:0211a23": "去。又安得自悟主人元在家常住坐乎。嗚呼大地眾",
    "X62n1177_002:0211a24": "生。皆是昧自己主人。棄家亂走者。惟我彌陀慈父。念",
    "X62n1177_002:0211b01": "此眾生如一子。念念欲呼彼在家中住坐。莫向外馳",
    "X62n1177_002:0211b02": "求也。",
    "X62n1177_002:0211b03": "問。今人既拋家外走。呼之不回。亦要設法比喻。令",
    "X62n1177_002:0211b04": "其歸家。不亦有捷徑之路乎。",
    "X62n1177_002:0211b05": "師曰。善。此亦喻言。人走在他鄉。須歲月始得歸家。不",
    "X62n1177_002:0211b06": "見達麼云一念旋機。還同本得乎。此眾生。心迷家外",
    "X62n1177_002:0211b07": "走。如人身子睡在牀上。夢馳萬里之外。或見天堂之",
    "X62n1177_002:0211b08": "極樂。或見地獄之極苦。或見刀兵水火。賊盜劫殺。或",
    "X62n1177_002:0211b09": "迷妻子名利恩愛。或於冤家業障。罪犯臨身。或於朝",
    "X62n1177_002:0211b10": "廷邊塞軍國大事。不勝憂悲苦惱。驚魂駭魄。大呌救",
    "X62n1177_002:0211b11": "苦。阿彌陀佛驚回大夢。原來身子猶在牀上。雖則通",
    "X62n1177_002:0211b12": "身汗下。亦不曾移寸步出故鄉也。安可以他鄉實法",
    "X62n1177_002:0211b13": "會耶。故曰。念念呼醒夢中人。自悟本無生死心。今人",
    "X62n1177_002:0211b14": "睡熟沉酣。不能自醒。必須眷屬親友。呼之推之。錐之",
    "X62n1177_002:0211b15": "劄之。伶俐人。一呼便醒。沉重人。再如推呼。若更睡死",
    "X62n1177_002:0211b16": "沉迷。如皮下無血漢。不免深錐痛劄。入於骨髓。而究",
    "X62n1177_002:0211b17": "其必死之疾。如果死而不返。此一念佛心。猶足為九",
    "X62n1177_002:0211b18": "轉還丹。起死回生。肉白骨而返靈魂。惜乎。世人不知",
    "X62n1177_002:0211b19": "念佛之靈騐如此。",
    "X62n1177_002:0211b20": "問。吾師不惜廣長舌。為古今迷倒。痛說此法。秪如",
    "X62n1177_002:0211b21": "念佛。即是念心。何不令人念心為直指乎。",
    "X62n1177_002:0211b22": "師曰。眾生心多不淨。止以妄想愛欲多。牽入輪迴生",
    "X62n1177_002:0211b23": "死。此等妄想愛欲之心。不是地獄心。即是餓鬼心。不",
    "X62n1177_002:0211b24": "是畜生心。即是修羅心。不是五逆十惡心。即是貪嗔",
    "X62n1177_002:0211c01": "妬痴。貢高我慢。殺盜婬妄。僭竈篡亂之心。此心何可",
    "X62n1177_002:0211c02": "念哉。世間最可念者。父母有時照應不著。或病患之",
    "X62n1177_002:0211c03": "至。雖呌爺娘。不能免其苦。至若妻子恩愛。兄弟朋友",
    "X62n1177_002:0211c04": "之好。子女玉帛。珍寶車馬。宮室土地。乃至萬乘之尊。",
    "X62n1177_002:0211c05": "極品之貴。一旦生死禍患。毫無能救。返而求之。最親",
    "X62n1177_002:0211c06": "莫若自己。身手頭目。耳鼻口舌。互相愛護。一朝目昏",
    "X62n1177_002:0211c07": "耳聾。手攣脚硬。咽硬舌結。氣息不通。則心志神魂。皆",
    "X62n1177_002:0211c08": "顛倒迷亂。而不能作主。況身外之法。何可念哉。身外",
    "X62n1177_002:0211c09": "之法。既不可念。則心上之法。如平日能文章。能詩偈。",
    "X62n1177_002:0211c10": "能道理。能經濟世事。能明經教妙義。能參公案機鋒。",
    "X62n1177_002:0211c11": "及到一口氣不來時。畢竟心思不及。擬議不能。惟有",
    "X62n1177_002:0211c12": "自己這念佛心。自為主宰。始得自由自在。超超乎聖",
    "X62n1177_002:0211c13": "凡善惡。生死妄業之外。豈非百丈所謂靈光獨耀。迥",
    "X62n1177_002:0211c14": "脫根塵。體露真常。即如如佛乎。",
    "X62n1177_002:0211c15": "此一心念佛。是諸三昧中三昧王。如悉達太子。投胎",
    "X62n1177_002:0211c16": "于淨飯王夫人腹中。纔生下地。已是天上天下獨尊。",
    "X62n1177_002:0211c17": "亦便是飯王太子。父王之天下國家。皆是太子所有",
    "X62n1177_002:0211c18": "何用如臣子。從一科一第。取功名爵位。以至極品。而",
    "X62n1177_002:0211c19": "後始有國土哉。秪此一念。妙圓真心。天然尊貴。逈絕",
    "X62n1177_002:0211c20": "聖凡。真是佛頂門上生出。秪恐不是真佛種子。不愁",
    "X62n1177_002:0211c21": "成佛不解說法不獲莊嚴也。且如何是真佛種子。即",
    "X62n1177_002:0211c22": "此一心不亂。真能時時現前。念念相續。自然成就。如",
    "X62n1177_002:0211c23": "是功德莊嚴。又安肯如諸小教漸門。修一功立一行。",
    "X62n1177_002:0211c24": "斷一惑進一品。漸漸積功德歷階梯。而後到極地也。",
    "X62n1177_002:0212a01": "若謂我不曾修六度萬行。何以能成就國土莊嚴。不",
    "X62n1177_002:0212a02": "知一滴之水。投于大海。則收盡百川之味。一心投於",
    "X62n1177_002:0212a03": "圓覺。則統眾德而大備。爍羣昏而獨照。一針中於太",
    "X62n1177_002:0212a04": "極。則範圍天地。而不過。曲成萬物而不遺。所謂銷我",
    "X62n1177_002:0212a05": "憶劫顛倒想。不歷僧祗獲法身。與彈指圓成八萬門。",
    "X62n1177_002:0212a06": "一超直入如來地者。惟此最上一乘妙心。足當此旨。",
    "X62n1177_002:0212a07": "我此念佛三昧法門。獨取一心之純粹精。如大易之",
    "X62n1177_002:0212a08": "乾卦六爻。上下內外。無非一純粹精。更無生尅制化。",
    "X62n1177_002:0212a09": "及諸變易反覆之雜體。所以謂之純。亦不已大明終",
    "X62n1177_002:0212a10": "始時。乘六龍以御天。纔見有潛。見愓躍飛亢。便有六",
    "X62n1177_002:0212a11": "首。不能用九矣。惟不見六龍之有首。則純一統天。乃",
    "X62n1177_002:0212a12": "見天則之不雜也。此念佛三昧法門。獨大易重乾。足",
    "X62n1177_002:0212a13": "以比喻。其餘六子。及八八六十四卦。皆陰陽六錯。破",
    "X62n1177_002:0212a14": "體不純。不可謂時乘六龍以御天。亦惟念佛王三昧",
    "X62n1177_002:0212a15": "法門。可配善財童子純一無雜之心。能入一真法界",
    "X62n1177_002:0212a16": "毗盧藏身之三昧。是故阿彌陀佛。在極樂為無量光。",
    "X62n1177_002:0212a17": "在華嚴。則是法界藏身之王中主。于宗門。則可以配",
    "X62n1177_002:0212a18": "天然尊貴。還鄉盡是兒孫。事祖父從來不出門。而常",
    "X62n1177_002:0212a19": "寂光土清淨法身。亦不必推爺在裏頭也。豈非天上",
    "X62n1177_002:0212a20": "天下。向上全提之妙旨哉。",
    "X62n1177_002:0212a21": "念佛要旨",
    "X62n1177_002:0212a22": "諸佛。甞覺不迷。如日輪當空。更無迷昧。眾生。甞迷不",
    "X62n1177_002:0212a23": "覺。如色想在夢更無覺明。是故念佛最為直捷。以念",
    "X62n1177_002:0212a24": "念喚醒。自家主人公。則不復迷於根塵識界之生死",
    "X62n1177_002:0212b01": "輪轉也。所謂眼若不睡。諸夢自除。心若不異。萬法一",
    "X62n1177_002:0212b02": "如。此葢念佛一心不亂。如獅子哮吼。象王蹴踏。有何",
    "X62n1177_002:0212b03": "妖狐怪獸。能當其聲勢而不消滅乎。然念佛。貴念念",
    "X62n1177_002:0212b04": "無間。純一不雜。自能作主。不為妄想所遷。則神純臻",
    "X62n1177_002:0212b05": "化。速成三昧矣。",
    "X62n1177_002:0212b06": "念佛以全提一心成淨土說",
    "X62n1177_002:0212b07": "法界一切含生。元同一個心性。只因一念妄動。遂自",
    "X62n1177_002:0212b08": "各成異途。所以念善則從善。念惡則從惡。念有則墮",
    "X62n1177_002:0212b09": "有。念空則沉空。念妄則逐妄輪迴。念真則歸真常住。",
    "X62n1177_002:0212b10": "是故。眾生因念動處。而向外流轉。諸佛亦因念動處。",
    "X62n1177_002:0212b11": "而向己歸還。馳之遠者。愈散而愈迷。返之近者。愈收",
    "X62n1177_002:0212b12": "而愈悟。所以迷者亦有深淺。悟者亦有頓漸。收者亦",
    "X62n1177_002:0212b13": "有權實。求者亦有速遲。種種設化投機。無非即念接",
    "X62n1177_002:0212b14": "引。然百千三昧法門。其最捷最頓。直指全提之法。莫",
    "X62n1177_002:0212b15": "過於自心念自佛。自佛念自心。為因果不二。本始同",
    "X62n1177_002:0212b16": "源之妙也。況人以一心為本。萬法為用。苟能一心自",
    "X62n1177_002:0212b17": "念自佛。則念念頓超自覺聖智。又有何法。不從吾自",
    "X62n1177_002:0212b18": "心之佛而發揮哉。乃至百千方便。互相攻擊。無非欲",
    "X62n1177_002:0212b19": "令眾生。發真歸元。不為妄想之所轉耳。至于說彌陀",
    "X62n1177_002:0212b20": "經。更不分真別妄。較實論權。並無頓漸偏圓之可拘。",
    "X62n1177_002:0212b21": "亦無始終大小之可判。直是全提一心不亂。清淨解",
    "X62n1177_002:0212b22": "脫之法。使彼一切有見無見常見斷見之凡夫小乘",
    "X62n1177_002:0212b23": "邪人外道。一一皆得頓發自心。超越世出世法。而成",
    "X62n1177_002:0212b24": "就不可思議功德也矣。",
    "X62n1177_002:0212c01": "世人。孰知此經大旨。妙在不立依真起妄。返妄歸真",
    "X62n1177_002:0212c02": "之語。但敘彼佛現在說法。其極樂世界依正報相。有",
    "X62n1177_002:0212c03": "如是樓閣階道水鳥行樹。有如是聲聞緣覺菩薩眾",
    "X62n1177_002:0212c04": "會。皆是如來一心清淨行願之所作也。若有善根之",
    "X62n1177_002:0212c05": "人。發願往生。執持名號。毋論一日七日。但能一心不",
    "X62n1177_002:0212c06": "亂。自然頓斷生死命根。現前感應。道交即時。親見彼",
    "X62n1177_002:0212c07": "佛及諸聖眾。豈非臨終西方境分明在目前。乃吾自",
    "X62n1177_002:0212c08": "心佛性現量所成就之功德莊嚴哉。而六方諸佛。恐",
    "X62n1177_002:0212c09": "此土眾生深信不及。蓋以一向聞佛說法。種種教人",
    "X62n1177_002:0212c10": "觀察修習六度萬行。然後始得到佛境界。如何此會",
    "X62n1177_002:0212c11": "但教一心持名。不假方便。即得成就如是莊嚴。所以",
    "X62n1177_002:0212c12": "出廣長舌。異口同音。稱讚我佛一心持名之法。是眾",
    "X62n1177_002:0212c13": "生難信之法。是諸佛難行之事。汝等眾生。常信一心",
    "X62n1177_002:0212c14": "念佛。是諸佛已會成就不可思議功德之所護念者",
    "X62n1177_002:0212c15": "也。",
    "X62n1177_002:0212c16": "若能深信一心持名。則心心清淨。念念解脫。根根塵",
    "X62n1177_002:0212c17": "塵週徧法界。皆成莊嚴淨土矣。豈非十世古今始終",
    "X62n1177_002:0212c18": "不離於當念。微塵剎海自他。不隔於毫端哉。我佛正",
    "X62n1177_002:0212c19": "以一切眾生病。在多知多見。若更立知見。而破知見。",
    "X62n1177_002:0212c20": "反生知見。而病其知見也。是故但教彼一心持名。不",
    "X62n1177_002:0212c21": "假觀行。自成觀行之功。不假破立。自成破立之因。若",
    "X62n1177_002:0212c22": "於一心不亂之中。復作念而無念。無念而念等解。不",
    "X62n1177_002:0212c23": "亦大失其一心不亂正旨乎。又況以寂照能所。止觀",
    "X62n1177_002:0212c24": "是非之名言分別。反惹起他五濁眾生邪見邪緣。而",
    "X62n1177_002:0213a01": "誤其自心清淨現量之正法乎。",
    "X62n1177_002:0213a02": "余所謂念佛之法。妙在全提。當人本心自性。不可思",
    "X62n1177_002:0213a03": "議威力。使其念念憤烈。時時逼真。自然超越世間。以",
    "X62n1177_002:0213a04": "獲自在殊勝。豈不與教外別傳。不立文字之旨相參",
    "X62n1177_002:0213a05": "哉或有信此言。是直指之妙。可以普攝三根而歸正",
    "X62n1177_002:0213a06": "覺。何淨土蓮花。乃有九品之次第乎。雖此一心自覺",
    "X62n1177_002:0213a07": "聖智。法門元無等級。其如眾生根性。有大小之別哉。",
    "X62n1177_002:0213a08": "若能了此全提一心之旨。則知千紅萬紫不異春光。",
    "X62n1177_002:0213a09": "萬派千流皆同濕性。至於水漲船高。泥多佛大。又在",
    "X62n1177_002:0213a10": "行力之勤惰。與信願之淺深耳△當知。六道凡夫。必",
    "X62n1177_002:0213a11": "須念此心佛。始得疾了生死。二乘聲聞。必須念此心",
    "X62n1177_002:0213a12": "佛。始得疾越偏空。大乘菩薩。必須念此心佛。始得疾",
    "X62n1177_002:0213a13": "超法界。是故普賢長子。亦必念此心佛。始得圓滿華",
    "X62n1177_002:0213a14": "藏之莊嚴也。嗚呼。如此自念心佛。須深信此不可思",
    "X62n1177_002:0213a15": "議解脫法門。始得轉身一路。身裏出門之生機也。不",
    "X62n1177_002:0213a16": "則正好參研雲棲大師彌陀疏鈔。其中融通藏海。透",
    "X62n1177_002:0213a17": "徹化機。而廣大悉備。無所不極其至矣。",
    "X62n1177_002:0213a18": "佛日石雨方禪師(嗣湛然澄禪師)",
    "X62n1177_002:0213a19": "師云。念佛有多種。有漸。有頓。有頓中漸。有漸中頓。如",
    "X62n1177_002:0213a20": "今人油口念佛。雖然也不知觀相。也不識西方。他後",
    "X62n1177_002:0213a21": "直至善惡業報盡時。這一句油口彌陀。也用得著。若",
    "X62n1177_002:0213a22": "是頓念的人。直下持名。或一日。或七日。念得一心不",
    "X62n1177_002:0213a23": "亂。不獨死後往生。即現身彌陀。全身顯現。更有要識",
    "X62n1177_002:0213a24": "念佛是誰的人。隨念隨扣。扣到無可扣處。忽然撞著。",
    "X62n1177_002:0213b01": "此便是頓中漸念的人。頓中頓者。也不管儞西方東",
    "X62n1177_002:0213b02": "土。也不管儞靜念散心。只要一句念得著。便是好手。",
    "X62n1177_002:0213b03": "所謂若人散亂心。入於塔廟中。一稱南無佛。皆已成",
    "X62n1177_002:0213b04": "佛道。雖然古人為甚麼。又道。念佛一聲漱口三日參。",
    "X62n1177_002:0213b05": "越州西遁居士祁淨迢(嗣三宜禪師)",
    "X62n1177_002:0213b06": "公。字季超。居學校中。有出塵想。尋訪知識。研窮個事",
    "X62n1177_002:0213b07": "多年。既契旨乎言外。遂印心於三宜和尚。惡祖庭秋",
    "X62n1177_002:0213b08": "晚襲其位者。多有解無行。因編宗門崇行錄以勵之。",
    "X62n1177_002:0213b09": "每以淨土一法作末後句。晨夕念佛。求生西方。為淨",
    "X62n1177_002:0213b10": "社。撰緣起云。淨土一門。吾佛宣之於先。諸聖僧修於",
    "X62n1177_002:0213b11": "後。其為度生死寶筏昭昭矣。自法運下衰。狂慧之流",
    "X62n1177_002:0213b12": "起而掃之。方自負。高玄超越。不知已入斷常二見。而",
    "X62n1177_002:0213b13": "莫之救也。請試言之。夫掃淨土者。大抵引心淨土淨",
    "X62n1177_002:0213b14": "之說。以為惟心淨土已耳。豈更有一土。為吾所往生",
    "X62n1177_002:0213b15": "乎哉。葢以心為谿達空虗之心。而已病於斷。以土為",
    "X62n1177_002:0213b16": "心外實有之土。而已病于常。不知言心則山河大地。",
    "X62n1177_002:0213b17": "正吾心也。心淨則山河大地。正吾淨心也。此之謂惟",
    "X62n1177_002:0213b18": "心淨土。而心淨土淨也。若如狂慧之徒。則但許有空",
    "X62n1177_002:0213b19": "空之淨心。而不許有即心之淨土。是推土于心之外",
    "X62n1177_002:0213b20": "矣。豈非外道之見乎。掃念佛者。大抵引有念成邪。無",
    "X62n1177_002:0213b21": "念成聖之說。以為一念不生足矣。何更多此一念。以",
    "X62n1177_002:0213b22": "執持名號乎。彼蓋以為頑空灰滅之無。而已病於斷。",
    "X62n1177_002:0213b23": "以念為實有自性之念。而已病于常。不知妙無。原非",
    "X62n1177_002:0213b24": "斷滅。則妙有即妙無也。諸念。本無自性。則見性即無",
    "X62n1177_002:0213c01": "念也。此所謂聖邪之分。在有無之間也。若如狂慧之",
    "X62n1177_002:0213c02": "說。則但知滅念為無念。而不知即念之無念。是撥有",
    "X62n1177_002:0213c03": "於無之外矣。又豈非外道之見乎。茲有憫此二念之",
    "X62n1177_002:0213c04": "徒。慨然語予曰。世誠不乏盲修淨土。不悟惟心土者。",
    "X62n1177_002:0213c05": "然其病猶易治也。惟拾禪宗之餘唾。昧大慈之方便。",
    "X62n1177_002:0213c06": "負莾蕩之狂見。入外道之罥網。病在膏肓。治之較難。",
    "X62n1177_002:0213c07": "故療之須亟。吾將合禪淨。融事理。挽頹風。報佛恩。公",
    "X62n1177_002:0213c08": "其為我作緣起。告之眾善。予曰。吾素志也。佛說淨土",
    "X62n1177_002:0213c09": "一門。乃大方便。速脫生死之妙法也。若能信得此念",
    "X62n1177_002:0213c10": "佛者。即是彌陀法界全身。即是無量諸佛法界全身。",
    "X62n1177_002:0213c11": "則彌陀接引願力。即吾人念佛之力。吾人念佛之力。",
    "X62n1177_002:0213c12": "即彌陀接引願力。原無彼此。亦非感應。如大海中漚。",
    "X62n1177_002:0213c13": "東沒西湧。有何間隔。有何程途乎哉。蓋此一念。原具",
    "X62n1177_002:0213c14": "如是不思議神通妙用。惜乎。人人自有。不自知耳。若",
    "X62n1177_002:0213c15": "于知生知死處。不能無疑。急宜深信。此一門將一句",
    "X62n1177_002:0213c16": "彌陀。靠定如一座須彌山相似。八風萬緣。推引不動",
    "X62n1177_002:0213c17": "則念念是彌陀放光。時時是彌陀說法。永明云。萬修",
    "X62n1177_002:0213c18": "萬人去。非欺我也。如或偶然失手。將一座須彌山。一",
    "X62n1177_002:0213c19": "推推倒大地。平沉虗空粉粹。且道。諸佛彌陀。與大眾",
    "X62n1177_002:0213c20": "立在何處笑笑。",
    "X62n1177_002:0213c21": "居士。又作淨土偈小序云。常見狂慧之流。倚禪宗輕",
    "X62n1177_002:0213c22": "淨土。人謂其不識淨土之旨也。余謂其正不識禪宗",
    "X62n1177_002:0213c23": "之妙。夫既知禪宗。則婬坊酒肆。無非道場。豈七寶莊",
    "X62n1177_002:0213c24": "嚴。獨非道場乎。樵歌牧唱。皆演般若。豈金口宣揚。獨",
    "X62n1177_002:0214a01": "非般若乎。粗言細語。皆第一義。豈執持名號。獨非第",
    "X62n1177_002:0214a02": "一義乎。古大老。即偶有呵斥念佛者。獨不見其呵佛",
    "X62n1177_002:0214a03": "罵祖耶。若見其斥念佛。便謂是掃淨土。則呵佛祖。是",
    "X62n1177_002:0214a04": "亦掃禪宗矣。是皆死於古人言句中者也。故吾謂真",
    "X62n1177_002:0214a05": "悟禪宗之人。必圓禪淨之旨。而不墮偏見。執偏見者。",
    "X62n1177_002:0214a06": "必非悟禪之流也。",
    "X62n1177_002:0214a07": "一壑子曰。衲僧行履。如空中鳥跡。水面魚踪。有時",
    "X62n1177_002:0214a08": "一口吞盡千佛萬佛。有時千聲萬聲不離這一佛。",
    "X62n1177_002:0214a09": "其機其用。神妙難思。如博山老漢。得蓮池法音。唱",
    "X62n1177_002:0214a10": "無明曲調。和之者。有雪關誾覺浪盛等。以至散木",
    "X62n1177_002:0214a11": "一枝。覆葢天下個個妙樹。嘉猷深明的旨。剎剎見",
    "X62n1177_002:0214a12": "如來。那伽常在定者。而瀛山更有云。持名念佛。以",
    "X62n1177_002:0214a13": "一心不亂為宗。乃一種緊峭簡捷工夫。妙在提頭",
    "X62n1177_002:0214a14": "知尾。就路還家。程途億萬。七日可期。往生一念。相",
    "X62n1177_002:0214a15": "應圓頓。即名成佛。可謂尋龍捉脈。擒賊滅魁。徑中",
    "X62n1177_002:0214a16": "之徑也。靈谷有云。念念攝六根。淨極光通達。念念",
    "X62n1177_002:0214a17": "不空過。能滅諸有苦。念念妙蓮花。因果全一致。念",
    "X62n1177_002:0214a18": "念無生忍。身心如幻化。念念心花開。九品齊見佛。",
    "X62n1177_002:0214a19": "念念無量壽。元不住涅槃。念念法中王。于法常自",
    "X62n1177_002:0214a20": "在。念念我全提。更無如佛者。嗟乎。靈谷之風翻巨",
    "X62n1177_002:0214a21": "浪。瀛山之雪滿長安。殆為學地中人。出一身冷汗。",
    "X62n1177_002:0214a22": "透骨泌心去也。厥功厥德。豈淺鮮者哉。",
    "X62n1177_002:0214a23": "雲門宗",
    "X62n1177_002:0214a24": "秀州本覺守一法真禪師(嗣圓照本禪師)",
    "X62n1177_002:0214b01": "師。江陰沈氏子。著澄江淨土道場記云　天台鳳師。",
    "X62n1177_002:0214b02": "學智者教傳于澄江人。既順化矣。乃念茲世於諸度",
    "X62n1177_002:0214b03": "門。孰為善巧最徑要者。惟淨土法門。為得其歸。於是",
    "X62n1177_002:0214b04": "資彼樂施。敬嚴像設。建立道場。教人修行念佛三昧。",
    "X62n1177_002:0214b05": "與眾祈嚮。仍屬予以記之。予謂。淨土之說。經論尚矣。",
    "X62n1177_002:0214b06": "諸師訓辨。亦已詳矣。報騐間發。不吾欺也。世猶有疑",
    "X62n1177_002:0214b07": "焉者。葢以無明自障。理事不融故。按法華云。若人散",
    "X62n1177_002:0214b08": "亂心。入於塔廟中。一稱南無佛。皆已成佛道。況復一",
    "X62n1177_002:0214b09": "心不亂。於此求生。何獨不然哉。且見善不明。用心不",
    "X62n1177_002:0214b10": "一。則彼雖世間萬法。何往而不疑。何修而可至。獨吾",
    "X62n1177_002:0214b11": "佛之說也哉。要之惟當信受而已。不應疑其有無也。",
    "X62n1177_002:0214b12": "然則淨土果有耶。曰。不也。果無耶。曰。不也。亦有亦無",
    "X62n1177_002:0214b13": "耶。曰。不也。非有非無耶。曰。不也。是則淨土果烏乎在。",
    "X62n1177_002:0214b14": "離此諸見。即名淨土。即見如來。若聞是說。不驚不怖",
    "X62n1177_002:0214b15": "不畏。當知是人決定得生。而無所生。以非莊嚴而莊",
    "X62n1177_002:0214b16": "嚴也。信心清淨。一念華開。全體現前。眾相具足。是心",
    "X62n1177_002:0214b17": "即佛補處何疑。已度生滅。得無量壽。其或於此未能",
    "X62n1177_002:0214b18": "信解。餘方便中九品具在(云云)。",
    "X62n1177_002:0214b19": "越州天衣義懷禪師(嗣雪竇顯禪師)",
    "X62n1177_002:0214b20": "師。世業漁。母夢星隕于屋。已而娠。兒稚時。坐船尾。得",
    "X62n1177_002:0214b21": "魚輒放去。父呵笞之。不為介意。長遊京師。遂依景德",
    "X62n1177_002:0214b22": "寺薙染。謁金鑾善。不契。復謁葉縣省。又不契。東遊至",
    "X62n1177_002:0214b23": "翠峰。謁明覺。覺問。汝名甚麼。曰。義懷。覺曰。何不名懷。",
    "X62n1177_002:0214b24": "義曰。當時致得。覺曰。誰為汝立名。曰受戒來十年矣。",
    "X62n1177_002:0214c01": "覺曰。汝行脚却費多少草鞋。曰和尚莫謾人好。覺曰",
    "X62n1177_002:0214c02": "我也沒量罪過儞作麼生。師無語。覺打曰。脫空漫語",
    "X62n1177_002:0214c03": "漢出去。尋為水頭。因汲水折擔。忽悟。作投機偈曰。一",
    "X62n1177_002:0214c04": "二三四五六七。萬仞峰頭獨足立。驪龍頷下奪明珠。",
    "X62n1177_002:0214c05": "一言勘破維摩詰。覺聞拊几稱善。",
    "X62n1177_002:0214c06": "師甞修淨土。勤以勵人。室中問學者云。若言舍穢取",
    "X62n1177_002:0214c07": "淨。厭此欣彼。則是取舍之情。眾生妄想。若言無淨土。",
    "X62n1177_002:0214c08": "則違佛語。修淨土者。當如何修。眾無語。復自答云。生",
    "X62n1177_002:0214c09": "則決定生。去則實不去。又云。譬如雁過長空。影沉寒",
    "X62n1177_002:0214c10": "水。雁絕遺踪之意。水無留影之心。",
    "X62n1177_002:0214c11": "東京慧林宗本圓照禪師(嗣天衣懷禪師)",
    "X62n1177_002:0214c12": "師。無錫管氏子。謁天衣。衣舉天親從彌勒內宮而下。",
    "X62n1177_002:0214c13": "無著問云。人間四百年。彼天為一晝夜。彌勒于一時",
    "X62n1177_002:0214c14": "中。成就五百億天子。證無生法忍。未審。說甚麼法。天",
    "X62n1177_002:0214c15": "親曰。秪說這個法。如何是這個法。師久而開悟。性喜",
    "X62n1177_002:0214c16": "寢。鼻息齁齁。聞者厭之。白于衣。衣曰。此子。吾家精進",
    "X62n1177_002:0214c17": "幢也。汝輩他日當依賴之。宋神宗最重師。甞召對。師",
    "X62n1177_002:0214c18": "翛然自如。無所加損。出都日。王公貴人送者。車騎相",
    "X62n1177_002:0214c19": "屬。師誨之曰。歲月不可把玩。老病不與人期。惟勤修",
    "X62n1177_002:0214c20": "勿怠。是真相為。聞者莫不感動　出世瑞光。開堂日。",
    "X62n1177_002:0214c21": "集眾擊皷。皷旋于地。圓轉震嚮。眾驚却。有僧出曰。此",
    "X62n1177_002:0214c22": "和尚法雷。震地之祥也。言畢。失僧所在。自是法席日",
    "X62n1177_002:0214c23": "盛。眾恒五百。師平居。密修淨業。雷峰才法師。神遊淨",
    "X62n1177_002:0214c24": "土。見一花殊麗問之。曰。待淨慈本禪師耳。又資福曦",
    "X62n1177_002:0215a01": "公。至慧林禮足施金而去。人詰其故。曰。吾定中見金",
    "X62n1177_002:0215a02": "蓮花。人言以俟本公。有問。師傳直指。何得蓮境標名。",
    "X62n1177_002:0215a03": "答曰。雖在宗門。亦以淨土兼修耳。後臨終。安坐而逝。",
    "X62n1177_002:0215a04": "諡圓照大師。",
    "X62n1177_002:0215a05": "雲棲大師贊曰。蓋兼之義有二。足躡兩船之兼。則",
    "X62n1177_002:0215a06": "誠為不可。圓通不礙之兼。何不可之有。況禪外無",
    "X62n1177_002:0215a07": "淨土。則即土即心。原非二物也。其圓照之謂乎。",
    "X62n1177_002:0215a08": "杭州佛日明教契嵩禪師(嗣洞山聰禪師)",
    "X62n1177_002:0215a09": "師。藤州鐔津人。姓李。七歲出家。十三得度。明年受具",
    "X62n1177_002:0215a10": "戒。十九遊方。常夜頂戴觀世音菩薩像。而誦其號。必",
    "X62n1177_002:0215a11": "滿十萬乃寢。自是。世間經書章句。不學而能。得法于",
    "X62n1177_002:0215a12": "洞山。作原教論十萬餘言。以抗宗韓排佛之說。讀者",
    "X62n1177_002:0215a13": "畏服。後居永安蘭若。著禪門定祖圖。傳法正宗記。輔",
    "X62n1177_002:0215a14": "教編。以萬言書上進。宋仁宗嘉賞。令編次八藏。賜號",
    "X62n1177_002:0215a15": "明教大師。晚住佛日山中。作懷淨土詩云。",
    "X62n1177_002:0215a16": "　耽閑戀綠潭　　高超弄芳餌　　何事卑王侯",
    "X62n1177_002:0215a17": "　其心越天地　　皇皇古皇道　　勞生自拘繫",
    "X62n1177_002:0215a18": "　不如歸去來　　乘風拂衣袂",
    "X62n1177_002:0215a19": "　金仙白玉京　　去去何縹緲　　樓臺十二層",
    "X62n1177_002:0215a20": "　玲瓏汎雲表　　銀湟月為波　　萬頃即池沼",
    "X62n1177_002:0215a21": "　芙蕖發異葩　　佳音頻伽鳥　　頓與人間遙",
    "X62n1177_002:0215a22": "　所思空杳杳",
    "X62n1177_002:0215a23": "　空虗澄遠煙　　霽色含秋景　　思深每盤桓",
    "X62n1177_002:0215a24": "　駐目西峰頂　　明月初團圞　　可照佳人影",
    "X62n1177_002:0215b01": "　美人來不來　　雲霞渺林嶺",
    "X62n1177_002:0215b02": "熙寧五年六月四日。晨興寫偈曰後夜月初明。吾今",
    "X62n1177_002:0215b03": "獨自行。不學大梅老。貪聞鼯鼠聲。至中夜而化。闍維",
    "X62n1177_002:0215b04": "不壞者五。頂耳舌童真。及常所持數珠。頂骨出舍利。",
    "X62n1177_002:0215b05": "紅白晶潔。狀如大菽。",
    "X62n1177_002:0215b06": "東京法雲法秀禪師(嗣天衣懷禪師)",
    "X62n1177_002:0215b07": "師。見李伯時善畫馬。呵曰。汝士大夫以畫名。矧又畫",
    "X62n1177_002:0215b08": "馬。期人誇妙。妙入馬腹中。亦足懼。伯時遂絕筆。師勸",
    "X62n1177_002:0215b09": "畫觀音贖過。黃魯直。工艶詞。師亦詆呵之。魯直笑曰。",
    "X62n1177_002:0215b10": "又當置我馬腹耶。師曰。汝以艶語。動天下人婬心。不",
    "X62n1177_002:0215b11": "止馬腹。正恐生泥犁耳。黃悚然悔謝。遂信心求道。",
    "X62n1177_002:0215b12": "示眾云。參學人。難得明心見性。猶須念佛。禮佛以作",
    "X62n1177_002:0215b13": "了事人活計何耶。蓋為了手的人持誦。則業障愈了。",
    "X62n1177_002:0215b14": "滯塞愈空。情識愈乾。心境愈寂。自性彌陀愈明。作用",
    "X62n1177_002:0215b15": "愈大。機輪愈活。說法愈無碍。惟心淨土愈顯。愈廣。愈",
    "X62n1177_002:0215b16": "受用究竟。若到佛果極頭田地也。只因圓滿。得個自",
    "X62n1177_002:0215b17": "性彌陀。惟心淨土。非別有所加也。",
    "X62n1177_002:0215b18": "東京法雲善本大通禪師(嗣慧林圓照本禪師)",
    "X62n1177_002:0215b19": "師。族董氏。漢仲舒之裔也。大父琪。父溫。皆官于潁。遂",
    "X62n1177_002:0215b20": "為潁人。母禱白衣大士。乃得師。及長博極羣書。清修",
    "X62n1177_002:0215b21": "無仕宦意。與弟善思。往京師地藏院。選經得度習毗",
    "X62n1177_002:0215b22": "尼。東遊至姑蘇。禮圓照於瑞光。照特顧之。于是契旨。",
    "X62n1177_002:0215b23": "經五稔益躋微奧。照令依圓通秀師。又盡其要。元豐",
    "X62n1177_002:0215b24": "間。被旨住法雲。賜號大通。僧問。寶塔元無縫。如何指",
    "X62n1177_002:0215c01": "示人。師曰。烟霞生背面。星月遶簷楹。曰如何是塔中",
    "X62n1177_002:0215c02": "人。師曰。竟日不知清世事。長年占斷白雲鄉。曰向上",
    "X62n1177_002:0215c03": "更有事也無。師曰。太無厭生。問若論此事。譬如兩家",
    "X62n1177_002:0215c04": "著碁。學人上來請師一著。師曰。早見輸了也。僧曰錯。",
    "X62n1177_002:0215c05": "師曰。是。僧曰。進前無路也。師卓拄杖一下曰。爭奈這",
    "X62n1177_002:0215c06": "個何。僧曰。秪如黑白未分時。又作麼生。師曰。且饒一",
    "X62n1177_002:0215c07": "著。問百尺竿頭如何進步。師曰。險。曰便怎麼去。又作",
    "X62n1177_002:0215c08": "麼生。師曰。百雜碎上堂。上不見天下不見地。逼塞虗",
    "X62n1177_002:0215c09": "空。無處迴避。為君明破即不中。且向南山看鼈鼻。擲",
    "X62n1177_002:0215c10": "拄杖下座。後歸杭州象塢。修淨業。定中見阿彌陀佛。",
    "X62n1177_002:0215c11": "示金色身。一旦告門人曰。止有三日在。至期趺坐念",
    "X62n1177_002:0215c12": "佛。西向而化。",
    "X62n1177_002:0215c13": "東京慧林懷深慈受禪師(嗣長蘆信禪師)",
    "X62n1177_002:0215c14": "師。壽春夏氏子。生而祥光現舍。文殊堅禪師。聞師始",
    "X62n1177_002:0215c15": "生。往訪之。師見堅輒笑。母許出家。十四割愛祝髮。後",
    "X62n1177_002:0215c16": "四年訪道方外。依淨照於嘉禾資聖。照舉良遂見麻",
    "X62n1177_002:0215c17": "谷因緣。問曰。如何是良遂知處。師若洞明。出住資福。",
    "X62n1177_002:0215c18": "履滿戶外。蔣山佛鑑懃禪師。行化至茶退。師引巡寮。",
    "X62n1177_002:0215c19": "到千人街坊。鑑問。既是千人坊為甚麼。秪有一人。師",
    "X62n1177_002:0215c20": "曰。多虗不如少實。鑑曰。恁麼那。師赧然請益。鑑曰。資",
    "X62n1177_002:0215c21": "福知是般事便休。師曰。某實未穩。望和尚不外。鑑舉",
    "X62n1177_002:0215c22": "倩女離魂話。反覆窮之。大豁疑礙。呈偈曰。秪是舊時",
    "X62n1177_002:0215c23": "行履處。等閑舉著便誵訛。夜來一陣狂風起。吹落桃",
    "X62n1177_002:0215c24": "花知幾多。鑑拊几曰。這底豈不是活祖意。未幾住焦",
    "X62n1177_002:0216a01": "山。師謂修行捷徑。無越淨土。建西方道場。苦口勸眾。",
    "X62n1177_002:0216a02": "甞著念佛頌。",
    "X62n1177_002:0216a03": "禮部楊傑無為居士(嗣天衣懷禪師)",
    "X62n1177_002:0216a04": "居士。字次公。歷參諸名宿。晚從天衣遊。衣每引老龐",
    "X62n1177_002:0216a05": "機語。令參究深造。後奉祠太山。一日雞初鳴。覩日如",
    "X62n1177_002:0216a06": "盤湧。忽大悟。乃別老龐偈曰。男大須婚。女大須嫁。討",
    "X62n1177_002:0216a07": "甚閑工夫。更說無生話。書寄衣。衣稱善。會芙容楷禪",
    "X62n1177_002:0216a08": "師。公曰。與師相別幾年。蓉曰。七年。公曰。學道來。參禪",
    "X62n1177_002:0216a09": "來。蓉曰。不打這皷笛。公曰。恁麼則空遊山水百無所",
    "X62n1177_002:0216a10": "能也。蓉曰。別來未久。善能高鑒。公大笑。甞有云。大凡",
    "X62n1177_002:0216a11": "學道之人。十二時中。甞須照顧。不見南泉道三十年。",
    "X62n1177_002:0216a12": "看一頭水牯牛。若犯人苗稼。擿鼻拽回。如今變成露",
    "X62n1177_002:0216a13": "地白牛。躶躶地。放他不肯去。諸人長須著精采。不可",
    "X62n1177_002:0216a14": "說禪道之時。便有個照帶的道理。洗菜作務之時。不",
    "X62n1177_002:0216a15": "可便無知也。如雞抱卵。若是拋離起去。暖氣不接。不",
    "X62n1177_002:0216a16": "成種子。如今萬境森羅。六根煩動。略失照顧。便致喪",
    "X62n1177_002:0216a17": "身失命。不是小事。公弘闡西方教觀。接引未來。多有",
    "X62n1177_002:0216a18": "法語。垂後。",
    "X62n1177_002:0216a19": "公。晚年繪彌陀丈六尊像。隨行觀念。將終之日。感佛",
    "X62n1177_002:0216a20": "來迎。端坐而化。辭世偈曰。生亦無可戀。死亦無可捨。",
    "X62n1177_002:0216a21": "太虗空中。之乎者也。或問公何往。公曰生西方去。或",
    "X62n1177_002:0216a22": "難之曰。若生西方。則又錯也。公曰。將錯就錯。西方極",
    "X62n1177_002:0216a23": "樂。",
    "X62n1177_002:0216a24": "雲棲大師贊曰。讀無為子頌。所謂參禪見性。而復",
    "X62n1177_002:0216b01": "以淨土為歸者也。至于將錯就錯一語。蘊籍不少。",
    "X62n1177_002:0216b02": "嗚呼。安得人間才士。咸就此一錯也。",
    "X62n1177_002:0216b03": "文正公范仲淹居士(嗣法宗道者)",
    "X62n1177_002:0216b04": "公。字希文。讀書長白山中。一日于寺中。得窖金。覆之",
    "X62n1177_002:0216b05": "不取。及為樞密參知政事。語僧出金修寺。公宿傳舍。",
    "X62n1177_002:0216b06": "獲故經一卷。名十六羅漢因果頌。藏經所未錄也。付",
    "X62n1177_002:0216b07": "諸梓而為序曰。此頌文。一尊者七首。皆悟本成佛之",
    "X62n1177_002:0216b08": "言。予讀之。一頌一悟。方知人世有無邊聖法。大藏遺",
    "X62n1177_002:0216b09": "焉。公守吳日。瑯琊覺禪師謁之。留數日。贈以偈曰。連",
    "X62n1177_002:0216b10": "朝共話釋疑團。豈謂浮生半日閒。直欲與師閒到老。",
    "X62n1177_002:0216b11": "盡收識性入玄關。時有宗道者。見雪竇後。超放自如。",
    "X62n1177_002:0216b12": "後忽自檢居壽春。不出。常口誦彌陀。以掃箒自淨其",
    "X62n1177_002:0216b13": "居。公往見之。問曰。住山多年。有何旨趣。宗曰。山中住。",
    "X62n1177_002:0216b14": "獨掩柴門無別趣。三個柴頭品宇煨。不用援毫文彩",
    "X62n1177_002:0216b15": "露。公曰。如何是西來大意。宗曰。雲開山月露。雨過竹",
    "X62n1177_002:0216b16": "風凉。又問。終日念佛。當過甚麼。宗舉掃箒作舞勢。公",
    "X62n1177_002:0216b17": "豁然領旨。常修淨業。以養聖胎。臨終之日。謂家人曰。",
    "X62n1177_002:0216b18": "吾昨夜夢。池中蓮花皆作金色。即當隨師西去矣。泊",
    "X62n1177_002:0216b19": "然而逝。",
    "X62n1177_002:0216b20": "法眼宗",
    "X62n1177_002:0216b21": "永明智覺延壽禪師(嗣天台韶國師)",
    "X62n1177_002:0216b22": "師。餘杭王氏子。姿品異常。二嚴具備。禪淨雙修。嘗輯",
    "X62n1177_002:0216b23": "佛祖玄要。為宗鏡錄一百卷。中有四料揀。",
    "X62n1177_002:0216b24": "一曰。有禪無淨土。十人九蹉路。陰境若現前。瞥爾隨",
    "X62n1177_002:0216c01": "他去。謂單明理性。不願往生。流轉娑婆。則有退墮之",
    "X62n1177_002:0216c02": "患。陰境者。於禪定中。陰魔發現也。如楞嚴所明。於五",
    "X62n1177_002:0216c03": "陰境。起五十種魔事。其人初不覺知魔著。亦言自得",
    "X62n1177_002:0216c04": "無上涅槃。迷惑無知。墮無間獄者。是也。",
    "X62n1177_002:0216c05": "二曰。無禪有淨土。萬修萬人去。但得見彌陀。何愁不",
    "X62n1177_002:0216c06": "開悟。謂未明理性。但願往生。乘佛力故。速登不退。",
    "X62n1177_002:0216c07": "三曰。有禪有淨土。猶如戴角虎。現世為人師。來生作",
    "X62n1177_002:0216c08": "佛祖。既深達佛法。故可為人天師。又發願往生。速登",
    "X62n1177_002:0216c09": "不退腰纏十萬貫。騎鶴上揚州。",
    "X62n1177_002:0216c10": "四曰。無禪無淨土。鉄牀并銅柱。萬劫與千生。沒個人",
    "X62n1177_002:0216c11": "依怙。既不明佛性。又不願往生。永劫沉淪。何由出離。",
    "X62n1177_002:0216c12": "欲超生死速登不退者。于此四種。擇善行之。",
    "X62n1177_002:0216c13": "師。生平乘大願船。廣度羣品。世皆尊為宗門赤幟。淨",
    "X62n1177_002:0216c14": "土白眉。曾持法華經一萬三千部。著詩偈賦等九十",
    "X62n1177_002:0216c15": "七卷。度弟子一千七百人。授戒約萬餘人。印施彌陀",
    "X62n1177_002:0216c16": "塔四十萬本。勸人禮念。放諸生命。不可勝數。聲被異",
    "X62n1177_002:0216c17": "國。高麗王。遣僧致書。敘門弟子禮。問道于師。受印記",
    "X62n1177_002:0216c18": "者。三十六人。臨終預知時至。晨起焚香告眾。趺坐而",
    "X62n1177_002:0216c19": "逝。茶毗。舍利鱗砌。塔於淨慈山中。後有僧自臨川來。",
    "X62n1177_002:0216c20": "經年遶其塔。人問故。曰。我病入冥。見殿左供一僧像",
    "X62n1177_002:0216c21": "王。勤致禮敬。審詢其人。則曰此杭州永明壽禪師也。",
    "X62n1177_002:0216c22": "凡死者。皆經冥府。此師已徑生西方上上品矣。王重",
    "X62n1177_002:0216c23": "其德。故禮敬耳。閱世七十有二。坐四十二夏　師。昔",
    "X62n1177_002:0216c24": "著神棲安養賦云。",
    "X62n1177_002:0217a01": "彌陀寶剎。安養嘉名。處報土而極樂。於十方而最清。",
    "X62n1177_002:0217a02": "二八觀門。修定意而冥往。四十大願。運散心而化生。",
    "X62n1177_002:0217a03": "爾乃畢世受持。一生歸命。仙人乘雲而聽法。空界作",
    "X62n1177_002:0217a04": "唄而讚詠。紫金臺上身登。而本願非虗。白玉毫中神",
    "X62n1177_002:0217a05": "化。而一心自慶。詳夫廣長舌讚。十剎同宣。但標心而",
    "X62n1177_002:0217a06": "盡契。非率意而虗傳。地軸迴轉。天花散前。一念花開。",
    "X62n1177_002:0217a07": "見佛而皆登妙果。千重光照。證法而盡廁先賢。考古",
    "X62n1177_002:0217a08": "推今。往生非一。運來而天樂盈空。時至而異香滿室。",
    "X62n1177_002:0217a09": "一真境內現相。而雖仗佛威。七寶池中覩境。而皆從",
    "X62n1177_002:0217a10": "心出。故知聖旨難量。感應猶長。變凡成聖而頃刻。即",
    "X62n1177_002:0217a11": "迷為悟而昭彰。探出秘書。真是長生之術。指歸淨剎。",
    "X62n1177_002:0217a12": "永居不死之鄉。更有出世高人。處塵大士。焚身然臂",
    "X62n1177_002:0217a13": "以發行。掛胃捧心而立軌。仙樂來迎而弗從。天童請",
    "X62n1177_002:0217a14": "命而不喜。或火烈山頂。光明境裏。絕聞惡趣之名。永",
    "X62n1177_002:0217a15": "拋胎獄之鄙。眼開舌固而立騐。牛觸雞鵮而忽止。處",
    "X62n1177_002:0217a16": "鉄城而拒王勑。須徇丹心。坐蓮臺而賴佛恩。難拋至",
    "X62n1177_002:0217a17": "理。其或誹謗三寶。破壞律儀。逼風刀解體之際。當業",
    "X62n1177_002:0217a18": "鏡照形之時。忽遇知識現不思議。劒林變七重之行",
    "X62n1177_002:0217a19": "樹。火車化八德之蓮池。地獄消沉。湛爾而怖心全息。",
    "X62n1177_002:0217a20": "天花飛引。俄然而化佛迎之。慧眼明心。香爐墮手。應",
    "X62n1177_002:0217a21": "讖而蓮花不萎。得記而寶林非久。奇哉。佛力難思。古",
    "X62n1177_002:0217a22": "今未有。",
    "X62n1177_002:0217a23": "問。經云。觀身實相。觀佛亦然。一念不生。天真頓朗。",
    "X62n1177_002:0217a24": "何得唱他佛號。廣誦餘經。高下輪迴。前後生滅。既",
    "X62n1177_002:0217b01": "妨禪定。但徇音聲。水動珠昏。寧當冥合。",
    "X62n1177_002:0217b02": "答。夫聲為眾義之府。言皆解脫之門。一切趣聲。聲為",
    "X62n1177_002:0217b03": "法界。經云。一一諸法中。皆含一切法。故知一言音中。",
    "X62n1177_002:0217b04": "包羅無外。十界具足。三諦理圓。何得非此重彼。離相",
    "X62n1177_002:0217b05": "求真。不窮動靜之源。遂致語默之失。故經云。一念初",
    "X62n1177_002:0217b06": "起。無有初相。是真護念。未必息念消聲。方冥實相。是",
    "X62n1177_002:0217b07": "以莊嚴門內。萬行無虧。真如海中。一毫不捨。且如課",
    "X62n1177_002:0217b08": "念尊號。教有明文。唱一聲而罪滅塵沙。具十念而形",
    "X62n1177_002:0217b09": "棲淨土。拯危㧞難。殄障消冤。非但一期暫㧞苦津。託",
    "X62n1177_002:0217b10": "此因緣。終投覺海。故文殊般若經云。眾生愚鈍。觀不",
    "X62n1177_002:0217b11": "能解。但令念聲相續。自得往生佛國。智論云。譬如有",
    "X62n1177_002:0217b12": "人初生墮地。即如日行千里。足一千年。滿中七寶。以",
    "X62n1177_002:0217b13": "用施佛。不如有人於後惡世。稱一佛聲。其福過彼。增",
    "X62n1177_002:0217b14": "一阿含經云。若有眾生。善心相續。稱佛名號。如一[愨-心+牛]",
    "X62n1177_002:0217b15": "牛乳頃。所得功德。過不可思議。無能量者。華嚴經云。",
    "X62n1177_002:0217b16": "住自在心念佛門。知隨自心所有欲樂。一切諸佛現",
    "X62n1177_002:0217b17": "其像。故寶王論云。浴大海者。已用於百川。念佛名者。",
    "X62n1177_002:0217b18": "必成於三昧。亦猶清珠下於濁水。濁水不得不清。念",
    "X62n1177_002:0217b19": "佛投於亂心。亂心不得不佛。既契之後。心佛雙亡。雙",
    "X62n1177_002:0217b20": "亡定也。雙照慧也。定慧既均。亦何心而不佛。何佛而",
    "X62n1177_002:0217b21": "不心。心佛既然。則萬境萬緣。無非三昧也。誰復患之。",
    "X62n1177_002:0217b22": "於起心動念。高聲稱佛哉。故業報差別經云。高聲念",
    "X62n1177_002:0217b23": "佛誦經。有十種功德。一能排睡眠。二天魔驚怖。三聲",
    "X62n1177_002:0217b24": "遍十方。四三塗息苦。五外聲不入。六令心不散。七勇",
    "X62n1177_002:0217c01": "猛精進。八諸佛歡喜。九三昧現前。十生於淨土。羣疑",
    "X62n1177_002:0217c02": "論云。問。名字性空。不能詮說諸法。教人專稱佛號。何",
    "X62n1177_002:0217c03": "異說食充饑乎。答。若言名字無用。不能詮諸法體。亦",
    "X62n1177_002:0217c04": "應喚火水來。是知。筌蹄不空。魚兔斯得。故使梵王啟",
    "X62n1177_002:0217c05": "請轉正法輪。大聖應機。弘宣妙旨。人天凡聖。咸稟正",
    "X62n1177_002:0217c06": "言。五道四生。並遵遺訓。聽聞讀誦。利益弘深。稱念佛",
    "X62n1177_002:0217c07": "名。往生淨土。亦不得唯言名字虗假。不有詮說者乎。",
    "X62n1177_002:0217c08": "問。行道念佛與坐念。功德如何。并禮拜有功德耶。",
    "X62n1177_002:0217c09": "答。譬如逆水張帆。猶云得往。更若張帆順水。速疾可",
    "X62n1177_002:0217c10": "知。坐念一聲。尚乃八十億劫罪消。行念功德。豈知其",
    "X62n1177_002:0217c11": "量。若禮拜。則屈伏無明。深投覺地。致敬之極。如樹倒",
    "X62n1177_002:0217c12": "山崩。業報差別經云。禮佛一拜。從其膝下。至金剛際。",
    "X62n1177_002:0217c13": "一塵一轉輪王位。獲十種功德。一者得妙色身。二出",
    "X62n1177_002:0217c14": "言人信。三處眾無畏。四諸佛護念。五具大威儀。六眾",
    "X62n1177_002:0217c15": "人親附。七諸天愛敬。八具大福報。九命終往生。十速",
    "X62n1177_002:0217c16": "證涅槃。達自心虗通無閡。隨心現量。禮於一佛。即禮",
    "X62n1177_002:0217c17": "一切佛。禮一切佛。即是禮一佛。以佛法身體用融通",
    "X62n1177_002:0217c18": "故。禮一拜。徧通法界。如是香華種種供養。例同於此。",
    "X62n1177_002:0217c19": "六道四生。同作佛想。文殊云。心不生滅故。敬禮無所",
    "X62n1177_002:0217c20": "觀。內行平等。外順修敬。內外冥合。名平等禮。略引祖",
    "X62n1177_002:0217c21": "教。理事分明。不可滅佛意而毀金文。據偏見而傷圓",
    "X62n1177_002:0217c22": "旨。",
    "X62n1177_002:0217c23": "問。唯心淨土。周徧十方。何得託質蓮臺。寄形安養。",
    "X62n1177_002:0217c24": "而興取捨之念。豈達無生之門。欣厭情生。何成平",
    "X62n1177_002:0218a01": "等。",
    "X62n1177_002:0218a02": "答。唯心佛土者。了心方生。如來不思議境界經云。三",
    "X62n1177_002:0218a03": "世一切諸佛。皆無所有。唯依自心。菩薩若能了知諸",
    "X62n1177_002:0218a04": "佛。及一切法。皆唯心量。得隨順忍。或入初地捨身。速",
    "X62n1177_002:0218a05": "生極樂淨佛土中。故知識心方生唯心淨土。著境秪",
    "X62n1177_002:0218a06": "墮所緣境中。既明因果無差。乃知心外無法。又平等",
    "X62n1177_002:0218a07": "之門。無生之旨。雖即仰教生信。其奈力量未充。觀淺",
    "X62n1177_002:0218a08": "心浮。境強習重。須生佛國。以仗勝緣。忍力易成。速行",
    "X62n1177_002:0218a09": "菩薩道。起信論云。眾生初學是法。欲求正信。其心怯",
    "X62n1177_002:0218a10": "弱。以住於此婆婆世界。自畏不能常值諸佛。親承供",
    "X62n1177_002:0218a11": "養。懼謂信心難可成就。意欲退者。當知。如來有勝方",
    "X62n1177_002:0218a12": "便。攝護信心。謂以專意念佛因緣。隨願得生他方佛",
    "X62n1177_002:0218a13": "土。常見於佛。永離惡道。如修多羅說。若人專念阿彌",
    "X62n1177_002:0218a14": "陀佛。所修善根。迴向願生彼國。即得往生。常見佛故。",
    "X62n1177_002:0218a15": "終無有退。若觀彼佛真如法身。常勤修習。畢竟得生。",
    "X62n1177_002:0218a16": "住正定故。往生論云。遊戲地獄門者。生彼國土。得無",
    "X62n1177_002:0218a17": "生忍已。還入生死國。教化地獄。救苦眾生。以此因緣。",
    "X62n1177_002:0218a18": "求生淨土。",
    "X62n1177_002:0218a19": "問。一生習惡積累因深。如何臨終十念頓遣。",
    "X62n1177_002:0218a20": "答。是心雖時頃少。而心力猛利。如火如毒。雖少能作",
    "X62n1177_002:0218a21": "大事。是垂死時。心決定勇徤。故勝百歲行力。是後心",
    "X62n1177_002:0218a22": "名為大心。及諸根事急故。如人入陣不惜身命。名為",
    "X62n1177_002:0218a23": "徤。故知善惡無定。因緣體空。跡有昇沉。事分優劣。真",
    "X62n1177_002:0218a24": "金一兩。勝百兩之疊華。爝火微光。爇萬仞之[卄/積]草。",
    "X62n1177_002:0218b01": "師又云。深嗟。末世誑說一禪。只學虗頭。全無實解。步",
    "X62n1177_002:0218b02": "步行有。口口談空。自不責業力所牽。更教人撥無因",
    "X62n1177_002:0218b03": "果。便說飲酒食肉。不礙菩提。行盜行婬。無妨般若。生",
    "X62n1177_002:0218b04": "遭王法。死陷阿鼻。受得地獄。業消又入畜生餓鬼。百",
    "X62n1177_002:0218b05": "千萬劫。無解脫期。除非一念回光。立即翻邪為正。若",
    "X62n1177_002:0218b06": "不自懺自悔。自度自修。諸佛出來。也無救儞處。(須如垂死",
    "X62n1177_002:0218b07": "時。心決定勇猛。而後可)。",
    "X62n1177_002:0218b08": "問。但見性悟道。便超生死。何用繫念彼佛。求生他",
    "X62n1177_002:0218b09": "方。",
    "X62n1177_002:0218b10": "答。真修行人。應自審察。如人飲水。冷煖自知。今存龜",
    "X62n1177_002:0218b11": "鑑。以破多惑。諸仁者。當觀自己行解。見性悟道。受如",
    "X62n1177_002:0218b12": "來記。紹祖師位。能如馬鳴龍樹否。得無礙辯才。證法",
    "X62n1177_002:0218b13": "華三昧。能如天台智者否。宗說皆通。行解兼修。能如",
    "X62n1177_002:0218b14": "忠國師否。此諸大士。皆明垂言教。深勸往生。葢是自",
    "X62n1177_002:0218b15": "利利他。豈肯悞人自悞。況大雄讚嘆。金口丁寧。希從",
    "X62n1177_002:0218b16": "昔賢。恭稟佛勅。定不謬悟也。仍往生傳所載。古今高",
    "X62n1177_002:0218b17": "士事迹。顯著非一。宜勤觀覽。以自照知。又當自度。臨",
    "X62n1177_002:0218b18": "命終時。生死去住。定得自在否。自無始來。惡業重障。",
    "X62n1177_002:0218b19": "定不現前。此一報身。定脫輪迴否。三塗惡道異類中",
    "X62n1177_002:0218b20": "行。出沒自由。定無苦惱否。天上人間。十方世界。隨意",
    "X62n1177_002:0218b21": "寄託。定無滯礙否。若也了了自信得及。何善如之。若",
    "X62n1177_002:0218b22": "其未也。莫以一時貢高。却致永劫沉淪。自失善利。將",
    "X62n1177_002:0218b23": "復尤誰。嗚呼哀哉。何嗟及矣。",
    "X62n1177_002:0218b24": "問。心外無佛。見佛是心。云何教中。說有化佛來迎。",
    "X62n1177_002:0218c01": "生諸淨土。",
    "X62n1177_002:0218c02": "答。法身真佛。本無生滅。從真起化。接引迷根。以化即",
    "X62n1177_002:0218c03": "真。真應一際。即不來不去。隨應物心。又化體即真。說",
    "X62n1177_002:0218c04": "無來去。從真流化。現有往還。即不來相而來。不見相",
    "X62n1177_002:0218c05": "而見也。不來而來。似水月之頓呈。不見而見。猶行雲",
    "X62n1177_002:0218c06": "之忽現。",
    "X62n1177_002:0218c07": "問。如上所說。真體即湛然不動。相即不來而來。正",
    "X62n1177_002:0218c08": "是心外有他佛來迎。云何證自心是佛。",
    "X62n1177_002:0218c09": "答。此乃是本願功德力故。令彼有緣眾生。專心想念。",
    "X62n1177_002:0218c10": "能令自心見佛來迎。不是諸佛實遣化身而來迎接。",
    "X62n1177_002:0218c11": "但是有緣。時機正合。能令自心見佛來迎。則佛身湛",
    "X62n1177_002:0218c12": "然常寂。無去無來。眾生識心。託佛本願力。一念變化。",
    "X62n1177_002:0218c13": "有去有來。如鏡面像。似夢施為。鏡中之形。非內非外。",
    "X62n1177_002:0218c14": "夢中之事。不有不無。但是心生。非關佛化。",
    "X62n1177_002:0218c15": "問。心外無法。佛不去來。何有見佛及來迎之事。",
    "X62n1177_002:0218c16": "答。唯心念佛。以唯心觀。徧該萬法。既了境唯心了心",
    "X62n1177_002:0218c17": "即佛。故隨所念。無非佛矣。般舟三昧經云。如人夢見",
    "X62n1177_002:0218c18": "七寶。親屬歡喜。覺已追念。不知在何處。如是念佛。此",
    "X62n1177_002:0218c19": "喻唯心所作。即有而空。故無來去。又如幻非實。則心",
    "X62n1177_002:0218c20": "佛兩亡。而不無幻相。則不壞心佛。空有無閡。即無去",
    "X62n1177_002:0218c21": "來。不妨普見。見即無見。常契中道。是以佛實不來。心",
    "X62n1177_002:0218c22": "亦不去。感應道交。唯心自見。遮那佛土。匪局東西。若",
    "X62n1177_002:0218c23": "正解了然。習累俱殄。理量雙備。親證無生。既歷聖階。",
    "X62n1177_002:0218c24": "位居不退。即不厭生死苦。六道化羣生。如信心初具。",
    "X62n1177_002:0219a01": "忍力未圓。欲拯沉淪。實難俱濟。無船救溺。翅弱高飛。",
    "X62n1177_002:0219a02": "臥沉痾而欲離良醫。處襁褓而擬拋慈母。久遭沉墜。",
    "X62n1177_002:0219a03": "必死無疑。但得陷己之虞。未有利他之分。又按諸經",
    "X62n1177_002:0219a04": "云。生安養者。緣強地勝。蓮華化生。頓生如來之家。盡",
    "X62n1177_002:0219a05": "受菩提之記。觸耳常聞大乘之法。差肩皆鄰補處之",
    "X62n1177_002:0219a06": "人念念虗玄。心心靜慮。煩惱燄滅。愛欲泉枯。尚無惡",
    "X62n1177_002:0219a07": "趣之名。豈有輪迴之事　如上略述法利無邊。聖境",
    "X62n1177_002:0219a08": "非虗。直談匪謬。何乃愛河浪底。沉溺無憂。火宅燄中。",
    "X62n1177_002:0219a09": "焚燒不懼。密織癡網。淺智之刃莫能揮。深種疑根。汎",
    "X62n1177_002:0219a10": "信之力焉能㧞。遂即甘心伏意。幸禍樂災。却非清淨",
    "X62n1177_002:0219a11": "之邦。顧戀恐畏之世。燋蛾爛繭。自處餘殃。籠鳥鼎魚。",
    "X62n1177_002:0219a12": "翻稱快樂。故知佛力不如業力。邪因難趣正因。且未",
    "X62n1177_002:0219a13": "脫業身。終縈三障。既不愛蓮臺化質。應須胎藏稟形。",
    "X62n1177_002:0219a14": "若受肉身。全身是苦。既沉三界。寧免輪迴。今於八苦",
    "X62n1177_002:0219a15": "之中。略標生死二苦。一生苦者。攬精血為體。處生熟",
    "X62n1177_002:0219a16": "藏中。四十二變。而成幻質。上壓穢食。下薰臭坑。飲冷",
    "X62n1177_002:0219a17": "若冰河。吞熱如爐炭。宛轉迷悶。不可具言。及至生時。",
    "X62n1177_002:0219a18": "眾苦無量。觸手墮地。如活剝牛皮。逼窄艱難。似生脫",
    "X62n1177_002:0219a19": "龜殻。銜冤抱恨。擬害母身。纔觸熱風。苦緣頓忘。嬰孩",
    "X62n1177_002:0219a20": "癡騃。水火橫亡。脫得成人。有營身種。業田既熟。愛水",
    "X62n1177_002:0219a21": "頻滋。無明發生。苦芽增長。膠粘七識。籠罩九居。如旋",
    "X62n1177_002:0219a22": "火論。循環莫已。二死苦者。風刀解身。火大燒體。聲虗",
    "X62n1177_002:0219a23": "內顫。魄悸魂驚。極苦併生。惡業頓現。千愁鬱悒。萬怖",
    "X62n1177_002:0219a24": "慞惶。乃至命謝氣終。寂然孤逝。幽塗黯黯。冥路茫茫。",
    "X62n1177_002:0219b01": "與昔冤讐。皎然相對。號天扣地。求脫無門。隨業淺深。",
    "X62n1177_002:0219b02": "而歷諸趣。或倒生地獄。或陰受鬼形。忍饑渴而長劫",
    "X62n1177_002:0219b03": "號咷。受罪苦而徧身燋爛。未脫二十五有。善惡之業",
    "X62n1177_002:0219b04": "靡亡。追身受報。未曾遺失。生死海濶。業道難窮。聲聞",
    "X62n1177_002:0219b05": "尚昧出胎。菩薩猶昏隔陰。況具縛生死底下凡夫。寧",
    "X62n1177_002:0219b06": "不被生苦所羈。死魔所繫。祇由不信佛經。後世為人。",
    "X62n1177_002:0219b07": "更深困劇。不能得生千佛國土。是故我說無量壽佛",
    "X62n1177_002:0219b08": "國土。易往易取。淨土一門。可通入路。當知自行難圓。",
    "X62n1177_002:0219b09": "他力易就。如劣士附輪王之勢。飛遊四天。凡質假仙",
    "X62n1177_002:0219b10": "藥之功。昇騰三島。實為易行之道。疾得相應。慈旨叮",
    "X62n1177_002:0219b11": "寧。須銘飢骨。",
    "X62n1177_002:0219b12": "問。六念法門。十種觀相。雖稱助道。徇想緣塵。瞥起",
    "X62n1177_002:0219b13": "乖真。何如淨念。",
    "X62n1177_002:0219b14": "答。無念一法。眾行之宗。微細俱亡。惟佛能淨。故經云。",
    "X62n1177_002:0219b15": "三賢十聖住果報。惟佛一人居淨土。況居凡地。又在",
    "X62n1177_002:0219b16": "初心。若無助道之門。正道無由獨顯。且六念之法。能",
    "X62n1177_002:0219b17": "消魔幻。增進功德。扶筞善根。十觀之門。善離貪著。潛",
    "X62n1177_002:0219b18": "清濁念。密契真源。皆入道之要津。盡修禪之妙軌。似",
    "X62n1177_002:0219b19": "杖有扶危之力。如船獲到岸之功。力備功終。船杖俱",
    "X62n1177_002:0219b20": "捨。",
    "X62n1177_002:0219b21": "問。龐居士云。事上說佛國。此去十萬里。大海渺無",
    "X62n1177_002:0219b22": "邊。動即黑風起。往者雖千萬。達者無一二。忽遇本",
    "X62n1177_002:0219b23": "來人。不在因緣裏。如何通會。而證往生。",
    "X62n1177_002:0219b24": "答。若提宗考本。尚不說有佛有土。豈言達之不達乎。",
    "X62n1177_002:0219c01": "所以天真自具。不涉因緣。匪動絲毫。常冥真體。若約",
    "X62n1177_002:0219c02": "事論。故非一等。九品往生。上下俱達。或遊化國。見佛",
    "X62n1177_002:0219c03": "應身。或生報土。覩佛真體。或一夕而便登上地。或經",
    "X62n1177_002:0219c04": "劫而方證小乘。或利根鈍根。或定意散意。或悟遲速。",
    "X62n1177_002:0219c05": "根機不同。或華開早晚。時限有異。今古具載。凡聖俱",
    "X62n1177_002:0219c06": "生。行相昭然。明證目驗。故釋迦世尊。親記文殊。當生",
    "X62n1177_002:0219c07": "阿彌陀佛土。位登初地。大經云。彌勒菩薩問佛。未知",
    "X62n1177_002:0219c08": "此界有幾許不退菩薩。得生彼國。佛言。此娑婆世界。",
    "X62n1177_002:0219c09": "有六十七億不退菩薩。皆得往生。香臺寶樹。易到無",
    "X62n1177_002:0219c10": "人。火車相見。一念改悔者。尚乃往生。況戒定慧薰修",
    "X62n1177_002:0219c11": "行道力。終不唐捐。佛梵音聲。終不誑人。稱讚淨土經",
    "X62n1177_002:0219c12": "云。十方恒河沙諸佛。出廣長舌相。徧覆大千。證得往",
    "X62n1177_002:0219c13": "生。豈虗搆哉。",
    "X62n1177_002:0219c14": "問。觀經明十六觀門。皆是攝心修定。觀佛相好。諦",
    "X62n1177_002:0219c15": "了圓明。方階淨域。如何散心而能化往。",
    "X62n1177_002:0219c16": "答。九品經文。自有昇降。上下該攝。不出二心。一定心。",
    "X62n1177_002:0219c17": "如修定習觀。上品往生。二專心。但念名號。眾善資熏。",
    "X62n1177_002:0219c18": "回向發願。得成末品。仍須一生歸命。盡報精修。坐臥",
    "X62n1177_002:0219c19": "之間。常面西向。當行道禮敬之際。念佛發願之時。懇",
    "X62n1177_002:0219c20": "苦翹誠。無諸異念。如就刑戮。若在狴牢。怨賊所追。水",
    "X62n1177_002:0219c21": "火所逼。一心求救。願脫苦輪。速證無生。廣度含識。紹",
    "X62n1177_002:0219c22": "隆三寶。誓報四恩。如斯志誠。必不虗棄。如或言行不",
    "X62n1177_002:0219c23": "稱。信力輕微。無念念相續之心。有數數間斷之意。恃",
    "X62n1177_002:0219c24": "此懈怠。臨終望生。但為業障所遮。恐難值其善友。風",
    "X62n1177_002:0220a01": "火逼迫。正念不成。何以故。如今有因。臨終是果。應預",
    "X62n1177_002:0220a02": "因實果則不虗。聲和則響順。形直則影端故也。如要",
    "X62n1177_002:0220a03": "臨終十念成就。但預辦津梁。合集功德回向。此時念",
    "X62n1177_002:0220a04": "念不虧。即無慮矣。夫善惡二輪。苦樂二報。皆三業所",
    "X62n1177_002:0220a05": "造。四緣所生。六因所成。五果所攝。若一念心瞋恚邪",
    "X62n1177_002:0220a06": "淫。即地獄業。慳貪不施。即餓鬼業。愚癡闇蔽。即畜生",
    "X62n1177_002:0220a07": "業。我慢貢高。即修羅業。堅持五戒。即人業。精修十善。",
    "X62n1177_002:0220a08": "即天業。證悟人空。即聲聞業。知緣性離。即緣覺業。六",
    "X62n1177_002:0220a09": "度齊修。即菩薩業。真慈平等。即佛業。若心淨。即香臺",
    "X62n1177_002:0220a10": "寶樹。淨剎化生。心垢。則丘陵坑坎。穢土稟質。皆是等",
    "X62n1177_002:0220a11": "倫之果。能感增上之緣。是以離自心源。更無別體。華",
    "X62n1177_002:0220a12": "嚴經云。譬如心王寶。隨心見眾色。眾生心淨故。得見",
    "X62n1177_002:0220a13": "清淨剎。大集經云。欲淨汝界。但淨汝心。故知。一切歸",
    "X62n1177_002:0220a14": "心。萬法由我。欲得淨果。但行淨因。如水性趨下。火性",
    "X62n1177_002:0220a15": "騰上。勢數如是。何足疑焉。",
    "X62n1177_002:0220a16": "雲棲老人贊曰。永明。佩西來直指心印。而刻意淨",
    "X62n1177_002:0220a17": "土。自利利他。廣大行願。光昭於萬世。其下生之慈",
    "X62n1177_002:0220a18": "氏歟。其再生之善導歟。",
    "X62n1177_002:0220a19": "溈仰宗",
    "X62n1177_002:0220a20": "杭州無著文喜禪師(嗣仰山寂禪師)",
    "X62n1177_002:0220a21": "師。嘉禾語溪人。姓朱氏。生而有異志。七歲出家。常習",
    "X62n1177_002:0220a22": "律聽教。後謁大慈山性空禪師。空曰。子何不徧參乎。",
    "X62n1177_002:0220a23": "師直往五臺山華嚴寺。至金剛窟禮謁。遇一老翁牽",
    "X62n1177_002:0220a24": "牛而行。邀師入寺。翁呼均提。有童子應聲出迎。翁縱",
    "X62n1177_002:0220b01": "牛。引師陞堂。堂宇皆耀金色。翁踞床。指繡墩命坐。翁",
    "X62n1177_002:0220b02": "曰。近自何來。師曰。南方。翁曰。南方佛法如何住持。師",
    "X62n1177_002:0220b03": "曰。末法比丘。少奉戒律。翁曰。多少眾。師曰。或三百。或",
    "X62n1177_002:0220b04": "五百。師却問。此間佛法如何住持。翁曰。龍蛇混雜。凡",
    "X62n1177_002:0220b05": "聖同居。師曰。多少眾。翁曰。前三三。後三三。翁呼童子。",
    "X62n1177_002:0220b06": "致茶并進酥酪。師食之。覺心意開爽。翁拈起玻璃盞。",
    "X62n1177_002:0220b07": "問曰。南方還有這個否。師曰。無。翁曰。尋常將甚麼喫",
    "X62n1177_002:0220b08": "茶。師無對。師覩日色稍晚。遂問翁。擬投一宿。得否。翁",
    "X62n1177_002:0220b09": "曰。汝有執心在。不得宿。師曰。某甲無執心。翁曰。汝曾",
    "X62n1177_002:0220b10": "受戒否。師曰。受戒久矣。翁曰。汝若無執心。何用受戒。",
    "X62n1177_002:0220b11": "師辭退。翁令童子相送。師問童子前三三後三三是",
    "X62n1177_002:0220b12": "多少。童召大德。師應諾。童曰。是多少。師復問曰。此為",
    "X62n1177_002:0220b13": "何處。童曰。此金剛窟般若寺也。師悽然悟彼翁者即",
    "X62n1177_002:0220b14": "文殊也。不可再見。即稽首童子。願乞一言為別。童說",
    "X62n1177_002:0220b15": "偈曰。面上無嗔供養具。口裏無嗔吐妙香。心裏無嗔",
    "X62n1177_002:0220b16": "是珍寶。無垢無染是真常。言訖。均提與寺俱隱。但見",
    "X62n1177_002:0220b17": "五色雲中。文殊乘金毛師子往來。忽有白雲。自東方",
    "X62n1177_002:0220b18": "來。覆之不見。師因駐錫五臺。後參仰山。頓了心契。令",
    "X62n1177_002:0220b19": "充典座。文殊甞現於粥鑊上。師以攪粥篦便打曰。文",
    "X62n1177_002:0220b20": "殊自文殊。文喜自文喜。殊乃說偈曰。苦瓠連根苦。甜",
    "X62n1177_002:0220b21": "瓜徹蔕甜。修行三大劫。却被老僧嫌。一日有異僧。來",
    "X62n1177_002:0220b22": "求齋食。師減己分饋之。仰山預知。問曰。適來果位人",
    "X62n1177_002:0220b23": "至。汝給食否。師曰。輟已回施。師曰。汝大利益。",
    "X62n1177_002:0220b24": "師。閱經論。慕文殊發願偈云。願我命終時。滅除諸障",
    "X62n1177_002:0220c01": "礙。願見阿彌陀。往生安樂剎。矢心淨土。每示人云。參",
    "X62n1177_002:0220c02": "禪乃悟明心地。吾之心地既明。即明佛之心。是先得",
    "X62n1177_002:0220c03": "彌陀之心也。便當修諸行門。求生淨土。備其莊嚴。全",
    "X62n1177_002:0220c04": "其受用。謂之得後智。方成一尊古佛。蓋真理即悟而",
    "X62n1177_002:0220c05": "頓圓。妄情息之而漸盡。頓圓如初生孩子。一日而肢",
    "X62n1177_002:0220c06": "體已全。漸修如長養成人。多年而志氣方立。所以目",
    "X62n1177_002:0220c07": "前能橫說竪說。棒喝圓相。機辯自在者。或遇逆順境",
    "X62n1177_002:0220c08": "界。不知不覺。對境生心。故習難忘。未免滲漏。如云予",
    "X62n1177_002:0220c09": "四十年用心。尚有走作處。此古人誠諦之語。而不自",
    "X62n1177_002:0220c10": "欺欺人者也。高處正在于此。欲違生死之惡緣。須認",
    "X62n1177_002:0220c11": "菩提之捷徑。耑心念佛。為前途要津。乃末後之關鍵",
    "X62n1177_002:0220c12": "也。因此略明其義。有二。",
    "X62n1177_002:0220c13": "一稱名念。如觀佛三昧經云。文殊白佛言。我念過去",
    "X62n1177_002:0220c14": "世。常生淨土。得百千億念佛三昧門。又文殊說般若",
    "X62n1177_002:0220c15": "經云。欲入一行三昧。應處空閑。捨諸亂意。不取相貌。",
    "X62n1177_002:0220c16": "繫念一佛。專稱名字。隨佛方所。端身正向。能于一佛。",
    "X62n1177_002:0220c17": "念念相續。即是念中。能見過去現在諸佛。何以故。念",
    "X62n1177_002:0220c18": "一佛功德。與念無量佛功德無二。皆成一如。成最正",
    "X62n1177_002:0220c19": "覺。如是盡知恒沙諸佛法界。無差別相。于念念中。觀",
    "X62n1177_002:0220c20": "眉間白毫之相。右旋婉轉。猶如秋月。內外通明。如白",
    "X62n1177_002:0220c21": "琉璃筒。亦如暗中明星。觀成不成。皆滅九十億那由",
    "X62n1177_002:0220c22": "他恒河沙微塵數劫生死重罪。常蒙攝授也。而況句",
    "X62n1177_002:0220c23": "句分明。心心返照者乎。二實相念。文殊菩薩云。不生",
    "X62n1177_002:0220c24": "不滅。不去不來。非名非相。是名為佛。如自觀身實相。",
    "X62n1177_002:0221a01": "觀佛亦然等。思惟諸佛平等法身。一切善根中。其業",
    "X62n1177_002:0221a02": "最勝。一切諸佛身。惟是一法身。念一佛時。即念一切",
    "X62n1177_002:0221a03": "佛。無一土不淨矣。",
    "X62n1177_002:0221a04": "師曰。衲子家。具大根器。獲大徹悟。而復求生淨土。為",
    "X62n1177_002:0221a05": "圓普賢萬行。祈早成佛果者也。教中云。先悟毗盧法",
    "X62n1177_002:0221a06": "界。後入普賢行門。如善財參文殊。殊作象王迴顧。而",
    "X62n1177_002:0221a07": "善財言下頓徹。末後見普賢。為說十大願王。導歸極",
    "X62n1177_002:0221a08": "樂。圓滿萬行者。此一大榜樣也。是以悟達之士。尚須",
    "X62n1177_002:0221a09": "念佛求生安養。生安養者。得不退地。即證諸大三昧。",
    "X62n1177_002:0221a10": "發種種神通。現無量身。持無量香花。往無量世界。供",
    "X62n1177_002:0221a11": "養無量諸佛。嘆贊無量諸佛。向無量諸佛前禮敬。懺",
    "X62n1177_002:0221a12": "悔一切罪障。隨喜一切功德。請轉一切法輪。勸一切",
    "X62n1177_002:0221a13": "諸佛。久住世間。常隨一切諸佛。學甚深法。恒順一切",
    "X62n1177_002:0221a14": "眾生。皆獲饒益。所作功德。普皆迴向。如是等普賢行",
    "X62n1177_002:0221a15": "門。悉得圓滿。即造道場。降伏魔軍。為大法王。隨類度",
    "X62n1177_002:0221a16": "生。似善財童子。分身無數百俱胝。智慧廣大徧十方。",
    "X62n1177_002:0221a17": "普利一切眾生界也。何如。",
    "X62n1177_002:0221a18": "師。將順寂。告眾趺坐而化。白光照室。竹木同色。塔于",
    "X62n1177_002:0221a19": "靈隱山之西塢。後遭寇發師塔。肉身不壞。爪髮俱長。",
    "X62n1177_002:0221a20": "錢武肅王異之。重加封瘞。",
    "X62n1177_002:0221a21": "古尊宿",
    "X62n1177_002:0221a22": "小傅白居易香山居士",
    "X62n1177_002:0221a23": "公。字樂天。久參佛光。得心法兼稟寶戒。牧杭州。訪鳥",
    "X62n1177_002:0221a24": "巢和尚。乃問。禪師坐處甚危險。師曰。老僧有甚危險。",
    "X62n1177_002:0221b01": "侍郎險尤甚。曰。弟子。位鎮江山。何險之有。師曰。薪火",
    "X62n1177_002:0221b02": "相交。識性不停。得非險乎。又問。如何是佛法大意。師",
    "X62n1177_002:0221b03": "曰。諸惡莫作。眾善奉行。曰。三歲孩兒。也解恁麼道。師",
    "X62n1177_002:0221b04": "曰。三歲孩兒雖道得。八十老人行不得。公遂作禮而",
    "X62n1177_002:0221b05": "去。凡守任處。多訪祖道。凡為文。動關教化。無不贊美",
    "X62n1177_002:0221b06": "佛乘。命工繪西方淨土景。頂禮發願。以偈贊曰。極樂",
    "X62n1177_002:0221b07": "世界清淨土。無諸惡道及眾苦。願如我身老病者。同",
    "X62n1177_002:0221b08": "生無量壽佛所。",
    "X62n1177_002:0221b09": "公。在東林寺。臨水坐。有詩云。昔為東掖垣中客。今作",
    "X62n1177_002:0221b10": "西方社裏人。手把楊枝臨水坐。閑思往事似前身。",
    "X62n1177_002:0221b11": "潞公文彥博居士",
    "X62n1177_002:0221b12": "公。字寬夫。及第守洛陽。甞致齋往龍安寺。瞻禮聖像。",
    "X62n1177_002:0221b13": "忽見像壞墮地。略不加敬。但瞻視而出。傍有僧曰。何",
    "X62n1177_002:0221b14": "不作禮。公曰。像既壞。吾將何禮。僧曰。先德道。譬如官",
    "X62n1177_002:0221b15": "路土。人掘以為像。智者知路土。凡人謂像生。後時官",
    "X62n1177_002:0221b16": "欲行。還將像填路。像本不生滅。路亦無新故。公聞之",
    "X62n1177_002:0221b17": "有省。由是慕道。甚力念佛。期生淨土。晨香夜坐。每發",
    "X62n1177_002:0221b18": "願曰。願我甞精進。勤修一切善。願成了心宗。廣度諸",
    "X62n1177_002:0221b19": "含識。每見一切人。勸令念佛。誓結十萬人。緣同生淨",
    "X62n1177_002:0221b20": "土。如如居士。有頌贊曰。知公膽氣大如天。願結西方",
    "X62n1177_002:0221b21": "十萬緣。不為一身求活計。大家齊上渡頭船。公臨終。",
    "X62n1177_002:0221b22": "安然念佛而化。",
    "X62n1177_002:0221b23": "侍郎王古居士",
    "X62n1177_002:0221b24": "公。字敏仲。東都人。稟性仁慈。大弘佛教。祖父七世。戒",
    "X62n1177_002:0221c01": "殺放生。尊宿叢林淵藪。甞過謁論道。參黃龍翠巗晦",
    "X62n1177_002:0221c02": "堂楊岐輩。深契宗旨。又慕淨土法門之勝。作直指淨",
    "X62n1177_002:0221c03": "土決疑集三卷。又纂集諸經論。備陳往生淨土要門。",
    "X62n1177_002:0221c04": "精勤念佛。數珠未甞去手。有僧神遊淨土。見侍郎與",
    "X62n1177_002:0221c05": "葛繁大夫同在焉。公有云。彌陀心內眾生。新新攝化。",
    "X62n1177_002:0221c06": "眾生心中淨土。念念往生。托質蓮胎。不離當處。神超",
    "X62n1177_002:0221c07": "多剎。豈出身心。念本性之無量光。本來無念。生唯心",
    "X62n1177_002:0221c08": "之安養國。真實無生。自廬山諸賢之後。繼此道以助",
    "X62n1177_002:0221c09": "揚者。惟公與楊次公著名。皆生安養。",
    "X62n1177_002:0221c10": "國學王日休龍舒居士",
    "X62n1177_002:0221c11": "公。字虗中。為國學進士。作六經訓傳數十萬言。一旦",
    "X62n1177_002:0221c12": "捐之曰。是皆業習。非究竟法。吾其為西方歸乎。參黃",
    "X62n1177_002:0221c13": "龍徑山。有契。甞修淨業。年六十。布衣蔬茹重趼千里。",
    "X62n1177_002:0221c14": "以之誨人。閒居持戒甚嚴。坐必宴寂。臥必冠帶。面目",
    "X62n1177_002:0221c15": "奕奕有光。曰課千拜。夜分乃寢。作淨土文勸世。將卒",
    "X62n1177_002:0221c16": "三日前。徧別親識。有不復相見之語。至期。讀書罷。如",
    "X62n1177_002:0221c17": "常禮念。忽厲聲稱阿彌陀佛。唱言佛來迎我。屹然立",
    "X62n1177_002:0221c18": "化。如植木矣。邦人有夢二青衣引公西行者。自是家",
    "X62n1177_002:0221c19": "家供事云。",
    "X62n1177_002:0221c20": "居士曰。真性如鏡。一切有生者如影。是真性中。所現",
    "X62n1177_002:0221c21": "之影也。影有去來。而鏡常自若。眾生有生滅。而真性",
    "X62n1177_002:0221c22": "如如。生滅既除。真性乃現。所謂野色更無山隔斷。天",
    "X62n1177_002:0221c23": "光直與水相連。",
    "X62n1177_002:0221c24": "居士曰。孟子。謂夫仁者亦在乎熟之而已矣。故君子",
    "X62n1177_002:0222a01": "無終日之間違仁。造次必于是。顛沛必于是。能爾也。",
    "X62n1177_002:0222a02": "則無所往而不為仁矣。修淨土者亦然。凡起居飲食。",
    "X62n1177_002:0222a03": "語默動靜。皆不忘淨土。則此身雖居五濁。而其心已",
    "X62n1177_002:0222a04": "在淨土矣。樝菴云。落日之形似鼓懸。跏趺端坐面西",
    "X62n1177_002:0222a05": "邊。身雖未到華池上。先送心歸極樂天。正此之謂也。",
    "X62n1177_002:0222a06": "侍制了翁陳瓘居士",
    "X62n1177_002:0222a07": "公。字瑩中。南劒人。少登上第。居官鯁直。後諡忠肅。常",
    "X62n1177_002:0222a08": "謫守台州。叩天台宗旨。甚契。及謁靈源清公。執聞見",
    "X62n1177_002:0222a09": "以求解會。清曰。執解為宗。何日偶諧。公乃開悟。寄師",
    "X62n1177_002:0222a10": "偈曰。書堂兀兀萬幾休。日暖風柔草木幽。誰識二千",
    "X62n1177_002:0222a11": "年底事。如今只在眼睛頭。公撰四明延慶淨土記。備",
    "X62n1177_002:0222a12": "陳西方因果念佛三昧。常與人談惟心淨土。略云。釋",
    "X62n1177_002:0222a13": "迦文方便至深。阿彌陀說法無間。解脫長者。不往安",
    "X62n1177_002:0222a14": "樂土。普賢大士。親覩無量光。向實際之中。要在不往",
    "X62n1177_002:0222a15": "而往。于方便之內。何妨去已還來。機熟感深。足須成",
    "X62n1177_002:0222a16": "辦。",
    "X62n1177_002:0222a17": "丞相錢象祖止菴居士",
    "X62n1177_002:0222a18": "居士。字公相。錢塘人。問道於保寧全禪師。又參護國",
    "X62n1177_002:0222a19": "此菴元禪師。師曰。欲究此事。須得心法兩忘乃可。法",
    "X62n1177_002:0222a20": "執未忘。契理亦非悟也。公曰。纔涉唇吻。便落意思如",
    "X62n1177_002:0222a21": "何。師曰。本自無瘡。勿傷之也。公渙然有得。自左丞相",
    "X62n1177_002:0222a22": "歸。日修淨業。一旦示微疾。書偈曰。菡萏香從佛國來。",
    "X62n1177_002:0222a23": "琉璃地上絕纖埃。我心清淨超于彼。今日遙知一朵",
    "X62n1177_002:0222a24": "開。後三日。僧有問疾者。公曰。我不貪生。不怖死。不生",
    "X62n1177_002:0222b01": "天。不為人。惟求生淨土耳。言訖。跏趺而逝。後有人夢",
    "X62n1177_002:0222b02": "空中云。錢丞相已生西方蓮宮。為慈濟菩薩。",
    "X62n1177_002:0222b03": "司諫江公望居士",
    "X62n1177_002:0222b04": "公。字民表。釣臺人。智識高朗。蔬食清修。為諫官。直言",
    "X62n1177_002:0222b05": "無諱。名著一時。酷嗜宗門。參善知識有會處。晚年專",
    "X62n1177_002:0222b06": "修淨業。且石刻所著念佛方便文。以醒世。甞書於家",
    "X62n1177_002:0222b07": "塾云。利根之人。念念不生。心心無所。六根杳寂。諸識",
    "X62n1177_002:0222b08": "銷落。法法全真。門門絕待。瞥爾遂成真如實觀。初機",
    "X62n1177_002:0222b09": "後學。一心攝念。如來即使營辦家事。種種作務。亦自",
    "X62n1177_002:0222b10": "不相妨礙。若能都攝六根。淨念相繼。不過旬日。便成",
    "X62n1177_002:0222b11": "三昧。是故上根大器。一念直超。平展之流。善觀方便。",
    "X62n1177_002:0222b12": "公有子。早亡。託夢云。大人修道。功業已成。冥府有金",
    "X62n1177_002:0222b13": "字額。題云　嚴州江公望。身居言責。志慕苦空。躬事",
    "X62n1177_002:0222b14": "焚修。心無愛染。動靜不違佛法。語默時契宗風。名脫",
    "X62n1177_002:0222b15": "閻浮。身歸淨土。後知廣德軍。一旦無疾面西。端坐而",
    "X62n1177_002:0222b16": "化。",
    "X62n1177_002:0222b17": "一壑子曰。蓋舉緣即用而忘機得體。混融境致而",
    "X62n1177_002:0222b18": "暗合機輪。如月落潭無影。雲生山有衣者。溈仰家",
    "X62n1177_002:0222b19": "風也。若夫法眼門庭。箭鋒相拄。句意合機。重重華",
    "X62n1177_002:0222b20": "藏交參。一一網珠圓瑩。以至風柯月渚。顯露真心。",
    "X62n1177_002:0222b21": "烟靄雲林。宣明妙法。故永明壽禪師。出宗鏡錄。合",
    "X62n1177_002:0222b22": "禪淨為一家。而無著喜禪師。慕五臺風。示念佛有",
    "X62n1177_002:0222b23": "二義。更若古尊宿白香山錢止菴等。莫不了了于",
    "X62n1177_002:0222b24": "個中。復爾慇慇乎淨土。是知。參禪向千蹊萬徑裏。",
    "X62n1177_002:0222c01": "得一條直路。到家甚便矣。然到家之後。貧從自寠。",
    "X62n1177_002:0222c02": "富從自鉅。苟無制馭折衷之法。則無明習氣。淘汰",
    "X62n1177_002:0222c03": "不淨。情根識蒂。黏帶不清。殊乏精扃嚴鍵。遠到深",
    "X62n1177_002:0222c04": "蟠。所以貴念這一句佛。聲聲喚醒主人翁。直欲情",
    "X62n1177_002:0222c05": "念乾枯。心境俱寂。方是個露地白牛。古德云。見道",
    "X62n1177_002:0222c06": "方修道。正此意也。況乎念佛為甚深法門。念得心",
    "X62n1177_002:0222c07": "垢脫去一分。則智光顯現一分。便見一佛出世。脫",
    "X62n1177_002:0222c08": "去無量心垢。顯現無量智光。照見無量諸佛。於是",
    "X62n1177_002:0222c09": "念無窮盡。證法亦無窮盡。皆由佛為總持一切法",
    "X62n1177_002:0222c10": "故耳。有志之士。切勿儱侗。將趙州一轉語。作休免",
    "X62n1177_002:0222c11": "牌。可憐他錯認趙州作用。未曾覻著古人同一鼻",
    "X62n1177_002:0222c12": "孔出氣者在。",
    "X62n1177_002:0222c13": "古今尊宿",
    "X62n1177_002:0222c14": "廬山東林慧遠圓悟大師(蓮宗始祖)",
    "X62n1177_002:0222c15": "師。雁門人。性賈氏。博綜六經。尤善莊老。聞道安法師",
    "X62n1177_002:0222c16": "講般若經。豁然大悟。遂與弟慧持。投簪落髮。常以大",
    "X62n1177_002:0222c17": "法為己任。安嘆曰。使道流中國者。其在遠乎。師至潯",
    "X62n1177_002:0222c18": "陽。愛廬山閒曠。可以息心。舉杖叩地曰。有泉當住。忽",
    "X62n1177_002:0222c19": "泉湧出。感山神現夢。一夕雷雨。材木自至。太守驚異。",
    "X62n1177_002:0222c20": "奏立東林寺。名其殿曰神運。師聞陶九州得文殊瑞",
    "X62n1177_002:0222c21": "像。溺於江者多年。遂至江濵虔禱。像果浮出。迎供殿",
    "X62n1177_002:0222c22": "中。每謂入道要門。惟念佛為最。與高僧鉅儒百四十",
    "X62n1177_002:0222c23": "人結蓮社。以修淨業。六時禮誦西方三聖。三十年迹",
    "X62n1177_002:0222c24": "不入俗。送客以溪為界。若越界即有虎鳴。因號虎溪。",
    "X62n1177_002:0223a01": "師克勤淨土。入定於般若臺一十八日。見蓮池會上",
    "X62n1177_002:0223a02": "佛菩薩等。水流光明。演說妙法。佛言。汝七日後。當生",
    "X62n1177_002:0223a03": "我國。出定謂門人曰。吾始居此。三覩聖相。今復再見。",
    "X62n1177_002:0223a04": "往生淨土決矣。至期。端坐入寂。太守與諸弟子。奉全",
    "X62n1177_002:0223a05": "身葬于西嶺。諡正覺大師凝寂之塔。師著念佛三昧",
    "X62n1177_002:0223a06": "詩序云。念佛三昧者何。思專想寂之謂也。思專則志",
    "X62n1177_002:0223a07": "一不撓。想寂則氣虗神朗。氣虗則智恬其照。神朗則",
    "X62n1177_002:0223a08": "無幽不徹。斯二者。乃是自然之玄符。會一而致用也。",
    "X62n1177_002:0223a09": "是故靖恭閒宇。而感物通靈。御心惟正。動而入微。此",
    "X62n1177_002:0223a10": "假修以凝神。積習以移性。猶或若茲。況夫尸居坐忘。",
    "X62n1177_002:0223a11": "冥懷至極。智落宇宙。而闇蹈大方者哉。請言其始。菩",
    "X62n1177_002:0223a12": "薩初登道位。甫窺玄門。體寂無為。而無弗為。及其神",
    "X62n1177_002:0223a13": "變也。則令修短革常度。巨細互相違。三光迴景。以移",
    "X62n1177_002:0223a14": "照天地。卷而入懷矣。又諸三昧。其名甚眾。功高易進。",
    "X62n1177_002:0223a15": "念佛為先。何者。窮玄極寂尊號。如來神體合變。應不",
    "X62n1177_002:0223a16": "以方。故令入斯定者。昧然忘知。即所緣以成鑒。鑒明",
    "X62n1177_002:0223a17": "則內照交暎。而萬象生焉。非耳目之所暨。而聞見行",
    "X62n1177_002:0223a18": "焉。于是。覩夫淵凝虗鏡之體。則悟靈相湛一。清明自",
    "X62n1177_002:0223a19": "然。察夫玄音之叩心聽。則塵累每消。滯情融朗。非天",
    "X62n1177_002:0223a20": "下之至妙。孰能與於此哉。以茲而觀。一覿之感。乃發",
    "X62n1177_002:0223a21": "久習之深覆。豁昏俗之重迷。若以匹夫眾定之所緣",
    "X62n1177_002:0223a22": "故。不得語其優劣。居可知也。是以奉誠諸賢。咸思一",
    "X62n1177_002:0223a23": "揆之契。感寸陰之頹影。懼來儲之未積。于是。洗心法",
    "X62n1177_002:0223a24": "堂。整襟清向。夜分忘寢。夙宵惟勤。庶夫貞詣之功。以",
    "X62n1177_002:0223b01": "通三乘之志。臨津濟物。與九流而同往。仰援超步㧞",
    "X62n1177_002:0223b02": "茆之興。俯引弱進垂策其後。以此覽眾篇之揮翰。豈",
    "X62n1177_002:0223b03": "徒文詠而已哉。",
    "X62n1177_002:0223b04": "南岳慧思禪師",
    "X62n1177_002:0223b05": "師。武津人。姓李氏。頂有肉髻。一夕夢梵僧勸出家。即",
    "X62n1177_002:0223b06": "辭親入道。及受具戒。習坐禪。日一食。聞北齊慧文禪",
    "X62n1177_002:0223b07": "師。道法大行。乃往事之。授以心觀之訣。三七日已。放",
    "X62n1177_002:0223b08": "身倚壁。豁然大悟。獲宿智通。得法華三昧。偈曰。頓悟",
    "X62n1177_002:0223b09": "心源開寶藏。隱顯靈通現真相。獨行獨坐常巍巍。百",
    "X62n1177_002:0223b10": "億化身無數量。縱令逼塞滿虗空。看時不見微塵相。",
    "X62n1177_002:0223b11": "可笑物兮無比況。口吐明珠光晃晃。尋常見說不思",
    "X62n1177_002:0223b12": "議。一語標名言下當。師至南嶽衡陽。值一處林泉勝",
    "X62n1177_002:0223b13": "異。語眾云。吾前身居此。今當復為寺。俾掘之。基址猶",
    "X62n1177_002:0223b14": "存。道化彌盛。當發願往生。夢感彌陀說法。瓶水自滿。",
    "X62n1177_002:0223b15": "靈瑞重重。陳主致敬。稱為大禪師。誌公令人傳語曰。",
    "X62n1177_002:0223b16": "何不下山化度眾生。目視雲漢作麼。師曰。三世諸佛。",
    "X62n1177_002:0223b17": "被我一口吞却。何處更有眾生可化。其機用如此。將",
    "X62n1177_002:0223b18": "順寂。集門人曰。汝當不惜身命。常修法華般舟念佛",
    "X62n1177_002:0223b19": "三昧。方等懺法。無常迅速。宜各勉之。端坐唱佛來迎。",
    "X62n1177_002:0223b20": "合掌而逝。異香滿室。顏色如生。",
    "X62n1177_002:0223b21": "天台修禪智者大師",
    "X62n1177_002:0223b22": "師。字德安。姓陳氏。頴川人。誕時祥光燭隣。目重瞳。眉",
    "X62n1177_002:0223b23": "八彩。膚不受垢。自少見像必禮。遇僧必拜。十八出家。",
    "X62n1177_002:0223b24": "性樂習禪。通法華奧典。後往禮南嶽思大禪師。思曰。",
    "X62n1177_002:0223c01": "昔靈鷲同聽法華經。今復來矣。即示以普賢道場四",
    "X62n1177_002:0223c02": "安樂行。師入觀三七日。誦經至藥王品曰。是真精進。",
    "X62n1177_002:0223c03": "是名真法供養如來。身心豁然。見靈山一會。儼然未",
    "X62n1177_002:0223c04": "散。以所證白思。思曰。非汝弗證。非吾莫識。此乃法華",
    "X62n1177_002:0223c05": "三昧前方便。初旋陀羅尼也。汝可傳燈。莫作最後斷",
    "X62n1177_002:0223c06": "佛種人。于是。弘法金陵。屈伏名匠。晚入天台。降魔進",
    "X62n1177_002:0223c07": "行。兩朝君臣。恭稟盛化。煬帝尊師。號為智者。開拓鴻",
    "X62n1177_002:0223c08": "基。傋立一家教觀。篤志西方。勸人進修淨業。所有著",
    "X62n1177_002:0223c09": "述。皆門人灌頂。日記萬言。而編結之。總目為天台教。",
    "X62n1177_002:0223c10": "師云。諸佛教理既明。非觀行無以復性。乃依一心三",
    "X62n1177_002:0223c11": "諦之理。(真俗中)示三止三觀。一一觀心。念念不可得。先",
    "X62n1177_002:0223c12": "空次假後中。離二邊而觀一心。如雲外之月者。此乃",
    "X62n1177_002:0223c13": "別教之行相也　又云。破一切惑。莫盛乎空。建一切",
    "X62n1177_002:0223c14": "法。莫盛乎假。究竟一切性。莫大乎中。故一中一切中。",
    "X62n1177_002:0223c15": "無假無空而不中。空假亦爾。即圓教之行相也。",
    "X62n1177_002:0223c16": "行者。念佛之時。意根為因。白毫圓光為緣。所起之念。",
    "X62n1177_002:0223c17": "即所生法。諦觀念佛心起。即是假名。體之即空。洞鑒",
    "X62n1177_002:0223c18": "此心。有如來藏。離邊顯中。若根若塵。並是法界諸佛",
    "X62n1177_002:0223c19": "眾生。一念普應。即邊而中。無佛無念。此乃大乘圓修",
    "X62n1177_002:0223c20": "三觀念佛法門也。可謂無相無空無不空。即是如來",
    "X62n1177_002:0223c21": "真實相　厥後。大弘台教者。稱四明尊者法智大師",
    "X62n1177_002:0223c22": "為第一。",
    "X62n1177_002:0223c23": "尊者。法名知禮。述妙宗傳教觀。常燃四指供佛。求",
    "X62n1177_002:0223c24": "生西方。更欲焚身歸淨土。楊億文公。致書苦勸住",
    "X62n1177_002:0224a01": "世。數年後。于歲旦。建光明懺。期七日內往生。至五",
    "X62n1177_002:0224a02": "日。召眾說法。驟稱佛號數百聲。奄然坐化。趙清獻",
    "X62n1177_002:0224a03": "公抃。為塔銘。",
    "X62n1177_002:0224a04": "有策眾觀行云。觀雖深妙。本被初心。若能進功。何",
    "X62n1177_002:0224a05": "憂不就。縱未入品。為因亦強。生至彼邦。得預大會。",
    "X62n1177_002:0224a06": "所見依正。微妙難思。速入聖階。度生亦廣。永異事",
    "X62n1177_002:0224a07": "善及小乘行。得往生者。如此土人宿圓修者。於諸",
    "X62n1177_002:0224a08": "座席。見相殊常。聞法易悟。以此類彼。功在妙宗。但",
    "X62n1177_002:0224a09": "為戒福不精。無往生願。故在穢土。聞法入真。須懼",
    "X62n1177_002:0224a10": "娑婆不常值佛。縱遇善友。色心不勝。難發我心。況",
    "X62n1177_002:0224a11": "塵境麤強。誠為險處。故雖外加事懺。內勤理觀。正",
    "X62n1177_002:0224a12": "助雙行。加願要制。必於寶剎。速證無生。",
    "X62n1177_002:0224a13": "智者。化緣既畢。至新昌大石佛前。示疾。唱觀無量壽",
    "X62n1177_002:0224a14": "佛經題竟。復曰。四十八願。莊嚴淨土。華池寶樹。易往",
    "X62n1177_002:0224a15": "無人。火車相現。一念改悔者。尚得往生。況戒定熏修。",
    "X62n1177_002:0224a16": "聖行道力者乎。吾諸師友。侍從觀音。皆來迎我。言訖。",
    "X62n1177_002:0224a17": "唱三寶名。趺坐而逝。如入三昧。",
    "X62n1177_002:0224a18": "澱山白蓮子元慈照宗主",
    "X62n1177_002:0224a19": "師。自號萬事休。崑山茅氏子。母柴氏。夢佛入門而生。",
    "X62n1177_002:0224a20": "因名佛來。父母早亡。投本州延祥寺出家。習止觀禪",
    "X62n1177_002:0224a21": "法。一日聞鴉聲。頌曰。二十餘年紙上尋。尋來尋去轉",
    "X62n1177_002:0224a22": "沉吟。忽然聽得慈鴉呌。始信從前錯用心。于是。發廣",
    "X62n1177_002:0224a23": "度願。慕廬山蓮社遺風。勸人念佛。代為法界眾生。禮",
    "X62n1177_002:0224a24": "佛懺悔。祈生安養。後往澱山湖。剏白蓮懺堂。勤修淨",
    "X62n1177_002:0224b01": "業。述圓融四土三觀選佛圖。開示蓮宗眼目。逆順境",
    "X62n1177_002:0224b02": "中。未嘗動念。隨方勸化。即成頌文。目曰西行集。又著",
    "X62n1177_002:0224b03": "彌陀節要。證道歌。風月集。行世。宋高宗。詔至德壽殿。",
    "X62n1177_002:0224b04": "說淨土法。特賜淨業導師慈照宗主。甞發誓言。願大",
    "X62n1177_002:0224b05": "地人。普覺妙道。以四字為定名之宗。導人專念彌陀。",
    "X62n1177_002:0224b06": "回生淨土。風化大振。後於鐸城。告眾曰。吾化緣已畢。",
    "X62n1177_002:0224b07": "時當行矣。言訖。合掌示寂。茶毗。舍利無數。塔於松江。",
    "X62n1177_002:0224b08": "諡最勝之塔。",
    "X62n1177_002:0224b09": "師云。上根智人。悟此深理。當運虗空平等心。無我人",
    "X62n1177_002:0224b10": "眾生壽者相。知無我人。誰受輪轉。亦無身心受彼生",
    "X62n1177_002:0224b11": "死。是名離相念佛三昧。是則念念彌陀出世。處處極",
    "X62n1177_002:0224b12": "樂現前。如此念者。無念之念。念則真如。無生之生。生",
    "X62n1177_002:0224b13": "則實相。無一法本有。無一法始成。自他互收。事理無",
    "X62n1177_002:0224b14": "碍。塵塵具足。剎剎全彰。",
    "X62n1177_002:0224b15": "師云。念佛人。臨終有三疑。不生淨土。一者。疑我生來",
    "X62n1177_002:0224b16": "作業極重。修行日淺。恐不得生。二者。疑我欠人債負。",
    "X62n1177_002:0224b17": "或有心願未了。及貪嗔癡未息。恐不得生。三者。疑我",
    "X62n1177_002:0224b18": "雖念彌陀。臨命時。恐佛不來迎接。有此三疑。因疑成",
    "X62n1177_002:0224b19": "障。失其正念。不得往生。故念佛之人。切要諦信佛經",
    "X62n1177_002:0224b20": "明旨。勿生疑心而已。",
    "X62n1177_002:0224b21": "臨終四關",
    "X62n1177_002:0224b22": "師云。凡夫雖有信心念佛緣。為宿業障重。合墮地獄。",
    "X62n1177_002:0224b23": "乘佛力故。於牀枕間。將輕換重。若也無智人。不了此",
    "X62n1177_002:0224b24": "事。却言我今念佛。又有病苦。反謗彌陀。因此一念惡",
    "X62n1177_002:0224c01": "心。徑入地獄。此是一關也。二者。雖則持戒念佛緣。",
    "X62n1177_002:0224c02": "為口談淨土。意戀娑婆。不求出世善根。怕死貪生。呼",
    "X62n1177_002:0224c03": "神喚鬼。緣此心邪。無佛攝護。因慈流浪墮落三塗。是",
    "X62n1177_002:0224c04": "二關也。三者或因服藥。須用酒鯹。或被親情遞相",
    "X62n1177_002:0224c05": "逼勸。此人無决定信。喪失善根。臨終追赴王前。任王",
    "X62n1177_002:0224c06": "判斷。是為第三關也。四者。臨終之際。繫綴資財。愛",
    "X62n1177_002:0224c07": "戀眷屬。失却正念。墮鬼趣中。守護家庭。宛如在日。是",
    "X62n1177_002:0224c08": "為四關也。是以修淨土者。當蠲浮思妄想。念念彌陀。",
    "X62n1177_002:0224c09": "全身放下。但能堅此一念。便可碎彼四關。則淨土非",
    "X62n1177_002:0224c10": "遙矣。",
    "X62n1177_002:0224c11": "仙潭法鏡若愚禪師",
    "X62n1177_002:0224c12": "師。居雲川。建無量壽閣。勸道俗念佛。精勤三十年。與",
    "X62n1177_002:0224c13": "則章禪師為友。叅念佛公案有省。嘗作偈曰。空裏千",
    "X62n1177_002:0224c14": "山羅網。夢中七寶蓮池。踏得西方路穩。更無一點狐",
    "X62n1177_002:0224c15": "疑。將順世。夢一神人告曰。汝同學則章。得普賢行願",
    "X62n1177_002:0224c16": "三昧。已生淨土。彼正待汝耶。師乃沐浴更衣。端坐對",
    "X62n1177_002:0224c17": "眾云。淨土現前。吾當行矣。書偈而化。偈曰。本是無",
    "X62n1177_002:0224c18": "家可得歸。雲邊有路許誰知。溪光搖落西山月。正是",
    "X62n1177_002:0224c19": "仙潭夢斷時。",
    "X62n1177_002:0224c20": "廬山善法普度優曇宗主",
    "X62n1177_002:0224c21": "師。丹陽蔣氏子。家世事佛。弱冠出家。初參龍華寶山",
    "X62n1177_002:0224c22": "慧禪師。深器之。後歷叩諸方。得省。述念佛警要。為蓮",
    "X62n1177_002:0224c23": "宗寶鑑十卷。天童東巗圓應日禪師。深加嘆賞。繼開",
    "X62n1177_002:0224c24": "法于京都法王寺。灌頂國師捧其書。呈進御覧。降旨",
    "X62n1177_002:0225a01": "稱美。有開導人天。續佛慧命。融真混俗。振復東林之",
    "X62n1177_002:0225a02": "語。",
    "X62n1177_002:0225a03": "師。示眾云。蓋聞。恒河沙數眾如來。彌陀第一。十方微",
    "X62n1177_002:0225a04": "塵諸佛剎。極樂是歸。淨土為解脫之門。念佛乃正心",
    "X62n1177_002:0225a05": "之要。故知。集羣賢而結社。有其旨焉。指西方而示人。",
    "X62n1177_002:0225a06": "端其趣也。因該果海。果徹因源。從聞思修登三摩地。",
    "X62n1177_002:0225a07": "憑信行願入法界門。是以一興念而萬靈知。信心生",
    "X62n1177_002:0225a08": "而諸佛現。纔稱寶號。已投種於蓮胎。一發菩提。即標",
    "X62n1177_002:0225a09": "名於金地。有緣斯遇。自悟自修。淺信不持。大愚大錯。",
    "X62n1177_002:0225a10": "八十億劫之重罪。廓爾烟消。十萬億剎之遐方。倐如",
    "X62n1177_002:0225a11": "羽化。想念專注。即觀心而見佛身。心境交參。即因門",
    "X62n1177_002:0225a12": "而成勝地。十方淨穢卷舒。同在於毫端。一性包融浩",
    "X62n1177_002:0225a13": "博。該羅於法界。是則諸佛與眾生交徹。淨土與穢土",
    "X62n1177_002:0225a14": "冥通。彼此互收。事理無礙。方知神游億剎。實生乎自",
    "X62n1177_002:0225a15": "己心中。孕質九蓮。豈逃於剎那際內。嗟乎識昏障重。",
    "X62n1177_002:0225a16": "信寡疑多。自甘永劫沉淪。深痛一生虗喪。須信非憑",
    "X62n1177_002:0225a17": "佛力。截業惑以無由。不遇此門。脫生死而無路。誓同",
    "X62n1177_002:0225a18": "諸佛。敢傚前修。勸勉後賢。亟崇斯道。已發願。今發願。",
    "X62n1177_002:0225a19": "當發願。事事而回向彌陀。若已生。若今生。若當生。念",
    "X62n1177_002:0225a20": "念而皆歸淨土。欲取一生事辦。便向這裏留心。齊登",
    "X62n1177_002:0225a21": "極樂妙門。速成念佛三昧。咦。最初一步要分明。直至",
    "X62n1177_002:0225a22": "西方無異路。",
    "X62n1177_002:0225a23": "正身端坐。掃除緣累。截斷塵情。瞠開兩睛。外不著境。",
    "X62n1177_002:0225a24": "內不住定。回光一照。內外俱寂。然後密密舉念南無",
    "X62n1177_002:0225b01": "阿彌陀佛三五聲。回光自看云。見性則成佛。畢竟那",
    "X62n1177_002:0225b02": "個是我本性阿彌陀。却又照覷看。只今舉底這一念。",
    "X62n1177_002:0225b03": "從何處起。覷破這一念。復又覷破這覷底是誰。如此",
    "X62n1177_002:0225b04": "急切做工夫。勿令間斷。惺惺不昧。四威儀中。亦如是",
    "X62n1177_002:0225b05": "舉。如是看如是參。忽然了得盡大地。是個西方。萬象",
    "X62n1177_002:0225b06": "森羅。無非自己。入無功用行。名實報莊嚴土。能圓一",
    "X62n1177_002:0225b07": "切種智矣。",
    "X62n1177_002:0225b08": "執持一句佛名。念茲在茲。綿綿密密。如雞抱卵。常教",
    "X62n1177_002:0225b09": "暖氣相接。更加智照。則知淨土即是此心。把得定。做",
    "X62n1177_002:0225b10": "得主。靠得穩。無一念變異心。無一念退惰心。無一念",
    "X62n1177_002:0225b11": "雜染心。直至盡生。永無別念。決定要生極樂世界。果",
    "X62n1177_002:0225b12": "能如是用功。無明習漏。自然淨盡無餘。臨終定生西",
    "X62n1177_002:0225b13": "方上品。",
    "X62n1177_002:0225b14": "楚峰善奇禪師",
    "X62n1177_002:0225b15": "師。鳳陽人。姓雷氏。十七歲出家。看無字話有省。遍參",
    "X62n1177_002:0225b16": "知識。得法於東源明際和尚。化行江南。每以念佛公",
    "X62n1177_002:0225b17": "案示人。最稱直捷。一旦集眾。焚香端坐。三呼佛號而",
    "X62n1177_002:0225b18": "逝。",
    "X62n1177_002:0225b19": "示眾云。若了自心本來是佛者。高山平地總西方。其",
    "X62n1177_002:0225b20": "或未然。切切以生死大事為己任。將一句佛名。用心",
    "X62n1177_002:0225b21": "提撕。[拚-ㄙ+ㄊ]捨世間利名恩愛等事。抖擻精神。努力參究。",
    "X62n1177_002:0225b22": "務要討個明白。以徹悟為期。凝定身心。回光返照。念",
    "X62n1177_002:0225b23": "得目前空牢牢地。胸中虗碧碧地。澄澄然湛湛然也。",
    "X62n1177_002:0225b24": "到此更須痛加一拶。疑團粉碎。當下冰消。豁開頂門。",
    "X62n1177_002:0225c01": "洞明正眼。不覺自肯點頭。始知涅槃生死。淨土穢邦。",
    "X62n1177_002:0225c02": "俱為剩語。雖然如是。正好再見天下老和尚。掃除悟",
    "X62n1177_002:0225c03": "跡。別立生涯。不受人瞞。任運無礙。證入不思議解脫",
    "X62n1177_002:0225c04": "三昧境中。同佛受用　或曰。即心是佛。何勞更念佛",
    "X62n1177_002:0225c05": "歟　師曰。只為當人不了自心是佛。枉入生死迷流。",
    "X62n1177_002:0225c06": "所以祖家曲垂方便。令人參究自心。則知念佛念心。",
    "X62n1177_002:0225c07": "念心念佛。念念不忘心心無間。忽爾念到心思路絕",
    "X62n1177_002:0225c08": "處。當體空寂時。無念無心。無心無念。心念既無。佛亦",
    "X62n1177_002:0225c09": "不可得矣。無心之心。方是真心。無念之念。始名正念。",
    "X62n1177_002:0225c10": "無佛之佛。可謂無量壽佛矣。果能于此洞徹。火宅亦",
    "X62n1177_002:0225c11": "是清涼。塵塵契妙。法法該宗。故知直提此六字心經。",
    "X62n1177_002:0225c12": "乃識心達本之要門。超生脫死之捷徑也。慎勿當面",
    "X62n1177_002:0225c13": "蹉過。",
    "X62n1177_002:0225c14": "斷雲智徹禪師",
    "X62n1177_002:0225c15": "師云。我等。因生不知來處。死不知去處。發心參禪。究",
    "X62n1177_002:0225c16": "竟念佛。要明此一件生死大事。用報四恩。拔濟三有。",
    "X62n1177_002:0225c17": "須知古人做工夫法則。夫修淨土。固為玄妙之門。亦",
    "X62n1177_002:0225c18": "有捷徑宜識。汝等念佛一聲。或三五七聲。默默返問",
    "X62n1177_002:0225c19": "這一聲佛從何處起。又問這念佛者。是甚麼人。有疑",
    "X62n1177_002:0225c20": "只管疑去。若問處不親。疑情不切。再舉個畢竟這念",
    "X62n1177_002:0225c21": "佛的是誰。如是問。如是疑。問教親。疑教切。前設一問。",
    "X62n1177_002:0225c22": "最尊最貴。最妙最玄。第二問。徹骨徹髓。見心見膽。末",
    "X62n1177_002:0225c23": "後一問。如痛上加鞭。當喉一揑。便欲了人命根也。如",
    "X62n1177_002:0225c24": "是疑來疑去。寢食俱忘。不覺築着磕着。[囗@力]地一聲。心",
    "X62n1177_002:0226a01": "花燦發。夢眼豁開。目前總是故家鄉。本性彌陀常獨",
    "X62n1177_002:0226a02": "露。趂此光景。須入宗匠爐鞴中。鉗鎚煅煉。方好晦迹",
    "X62n1177_002:0226a03": "韜光。向水邊林下。保養聖胎。待時出來。扶持末運。成",
    "X62n1177_002:0226a04": "熟眾生。嚴淨諸佛國土。捷徑一條現前。請從這裏下",
    "X62n1177_002:0226a05": "脚。",
    "X62n1177_002:0226a06": "杭州雲棲蓮池袾宏禪師",
    "X62n1177_002:0226a07": "師。仁和沈氏子。貌古神粹。雙眸烱烱。音若洪鐘。十七",
    "X62n1177_002:0226a08": "補邑庠。每書生死事大四字於案頭。一日閱慧燈集。",
    "X62n1177_002:0226a09": "失手碎茶甌。有省。作七筆勾見志。投性天和尚祝髮。",
    "X62n1177_002:0226a10": "字佛慧。北遊參徧融。後謁笑巗於柳菴。求開示。巗曰。",
    "X62n1177_002:0226a11": "阿你三千里外。求開示我。我有甚麼開示。師恍然。辭。",
    "X62n1177_002:0226a12": "過東昌道中。聞樵樓皷忽悟。偈曰。二十年前事可疑。",
    "X62n1177_002:0226a13": "三千里外遇何奇。焚香擲戟渾閒事。魔佛空爭是與",
    "X62n1177_002:0226a14": "非。南歸。中興雲棲法席。侍郎王公宗沐。問夜來老鼠",
    "X62n1177_002:0226a15": "唧唧說盡一部華嚴經。師曰。猫兒突出時如何。王無",
    "X62n1177_002:0226a16": "語。師自代曰。走却法師留下講案。遂頌曰。老鼠唧唧。",
    "X62n1177_002:0226a17": "華嚴歷歷。奇哉王侍郎。却被畜生惑。猫兒突出畵堂",
    "X62n1177_002:0226a18": "前。牀頭說法無消息。無消息。大方廣佛華嚴經。世主",
    "X62n1177_002:0226a19": "妙嚴品第一。",
    "X62n1177_002:0226a20": "最後垂示",
    "X62n1177_002:0226a21": "師云。參禪一念不生。即名為佛。淨業一心不亂。正謂",
    "X62n1177_002:0226a22": "無念。若有念者。不名一心。但得一心。何法不寂。良以",
    "X62n1177_002:0226a23": "雖名念佛。葢無念之念也。念而無念。是名一心。如是",
    "X62n1177_002:0226a24": "之心。心無其心。強名曰一。尚無一相。豈非頓歟。誠哉",
    "X62n1177_002:0226b01": "末法之要津。曉得此意。禪宗淨土。殊途同歸。",
    "X62n1177_002:0226b02": "今人。不肯念佛。只是輕視西方。不知生西方。乃是大",
    "X62n1177_002:0226b03": "德大福大智大慧大聖大賢的勾當。轉娑婆成淨土。",
    "X62n1177_002:0226b04": "不同小可因緣。汝但看此城中。一日一夜。死却多少",
    "X62n1177_002:0226b05": "人。不要說生西方即生天。千百人中。尚無一個。其有",
    "X62n1177_002:0226b06": "自負修行者。秪是不失人身而已。故我世尊大慈大",
    "X62n1177_002:0226b07": "悲。示此法門。功過乾坤。恩逾父母。粉骨碎身。不足為",
    "X62n1177_002:0226b08": "報。",
    "X62n1177_002:0226b09": "荷葉道人石頭",
    "X62n1177_002:0226b10": "居士。不著姓字。與愚菴和尚平倩居士同時。少參禪。",
    "X62n1177_002:0226b11": "根性猛利。洞有所入。機鋒迅利。語言圓轉。自謂了悟",
    "X62n1177_002:0226b12": "無所事事。流連文酒之場。塵勞未能全脫。一日痛念",
    "X62n1177_002:0226b13": "見境生心。觸途成滯。浮解實情未能相勝。悟佛魔之",
    "X62n1177_002:0226b14": "分。只在頃刻。始約其偏空之見。涉入普賢行門端的。",
    "X62n1177_002:0226b15": "莫如念佛。而權引中下之疑未破。及後博觀經論。始",
    "X62n1177_002:0226b16": "知此門。原攝一乘。悟與未悟。皆宜修習。于是採金口",
    "X62n1177_002:0226b17": "所宣。菩薩所闡。善知識所發揮。附以己意。千波競起。",
    "X62n1177_002:0226b18": "萬派橫流。詰其滙歸也。皆同一源。名西方合論。其論",
    "X62n1177_002:0226b19": "以不思議第一義為宗。以悟為導。以時持佛號。念念",
    "X62n1177_002:0226b20": "相續為行。以六度萬行為助。以深信因果。為入門也。",
    "X62n1177_002:0226b21": "念佛之法。須一切處攝念不忘。縱令昏寐。亦繫念而",
    "X62n1177_002:0226b22": "寢。不隔念不異念耳。行坐念者。如悲啼一般。每一想",
    "X62n1177_002:0226b23": "佛。五內若裂。如憶少背之慈母。多慧之亡兒。其發憤",
    "X62n1177_002:0226b24": "也。如落第孤寒。負才寂寞。每一念及。殆不欲生。念得",
    "X62n1177_002:0226c01": "見聞覺知。及與毛孔骨髓。無一處不念佛。是為上品",
    "X62n1177_002:0226c02": "念佛。現生必得見佛。名曰一行三昧。",
    "X62n1177_002:0226c03": "香光子居士",
    "X62n1177_002:0226c04": "居士云。約理而言。清淨覺體。如如不動。泯絕心量。超",
    "X62n1177_002:0226c05": "越情有。大地無寸土。佛之一字。向何處著。至若進修",
    "X62n1177_002:0226c06": "法門。於無修證中修證。於無等級中等級。千差萬別。",
    "X62n1177_002:0226c07": "雖位至等覺。尚不知如來舉足下足之處。祖師因人",
    "X62n1177_002:0226c08": "執滯教相。隨語生解。數他家寶。己無分文。遂用毒手。",
    "X62n1177_002:0226c09": "剗其語言。拶其情識。令其苦參密究。識得本命元辰。",
    "X62n1177_002:0226c10": "却來看經看教。一一如道家裏事。然後如說進修。以",
    "X62n1177_002:0226c11": "佛知見。淨治餘習。不取寂證。是謂佛種。所以有飲氷",
    "X62n1177_002:0226c12": "吞檗。潛行密修。直至烟銷灰滅。業不能繫。生死自在",
    "X62n1177_002:0226c13": "而已。其或悟門已入。休歇太早。智不入微。道難勝習。",
    "X62n1177_002:0226c14": "一念不盡。生死業根。入胎出胎。隨緣流轉。縱般若緣",
    "X62n1177_002:0226c15": "深。不落三途。業有加而無減矣。豈謂一悟之後。即同",
    "X62n1177_002:0226c16": "極果。乃取喝佛罵祖破膽險句。以為行持。排因撥果。",
    "X62n1177_002:0226c17": "越分過頭。以火性為氣魄。以我慢為承當。以譎詐為",
    "X62n1177_002:0226c18": "機用。以誑語為方便。以放恣為遊戲。以穢語為解粘。",
    "X62n1177_002:0226c19": "自悞悞人。安免輪墜。惟求實知。不雜用心。競競業業。",
    "X62n1177_002:0226c20": "了達生本無生。不妨熾然求生。即心是土。蓮邦不屬",
    "X62n1177_002:0226c21": "心外。禮拜念誦。智行並進。方當踞上品之蓮臺。坐空",
    "X62n1177_002:0226c22": "中之寶閣。登陽燄之階級。度谷响之眾生。頓同兩足",
    "X62n1177_002:0226c23": "之尊。盡滿涅槃之果矣。",
    "X62n1177_002:0226c24": "一壑子曰。參禪修淨土者。不可因循度時。須用痛",
    "X62n1177_002:0227a01": "加鞭策。工夫毋令間斷。厥有二法。宜知。一者恩不",
    "X62n1177_002:0227a02": "可忘。謂出家兒。四恩至重。初擬報酬。只為懶于親",
    "X62n1177_002:0227a03": "近明師益友。日久漸忘終其身。參禪不了。淨業難",
    "X62n1177_002:0227a04": "成。生死未明。此身尚無下落。何能報酬四恩也。有",
    "X62n1177_002:0227a05": "恩不報。是負心人。帶角披毛。償債有分。得不危乎。",
    "X62n1177_002:0227a06": "二者志不可怠。稟師剃染。皆發願成佛道大志。厥",
    "X62n1177_002:0227a07": "後畏於規束。放逸自恣。而或情念多端。貪圖名利。",
    "X62n1177_002:0227a08": "而或境緣時動。習學不忘。決定志消。念頭無主。不",
    "X62n1177_002:0227a09": "得力于參禪。不成功于淨土。茫無可據。有何佛道",
    "X62n1177_002:0227a10": "易成。倘更戒珠失色。瞋火熾然。臨終不墮沉淪。必",
    "X62n1177_002:0227a11": "趍鬼類。寧不悲哉。嗟乎。二者之病。生於憎愛。憎愛",
    "X62n1177_002:0227a12": "之業。大障禪淨工夫。蓋瞥爾情生。萬劫羈鎻。一生",
    "X62n1177_002:0227a13": "空過。未免三塗。戒之戒之。當自鞭策。天如老人云。",
    "X62n1177_002:0227a14": "使其念不離佛。佛不離念。感應道交。現前見佛。既",
    "X62n1177_002:0227a15": "見樂邦之佛。即見十方諸佛。即見自性天真之佛。",
    "X62n1177_002:0227a16": "即得大用現前。然後推其悲願。廣化一切眾生。此",
    "X62n1177_002:0227a17": "名淨土禪。亦名禪淨土也。由是而知。古今尊宿。如",
    "X62n1177_002:0227a18": "廬山南嶽輩之悟頭。天台雲棲之智慧等。乃至香",
    "X62n1177_002:0227a19": "光子諸人。實知實見。班班可考。如五色珍珠船撑",
    "X62n1177_002:0227a20": "出十字街頭。咦。也須大家着眼始得",
    "X62n1177_002:0227a21": "宗門知識。闡揚淨土旨要者。千人中一二。其言句",
    "X62n1177_002:0227a22": "且鮮存於語錄。故得見猶難。教家知識。修淨土而",
    "X62n1177_002:0227a23": "善指示者。傳播宇內甚多。奚煩再述。茲所選入。皆",
    "X62n1177_002:0227a24": "具大力量人。開導淨土難信之法。洋洋乎禪淨雙",
    "X62n1177_002:0227b01": "彰。方稱虎之帶角也歟。",
    "X62n1177_002:0227b02": "旹",
    "X62n1177_002:0227b03": "乾隆歲次庚寅花朝",
    "X62n1177_002:0227b05": "角虎集卷下(終)",
    "X62n1177_002:0227b08": "起念佛七儀式(附)",
    "X62n1177_002:0227b10": "早堂二板。聞鐘聲各搭衣。集大殿起七禮",
    "X62n1177_002:0227b11": "佛三拜。舉香讚。念彌陀經淨土呪。畢。念阿彌陀佛身",
    "X62n1177_002:0227b12": "金色。遶佛歸堂。鳴磬停聲。打魚一下。抽解畢。當值三",
    "X62n1177_002:0227b13": "板。行禮。止靜。默然入觀。香至半炷。鳴引磬一下。開小",
    "X62n1177_002:0227b14": "靜出觀。押磬念佛。二位行旛師。出眾行禮。請旛巡香。",
    "X62n1177_002:0227b15": "凡遇昏沉者。交旛令行。自歸本位。香完。押磬停聲。行",
    "X62n1177_002:0227b16": "旛者。交旛問訊歸位。當值東。監值西。散茶盅。護七師",
    "X62n1177_002:0227b17": "一東一西。行茶畢。當值監值。一東一西。收茶盅。鳴磬",
    "X62n1177_002:0227b18": "一下。各着鞋。又磬一下。各起立。鳴魚二下。定香押磬。",
    "X62n1177_002:0227b19": "經行念佛。香到歸位。押磬停聲。打魚一下。抽解畢。鳴",
    "X62n1177_002:0227b20": "魚三下。止靜。默然入觀。香至半炷。鳴魚一下。開小靜",
    "X62n1177_002:0227b21": "出觀。押磬念佛。行旛師。照前行旛香完。當值監值。照",
    "X62n1177_002:0227b22": "前散茶盅。護七師。照前行茶畢。鳴磬一下。各着鞋。又",
    "X62n1177_002:0227b23": "磬一下。各起立。鳴魚二下。定香押磬。念佛經行。其經",
    "X62n1177_002:0227b24": "行止靜如此。候午梆鳴。當值行禮。監值開靜。各抽衣。",
    "X62n1177_002:0227c01": "聽板過堂。回堂擊魚。定香搭衣。經行念佛。行儀同上。",
    "X62n1177_002:0227c02": "四炷香畢。鳴磬。放香淨面。上殿晚課。課畢回堂。各請",
    "X62n1177_002:0227c03": "養息。候起香。照上八炷香完。念十方三世佛。回向禮",
    "X62n1177_002:0227c04": "佛三拜。放香養息。",
    "X62n1177_002:0227c05": "解七大殿彌陀經回向文。拜",
    "X62n1177_002:0227c06": "釋迦佛(三)　彌陀(十)　觀音(三)　勢至(三)　海眾(三)。",
    "X62n1177_002:0227c07": "　三歸依完　上方丈普禮",
    "X62n1177_002:0227c08": "領眾(東一西一)　執魚(東一西一)　引磬(東二〔東〕二)　行旛(東一西一)",
    "X62n1177_002:0227c09": "　當值(一)　監值(一)　護七(東二西二)。",
    "X62n1177_002:0227c10": "和尚。東坐東收尾行。　各位大師。西坐西收尾行。"
}