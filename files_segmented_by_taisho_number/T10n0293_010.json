{
    "T10n0293_010:0704c20": "大方廣佛華嚴經卷第十",
    "T10n0293_010:0704c22": "罽賓國三藏般若奉　詔譯",
    "T10n0293_010:0704c23": "◎入不思議解脫境界普賢行願品",
    "T10n0293_010:0704c24": "「善男子！我又善知一切聲論、音聲、語言、內外、",
    "T10n0293_010:0704c25": "因起、名字、訓釋普遍無窮，假使帝釋於梵",
    "T10n0293_010:0704c26": "王所，聽受聲明，盡其天壽，足滿千歲，亦不",
    "T10n0293_010:0704c27": "能知聲論邊際，我一念頃，以此算法，悉能了",
    "T10n0293_010:0704c28": "知，盡其源底。「善男子！彼復教我菩薩算法，所",
    "T10n0293_010:0704c29": "謂：百千為一洛叉；一百洛叉為一俱胝；俱胝",
    "T10n0293_010:0705a01": "俱胝為一阿庾多；阿庾多阿庾多為一那由",
    "T10n0293_010:0705a02": "他；那由他那由他為一頻婆羅；頻婆羅頻",
    "T10n0293_010:0705a03": "婆羅為一矜羯羅；矜羯羅矜羯羅為一阿伽",
    "T10n0293_010:0705a04": "羅；阿伽羅阿伽羅為一微濕伐羅；微濕伐羅",
    "T10n0293_010:0705a05": "微濕伐羅為一鉢囉伐羅；鉢囉伐羅鉢囉伐",
    "T10n0293_010:0705a06": "羅為一鉢囉麼；鉢囉麼鉢囉麼為一婆嚩羅；",
    "T10n0293_010:0705a07": "婆嚩羅婆嚩羅為一阿婆羅；阿婆羅阿婆羅",
    "T10n0293_010:0705a08": "為一多婆羅；多婆羅多婆羅為一獶鉢彌",
    "T10n0293_010:0705a09": "耶；獶鉢彌耶獶鉢彌耶為一阿枲摩；阿枲",
    "T10n0293_010:0705a10": "摩阿枲摩為一普摩；普摩普摩為一禰摩；禰",
    "T10n0293_010:0705a11": "摩禰摩為一阿婆鈐；阿婆鈐阿婆鈐為一",
    "T10n0293_010:0705a12": "微婆伽；微婆伽微婆伽為一微婆奢；微婆奢",
    "T10n0293_010:0705a13": "微婆奢為一沒哩嚩迦；沒哩嚩迦沒哩嚩迦",
    "T10n0293_010:0705a14": "為一那賀羅；那賀羅那賀羅為一毘邏伽；毘",
    "T10n0293_010:0705a15": "邏伽毘邏伽為一彌嚩伽；彌嚩伽彌嚩伽為",
    "T10n0293_010:0705a16": "一毘伽婆；毘伽婆毘伽婆為一僧羯邏摩；僧",
    "T10n0293_010:0705a17": "羯邏摩僧羯邏摩為一毘薩羅；毘薩羅毘薩",
    "T10n0293_010:0705a18": "羅為一毘贍婆；毘贍婆毘贍婆為一慈汦伽；",
    "T10n0293_010:0705a19": "慈汦伽慈汦伽為一毘盛伽；毘盛伽毘盛伽",
    "T10n0293_010:0705a20": "為一毘嚕陀；毘嚕陀毘嚕陀為一微皤訶；微",
    "T10n0293_010:0705a21": "皤訶微皤訶為一微薄帝；微薄帝微薄帝為",
    "T10n0293_010:0705a22": "一毘佉擔；毘佉擔毘佉擔為一都邏那；都邏",
    "T10n0293_010:0705a23": "那都邏那為一阿覩[里*也]；阿覩[里*也]阿覩[里*也]為一",
    "T10n0293_010:0705a24": "嚩邏那；嚩邏那嚩邏那為一微皤蘭；微皤蘭",
    "T10n0293_010:0705a25": "微皤蘭為一三末耶；三末耶三末耶為一微",
    "T10n0293_010:0705a26": "覩羅；微覩羅微覩羅為一奚婆羅；奚婆羅奚",
    "T10n0293_010:0705a27": "婆羅為一陀嚩羅；陀嚩羅陀嚩羅為一微度",
    "T10n0293_010:0705a28": "栗娜；微度栗娜微度栗娜為一奢彌陀；奢彌",
    "T10n0293_010:0705a29": "陀奢彌陀為一儞[口*尸]嚩囉；儞[口*尸]嚩囉儞[口*尸]嚩",
    "T10n0293_010:0705b01": "囉為一微者囉；微者囉微者囉為一微舍囉；",
    "T10n0293_010:0705b02": "微舍囉微舍囉為一微儞薩多；微儞薩多微",
    "T10n0293_010:0705b03": "儞薩多為一阿瓢孽哆；阿瓢孽哆阿瓢孽",
    "T10n0293_010:0705b04": "哆為一微悉步多；微悉步多微悉步多為一",
    "T10n0293_010:0705b05": "泥嚩囉；泥嚩囉泥嚩囉為一波哩殺陀；波哩",
    "T10n0293_010:0705b06": "殺陀波哩殺陀為一微目差；微目差微目差",
    "T10n0293_010:0705b07": "為一鉢哩哆；鉢哩哆鉢哩哆為一喝哩多；",
    "T10n0293_010:0705b08": "喝哩多喝哩多為一阿嚕迦；阿嚕迦阿嚕",
    "T10n0293_010:0705b09": "迦為一印[寧*吉]哩耶；印[寧*吉]哩耶印[寧*吉]哩耶為一",
    "T10n0293_010:0705b10": "系嚕迦；系嚕迦系嚕迦為一奴嚩那；奴嚩那",
    "T10n0293_010:0705b11": "奴嚩那為一何嚕那；何嚕那何嚕那為一",
    "T10n0293_010:0705b12": "婆嚕陀；婆嚕陀婆嚕陀為一謎嚕陀；謎嚕陀",
    "T10n0293_010:0705b13": "謎嚕陀為一乞羼耶；乞羼耶乞羼耶為一阿",
    "T10n0293_010:0705b14": "差目多；阿差目多阿差目多為一翳嚕婆耶；",
    "T10n0293_010:0705b15": "翳嚕婆耶翳嚕婆耶為一微麼嚕耶；微麼嚕",
    "T10n0293_010:0705b16": "耶微麼嚕耶為一曼弩婆耶；曼弩婆耶曼弩",
    "T10n0293_010:0705b17": "婆耶為一微灑馱耶；微灑馱耶微灑馱耶為",
    "T10n0293_010:0705b18": "一三麼陀；三麼陀三麼陀為一鉢囉麼怛",
    "T10n0293_010:0705b19": "囉；鉢囉麼怛囉鉢囉麼怛囉為一阿囉麼",
    "T10n0293_010:0705b20": "怛囉；阿囉麼怛囉阿囉麼怛囉為一勃麼",
    "T10n0293_010:0705b21": "怛囉勃麼；怛囉勃麼怛囉為一阿畔麼",
    "T10n0293_010:0705b22": "怛囉；阿畔麼怛囉阿畔麼怛囉為一伽麼",
    "T10n0293_010:0705b23": "怛囉；伽麼怛囉伽麼怛囉為一那麼怛",
    "T10n0293_010:0705b24": "囉；那麼怛囉那麼怛囉為一奚麼怛囉；奚",
    "T10n0293_010:0705b25": "麼怛囉奚麼怛囉為一鞞麼怛囉；鞞麼",
    "T10n0293_010:0705b26": "怛囉鞞麼怛囉為一鉢囉麼怛囉；鉢囉麼",
    "T10n0293_010:0705b27": "怛囉鉢囉麼怛囉為一尸麼怛囉；尸麼",
    "T10n0293_010:0705b28": "怛囉尸麼怛囉為一翳囉；翳囉翳囉為一",
    "T10n0293_010:0705b29": "薜羅；薜羅薜羅為一帝羅；帝羅帝羅為一偈",
    "T10n0293_010:0705c01": "羅；偈羅偈羅為一窣步囉；窣步囉窣步囉",
    "T10n0293_010:0705c02": "為一制羅耶；制羅耶制羅耶為一泥羅；泥羅",
    "T10n0293_010:0705c03": "泥羅為一計羅；計羅計羅為一細羅；細羅細",
    "T10n0293_010:0705c04": "羅為一媲羅；媲羅媲羅為一謎羅；謎羅謎羅",
    "T10n0293_010:0705c05": "為一娑邏茶；娑邏茶娑邏茶為一謎嚕陀；",
    "T10n0293_010:0705c06": "謎嚕陀謎嚕陀為一冥嚕陀；冥嚕陀冥嚕陀",
    "T10n0293_010:0705c07": "為一契嚕陀；契嚕陀契嚕陀為一摩覩羅；",
    "T10n0293_010:0705c08": "摩覩羅摩覩羅為一珠嚕哆；珠嚕哆珠嚕哆",
    "T10n0293_010:0705c09": "為一娑母羅；娑母羅娑母羅為一阿野娑；阿",
    "T10n0293_010:0705c10": "野娑阿野娑為一迦麼羅；迦麼羅迦麼羅為",
    "T10n0293_010:0705c11": "一摩伽婆；摩伽婆摩伽婆為一阿婆囉；阿婆",
    "T10n0293_010:0705c12": "囉阿婆囉為一系嚕婆；系嚕婆系嚕婆為一",
    "T10n0293_010:0705c13": "吠嚧婆；吠嚧婆吠嚧婆為一迦澁嚩羅；迦",
    "T10n0293_010:0705c14": "澁嚩羅迦澁嚩羅為一何婆羅；何婆羅何",
    "T10n0293_010:0705c15": "婆羅為一毘婆囉；毘婆囉毘婆囉為一那婆",
    "T10n0293_010:0705c16": "羅；那婆羅那婆羅為一寧畔多；寧畔多寧畔",
    "T10n0293_010:0705c17": "多為一摩婆羅；摩婆羅摩婆羅為一娑囉那；",
    "T10n0293_010:0705c18": "娑囉那娑囉那為一勃邏摩；勃邏摩勃邏摩",
    "T10n0293_010:0705c19": "為一勃邏麼那；勃邏麼那勃邏麼那為一",
    "T10n0293_010:0705c20": "微伽摩；微伽摩微伽摩為一鄔波跋多；鄔波",
    "T10n0293_010:0705c21": "跋多鄔波跋多為一儞哩泥捨；儞哩泥捨儞",
    "T10n0293_010:0705c22": "哩泥捨為一阿差耶；阿差耶阿差耶為一三",
    "T10n0293_010:0705c23": "姥馱；三姥馱三姥馱為一阿畔多；阿畔多阿",
    "T10n0293_010:0705c24": "畔多為一阿嚩摩娜；阿嚩摩娜阿嚩摩娜為",
    "T10n0293_010:0705c25": "一優鉢羅；優鉢羅優鉢羅為一波頭摩；波頭",
    "T10n0293_010:0705c26": "摩波頭摩為一僧祇；僧祇僧祇為一阿婆儉",
    "T10n0293_010:0705c27": "弭耶；阿婆儉弭耶阿婆儉弭耶為一孽[亭*也]；",
    "T10n0293_010:0705c28": "孽[亭*也]孽[亭*也]為一阿僧祇；阿僧祇阿僧祇為一",
    "T10n0293_010:0705c29": "阿僧祇轉；阿僧祇轉阿僧祇轉為一無量；無",
    "T10n0293_010:0706a01": "量無量為一無量轉；無量轉無量轉為一無",
    "T10n0293_010:0706a02": "邊；無邊無邊為一無邊轉；無邊轉無邊轉",
    "T10n0293_010:0706a03": "為一無等；無等無等為一無等轉；無等轉",
    "T10n0293_010:0706a04": "無等轉為一不可數；不可數不可數為一不",
    "T10n0293_010:0706a05": "可數轉；不可數轉不可數轉為一不可稱；不",
    "T10n0293_010:0706a06": "可稱不可稱為一不可稱轉；不可稱轉不可",
    "T10n0293_010:0706a07": "稱轉為一不可思；不可思不可思為一不可",
    "T10n0293_010:0706a08": "思轉；不可思轉不可思轉為一不可量；不可",
    "T10n0293_010:0706a09": "量不可量為一不可量轉；不可量轉不可量",
    "T10n0293_010:0706a10": "轉為一不可說；不可說不可說為一不可說",
    "T10n0293_010:0706a11": "轉；不可說轉不可說轉為一不可說不可說",
    "T10n0293_010:0706a12": "此；又不可說不可說為一不可說不可說轉。",
    "T10n0293_010:0706a13": "「善男子！我復以此菩薩所知算數之法，分別",
    "T10n0293_010:0706a14": "算知無數由旬，廣大沙聚顆粒多少；亦能算",
    "T10n0293_010:0706a15": "知十方盡虛空所有世界，種種安立差別次",
    "T10n0293_010:0706a16": "第；亦能算知十方所有一切世界廣狹大小",
    "T10n0293_010:0706a17": "種種分量，及以名字差別不同。所謂：一切劫",
    "T10n0293_010:0706a18": "名、一切佛名、一切法名、一切諦名、一切業",
    "T10n0293_010:0706a19": "名、一切菩薩名、一切眾生名，皆悉了知通達",
    "T10n0293_010:0706a20": "無礙。「善男子！我唯知此一切工巧大神通",
    "T10n0293_010:0706a21": "智光明法門，如諸菩薩摩訶薩，能知一切諸",
    "T10n0293_010:0706a22": "眾生數，及知一切諸眾生名；能知一切法品",
    "T10n0293_010:0706a23": "類數，及知一切法品類名；能知三世諸時劫",
    "T10n0293_010:0706a24": "數，及知三世諸時劫名；能知一切諸如來數，",
    "T10n0293_010:0706a25": "及知一切諸如來名；能知一切諸菩薩數，及",
    "T10n0293_010:0706a26": "知一切諸菩薩名；亦能算知一切世界染淨",
    "T10n0293_010:0706a27": "成壞相續次第。一切時分日月年劫相續次",
    "T10n0293_010:0706a28": "第，一切諸佛出興名號相續次第，一切諸佛",
    "T10n0293_010:0706a29": "所轉法輪相續次第，一切菩薩發心行道相",
    "T10n0293_010:0706b01": "續次第，一切菩薩成熟眾生相續次第，一切",
    "T10n0293_010:0706b02": "眾生所造因業相續次第，一切眾生所受果",
    "T10n0293_010:0706b03": "報相續次第，如是乃至一切名相，展轉出生",
    "T10n0293_010:0706b04": "無盡緣起相續次第，如是菩薩所得算數自",
    "T10n0293_010:0706b05": "在法門，自利利他廣大饒益，能令眾生隨",
    "T10n0293_010:0706b06": "順悟入，次第成熟究竟解脫。而我何能說其",
    "T10n0293_010:0706b07": "功德，示其所行，顯其境界，彰其勝力，辨其",
    "T10n0293_010:0706b08": "樂欲，宣其助道，發其大願，闡其妙行，演其",
    "T10n0293_010:0706b09": "諸度，讚其清淨，開其殊勝智慧光明，如是菩",
    "T10n0293_010:0706b10": "薩所有功德，乃至少分尚不能知，豈能盡知",
    "T10n0293_010:0706b11": "一切諸佛勝妙威神大功德海，圓滿一切諸",
    "T10n0293_010:0706b12": "佛福智寶聚波羅蜜果，證悟諸佛如燈照現",
    "T10n0293_010:0706b13": "無礙法界，演說諸佛廣大清淨自在法輪，遊",
    "T10n0293_010:0706b14": "戲諸佛最勝甚深三昧境界，覺了諸佛神通",
    "T10n0293_010:0706b15": "明智解脫法門？善男子！南方有城名海別，",
    "T10n0293_010:0706b16": "住有優婆夷名辨具足，汝詣彼問菩薩云",
    "T10n0293_010:0706b17": "何學菩薩行，修菩薩道。」時，善財童子聞是語",
    "T10n0293_010:0706b18": "已，歡喜踊躍，生尊敬心，獲得希有信樂寶心，",
    "T10n0293_010:0706b19": "成就廣大利眾生心。悉能明見一切諸佛出",
    "T10n0293_010:0706b20": "興次第，降生成道，說法涅槃，最勝清淨，究",
    "T10n0293_010:0706b21": "竟圓滿，悟入甚深微妙智慧。普於諸趣皆",
    "T10n0293_010:0706b22": "隨現身，了知三世差別境界，獲得無盡大功",
    "T10n0293_010:0706b23": "德藏，放大智慧自在光明，開三有城所有關",
    "T10n0293_010:0706b24": "鍵趣向佛智，究竟菩提，頂禮其足，遶無數",
    "T10n0293_010:0706b25": "匝，慇懃瞻仰，辭退而去。",
    "T10n0293_010:0706b26": "爾時，善財童子隨順思惟善知識教，正念觀",
    "T10n0293_010:0706b27": "察，慇懃渴仰，心無厭足，猶如巨海，受大雲",
    "T10n0293_010:0706b28": "雨，吞納眾流。作是念言：「善知識教，猶如春",
    "T10n0293_010:0706b29": "日，生長一切善法根苗；善知識教，如秋滿",
    "T10n0293_010:0706c01": "月，凡所照觸，身意清涼；善知識教，如夏雪",
    "T10n0293_010:0706c02": "山，能除一切諸獸熱渴；善知識教，如芳池",
    "T10n0293_010:0706c03": "日，能開一切善心蓮華；善知識教，如日珠",
    "T10n0293_010:0706c04": "輪，照引眾生，至法寶處；善知識教，如閻浮",
    "T10n0293_010:0706c05": "樹，開敷一切福智華果；善知識教，如大龍",
    "T10n0293_010:0706c06": "王，自在興布妙法雲雨；善知識教，如妙高山，",
    "T10n0293_010:0706c07": "積集種種無漏功德，三十三天莊嚴止住；",
    "T10n0293_010:0706c08": "善知識教，如天帝釋，功德諸天所共圍遶，能",
    "T10n0293_010:0706c09": "破愛見阿脩羅軍。」如是思惟，漸次前行，至海",
    "T10n0293_010:0706c10": "住城，周遍求覓此優婆夷。時，彼眾人咸告",
    "T10n0293_010:0706c11": "之言：「善男子！彼優婆夷在此城內，住自宅中。」",
    "T10n0293_010:0706c12": "善財聞已，即詣其門，合掌而立，見其舍宅，廣",
    "T10n0293_010:0706c13": "博殊麗，種種莊嚴，眾寶垣牆，周匝圍遶，四面",
    "T10n0293_010:0706c14": "皆有寶莊嚴門。善財入已，見優婆夷處於",
    "T10n0293_010:0706c15": "寶座，妙年盛色，容貌端嚴，不御華瓔，素服垂",
    "T10n0293_010:0706c16": "髮，威光殊特，人所樂見。除佛、菩薩，餘無能",
    "T10n0293_010:0706c17": "及；有勝威力，有廣大心，令諸眾生，見聞親",
    "T10n0293_010:0706c18": "近，咸生尊重、愛敬之心。於其宅中，敷十億座，",
    "T10n0293_010:0706c19": "超諸人天一切所有，皆是菩薩業力所成。宅",
    "T10n0293_010:0706c20": "內無有衣服、飲食及餘嚴具，但於其前，置",
    "T10n0293_010:0706c21": "一小器，復有十千童女圍遶，一切妙寶莊飾",
    "T10n0293_010:0706c22": "其身。言音和雅，常侍左右，瞻仰承順，情無厭",
    "T10n0293_010:0706c23": "怠。身出妙香，普熏城內及遍虛空，一切人",
    "T10n0293_010:0706c24": "天聞其香者，於菩提心皆不退轉。其餘眾",
    "T10n0293_010:0706c25": "生遇斯香者：身心柔軟，無怒害心、無怨結",
    "T10n0293_010:0706c26": "心、無慳嫉心、無諂誑心、無險曲心、無貪愛",
    "T10n0293_010:0706c27": "心、無瞋恚心、無幻偽心、無下劣心、無高慢",
    "T10n0293_010:0706c28": "心、無邪僻心、無障礙心、無執著心、住平等",
    "T10n0293_010:0706c29": "心、起大慈心、發利益心、住律儀心、離貪求",
    "T10n0293_010:0707a01": "心。聞其聲者，歡喜踊躍；見其身者，悉離貪",
    "T10n0293_010:0707a02": "染。爾時，善財即前頂禮優婆夷足，右遶恭敬",
    "T10n0293_010:0707a03": "合掌而立。白言：「聖者！我已先發阿耨多羅三",
    "T10n0293_010:0707a04": "藐三菩提心，而未知菩薩云何學菩薩行，修",
    "T10n0293_010:0707a05": "菩薩道，我聞聖者，善能誘誨，願為我說。」彼即",
    "T10n0293_010:0707a06": "告言：「善男子！我得菩薩無盡福德莊嚴藏解",
    "T10n0293_010:0707a07": "脫門，能於如是一小器中，隨諸眾生種種欲",
    "T10n0293_010:0707a08": "樂，如應為出種種甘美上好飲食，色香味觸",
    "T10n0293_010:0707a09": "悉皆充足。善男子！我此器中，所出飲食，假使",
    "T10n0293_010:0707a10": "百眾生、千眾生、百千眾生、億眾生、百億眾",
    "T10n0293_010:0707a11": "生、千億眾生、百千億眾生、那由他眾生，乃至",
    "T10n0293_010:0707a12": "不可說不可說眾生；假使閻浮提極微塵數",
    "T10n0293_010:0707a13": "眾生，一四天下極微塵數眾生，小千世界、中",
    "T10n0293_010:0707a14": "千世界、大千世界極微塵數眾生，乃至不可",
    "T10n0293_010:0707a15": "說不可說佛剎極微塵數眾生，假使十方一",
    "T10n0293_010:0707a16": "切世界極微塵數眾生，隨其欲樂，悉令充滿。",
    "T10n0293_010:0707a17": "飢渴消除，身心安樂，智慧增長，然其飲食，",
    "T10n0293_010:0707a18": "無有窮盡，亦不減少，如出飲食，乃至能出種",
    "T10n0293_010:0707a19": "種床座、種種敷具、種種繒綵、種種衣服、種種",
    "T10n0293_010:0707a20": "車乘、種種幢幡、種種軒蓋、種種華鬘、種種瓔",
    "T10n0293_010:0707a21": "珞、種種珍寶、種種散香、種種丸香、種種塗",
    "T10n0293_010:0707a22": "香、種種燒香、種種末香，乃至種種如法資",
    "T10n0293_010:0707a23": "具，隨其來者，普心給施，不擇怨親、貴賤、貧富，",
    "T10n0293_010:0707a24": "如所意願，悉令豐足。皆於我所，生尊重心、生",
    "T10n0293_010:0707a25": "恭敬心、生無厭心、生調伏心。「善男子！假使東",
    "T10n0293_010:0707a26": "方一世界中所有眾生，修習聲聞、獨覺乘者，",
    "T10n0293_010:0707a27": "食我食已，皆證聲聞、獨覺乘果，住最後身。",
    "T10n0293_010:0707a28": "如一世界，如是次第百世界、千世界、百千世",
    "T10n0293_010:0707a29": "界、億世界、百億世界、千億世界、百千億世",
    "T10n0293_010:0707b01": "界、百千億那由他世界、閻浮提極微塵數世",
    "T10n0293_010:0707b02": "界、一四天下極微塵數世界、小千世界極微",
    "T10n0293_010:0707b03": "塵數世界、中千世界極微塵數世界、大千世",
    "T10n0293_010:0707b04": "界極微塵數世界，乃至不可說不可說佛剎",
    "T10n0293_010:0707b05": "極微塵數世界，其中所有一切眾生，修習聲",
    "T10n0293_010:0707b06": "聞、獨覺乘者，食我食已，皆證聲聞、辟支佛果，",
    "T10n0293_010:0707b07": "住最後身，南、西、北方，四維，上、下，亦復如是。",
    "T10n0293_010:0707b08": "又，善男子！如東方一世界，乃至不可說不可",
    "T10n0293_010:0707b09": "說佛剎極微塵數世界，其中所有最後身菩",
    "T10n0293_010:0707b10": "薩，食我食已，皆詣最勝菩提道場，降伏魔軍，",
    "T10n0293_010:0707b11": "成等正覺。南、西、北方，四維，上、下，所有一世界，",
    "T10n0293_010:0707b12": "乃至不可說不可說佛剎極微塵數世界，其",
    "T10n0293_010:0707b13": "中所有最後身菩薩，食我食已，皆得往詣",
    "T10n0293_010:0707b14": "最勝道場，降伏魔軍，成等正覺。善男子！汝見",
    "T10n0293_010:0707b15": "我此十千童女眷屬以不？」答言：「已見！」優婆夷",
    "T10n0293_010:0707b16": "言：「善男子！今我所有菩薩眷屬，百萬阿僧祇，",
    "T10n0293_010:0707b17": "此十千童女而為上首，皆悉與我行同類行、",
    "T10n0293_010:0707b18": "同一大願、同一善根、同出離道、同清淨解、同",
    "T10n0293_010:0707b19": "清淨信、同清淨念、同清淨趣、同清淨智、同無",
    "T10n0293_010:0707b20": "量覺、同淨諸根、同普遍心、同廣大心、同所",
    "T10n0293_010:0707b21": "行境、同所證理、同決定解、同明了法、同淨妙",
    "T10n0293_010:0707b22": "色、同無量力、同最精進、同正法音、同隨類",
    "T10n0293_010:0707b23": "音、同清淨音、同第一音、同讚功德、同清淨",
    "T10n0293_010:0707b24": "業、同清淨報、同廣大慈、同普遍悲、同普救",
    "T10n0293_010:0707b25": "護、同遍成熟。同淨身業，隨緣現起，如所應",
    "T10n0293_010:0707b26": "見，皆令歡喜；同淨語業，於法自在，隨俗訓",
    "T10n0293_010:0707b27": "釋，宣布法化；同能普詣諸佛道場，同能普往",
    "T10n0293_010:0707b28": "一切佛所，供養承事；同現覺智，悉解諸佛",
    "T10n0293_010:0707b29": "差別法門；同得安住一切菩薩清淨行地。善",
    "T10n0293_010:0707c01": "男子！是十千童女，能取此食，於一念頃遍",
    "T10n0293_010:0707c02": "至十方，供養一切住最後身諸大菩薩，及供",
    "T10n0293_010:0707c03": "一切聲聞、獨覺，乃至遍詣十方世界諸餓鬼",
    "T10n0293_010:0707c04": "趣，皆令充足，除其飢渴。「善男子！此十千童",
    "T10n0293_010:0707c05": "女，又取我食，能於天中，充足天食；亦於龍",
    "T10n0293_010:0707c06": "中，充足龍食，乃至能於人、非人中，隨其所須，",
    "T10n0293_010:0707c07": "施諸飲食，悉令充足。我此器中，曾無減少，何",
    "T10n0293_010:0707c08": "況有盡？善男子！且待須臾，汝當自見。」說是語",
    "T10n0293_010:0707c09": "時，善財即見無量眾生，從四門入，皆優婆夷",
    "T10n0293_010:0707c10": "本願所請，既來集已，敷座令坐，隨其所須，給",
    "T10n0293_010:0707c11": "施飲食；乃至種種上妙資具，悉皆充足，令",
    "T10n0293_010:0707c12": "諸眾生，心生歡喜，安隱適悅，互相慶慰。而此",
    "T10n0293_010:0707c13": "器中，所出之物，無減無盡。時，優婆夷作此施",
    "T10n0293_010:0707c14": "已，告善財言：「善男子！我唯知此菩薩無盡福",
    "T10n0293_010:0707c15": "德莊嚴藏解脫門，如諸菩薩摩訶薩無盡福",
    "T10n0293_010:0707c16": "德大莊嚴藏，甚深無底，猶如大海；廣大無際，",
    "T10n0293_010:0707c17": "猶若虛空；滿眾生心，如如意珠；所求皆得，如",
    "T10n0293_010:0707c18": "大寶聚；擁護一切，如輪圍山；長諸善根，如大",
    "T10n0293_010:0707c19": "雲雨；守護法藏，猶如關鑰；普集法寶，如妙高",
    "T10n0293_010:0707c20": "山；破無明闇，猶如燈燭；普蔭群生，猶如高蓋。",
    "T10n0293_010:0707c21": "而我云何能知、能說彼功德行？善男子！南方",
    "T10n0293_010:0707c22": "有城，名為大有，彼有長者，名具足智，汝",
    "T10n0293_010:0707c23": "詣彼問菩薩云何學菩薩行，修菩薩道。」時，",
    "T10n0293_010:0707c24": "善財童子頂禮其足，遶無數匝，慇懃瞻仰，辭",
    "T10n0293_010:0707c25": "退而去。",
    "T10n0293_010:0707c26": "爾時，善財童子得菩薩無盡莊嚴福德藏解",
    "T10n0293_010:0707c27": "脫門已，隨順思惟彼福德大海；觀察彼福德",
    "T10n0293_010:0707c28": "虛空；向彼福德聚；登彼福德山；攝彼福德藏；",
    "T10n0293_010:0707c29": "飲彼福德泉；游彼福德池；淨彼福德場；見彼",
    "T10n0293_010:0708a01": "福德藏；入彼福德教；開彼福德眼；行彼福德",
    "T10n0293_010:0708a02": "道；植彼福德種。漸次而行，至大有城，周遍詢",
    "T10n0293_010:0708a03": "求明智居士。於善知識心生渴仰，念善知識",
    "T10n0293_010:0708a04": "心無間斷，慕善知識志樂堅固，方便求見諸",
    "T10n0293_010:0708a05": "善知識常無厭足；願得承事諸善知識，精",
    "T10n0293_010:0708a06": "勤匪懈，以善知識熏修其心。知由依止善知",
    "T10n0293_010:0708a07": "識故，能滿眾善；知由依止善知識故，能生眾",
    "T10n0293_010:0708a08": "福；知由依止善知識故，能長眾行；知由依止",
    "T10n0293_010:0708a09": "善知識故，不由他教，自能承事一切善友；",
    "T10n0293_010:0708a10": "知由依止善知識故，清淨一切菩薩諸根。如",
    "T10n0293_010:0708a11": "是思惟，長其善根、深其志樂、益其德本、廣其",
    "T10n0293_010:0708a12": "大悲、近一切智、具普賢道、照明一切諸佛正",
    "T10n0293_010:0708a13": "法、增長菩薩所有行願、明照如來十力智光。",
    "T10n0293_010:0708a14": "爾時，善財見彼居士在於城內，市四衢道七",
    "T10n0293_010:0708a15": "寶臺上，處於眾寶莊嚴之座；其座妙好，無數",
    "T10n0293_010:0708a16": "清淨，如意寶王，以為其身，種種金剛、帝青",
    "T10n0293_010:0708a17": "摩尼以為其足，寶繩珠網以為交絡，無垢藏",
    "T10n0293_010:0708a18": "摩尼寶而校飾之。復以五百妙寶形像，而為",
    "T10n0293_010:0708a19": "莊嚴；敷天寶衣，建天幢幡，張大寶網，施大寶",
    "T10n0293_010:0708a20": "帳，閻浮檀金以為其蓋；淨瑠璃寶，以為其竿；",
    "T10n0293_010:0708a21": "令人執持，以覆其上；鵝王羽翮，以為其扇；白",
    "T10n0293_010:0708a22": "犛牛尾，以為其拂；悉以離垢妙寶莊嚴。天諸",
    "T10n0293_010:0708a23": "童子，執持左右，熏眾妙香，雨眾天華，晝夜",
    "T10n0293_010:0708a24": "常奏五百樂音，其音美妙，過於天樂，眾生聞",
    "T10n0293_010:0708a25": "者，無不歡悅。十千眷屬，前後圍遶，色相端",
    "T10n0293_010:0708a26": "嚴，人所喜見。天莊嚴具，以為嚴飾，出過天",
    "T10n0293_010:0708a27": "人，最勝無比，悉已成就菩薩志欲，皆與居",
    "T10n0293_010:0708a28": "士，同昔善根，侍立瞻對，承其教命。時，彼城內",
    "T10n0293_010:0708a29": "一切眾生，及虛空中所有天眾，於居士所，生",
    "T10n0293_010:0708b01": "隨順心、生愛樂心、生歡喜心，以心隨順、歡喜、",
    "T10n0293_010:0708b02": "愛樂善知識故，即起一切天拘蘇摩妙寶華",
    "T10n0293_010:0708b03": "雲，普雨一切天拘蘇摩妙寶華雨。是諸人天，",
    "T10n0293_010:0708b04": "亦與居士往昔同種清淨善根。爾時，善財",
    "T10n0293_010:0708b05": "見是事已，前禮其足，遶無數匝，合掌而立，白",
    "T10n0293_010:0708b06": "言：「聖者！我為利樂諸眾生故，發阿耨多羅三",
    "T10n0293_010:0708b07": "藐三菩提心；為令一切眾生滅除苦難故；為",
    "T10n0293_010:0708b08": "令一切眾生究竟安樂故；為令一切眾生出",
    "T10n0293_010:0708b09": "生死海故；為令一切眾生入法寶洲故；為令",
    "T10n0293_010:0708b10": "一切眾生枯竭愛河故；為令一切眾生起大",
    "T10n0293_010:0708b11": "慈悲故；為令一切眾生捨離貪著故；為令一",
    "T10n0293_010:0708b12": "切眾生渴仰佛智故；為令一切眾生越度生",
    "T10n0293_010:0708b13": "死大曠野故；為令一切眾生愛樂諸佛勝功",
    "T10n0293_010:0708b14": "德故；為令一切眾生出三界城故；為令一切",
    "T10n0293_010:0708b15": "眾生入一切智城故。以如是等種種利益，發",
    "T10n0293_010:0708b16": "菩提心，而未知菩薩云何學菩薩行，云何",
    "T10n0293_010:0708b17": "修菩薩道，而能攝護一切眾生，為諸眾生",
    "T10n0293_010:0708b18": "作依止處。我聞聖者善能誘誨，願為我說。」",
    "T10n0293_010:0708b19": "居士告言：「善哉！善哉！善男子！汝乃能為",
    "T10n0293_010:0708b20": "如是利故，發阿耨多羅三藐三菩提心。善",
    "T10n0293_010:0708b21": "男子！發阿耨多羅三藐三菩提心，是人難",
    "T10n0293_010:0708b22": "得！若能發心，是人則能求菩薩行，心無動轉，",
    "T10n0293_010:0708b23": "值遇善知識，心無厭足；親近善知識，心無勞",
    "T10n0293_010:0708b24": "倦；承事善知識，心無憂慼；供養善知識，終不",
    "T10n0293_010:0708b25": "退轉；愛念善知識，終不放捨；渴仰善知識，無",
    "T10n0293_010:0708b26": "暫懈息；求覓善知識，無時憩止；行善知識",
    "T10n0293_010:0708b27": "教，未曾怠惰；稟善知識命，心無誤失。善知",
    "T10n0293_010:0708b28": "識者，有大威力，難得親近、承事、供養，若能",
    "T10n0293_010:0708b29": "給侍、瞻禮、讚歎心無憂悔，則得具足一切功",
    "T10n0293_010:0708c01": "德，不為煩惱毒亂其心。善男子！汝見我此",
    "T10n0293_010:0708c02": "十千眷屬眾會人不？」答言：「已見！」居士言：「善男",
    "T10n0293_010:0708c03": "子！我已令其發阿耨多羅三藐三菩提心，生",
    "T10n0293_010:0708c04": "如來家，增長白法，安住無量諸波羅蜜；學佛",
    "T10n0293_010:0708c05": "十力，離世間種，住如來種；壞生死輪，轉淨法",
    "T10n0293_010:0708c06": "輪；滅三惡趣，住正法趣。如是等諸菩薩行，悉",
    "T10n0293_010:0708c07": "能成就，普能救護一切眾生。善男子！我得",
    "T10n0293_010:0708c08": "隨意出生福德藏解脫門，一切眾生凡有",
    "T10n0293_010:0708c09": "所須，悉滿其願。所謂：須食與食，須飲與飲，如",
    "T10n0293_010:0708c10": "是種種衣服、瓔珞、華鬘、繒綵、燒香、塗香、末",
    "T10n0293_010:0708c11": "香、金銀、真珠、珍奇眾寶，種種幢幡，種種軒",
    "T10n0293_010:0708c12": "蓋、房舍、屋宅、倚臥之具，種種燈燭、病緣湯",
    "T10n0293_010:0708c13": "藥，種種船舫、象馬、車乘、奴婢、牛羊、及諸侍",
    "T10n0293_010:0708c14": "使，如是一切資生之物。亦復能與天冠寶",
    "T10n0293_010:0708c15": "飾、髻中明珠，乃至所愛妻、妾、男、女、眼、耳、鼻、舌、",
    "T10n0293_010:0708c16": "皮、肉、骨髓、身體、手足，不揀貧富、貴賤、好醜，",
    "T10n0293_010:0708c17": "隨其來意，皆悉與之，乃至為說真實妙法，使",
    "T10n0293_010:0708c18": "令修證，究竟圓滿。善男子！且待須臾，汝當自",
    "T10n0293_010:0708c19": "見。」說是語時，無量眾生，從種種方所、種種世",
    "T10n0293_010:0708c20": "界、種種國土、種種城邑、種種聚落、種種居",
    "T10n0293_010:0708c21": "處，形類差別，愛樂不同，其數無量，皆以菩薩",
    "T10n0293_010:0708c22": "往昔願力，俱來集會。爾時，居士知眾雲集，普",
    "T10n0293_010:0708c23": "遍觀察，繫念須臾，仰視虛空，如其所須，悉從",
    "T10n0293_010:0708c24": "空下，相續流入居士掌中。隨諸眾會，一切願",
    "T10n0293_010:0708c25": "求，皆手授與，普令滿足。既滿願已，生大歡喜，",
    "T10n0293_010:0708c26": "身色光悅，心意調柔，堪任受化，然後為說種",
    "T10n0293_010:0708c27": "種妙法。所謂：為得充足諸美食者，與說種",
    "T10n0293_010:0708c28": "種集福德門；演說一切離貧窮行，演說富饒",
    "T10n0293_010:0708c29": "甘露財行，演說法智大尊重行，演說相好莊",
    "T10n0293_010:0709a01": "嚴身行，成就威德降魔怨行，成就法喜禪悅",
    "T10n0293_010:0709a02": "食行；增長成就難屈伏行，善能了達無上食",
    "T10n0293_010:0709a03": "行，令得常命，色力安辯，具足法門。為得充",
    "T10n0293_010:0709a04": "足諸好飲者，與其說法，令於生死捨離渴",
    "T10n0293_010:0709a05": "愛，欣樂佛乘，入深法味；為得充足諸上味者，",
    "T10n0293_010:0709a06": "與其說法，皆令具足，充滿法味，證得如來",
    "T10n0293_010:0709a07": "味中上味；為得充足種種舟船及車乘者，與",
    "T10n0293_010:0709a08": "其宣說出離法門，皆令越度生死大海，載於",
    "T10n0293_010:0709a09": "最勝無上大乘；為得充足諸衣服者，與其",
    "T10n0293_010:0709a10": "說法，令得清淨慚愧之衣，乃至如來清淨",
    "T10n0293_010:0709a11": "妙相，金色皮膚，如是一切資生之物，隨意",
    "T10n0293_010:0709a12": "與之，靡不周贍。然後悉為如應說法，隨其所",
    "T10n0293_010:0709a13": "宜，各令悟入無上清淨智慧法門，既聞法",
    "T10n0293_010:0709a14": "已，還歸本處。爾時，居士為善財童子顯示菩",
    "T10n0293_010:0709a15": "薩不可思議解脫境界已，告言：「善男子！我",
    "T10n0293_010:0709a16": "唯知此隨意出生福德藏解脫門，如諸菩薩",
    "T10n0293_010:0709a17": "摩訶薩成就寶手，遍覆十方一切世界，為供",
    "T10n0293_010:0709a18": "養佛普施眾生，以自在力，興種種色寶雲，雨",
    "T10n0293_010:0709a19": "種種色寶雨；所謂：種種色瓔珞、種種色寶冠、",
    "T10n0293_010:0709a20": "種種色妙鬘、種種色世服、種種色法衣、種種",
    "T10n0293_010:0709a21": "色嚴具、種種色寶華、種種色妙香、種種色塗",
    "T10n0293_010:0709a22": "香、種種色末香、種種色樓閣、種種色寶蓋、種",
    "T10n0293_010:0709a23": "種色幢幡、種種色音樂，其聲美妙，歌讚佛",
    "T10n0293_010:0709a24": "法，乃至種種資生之具，普遍一切眾生住處，",
    "T10n0293_010:0709a25": "充滿一切佛剎道場，悉以供養一切諸佛，亦",
    "T10n0293_010:0709a26": "為成熟一切眾生，而我云何能知、能說彼諸",
    "T10n0293_010:0709a27": "功德自在神力？善男子！於此南方有一大城，",
    "T10n0293_010:0709a28": "名師子宮，彼有長者，名尊法寶髻，汝往彼",
    "T10n0293_010:0709a29": "問菩薩云何學菩薩行，修菩薩道。」時，善財童",
    "T10n0293_010:0709b01": "子歡喜踊躍，深自慶幸，知因一切善知識故，",
    "T10n0293_010:0709b02": "圓滿功德，於善知識，尊重謙卑，如弟子禮。",
    "T10n0293_010:0709b03": "作如是念：「由此居士，開悟於我，令我得聞希",
    "T10n0293_010:0709b04": "有之法。」由是思惟，不斷愛念善知識見、不壞",
    "T10n0293_010:0709b05": "尊重善知識心、常樂受行善知識教、決定信",
    "T10n0293_010:0709b06": "順善知識語、敬善知識展轉增勝、事善知識",
    "T10n0293_010:0709b07": "心無退轉，頂禮其足，遶無數匝，慇懃瞻仰，辭",
    "T10n0293_010:0709b08": "退而去。",
    "T10n0293_010:0709b09": "大方廣佛華嚴經卷第十"
}