{
    "T47n1970_006:0269c20": "龍舒增廣淨土文卷第六",
    "T47n1970_006:0269c22": "國學進士王日休譔",
    "T47n1970_006:0269c23": "修淨土者。宜隨其所以為善。以資修進之",
    "T47n1970_006:0269c24": "功。故此卷名特為勸諭。若不識字。全賴慈",
    "T47n1970_006:0269c25": "仁君子發菩薩心。為彼解說。此布施之大",
    "T47n1970_006:0269c26": "者。先後之序乃自近及遠。或自急及緩。不",
    "T47n1970_006:0269c27": "拘其人高卑。",
    "T47n1970_006:0269c28": "勸士人",
    "T47n1970_006:0269c29": "士人或有未深讀書遂登高科者。有深讀書",
    "T47n1970_006:0270a01": "終身尚不預薦者。豈非前世所種不同故其",
    "T47n1970_006:0270a02": "報不同乎。雖然使少年登科涉華。要功業濟",
    "T47n1970_006:0270a03": "一時福報。亦有時而盡。奉勸後生者。勤於學",
    "T47n1970_006:0270a04": "問篤於孝友。遠念吾曾高以來。誰其存者。亦",
    "T47n1970_006:0270a05": "留心此道。日月長而積累之功多。久則自有",
    "T47n1970_006:0270a06": "可樂。及年高者。當念已往之事皆如夢幻。日",
    "T47n1970_006:0270a07": "復一日。其誰免者。豈可不急留心此道也。不",
    "T47n1970_006:0270a08": "問老少。若能轉以化人使更相勸化。現世獲",
    "T47n1970_006:0270a09": "福。身後必上品生。",
    "T47n1970_006:0270a10": "勸有官君子",
    "T47n1970_006:0270a11": "有官君子無非前世修種作福故受此報。譬",
    "T47n1970_006:0270a12": "如春時下種秋乃收獲。若不修福。何緣得此。",
    "T47n1970_006:0270a13": "然此報有盡。若更修福。行種種方便愛人利",
    "T47n1970_006:0270a14": "物之事。以此迴向西方。則直出輪迴之外。壽",
    "T47n1970_006:0270a15": "樂無窮。豈世間福報所能比哉。若切意斯民。",
    "T47n1970_006:0270a16": "而不忍捨去。且生西方。了生死之後。却來此",
    "T47n1970_006:0270a17": "世界。現宰官身。以大興功利。何有不可哉。若",
    "T47n1970_006:0270a18": "能轉以此化人。使更相觀化人。則以己言",
    "T47n1970_006:0270a19": "重。必樂從之。據大慈菩薩偈。生世可以消災",
    "T47n1970_006:0270a20": "獲福。身後必上品生。",
    "T47n1970_006:0270a21": "勸在公門者",
    "T47n1970_006:0270a22": "在公門者當自念。云。彼為有官。我乃事彼。彼",
    "T47n1970_006:0270a23": "尊我卑。彼逸我勞。奉事常喜得以無虞。或有",
    "T47n1970_006:0270a24": "觸忤。加之譴責。是我前世所修不及於彼故",
    "T47n1970_006:0270a25": "至於此。我但小心謹行。以保此身。事無大小。",
    "T47n1970_006:0270a26": "隨宜方便。目前人見歡悅。必無後患。積善不",
    "T47n1970_006:0270a27": "已。福及子孫。當思。在公門者。其子孫榮顯必",
    "T47n1970_006:0270a28": "祖上積德。天道昭明。不可不信。更常念阿彌",
    "T47n1970_006:0270a29": "陀佛。願生極樂世界。又轉以此化人。使更相",
    "T47n1970_006:0270b01": "勸化。非徒現世獲福。身後可中上品生。",
    "T47n1970_006:0270b02": "勸醫者",
    "T47n1970_006:0270b03": "醫者當自念。云。人身疾苦與我無異。凡來請",
    "T47n1970_006:0270b04": "召。急去無遲。或止求藥。宜即發付。勿問貴",
    "T47n1970_006:0270b05": "賤。勿擇貧富。專以救人為心。以結人緣。以積",
    "T47n1970_006:0270b06": "己福。冥冥中自有祐之者。若乘人之急。切意",
    "T47n1970_006:0270b07": "求財。用心不仁。冥冥中自有禍之者。吾鄉",
    "T47n1970_006:0270b08": "有張彥明善醫。僧道貧士軍兵官員及凡貧",
    "T47n1970_006:0270b09": "者求醫。皆不受錢。或反以錢米與之。人若來",
    "T47n1970_006:0270b10": "召。雖至貧下亦去。富者以錢求藥。不問錢多",
    "T47n1970_006:0270b11": "寡。必多與藥。期於必愈。未甞萠再携錢來求",
    "T47n1970_006:0270b12": "藥之心。病若危篤。知不可救。亦多與好藥。以",
    "T47n1970_006:0270b13": "慰其心。終不肯受錢。予與處甚久。詳知其人",
    "T47n1970_006:0270b14": "為醫而口終不言錢。可謂醫人中第一等人",
    "T47n1970_006:0270b15": "矣。一日城中火災周迴爇盡。煙焰中獨存其",
    "T47n1970_006:0270b16": "居。一歲牛災尤甚。而其莊上獨全。此神明祐",
    "T47n1970_006:0270b17": "助之明効也。其子讀書。後乃預魁薦。孫有二",
    "T47n1970_006:0270b18": "三。厖厚俊爽。亦天道福善之信然也。使其孜",
    "T47n1970_006:0270b19": "孜以錢物為心。失此數者。所得不足以償所",
    "T47n1970_006:0270b20": "失矣。同門之人可不鑒哉。若常如是存心迴",
    "T47n1970_006:0270b21": "向淨土。必上品生。若因人疾苦而告以淨土。",
    "T47n1970_006:0270b22": "則易生信心。使復發大願以廣其傳。以贖宿",
    "T47n1970_006:0270b23": "譴以期痊愈。必遂所願。若天年或盡。亦可乘",
    "T47n1970_006:0270b24": "此願力徑生淨土。常如是以化人。非徒身後",
    "T47n1970_006:0270b25": "上品化生。現世則人必尊敬。而福報亦無窮。",
    "T47n1970_006:0270b26": "流及子孫矣。",
    "T47n1970_006:0270b27": "勸僧",
    "T47n1970_006:0270b28": "僧家當自念。云。我為出家人。了達生死。乃本",
    "T47n1970_006:0270b29": "分事不能如此。遂汩沒俗塵。一日大限到來。",
    "T47n1970_006:0270c01": "有何倚賴。平日雖有善業。不免逐輪迴去。善",
    "T47n1970_006:0270c02": "業報盡。又復墜墮不如早修淨土。直脫輪迴。",
    "T47n1970_006:0270c03": "面見阿彌陀佛。方是出家事畢。如永明壽禪",
    "T47n1970_006:0270c04": "師長蘆賾禪師萬年一禪師。皆修此道。又轉",
    "T47n1970_006:0270c05": "以化人。使更相勸化。豈可効彼哉。凡受人",
    "T47n1970_006:0270c06": "一錢之施一食之供。皆當為說淨土以報其",
    "T47n1970_006:0270c07": "德。縱彼不信。亦使知之。耳根漸熟。久而自",
    "T47n1970_006:0270c08": "信。若或便信。其利益大矣。常如此化人。現世",
    "T47n1970_006:0270c09": "則為人所敬。己之善緣愈見純熟。又能精心",
    "T47n1970_006:0270c10": "觀想。不久必見佛之真身。此報身盡後必上",
    "T47n1970_006:0270c11": "品上生。為不退轉地菩薩矣。古語云。此身不",
    "T47n1970_006:0270c12": "向今生度。更向何生度此身。當常念此意。不",
    "T47n1970_006:0270c13": "可懈怠。",
    "T47n1970_006:0270c14": "勸參禪者",
    "T47n1970_006:0270c15": "參禪大悟。遂脫生死輪迴。固為上矣。然至此",
    "T47n1970_006:0270c16": "者百無二三。若修西方。則直出輪迴。而生死",
    "T47n1970_006:0270c17": "自如萬不漏一。故予欲勸僧家。上根器者參",
    "T47n1970_006:0270c18": "禪之外。每日以頃刻之暇修西方。若參禪大",
    "T47n1970_006:0270c19": "悟。遂超脫輪迴。尚去佛地極遠。更往見阿彌",
    "T47n1970_006:0270c20": "陀佛。展禮致敬。有何不可。若未得大悟。而壽",
    "T47n1970_006:0270c21": "數忽盡。且徑往西方。見佛聞法。何患其不大",
    "T47n1970_006:0270c22": "悟也。若不修西方。不免隨業緣去。雖如青草",
    "T47n1970_006:0270c23": "堂戒禪師真如喆。皆汩沒輪迴。誠可畏者。詳",
    "T47n1970_006:0270c24": "見第七卷。若不忽此道。精心修進。仍轉以化",
    "T47n1970_006:0270c25": "人。使更相勸化人。則以己為名僧。必樂從其",
    "T47n1970_006:0270c26": "言。其為利益無窮。己必上品上生。",
    "T47n1970_006:0270c27": "勸富者",
    "T47n1970_006:0270c28": "富者當自念。云。我今生富足。皆由前世修種。",
    "T47n1970_006:0270c29": "譬如今年所食之穀乃去年所種也。然人生",
    "T47n1970_006:0271a01": "衣食財祿陰司皆有定數。徐徐營生合有之",
    "T47n1970_006:0271a02": "數亦自然來。其來之遲乃可延壽。如水淺流",
    "T47n1970_006:0271a03": "則久也。若急急貪求亦只此數。數外得之則",
    "T47n1970_006:0271a04": "禍生而去。如水過滿則溢也。宜隨分為生。不",
    "T47n1970_006:0271a05": "使滿溢。少損濟物以防滿溢。非徒可以享現",
    "T47n1970_006:0271a06": "世之安。又可種後來之福。仍當念。世間福亦",
    "T47n1970_006:0271a07": "有盡。若以迴向西方則無盡。況世間富足亦",
    "T47n1970_006:0271a08": "不能色色如意。唯留意西方。則自有可樂。更",
    "T47n1970_006:0271a09": "相印施西方文字。以廣勸人。使更相勸化此",
    "T47n1970_006:0271a10": "為種無窮之福。現世可以消災禳難。鬼神亦",
    "T47n1970_006:0271a11": "敬而祐之。身後必上品上生。",
    "T47n1970_006:0271a12": "勸貪吝者",
    "T47n1970_006:0271a13": "得人三千而不以為多者貪也。自費兩千而",
    "T47n1970_006:0271a14": "遂以為多者吝也。貪吝之失眾人所同而不",
    "T47n1970_006:0271a15": "自覺。若能去此。方為賢者。如是則善業無不",
    "T47n1970_006:0271a16": "可為。惡業無不可戒。何則不吝財以為善。不",
    "T47n1970_006:0271a17": "貪財以為惡故也。若如是以修淨土。必不在",
    "T47n1970_006:0271a18": "下品生矣。又能轉以化人。使更相勸化人。則",
    "T47n1970_006:0271a19": "以己無貪吝之心。必加尊敬而樂從其化。所",
    "T47n1970_006:0271a20": "化必廣。上品往生復何疑哉。生前之福報亦",
    "T47n1970_006:0271a21": "可立而見矣。此不可以言盡。行者當自知之。",
    "T47n1970_006:0271a22": "勸孝子",
    "T47n1970_006:0271a23": "長蘆賾禪師作孝友文百二十篇。前百篇言",
    "T47n1970_006:0271a24": "奉養甘旨為世間之孝。後二十篇言勸父母",
    "T47n1970_006:0271a25": "修淨土為出世間之孝。蓋世間之孝一世而",
    "T47n1970_006:0271a26": "止。猶為孝之小者。出世間之孝無時而盡。以",
    "T47n1970_006:0271a27": "父母生淨土。福壽不止如恒河沙劫。此莫大",
    "T47n1970_006:0271a28": "孝也。父母存而不能以此勸勉。他日徒傷其",
    "T47n1970_006:0271a29": "心徒為厚禮。亦何益乎。若又能轉以化人。使",
    "T47n1970_006:0271b01": "更相勸化。以此功德。資父母之福壽。厚父母",
    "T47n1970_006:0271b02": "之善報。佛不阻眾生之願。此意必可遂矣。上",
    "T47n1970_006:0271b03": "品上生者先言孝養父母。吾能推是心以為",
    "T47n1970_006:0271b04": "孝養。其往生品第可見矣。",
    "T47n1970_006:0271b05": "勸骨肉恩愛者",
    "T47n1970_006:0271b06": "骨肉恩愛者當自念。云。大慈菩薩有偈云。骨",
    "T47n1970_006:0271b07": "肉恩情相愛。難期白首團圓。幾多強壯亡身。",
    "T47n1970_006:0271b08": "更有嬰孩命盡。勸念阿彌陀佛。七寶池中化",
    "T47n1970_006:0271b09": "生。聚會永無別離。萬劫長生快樂。不能如是。",
    "T47n1970_006:0271b10": "徒為好衣以華其身。美食以悅其口。一旦分",
    "T47n1970_006:0271b11": "離無著力處。故生前宜相勸以念佛。若又能",
    "T47n1970_006:0271b12": "轉以化人。使更相勸化。是不徒使己之骨肉",
    "T47n1970_006:0271b13": "有無窮之恩愛。亦使他人骨肉有無窮之恩",
    "T47n1970_006:0271b14": "愛。其福報豈有窮盡。必中上品生。",
    "T47n1970_006:0271b15": "勸婦人",
    "T47n1970_006:0271b16": "婦人當自念。云。據佛所言。慾心重者受婦女",
    "T47n1970_006:0271b17": "身。是已非善業。若不自省。更加嫉妬貪慾。業",
    "T47n1970_006:0271b18": "緣轉深。果報可畏。若能迴心懺悔絕其非念。",
    "T47n1970_006:0271b19": "仁慈以待婢妾。溫和以禮上下。常念阿彌陀",
    "T47n1970_006:0271b20": "佛。發願云。願我黑業日消。白業日長現身清",
    "T47n1970_006:0271b21": "淨。內外輕安。此世之後永不復受女身。使念",
    "T47n1970_006:0271b22": "念不斷。念自純熟。定生極樂世界。若轉以化",
    "T47n1970_006:0271b23": "一家及婢妾及宗族親戚。其福報無窮。必上",
    "T47n1970_006:0271b24": "品生。觀荊王夫人傳可見矣。在第五卷。",
    "T47n1970_006:0271b25": "勸僕妾",
    "T47n1970_006:0271b26": "為僕妾者當自念。云。我前世不曾修福故至",
    "T47n1970_006:0271b27": "貧賤。人受安逸。我當勤勞。人享美味。我食麁",
    "T47n1970_006:0271b28": "糲。人服輕細。我著麁惡。此皆前世業緣。已往",
    "T47n1970_006:0271b29": "者不可悔。自此之後。當念善改過。忠直勤",
    "T47n1970_006:0271c01": "謹。小心奉事。以保此身以種後福。常念阿彌",
    "T47n1970_006:0271c02": "陀佛。念念不絕。念自純熟。定生極樂世界。又",
    "T47n1970_006:0271c03": "以化其同類。使更相勸化。則福報無窮。必中",
    "T47n1970_006:0271c04": "上品生。",
    "T47n1970_006:0271c05": "勸農者",
    "T47n1970_006:0271c06": "為農者當自念。云。農業雖為務本。然耕田種",
    "T47n1970_006:0271c07": "地。殺害微細物命。亦不為少。此雖無可奈何。",
    "T47n1970_006:0271c08": "若能委由全護懺悔前失。常念阿彌陀佛。發",
    "T47n1970_006:0271c09": "大願云。願我見佛得道之後。先度耕種以來",
    "T47n1970_006:0271c10": "一切所殺微細眾生。次度一切冤親眾生。常",
    "T47n1970_006:0271c11": "作此念。使念念不絕。念自純熟。定生極樂世",
    "T47n1970_006:0271c12": "界。若轉以化人。使更相勸化。現世獲福。身後",
    "T47n1970_006:0271c13": "必中上品生。",
    "T47n1970_006:0271c14": "勸養蠶者",
    "T47n1970_006:0271c15": "養蠶者當自念。云。蠶為絲以為人衣。此固世",
    "T47n1970_006:0271c16": "間常理。然亦是殺害物命。世人以為。馬鳴菩",
    "T47n1970_006:0271c17": "薩考於藏經。本無此說。唯說佛訓弟子。不得",
    "T47n1970_006:0271c18": "衣綿絹及用皮為鞋履。為殺物命而得。人既",
    "T47n1970_006:0271c19": "以養蠶為業。豈可不知慚愧。當常懺悔念阿",
    "T47n1970_006:0271c20": "彌陀佛發大願云。願我見佛得道之後。盡度",
    "T47n1970_006:0271c21": "養蠶以來所殺一切蠶命。使念念不絕。念自",
    "T47n1970_006:0271c22": "純熟。亦生極樂世界。若轉以化人。使相勸化。",
    "T47n1970_006:0271c23": "現世必獲福報。身後亦中品生。",
    "T47n1970_006:0271c24": "勸商賈",
    "T47n1970_006:0271c25": "為商賈者當自念。云。平生販賣寧無欺偽。若",
    "T47n1970_006:0271c26": "是疋帛。皆由蠶命而得。不可謂全無過惡。一",
    "T47n1970_006:0271c27": "旦命盡。隨業緣去。不如懺悔為善。隨分營生。",
    "T47n1970_006:0271c28": "命若多財自然漸有。命若少財多得亦失。況",
    "T47n1970_006:0271c29": "人生財數有限。急求而數滿則致早終。緩求",
    "T47n1970_006:0272a01": "而來遲則可延壽。宜以此存心。當念阿彌陀",
    "T47n1970_006:0272a02": "佛。願見佛得道之後。先度一切與己交涉眾",
    "T47n1970_006:0272a03": "生。次度一切冤親。次度一切有緣無緣眾生。",
    "T47n1970_006:0272a04": "如此念念不絕。念自純熟。定生極樂世界。若",
    "T47n1970_006:0272a05": "轉以化人。使更相勸化。現世獲福。身後必中",
    "T47n1970_006:0272a06": "上品生。",
    "T47n1970_006:0272a07": "勸工匠",
    "T47n1970_006:0272a08": "為工匠者當自念。云。我為工匠。或為人造屋",
    "T47n1970_006:0272a09": "宇。或為人作器用。此雖為善業。然以前世不",
    "T47n1970_006:0272a10": "曾修種故。今生自不富足。所造之屋乃他人",
    "T47n1970_006:0272a11": "居。所作之器乃他人用。若不如是。衣食虧闕。",
    "T47n1970_006:0272a12": "當隨分為善。為人造作之時。物不過望事。則",
    "T47n1970_006:0272a13": "盡心。此亦種福。常念阿彌陀佛。用斧斤時。亦",
    "T47n1970_006:0272a14": "一心常念。使念念不絕。念自純熟。定生極樂",
    "T47n1970_006:0272a15": "世界。若轉以化人。使更相勸化。現世獲福。身",
    "T47n1970_006:0272a16": "後必中上品生。",
    "T47n1970_006:0272a17": "勸多屯蹇者",
    "T47n1970_006:0272a18": "多屯蹇者勿怨天勿責人。皆己之業緣所致。",
    "T47n1970_006:0272a19": "若見人歡喜者得歡喜報。惱害人者得惱害",
    "T47n1970_006:0272a20": "報。行方便者得如意報。阻難人者得齟齬報。",
    "T47n1970_006:0272a21": "種種皆本於前世之所為。如影隨形。如響應",
    "T47n1970_006:0272a22": "聲。是今生所以多屯蹇者。乃前世不為善事。",
    "T47n1970_006:0272a23": "不作福業。已往者既不可悔。自此以後。當勤",
    "T47n1970_006:0272a24": "懺悔常念阿彌陀佛。非徒可以消除宿障。又",
    "T47n1970_006:0272a25": "可增長善緣。後世生極樂世界。無復有此屯",
    "T47n1970_006:0272a26": "蹇矣。莫言後世遠。閉眼即是。若轉以化人。使",
    "T47n1970_006:0272a27": "更相勸化。現世獲福。身後必中上品生。",
    "T47n1970_006:0272a28": "勸骨肉怨憎者",
    "T47n1970_006:0272a29": "骨肉怨憎者當自念。云。我以前世惡業故招",
    "T47n1970_006:0272b01": "此報。或殺彼命。或負彼債。或惱害彼。若作善",
    "T47n1970_006:0272b02": "緣。必不至此。若能懺悔宿業。痛自責己。不復",
    "T47n1970_006:0272b03": "與人為惡。常念阿彌陀佛。以解怒心。以消惡",
    "T47n1970_006:0272b04": "緣。願生極樂世界。與己相聚者皆諸上善人。",
    "T47n1970_006:0272b05": "無復有此患也。若轉以化人使相勸化。現世",
    "T47n1970_006:0272b06": "可獲福報。身後必中上品生。",
    "T47n1970_006:0272b07": "勸漁者",
    "T47n1970_006:0272b08": "漁者當自念。云。魚生水中無害於人。我乃巧",
    "T47n1970_006:0272b09": "計取之圖以販賣。以養我命以活家眷。魚在",
    "T47n1970_006:0272b10": "水中亦有眷屬。腹中多子。皆是性命我乃殺",
    "T47n1970_006:0272b11": "害。其罪無量。若能改業此為上也。若未能猝",
    "T47n1970_006:0272b12": "改。且勿殺魚細命多螺蛤鱔鼈等難死之物。",
    "T47n1970_006:0272b13": "常念阿彌陀佛。懺悔發大願云。願我見佛得",
    "T47n1970_006:0272b14": "道之後。盡度從生以來一切所殺物命。皆生",
    "T47n1970_006:0272b15": "淨土。念念不絕。念自純熟。亦生極樂世界。若",
    "T47n1970_006:0272b16": "轉以化人。使更相勸化。現世可除災獲福。身",
    "T47n1970_006:0272b17": "後亦不在下品下生。",
    "T47n1970_006:0272b18": "勸網飛禽者",
    "T47n1970_006:0272b19": "網飛禽者當自念。云。飛禽在林野與空中。無",
    "T47n1970_006:0272b20": "害於人。我貪其肉。多方巧取。我愛性命。他亦",
    "T47n1970_006:0272b21": "有命。我愛骨肉。他亦有子。若能改業。此為上",
    "T47n1970_006:0272b22": "也。若未能改。且勿殺物小命多生抱子者。常",
    "T47n1970_006:0272b23": "念阿彌陀佛。懺悔發大願云。願我見佛得道",
    "T47n1970_006:0272b24": "之後。盡度從生以來一切所殺物命。皆生淨",
    "T47n1970_006:0272b25": "土。念念不絕。念自純熟。亦生極樂世界。若轉",
    "T47n1970_006:0272b26": "以化人。使更相勸化。現世可除災滅罪。身後",
    "T47n1970_006:0272b27": "亦不在下品下生。",
    "T47n1970_006:0272b28": "勸為厨子者",
    "T47n1970_006:0272b29": "為厨子者當自念。云。我前世不修福業。今世",
    "T47n1970_006:0272c01": "貧困。又烹炮切割眾生。雖非自己親殺。然亦",
    "T47n1970_006:0272c02": "罪重。若能改業。固為上也。如不能。慎勿親",
    "T47n1970_006:0272c03": "殺。常念阿彌陀佛。懺悔為善事。發大願云。願",
    "T47n1970_006:0272c04": "我得道之後。盡度從生以來一切所殺物命",
    "T47n1970_006:0272c05": "一切所切割之眾生。皆生淨土。念念不絕。念",
    "T47n1970_006:0272c06": "自純熟。亦生極樂世界。若轉以化人。使更相",
    "T47n1970_006:0272c07": "勸化。現世可除災滅罪。身後亦不在下品下",
    "T47n1970_006:0272c08": "生。",
    "T47n1970_006:0272c09": "勸作福者",
    "T47n1970_006:0272c10": "種種作福固為善矣。然世間之福其報有盡。",
    "T47n1970_006:0272c11": "為其不出輪迴之外也。若以迴向西方。則直",
    "T47n1970_006:0272c12": "出輪迴之外。其報豈有盡耶。予為此特勸者。",
    "T47n1970_006:0272c13": "半是不識字人。全賴作福者。以菩薩之心為",
    "T47n1970_006:0272c14": "心。為彼解說。如暗者得燈迷者得路。以此法",
    "T47n1970_006:0272c15": "門廣作布施。使人人知之。人人皆脫離輪迴。",
    "T47n1970_006:0272c16": "其福報萬萬劫無盡。已於極樂世界必上品",
    "T47n1970_006:0272c17": "生。豈世間福報所能比哉。",
    "T47n1970_006:0272c18": "勸誦經人",
    "T47n1970_006:0272c19": "凡誦經人。或持齋戒人。固為善業。後世必受",
    "T47n1970_006:0272c20": "福報。無可疑者。然此報有盡。不能脫離輪迴。",
    "T47n1970_006:0272c21": "若更修西方。即超出輪迴之外。罪惡人修者",
    "T47n1970_006:0272c22": "尚得往生。況持齋誦經其生上品必矣。雖然",
    "T47n1970_006:0272c23": "獨修者其功小。勸人修者其功大。若能廣以",
    "T47n1970_006:0272c24": "勸人。使更相勸化人。則以己持齋誦經之故。",
    "T47n1970_006:0272c25": "必信重其言。其功尤大。現世則受恭敬歸依",
    "T47n1970_006:0272c26": "之報。身後福德豈有盡耶。",
    "T47n1970_006:0272c27": "勸貴人",
    "T47n1970_006:0272c28": "貴者當自念。云。雖種種如意種種快樂。光陰",
    "T47n1970_006:0272c29": "迅速幻身難保。古來極貴誰其在者。不如忙",
    "T47n1970_006:0273a01": "中偷閑。每朝以頃刻之暇修西方法門。現世",
    "T47n1970_006:0273a02": "可以消災而省業。身後託生於蓮華中。永無",
    "T47n1970_006:0273a03": "苦趣。常受快樂。豈不美哉。若宋朝文潞公在",
    "T47n1970_006:0273a04": "京師。與淨嚴禪師。結十萬人淨土緣。王敏仲",
    "T47n1970_006:0273a05": "楊次公葛仲忱馬東王憑濟川。皆以貴人而",
    "T47n1970_006:0273a06": "修淨土者。可不念哉。若發大菩薩心。轉以化",
    "T47n1970_006:0273a07": "人。使更相勸化人。則以己為貴人。皆信重其",
    "T47n1970_006:0273a08": "言。此遂可以廣行。其為福報豈易量耶。身後",
    "T47n1970_006:0273a09": "必上品生。若汩沒度時不知修此。一日悔之。",
    "T47n1970_006:0273a10": "不可及也已。",
    "T47n1970_006:0273a11": "勸大聰明人",
    "T47n1970_006:0273a12": "大聰明人博學強識。發言成文。下筆成章。固",
    "T47n1970_006:0273a13": "為世所尊仰。然於吾性分之內。若不相干。莊",
    "T47n1970_006:0273a14": "子云。所謂明者非謂其見彼。自見而已。所謂",
    "T47n1970_006:0273a15": "聰者非謂其聞彼。自聞而已。不自見而見彼。",
    "T47n1970_006:0273a16": "不自得而得彼者。是得人之得。不自得其得。",
    "T47n1970_006:0273a17": "適人之適。不自適其適。一旦棄去。方知平生",
    "T47n1970_006:0273a18": "所以留意者。無益於我。雖聰明事業不可以",
    "T47n1970_006:0273a19": "廢。宜每日挪頃刻之暇留心淨土。若洞曉此",
    "T47n1970_006:0273a20": "理。惡緣自省。善緣自積。生前已有可樂。若轉",
    "T47n1970_006:0273a21": "以勸人。使更相勸化人。則以己聰明過人。猶",
    "T47n1970_006:0273a22": "信此理。必謂此理無可疑者。其說遂可以盛",
    "T47n1970_006:0273a23": "傳而愈久。是亦菩薩之扶持此教也。他日必",
    "T47n1970_006:0273a24": "上品生。其為福報豈易量耶。",
    "T47n1970_006:0273a25": "勸賣酒者",
    "T47n1970_006:0273a26": "賣酒者當自念。云。五穀本以養人。今糜爛為",
    "T47n1970_006:0273a27": "酒。使人飲之。多為不善。是誰之過。宜常自懺",
    "T47n1970_006:0273a28": "悔念阿彌陀佛發大願云。願我賣酒以來。一",
    "T47n1970_006:0273a29": "切壞五穀之罪。悉以消滅。見佛得道之後。盡",
    "T47n1970_006:0273b01": "度脫。所用為酒五穀種蒔之時。一切所殺微",
    "T47n1970_006:0273b02": "細眾生。及一切致力眾生。及一切飲酒之人。",
    "T47n1970_006:0273b03": "使皆生淨土。如是念念不絕。念自純熟。定生",
    "T47n1970_006:0273b04": "極樂世界。若轉以化人。使更相勸化。現世則",
    "T47n1970_006:0273b05": "可以滅罪而長福。身後必中品生。",
    "T47n1970_006:0273b06": "勸開食店者",
    "T47n1970_006:0273b07": "開食店者當自念。云。我以眾生之肉。割切烹",
    "T47n1970_006:0273b08": "炮。謀利養生。我有骨肉。欲安欲樂。我養生之",
    "T47n1970_006:0273b09": "業。乃由殺眾生。而得極為惡業。若能改業。此",
    "T47n1970_006:0273b10": "為上也。若未能改。且省去鱔魚螃蠏螺蛤等",
    "T47n1970_006:0273b11": "難死之物及微細命多之物。隨分用肉。此為",
    "T47n1970_006:0273b12": "次也。若又未能。且常念阿彌陀佛。遠勝不念。",
    "T47n1970_006:0273b13": "次懺悔發大願云。願我見佛得道之後。盡度",
    "T47n1970_006:0273b14": "從生以來一切所殺眾生及一切所用之肉眾",
    "T47n1970_006:0273b15": "生。使皆生淨土。念念不絕。念自純熟。亦生極",
    "T47n1970_006:0273b16": "樂世界。若轉以化人。使更相勸化。現生則可",
    "T47n1970_006:0273b17": "消滅罪業。身後福報無窮。",
    "T47n1970_006:0273b18": "勸屠者",
    "T47n1970_006:0273b19": "屠者當自念。云。人貪其肉故養物命。我貪其",
    "T47n1970_006:0273b20": "利故殺物命。殺彼物命。以養我身。以活我家。",
    "T47n1970_006:0273b21": "我有骨肉。欲安樂無疾。彼物性命。我乃殺之。",
    "T47n1970_006:0273b22": "其罪無量。若能斷除屠業。此為上也。若未能",
    "T47n1970_006:0273b23": "斷除。且從減省。此為次也。若又未能。且常念",
    "T47n1970_006:0273b24": "阿彌陀佛。遠勝不念。次懺悔發大願云。我見",
    "T47n1970_006:0273b25": "佛得道之後。盡度從生以來一切所殺眾生。",
    "T47n1970_006:0273b26": "使皆生淨土。如此念念不絕。念自純熟。亦生",
    "T47n1970_006:0273b27": "極樂世界。若轉以化人。使更相勸化。現世則",
    "T47n1970_006:0273b28": "可消除惡業。身後亦福報無窮。",
    "T47n1970_006:0273b29": "勸在風塵者",
    "T47n1970_006:0273c01": "在風塵者當自念。云。生為婦人。已非善業。況",
    "T47n1970_006:0273c02": "我處風塵。其業不善甚矣。若能省悟斷除婬",
    "T47n1970_006:0273c03": "業。此為上也。如未能斷。常念阿彌陀佛發大",
    "T47n1970_006:0273c04": "願云。願我惡業日消。善業日長。衣食粗足。早",
    "T47n1970_006:0273c05": "離此門。見佛得道之後。盡度一切因我為婬",
    "T47n1970_006:0273c06": "之人。使皆生淨土。念念不絕。念自純熟。定生",
    "T47n1970_006:0273c07": "極樂世界。若轉以化人。使更相勸化。現世必",
    "T47n1970_006:0273c08": "除災滅罪。身後亦福報無窮。",
    "T47n1970_006:0273c09": "勸罪惡人",
    "T47n1970_006:0273c10": "有罪惡人當自念。云。我平生罪惡既多。一旦",
    "T47n1970_006:0273c11": "閉眼之後。當奈之何。須急懺悔迴心。念阿彌",
    "T47n1970_006:0273c12": "陀佛。發大願云。願我見佛得道之後。盡度從",
    "T47n1970_006:0273c13": "生以來一切所害之人。使皆生淨土。念念不",
    "T47n1970_006:0273c14": "絕。念自純熟。則可漸除惡業增長善緣。定生",
    "T47n1970_006:0273c15": "極樂世界。若能轉以化人。使更相勸化。非徒",
    "T47n1970_006:0273c16": "現世可以滅罪。身後亦福報無窮。",
    "T47n1970_006:0273c17": "勸病苦者",
    "T47n1970_006:0273c18": "殺眾生者得命短報。隨喜殺者得煩惱報。若",
    "T47n1970_006:0273c19": "病苦者。乃殺生之餘報。食肉之正報。亦惱害",
    "T47n1970_006:0273c20": "眾生之正報。善惡於人。如影隨形。不可免離。",
    "T47n1970_006:0273c21": "故疾苦者當自責云。我以惡緣故至于此。常",
    "T47n1970_006:0273c22": "念阿彌陀佛。發誓願。不復為惡。不復殺生。不",
    "T47n1970_006:0273c23": "復惱害一切眾生。願此身早離病苦。見佛得",
    "T47n1970_006:0273c24": "道之後。盡度脫前生今世一切所殺之眾生",
    "T47n1970_006:0273c25": "及一切冤親。使皆生淨土。念念不絕。念自純",
    "T47n1970_006:0273c26": "熟。定生極樂世界。若轉以化人。使更相勸化。",
    "T47n1970_006:0273c27": "功力勝時。善報自應。其病苦必愈。身後福報",
    "T47n1970_006:0273c28": "無窮。",
    "T47n1970_006:0273c29": "勸疾惡欲為神者",
    "T47n1970_006:0274a01": "世有疾惡者。謂世間為惡人。予力不能治。死",
    "T47n1970_006:0274a02": "必有神。以痛治之。而不欲生西方。按佛言。神",
    "T47n1970_006:0274a03": "在六道中。為墮落之數。而西方則超出六道",
    "T47n1970_006:0274a04": "輪迴。故修西方者。以正直慈悲為本。見於所",
    "T47n1970_006:0274a05": "為。無非慈悲。若人有罪惡。則憫其愚癡。人有",
    "T47n1970_006:0274a06": "困苦。則欲其濟拔。是無累於己。而於一切眾",
    "T47n1970_006:0274a07": "生有大良緣也。為神者以正直嗔恨為本。見",
    "T47n1970_006:0274a08": "於所為。無非嗔恨。若懲人之過。則加以疾病。",
    "T47n1970_006:0274a09": "治人之罪。則加以火鑊是有害於物。而於",
    "T47n1970_006:0274a10": "己則受為神福。盡以嗔恨作業。故墮地獄。自",
    "T47n1970_006:0274a11": "地獄出。則為蟒蛇蠆蝎之類。無時而超脫也。",
    "T47n1970_006:0274a12": "昔有二僧同修行。一僧作福而多嗔。一僧常",
    "T47n1970_006:0274a13": "戒之不從。後多嗔者死。戒之者附客舟至江",
    "T47n1970_006:0274a14": "上[邱丘+共]亭。其廟神甚靈。能與人言。客登岸祭神。",
    "T47n1970_006:0274a15": "神告之曰。與汝同舟僧可來見我。其僧往見",
    "T47n1970_006:0274a16": "之神乃言曰。我是汝同修行僧。以多嗔故。墮",
    "T47n1970_006:0274a17": "於此為神。其僧欲見神形。堅不肯。再三欲",
    "T47n1970_006:0274a18": "見乃露一截蟒形。神又言曰。有人施絹十疋。",
    "T47n1970_006:0274a19": "可為我作追薦。次於洪州西山上見我。僧如",
    "T47n1970_006:0274a20": "其言。果於西山上。見死蟒一條長二三里。嗔",
    "T47n1970_006:0274a21": "恨之報如此。且人有一心虛明湛然如清冷",
    "T47n1970_006:0274a22": "之水。一起嗔恨。則若投以污穢之物。敗其清",
    "T47n1970_006:0274a23": "冷甚矣。一起慈悲。則若投以沈檀之香。助其",
    "T47n1970_006:0274a24": "清冷亦甚矣。人何苦不為慈悲以修西方。必",
    "T47n1970_006:0274a25": "欲嗔恨而墮於為神。豈不惑哉。",
    "T47n1970_006:0274a26": "勸軍中人",
    "T47n1970_006:0274a27": "當念。我輩受國家所養。其錢糧綿帛皆自民",
    "T47n1970_006:0274a28": "力辛苦得之。我輩所以日食飽足衣裝溫涼。",
    "T47n1970_006:0274a29": "上得以奉親老。下得以養妻兒者。皆國家之",
    "T47n1970_006:0274b01": "賜。皆生民之力。無事常修整兵器。馳習騎射。",
    "T47n1970_006:0274b02": "震軍威於可畏。消寇亂於未萌。期於國家安",
    "T47n1970_006:0274b03": "榮生民休息。每日默念阿彌陀佛千聲。願冥",
    "T47n1970_006:0274b04": "冥中。資其氣力。壯其軍容。有難則力以禦之。",
    "T47n1970_006:0274b05": "雖損軀而不顧。無難則靜以鎮之。非貪功而",
    "T47n1970_006:0274b06": "妄殺。期於國家常安生民常保。而後已。是為",
    "T47n1970_006:0274b07": "菩薩心。發為將軍行。又能轉以勸人。使更相",
    "T47n1970_006:0274b08": "觀化。如此則善念純熟。福祿日增。身後必於",
    "T47n1970_006:0274b09": "淨土中上品生矣。",
    "T47n1970_006:0274b10": "勸惡口者",
    "T47n1970_006:0274b11": "身口意謂之三業。藏經所云果報多因口業",
    "T47n1970_006:0274b12": "者。以口易發也。云。昔有人。恨其母送飯來",
    "T47n1970_006:0274b13": "遲。乃云。生於母腹。不如生於鹿腹。後果託生",
    "T47n1970_006:0274b14": "於鹿腹中。又有人。以食與之。若不如意則云。",
    "T47n1970_006:0274b15": "不如與狗。後乃生為狗頭。是皆口業果報也。",
    "T47n1970_006:0274b16": "所謂惡口者直為穢語矣。惡口果報固已不",
    "T47n1970_006:0274b17": "佳。若穢語則地獄畜生之報也。世人多不知",
    "T47n1970_006:0274b18": "此。乃以惡口穢語為常。奉勸。世人力以戒此。",
    "T47n1970_006:0274b19": "常念阿彌陀佛。以洗滌口業之穢惡。聞人惡",
    "T47n1970_006:0274b20": "口穢語。亦常念此佛名。以洗滌耳根之穢惡。",
    "T47n1970_006:0274b21": "願以此生念佛之善業。洗滌累世以來之穢",
    "T47n1970_006:0274b22": "惡。如此則善念日熟。惡業日消。又能轉以化",
    "T47n1970_006:0274b23": "人。使更相勸化。則災難可消。福祿可永。身後",
    "T47n1970_006:0274b24": "必於淨土中上品生矣。",
    "T47n1970_006:0274b25": "勸童男",
    "T47n1970_006:0274b26": "人家生男。七歲即令入學。蓋欲曉解文義長",
    "T47n1970_006:0274b27": "大成立。父母之心莫不如是。不知人生難保",
    "T47n1970_006:0274b28": "少得高年。或遇冤家以致橫死。或與父母宿",
    "T47n1970_006:0274b29": "為冤業。託生其家。惱害父母。敗壞家產。奉勸",
    "T47n1970_006:0274c01": "為父母者。兒童方能言時。即語以日念西方",
    "T47n1970_006:0274c02": "四聖號十聲。大慈菩薩偈一遍。及誦淨土真",
    "T47n1970_006:0274c03": "言。此止五十九字甚易誦持。若日滿五百遍",
    "T47n1970_006:0274c04": "或千遍。不一年二年。可足三十萬遍。自六歲",
    "T47n1970_006:0274c05": "誦起。七歲乃畢。不妨入學習讀。縱此生無冤",
    "T47n1970_006:0274c06": "惡。亦為此大善。必消災增福。若或有之。因此",
    "T47n1970_006:0274c07": "持誦。遂得以免。不亦善乎。若不信此言。臨時",
    "T47n1970_006:0274c08": "悔之無益。孔子曰。不曰如之何如之何者。吾",
    "T47n1970_006:0274c09": "未如之何也已。",
    "T47n1970_006:0274c10": "勸室女",
    "T47n1970_006:0274c11": "予見婦女。多因生產而致大病。或致身亡。此",
    "T47n1970_006:0274c12": "乃與其所生之子前世為冤。故有此報。據藏",
    "T47n1970_006:0274c13": "經云。拔一切業障根本往生淨土真言云。誦",
    "T47n1970_006:0274c14": "持此者。阿彌陀佛常住其頂。不令冤家為",
    "T47n1970_006:0274c15": "害。現世安穩命終任意往生。若滿二十萬遍。",
    "T47n1970_006:0274c16": "則菩提芽生。三十萬遍。畢竟面見阿彌陀佛。",
    "T47n1970_006:0274c17": "奉勸。為女子時。在父母身傍。清淨少事。可日",
    "T47n1970_006:0274c18": "誦西方四聖號各十聲大慈菩薩偈一遍外。",
    "T47n1970_006:0274c19": "日誦此真言五百遍或千遍。不足一年二年。",
    "T47n1970_006:0274c20": "可足三十萬遍。能令平生不遭彥子之厄。父",
    "T47n1970_006:0274c21": "母若驕縱。其女或不信此言。一旦冤債相逢",
    "T47n1970_006:0274c22": "以為大厄。悔之無及。縱使其女此生無冤。在",
    "T47n1970_006:0274c23": "父母身傍。先誦此真言三十萬遍種此大善",
    "T47n1970_006:0274c24": "根。作此大善緣。有何不可。此恩愛之甚善而",
    "T47n1970_006:0274c25": "大者也。可不勉哉。",
    "T47n1970_006:0274c26": "八八兒口生蓮華",
    "T47n1970_006:0274c27": "有人養一鸜鵒。俗名八八兒。見僧念佛亦學",
    "T47n1970_006:0274c28": "念佛。遂捨與僧。此僧常教念阿彌陀佛。後八",
    "T47n1970_006:0274c29": "八兒死僧為小棺埋之。墓上生蓮花一朵。開",
    "T47n1970_006:0275a01": "棺看。其根自口中生。人為偈云。有一飛禽八",
    "T47n1970_006:0275a02": "八兒。解隨僧口念阿彌。死埋平地蓮花發。我",
    "T47n1970_006:0275a03": "輩為人豈不知。蓋念阿彌陀佛。有誓願云。眾",
    "T47n1970_006:0275a04": "生念我名號者。必生我國。凡言眾生者。上",
    "T47n1970_006:0275a05": "自天人下至微細蟲蟻之類皆是。以此觀之。",
    "T47n1970_006:0275a06": "則此八八兒必生極樂世界為上善人矣。人",
    "T47n1970_006:0275a07": "而不知人而不修。可痛惜哉。事在潭州城外。",
    "T47n1970_006:0275a08": "因此名其城門。",
    "T47n1970_006:0275a09": "龍舒增廣淨土文卷第六(終)"
}