{
    "T28n1547_006:0454a09": "鞞婆沙論卷第六",
    "T28n1547_006:0454a11": "阿羅漢尸陀槃尼撰",
    "T28n1547_006:0454a12": "符秦罽賓三藏僧伽跋澄譯",
    "T28n1547_006:0454a13": "18 十二入處十二入處第十八",
    "T28n1547_006:0454a14": "十二入者，眼入色入、耳入聲入、鼻入香入、舌",
    "T28n1547_006:0454a15": "入味入、身入細滑入、意入法入。問曰：何以故",
    "T28n1547_006:0454a16": "彼作經者依十二入而作論？答曰：彼作經者",
    "T28n1547_006:0454a17": "意欲爾。如所欲，如是作經與法不相違。以是",
    "T28n1547_006:0454a18": "故，依十二入而作論。或曰：彼作經者無事。問",
    "T28n1547_006:0454a19": "曰：何以故彼作經者無事？答曰：此是佛契",
    "T28n1547_006:0454a20": "經。彼契經有生聞梵志，彼中食後彷徉遊行",
    "T28n1547_006:0454a21": "至世尊所，到已共世尊面相慰勞已在一面",
    "T28n1547_006:0454a22": "坐。一面坐已，生聞梵志白世尊曰：瞿曇！我欲",
    "T28n1547_006:0454a23": "少有所問。聽我所問，當為我說。世尊告曰：梵",
    "T28n1547_006:0454a24": "志！隨所欲問。梵志曰：瞿曇！一切謂一切。瞿",
    "T28n1547_006:0454a25": "曇！一切有幾所？云何，瞿曇！一切一切有施設",
    "T28n1547_006:0454a26": "而施設？世尊告曰：汝梵志！有十二入，從眼入",
    "T28n1547_006:0454a27": "至法入。此梵志！有爾所一切。如是如來一切",
    "T28n1547_006:0454a28": "施設而施設。梵志！若如是說：此非一切。如沙",
    "T28n1547_006:0454a29": "門瞿曇所施設，我捨此一切，更施設餘一切",
    "T28n1547_006:0454b01": "者。彼但有言，數問已不知，增益生癡。何以故？",
    "T28n1547_006:0454b02": "如非境界。問曰：若有作是說，爾所一切謂",
    "T28n1547_006:0454b03": "十八界、爾所一切謂五陰及無為、爾所一切",
    "T28n1547_006:0454b04": "謂四聖諦及虛空非數緣盡、爾所一切謂名",
    "T28n1547_006:0454b05": "及色。此亦但有言，數問已不知，增益生癡，如",
    "T28n1547_006:0454b06": "非境界耶？答曰：此不然。問曰：若不然者，此云",
    "T28n1547_006:0454b07": "何？答曰：此說除義、不說除味。此說除施設義、",
    "T28n1547_006:0454b08": "不說除施設味，謂一切法性彼盡攝十二入",
    "T28n1547_006:0454b09": "中。若有作是說：我捨十二入義更施設義者，",
    "T28n1547_006:0454b10": "彼終不能施設。是故此說除義、不說除味，此",
    "T28n1547_006:0454b11": "說除施設義、不說除施設味。說者：此十二入，",
    "T28n1547_006:0454b12": "妙說、快說、最說、上說。問曰：何以故此十二",
    "T28n1547_006:0454b13": "入妙說、快說、最說、上說？答曰：謂此入不亂說",
    "T28n1547_006:0454b14": "及攝一切法界者。雖攝一切法，但是亂說，謂",
    "T28n1547_006:0454b15": "一心立七心界陰。雖非亂說，但彼不攝一切",
    "T28n1547_006:0454b16": "法，謂攝有為不攝無為。此入非是亂說，及",
    "T28n1547_006:0454b17": "攝一切法。或曰：謂此入中說及攝一切法界",
    "T28n1547_006:0454b18": "者。雖攝一切法，但是廣說，陰者不攝一切法，",
    "T28n1547_006:0454b19": "亦非中說。此入是中說及攝一切法。以是故",
    "T28n1547_006:0454b20": "說者：十二入妙說快說最說上說。以是故作此",
    "T28n1547_006:0454b21": "論。欲觀一切法者，彼當依十二入觀。依十二",
    "T28n1547_006:0454b22": "入觀已，生十二入法明及現十二義像。如",
    "T28n1547_006:0454b23": "人瑩磨十二鏡自觀其像，彼一切十二鏡中",
    "T28n1547_006:0454b24": "見其像。如是欲觀一切法者，彼當依十二入",
    "T28n1547_006:0454b25": "觀。依十二入觀已，生十二法明及現十二義",
    "T28n1547_006:0454b26": "像。此入一身一意可得，但有行若干差降。如",
    "T28n1547_006:0454b27": "十二人一家可得，但行各各異。如是十二入",
    "T28n1547_006:0454b28": "雖有一身一意可得，但有行若干差降。此是",
    "T28n1547_006:0454b29": "入性已種相身所有自然。說性已，當說行。何",
    "T28n1547_006:0454c01": "以故說入？入有何義？答曰：輸門義是入義，輸",
    "T28n1547_006:0454c02": "道義、藏義、倉義、摽義、機義、田義、泉義、流義、海義、",
    "T28n1547_006:0454c03": "白義、清義是入義。輸門義是入義者，如村城",
    "T28n1547_006:0454c04": "國貲輸可得，令王官豐富；如是依及緣心",
    "T28n1547_006:0454c05": "心數法可得，謂長養眾生，是謂輸門義是入",
    "T28n1547_006:0454c06": "義。輸道義亦爾。藏義是入義者，如藏中有金",
    "T28n1547_006:0454c07": "銀琉璃摩尼可得，謂益眾生；如是此依及緣",
    "T28n1547_006:0454c08": "心心數法可得，謂長養眾生，是謂藏義是入",
    "T28n1547_006:0454c09": "義。倉義是入義者，如倉中飲食具可得，謂長",
    "T28n1547_006:0454c10": "養眾生；如是依及緣心心數法可得，謂長養",
    "T28n1547_006:0454c11": "眾生，是謂倉義是入義。摽義是入義者，如此",
    "T28n1547_006:0454c12": "摽下百千眾生斷其命；如是此依及緣中眾",
    "T28n1547_006:0454c13": "生無常所滅，是謂摽義是入義。機義是入義",
    "T28n1547_006:0454c14": "者，如因機織施經緯；如是因此依及緣心心",
    "T28n1547_006:0454c15": "數法施設，是謂機義是入義。田義是入義者，",
    "T28n1547_006:0454c16": "如田中生種種穀，謂長養眾生；如是此依及",
    "T28n1547_006:0454c17": "緣心心數法可得，謂長養眾生，是謂田義是",
    "T28n1547_006:0454c18": "入義。泉義是入義者，如彼契經：有天到世尊",
    "T28n1547_006:0454c19": "所，以偈而問：",
    "T28n1547_006:0454c20": "「泉從何轉？　　何轉不轉？　　何所苦樂，",
    "T28n1547_006:0454c21": "無餘滅盡？」",
    "T28n1547_006:0454c22": "世尊以偈答曰：",
    "T28n1547_006:0454c23": "「眼耳及鼻，　　舌身并意，　　泉從是轉；",
    "T28n1547_006:0454c24": "此轉不轉，　　此苦及樂，　　無餘滅盡。」",
    "T28n1547_006:0454c25": "是泉義是入義。流義是入義者，如彼契經：有",
    "T28n1547_006:0454c26": "天到世尊所，以偈而問：",
    "T28n1547_006:0454c27": "「流一切流，　　以何制流？　　說防護流，",
    "T28n1547_006:0454c28": "以何塞流？」",
    "T28n1547_006:0454c29": "世尊以偈答曰：",
    "T28n1547_006:0455a01": "「謂世諸流，　　念者制流；　　我說防流，",
    "T28n1547_006:0455a02": "以慧塞流。」",
    "T28n1547_006:0455a03": "是謂流義是入義。海義是入義者，如彼契經",
    "T28n1547_006:0455a04": "說：比丘海者，凡愚所未聞。凡人口說也，彼",
    "T28n1547_006:0455a05": "非此聖法中海，是大積聚水數。",
    "T28n1547_006:0455a06": "「眼是入大海，　　彼色為濤波，",
    "T28n1547_006:0455a07": "若忍色濤波，　　彼不度眼海，",
    "T28n1547_006:0455a08": "濤波所迴轉，　　邪魅羅剎持。」",
    "T28n1547_006:0455a09": "耳鼻舌身亦爾。",
    "T28n1547_006:0455a10": "「意是入大海，　　彼法為濤波，",
    "T28n1547_006:0455a11": "若忍法濤波，　　彼不度意海，",
    "T28n1547_006:0455a12": "濤波所迴轉，　　邪魅羅剎持。」",
    "T28n1547_006:0455a13": "是謂海義是入義。清白義是入義者，此說白",
    "T28n1547_006:0455a14": "清亦爾。輕故，彼外書說亦名地亦名作。如彼",
    "T28n1547_006:0455a15": "契經：異學摩竭檀提說：沙門瞿曇！地壞地已",
    "T28n1547_006:0455a16": "壞何所作？是謂輸門義是入義，輸道、藏義、倉",
    "T28n1547_006:0455a17": "義、摽義、機義、田義、泉義、流義、海義、白義、清義是",
    "T28n1547_006:0455a18": "入義。共行說已，當說別行。眼入云何？答曰：謂",
    "T28n1547_006:0455a19": "眼色已見當見今見，及此餘所有。已見過去，",
    "T28n1547_006:0455a20": "當見未來，今見現在。及此餘所有者，謂彼眼",
    "T28n1547_006:0455a21": "識或空或不空。如眼入，耳鼻舌身意入亦爾。",
    "T28n1547_006:0455a22": "問曰：色入云何？答曰：謂色眼已見當見今見，",
    "T28n1547_006:0455a23": "及此餘所有。已見過去，當見未來，今見現在，",
    "T28n1547_006:0455a24": "及此餘所有。如色入，聲香味細滑亦爾。問",
    "T28n1547_006:0455a25": "曰：何以故說色入？如十色入，何以故說一色",
    "T28n1547_006:0455a26": "入？答曰：色入者是一名，餘者二名。色入者同",
    "T28n1547_006:0455a27": "名，餘入者同不同名，彼說不同名。或曰：色入",
    "T28n1547_006:0455a28": "者二眼界，是說色入。或曰：色入者三眼界，肉",
    "T28n1547_006:0455a29": "眼、天眼、聖慧眼，是說色入；餘入者非三眼界，",
    "T28n1547_006:0455b01": "是故不說色入。或曰：色入者二眼界及眼識",
    "T28n1547_006:0455b02": "緣，是說色入；餘入者非二眼界亦非眼識緣，",
    "T28n1547_006:0455b03": "是故不說色入。尊者瞿沙亦爾說：二眼界故及",
    "T28n1547_006:0455b04": "眼識緣故說一色入。或曰：謂色入者能斷壞，",
    "T28n1547_006:0455b05": "是說色入；餘入者不能斷壞，是故不說色入。",
    "T28n1547_006:0455b06": "或曰：色入者大礙能捨，是說色入；餘入者非",
    "T28n1547_006:0455b07": "大礙亦不能捨，是故不說色入。或曰：色入者",
    "T28n1547_006:0455b08": "方所有及施設方，由延所有及施設由延。方",
    "T28n1547_006:0455b09": "所有者，方，色入所有。方施設者，因色施設方。",
    "T28n1547_006:0455b10": "由延所有者，由延，色入所有。由延施設者，因",
    "T28n1547_006:0455b11": "色施設由延。謂色入，方所有及施設方，由延",
    "T28n1547_006:0455b12": "所有及施設由延，是說色入；餘入者，非方所",
    "T28n1547_006:0455b13": "有亦非施設方，非由延所有亦非施設由延，",
    "T28n1547_006:0455b14": "是故不說色入。或曰：謂色入者二十種、二十",
    "T28n1547_006:0455b15": "一種，是說色入；餘入者非二十種亦非二十一",
    "T28n1547_006:0455b16": "種，是故不說色入。或曰：色入者可施設住此",
    "T28n1547_006:0455b17": "住彼，是說色入；餘入者不可施設住此住彼，",
    "T28n1547_006:0455b18": "是故不說色入。或曰：色入者色名及色所有，",
    "T28n1547_006:0455b19": "是說色入；餘入者雖色所有但非色名，是故",
    "T28n1547_006:0455b20": "不說色入。有法非色所有，但墮色名。如所說：",
    "T28n1547_006:0455b21": "謂彼息解脫度色無無色，如是色正受身作",
    "T28n1547_006:0455b22": "證遊行。此說十一種，是細滑入。何者？四大、軟、",
    "T28n1547_006:0455b23": "澁、輕、重、寒、熱、飲食飢渴。是謂十一種，是細滑",
    "T28n1547_006:0455b24": "入。問曰：何以故說細滑入？為有所觸是細滑",
    "T28n1547_006:0455b25": "入耶？為性細滑是細滑入耶？為細滑緣是細",
    "T28n1547_006:0455b26": "滑入耶？若有所觸是細滑入者，不應極微觸",
    "T28n1547_006:0455b27": "極微。若性細滑是細滑入者，心心數法亦性",
    "T28n1547_006:0455b28": "細滑非觸細滑。若細滑緣是細滑入者，應心",
    "T28n1547_006:0455b29": "心數法緣細滑入非細滑緣細滑。作此論已，",
    "T28n1547_006:0455c01": "答曰：有所觸是說細滑入。問曰：不應極微觸",
    "T28n1547_006:0455c02": "極微。答曰：不可施設一極微。若施設者，多合",
    "T28n1547_006:0455c03": "聚已施設。或曰：謂因身觸。謂因身觸者是說",
    "T28n1547_006:0455c04": "觸。尊者婆須蜜說曰：極微當言觸耶？當言非",
    "T28n1547_006:0455c05": "觸耶？答曰：當言非觸。但等諦交易故，便有",
    "T28n1547_006:0455c06": "觸想。尊者曇摩多羅說曰：諸尊！極微者當言",
    "T28n1547_006:0455c07": "不觸，但色合無中間故。觸則有想，如等諦",
    "T28n1547_006:0455c08": "交易故。問曰：謂水中影、鏡中像，是實耶？非實",
    "T28n1547_006:0455c09": "耶？若實者，面不入鏡中、鏡亦不入面中。除此",
    "T28n1547_006:0455c10": "已云何更有色？譬喻者說曰：非是實。問曰：何",
    "T28n1547_006:0455c11": "以故非實？答曰：所謂面不入鏡中、鏡亦不入",
    "T28n1547_006:0455c12": "面中，除此已云何更有色。阿毘曇者說曰：實",
    "T28n1547_006:0455c13": "有種相是色入及眼識所知。問曰：如面不入",
    "T28n1547_006:0455c14": "鏡中、鏡亦不入面中，除此已云何更有色？答",
    "T28n1547_006:0455c15": "曰：我無量種成色，非是一種。如緣月及陰燧",
    "T28n1547_006:0455c16": "珠，緣器便得水，此真實水用事。如緣日及陽",
    "T28n1547_006:0455c17": "燧珠燧鑽、緣牛糞人方便便得火，真實用火",
    "T28n1547_006:0455c18": "事。如是謂水中影、鏡中像實有種相，是色入",
    "T28n1547_006:0455c19": "及眼識所知。問曰：如呼聲響應，彼是實耶？為",
    "T28n1547_006:0455c20": "非實耶？若是實者，謂此發聲即滅，除此已云",
    "T28n1547_006:0455c21": "何更有聲？譬喻者說曰：非實。問曰：何以故非",
    "T28n1547_006:0455c22": "實？答曰：此間發聲即滅，除此已云何更有",
    "T28n1547_006:0455c23": "聲？阿毘曇者說曰：實有種相，是聲入及耳識",
    "T28n1547_006:0455c24": "所知。問曰：如此發聲彼即滅，除此已云何更",
    "T28n1547_006:0455c25": "有聲？答曰：我無量種成聲，非是一種，謂頰",
    "T28n1547_006:0455c26": "㗁齗咽舌齒相緣而發聲。問曰：法入云何？",
    "T28n1547_006:0455c27": "答曰：謂法意識已知當知今知。已知過去，當",
    "T28n1547_006:0455c28": "知未來，今知現在。問曰：如一切十二入盡是",
    "T28n1547_006:0455c29": "法性，何以故說一法入？答曰：如是雖一切十",
    "T28n1547_006:0456a01": "二入是法性，但有一法處所。如十八界雖是",
    "T28n1547_006:0456a02": "法性，但有一法界處所。十智雖是法性，但有",
    "T28n1547_006:0456a03": "一法智處所。七覺意雖是法性，但有一擇法",
    "T28n1547_006:0456a04": "覺意處所。六思念雖是法性，但有一念法處",
    "T28n1547_006:0456a05": "所。四意止雖是法性，但有一法意止處所。四",
    "T28n1547_006:0456a06": "辯雖是法性，但有一法辯處所。四信雖是法",
    "T28n1547_006:0456a07": "性，但有一信法處所。三寶三自歸雖是法性，",
    "T28n1547_006:0456a08": "但有一法寶一法歸處所。如是十二入雖是",
    "T28n1547_006:0456a09": "法性，但有一法入處所。或曰：法入者是一名，",
    "T28n1547_006:0456a10": "餘入者有二名。法入者同名，餘入者同不同",
    "T28n1547_006:0456a11": "名，彼說不同名。或曰：謂彼法常入，不異生老、",
    "T28n1547_006:0456a12": "無常不壞，謂滅盡涅槃。彼入法入中，是故說",
    "T28n1547_006:0456a13": "一法入。或曰：謂一切有為法封印想，謂三有",
    "T28n1547_006:0456a14": "為相。彼入法入中，是故說一法入。或曰：謂一",
    "T28n1547_006:0456a15": "切有為法說顯現誦習謂名，彼入法入中，是",
    "T28n1547_006:0456a16": "故說一法入。或曰：謂覺法是法、不覺是我，謂",
    "T28n1547_006:0456a17": "空三昧。彼入法入中，是故說一法入。問曰：身",
    "T28n1547_006:0456a18": "見亦入法入中，謂覺法是我，何以故不因身",
    "T28n1547_006:0456a19": "見說法入耶？答曰：此非如如覺身見，是如如",
    "T28n1547_006:0456a20": "覺空三昧。是謂因空三昧故說法入，非身見。",
    "T28n1547_006:0456a21": "或曰：此法可得，如風所從來，此名風入。如是",
    "T28n1547_006:0456a22": "法入中法可得，是故說法入。或曰：多法可得",
    "T28n1547_006:0456a23": "故說一法入。法入中多有法入，謂色法無色",
    "T28n1547_006:0456a24": "法、可見法不可見法、有對法無對法、相應法",
    "T28n1547_006:0456a25": "不相應法、依法不依法、行法不行法、身法不",
    "T28n1547_006:0456a26": "身法、共緣法不共緣法，是謂多法可得故說一",
    "T28n1547_006:0456a27": "法入。如佛契經，內六入前說眼入，後說乃至",
    "T28n1547_006:0456a28": "意入。外六入前說色入，後說乃至法入。問曰：",
    "T28n1547_006:0456a29": "何以故世尊內六入前說眼入，後說乃至意",
    "T28n1547_006:0456b01": "入？外六入前說色入，後說乃至法入？答曰：他",
    "T28n1547_006:0456b02": "說隨順故。如是他說隨順，如是應味次第順。",
    "T28n1547_006:0456b03": "或曰：世尊順說故，他亦順受故，佛說如是順，",
    "T28n1547_006:0456b04": "受亦如是順。或曰：因麁細故。內六入何者最",
    "T28n1547_006:0456b05": "麁？眼入是。是故佛前說。何者最細？意入是。是",
    "T28n1547_006:0456b06": "故佛最後說。外六入何者最麁？色入是。是故",
    "T28n1547_006:0456b07": "佛前說。何者最細？法入是。是故佛最後說。是",
    "T28n1547_006:0456b08": "因麁細故，佛契經內六入前說眼入，後說乃",
    "T28n1547_006:0456b09": "至意入。外六入前說色入，後說乃至法入。佛",
    "T28n1547_006:0456b10": "契經說：比丘！此岸者，內六入是。比丘！彼岸者，",
    "T28n1547_006:0456b11": "外六入是。問曰：何以故佛契經內六入說此",
    "T28n1547_006:0456b12": "岸，外六入說彼岸？答曰：近遠法故。如河近者",
    "T28n1547_006:0456b13": "此岸、遠者彼岸。如是謂心，心河依者近，緣者",
    "T28n1547_006:0456b14": "遠，是謂近遠法故。或曰：下上法故。如河謂所",
    "T28n1547_006:0456b15": "下處是此岸，所上處是彼岸。如是心，心法所依",
    "T28n1547_006:0456b16": "下、所緣上，是謂下上法故。或曰：彼岸者第",
    "T28n1547_006:0456b17": "一義滅盡涅槃。彼攝外入，以是故佛契經內",
    "T28n1547_006:0456b18": "六入說此岸，外六入說彼岸。問曰：云何河？",
    "T28n1547_006:0456b19": "答曰：心心法是。如河兩岸所持眾生數、非眾",
    "T28n1547_006:0456b20": "生數漂流入大海。如是心心法河，內外入岸",
    "T28n1547_006:0456b21": "所持漂流眾生入生死海。問曰：云何船？答",
    "T28n1547_006:0456b22": "曰：聖道是。如依船筏，無量眾生而得渡",
    "T28n1547_006:0456b23": "河。如是依聖道船筏，無量眾生渡生死",
    "T28n1547_006:0456b24": "河。佛契經說：六入當知內，六更樂入當知",
    "T28n1547_006:0456b25": "內。問曰：如此外亦當知。何以故世尊說六",
    "T28n1547_006:0456b26": "入當知內、六更樂當知內？答曰：世尊於契經",
    "T28n1547_006:0456b27": "中說內觀。世尊說：內入諸根，意莫向外，前",
    "T28n1547_006:0456b28": "內想內身身觀，後外、後內外。是前內觀故。",
    "T28n1547_006:0456b29": "或曰：世尊教弟子不顛倒觀故。世尊說曰：",
    "T28n1547_006:0456b30": "莫顛倒觀常樂淨我。當觀無常苦空無我、因",
    "T28n1547_006:0456c01": "習本緣，以聖八行破壞有。是謂不顛倒觀",
    "T28n1547_006:0456c02": "故。或曰：世尊教弟子不共觀故。世尊說：莫共",
    "T28n1547_006:0456c03": "觀麁澁。當觀如病癰箭蛇、無常苦空無我，內",
    "T28n1547_006:0456c04": "六更樂火燒有。是不共觀故。或曰：佛契經",
    "T28n1547_006:0456c05": "說內意止。問曰：何以故佛說內意止？答曰：",
    "T28n1547_006:0456c06": "為我故計有我，是吾作是我作。愛我已便有",
    "T28n1547_006:0456c07": "愛具，長養內故求外具。以是故佛契經說：六",
    "T28n1547_006:0456c08": "入當知內，六更樂入當知內。問曰：六入、六更",
    "T28n1547_006:0456c09": "樂入何差別？一說者，無差別。六入者眼入耳",
    "T28n1547_006:0456c10": "鼻舌身意入，六更樂入亦眼入耳鼻舌身意",
    "T28n1547_006:0456c11": "入，是故無差別。更有說者，有差別。謂近者",
    "T28n1547_006:0456c12": "是六入，謂遠者是六更樂入。問曰：如汝說六",
    "T28n1547_006:0456c13": "入者是現在，六更樂者過去未來。更有說者，",
    "T28n1547_006:0456c14": "謂近者是六更樂，謂遠者是六入。問曰：如汝",
    "T28n1547_006:0456c15": "說六更樂入是現在，六入者是過去未來。或",
    "T28n1547_006:0456c16": "曰：謂當行時轉是六更樂入，餘者是六入。或",
    "T28n1547_006:0456c17": "曰：謂依六入作行是六入，謂依六更樂作行",
    "T28n1547_006:0456c18": "是六更樂入。或曰：謂所有是六更樂入，餘所",
    "T28n1547_006:0456c19": "有者是六入。如說：比丘鉢彼性是鉢，如比丘",
    "T28n1547_006:0456c20": "用事，是故說比丘鉢。如是謂所有是六更樂",
    "T28n1547_006:0456c21": "入，餘所有者是六入。尊者陀羅難提說曰：性",
    "T28n1547_006:0456c22": "入者是六入，行入者是六更樂入。如說鐵酥",
    "T28n1547_006:0456c23": "鉢，性是鐵鉢，如依酥用事，是故說鐵酥鉢。如",
    "T28n1547_006:0456c24": "是性入者是六入，行入者是六更樂入。佛契",
    "T28n1547_006:0456c25": "經說：二入，無想眾生及有想無想天。問曰：何",
    "T28n1547_006:0456c26": "以故佛契經說：二入，無想眾生及有想無想",
    "T28n1547_006:0456c27": "天？答曰：餘地二種名，一者識住、二者眾生",
    "T28n1547_006:0456c28": "居。欲令二入中作二名，謂此雖有眾生居名，",
    "T28n1547_006:0456c29": "但無識住名，是謂二名。故佛契經說：二入，",
    "T28n1547_006:0457a01": "無想眾生及有想無想天。或曰：佛契經眾生",
    "T28n1547_006:0457a02": "居識住處等施設已，謂眾生居，於識住中不",
    "T28n1547_006:0457a03": "攝，彼立二入，無想眾生及有想無想天。或曰：",
    "T28n1547_006:0457a04": "多壽故。一切凡夫處所無有爾所壽如無想",
    "T28n1547_006:0457a05": "天，一切處所無有爾所壽如有想無想天，是",
    "T28n1547_006:0457a06": "謂多壽。故佛契經說：二入，無想眾生及有想",
    "T28n1547_006:0457a07": "無想天。或曰：斷異學意故。異學二入中計意",
    "T28n1547_006:0457a08": "解脫想。世尊說：此是生死入，非是解脫。是謂",
    "T28n1547_006:0457a09": "斷異學意。故佛契經說：二入。無想眾生及有",
    "T28n1547_006:0457a10": "想無想天。或曰：行法故。異學於二入中計意",
    "T28n1547_006:0457a11": "無行解脫。世尊說：此中復行諸界諸趣諸生，",
    "T28n1547_006:0457a12": "輪轉生死中。是謂行法。故佛契經說：二入，無",
    "T28n1547_006:0457a13": "想眾生及有想無想天。或曰：退轉法故。異學",
    "T28n1547_006:0457a14": "於二入中計意不退轉解脫。世尊說：此中復",
    "T28n1547_006:0457a15": "退轉諸界諸趣諸生，輪轉生死中。是謂退轉",
    "T28n1547_006:0457a16": "法。故佛契經說：無想眾生及有想無想天。此",
    "T28n1547_006:0457a17": "佛契經：尊者舍利弗到世尊所已而說曰：世",
    "T28n1547_006:0457a18": "尊！此無上事，謂世尊施設入。彼，世尊！無餘智",
    "T28n1547_006:0457a19": "無餘分別，更無無上智，謂餘智，若沙門婆羅",
    "T28n1547_006:0457a20": "門等等覺。問曰：爾所一切謂十二入。尊者舍",
    "T28n1547_006:0457a21": "利弗非一切智非一切見，云何知爾所一切",
    "T28n1547_006:0457a22": "謂十二入？答曰：說無餘故知。如佛契經說十",
    "T28n1547_006:0457a23": "一入已後說法入，尊者舍利弗意決定，諸法",
    "T28n1547_006:0457a24": "未說未現，彼一切當知在入中。或曰：以妙願",
    "T28n1547_006:0457a25": "智觀已知。或曰：以相貌知。如佛契經說：爾所",
    "T28n1547_006:0457a26": "一切謂十二入。尊者舍利弗得無壞信，彼世",
    "T28n1547_006:0457a27": "尊所說倍極信，以故知爾所一切十二入。是",
    "T28n1547_006:0457a28": "謂相貌知也。問曰：云何尊者舍利弗相貌知",
    "T28n1547_006:0457a29": "非現知耶？答曰：現知亦知。尊者舍利弗因十",
    "T28n1547_006:0457b01": "二入故亦知一切法。問曰：若尊者舍利弗因",
    "T28n1547_006:0457b02": "十二入故亦知一切法，佛、舍利弗有何差別？",
    "T28n1547_006:0457b03": "答曰：佛世尊一切知、盡知，尊者舍利弗雖一",
    "T28n1547_006:0457b04": "切知，但不能盡知。或曰：尊者舍利弗總十二",
    "T28n1547_006:0457b05": "入故知一切法，非一一相。佛世尊知總相，亦",
    "T28n1547_006:0457b06": "知一一相有無量內入。謂尊者舍利弗從他，",
    "T28n1547_006:0457b07": "如世尊說此契經。舍利弗以何口說此妙？一",
    "T28n1547_006:0457b08": "向師子吼，更無有沙門婆羅門於世尊等等",
    "T28n1547_006:0457b09": "覺，何況出上。尊者舍利弗白世尊曰：躬從世",
    "T28n1547_006:0457b10": "尊聞，躬自受持如如來所說。阿難！無有此處，",
    "T28n1547_006:0457b11": "前後有二如來興出世，無有是處。問曰：云何",
    "T28n1547_006:0457b12": "世尊為受化說界？云何入？答曰：世尊教化，一",
    "T28n1547_006:0457b13": "切法中無智、或非一切法中無智，謂一切法",
    "T28n1547_006:0457b14": "為說界，非一切法中無智者為說入。或曰：世",
    "T28n1547_006:0457b15": "尊教化，或利根、或鈍根，利根者為說入，鈍根",
    "T28n1547_006:0457b16": "者為說界。或曰：世尊教化，或大因力、或多緣",
    "T28n1547_006:0457b17": "力，大因力者為說入，多緣力者為說界。或曰：",
    "T28n1547_006:0457b18": "世尊教化，或多內力、或多外力，內多力者為",
    "T28n1547_006:0457b19": "說入，外多力者為說界。或曰：世尊教化，內思",
    "T28n1547_006:0457b20": "念長養身、或從他聞，內思念長養身者為說",
    "T28n1547_006:0457b21": "入，從他聞者為說界。或曰：世尊教化，或始",
    "T28n1547_006:0457b22": "開則知、或分別知，始開知者為說入，分別",
    "T28n1547_006:0457b23": "知者為說界。或曰：於界有愚為說界，於入有",
    "T28n1547_006:0457b24": "愚為說入。或曰：有猗性者為說界，性義是界",
    "T28n1547_006:0457b25": "義；猗財物者為說入，輸門義是入義。如是",
    "T28n1547_006:0457b26": "世尊教化為說界，如是教化為說入。廣說十",
    "T28n1547_006:0457b27": "二入處盡。",
    "T28n1547_006:0457b28": "19 五陰處鞞婆沙五陰處第十九",
    "T28n1547_006:0457b29": "五陰者，色陰、痛陰、想陰、行陰、識陰。問曰：色",
    "T28n1547_006:0457c01": "陰云何？答曰：佛契經說：色陰云何？諸所有",
    "T28n1547_006:0457c02": "色，過去未來現在，若內若外、若麁若細、若惡",
    "T28n1547_006:0457c03": "若妙、若遠若近，彼一切非我、我非彼、非是我。",
    "T28n1547_006:0457c04": "如是以慧如真實觀，是謂色陰。如是更有契",
    "T28n1547_006:0457c05": "經說：色陰云何？諸所有色，彼一切四大及四",
    "T28n1547_006:0457c06": "大造色。阿毘曇中說：色陰云何？十色入及諸",
    "T28n1547_006:0457c07": "色在法入中。問曰：此三種說何差別？答曰：一",
    "T28n1547_006:0457c08": "切三說中各各斷意。問曰：謂契經說：色陰云",
    "T28n1547_006:0457c09": "何？諸所有色，過去未來現在，若內若外、若麁",
    "T28n1547_006:0457c10": "若細、若惡若妙、若遠若近，彼一切非我、我非",
    "T28n1547_006:0457c11": "彼、非是我。如是以慧如真實觀。於中斷何意？",
    "T28n1547_006:0457c12": "答曰：是時彼異學牢羅尸棄，過去未來欲令",
    "T28n1547_006:0457c13": "非種。欲斷彼意，故契經說：色陰云何？諸所有",
    "T28n1547_006:0457c14": "色，過去未來現在，若內若外乃至如是以慧",
    "T28n1547_006:0457c15": "如真實觀。問曰：如所說：色陰云何？諸所有色，",
    "T28n1547_006:0457c16": "彼一切四大及四大造色。於中斷何意？答曰：",
    "T28n1547_006:0457c17": "觀當來故。佛世尊說契經：一切智善覺善見",
    "T28n1547_006:0457c18": "過去未來現在。我般涅槃後當來世，必有謂",
    "T28n1547_006:0457c19": "離四大不欲令有造色。欲斷彼意，故契經說：",
    "T28n1547_006:0457c20": "色陰云何？諸所有色，彼一切四大及四大造",
    "T28n1547_006:0457c21": "色。問曰：如所說：色陰云何？十色入及諸色在",
    "T28n1547_006:0457c22": "法入中。於中斷何意？答曰：彼時有尊者曇摩",
    "T28n1547_006:0457c23": "多羅，謂法入中色不欲令有種。問曰：何以故",
    "T28n1547_006:0457c24": "尊者曇摩多羅謂法入中色不欲令有種？答",
    "T28n1547_006:0457c25": "曰：彼說謂色因五識身、五識身緣是謂色。彼",
    "T28n1547_006:0457c26": "在法入中色，非因五識身、非五識身緣，是故",
    "T28n1547_006:0457c27": "彼非色。欲斷彼意，故說數。色陰云何？十色入",
    "T28n1547_006:0457c28": "及諸色在法入中。問曰：若爾者，尊者曇摩多",
    "T28n1547_006:0457c29": "羅所說云何通？彼說：謂色因五識身、五識身",
    "T28n1547_006:0458a01": "緣是謂色。彼在法入中色，非因五識身。非五",
    "T28n1547_006:0458a02": "識身緣。答曰：可說謂非因五識身，但六識身",
    "T28n1547_006:0458a03": "緣。彼在法入中色，雖不因五識身亦非五識",
    "T28n1547_006:0458a04": "身緣，但因意識身、意識身緣。或曰：雖彼在法",
    "T28n1547_006:0458a05": "入中色，非因五識身亦非五識身緣，但彼因",
    "T28n1547_006:0458a06": "依緣依。問曰：云何彼依？答曰：四大也。問曰：",
    "T28n1547_006:0458a07": "痛陰云何？答曰：佛契經說：痛陰云何？六身",
    "T28n1547_006:0458a08": "痛。此如契經所說，阿毘曇亦爾。問曰：想陰云",
    "T28n1547_006:0458a09": "何？答曰：佛契經說：想陰云何？六想身。此如",
    "T28n1547_006:0458a10": "契經所說，阿毘曇亦爾。問曰：行陰云何？答曰：",
    "T28n1547_006:0458a11": "佛契經說：行陰云何？六思身。阿毘曇說：行陰",
    "T28n1547_006:0458a12": "云何？答曰：行陰二種，一者心相應、二者心不",
    "T28n1547_006:0458a13": "相應。問曰：心相應行陰云何？答曰：痛、想、思、更",
    "T28n1547_006:0458a14": "樂、憶、欲、解脫、念、定、慧、善根、不善根、無記根、結、縛、",
    "T28n1547_006:0458a15": "使、煩惱、纏、所知、所見、所觀，如是諸所有心相應",
    "T28n1547_006:0458a16": "行，是謂心相應行陰。問曰：云何心不相應行",
    "T28n1547_006:0458a17": "陰？答曰：得、無想定、滅盡定、無想、命根、種類、得",
    "T28n1547_006:0458a18": "處、得種、得入、生、老、死、無常、名身、句身、味身，如",
    "T28n1547_006:0458a19": "是諸所有心不相應行，是謂心不相應行陰。",
    "T28n1547_006:0458a20": "問曰：何以佛世尊一切相應、不相應行陰中",
    "T28n1547_006:0458a21": "一思立行陰耶？答曰：此思施設行時攝受種，",
    "T28n1547_006:0458a22": "是故佛一切相應不相應行陰中一思立行",
    "T28n1547_006:0458a23": "陰。如愛施設習時攝受種，是故佛一切有漏",
    "T28n1547_006:0458a24": "種一愛立習諦。如是此思施設行時攝受種，",
    "T28n1547_006:0458a25": "是故佛一切相應不相應行陰中一思立行陰。",
    "T28n1547_006:0458a26": "問曰：識陰云何？答曰：佛契經說：識陰云何？六",
    "T28n1547_006:0458a27": "識身。此如契經所說，阿毘曇亦爾。此是陰性",
    "T28n1547_006:0458a28": "已種相身所有自然。性說已，當說行。何以故",
    "T28n1547_006:0458a29": "說陰？陰有何義？答曰：聚義是陰義、團義、積義、",
    "T28n1547_006:0458b01": "撿義、世施設陰施設、多語是陰義。聚義是",
    "T28n1547_006:0458b02": "陰義者，諸所有色過去未來現在，彼一切一",
    "T28n1547_006:0458b03": "向撿已立一色陰，如是至識陰，是謂聚義是",
    "T28n1547_006:0458b04": "陰義。團義是陰義者，無量有為種團合已立",
    "T28n1547_006:0458b05": "五陰，是謂團義是陰義。積義是陰義者，猶糞",
    "T28n1547_006:0458b06": "積聚種種積，如是陰種種積。撿義是陰義者，",
    "T28n1547_006:0458b07": "諸所有色過去未來現在，若內若外、若麁若",
    "T28n1547_006:0458b08": "細、若惡若妙、若遠若近，彼一切一向撿已立",
    "T28n1547_006:0458b09": "一色陰，乃至識陰亦爾，是謂撿義是陰義。世",
    "T28n1547_006:0458b10": "施設陰施設者，謂色陰三世乃至識陰亦三",
    "T28n1547_006:0458b11": "世，是世施設陰施設。多語是陰義者，謂色多",
    "T28n1547_006:0458b12": "語乃至識陰亦多語。問曰：如汝說一極微不",
    "T28n1547_006:0458b13": "應有色陰，謂彼無多語。答曰：不可以一極微",
    "T28n1547_006:0458b14": "施設。若施設者，便多聚斂施設。阿毘曇者，",
    "T28n1547_006:0458b15": "若掌護陰施設，彼說極微攝一界一入一陰",
    "T28n1547_006:0458b16": "少入；若不掌護者，彼說極微一界一入一陰。",
    "T28n1547_006:0458b17": "如人大穀聚取一粒去，他問：人何所持？彼人",
    "T28n1547_006:0458b18": "若掌護穀聚者，說此穀聚中一粒。若不掌護",
    "T28n1547_006:0458b19": "者，說此穀一粒。如是阿毘曇者，若掌護陰施",
    "T28n1547_006:0458b20": "設，彼說極微一界一入一陰少入；若不掌護",
    "T28n1547_006:0458b21": "者，彼說極微一界一入一陰。是說多語陰語。",
    "T28n1547_006:0458b22": "是謂聚義是陰義，團義、積義、撿義、世施設陰施",
    "T28n1547_006:0458b23": "設、多語陰語是陰義。問曰：何以故世尊前說",
    "T28n1547_006:0458b24": "色陰後說識陰？答曰：隨順他故。如是隨順他，",
    "T28n1547_006:0458b25": "應味次第順。或曰：世尊說隨順，受教者亦順。",
    "T28n1547_006:0458b26": "或曰：麁細故。五陰中何者最麁？色陰是，是故",
    "T28n1547_006:0458b27": "佛前說四無色陰。何者最麁？痛陰是，是故佛",
    "T28n1547_006:0458b28": "前說。問曰：此痛無形無處亦不可見，云何麁",
    "T28n1547_006:0458b29": "細可知？答曰：行故知。如所說手痛、足痛、頭痛",
    "T28n1547_006:0458c01": "如是。如是痛是行故，知有麁細。何者最細？",
    "T28n1547_006:0458c02": "識陰是，是故佛後說。以是故，佛契經前說",
    "T28n1547_006:0458c03": "色陰後說至識陰。問曰：何故心數法中痛陰、",
    "T28n1547_006:0458c04": "想陰別立陰，餘心數法立行陰？答曰：佛世尊",
    "T28n1547_006:0458c05": "於法真諦，餘真無能過。彼盡知法相盡知行，",
    "T28n1547_006:0458c06": "謂法獨能擔彼別立，謂品能擔彼立品。或曰：",
    "T28n1547_006:0458c07": "此現二門：二略：二度：二炬：二光：二明：現二數。",
    "T28n1547_006:0458c08": "如痛陰、想陰別立陰，如是餘心數法亦應立。",
    "T28n1547_006:0458c09": "如餘心數法立一行陰，如是痛、想亦立行陰",
    "T28n1547_006:0458c10": "中。如是陰或立三或十三，是故說此現二門、",
    "T28n1547_006:0458c11": "二略、二度、二炬、二光、二明、二數。或曰：謂此二",
    "T28n1547_006:0458c12": "界宗因，痛宗禪因、想宗無色。或曰：謂因二法，",
    "T28n1547_006:0458c13": "行者二界多求痛勞，因痛於禪疲勞、因想於",
    "T28n1547_006:0458c14": "無色疲勞。或曰：謂因二法，眾生生死中受無",
    "T28n1547_006:0458c15": "量苦，貪於樂痛及著顛倒想。或曰：謂二法滅",
    "T28n1547_006:0458c16": "立二定，無想定及滅盡定。或曰：謂二法治故，",
    "T28n1547_006:0458c17": "彼行者入二定，無想定及滅盡定。或曰：謂此",
    "T28n1547_006:0458c18": "二法別受二識住名，痛識住及想識住，餘心",
    "T28n1547_006:0458c19": "數法一行識住。以是故，一切心數法痛陰、想",
    "T28n1547_006:0458c20": "陰別立陰，餘心數法立一行陰。問曰：何以故",
    "T28n1547_006:0458c21": "說行陰？如一切五陰有為，何故立一行陰？答",
    "T28n1547_006:0458c22": "曰：謂彼思有為，想此入中，是故說行陰。或曰：",
    "T28n1547_006:0458c23": "謂彼一切有為法封印想，謂三有為想，彼入",
    "T28n1547_006:0458c24": "中是故說一行陰。或曰：謂一切有為法顯現",
    "T28n1547_006:0458c25": "誦習謂名，彼盡入中，是故說一行陰。或曰：",
    "T28n1547_006:0458c26": "謂一切有為法因習本緣謂生，彼盡入中，是",
    "T28n1547_006:0458c27": "故說一行陰。或曰：多法合聚故說一行陰。多",
    "T28n1547_006:0458c28": "有法入此中，相應不相應、依不依、行不行、身",
    "T28n1547_006:0458c29": "不身、共緣不共緣，是謂多法合聚故說一行陰。",
    "T28n1547_006:0459a01": "問曰：無為何以故不立陰中？答曰：謂非陰名",
    "T28n1547_006:0459a02": "亦非陰性。非色名亦非色性，是故不立色陰",
    "T28n1547_006:0459a03": "中。非痛名亦非痛性，是故不立痛陰中。非想",
    "T28n1547_006:0459a04": "名亦非想性，是故不立想陰中。非行名亦非",
    "T28n1547_006:0459a05": "行性，是故不立行陰中。非識名亦非識性，是",
    "T28n1547_006:0459a06": "故不立識陰中。若作是念者，何以故不立行",
    "T28n1547_006:0459a07": "中？陰者多有種，多種者非無為。或曰：陰者墮",
    "T28n1547_006:0459a08": "生老無常，無為者無生老無常。或曰：陰者興",
    "T28n1547_006:0459a09": "衰法有因得有為相，無為者非興衰法無因",
    "T28n1547_006:0459a10": "得無為相。或曰：陰者世迴轉作行受果知緣，",
    "T28n1547_006:0459a11": "無為者非世迴轉不作行不受果不知緣。或",
    "T28n1547_006:0459a12": "曰：陰者墮於世，無為者不墮世。或曰：陰者墮",
    "T28n1547_006:0459a13": "於陰，無為者離於陰。或曰：陰者苦所縛，無為",
    "T28n1547_006:0459a14": "者離苦縛。或曰：陰者軟中上，無為者無軟中",
    "T28n1547_006:0459a15": "上。或曰：陰者前後可得，無為者無前後。以是",
    "T28n1547_006:0459a16": "故，無為不立陰中。彼佛契經說：八萬法身。問",
    "T28n1547_006:0459a17": "曰：法身者有何齊限數？有一說者，一數，經名",
    "T28n1547_006:0459a18": "法身。謂彼一身，是謂一身齊限數。如是至一",
    "T28n1547_006:0459a19": "切八萬。更有說者，謂契經說：意止此是一法",
    "T28n1547_006:0459a20": "身齊限數。如是契經說：意斷、神足、根、力、覺種、",
    "T28n1547_006:0459a21": "道種，是謂一法身齊限數。如是至一切八萬。",
    "T28n1547_006:0459a22": "算者說：八字一句，三十二字為一首盧數。",
    "T28n1547_006:0459a23": "「有五百千，　　亦復五千；　　五百五千，",
    "T28n1547_006:0459a24": "一法身數。」",
    "T28n1547_006:0459a25": "如是至八萬。如是說者，佛契經教化故說八",
    "T28n1547_006:0459a26": "萬度。謂度受化於聖道得度，彼八萬度名八",
    "T28n1547_006:0459a27": "萬法身。問曰：謂此有爾所身，何以故立五陰",
    "T28n1547_006:0459a28": "身？答曰：彼一切入五陰身中。謂欲者佛語教",
    "T28n1547_006:0459a29": "性，彼盡入色陰中。謂欲者佛語名性，彼盡入",
    "T28n1547_006:0459b01": "行陰中。是故一切八萬法身盡入五陰中。此",
    "T28n1547_006:0459b02": "佛說契經：謂餘五陰身，戒身、定身、慧身、解脫",
    "T28n1547_006:0459b03": "身、解脫知見身。問曰：如此餘五陰身，何以故",
    "T28n1547_006:0459b04": "立五陰？答曰：彼亦盡入中。戒身入色陰中，餘",
    "T28n1547_006:0459b05": "者入行陰中，以是故佛契經說五陰。廣說五",
    "T28n1547_006:0459b06": "陰處盡。",
    "T28n1547_006:0459b07": "20 五盛陰處鞞婆沙五盛陰處第二十",
    "T28n1547_006:0459b08": "五盛陰者，色盛陰、痛盛陰、想盛陰、行盛陰、識",
    "T28n1547_006:0459b09": "盛陰。問曰：色盛陰云何？答曰：謂色過去未來",
    "T28n1547_006:0459b10": "現在，欲生而生，恚怒癡及餘若干心，煩惱生",
    "T28n1547_006:0459b11": "而生。彼欲生而生者愛是，恚者瞋是，癡者無",
    "T28n1547_006:0459b12": "明是。及餘若干心煩惱生而生者，謂彼心相",
    "T28n1547_006:0459b13": "應煩惱。說曰：此不應說恐生而生。問曰：何",
    "T28n1547_006:0459b14": "以故？答曰：恐者無智性，謂眾生無智彼便恐。",
    "T28n1547_006:0459b15": "更有說者，恐者身見性，謂眾生計有我彼便",
    "T28n1547_006:0459b16": "恐。此亦入中。如所說及餘若干心煩惱，如是",
    "T28n1547_006:0459b17": "說者此恐應說。問曰：何以故？答曰：恐者心數",
    "T28n1547_006:0459b18": "法心相應。問曰：此恐何所？答曰：在欲界，非色",
    "T28n1547_006:0459b19": "無色界。問曰：若色無色界無恐者，彼契經云",
    "T28n1547_006:0459b20": "何通？彼風吹火至梵處，謂眾生生光音天不",
    "T28n1547_006:0459b21": "久，未曾見世間成敗，不知世間成敗。彼見火",
    "T28n1547_006:0459b22": "已，恐怖驚愕身毛竪：火不來至此耶？謂眾生",
    "T28n1547_006:0459b23": "前生光音天，彼見世間成敗。彼知世間成敗，",
    "T28n1547_006:0459b24": "見火已慰勞彼眾生：諸眾生勿恐怖。諸眾生",
    "T28n1547_006:0459b25": "勿恐怖。是火極至彼，不至此。如汝所說，色無",
    "T28n1547_006:0459b26": "色界恐怖者，此云何通？如是餘偈云何解？",
    "T28n1547_006:0459b27": "「世尊知一切，　　說法成就眼，",
    "T28n1547_006:0459b28": "如來人師子，　　世中無比士。",
    "T28n1547_006:0459b29": "彼時長壽天，　　名稱色微妙，",
    "T28n1547_006:0459c01": "聞已驚恐怖，　　如鹿畏師子。」",
    "T28n1547_006:0459c02": "若色無色界無恐怖者，此云何通？答曰：恐怖",
    "T28n1547_006:0459c03": "者，此說厭。問曰：恐怖、厭者何差別？答曰：名即",
    "T28n1547_006:0459c04": "是差別，此恐怖、彼厭，是謂差別。或曰：恐怖者",
    "T28n1547_006:0459c05": "欲界，厭者三界。或曰：為結障礙恐怖，為善根",
    "T28n1547_006:0459c06": "障礙是厭。尊者婆須蜜說曰：恐怖及厭何差",
    "T28n1547_006:0459c07": "別？答曰：為結障礙是恐怖，為善根障礙是厭。",
    "T28n1547_006:0459c08": "重說曰：為不善法障礙是恐怖，為善法障礙",
    "T28n1547_006:0459c09": "是厭。重說曰：二諦攝是恐怖，三諦攝是厭。重",
    "T28n1547_006:0459c10": "說曰：無智性是恐怖，慧性是厭。尊者曇摩多",
    "T28n1547_006:0459c11": "羅說曰：諸尊！思念惡起諍是恐怖，諍已心懼",
    "T28n1547_006:0459c12": "相是厭。恐怖及厭是差別。問曰：恐怖者，為凡",
    "T28n1547_006:0459c13": "夫、為聖人？答曰：恐怖者凡夫、非聖人。問曰：何",
    "T28n1547_006:0459c14": "以故恐怖者凡夫非聖人耶？答曰：彼聖人恐",
    "T28n1547_006:0459c15": "怖已盡。更有說者，凡夫亦有恐怖，聖人亦有",
    "T28n1547_006:0459c16": "恐怖。問曰：如聖人恐怖已盡，何所有恐怖？答",
    "T28n1547_006:0459c17": "曰：有五恐怖，死恐怖、惡趣恐怖、不活恐怖、惡",
    "T28n1547_006:0459c18": "名恐怖、眾中恐怖。此五恐怖聖人已盡，餘恐",
    "T28n1547_006:0459c19": "怖聖人未盡。聖人者，須陀洹、斯陀含、阿那含、",
    "T28n1547_006:0459c20": "阿羅漢、辟支佛，非佛。何以非佛？答曰：如來、無",
    "T28n1547_006:0459c21": "所著、等正覺恐怖永盡。如色盛陰，痛想行識",
    "T28n1547_006:0459c22": "盛陰亦爾。此是盛陰性已種相身所有自然。",
    "T28n1547_006:0459c23": "說性已，當說行。何以故說盛陰？盛陰有何義？",
    "T28n1547_006:0459c24": "答曰：受所生是故說盛，謂生受是故說盛。受",
    "T28n1547_006:0459c25": "所養是故說盛，謂養受是故說盛。受所長是",
    "T28n1547_006:0459c26": "故說盛，謂長受是故說盛。受所來是故說盛，",
    "T28n1547_006:0459c27": "謂來受是故說盛。受所持是故說盛，謂持受",
    "T28n1547_006:0459c28": "是故說盛。受所等持是故說盛，謂等持受是",
    "T28n1547_006:0459c29": "故說盛。或曰：受所轉是故說盛，謂轉受是故",
    "T28n1547_006:0460a01": "說盛。或曰：受著此中如塵垢，是故說盛。或",
    "T28n1547_006:0460a02": "曰：受於此中所攝，是故說盛。或曰：此是受屋",
    "T28n1547_006:0460a03": "室居處，依此已愛生而生，見慢無明及餘若",
    "T28n1547_006:0460a04": "干心煩惱生而生。或曰：此受所有是故說盛。",
    "T28n1547_006:0460a05": "如外職所有、如內職所有、如王所有，如是此",
    "T28n1547_006:0460a06": "受所有是故說盛。但內更無所有，若有問者：",
    "T28n1547_006:0460a07": "汝屬誰謂作是？答：我是受所有。或曰：受所廣",
    "T28n1547_006:0460a08": "施設是故說盛，謂廣施設受是故說盛。廣者",
    "T28n1547_006:0460a09": "說痛為名。此盛陰界中不別施設、地中不別",
    "T28n1547_006:0460a10": "施設，除其意，謂因我陰餘得盛陰名，因餘陰",
    "T28n1547_006:0460a11": "我得盛陰名。若此意不別施設者，此外物不",
    "T28n1547_006:0460a12": "可施設陰。以故爾。問曰：陰及盛陰何差別？答",
    "T28n1547_006:0460a13": "曰：名即是差別，彼陰、此盛陰。或曰：陰有漏無",
    "T28n1547_006:0460a14": "漏，盛陰一向有漏。或曰：陰染污不染污，盛陰",
    "T28n1547_006:0460a15": "一向染污。或曰：陰攝三諦，盛陰攝二諦。或",
    "T28n1547_006:0460a16": "曰：陰或斷或不斷，盛陰一向斷。或曰：陰或",
    "T28n1547_006:0460a17": "受相應或不相應，盛陰一向相應。或曰：陰",
    "T28n1547_006:0460a18": "得或結相應或不相應，盛陰得一向結相應",
    "T28n1547_006:0460a19": "不離結。或曰：陰或學或無學或非學非無學，",
    "T28n1547_006:0460a20": "盛陰一向非學非無學。陰及盛陰是謂差別。",
    "T28n1547_006:0460a21": "廣說五盛陰處盡。",
    "T28n1547_006:0460a22": "21 六界處鞞婆沙六界處第二十一",
    "T28n1547_006:0460a23": "六界者，地界、水界、火界、風界、空界、識界。問曰：",
    "T28n1547_006:0460a24": "何以故作此論？答曰：此是佛契經。此佛契經",
    "T28n1547_006:0460a25": "十八界總已說六界。問曰：何以故此佛契經",
    "T28n1547_006:0460a26": "十八界總已說六界？答曰：為教化故。世尊教",
    "T28n1547_006:0460a27": "化，或有利根、或有鈍根，利根者說六界，鈍根",
    "T28n1547_006:0460a28": "者說十八界。如利根鈍根，如是因力緣力、內",
    "T28n1547_006:0460a29": "力外力、內思惟長養從他聞，盡當知。或曰：略",
    "T28n1547_006:0460b01": "者說六，廣者說十八。如略如廣，如是分別不",
    "T28n1547_006:0460b02": "分別、卷及舒、改不改、漸漸一時，盡當知。以",
    "T28n1547_006:0460b03": "是故作此論。六界者，地界、水界、火界、風界、空",
    "T28n1547_006:0460b04": "界、識界。此六界，於十八界中攝十界，七界少所",
    "T28n1547_006:0460b05": "入。攝十界者，四大及空界攝十界：眼界色界、",
    "T28n1547_006:0460b06": "耳界聲界、鼻界香界、舌界味界、身界細滑界。七",
    "T28n1547_006:0460b07": "界少所入者，識界攝七心界。少所入，謂彼有",
    "T28n1547_006:0460b08": "漏無漏，謂有漏者攝、無漏者不攝，是故少所",
    "T28n1547_006:0460b09": "入。六界者，地界、水界、火界、風界、空界、識界。問",
    "T28n1547_006:0460b10": "曰：地界云何？答曰：佛契經說：地界云何？堅",
    "T28n1547_006:0460b11": "是。此佛總說。地界云何？堅是。但彼堅無量差",
    "T28n1547_006:0460b12": "別，內異外亦異。外異者，如此屋牆壁，樹木巖",
    "T28n1547_006:0460b13": "石山，金銀琉璃摩尼水精珠，銅鐵鉛錫白鑞。內",
    "T28n1547_006:0460b14": "異者，如髮毛爪齒筋骨、脾腎心肝腸胃腹、大",
    "T28n1547_006:0460b15": "小便手足異，及餘支節異。足極堅非手，謂",
    "T28n1547_006:0460b16": "內外堅。彼一切總已說：地界云何？堅是。問曰：",
    "T28n1547_006:0460b17": "水界云何？答曰：佛契經說：水界云何？濕是。此",
    "T28n1547_006:0460b18": "佛總說。水界云何？濕是。但彼濕無量差別，內",
    "T28n1547_006:0460b19": "異外亦異。內異者，如此目淚涎唾、膏肪膸腦",
    "T28n1547_006:0460b20": "膽、膿血小便，支節間各異。外異者，涌泉深淵",
    "T28n1547_006:0460b21": "流水、澹水河水池水大海，至下水輪，謂內外",
    "T28n1547_006:0460b22": "濕。彼一切總已說：水界云何？濕是。問曰：火界",
    "T28n1547_006:0460b23": "云何？答曰：佛契經說：火界云何？熱是。此佛總",
    "T28n1547_006:0460b24": "說。火界云何？熱是。但彼熱無量差別，內異外",
    "T28n1547_006:0460b25": "亦異。內異者，令身熱身溫暖、身燒身燋熱得",
    "T28n1547_006:0460b26": "名數，飲食噉味令身安隱，手足各異支節亦",
    "T28n1547_006:0460b27": "異。外異者，如炬火燈火、大聚火極大火、鑽",
    "T28n1547_006:0460b28": "火泥犁火沃燋火，謂內極利非外。謂此飲",
    "T28n1547_006:0460b29": "食舉著釜中極煮色不變，食入腹中已色即",
    "T28n1547_006:0460c01": "變，謂內外熱。彼一切總已說：火界云何？熱是。",
    "T28n1547_006:0460c02": "問曰：風界云何？答曰：佛契經說：風界云何？",
    "T28n1547_006:0460c03": "謂吹起是。此佛總說風界。云何吹起是？但吹",
    "T28n1547_006:0460c04": "起無量差別，內異外亦異。內異者，下風上",
    "T28n1547_006:0460c05": "風支節風腹中風力風脊風、起風屈申風喘",
    "T28n1547_006:0460c06": "息風百脈風，支節間各異。外異者，如塵土風",
    "T28n1547_006:0460c07": "無塵風、隨藍風飄風、成敗風不成敗風至風",
    "T28n1547_006:0460c08": "輪，謂內外吹起。彼一切總已說：風界云何？吹",
    "T28n1547_006:0460c09": "起是。問曰：空界云何？答曰：佛契經說：空界",
    "T28n1547_006:0460c10": "云何？謂色邊色。謂色者，造色是。於彼間施設，",
    "T28n1547_006:0460c11": "如眼空耳空鼻空口空咽喉空、飲食來往處",
    "T28n1547_006:0460c12": "空、住消處空、下過處空。更有說者，空界云",
    "T28n1547_006:0460c13": "何？空邊色是。此說空色、不空色。不空色者眾",
    "T28n1547_006:0460c14": "生數，空色者非眾生數。謂彼空非眾生數色",
    "T28n1547_006:0460c15": "邊施設，如樹間葉間、牆間屋間、牖間戶間，是",
    "T28n1547_006:0460c16": "謂空非眾生數色邊施設。舊阿毘曇說：皮性",
    "T28n1547_006:0460c17": "膜性、肉性筋性、骨性髓性，色可知處亦可知。",
    "T28n1547_006:0460c18": "尊者婆須蜜說曰：云何知有空界？答曰：契經",
    "T28n1547_006:0460c19": "可知。世尊亦說，謂此空中空諸所，色覆所不",
    "T28n1547_006:0460c20": "覆。問曰：云何契經可知非現知耶？答曰：現亦",
    "T28n1547_006:0460c21": "可知。謂晝所有明是空界所有，謂夜所有闇",
    "T28n1547_006:0460c22": "是空界所有。重說曰：形可知，處亦可知。重說",
    "T28n1547_006:0460c23": "曰：夜闇障故不見，晝明障故不見。尊者曇摩",
    "T28n1547_006:0460c24": "多羅說曰：諸尊！空界雖不可知，但非無智處。",
    "T28n1547_006:0460c25": "空界是色非是色，亦非此住非彼住。亦非空",
    "T28n1547_006:0460c26": "者，相貌聲世轉可知。問曰：空、空界何差別？答",
    "T28n1547_006:0460c27": "曰：空者非色，空界是色。空者不可見，空界者",
    "T28n1547_006:0460c28": "可見。空者無對，空界者有對。空者無為，空界",
    "T28n1547_006:0460c29": "者有為。問曰：此論中更有論生。若空無為者，",
    "T28n1547_006:0461a01": "此契經云何通？彼時世尊手捫摸空，手捫",
    "T28n1547_006:0461a02": "摸空已告諸比丘：比丘！於意云何？手寧著此",
    "T28n1547_006:0461a03": "空、縛空、受空不？答曰：不也。世尊！若空無為者，",
    "T28n1547_006:0461a04": "何以故世尊以手捫摸無為耶？如是餘契經",
    "T28n1547_006:0461a05": "偈云何通？",
    "T28n1547_006:0461a06": "「謂無積聚，　　亦無我所；　　空則無想，",
    "T28n1547_006:0461a07": "於離中行。　　如鳥飛空，　　足跡難尋。」",
    "T28n1547_006:0461a08": "此云何通？如是餘契經偈云何解？",
    "T28n1547_006:0461a09": "「此空無足跡，　　如外無沙門。」",
    "T28n1547_006:0461a10": "此云何通耶？如是餘契經云何通？於比丘意",
    "T28n1547_006:0461a11": "云何？若巧畫師畫弟子，寧能以色莊染此虛",
    "T28n1547_006:0461a12": "空不？答曰：不也。世尊。何以故？唯世尊！此虛",
    "T28n1547_006:0461a13": "空非色、不可見、無對。是故巧畫師畫弟子，不",
    "T28n1547_006:0461a14": "能以色莊染此虛空。此云何通？如是餘偈云",
    "T28n1547_006:0461a15": "何解？",
    "T28n1547_006:0461a16": "「如鹿依林，　　鳥飛虛空；　　法歸分別，",
    "T28n1547_006:0461a17": "真人趣滅。」",
    "T28n1547_006:0461a18": "此云何通？答曰：謂世尊契經說：於比丘意云",
    "T28n1547_006:0461a19": "何？手寧著此空、縛空、受空不？答曰：不也。世尊！",
    "T28n1547_006:0461a20": "此佛契經以虛空界說虛空。如佛所說契經",
    "T28n1547_006:0461a21": "偈：",
    "T28n1547_006:0461a22": "「謂無積聚，　　亦無我所；　　空則無想，",
    "T28n1547_006:0461a23": "於離中行。　　如鳥飛空，　　足跡難尋。」",
    "T28n1547_006:0461a24": "此佛契經偈，虛空即說虛空。如佛所說契經",
    "T28n1547_006:0461a25": "偈：",
    "T28n1547_006:0461a26": "「此空無足跡，　　如外無沙門。」",
    "T28n1547_006:0461a27": "此佛契經偈，虛空界說虛空。如佛契經說：於",
    "T28n1547_006:0461a28": "比丘意云何？若巧畫師畫弟子，寧能以色莊",
    "T28n1547_006:0461a29": "染此虛空不？答曰：不也。世尊。唯世尊！此虛空",
    "T28n1547_006:0461b01": "非色、不可見、無對。是故巧畫師畫弟子，不能",
    "T28n1547_006:0461b02": "以色莊染虛空。此佛契經，以虛空界說虛空。",
    "T28n1547_006:0461b03": "如佛契經說偈：",
    "T28n1547_006:0461b04": "「如鹿依林，　　鳥飛虛空；　　法歸分別，",
    "T28n1547_006:0461b05": "真人趣滅。」",
    "T28n1547_006:0461b06": "此佛契經說偈，以虛空界說虛空。問曰：彼虛",
    "T28n1547_006:0461b07": "空、此虛空界，為緣故住耶？為起故住耶？作此",
    "T28n1547_006:0461b08": "論已。有一說者，亦非緣故住，亦非起故住。問",
    "T28n1547_006:0461b09": "曰：若不爾者，此云何？答曰：彼虛空，此普散。虛",
    "T28n1547_006:0461b10": "空界與次第緣普散。虛空界次第四大，四大",
    "T28n1547_006:0461b11": "次第心數法。若有欲虛空界非種者，謗彼爾",
    "T28n1547_006:0461b12": "所法展轉。問曰：識界云何？答曰：有漏意及六",
    "T28n1547_006:0461b13": "識。問曰：無漏法何以不立六界中？答曰：無漏",
    "T28n1547_006:0461b14": "法者能滅壞破有，此界增受長養有。或曰：無",
    "T28n1547_006:0461b15": "漏法者能斷有相續、能斷輪轉生老死，此界",
    "T28n1547_006:0461b16": "者能相續有、輪轉生老死。或曰：無漏法者，非",
    "T28n1547_006:0461b17": "身見種、非顛倒種、非愛種、非使種、非貪處、非",
    "T28n1547_006:0461b18": "恚處、非癡處、非雜污、非雜毒、非雜濁、非在有、",
    "T28n1547_006:0461b19": "不墮苦習諦；此界者，身見種、顛倒種、愛種、使",
    "T28n1547_006:0461b20": "種、貪處、恚處、癡處、雜污、雜毒、雜濁、在有、墮苦",
    "T28n1547_006:0461b21": "習諦。或曰：無漏法者，苦盡趣道、有盡趣道、",
    "T28n1547_006:0461b22": "貪盡趣道、盡生老死趣道；界者，苦習趣道、",
    "T28n1547_006:0461b23": "有習趣道、貪習趣道、生老死習趣道。以是故",
    "T28n1547_006:0461b24": "無漏法不立界中。尊者婆須蜜說曰：何以故",
    "T28n1547_006:0461b25": "此界說有漏？答曰：此界有漏所生，非無漏法",
    "T28n1547_006:0461b26": "有漏所生。重說曰：此生於有漏，不無漏法生",
    "T28n1547_006:0461b27": "於有漏。重說曰：界者士數，非無漏法士數。重",
    "T28n1547_006:0461b28": "說曰：界者報數，不無漏法報數。重說曰：界者",
    "T28n1547_006:0461b29": "入母胎，如所說：因此界入母胎。非因無漏法",
    "T28n1547_006:0461c01": "入母胎。重說曰：界者久時住，不無漏法久時",
    "T28n1547_006:0461c02": "住。是故說數：",
    "T28n1547_006:0461c03": "「二漏為士，　　數及報應，　　母胎久住，",
    "T28n1547_006:0461c04": "作界滿偈。」",
    "T28n1547_006:0461c05": "問曰：陰、盛陰、界何差別？答曰：陰者已成勢，盛",
    "T28n1547_006:0461c06": "陰者轉勢，界者重轉勢。或曰：陰者施設有為，",
    "T28n1547_006:0461c07": "盛陰者施設行，界者施設有漏。陰、盛陰、界，是",
    "T28n1547_006:0461c08": "謂差別。廣說六界處盡。",
    "T28n1547_006:0461c09": "鞞婆沙論卷第六"
}