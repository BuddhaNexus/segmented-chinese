{
    "T14n0535_001:0817c24": "佛說申日經(開元錄中無法護譯，恐是支謙誤為法護)",
    "T14n0535_001:0817c26": "西晉月氏三藏竺法護譯",
    "T14n0535_001:0817c27": "聞如是：一時，佛遊王舍城靈鳥頂山，與大比",
    "T14n0535_001:0817c28": "丘千二百五十人。爾時，王舍城中有大豪富",
    "T14n0535_001:0817c29": "長者，名旃羅日，財寶無量，敬信佛法、供養",
    "T14n0535_001:0818a01": "眾僧，精進難及。長者有弟號名申日，不信佛",
    "T14n0535_001:0818a02": "法奉諸邪術，見兄奉正每懷恚嫉，所可侍師",
    "T14n0535_001:0818a03": "號不蘭迦葉。不蘭迦葉五百人等，謂申日言：",
    "T14n0535_001:0818a04": "「今汝兄者獨不侍我，不知真道而反信佛。」時，",
    "T14n0535_001:0818a05": "旃羅日知異道人所共論說，語申日言：「吾明",
    "T14n0535_001:0818a06": "日欲請卿師，寧肯自屈詣吾舍不？」申日答言：",
    "T14n0535_001:0818a07": "「當往報之。」申日即往詣其師所，長跪白言：「我",
    "T14n0535_001:0818a08": "兄今欲降伏請諸大人，明日自屈詣其舍食。」",
    "T14n0535_001:0818a09": "師言：「大善！即受其請。」時申日還白其兄言：",
    "T14n0535_001:0818a10": "「今已受請，明日當來。」時旃羅日多使人客，",
    "T14n0535_001:0818a11": "於門中地掘作大坑令深五尺，以青污泥滿",
    "T14n0535_001:0818a12": "其坑中，薄覆其上令如平地；又復豫作五百",
    "T14n0535_001:0818a13": "發脚床，皆施一脚以襜衣之，以五百鉢成熟",
    "T14n0535_001:0818a14": "乳酪，以此供具待異道人。明日時至，來詣",
    "T14n0535_001:0818a15": "請所，諸尼犍子無有法則，亂行併肩先入無",
    "T14n0535_001:0818a16": "上，適至門中皆各使走，却墮泥坑污其衣",
    "T14n0535_001:0818a17": "服，皆悉瞋恚各欲還去。時旃羅日使人牽留，",
    "T14n0535_001:0818a18": "解語其意：「此舊泥坑，道人不知而墮此坑，不",
    "T14n0535_001:0818a19": "故為之，幸莫瞋恚，願前飯食。」貿易衣服，盡請",
    "T14n0535_001:0818a20": "令入。在門裏徑先付酪器，皆手持已，便語令",
    "T14n0535_001:0818a21": "坐，適却居床，床皆反側，五百道人皆僵仆地，",
    "T14n0535_001:0818a22": "鉢酪漿者，激灌其面及其衣服。時諸道人益",
    "T14n0535_001:0818a23": "懷瞋恚，語申日言：「汝今投我與兄共謀，毀",
    "T14n0535_001:0818a24": "辱吾等，甚為不細。」是時，申日亦大不樂，道人",
    "T14n0535_001:0818a25": "瞋恚皆棄捨去。時旃羅日復牽留之，為說方",
    "T14n0535_001:0818a26": "便譬喻之言：「屬卿曹等墮泥中時，身體正黑",
    "T14n0535_001:0818a27": "甚為醜惡，如卿之道；今酪正白其色鮮潔，譬",
    "T14n0535_001:0818a28": "如佛道，亦可捨卿所奉之術來就吾法。」諸異",
    "T14n0535_001:0818a29": "道人不復與語，懷恚而去。明日申日往詣師",
    "T14n0535_001:0818b01": "所，長跪自陳：「我兄無狀所為非法，我實不知，",
    "T14n0535_001:0818b02": "願師加哀不見咎責。雖爾，今者當為大師報",
    "T14n0535_001:0818b03": "昨日之怨。我兄但以泥坑酪漿，毀辱師等耳，",
    "T14n0535_001:0818b04": "我今所報當過於此。今我兄所侍之師，我當",
    "T14n0535_001:0818b05": "請之，掘門裏地令入五丈，以火著中薄覆其",
    "T14n0535_001:0818b06": "上，設眾飯食皆內毒藥。時佛當來，若不墮",
    "T14n0535_001:0818b07": "火坑中者，當持毒飯而分布，與以此殺之，於",
    "T14n0535_001:0818b08": "師何如？」時師報言：「如佛世尊，多智聖猛覩",
    "T14n0535_001:0818b09": "去來事，他人所議輒豫知之，卿雖欲爾恐不",
    "T14n0535_001:0818b10": "能諧。」申日復言：「先當請之，若其受者為無",
    "T14n0535_001:0818b11": "所知，若必明聖不受吾請。」師曰：「大善！」是時，",
    "T14n0535_001:0818b12": "申日出王舍城詣靈鳥山，前到佛所，叉手揖",
    "T14n0535_001:0818b13": "讓，而白佛言：「我欲請佛及諸弟子，願屈光儀",
    "T14n0535_001:0818b14": "到舍小飯。」佛言：「大善！」於是申日歡喜而退，",
    "T14n0535_001:0818b15": "還白其師：「佛已受請為無所知，但當掘坑具",
    "T14n0535_001:0818b16": "毒飯耳。」時諸異道人皆大踊躍，展轉相謂以",
    "T14n0535_001:0818b17": "為大慶。",
    "T14n0535_001:0818b18": "申日有子，名旃羅法(漢言月光童子)，先世宿命學佛經",
    "T14n0535_001:0818b19": "道，有神猛志，志在大乘，白其父言：「佛者大",
    "T14n0535_001:0818b20": "聖神通已達，前知無窮却覩無極，蜎蜚蠕動",
    "T14n0535_001:0818b21": "心義所念，皆豫知之。莫用邪冥惡人之言，受",
    "T14n0535_001:0818b22": "其重罪。」時，旃羅法復白父言：「假令劫盡滿其",
    "T14n0535_001:0818b23": "中火，三千剎土皆悉周遍，又取諸毒揣若須",
    "T14n0535_001:0818b24": "彌，猶尚不能動佛一毛，況此小坑而欲害之。",
    "T14n0535_001:0818b25": "今父所作譬如螢火，自以小明欲蔽日月，譬",
    "T14n0535_001:0818b26": "如小鳥欲以其身衝崩鐵圍，反碎其身無所",
    "T14n0535_001:0818b27": "能諧。今諸異道所作如是，不須請佛。」其父",
    "T14n0535_001:0818b28": "不信故如前謀，明日時至遣人白佛：「所供已",
    "T14n0535_001:0818b29": "辦，願可自屈。」於是如來便起向道，放大光明",
    "T14n0535_001:0818c01": "一切洞徹。是時，十方有十菩薩皆阿惟顏，一",
    "T14n0535_001:0818c02": "一菩薩各與億百那術無數菩薩俱飛來會，",
    "T14n0535_001:0818c03": "各將寶華栴檀名香，以眾伎樂供養世尊，詣",
    "T14n0535_001:0818c04": "王舍城，欲觀如來有所感動。時申日舍，有金",
    "T14n0535_001:0818c05": "色光皆明如日，旃羅法白言：「今佛現舍金色",
    "T14n0535_001:0818c06": "之光，佛以向道有此感應，可往止之，不須使",
    "T14n0535_001:0818c07": "前。」父故不信。是時，申日第一夫人號名月羽，",
    "T14n0535_001:0818c08": "旃羅法母也，見此變瑞踊躍歡喜，即發無上",
    "T14n0535_001:0818c09": "正真道意。",
    "T14n0535_001:0818c10": "於是，旃羅法白其母言：「今當勅五百夫人，皆",
    "T14n0535_001:0818c11": "令莊嚴出見如來。所以者何？世尊難值，億",
    "T14n0535_001:0818c12": "百千劫時有佛耳。」五百夫人皆悉受教，歡喜",
    "T14n0535_001:0818c13": "侍佛。佛入城時，足蹈門閫，三千國土皆大震",
    "T14n0535_001:0818c14": "動，諸有疾病悉為除愈，盲視聾聽瘖痾能言，",
    "T14n0535_001:0818c15": "跛躃者行，諸被毒者毒皆不行。諸有樂器不",
    "T14n0535_001:0818c16": "鼓自鳴，金銀、七寶皆作音聲，飛鳥、走獸相和",
    "T14n0535_001:0818c17": "悲鳴。時十方神并諸天人，各與尊神不可計",
    "T14n0535_001:0818c18": "數，皆悉隨從詣申日舍。佛蹈火坑變為浴池，",
    "T14n0535_001:0818c19": "中生蓮華大如車輪，華有千葉七寶為莖，其",
    "T14n0535_001:0818c20": "色妙好佛蹈其上，及諸菩薩所可蹈華，皆生",
    "T14n0535_001:0818c21": "五百葉，弟子乘者華生五百葉。申日見火坑",
    "T14n0535_001:0818c22": "作此變化，心中驚悴即大惶怖，頭面作禮。佛",
    "T14n0535_001:0818c23": "入其舍，菩薩弟子皆悉坐定，申日懺悔，前",
    "T14n0535_001:0818c24": "白佛言：「我大無狀所作非法，今飯食中皆有",
    "T14n0535_001:0818c25": "毒藥，乞得更備辦，宿留須臾。」佛言：「持毒飯",
    "T14n0535_001:0818c26": "來，我自食之。」申日歡喜即如佛教，分布飯具",
    "T14n0535_001:0818c27": "皆悉周遍，便即受之呪願達嚫。其毒飯者變",
    "T14n0535_001:0818c28": "為百味，香聞十方，其有聞此飯香氣者，自",
    "T14n0535_001:0818c29": "然飽滿身得安隱，皆發無上平等道意。飯食",
    "T14n0535_001:0819a01": "畢竟，五百夫人及旃羅法為佛作禮，却住一",
    "T14n0535_001:0819a02": "面，長者申日自取小床於佛前坐，而白佛言：",
    "T14n0535_001:0819a03": "「世尊神通有三達智，我之所作想佛已了，不",
    "T14n0535_001:0819a04": "即逆告語我，乃令吾等興立非法造此惡事，",
    "T14n0535_001:0819a05": "佛豈不知我所議耶？」佛告申日：「乃昔過去阿",
    "T14n0535_001:0819a06": "僧祇劫，爾時有佛號提和竭如來，為等正覺，",
    "T14n0535_001:0819a07": "其明無量度諸懈廢，與眾開士及大弟子無",
    "T14n0535_001:0819a08": "央數俱行入城。時有長者名鞞陀衛，時適出",
    "T14n0535_001:0819a09": "城，有梵志女，鮮潔少雙，執持名華。時長者",
    "T14n0535_001:0819a10": "子即以銀錢五百，從賣華女得華五莖，以散",
    "T14n0535_001:0819a11": "佛上。佛即授其決言：『汝却後無數阿僧祇劫，",
    "T14n0535_001:0819a12": "當得作佛號釋迦文。汝作佛時，當有長者號",
    "T14n0535_001:0819a13": "名申日，與異道人合構逆事，火坑、毒飯規欲",
    "T14n0535_001:0819a14": "試汝。雖有此惡，當因汝得度。』」",
    "T14n0535_001:0819a15": "佛告申日：「時長者子今我身是，我乃爾時從",
    "T14n0535_001:0819a16": "如來授記，即得明決之定，以為悉豫知有汝",
    "T14n0535_001:0819a17": "名字，況汝昨日所謀議事，豈不知乎？當知",
    "T14n0535_001:0819a18": "諸佛善權之慧，欲以因緣有所起發。」長者申",
    "T14n0535_001:0819a19": "日聞佛所說即得法忍，復自歎言：「如來之智",
    "T14n0535_001:0819a20": "無所不度，明知我今不復受罪。所以者何？過",
    "T14n0535_001:0819a21": "去世時錠光如來豫說我名，今當為佛之所",
    "T14n0535_001:0819a22": "開化，以是言之不復受罪。」時佛說法於王舍",
    "T14n0535_001:0819a23": "城，長者居士無央數千，及異道人五百之眾，",
    "T14n0535_001:0819a24": "皆發無上正真道意。五百夫人即時逮得不",
    "T14n0535_001:0819a25": "退轉地。月光童子從坐而起，讚歎佛已，而白",
    "T14n0535_001:0819a26": "佛言：「設我來世得作佛時，令我國土一切人",
    "T14n0535_001:0819a27": "民無有惡心皆應質朴，有諸惡國人民剛強",
    "T14n0535_001:0819a28": "五濁賤世，我願於中而開化之。」佛告阿難：「汝",
    "T14n0535_001:0819a29": "聞月光童子所說不乎？」阿難對曰：「唯然已聞。」",
    "T14n0535_001:0819b01": "佛告阿難：「我般涅槃千歲已後，經法且欲斷",
    "T14n0535_001:0819b02": "絕，月光童子當出於秦國作聖君，持我經法",
    "T14n0535_001:0819b03": "興隆道化。秦土及諸邊國，鄯善、烏長、歸茲、疏",
    "T14n0535_001:0819b04": "勒、大宛、于填，及諸羌虜夷狄，皆當奉佛尊法，",
    "T14n0535_001:0819b05": "普作比丘。其有一切男子、女人，聞申日經，前",
    "T14n0535_001:0819b06": "所作犯惡逆者皆得除盡。當知世尊之所應",
    "T14n0535_001:0819b07": "度如是如是，其有犯逆尚得度脫，何況至心",
    "T14n0535_001:0819b08": "學佛道者。」佛說經已，一切眾會莫不歡喜，作",
    "T14n0535_001:0819b09": "禮而去。",
    "T14n0535_001:0819b10": "佛說申日經",
    "T14n0535_001:0819b11": "按《開元錄》，此經四譯一失，法護譯中雖有",
    "T14n0535_001:0819b12": "《月光童子經》，亦名《申日經》者，自是一經有",
    "T14n0535_001:0819b13": "二名耳，非別有《申日經》是法護譯者。藏",
    "T14n0535_001:0819b14": "中既有《月光童子經》，為法護譯，斯已矣！此",
    "T14n0535_001:0819b15": "何更有《申日經》為法護之譯耶？則未知此",
    "T14n0535_001:0819b16": "經是誰之譯？又何據謂之法護譯耶？今以",
    "T14n0535_001:0819b17": "錄中有云：「支謙譯中有《申日經》一卷，云與",
    "T14n0535_001:0819b18": "《月光童子經》同本異譯。今撿尋文句，二經",
    "T14n0535_001:0819b19": "不殊，故不雙出云云。」則藏中必有支謙所",
    "T14n0535_001:0819b20": "譯《月光童子經》，亦名《申日經》者。今諸藏皆",
    "T14n0535_001:0819b21": "無，恐此經即是，而誤安法護之名耳。如",
    "T14n0535_001:0819b22": "是，則四譯還具矣。冐陳瞽言，以俟來哲。"
}