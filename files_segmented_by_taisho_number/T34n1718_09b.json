{
    "T34n1718_09b:0127a14": "folio_9b 妙法蓮華經文句卷第九下",
    "T34n1718_09b:0127a16": "天台智者大師說",
    "T34n1718_09b:0127a17": "釋壽量品1釋壽量品",
    "T34n1718_09b:0127a18": "先出異解。叡師〈序〉云「壽無量劫未足以明",
    "T34n1718_09b:0127a19": "其久，分身無數不足以異其體，然則壽量",
    "T34n1718_09b:0127a20": "定其非數，分身明其不異，普賢顯其無成，",
    "T34n1718_09b:0127a21": "多寶明其不滅耳。」河西道朗云：「明法身真",
    "T34n1718_09b:0127a22": "化不異、存沒理一，多寶現明法身常存，壽量",
    "T34n1718_09b:0127a23": "明與太虛齊量。」道場觀云：「會三歸一，乘之",
    "T34n1718_09b:0127a24": "始也；滅影澄神，乘之終也。滅影謂息迹，澄",
    "T34n1718_09b:0127a25": "神則明本，故迹無常而本常也。」注者云「非",
    "T34n1718_09b:0127a26": "存亡之數曰壽，出修夭之限稱量，法身非",
    "T34n1718_09b:0127a27": "形年所攝，使大士修踐極之照，不以伽耶",
    "T34n1718_09b:0127a28": "為成佛、百年為期頤也。」竺道生云：「其色身",
    "T34n1718_09b:0127a29": "佛者，應現而有，無有實形，既形不實豈有",
    "T34n1718_09b:0127b01": "壽哉？然則萬形同致、古今為一，古亦今也",
    "T34n1718_09b:0127b02": "今亦古也，無時不有、無處不在，若有時不",
    "T34n1718_09b:0127b03": "有、有處不在者，於眾生然耳，佛不爾也，",
    "T34n1718_09b:0127b04": "是以極譚長壽，云伽耶是也。伽耶是者非",
    "T34n1718_09b:0127b05": "復伽耶，伽耶既非，彼長何獨是乎？長短斯亡，",
    "T34n1718_09b:0127b06": "長短恒存焉。」前代匠者如向所說，多約無",
    "T34n1718_09b:0127b07": "量明常，近世人師多云壽是量法，前過恒",
    "T34n1718_09b:0127b08": "沙、後倍上數，終歸限極而明無常。又惑者",
    "T34n1718_09b:0127b09": "執品明壽量，量是無常那作常解？今為答",
    "T34n1718_09b:0127b10": "之，品直道壽量，不道壽有量、不道壽無",
    "T34n1718_09b:0127b11": "量，爾作無常、他作常解，此復何咎？鷸蚌",
    "T34n1718_09b:0127b12": "相扼，我乘其弊，應具四解：謂實有量而言",
    "T34n1718_09b:0127b13": "無量，《彌陀》是也；實無量而言量，如此品及",
    "T34n1718_09b:0127b14": "《金光明》是也，實無量而言無量，如《涅槃》云",
    "T34n1718_09b:0127b15": "「唯佛與佛其壽無量」是也；實有量而言量，",
    "T34n1718_09b:0127b16": "如八十唱滅是也。品文具有此義，豈可是",
    "T34n1718_09b:0127b17": "一而非三耶？問：若〈壽量〉明常，與《涅槃》何",
    "T34n1718_09b:0127b18": "異？今反質之，《法華》一乘與《勝鬘》一乘何異",
    "T34n1718_09b:0127b19": "云云？若分別答者，《法華》略明常，《涅槃》廣明常，",
    "T34n1718_09b:0127b20": "《勝鬘》為一明一，《法華》會三明一云云。問：近",
    "T34n1718_09b:0127b21": "成是方便，遠成是真實者，《華嚴》寂滅道場、《大",
    "T34n1718_09b:0127b22": "經》超前九劫，皆成方便；若爾，《法華》開遠竟，常",
    "T34n1718_09b:0127b23": "不輕那更近？當知《法華》已復方便。若爾，會三",
    "T34n1718_09b:0127b24": "歸一竟，亦應不會三歸一。若爾，開三顯一",
    "T34n1718_09b:0127b25": "諸佛道同，開近顯遠亦諸佛道同。若爾，諸佛",
    "T34n1718_09b:0127b26": "皆爾，非獨釋迦；若獨釋迦，前諸義壞。答云：是",
    "T34n1718_09b:0127b27": "我方便諸佛亦然，又諸菩薩聞〈壽量〉發願，願",
    "T34n1718_09b:0127b28": "我於未來說壽亦如是。此即諸佛道同，亦",
    "T34n1718_09b:0127b29": "不偏言一近一遠，故知寄無始無終、無近無",
    "T34n1718_09b:0127c01": "遠，顯法身常住；有始有終、有近有遠，論其",
    "T34n1718_09b:0127c02": "應迹。用此義望諸經，對緣雖異，終不異也。",
    "T34n1718_09b:0127c03": "既了眾經，諸師不可師也。問：義推常可，然",
    "T34n1718_09b:0127c04": "徵文何據？答：明者貴其理，暗者守其文，但",
    "T34n1718_09b:0127c05": "尋詮會宗，是教之正意，苟執糟糠，問橋何",
    "T34n1718_09b:0127c06": "益？又教本為緣，緣異說異，或隨欣隨宜隨",
    "T34n1718_09b:0127c07": "治隨悟，悟則達到已矣，那更盤桓阡陌何",
    "T34n1718_09b:0127c08": "為？故云泥洹真法寶，眾生種種門入，此之謂",
    "T34n1718_09b:0127c09": "也。又文有多少，《涅槃》以未來常住為宗，其",
    "T34n1718_09b:0127c10": "文則多，不以過去久成為宗，其文則少，若",
    "T34n1718_09b:0127c11": "隨多棄少，則是魔說非佛說也。此經以過",
    "T34n1718_09b:0127c12": "去久成為宗，點塵數界其文則多，未來常",
    "T34n1718_09b:0127c13": "住其文則少，若從多棄少，頭破作七分，如",
    "T34n1718_09b:0127c14": "阿梨樹枝。譬天子勅，若多若少俱不可違，",
    "T34n1718_09b:0127c15": "違之得罪。〈方便品〉云「世間相常住，於道場",
    "T34n1718_09b:0127c16": "知已，導師方便說」，此文即未來常住不滅；又",
    "T34n1718_09b:0127c17": "云「我常住於此」；又云「常在靈鷲山，及餘諸住",
    "T34n1718_09b:0127c18": "處」；《普賢觀》云「常波羅蜜所攝成處，我波羅蜜",
    "T34n1718_09b:0127c19": "所安立處」，如此常文亦復不少。又此經處",
    "T34n1718_09b:0127c20": "處明法身，法身豈不常耶。問：既明法身，應",
    "T34n1718_09b:0127c21": "論三德。答：權實二智豈非般若？三世示現",
    "T34n1718_09b:0127c22": "豈非解脫？實相本地即是法身。三德明文為",
    "T34n1718_09b:0127c23": "若此也。釋品，「如來」者，十方三世諸佛二佛",
    "T34n1718_09b:0127c24": "三佛本佛迹佛之通號也。「壽量」者，詮量也，",
    "T34n1718_09b:0127c25": "詮量十方三世二佛三佛本佛迹佛之功德",
    "T34n1718_09b:0127c26": "也。今正詮量本地三佛功德，故言「如來壽量",
    "T34n1718_09b:0127c27": "品」。如來義甚多，且明二三如來，餘例可解。",
    "T34n1718_09b:0127c28": "二如來者，《成論》云「乘如實道來成正覺故",
    "T34n1718_09b:0127c29": "名如來」。乘是法如如智，實是法如如境，道是",
    "T34n1718_09b:0128a01": "因、覺是果。若單論乘者，如如無所知；單明",
    "T34n1718_09b:0128a02": "實者，如如無能知。境智和合則有因果，照",
    "T34n1718_09b:0128a03": "境未窮名因，盡源為果，道覺義成，即是",
    "T34n1718_09b:0128a04": "乘如實道來成正覺，此真身如來也。以如",
    "T34n1718_09b:0128a05": "實智，乘如實道，來生三有示成正覺者，",
    "T34n1718_09b:0128a06": "即應身如來也。三如來者，《大論》云「如法相",
    "T34n1718_09b:0128a07": "解、如法相說，故名如來」。如者法如如境，非",
    "T34n1718_09b:0128a08": "因非果，有佛無佛性相常然，遍一切處而無",
    "T34n1718_09b:0128a09": "有異為如，不動而至為來，指此為法身",
    "T34n1718_09b:0128a10": "如來也。法如如智，乘於如如真實之道來",
    "T34n1718_09b:0128a11": "成妙覺，智稱如理，從理名如、從智名來，",
    "T34n1718_09b:0128a12": "即報身如來。故《論》云「如法相解故名如來」",
    "T34n1718_09b:0128a13": "也。以如如境智合故，即能處處示成正覺。",
    "T34n1718_09b:0128a14": "水銀和真金，能塗諸色像，功德和法身，處",
    "T34n1718_09b:0128a15": "處應現往，八相成道轉妙法輪，即應身如",
    "T34n1718_09b:0128a16": "來。故《論》云「如法相說故名如來」也。法身如",
    "T34n1718_09b:0128a17": "來名毘盧遮那，此翻遍一切處；報身如來",
    "T34n1718_09b:0128a18": "名盧舍那，此翻淨滿；應身如來名釋迦文，",
    "T34n1718_09b:0128a19": "此翻度沃焦。是三如來若單取者則不可也，",
    "T34n1718_09b:0128a20": "《大經》云「法身亦非、般若亦非、解脫亦非，三法",
    "T34n1718_09b:0128a21": "具足稱祕密藏、名大涅槃」，不可一異縱橫",
    "T34n1718_09b:0128a22": "並別，圓覽三法稱假名如來也。《梵網經》結",
    "T34n1718_09b:0128a23": "成華嚴教，華臺為本、華葉為末，別為一緣",
    "T34n1718_09b:0128a24": "作如此說，而本末不得相離。《像法決疑經》",
    "T34n1718_09b:0128a25": "結成涅槃，文云「或見釋迦為毘盧遮那，或",
    "T34n1718_09b:0128a26": "為盧舍那」，蓋前緣異見，非佛三也。《普賢觀》",
    "T34n1718_09b:0128a27": "結成法華，文云「釋迦牟尼名毘盧遮那」，乃",
    "T34n1718_09b:0128a28": "是異名非別體也。總眾經之意，當知三佛",
    "T34n1718_09b:0128a29": "非一異明矣。問：此品無三佛名，那作此釋？",
    "T34n1718_09b:0128b01": "答：雖不標名而具其義。文云「非如非異，非",
    "T34n1718_09b:0128b02": "如三界見於三界」，此非偏如顯於圓如，即",
    "T34n1718_09b:0128b03": "法身如來義也；又云「如來如實知見三界之",
    "T34n1718_09b:0128b04": "相」，即是如如智稱如如境，一切種智知見即",
    "T34n1718_09b:0128b05": "佛眼，此是報身如來義也；又云「或示己身己",
    "T34n1718_09b:0128b06": "事，或示他身他事」，此即應身如來義也。若但",
    "T34n1718_09b:0128b07": "性德三如來者是橫，但修德三如來者是",
    "T34n1718_09b:0128b08": "縱，先法次報後應亦是縱；今經圓說不縱不",
    "T34n1718_09b:0128b09": "橫三如來也，揀縱橫如來尚非今義，況三",
    "T34n1718_09b:0128b10": "藏通教如來耶？又《法華》之前，亦明圓如來",
    "T34n1718_09b:0128b11": "者，同是迹中所說耳。發迹顯本三如來者，永",
    "T34n1718_09b:0128b12": "異諸經。論云「示現成大菩提無上故，示三",
    "T34n1718_09b:0128b13": "種菩提，一、應化菩提，隨所應現即為示現，",
    "T34n1718_09b:0128b14": "如經出釋氏宮故；二、報佛菩提，十地滿足",
    "T34n1718_09b:0128b15": "得常涅槃，如經我實成佛已來無量無邊劫",
    "T34n1718_09b:0128b16": "故，三、法佛菩提，謂如來藏性淨涅槃不變，",
    "T34n1718_09b:0128b17": "如經如來如實知見三界之相故。」經具其",
    "T34n1718_09b:0128b18": "義、論出其名，不作上釋寧會經論耶？次",
    "T34n1718_09b:0128b19": "明「壽量」者，「壽」者受義，真如不隔諸法故名",
    "T34n1718_09b:0128b20": "為受，又境智相應故名受，又一期報得百年",
    "T34n1718_09b:0128b21": "不斷故名受。「量」者詮量也，量字則通無的",
    "T34n1718_09b:0128b22": "別據，詮量法如來以如理為命、報如來以",
    "T34n1718_09b:0128b23": "智慧為命、應如來同緣理為命，詮量諸命",
    "T34n1718_09b:0128b24": "若有量、若無量、若非量非無量。法身如來如",
    "T34n1718_09b:0128b25": "理命者，有佛無佛性相常然，不論相應與",
    "T34n1718_09b:0128b26": "不相續，亦無有量及無量。文云「非如非異非",
    "T34n1718_09b:0128b27": "虛非實」，蓋是詮量法身如理命也。詮量報",
    "T34n1718_09b:0128b28": "身如來，以如如智契如如境，境發智為報，",
    "T34n1718_09b:0128b29": "智冥境為受，境既無量無邊常住不滅，智亦",
    "T34n1718_09b:0128c01": "如是，函大蓋大。文云「我智力如是，久修業",
    "T34n1718_09b:0128c02": "所得，慧光照無量，壽命無數劫」，此是詮量",
    "T34n1718_09b:0128c03": "報身如來智慧命也。詮量應身者，應身同",
    "T34n1718_09b:0128c04": "緣，緣長同長、緣促同促云云，自彼於我何",
    "T34n1718_09b:0128c05": "為？文云「數數現生、數數現滅」，或復自說名",
    "T34n1718_09b:0128c06": "字不同年紀大小，此是詮量應佛同緣命",
    "T34n1718_09b:0128c07": "也。復次，法身非量非無量，報身金剛前有量、",
    "T34n1718_09b:0128c08": "金剛後無量，應身隨緣則有量、應用不斷則",
    "T34n1718_09b:0128c09": "無量。通途詮量三句在聖、一句屬凡，有量無",
    "T34n1718_09b:0128c10": "常都非佛義。舊來所說乃是增減兩謗加誣",
    "T34n1718_09b:0128c11": "於佛，非魔是何？四句詮量其義已顯，為未",
    "T34n1718_09b:0128c12": "解者，更常等四句料簡：先別作、次通作。別者，",
    "T34n1718_09b:0128c13": "非常非無常，雙非理極即法身也；常者即報",
    "T34n1718_09b:0128c14": "身也，報智境合亦非常非無常，但取正智圓",
    "T34n1718_09b:0128c15": "滿不生不滅，過金剛心之前故，取常為",
    "T34n1718_09b:0128c16": "報身耳；亦常亦無常應身也，應用無盡為",
    "T34n1718_09b:0128c17": "亦常，數唱涅槃名亦無常，無常者，金剛心",
    "T34n1718_09b:0128c18": "已前智用增進，乃至凡夫生滅出沒皆是無",
    "T34n1718_09b:0128c19": "常。三佛各一句，凡夫共一句，此約別教別",
    "T34n1718_09b:0128c20": "分別也。通途圓說者，一一如來悉備四句。法",
    "T34n1718_09b:0128c21": "身四者：非常非無常，雙破凡聖八倒故；常",
    "T34n1718_09b:0128c22": "者如虛空常故；無常者無凡夫生滅倒故；",
    "T34n1718_09b:0128c23": "亦常亦無常者，寂而雙照故。報身四者：非常",
    "T34n1718_09b:0128c24": "非無常者，智冥境故，常者出過二乘故：無",
    "T34n1718_09b:0128c25": "常者無生滅倒故：亦常亦無常能雙照故。應",
    "T34n1718_09b:0128c26": "身四者：非常非無常者，非報非生死故；常",
    "T34n1718_09b:0128c27": "者常應同故；無常者同無常故；亦常亦無常",
    "T34n1718_09b:0128c28": "者，兩存故。凡夫既得無常一句，通途亦作",
    "T34n1718_09b:0128c29": "四句，但有性德之理，尚無四句名字，況行",
    "T34n1718_09b:0129a01": "用耶？可以意得不俟說也。一身即是三",
    "T34n1718_09b:0129a02": "身，不一不異，當知一佛身即具諸身壽命",
    "T34n1718_09b:0129a03": "功德，隨緣感見長短不同。《大經》云「凡夫二",
    "T34n1718_09b:0129a04": "乘見佛壽命猶如冬日，菩薩所見猶如春",
    "T34n1718_09b:0129a05": "日，唯佛見佛壽命無量猶如夏日。所以",
    "T34n1718_09b:0129a06": "然者，凡夫博地翳障朦朧，藏通二乘雖斷",
    "T34n1718_09b:0129a07": "四住不見中道，若捨分段受法性身未",
    "T34n1718_09b:0129a08": "破無明，彼土所奉猶是勝應，當知二乘秖",
    "T34n1718_09b:0129a09": "見冬日。若諸菩薩未登地住，所見同前；若",
    "T34n1718_09b:0129a10": "破無明乃至受分法身，與而為語得見報",
    "T34n1718_09b:0129a11": "身壽命，奪而為語猶是勝應，未窮報身之",
    "T34n1718_09b:0129a12": "源，未盡法性之極，所見佛壽猶是春日。唯",
    "T34n1718_09b:0129a13": "佛與佛窮性盡源，見法身壽猶如夏日。」《大",
    "T34n1718_09b:0129a14": "經》舉三譬譬之，於諸常中虛空第一，一切",
    "T34n1718_09b:0129a15": "壽命如來第一，此譬法身壽命無始無終性",
    "T34n1718_09b:0129a16": "相凝湛不同應報也；二譬如四河皆歸大",
    "T34n1718_09b:0129a17": "海，此譬報身所修萬善皆感佛報壽命海中",
    "T34n1718_09b:0129a18": "也；三阿耨達池出四大河，此譬應身壽命從",
    "T34n1718_09b:0129a19": "法報出，同他長短也。此品詮量通明三身，",
    "T34n1718_09b:0129a20": "若從別意正在報身。何以故？義便文會。義",
    "T34n1718_09b:0129a21": "便者，報身智慧上冥下契，三身宛足，故言義",
    "T34n1718_09b:0129a22": "便；文會者，我成佛已來甚大久遠，故能三世",
    "T34n1718_09b:0129a23": "利益眾生，所成即法身，能成即報身，法報合",
    "T34n1718_09b:0129a24": "故能益物，故言文會。以此推之，正意是論",
    "T34n1718_09b:0129a25": "報身佛功德也。復次，如是三身種種功德，悉",
    "T34n1718_09b:0129a26": "是本時道場樹下先久成就，名之為本；中間",
    "T34n1718_09b:0129a27": "今日寂滅道場所成就者，名之為迹。諸經",
    "T34n1718_09b:0129a28": "所說本迹者，即寂滅道場所成法報為本；",
    "T34n1718_09b:0129a29": "從本所起勝劣兩應為迹。今經所明，取寂",
    "T34n1718_09b:0129b01": "場及中間所成三身，皆名為迹；取本昔道場",
    "T34n1718_09b:0129b02": "所得三身，名之為本，故與諸經為異也。",
    "T34n1718_09b:0129b03": "「非本無以垂迹，非迹無以顯本，本迹雖",
    "T34n1718_09b:0129b04": "殊不思議一也。」肇師之言，意在寂場之本",
    "T34n1718_09b:0129b05": "耳。復次，寂場本迹復有多種，或以涅槃為",
    "T34n1718_09b:0129b06": "本，從真起應為迹，迹本俱空言思雙斷，故",
    "T34n1718_09b:0129b07": "不思議一也。或以俗為本，從俗起應為迹，",
    "T34n1718_09b:0129b08": "迹本深廣，下地不能言思邊涯，故言不可",
    "T34n1718_09b:0129b09": "思議一也。或以中為本，從中起應為迹，",
    "T34n1718_09b:0129b10": "迹本皆言語道斷心行處滅，故云不思議一",
    "T34n1718_09b:0129b11": "也。復次，此三非三亦復非一，非三非一為",
    "T34n1718_09b:0129b12": "本，而三而一為迹，皆言語道斷心行處滅，",
    "T34n1718_09b:0129b13": "不思議一也。未知諸師指何處本迹不思議",
    "T34n1718_09b:0129b14": "一也。今攝𮒸四番，皆是迹中不思議一耳；",
    "T34n1718_09b:0129b15": "遠指本地三番四番不可思議以為其本。",
    "T34n1718_09b:0129b16": "從箇本而垂迹，將箇迹而顯本，本迹雖",
    "T34n1718_09b:0129b17": "殊不思議一。如此本迹何得不異眾經？何",
    "T34n1718_09b:0129b18": "得不異諸師？問：諸經各說位行，或多或少，",
    "T34n1718_09b:0129b19": "《華嚴》四十一位，《瓔珞》五十二位，名義皆廣，此",
    "T34n1718_09b:0129b20": "經始末都無此事，云何言異？答：譬如世人",
    "T34n1718_09b:0129b21": "修種種業、集種種寶、求種種位，若無壽命",
    "T34n1718_09b:0129b22": "用財位為？《大經》云「譬如長者生育一子，相",
    "T34n1718_09b:0129b23": "師占之有短壽相，不任紹繼。父母知已，忽",
    "T34n1718_09b:0129b24": "之如草。」法門亦爾，行種種因、獲種種果、",
    "T34n1718_09b:0129b25": "現種種通、化種種眾、說種種法、度種種人，",
    "T34n1718_09b:0129b26": "總在如來壽命海中，海中之要法性智應，",
    "T34n1718_09b:0129b27": "喉襟目蒵非異是何？廣開近顯遠，文為二：",
    "T34n1718_09b:0129b28": "先、誡信，次、正答。佛旨論誡眾受為信，此文",
    "T34n1718_09b:0129b29": "有三誡三請、重請重誡，迹門三請一誡，此中",
    "T34n1718_09b:0129c01": "四請四誡，前後合五誡七請，奇特大事殷勤",
    "T34n1718_09b:0129c02": "鄭重也。「誠」是忠誠，「諦」是審實，不欺於物言",
    "T34n1718_09b:0129c03": "則詣真。昔七方便隨他意語非告誠實，今",
    "T34n1718_09b:0129c04": "隨自意語示之以要，故言「誠諦」。菩薩既奉",
    "T34n1718_09b:0129c05": "誠誡不敢致疑，聞必取信，信受誠言也。正",
    "T34n1718_09b:0129c06": "答有長行、偈頌。長行為二：法說、譬說。法說",
    "T34n1718_09b:0129c07": "為二：一、三世益物，二、總結不虛。近情唯見",
    "T34n1718_09b:0129c08": "現在八十，不知過去無央、未來不滅，故約",
    "T34n1718_09b:0129c09": "三世開近顯遠。如此利益非獨我然，諸佛",
    "T34n1718_09b:0129c10": "亦爾，故總結不虛也。法說中未來語少，譬",
    "T34n1718_09b:0129c11": "說偈中文多云云。過去益物文為二：一、從",
    "T34n1718_09b:0129c12": "「如來祕密」下，出執近之情；二、從「然善男子」",
    "T34n1718_09b:0129c13": "下，破近顯遠。初又三：一、出所迷法，二、出能",
    "T34n1718_09b:0129c14": "迷眾，三、出迷遠之謂。「祕密」者，一身即三身",
    "T34n1718_09b:0129c15": "名為「祕」，三身即一身名為「密」，又昔所不說",
    "T34n1718_09b:0129c16": "名為「祕」，唯佛自知名為「密」。「神通之力」者，三身",
    "T34n1718_09b:0129c17": "之用也，「神」是天然不動之理，即法性身也；「通」",
    "T34n1718_09b:0129c18": "是無壅不思議慧，即報身也；「力」是幹用自在，",
    "T34n1718_09b:0129c19": "即應身也。佛於三世等有三身，於諸教中",
    "T34n1718_09b:0129c20": "祕之不傳，故一切世間天人脩羅，謂今佛始",
    "T34n1718_09b:0129c21": "於道樹得此三身，故執近以疑遠。此本說",
    "T34n1718_09b:0129c22": "中不復言及二乘，但對菩薩，菩薩攝在天",
    "T34n1718_09b:0129c23": "人修羅三善道內，餘三惡趣罪重根鈍少智，",
    "T34n1718_09b:0129c24": "不知作此謂也。故《大品》但云「摩訶衍勝出",
    "T34n1718_09b:0129c25": "天人阿脩羅」，亦不言三途也。菩薩有三種：",
    "T34n1718_09b:0129c26": "下方、他方、舊住。下方即本日所化，故無執近",
    "T34n1718_09b:0129c27": "之謂。他方、舊住俱有二種：一、從法身應生者，",
    "T34n1718_09b:0129c28": "往世先得無生，或已先聞發迹顯本，設未得",
    "T34n1718_09b:0129c29": "聞報盡受法性身，於法身地自應得聞長",
    "T34n1718_09b:0130a01": "遠之說，是故應生菩薩，多無執近之謂；二者",
    "T34n1718_09b:0130a02": "今生始得無生忍及未得者，咸有此謂也。",
    "T34n1718_09b:0130a03": "「然善男子我實成佛已來」下，第二，明破執遣",
    "T34n1718_09b:0130a04": "迷以顯久遠之本，上文誠諦之誡即是此也。",
    "T34n1718_09b:0130a05": "就此復二：一、顯遠，二、從「自從是來」下，明過",
    "T34n1718_09b:0130a06": "去益物所宜。就初又二：一、法說顯遠，二、舉",
    "T34n1718_09b:0130a07": "譬格量法說。成佛已來甚大久遠，伽耶近謂",
    "T34n1718_09b:0130a08": "即破，破近顯遠略有十意，如《玄義》云云。此",
    "T34n1718_09b:0130a09": "文正用破近顯遠，破近謂情廢近顯遠，廢",
    "T34n1718_09b:0130a10": "於近教也。譬中為三：一、舉譬問，二、答，三、",
    "T34n1718_09b:0130a11": "合，顯出長遠。餘經或明數不可說，塵沙等為",
    "T34n1718_09b:0130a12": "喻；方此此則為多，直下塵被點之界已不",
    "T34n1718_09b:0130a13": "可說，況不下塵寧當可說？下塵不下塵",
    "T34n1718_09b:0130a14": "界尚不可說，下塵不下塵塵豈可說耶？況",
    "T34n1718_09b:0130a15": "復過是寧可說耶？「彌勒等」下，第二，答中舉",
    "T34n1718_09b:0130a16": "三人不知也。合譬如文。從「自從是來」下，明",
    "T34n1718_09b:0130a17": "益物所宜又三：一、益物處，二、拂迹上疑，三、",
    "T34n1718_09b:0130a18": "從「若有眾生來至我所」下，正明益物所宜。",
    "T34n1718_09b:0130a19": "須顯處者，上引譬甚久，久居何處？故云常",
    "T34n1718_09b:0130a20": "在此土及於他國而作佛事，如文。「於是中間」",
    "T34n1718_09b:0130a21": "下，拂執迹上之疑，疑因疑果，昔教所說處",
    "T34n1718_09b:0130a22": "處行因，又處處得記即是果疑。今拂除此",
    "T34n1718_09b:0130a23": "疑，指然燈佛者即拂因疑，又復言其入於",
    "T34n1718_09b:0130a24": "涅槃即拂果疑，如此因果非復一條，皆我",
    "T34n1718_09b:0130a25": "方便非實說也，故名拂疑。或有人云，方便",
    "T34n1718_09b:0130a26": "說然燈佛是我之師，然實是釋迦現作，非生",
    "T34n1718_09b:0130a27": "現生、非滅現滅，故言又復言其涅槃。今謂",
    "T34n1718_09b:0130a28": "不爾，但取前釋。何者？然燈佛于時緣熟，以",
    "T34n1718_09b:0130a29": "佛像化之；我緣未熟，但為菩薩從佛得",
    "T34n1718_09b:0130b01": "記，得記即是果義，行行即是因，消文自足。",
    "T34n1718_09b:0130b02": "言「其」者，即是中間施化之其耳，非謂然燈",
    "T34n1718_09b:0130b03": "也。又中間益物，即有形聲兩益，若言值然",
    "T34n1718_09b:0130b04": "燈佛者，此有形益，又復言其入於涅槃者，",
    "T34n1718_09b:0130b05": "彼佛滅後助佛揚化，即有聲益，若爾形聲兩",
    "T34n1718_09b:0130b06": "益，皆屬中間因耳。既有形聲之生，生必有",
    "T34n1718_09b:0130b07": "死，死即入涅槃，名此為果耳。不得言中",
    "T34n1718_09b:0130b08": "間已成佛果，何者？《法華》之前未說成佛，何",
    "T34n1718_09b:0130b09": "得有佛果之疑？舊以然燈是我現作，此亦",
    "T34n1718_09b:0130b10": "非解，《法華》前經未論昔已成佛，何教說然",
    "T34n1718_09b:0130b11": "燈是我所現而拂此疑耶？「若有眾生來至我",
    "T34n1718_09b:0130b12": "所」下，第三正明益物所宜，又為二：一、感應，",
    "T34n1718_09b:0130b13": "二、施化。「至我所」者，即是過去眾生漸頓兩機",
    "T34n1718_09b:0130b14": "冥扣法身也。「佛眼觀」者，即是久已成佛，用",
    "T34n1718_09b:0130b15": "佛眼鑑照無有遺差，將欲起於劣勝兩應",
    "T34n1718_09b:0130b16": "而利益之。善機凡有二力：一、感人天花報，",
    "T34n1718_09b:0130b17": "二、感佛道果報。若以法眼觀知萬善，緣其",
    "T34n1718_09b:0130b18": "重輕各得花報，不能究竟知其終得種智",
    "T34n1718_09b:0130b19": "果報；若以佛眼，圓照萬善知其始末。此經",
    "T34n1718_09b:0130b20": "一向明佛眼觀知眾生萬善究竟得佛，一大",
    "T34n1718_09b:0130b21": "事出世之正意也。「信等諸根」者，信等五根也，",
    "T34n1718_09b:0130b22": "慧根即了因，餘根即緣因。此二善根各有利",
    "T34n1718_09b:0130b23": "鈍，通攝頓漸機緣：頓機利鈍即是圓、別根機，",
    "T34n1718_09b:0130b24": "漸機利鈍即是藏、通機緣。又小乘根名鈍，大",
    "T34n1718_09b:0130b25": "乘根名利。又小乘根名利，人天乘名鈍。十",
    "T34n1718_09b:0130b26": "法界眾生所有善根利鈍為機，不用惡法，",
    "T34n1718_09b:0130b27": "惡法非緣、了二因也。如來悉照十界善機，",
    "T34n1718_09b:0130b28": "隨所應度而現形聲饒益也。從「處處自說」",
    "T34n1718_09b:0130b29": "下，正明應化所宜，又二：先、形聲益，次、得益",
    "T34n1718_09b:0130c01": "歡喜。先、形益又二：先明非生現生，次非滅現",
    "T34n1718_09b:0130c02": "滅。「自說名字不同」者，形既其現則有名字，因",
    "T34n1718_09b:0130c03": "名召體，機有優劣、形有勝負，形異故名則",
    "T34n1718_09b:0130c04": "不同。「年紀大小」者，即形勝負，勝者即勝應，",
    "T34n1718_09b:0130c05": "負者即劣應也。「名不同」者，即二佛現壽有量",
    "T34n1718_09b:0130c06": "無量也。「處處」者，竪論則過去之處處行因國",
    "T34n1718_09b:0130c07": "土也，橫論即十方國土也。名字不同約竪處",
    "T34n1718_09b:0130c08": "所，亦有生法名字不同，如今之應身望過",
    "T34n1718_09b:0130c09": "去然燈佛等；約橫國土亦有生法名字，如",
    "T34n1718_09b:0130c10": "今之望分身，亦如《華嚴》十號中所列釋迦異",
    "T34n1718_09b:0130c11": "名若干不同。又諸經所辯，佛有三身名字",
    "T34n1718_09b:0130c12": "不同，所召法體皆異，或說毘那、或舍那、或",
    "T34n1718_09b:0130c13": "釋迦，法身佛或名如如、實相、第一義、般若、楞",
    "T34n1718_09b:0130c14": "嚴等比也。此約示現佛法界身名字不同，",
    "T34n1718_09b:0130c15": "若現九法界身名字不同，則無量無邊，可以",
    "T34n1718_09b:0130c16": "意得。「年紀大小」者，此明壽命長短，逐上所",
    "T34n1718_09b:0130c17": "現應身，或說壽二萬，如迦葉佛時；或說壽",
    "T34n1718_09b:0130c18": "八萬時，如彌勒佛時，傳互明大小縱橫可",
    "T34n1718_09b:0130c19": "知。就法報應佛壽命大小，如《玄義》云云。或",
    "T34n1718_09b:0130c20": "三身相望辯大小，或三身各別皆為小、合說",
    "T34n1718_09b:0130c21": "名為大，例三點云云。此皆隨所應度，為其",
    "T34n1718_09b:0130c22": "現身及命長短耳。「亦復現言當入涅槃」者，",
    "T34n1718_09b:0130c23": "應以滅度而得度者，即現滅度也，令其",
    "T34n1718_09b:0130c24": "戀仰而得解脫。此義現下譬說中也。「又以",
    "T34n1718_09b:0130c25": "種種方便說微妙法」者，是現聲益也。小身短",
    "T34n1718_09b:0130c26": "壽即是說於漸教，故言「種種方便」也。大身",
    "T34n1718_09b:0130c27": "長壽即是說頓教，故言「說微妙法」。雖初以",
    "T34n1718_09b:0130c28": "漸，終令入大，故言「皆令得歡喜」。仍此歡喜",
    "T34n1718_09b:0130c29": "即是施化得益，佛依四悉檀，施形聲兩益，",
    "T34n1718_09b:0131a01": "眾生獲於四利，稱機則喜、乖機則惱，下文",
    "T34n1718_09b:0131a02": "云「皆實不虛」，即此義也。從「諸善男子如來見",
    "T34n1718_09b:0131a03": "諸眾生」下，是現在師子奮迅益物。此三昧有",
    "T34n1718_09b:0131a04": "十功德：一、分別他人諸根熟不熟清淨不清",
    "T34n1718_09b:0131a05": "淨；二、以如來法輪教未度者悉入法律；三、",
    "T34n1718_09b:0131a06": "弘誓遍滿十方音聲亦爾，或一音遍滿，百千",
    "T34n1718_09b:0131a07": "萬音皆亦遍滿普教眾類；四、轉無上輪化",
    "T34n1718_09b:0131a08": "眾生皆取滅度，餘人不能轉獨佛能轉；五、",
    "T34n1718_09b:0131a09": "能示出家剃髮持淨戒，亦能使人樂；六、性",
    "T34n1718_09b:0131a10": "行合空；七、放光示滅或存或亡，或示相好",
    "T34n1718_09b:0131a11": "或隱相好；八、降伏四魔；九、令他得入至要",
    "T34n1718_09b:0131a12": "增長止觀；十、具上十善之本，身三口四等云",
    "T34n1718_09b:0131a13": "云。此文為二：一、明機感，二、明應化。「如來見」",
    "T34n1718_09b:0131a14": "者，即佛眼照也。「諸眾生樂小法」者，所見之機",
    "T34n1718_09b:0131a15": "也。《華嚴》云「大眾雖清淨，其餘樂小法者，或",
    "T34n1718_09b:0131a16": "生疑悔長夜衰惱，愍此故默。」偈云「其餘不",
    "T34n1718_09b:0131a17": "久行，智慧未明了，依識不依智，聞已生憂",
    "T34n1718_09b:0131a18": "悔，彼將墜惡道，念此故不說」。按彼經無聲",
    "T34n1718_09b:0131a19": "聞二乘，但指不久行者，為樂小法人耳。師",
    "T34n1718_09b:0131a20": "云，樂小者非小乘人也，乃是樂近說者為",
    "T34n1718_09b:0131a21": "小耳。今當通說之，所謂貪愛二十五有，",
    "T34n1718_09b:0131a22": "即人天之機，來至我所名小法也；貪樂",
    "T34n1718_09b:0131a23": "涅槃求自解脫，即二乘之機來至我所，亦",
    "T34n1718_09b:0131a24": "名樂小法也；樂於漸次紆迴佛道，即三菩",
    "T34n1718_09b:0131a25": "薩機來至我所，亦名樂小法也。「德薄」者，緣",
    "T34n1718_09b:0131a26": "了二善功用微劣。下文云「諸子幼稚」也。「垢重」",
    "T34n1718_09b:0131a27": "者，見、思未除也。問：非生現生，備施頓漸二",
    "T34n1718_09b:0131a28": "化，七方便等可是樂小法者，圓頓赴機是",
    "T34n1718_09b:0131a29": "應樂大法者，云何通判為樂小法耶？答：向",
    "T34n1718_09b:0131b01": "略其意，今廣釋，凡為四義：一、約往日，雖發",
    "T34n1718_09b:0131b02": "大心不能專精，多著弊欲不得出世，名",
    "T34n1718_09b:0131b03": "弊欲為小法也。二、約現在，如佛未出世，",
    "T34n1718_09b:0131b04": "諸天人等雖有大機，而心染世樂著於邪",
    "T34n1718_09b:0131b05": "見，故名樂小法。此二義與下譬「宛轉于地」",
    "T34n1718_09b:0131b06": "意同也。三、約修行，雖不樂於三界弊欲小",
    "T34n1718_09b:0131b07": "法，而樂三乘灰斷亦名小法；雖不樂於三",
    "T34n1718_09b:0131b08": "乘近果，而樂歷別修於一乘，不能於一心",
    "T34n1718_09b:0131b09": "圓頓普修，故名樂小。此三意約因門，明樂",
    "T34n1718_09b:0131b10": "小法也。四、約果門，樂聞近成之小，出釋氏",
    "T34n1718_09b:0131b11": "宮始得菩提，不欲樂聞長遠大久之道，故",
    "T34n1718_09b:0131b12": "言樂小。此等小心非始今日，若先樂大，佛",
    "T34n1718_09b:0131b13": "即不說始成，說始成者皆為樂小法者",
    "T34n1718_09b:0131b14": "耳。「為是人說」下，第二，現在應化，又二：一、非生",
    "T34n1718_09b:0131b15": "現生，二、非滅現滅。現生又二：一、現生，二、利益。",
    "T34n1718_09b:0131b16": "現生又二：一、現生，二、非生。現生者迹現於生，",
    "T34n1718_09b:0131b17": "非生者非始爾生也。為是人說我始得菩",
    "T34n1718_09b:0131b18": "提，前明利鈍二機來感法身，今即現勝劣",
    "T34n1718_09b:0131b19": "兩應，劣應應鈍根、勝應應利根。此兩應並",
    "T34n1718_09b:0131b20": "有生法二身生，劣應二身生者，以正慧託",
    "T34n1718_09b:0131b21": "胎，出生行七步，如迦旃延子所述，乃至六",
    "T34n1718_09b:0131b22": "年苦行已還，是名生身生也。法身生者，即",
    "T34n1718_09b:0131b23": "三十四心斷結習盡，所得五分法身是也。",
    "T34n1718_09b:0131b24": "勝應生身生者，如《華嚴》、《大經》等說，與諸菩",
    "T34n1718_09b:0131b25": "薩處摩耶胎常說大乘，出行十方各各",
    "T34n1718_09b:0131b26": "七步，是名生身生。法身生者，於寂滅道場，",
    "T34n1718_09b:0131b27": "金剛後心斷無明盡，得妙覺相應慧窮照",
    "T34n1718_09b:0131b28": "法性，萬德種智圓明普備，是名法身生。「出家",
    "T34n1718_09b:0131b29": "者」，劣應出分段家，勝應出二死家。「得菩提」",
    "T34n1718_09b:0131c01": "者，劣應得有作四諦所發無漏盡無生智，名",
    "T34n1718_09b:0131c02": "為菩提；勝應即照三諦一實之道，一切種智",
    "T34n1718_09b:0131c03": "為菩提也。「然我實成」下，明本實不生，但",
    "T34n1718_09b:0131c04": "天人修羅，見此二種生法二身謂言始生，",
    "T34n1718_09b:0131c05": "此則不然。然我久已得此生法二身，今日之",
    "T34n1718_09b:0131c06": "生非實生也，故云「久遠若斯」。「若斯」者，如上",
    "T34n1718_09b:0131c07": "譬之長久也。「但以方便」下，明既非實生，何",
    "T34n1718_09b:0131c08": "故現生？為利樂小法人德薄垢重者使得",
    "T34n1718_09b:0131c09": "佛道，故言「但以方便教化眾生」。「作如是說」者，",
    "T34n1718_09b:0131c10": "非生而現生，故云「作如是說」也。餘經破劣",
    "T34n1718_09b:0131c11": "應生身生非生，尚不破劣應法身生非生；",
    "T34n1718_09b:0131c12": "今經正破勝應法身生非生。何者？我實成佛",
    "T34n1718_09b:0131c13": "已來久遠若斯，故知今日劣勝兩法身生皆",
    "T34n1718_09b:0131c14": "被破故生非生，與餘經永異也。「如來所演」",
    "T34n1718_09b:0131c15": "下，第二，明現生形聲益：先明形聲，次明不",
    "T34n1718_09b:0131c16": "虛。說即聲教、示即形現。形聲不出自他，若",
    "T34n1718_09b:0131c17": "說法身是說己身，若說應身是說他身益；",
    "T34n1718_09b:0131c18": "言值然燈佛即是說己身，然燈是我師，是",
    "T34n1718_09b:0131c19": "說他身；示正報是自己事，示現依報是示",
    "T34n1718_09b:0131c20": "他事；隨他意語是說他身，隨自意語是說己",
    "T34n1718_09b:0131c21": "身。示己他事，亦類如此。「諸所言說皆實不",
    "T34n1718_09b:0131c22": "虛」者，又二：先、明不虛，次、釋不虛。初偏據聲",
    "T34n1718_09b:0131c23": "益不虛，釋則雙釋不虛。初不虛者，漸頓二",
    "T34n1718_09b:0131c24": "機稟此二種形聲皆益不虛。上過去章明",
    "T34n1718_09b:0131c25": "皆歡喜，似如世界之益，今明皆不虛，勝劣",
    "T34n1718_09b:0131c26": "形聲逗於二機，獲四悉檀皆不虛也。《大論》",
    "T34n1718_09b:0131c27": "明四悉檀並實，世界故實，對治為人故實，篤",
    "T34n1718_09b:0131c28": "而為論，三是世間實此實則虛，緣中亦有世",
    "T34n1718_09b:0131c29": "間三實、第一義則虛，若以此虛實約迹本二",
    "T34n1718_09b:0132a01": "門，漸頓益者虛實，昔方便行未得實道之",
    "T34n1718_09b:0132a02": "益，是其因虛，執於近迹未得本地真實之",
    "T34n1718_09b:0132a03": "益，即是果虛；今聞迹門之說同入實相，即",
    "T34n1718_09b:0132a04": "得因中實益，聞本門之說，即除執近之情，",
    "T34n1718_09b:0132a05": "得於長遠果地之實益。今得二實對昔二",
    "T34n1718_09b:0132a06": "虛。約圓頓眾生，於迹本二門一實一虛得",
    "T34n1718_09b:0132a07": "中道之行，是得因中之實益而執近果，是",
    "T34n1718_09b:0132a08": "於果虛；今聞說因更不別得真實之益，聞",
    "T34n1718_09b:0132a09": "說遠果即得實果之益，昔有一虛今得一",
    "T34n1718_09b:0132a10": "實，故云皆實不虛也。問：今昔大乘所顯實",
    "T34n1718_09b:0132a11": "相，前後悟者應有異耶？答：初入次入，乃至",
    "T34n1718_09b:0132a12": "壞草庵通入中道，但入有漸頓故分二教。",
    "T34n1718_09b:0132a13": "例入真諦，鈍者依析法、無常等觀，利者用",
    "T34n1718_09b:0132a14": "體法空觀，故分藏通耳。從「所以者何如來",
    "T34n1718_09b:0132a15": "如實知見」下，第二，總釋益物不虛。先、釋形",
    "T34n1718_09b:0132a16": "益，後、釋言益不虛。此中六句顯於應身不",
    "T34n1718_09b:0132a17": "離法身，法身無形亦無起滅，眾生有起滅",
    "T34n1718_09b:0132a18": "之機感於法身，如來願力應同起滅，起滅",
    "T34n1718_09b:0132a19": "之見出自眾生，故約三界以明諸句。又為",
    "T34n1718_09b:0132a20": "二：一、照理不虛，二、從「以諸眾生」下，明稱",
    "T34n1718_09b:0132a21": "機不虛，達理稱機、設教化物，必不虛也。",
    "T34n1718_09b:0132a22": "「如實知見」即是實智，如理而照三界之實，",
    "T34n1718_09b:0132a23": "實則無三界之因相也。「無有生死」者，無有",
    "T34n1718_09b:0132a24": "二死之苦也。起集名「退」，無常果現名「出」也，",
    "T34n1718_09b:0132a25": "亦無在生死之世及入涅槃之滅，此二俱",
    "T34n1718_09b:0132a26": "滅，故云「亦無在世及滅度者」。非於滅度之實，",
    "T34n1718_09b:0132a27": "非於生死之虛，故云「非實非虛」也。非於世",
    "T34n1718_09b:0132a28": "間之隔異，非於出世之真如，故云「非如非",
    "T34n1718_09b:0132a29": "異」。此四明中道也。若雙非二邊，結句定一",
    "T34n1718_09b:0132b01": "邊，例如非生非死結句為生，是生是死結",
    "T34n1718_09b:0132b02": "句為死，是退是出結句為退，非退非出結",
    "T34n1718_09b:0132b03": "句為出，非虛非實結句為實，是虛是實結",
    "T34n1718_09b:0132b04": "句為虛，如此之流今皆非之，乃至單複具",
    "T34n1718_09b:0132b05": "足亦非之，方顯中道意耳。「不如三界見於",
    "T34n1718_09b:0132b06": "三界」者，不如二種三界眾生所見三界之相，",
    "T34n1718_09b:0132b07": "唯佛一人如實窮照三界之實，內具實智之",
    "T34n1718_09b:0132b08": "用，亦是隨自意語，亦是或說己身之事，故《大",
    "T34n1718_09b:0132b09": "品》云「第一義中無所分別」也。如來權智如",
    "T34n1718_09b:0132b10": "量知見三界之相，即如三界眾生之見，如",
    "T34n1718_09b:0132b11": "實知見無二死，而隨他意示二死身說",
    "T34n1718_09b:0132b12": "有二死；無退無出而隨他意說有退有",
    "T34n1718_09b:0132b13": "出；亦無在世及滅度者，而隨他意示生世",
    "T34n1718_09b:0132b14": "間示入涅槃，說有在世有得滅者；無實",
    "T34n1718_09b:0132b15": "而說涅槃之實，無虛而說三界之虛；無三",
    "T34n1718_09b:0132b16": "世之異而說有異，無真諦之如而說有",
    "T34n1718_09b:0132b17": "如。同於三界見於三界，皆是隨他意語，名",
    "T34n1718_09b:0132b18": "為或說他身事、示他身事。如來二智明審",
    "T34n1718_09b:0132b19": "二諦，所以形言兩益，皆實不虛也。「以諸眾生",
    "T34n1718_09b:0132b20": "下」，第二，釋稱機不虛：先明機感，次論施",
    "T34n1718_09b:0132b21": "化。以諸眾生根機利鈍漸頓不同、性欲行智",
    "T34n1718_09b:0132b22": "種種差別，欲令各得增諸善根，故說己",
    "T34n1718_09b:0132b23": "他之教，不虛因緣譬喻也。漸頓根性各有",
    "T34n1718_09b:0132b24": "種種，此須用為人悉檀，為人悉檀正為生",
    "T34n1718_09b:0132b25": "諸善根。善根猶是性，習欲成性，今何故先",
    "T34n1718_09b:0132b26": "性後欲？釋云，因有本日根性，能起今日",
    "T34n1718_09b:0132b27": "之欲樂，如因煩惱故有五陰，復因五陰",
    "T34n1718_09b:0132b28": "更有煩惱，不前不後；性欲亦爾，要因習",
    "T34n1718_09b:0132b29": "欲而成性也。欲者漸頓二機，若種種欲樂",
    "T34n1718_09b:0132c01": "不同，此須用世界悉檀也。行者起作業",
    "T34n1718_09b:0132c02": "行，隨樂欲而修諸行也，此須用為人悉",
    "T34n1718_09b:0132c03": "檀也。行中好多愛著致有妨障，此須對",
    "T34n1718_09b:0132c04": "治悉檀。憶想者是智慧即相似解，由修行",
    "T34n1718_09b:0132c05": "故能得解生，此是方便猶未稱理，無言說道，",
    "T34n1718_09b:0132c06": "猶是念想之觀，漸頓眾生居在內外凡位，有",
    "T34n1718_09b:0132c07": "諸善根欲樂，欲樂故修行，修行故得似解，此",
    "T34n1718_09b:0132c08": "須用第一義悉檀，隨其所得憶想之解更",
    "T34n1718_09b:0132c09": "為說法，即得朗悟第一義。乃至初地欲樂",
    "T34n1718_09b:0132c10": "修行二地時，亦憶想二地之境，即是念想；",
    "T34n1718_09b:0132c11": "若發生二地真解，即是念想觀除、言語法滅，",
    "T34n1718_09b:0132c12": "乃至佛方得究竟離於憶想，獲常寂照耳。",
    "T34n1718_09b:0132c13": "「欲令生」下，第二，正對機。施己他聲益，於漸",
    "T34n1718_09b:0132c14": "頓種種根機，令生種種善根，故現若干己",
    "T34n1718_09b:0132c15": "他身事、若干自他聲教、若干因緣譬喻。若對",
    "T34n1718_09b:0132c16": "漸機，以三藏中四門若干因緣譬喻，於一一",
    "T34n1718_09b:0132c17": "門中復有若干，如為懈怠者說苦忍，為",
    "T34n1718_09b:0132c18": "我慢者說無常忍等。通教四門亦如是，若",
    "T34n1718_09b:0132c19": "對頓機如別圓等，亦各四門若干種種，如",
    "T34n1718_09b:0132c20": "三十二菩薩各說入不二法門，《華嚴》中種種",
    "T34n1718_09b:0132c21": "行類相貌，皆為種種根機，施若干譬喻言辭",
    "T34n1718_09b:0132c22": "說法也。「所作佛事未曾暫廢」者，總結不虛。",
    "T34n1718_09b:0132c23": "如上若干己他形聲，皆令眾生入佛知見，",
    "T34n1718_09b:0132c24": "不為人天二乘小事，故云「所作佛事」也。若",
    "T34n1718_09b:0132c25": "一人獨得滅度，餘人不得者，所作佛事即",
    "T34n1718_09b:0132c26": "為有廢，廢即令眾不得實益，豈得會皆",
    "T34n1718_09b:0132c27": "實不虛？云何皆實？昔云我坐道場不得一",
    "T34n1718_09b:0132c28": "法實，七方便並非究竟滅，二涅槃者方便空",
    "T34n1718_09b:0132c29": "拳，故知唯虛未見皆實。若昔施七權遂不",
    "T34n1718_09b:0133a01": "得入一實者，可言其虛。虛引得出，無有",
    "T34n1718_09b:0133a02": "虛出而不入實者，故知昔虛為實故也。皆",
    "T34n1718_09b:0133a03": "實不虛佛事無廢，即此義矣。「如是我成佛甚",
    "T34n1718_09b:0133a04": "大久遠」下，明非滅現滅，又二：初、明非滅現",
    "T34n1718_09b:0133a05": "滅，二、從「如來以是方便」下，明現滅利益。初",
    "T34n1718_09b:0133a06": "又二：先、明本實不滅，次、從「然今」下，明迹中",
    "T34n1718_09b:0133a07": "唱滅。「我成佛已來」下，明果位常，常故不滅，",
    "T34n1718_09b:0133a08": "寄此四字明未來大勢威猛常住益物也。",
    "T34n1718_09b:0133a09": "從「我本行」下，舉因況果以明常住。舊人據",
    "T34n1718_09b:0133a10": "此以證無常云，前過恒沙後倍上數，神通",
    "T34n1718_09b:0133a11": "延壽猶是無常。僻取文意大有所失，經舉",
    "T34n1718_09b:0133a12": "因況果，果非數也。經云久修業所得壽命",
    "T34n1718_09b:0133a13": "無數劫，非神通延壽也。何者？佛修圓因登",
    "T34n1718_09b:0133a14": "初住時已得常壽，常壽叵壽已倍上數，況",
    "T34n1718_09b:0133a15": "復果耶？云何棄所況之果，苟執能況之因？",
    "T34n1718_09b:0133a16": "縱令此因已是於常非無常也。譬如太子",
    "T34n1718_09b:0133a17": "時，祿已不可盡，況登尊極，祿用寧可盡乎？",
    "T34n1718_09b:0133a18": "明文在茲，何須迴捩疑誤後生耶！「然今非",
    "T34n1718_09b:0133a19": "實」下，第二，迹中唱滅。三身並有非滅唱滅",
    "T34n1718_09b:0133a20": "義，如《淨名》云「法本不生今則無滅」，即是法",
    "T34n1718_09b:0133a21": "身非滅；又云「是寂滅義」，即是唱滅也。何者？",
    "T34n1718_09b:0133a22": "若已了達不唱寂滅，為未了者唱耳。若言",
    "T34n1718_09b:0133a23": "照寂即是唱滅，若言寂照即是唱生。夫法",
    "T34n1718_09b:0133a24": "身者，雖非生非滅亦有生滅，若迷心執著，",
    "T34n1718_09b:0133a25": "即煩惱生而智慧滅；若解心無染，即智慧生",
    "T34n1718_09b:0133a26": "煩惱滅。滅惑生解此是無常滅，若解生惑",
    "T34n1718_09b:0133a27": "滅即是寂滅，此之生滅悉約法性而辨。若",
    "T34n1718_09b:0133a28": "無迷解二緣，則不唱有此生滅也。報身非",
    "T34n1718_09b:0133a29": "滅唱滅者，誰有智慧誰有煩惱，而言智慧",
    "T34n1718_09b:0133b01": "能破，此即明闇不相除，即報身不滅義；眾生",
    "T34n1718_09b:0133b02": "未了，聞此便謂其即是佛，而生憍恣不復",
    "T34n1718_09b:0133b03": "修道，故復唱言道能滅惑，有煩惱時則無",
    "T34n1718_09b:0133b04": "智慧，有智慧時則無煩惱，豈非智慧能滅",
    "T34n1718_09b:0133b05": "煩惱耶？應身非滅唱滅者，應是法報之用，體",
    "T34n1718_09b:0133b06": "既無滅用豈有窮？即應身不滅，但為眾生",
    "T34n1718_09b:0133b07": "若常見佛則生憍恣故，唱我於今夜當",
    "T34n1718_09b:0133b08": "取滅度。又法身當體明不滅，報身說不滅",
    "T34n1718_09b:0133b09": "必約法身，以理而論，智慧能破為到故破，",
    "T34n1718_09b:0133b10": "不到故破為共為獨。如此推理無有能",
    "T34n1718_09b:0133b11": "破之功，即智慧不滅惑義；就有智慧則無",
    "T34n1718_09b:0133b12": "煩惱，即是慧能滅惑。應身說不滅須約法",
    "T34n1718_09b:0133b13": "報，法報常然應用不絕，眾生不盡即不滅",
    "T34n1718_09b:0133b14": "度。若法身當體論不生滅，報身了達無能",
    "T34n1718_09b:0133b15": "生滅，應身相續不生滅云云。從「以是方便教",
    "T34n1718_09b:0133b16": "化」下，第二，明現滅益物，又為二：先、不滅眾",
    "T34n1718_09b:0133b17": "生有損，二、從「以方便說比丘當知」下，若唱",
    "T34n1718_09b:0133b18": "滅者於物有益。初又二：初、不滅有損，次、廣",
    "T34n1718_09b:0133b19": "釋不滅。有損者，如前樂小法人，見佛常",
    "T34n1718_09b:0133b20": "在，不種善根、貧窮下賤，不生二善故無",
    "T34n1718_09b:0133b21": "益；見、思不斷，不斷二惡則是有損。貪著",
    "T34n1718_09b:0133b22": "五欲入於憶想，憶想即是見惑；五欲即是思",
    "T34n1718_09b:0133b23": "惑也。由此眾生垢重故須唱滅，不唱滅則",
    "T34n1718_09b:0133b24": "二惡生而不滅，二善損而不生。若依四悉",
    "T34n1718_09b:0133b25": "檀現滅，則二惡滅、二善生，為滅二惡故，",
    "T34n1718_09b:0133b26": "用對治、第一義，第一義滅未生惡，對治滅",
    "T34n1718_09b:0133b27": "已生惡；世界、為人生二善，世界生未生善，",
    "T34n1718_09b:0133b28": "為人生已生善。又世界滅已生惡，對治滅",
    "T34n1718_09b:0133b29": "未生惡，如禪五陰滅欲界惡，即是世界滅",
    "T34n1718_09b:0133c01": "已生惡，為人生已生善，第一義生未生無為",
    "T34n1718_09b:0133c02": "之善。「若見」下，第二，廣釋。若見佛常在，便起",
    "T34n1718_09b:0133c03": "憍恣心等故有損，不能生恭敬故無益。「憍",
    "T34n1718_09b:0133c04": "恣」即增見惑，「厭怠」即生思惑，「不生難遭想」",
    "T34n1718_09b:0133c05": "即不能生見諦解，「不恭敬」即不能生思",
    "T34n1718_09b:0133c06": "惟道，為是義故宜應現滅。若見聞三佛",
    "T34n1718_09b:0133c07": "不滅，悉有憍恣義，便謂眾生如彌勒如，一如",
    "T34n1718_09b:0133c08": "無二如，平等即真，由是生於憍心上慢，謂",
    "T34n1718_09b:0133c09": "一切煩惱本自不生，今亦無滅何須修道，",
    "T34n1718_09b:0133c10": "即便恣情放逸，為是唱言是寂滅義。又聞",
    "T34n1718_09b:0133c11": "一切眾生即菩提相，菩提相即煩惱相，明暗",
    "T34n1718_09b:0133c12": "不相除，顯出佛菩提，眾生聞此復起慢恣，",
    "T34n1718_09b:0133c13": "不復修善懈怠放逸，為是等故，唱言報身",
    "T34n1718_09b:0133c14": "智慧能滅煩惱。無明力大，佛菩提智之所能",
    "T34n1718_09b:0133c15": "滅。應身非滅現滅易解。若唱言法本不生",
    "T34n1718_09b:0133c16": "今亦不滅，要須滅惑方乃寂滅。經云「智慧",
    "T34n1718_09b:0133c17": "不滅煩惱」，然明時無暗，汝今具足煩惱，何",
    "T34n1718_09b:0133c18": "能有慧？當知智慧能滅障惑，眾生聞是唱",
    "T34n1718_09b:0133c19": "滅，便於三佛生難遭想、起恭敬心。「是故如",
    "T34n1718_09b:0133c20": "來以方便」下，明唱滅有益：先、歎佛難值，次、",
    "T34n1718_09b:0133c21": "釋難值，三、佛並難值。眾生樂著小法見",
    "T34n1718_09b:0133c22": "思障重，聞三身不滅則不修道，難得契",
    "T34n1718_09b:0133c23": "會也。「所以」下，釋也。諸薄德人過百千劫，或",
    "T34n1718_09b:0133c24": "有見佛或不見者。若見三佛，其人多善少",
    "T34n1718_09b:0133c25": "惡，不為其人唱滅，是人見佛常在靈山",
    "T34n1718_09b:0133c26": "也；或不見佛，其人障重善輕，為說三身難",
    "T34n1718_09b:0133c27": "會，眾生聞之便作是念，三佛雖復非生非",
    "T34n1718_09b:0133c28": "滅，必須生善滅惑乃得證見，此事不易，故",
    "T34n1718_09b:0133c29": "云「難遭」也。「心懷戀慕渴仰」者，此明現滅無",
    "T34n1718_09b:0134a01": "損。滅於見思名無損，種善根名有益。「又",
    "T34n1718_09b:0134a02": "善男子」下，第二大段，結三世益物物得實",
    "T34n1718_09b:0134a03": "益。又為三：先明諸佛出五濁，必先三後一、",
    "T34n1718_09b:0134a04": "先近後遠；次明皆是為化眾生；後明皆",
    "T34n1718_09b:0134a05": "非虛妄也。「譬如」下，第二，譬說，有開譬、合譬。",
    "T34n1718_09b:0134a06": "開譬為二：一、良醫治子譬，譬上三世應化所",
    "T34n1718_09b:0134a07": "宜；二、治子實益譬，譬上三世利物不虛。上",
    "T34n1718_09b:0134a08": "未來文少，此中具有。就初為三：一、醫遠行",
    "T34n1718_09b:0134a09": "譬，譬過去益物；二、還已復去，譬現在應化；",
    "T34n1718_09b:0134a10": "三、尋復來歸，譬未來應化。過去文為二：一、",
    "T34n1718_09b:0134a11": "發近顯遠，二、明過去應化所宜。今但譬應",
    "T34n1718_09b:0134a12": "化所宜。所宜有三：一、處所，二、拂迹疑，三、正",
    "T34n1718_09b:0134a13": "應化，今但譬應化。應化又二：一、機感，二、正",
    "T34n1718_09b:0134a14": "應化，今具譬之。「如有良醫」者，超譬上「我以",
    "T34n1718_09b:0134a15": "佛眼觀」，有能應之智也。從「多諸子息」，是追",
    "T34n1718_09b:0134a16": "譬上「若有眾生來至我所」，能感之機也。上應",
    "T34n1718_09b:0134a17": "化所宜又二：一、益物，二、明歡喜，今但譬益",
    "T34n1718_09b:0134a18": "物。上益物又二：一、非生現生，二、非滅現滅，今",
    "T34n1718_09b:0134a19": "但譬現滅。初「良醫」者，醫有十種：一者治病",
    "T34n1718_09b:0134a20": "病增無損，或時致死，譬空見外道，恣意行",
    "T34n1718_09b:0134a21": "惡教人起邪斷善根，法身既亡慧命亦死。",
    "T34n1718_09b:0134a22": "二者治病不增不損，譬有見苦行外道，投",
    "T34n1718_09b:0134a23": "巖赴火苦行行善，不得禪定不能斷結",
    "T34n1718_09b:0134a24": "即是無損，亦不能斷善即是不增也。三者",
    "T34n1718_09b:0134a25": "治病損而無增，但世醫所治差已還復生，",
    "T34n1718_09b:0134a26": "即是修定斷結外道也。四者治病能令差",
    "T34n1718_09b:0134a27": "已不復發，而所治不遍，即二乘人止治一",
    "T34n1718_09b:0134a28": "兩種有緣者，不能遍治一切也。五者雖能",
    "T34n1718_09b:0134a29": "兼遍，而無巧術用治苦痛，《釋論》呼為拙度，",
    "T34n1718_09b:0134b01": "即是六度菩薩慈悲廣治也。六、治病妙術，",
    "T34n1718_09b:0134b02": "治無痛惱而不能治必死之人，譬通教菩",
    "T34n1718_09b:0134b03": "薩體法，但治有反復凡夫，不治焦種二",
    "T34n1718_09b:0134b04": "乘也。七、雖治難愈之病，而不一時治一切",
    "T34n1718_09b:0134b05": "病，即是別教菩薩也。八、能一時治一切病，而",
    "T34n1718_09b:0134b06": "不能令平復如本，即圓教初心十信也。九、",
    "T34n1718_09b:0134b07": "能遍治一切，亦能平復如本，而不能令過",
    "T34n1718_09b:0134b08": "本，即圓教後心也。十、一時治一切病即能",
    "T34n1718_09b:0134b09": "平復，又使過本，即是如來。前三種醫即《大經》",
    "T34n1718_09b:0134b10": "中之舊醫用乳藥也；後七並客醫，無術者，",
    "T34n1718_09b:0134b11": "但用無常苦等法，如用辛苦酢藥也，有術",
    "T34n1718_09b:0134b12": "遠來還令服乳，最後究竟良醫也。良者善",
    "T34n1718_09b:0134b13": "也，內有三達五眼即是八術。妙得藥性善",
    "T34n1718_09b:0134b14": "治者，外識病源能用藥也。「智慧」者，權實二",
    "T34n1718_09b:0134b15": "智，深知二諦也。「聰達」者，五眼鑒機頓漸不",
    "T34n1718_09b:0134b16": "差也。十二部教文理甚深，如「明鍊方藥」，",
    "T34n1718_09b:0134b17": "依四悉檀治眾生病，如「善治眾病」也。《無量",
    "T34n1718_09b:0134b18": "義》云「醫王大醫王」，以大醫故稱為良醫。「多",
    "T34n1718_09b:0134b19": "諸子息」，「若十」，聲聞；「二十」，支佛；「百數」，菩薩。菩薩",
    "T34n1718_09b:0134b20": "之子，凡有三種子義：一、就一切眾生，皆有",
    "T34n1718_09b:0134b21": "三種性德，佛性即是佛子，故云「其中眾生",
    "T34n1718_09b:0134b22": "悉是吾子」，此文云「多諸子息」也。約十心數",
    "T34n1718_09b:0134b23": "法即有百子，心王為正因佛性，慧是了因",
    "T34n1718_09b:0134b24": "性，餘九相扶起屬緣因性，一數起時九數",
    "T34n1718_09b:0134b25": "扶助，如是成百也。性德佛子非善非惡而",
    "T34n1718_09b:0134b26": "通善惡，故此十數及與心王為通心數，是",
    "T34n1718_09b:0134b27": "以性德三因，悉屬正因佛子。二者就昔結",
    "T34n1718_09b:0134b28": "緣為佛子，如十六王子覆講《法華》，時聞法",
    "T34n1718_09b:0134b29": "者亦生微解，即成了因性；昔微能修行，為",
    "T34n1718_09b:0134c01": "緣因性；正性為本，此三因並屬緣因，資發",
    "T34n1718_09b:0134c02": "今日一實之解，故以昔日結緣，為緣因佛",
    "T34n1718_09b:0134c03": "子，即火宅中三十子也。此約十信，一信起時",
    "T34n1718_09b:0134c04": "即具餘九，還有百信，故得結緣為佛子也。",
    "T34n1718_09b:0134c05": "三者了因之子，即是今日聞《法華經》，安住實",
    "T34n1718_09b:0134c06": "智中，我定當作佛，決了聲聞法，是諸經",
    "T34n1718_09b:0134c07": "之王，從佛口生、得佛法分，故名真子。此",
    "T34n1718_09b:0134c08": "亦有三因性，今既顯了見於佛性，並屬了",
    "T34n1718_09b:0134c09": "因佛子；百子之義還將十數入十善法中，十",
    "T34n1718_09b:0134c10": "信入初住中，是故正因通於本末。此文明",
    "T34n1718_09b:0134c11": "百子，不取了因子，了因子屬下不失心服",
    "T34n1718_09b:0134c12": "藥中明之。「以有事緣遠至他國」者，譬過去",
    "T34n1718_09b:0134c13": "應化中現滅也。「諸子於後」下，第二，還已復去，",
    "T34n1718_09b:0134c14": "譬現世益物，又二：一、諸子於後飲毒，譬",
    "T34n1718_09b:0134c15": "上機應相關，見諸眾生德薄垢重，眾生於佛",
    "T34n1718_09b:0134c16": "滅後，樂著三界邪師之法，故云「飲他毒藥」，",
    "T34n1718_09b:0134c17": "即是「遊行詣他國」，輪轉諸趣墮在三界，故",
    "T34n1718_09b:0134c18": "云「宛轉于地」。「是時其父還來歸家」下，譬上我",
    "T34n1718_09b:0134c19": "少出家得三菩提第二非生現生也。上有二，",
    "T34n1718_09b:0134c20": "形聲及利益不虛，今言諸子飲毒去譬上形",
    "T34n1718_09b:0134c21": "益，信受邪師之法名為「飲毒」，「失心」是無大",
    "T34n1718_09b:0134c22": "小機感生，不失心是有大小機感生。又失心",
    "T34n1718_09b:0134c23": "者，貪著三界，失先所種三乘善根也，為是",
    "T34n1718_09b:0134c24": "人非滅唱滅。不失心者，雖著五欲而不",
    "T34n1718_09b:0134c25": "失三乘善根，為是人故非生現生，善強惡",
    "T34n1718_09b:0134c26": "輕見佛即能修道斷結，如子見父求藥病",
    "T34n1718_09b:0134c27": "愈；善輕惡重得見佛，亦求護而不修道，",
    "T34n1718_09b:0134c28": "如子見父求救不肯服藥，父為此子唱言",
    "T34n1718_09b:0134c29": "應死。「遙見」者，明佛出世時眾生亦見色身，",
    "T34n1718_09b:0135a01": "而為見、思障隔五分，不得親奉法身，故云",
    "T34n1718_09b:0135a02": "「遙」也。見聞佛出皆有喜敬之事，現諸經文",
    "T34n1718_09b:0135a03": "梵王請等，例是求救之辭也。「父見子等苦」下，",
    "T34n1718_09b:0135a04": "譬上聲益，又二：初譬佛受請轉二諦法輪",
    "T34n1718_09b:0135a05": "也。「而作是言」下，譬誡勸。「經方」者，即十二部教",
    "T34n1718_09b:0135a06": "也，「藥草」即教所詮八萬法門也。從佛出十二",
    "T34n1718_09b:0135a07": "部乃至出《涅槃》，此出漸頓藥草也。直從佛",
    "T34n1718_09b:0135a08": "出十二部，此出頓藥草也；從佛出修多羅，",
    "T34n1718_09b:0135a09": "此出漸藥草也。「色」者譬戒，戒防身口事相",
    "T34n1718_09b:0135a10": "彰顯也。「香」者譬定，功德香熏一切也。「味」者",
    "T34n1718_09b:0135a11": "譬慧，能得理味也。此戒定慧即八正道，修",
    "T34n1718_09b:0135a12": "八正道能見佛性。又「色」是般若，照了法性",
    "T34n1718_09b:0135a13": "之色分明無礙；「香」是解脫，斷德離臭也；「味」",
    "T34n1718_09b:0135a14": "是法身，理味也。三法不縱不橫名祕密藏，依",
    "T34n1718_09b:0135a15": "教修行得入此藏也。說三乘空三昧力如",
    "T34n1718_09b:0135a16": "「擣」、無相如「篩」、無作如「合」，一一三昧具戒定",
    "T34n1718_09b:0135a17": "慧也。又空觀如「擣」、假觀如「篩」、中觀如「合」，此",
    "T34n1718_09b:0135a18": "三觀各不離戒定慧。將此法與漸頓眾生",
    "T34n1718_09b:0135a19": "令修行，名「服」也。從「而作是言」乃至「可服」，即",
    "T34n1718_09b:0135a20": "是勸門也。從「速除苦惱」乃至「無復眾患」，即",
    "T34n1718_09b:0135a21": "是誡門也。將誡勸二教，令諸眾生服法藥",
    "T34n1718_09b:0135a22": "也。「其諸子中不失心者」下，譬上得益不虛。上",
    "T34n1718_09b:0135a23": "有二：一、不虛，次、釋不虛，今云「其諸子中不",
    "T34n1718_09b:0135a24": "失心者服藥病差」，即譬上皆實不虛也。釋",
    "T34n1718_09b:0135a25": "不虛，不作譬也。",
    "T34n1718_09b:0135a26": "妙法蓮華經文句卷第九下"
}