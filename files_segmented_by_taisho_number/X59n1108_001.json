{
    "X59n1108_001:0707c06": "律宗問答卷上",
    "X59n1108_001:0707c09": "南山三觀問",
    "X59n1108_001:0707c10": "日本國俊芿法師出三十問",
    "X59n1108_001:0707c11": "第一答臨安府不空教院了然律師",
    "X59n1108_001:0707c12": "第二答會稽極樂院智瑞律師",
    "X59n1108_001:0707c13": "第三答芝嵓淨懷淨梵妙音律師",
    "X59n1108_001:0707c14": "問沙彌篇云經中乃多要唯三位所言經者正指",
    "X59n1108_001:0707c15": "何經耶。",
    "X59n1108_001:0707c16": "答首標所出正是能詮觀行所宗最為急要備如予",
    "X59n1108_001:0707c17": "所撰通真記中引之無惜一覧。",
    "X59n1108_001:0707c18": "智瑞久聞名字之香未瞻庭角之秀嘉定己巳仲秋",
    "X59n1108_001:0707c19": "忽得教觀五十問乃審所云云異科欲兩國學宗徹",
    "X59n1108_001:0707c20": "見律海淵底故詰之耳聊依見答且類螢光苟有未",
    "X59n1108_001:0707c21": "安更呈鼠伎是月望日會稽郡姚江極樂座主智瑞",
    "X59n1108_001:0707c22": "頓首拜上",
    "X59n1108_001:0707c23": "日本國師(座前)。",
    "X59n1108_001:0707c24": "答總一代教三觀可攝看別章即知所詣。",
    "X59n1108_001:0708a01": "答性空則宗阿含相空則宗般若唯識乃宗楞伽等",
    "X59n1108_001:0708a02": "經。",
    "X59n1108_001:0708a03": "問何以初標云經中而至列釋中於唯識觀全依",
    "X59n1108_001:0708a04": "論耶。",
    "X59n1108_001:0708a05": "答甞聞圭峯禪師云經隨機說論逐經通故觀行之",
    "X59n1108_001:0708a06": "文雖出諸經而修證執儀詳諸論如性空觀出成實",
    "X59n1108_001:0708a07": "論宗阿含等經相空觀出中觀等論多宗般若唯識",
    "X59n1108_001:0708a08": "觀出攝論唯識論同宗十地楞伽等經故使文中經",
    "X59n1108_001:0708a09": "論齊舉。",
    "X59n1108_001:0708a10": "答此借論證四位通修非是立觀全依於論。",
    "X59n1108_001:0708a11": "答菩薩既宗諸經而造論是以觀法論中互明不妨",
    "X59n1108_001:0708a12": "前後經論雙舉。",
    "X59n1108_001:0708a13": "問言三觀者為祖師自立為古人立耶若云古人",
    "X59n1108_001:0708a14": "立者夫大師立義總無混漫若引用時或著舊他",
    "X59n1108_001:0708a15": "之言或具標彼名字然此三觀出於事鈔懺篇沙",
    "X59n1108_001:0708a16": "彌篇業疏受戒篇並不涉古定之言驗知吾祖獨",
    "X59n1108_001:0708a17": "斷之智撮要經論略出三觀若云不爾有人云結",
    "X59n1108_001:0708a18": "文中廣如凡聖行法者指道整禪師所述準知今",
    "X59n1108_001:0708a19": "家三觀全出彼文耶。",
    "X59n1108_001:0708a20": "答夷夏同風古今而不可易者道理也自大法東流",
    "X59n1108_001:0708a21": "一代時教諸宗通判大小偏圓事理頓漸之說或異",
    "X59n1108_001:0708a22": "或同離時合至於有之為有空之為空今古同然不",
    "X59n1108_001:0708a23": "可易也吾祖稟生知之慧窮神化之源建立一宗雖",
    "X59n1108_001:0708a24": "無區判藏教之文然三種觀行統拾一代教始之於",
    "X59n1108_001:0708b01": "有次之於空終之於中今古冥符不可易也豈待旁",
    "X59n1108_001:0708b02": "人言然後言之耶故云經中乃多要三位等則知吾",
    "X59n1108_001:0708b03": "祖三觀專宗經論爾或指同整師行法者蓋理也聊",
    "X59n1108_001:0708b04": "知見之不異爾況吾祖弘律律唯持犯至於觀行略",
    "X59n1108_001:0708b05": "舉大綱而已整師教理既同文義且備故指同之豈",
    "X59n1108_001:0708b06": "云全用者耶。",
    "X59n1108_001:0708b07": "答三行則出於道整禪師三觀則見於南山律師祖",
    "X59n1108_001:0708b08": "然而觀行豈應相離若或不出彼文者大師不應類",
    "X59n1108_001:0708b09": "指今彼文既亡安知全依與不全依耶。",
    "X59n1108_001:0708b10": "答吾祖所立三觀一依經論而指道整禪師凡聖行",
    "X59n1108_001:0708b11": "者乃例用耳。",
    "X59n1108_001:0708b12": "問今家三觀為總攝盡諸經觀法耶若云攝盡以",
    "X59n1108_001:0708b13": "瓔珞仁王假觀在何觀耶若云不攝鈔文何云不",
    "X59n1108_001:0708b14": "出三種。",
    "X59n1108_001:0708b15": "答隨經求觀觀相實多故云經中乃多也以觀攝經",
    "X59n1108_001:0708b16": "經無不盡故云不過三種也但知瓔珞仁王在何時",
    "X59n1108_001:0708b17": "教則經眾之觀自然有歸爾若爾假如仁王經是般",
    "X59n1108_001:0708b18": "若部類屬空宗之經小菩薩既宗般若修相空觀則",
    "X59n1108_001:0708b19": "是空觀明矣經中假觀何以配之若菩薩觀法如幻",
    "X59n1108_001:0708b20": "然後入空則是從假入空也故大師云諸法本相是",
    "X59n1108_001:0708b21": "空(空也)唯情妄見(假也)安菩薩觀法非假直爾便空也耶",
    "X59n1108_001:0708b22": "唯識亦爾外塵本無(空也)實唯有識(假也)攝論云知此識",
    "X59n1108_001:0708b23": "是假有通達俗(俗即假也)但諸經單複前後圓別不同總",
    "X59n1108_001:0708b24": "相言之無不攝也。",
    "X59n1108_001:0708c01": "答瓔珞仁王等經從空入假從假入中此即次第三",
    "X59n1108_001:0708c02": "觀賢首收屬般若空相宗中此即空相觀攝。",
    "X59n1108_001:0708c03": "答今家三觀攝盡諸經如瓔珞仁王假觀正屬唯識",
    "X59n1108_001:0708c04": "觀攝以唯識通三觀也歸敬儀云唯識有是通達俗",
    "X59n1108_001:0708c05": "俗即假也。",
    "X59n1108_001:0708c06": "問性相二空並通大小故大品楞伽盛明性相二",
    "X59n1108_001:0708c07": "空此豈性空不通大乘佛性論云二乘之人約虗",
    "X59n1108_001:0708c08": "妄觀無常等相以為真如既云無常等相豈非相",
    "X59n1108_001:0708c09": "空通於小乘若爾祖師有何深意偏以性空為小",
    "X59n1108_001:0708c10": "相空為大況天台常破古師性相二空分對大小",
    "X59n1108_001:0708c11": "者。",
    "X59n1108_001:0708c12": "答性相二空名通行局吾宗小能言之但云大能攝",
    "X59n1108_001:0708c13": "小言相空必兼性空不通大言性空必不兼相殊知",
    "X59n1108_001:0708c14": "性空之言上通佛果則唯識深理證無性無性亦是",
    "X59n1108_001:0708c15": "性空內典錄云大乘義本性空極於教宗(文廣不引)相空",
    "X59n1108_001:0708c16": "之說下通小觀成實論云諸陰相在則我心不畢竟",
    "X59n1108_001:0708c17": "斷以因緣不空故若滅五陰相爾時乃名空相具足",
    "X59n1108_001:0708c18": "以此文證其通可知然大師時以性相分對大小者",
    "X59n1108_001:0708c19": "深有所以蓋隨執用觀利鈍巧拙兼對不同亦隨經",
    "X59n1108_001:0708c20": "論所出有異略見後人法二空答中廣如所撰二空",
    "X59n1108_001:0708c21": "章并通真記釋正觀文中明若論對法爾當然天台",
    "X59n1108_001:0708c22": "所破未詳何意。",
    "X59n1108_001:0708c23": "答二空通大小者欲知此意請看辨二空章則皎如",
    "X59n1108_001:0708c24": "觀掌若祖師偏以性空為小乘此是法上橫計之性",
    "X59n1108_001:0709a01": "故阿含等云先以人空不見色性乃至不見識性此",
    "X59n1108_001:0709a02": "但空橫計之性故屬小乘若空法相名為相空非大",
    "X59n1108_001:0709a03": "是何以小乘不能空法相故故賢首云縱空法相亦",
    "X59n1108_001:0709a04": "未究竟此亦細辨二空章中。",
    "X59n1108_001:0709a05": "答性相二空通于大小固不須論吾祖以性空偏對",
    "X59n1108_001:0709a06": "小者以小乘人多執人法直修性空大乘之人即色",
    "X59n1108_001:0709a07": "見空宜修相空此蓋法爾當然豈以名隨而妨義局",
    "X59n1108_001:0709a08": "耶所以天台引古破者亦約通而難局也。",
    "X59n1108_001:0709a09": "問小乘之人於何立修性觀耶(然律師同在下答)。",
    "X59n1108_001:0709a10": "答諸論所示利鈍不同利則三生一生種二生修三",
    "X59n1108_001:0709a11": "生證為鈍根者六十劫則屬次二十劫修折玄具引",
    "X59n1108_001:0709a12": "不必致疑答初心即修此如外凡位四念處等即性",
    "X59n1108_001:0709a13": "空也。",
    "X59n1108_001:0709a14": "問小菩薩於何位云修相空觀耶又於何地位成",
    "X59n1108_001:0709a15": "佛耶。",
    "X59n1108_001:0709a16": "答此二行人並在初心便修此觀觀成執盡證理極",
    "X59n1108_001:0709a17": "處即名成佛斷證位次各如本論若爾初心便修何",
    "X59n1108_001:0709a18": "故業疏云小乘極處人法二觀耶答小乘諸部總有",
    "X59n1108_001:0709a19": "八宗前淺後深深者破法體名得二空故云極處淺",
    "X59n1108_001:0709a20": "者觀色至一極微觀心至於一念色心既在法執未",
    "X59n1108_001:0709a21": "去故非極處此謂極極非位極也縱約位判必據所",
    "X59n1108_001:0709a22": "詮今約起修不妨初心雙修二觀故云在凡不學安",
    "X59n1108_001:0709a23": "有克聖之期等。",
    "X59n1108_001:0709a24": "答依智度論云小菩薩欲觀法空反為空迷故於十",
    "X59n1108_001:0709b01": "信位先修人空至十住位則修相空具如辨相空中",
    "X59n1108_001:0709b02": "又云於何立成佛耶　答於當教妙覺成佛耶。",
    "X59n1108_001:0709b03": "答此觀投足便修於大品乾慧等第十成佛也。",
    "X59n1108_001:0709b04": "問以大論所明六度菩薩於今二菩薩中攝在何",
    "X59n1108_001:0709b05": "位若云攝在小菩薩位者今小菩薩觀於如幻即",
    "X59n1108_001:0709b06": "空之理在於因位斷惑證理彼六度菩薩專於事",
    "X59n1108_001:0709b07": "度全無斷證為爾彼此天隔無由相攝若云大菩",
    "X59n1108_001:0709b08": "薩位全無此理若云都不攝者祖師判位豈有攝",
    "X59n1108_001:0709b09": "機不盡之失耶。",
    "X59n1108_001:0709b10": "答圭峯云施等事福通三乘人敬心所修所舉大論",
    "X59n1108_001:0709b11": "雖未披考彼文然以意詳之彼六度菩薩既未證理",
    "X59n1108_001:0709b12": "未可定判可如圭峯通乎二行但然彼般若一度修",
    "X59n1108_001:0709b13": "何行相若但運心志求空理雖未證理准知即是小",
    "X59n1108_001:0709b14": "菩薩攝若觀唯識即大菩薩若此攝機何者不盡。",
    "X59n1108_001:0709b15": "答事度菩薩斷證同前二乘故云全無斷證安有攝",
    "X59n1108_001:0709b16": "機不盡之失。",
    "X59n1108_001:0709b17": "答今家性空判為小乘六度菩薩伏惑何因屬小乘",
    "X59n1108_001:0709b18": "攝若小菩薩修達相空觀乃屬大乘非此所攝。",
    "X59n1108_001:0709b19": "問小菩薩名言為義立為有文耶。",
    "X59n1108_001:0709b20": "答古德立言言必有本但披尋未廣未觀誠文近代",
    "X59n1108_001:0709b21": "宗鏡錄中以藏教為眇目二乘以通教為夜視小菩",
    "X59n1108_001:0709b22": "薩未知召宗通教果名小菩薩否。",
    "X59n1108_001:0709b23": "答智度論云今小菩薩不迷空故又法華云又諸子",
    "X59n1108_001:0709b24": "專心佛道常行慈悲自知作佛決定無疑是名小樹",
    "X59n1108_001:0709c01": "疏家所釋並指小菩薩經論明文如鏡可照。",
    "X59n1108_001:0709c02": "答小菩薩名正出攝論非義立也。",
    "X59n1108_001:0709c03": "問人法二空通大小乘耶若云通者事鈔二篇並",
    "X59n1108_001:0709c04": "局小乘業疏明判小乘極處人法二觀若云不通",
    "X59n1108_001:0709c05": "歸敬儀云三乘聖賢深淺有異至於入證唯在二",
    "X59n1108_001:0709c06": "空爾者兩樣有妨如何通會。",
    "X59n1108_001:0709c07": "答二空通被三乘儀文具顯不足疑矣正由三乘通",
    "X59n1108_001:0709c08": "有二空故得疏鈔小乘觀中亦明二觀矣人皆知小",
    "X59n1108_001:0709c09": "菩薩為空然不知相空亦人法二空也故大師云諸",
    "X59n1108_001:0709c10": "法本相是空此中諸法即五陰等法也本相即五陰",
    "X59n1108_001:0709c11": "之法相也法相既空故名相空般若云是諸法空相",
    "X59n1108_001:0709c12": "等但有會淺之能故小菩薩真言相空而必兼性空",
    "X59n1108_001:0709c13": "矣又大師云小菩薩觀事生滅知無我人善惡等相",
    "X59n1108_001:0709c14": "空既無我人豈無性空耶亦如二空章通真記中廣",
    "X59n1108_001:0709c15": "之。",
    "X59n1108_001:0709c16": "答二空通三乘判屬小乘極處者約小乘二空為言",
    "X59n1108_001:0709c17": "指三乘淺深者各就三乘限域為語請考二空章即",
    "X59n1108_001:0709c18": "了此疑耳。",
    "X59n1108_001:0709c19": "答人法二空通小乘也性空即二空者性即我執(人我",
    "X59n1108_001:0709c20": "法我)能空此我即人法空事鈔沙彌篇相空觀觀知無",
    "X59n1108_001:0709c21": "我人亦空人法何言二篇並局小乘歸敬儀云至理",
    "X59n1108_001:0709c22": "極無越人法二空此即唯識亦二空也性空唯識既",
    "X59n1108_001:0709c23": "通二空是故文中列名不定。",
    "X59n1108_001:0709c24": "問人法二空但單被鈍根小乘耶若云然者釋論",
    "X59n1108_001:0710a01": "中為鈍根人說於生空為利根人說於法空若云",
    "X59n1108_001:0710a02": "不然鈔疏二文並以人法單被一人全不分於利",
    "X59n1108_001:0710a03": "鈍者乎。",
    "X59n1108_001:0710a04": "答二空既通三乘何得不兼利鈍但隨機入觀巧拙",
    "X59n1108_001:0710a05": "不同致立觀門不無偏對釋論所明化儀令爾故賢",
    "X59n1108_001:0710a06": "首云對小乘人但說人空不說法空(此謂鈍根正得人空)縱少",
    "X59n1108_001:0710a07": "說法空亦未明顯(此謂鈍根兼得法空)今家所明不異此說雖",
    "X59n1108_001:0710a08": "以二空對於小鈍葢人空一觀是其當教於彼法空",
    "X59n1108_001:0710a09": "分得而已對諸小執紛然不同麤細假實破立乃異",
    "X59n1108_001:0710a10": "莫不皆是折色明空(天台光明文句記雖云曇無德部計然撿成論但有折色觀耳)",
    "X59n1108_001:0710a11": "少說之義於茲可見菩薩亦是知法如幻體色即空",
    "X59n1108_001:0710a12": "豈非法空正被菩薩利根大士法執既空豈容人執",
    "X59n1108_001:0710a13": "而不空耶是知二空通被利鈍不好人法隨機偏對。",
    "X59n1108_001:0710a14": "答人法二觀通被三乘奚止利根而已文見歸敬第",
    "X59n1108_001:0710a15": "九十正觀中亦有別章幸希一見。",
    "X59n1108_001:0710a16": "答人法二空通被利鈍若三觀相望則前鈍而後利",
    "X59n1108_001:0710a17": "今此二乘既通三觀於一觀中各兼利鈍不妨二空",
    "X59n1108_001:0710a18": "對二機。",
    "X59n1108_001:0710a19": "問今家相空觀為屬大乘為屬小乘若云屬小乘",
    "X59n1108_001:0710a20": "凡祖師有三觀不出三處謂鈔懺篇沙彌篇業疏",
    "X59n1108_001:0710a21": "受戒篇並屬小菩薩位所言小菩薩者記主自指",
    "X59n1108_001:0710a22": "如諸般若般若即是全大乘也況沙彌篇釋定慧",
    "X59n1108_001:0710a23": "云若論定慧小觀相空除觀唯識又業疏中大乘",
    "X59n1108_001:0710a24": "極處空識為本空即相空識即唯識此等諸文竝",
    "X59n1108_001:0710b01": "以片言不涉小乘若云不然資持中云前二小乘",
    "X59n1108_001:0710b02": "後一大乘者豈不公達祖師諸文耶。",
    "X59n1108_001:0710b03": "答業疏云二明大乘小菩薩資持云小研覈未精。",
    "X59n1108_001:0710b04": "答只因照律師謬以三觀對三宗故有此疑稍知觀",
    "X59n1108_001:0710b05": "行者無不片之。",
    "X59n1108_001:0710b06": "答相空屬大乘也云資持中前二屬小後一屬大者",
    "X59n1108_001:0710b07": "未見其文據資持(下四三觀)釋三觀標云若大小相對前",
    "X59n1108_001:0710b08": "一是小後二屬大若此分有何相違(然律師答此反斥資持未知得",
    "X59n1108_001:0710b09": "何文義餘所斥者其類若此)。",
    "X59n1108_001:0710b10": "問資持云若對三宗性空局小唯識局大相空通",
    "X59n1108_001:0710b11": "大小且就相空通大小釋未審今家分通之義出",
    "X59n1108_001:0710b12": "於四分成論於此二部中何部何處說相空願見",
    "X59n1108_001:0710b13": "指出。",
    "X59n1108_001:0710b14": "答三觀為言前一屬小後二屬大此是定論只緣資",
    "X59n1108_001:0710b15": "持將三觀配三宗故以四分屬小菩薩是故前後文",
    "X59n1108_001:0710b16": "義有差殊不知性空一觀正出成論既判性空全屬",
    "X59n1108_001:0710b17": "小乘那得四分屬小菩薩然成論相空之文如前所",
    "X59n1108_001:0710b18": "引但教理行果各有宗旨大小天乖不當配釋爾。",
    "X59n1108_001:0710b19": "答此亦前謬分通大乘之言故有此疑雖然成實論",
    "X59n1108_001:0710b20": "有相空之文乃論中通大之意且非相實通小之文",
    "X59n1108_001:0710b21": "故論云觀諸法空則無可得者是也。",
    "X59n1108_001:0710b22": "答記家於三觀標中約數義分判其大小攝屬己自",
    "X59n1108_001:0710b23": "顯後約三宗分對故言相空通於大小今四分雖屬",
    "X59n1108_001:0710b24": "小乘然有分通之義何妨通大相空雖屬大乘然顯",
    "X59n1108_001:0710c01": "偏真之理不妨通小。",
    "X59n1108_001:0710c02": "問鈔引攝論證唯識觀荊溪斥云判位大高(以被論唯",
    "X59n1108_001:0710c03": "識觀迴向後心方修故)資持救云特舉深位以彰理妙若爾",
    "X59n1108_001:0710c04": "正為下凡說唯識觀之文出在何處。",
    "X59n1108_001:0710c05": "答吾宗三觀正為始心事理二懺竝與天台儀範無",
    "X59n1108_001:0710c06": "別如明事懺則指佛名方等晝夜六時禮十方佛又",
    "X59n1108_001:0710c07": "儀文中初舉三身方土次明十佛光化稱揚相量各",
    "X59n1108_001:0710c08": "有戒儀懺悔勸請甄別位置又大師六時禮文甚詳",
    "X59n1108_001:0710c09": "(此與法華懺等是同)儀文續云斯並性絕色心形非識有(此通兩重",
    "X59n1108_001:0710c10": "真俗並是即事而修正與補助儀能禮所禮性空寂等理觀同也)如立理觀具以唯",
    "X59n1108_001:0710c11": "識一觀言之真俗竝觀始終圓解歸敬儀云發心畢",
    "X59n1108_001:0710c12": "竟初後心齊唯識四位凡聖通學今則在凡不學安",
    "X59n1108_001:0710c13": "有克聖之期故須發足竝觀修明自然位聖等(廣有記文",
    "X59n1108_001:0710c14": "避繁不引)是凡夫初心圓觀唯識志求佛果即名此人為",
    "X59n1108_001:0710c15": "大菩薩即說此行為佛果證行是行大非位大也雖",
    "X59n1108_001:0710c16": "謂彼論迴向後心方修唯識者然彼論中從願樂地",
    "X59n1108_001:0710c17": "至究竟位竝觀唯識願樂地者總攝資加二位未聞",
    "X59n1108_001:0710c18": "十向方修之文品緣諸家多說地上為大菩薩今家",
    "X59n1108_001:0710c19": "向大名謂是登地故便荊溪有判位大高之斥殊不",
    "X59n1108_001:0710c20": "知今家所謂大菩薩者葢指乎修唯識者對前相空",
    "X59n1108_001:0710c21": "屬小故稱大爾資持及謂特舉深位以彰理妙者未",
    "X59n1108_001:0710c22": "免將錯就錯也。",
    "X59n1108_001:0710c23": "答荊溪訛之在前資持謬之於後屈抑祖宗唯識妙",
    "X59n1108_001:0710c24": "觀扶持荊溪謬破之義無過資持記主倩熟讀辨判",
    "X59n1108_001:0711a01": "位大高之文方見吾祖立觀被凡之旨。",
    "X59n1108_001:0711a02": "答正謂下凡說唯識觀者攝論云唯識通四位蓋此",
    "X59n1108_001:0711a03": "四位皆修唯識但彼論中初後所修淺深有異以見",
    "X59n1108_001:0711a04": "道已去修真唯識此位以前修影像唯識但不同今",
    "X59n1108_001:0711a05": "家所立初後圓修故歸敬儀云發心畢竟初後心齊",
    "X59n1108_001:0711a06": "唯識四位凡聖通學今則在凡不學安有克聖之期",
    "X59n1108_001:0711a07": "故須發足竝觀。",
    "X59n1108_001:0711a08": "問記釋唯識自有二種一者真妄和合識二者真",
    "X59n1108_001:0711a09": "識若正用觀時觀於何識耶又不知用修其相如",
    "X59n1108_001:0711a10": "何。",
    "X59n1108_001:0711a11": "答真妄二識雖楞伽經攝大乘論有判位第九清淨",
    "X59n1108_001:0711a12": "真識之文然今家圓觀真俗竝觀言俗則妄識真源",
    "X59n1108_001:0711a13": "語真則真識妄末三性一法三智一心如即水之波",
    "X59n1108_001:0711a14": "猶鑄金之像初心欲修其相如此若憚二識真俗別",
    "X59n1108_001:0711a15": "大非祖意。",
    "X59n1108_001:0711a16": "答大師妙處在止觀雙遊真俗竝運記家不達却將",
    "X59n1108_001:0711a17": "唯識強分二種看辨境觀方達祖意。",
    "X59n1108_001:0711a18": "答記家指第八識體本清淨以為真識隨緣妄動即",
    "X59n1108_001:0711a19": "和合識是則二識一體正用觀時不可一癈或云真",
    "X59n1108_001:0711a20": "識者即是常住本淨真心中道一實境界(文)若離諸",
    "X59n1108_001:0711a21": "分別之想直達真識則為理觀正如荊溪云唯識理",
    "X59n1108_001:0711a22": "觀謂一切無非法性若於一切時隨緣動念衣食四",
    "X59n1108_001:0711a23": "儀悉能了知一識流變則為事觀今此事觀雖不論",
    "X59n1108_001:0711a24": "推撿然約運為故得名事事理總別名異義同言理",
    "X59n1108_001:0711b01": "則非弃俗而求真言事則非弃真而求俗乃本末之",
    "X59n1108_001:0711b02": "異耳。",
    "X59n1108_001:0711b03": "問將上二識會下之總別二觀以否(然師不答)。",
    "X59n1108_001:0711b04": "答總別二觀及二種識俱是強分豈是致詰。",
    "X59n1108_001:0711b05": "答義如前。",
    "X59n1108_001:0711b06": "問所謂總別二觀者為記家義立為出本論及祖",
    "X59n1108_001:0711b07": "文耶。",
    "X59n1108_001:0711b08": "答總別二觀記家意言攝論祖文竝無此說。",
    "X59n1108_001:0711b09": "答指斥如上。",
    "X59n1108_001:0711b10": "答總別二觀義出經論言出記主。",
    "X59n1108_001:0711b11": "問記主以理觀對於上智深位所用若爾諸大乘",
    "X59n1108_001:0711b12": "經論並天台摩訶止觀所說實理理觀則於末世",
    "X59n1108_001:0711b13": "下凡全成無用若爾記主何故的指妙境唯天台",
    "X59n1108_001:0711b14": "止觀是何故心耶。",
    "X59n1108_001:0711b15": "答記以理觀對於深位則以事觀對於初心既事理",
    "X59n1108_001:0711b16": "兩分則真俗並觀之語接於何人耶問中所斥其理",
    "X59n1108_001:0711b17": "甚當。",
    "X59n1108_001:0711b18": "答以理則為上智深位所用此則扶成荊溪所破之",
    "X59n1108_001:0711b19": "義屈抑祖道若的指投心之語蓋資持不達祖師在",
    "X59n1108_001:0711b20": "歸敬中用妙觀處故有語其猶棄堂上之親拜陌路",
    "X59n1108_001:0711b21": "為父。",
    "X59n1108_001:0711b22": "答記云上智即是凡夫之人根有利鈍是故修觀亦",
    "X59n1108_001:0711b23": "有事理其鈍根者染著情重則修事觀其利根者散",
    "X59n1108_001:0711b24": "亂心少宜修理觀深位修理固不待言而記家特舉",
    "X59n1108_001:0711c01": "深位者以下凡夫所修之理與深位是同非謂觀不",
    "X59n1108_001:0711c02": "被凡也而況利根修理占察明文蓋非記家臆說也",
    "X59n1108_001:0711c03": "記指天台止觀可投心者以律是制教多明持犯而",
    "X59n1108_001:0711c04": "於修觀軌度不暇備舉故記云若乃簡練偏圓歷位",
    "X59n1108_001:0711c05": "淺深涉道次序唯天台摩訶止觀是可投心正如台",
    "X59n1108_001:0711c06": "宗明持犯處指律文也。",
    "X59n1108_001:0711c07": "問記主總別二觀名者為約能觀智立為約所觀",
    "X59n1108_001:0711c08": "境立請具明示(然師同下合答)。",
    "X59n1108_001:0711c09": "答所立既非能所何詰。",
    "X59n1108_001:0711c10": "答總別二觀雖則本末名差然而事理不二所謂境",
    "X59n1108_001:0711c11": "智一如無復能所。",
    "X59n1108_001:0711c12": "問所言深位者為何位耶。",
    "X59n1108_001:0711c13": "答此二問既記家自意故此不答。",
    "X59n1108_001:0711c14": "答請觀資持記中釋大菩薩則知其謬。",
    "X59n1108_001:0711c15": "答即指圓修唯識之人登位已去名深位也。",
    "X59n1108_001:0711c16": "問唯識觀行者為約即生證理為不爾若云然者",
    "X59n1108_001:0711c17": "論云經劫天台別教長遠行位若云不然唯識即",
    "X59n1108_001:0711c18": "是圓頓所修若非頓證圓義安在如彼天台圓觀",
    "X59n1108_001:0711c19": "或云即生入住或六即智斷一生可辨者乎(然師",
    "X59n1108_001:0711c20": "在下答)。",
    "X59n1108_001:0711c21": "答即生入住者如龍女善財竝是隱前久修證教圓",
    "X59n1108_001:0711c22": "頓若把流尋源無非長劫積行請讀圭峯禪師詮源",
    "X59n1108_001:0711c23": "則此疑弭。",
    "X59n1108_001:0711c24": "答一生可證約可則有若約於言正法則有而末法",
    "X59n1108_001:0712a01": "中根忽既劣所證似難。",
    "X59n1108_001:0712a02": "問今意修唯識觀於何位斷無明耶。",
    "X59n1108_001:0712a03": "答此二問斷證雖別只是一意且約斷證位次竝准",
    "X59n1108_001:0712a04": "梁攝論中彼證願行人從四尋伺入四如實唯斷正",
    "X59n1108_001:0712a05": "使空遍計性依他性入無生性至見道位方斷無明",
    "X59n1108_001:0712a06": "得分別智見無性性從此十地斷十品無明證十分",
    "X59n1108_001:0712a07": "中道至等覺位斷微細障轉依法身歷位漸修行布",
    "X59n1108_001:0712a08": "次第准論如此且無餘教比於圓別若用他宗校於",
    "X59n1108_001:0712a09": "深淺則諸祖立教各有抑揚在今一家試除厥旨夫",
    "X59n1108_001:0712a10": "修唯識行者必由宿習故得初心入觀頓悟圓門通",
    "X59n1108_001:0712a11": "達真如圓觀自性故歸敬儀文凡夫發足真俗竝觀",
    "X59n1108_001:0712a12": "又云觀察自心從本以來自性清淨等如此圓觀與",
    "X59n1108_001:0712a13": "夫相宗唯識全別(彼宗觀俗不顯即理)與論文圓別相違(論中五地",
    "X59n1108_001:0712a14": "已前真俗別觀)欲彰今家圓修妙指故修旁人以興問意故",
    "X59n1108_001:0712a15": "曰吾聞真俗並觀登住方修云何下凡僭他上聖理",
    "X59n1108_001:0712a16": "義不可急須改之。余曰不可改也發心畢竟初後心",
    "X59n1108_001:0712a17": "齊唯識四位通凡聖學今則在凡不學安有克聖之",
    "X59n1108_001:0712a18": "期故須發足並觀修明自然位聖以此文證即是圓",
    "X59n1108_001:0712a19": "修既許圓修則圓斷圓證其理可准故云行者既知",
    "X59n1108_001:0712a20": "心性本淨悟解無邪名為正覺即名為佛比夫六即",
    "X59n1108_001:0712a21": "義可方否若然則斷證位次雖據論文入理圓修備",
    "X59n1108_001:0712a22": "彰祖意故得修一行具一切行證一位得一切位全",
    "X59n1108_001:0712a23": "非歷別念念圓融故云如能一以貫之則大觀於日",
    "X59n1108_001:0712a24": "月矣備如歸敬儀第五篇中。",
    "X59n1108_001:0712b01": "答古今未達今定則初住也(云云)。",
    "X59n1108_001:0712b02": "答今家唯識妙觀與天台一心三觀其旨不異位至",
    "X59n1108_001:0712b03": "初住即斷無明。",
    "X59n1108_001:0712b04": "問歸敬儀外塵本無名為真觀實有唯識名為俗",
    "X59n1108_001:0712b05": "觀而云此之二觀一人並修今記主何故同下一",
    "X59n1108_001:0712b06": "句以為理事二觀而對利鈍二機豈非師資相違",
    "X59n1108_001:0712b07": "耶。",
    "X59n1108_001:0712b08": "答外塵本無等語正出鈔文歸敬乃云心外無塵名",
    "X59n1108_001:0712b09": "為真觀第五篇云知塵無所有通達真蓋文異義同",
    "X59n1108_001:0712b10": "爾通真記中隨文同釋甚詳資持云非我所解。",
    "X59n1108_001:0712b11": "答資持記主正乖祖師止觀雙遊真俗竝運之旨其",
    "X59n1108_001:0712b12": "謬甚矣。",
    "X59n1108_001:0712b13": "答記家雖分總別二觀然而竝觀真俗非謂總則唯",
    "X59n1108_001:0712b14": "真別則唯俗但真俗約起心不起心異耳。",
    "X59n1108_001:0712b15": "問有人云南山唯識觀即是占察唯識觀也就此",
    "X59n1108_001:0712b16": "未審南山唯識兼事理二觀記家分對烱然可見",
    "X59n1108_001:0712b17": "占察唯識定是事觀故荊溪引彼經云觀有二種",
    "X59n1108_001:0712b18": "一者唯識謂一切唯心二者實相謂觀真如唯識",
    "X59n1108_001:0712b19": "歷事真如理觀若如上會同則南山唯識應如無",
    "X59n1108_001:0712b20": "理觀若無理觀大違祖意亦不以事理一體而混",
    "X59n1108_001:0712b21": "亂二觀差別也。",
    "X59n1108_001:0712b22": "答南山唯識妙觀經准楞伽論宗梁攝真俗並運事",
    "X59n1108_001:0712b23": "理齊修或者謂同占察如向所斥云當。",
    "X59n1108_001:0712b24": "答今家所立唯識一觀與條別之宗雲泥有間然唯",
    "X59n1108_001:0712c01": "識之俗不離真如之理真如之體豈離唯識之相離",
    "X59n1108_001:0712c02": "體則無別有相離相則無別有體故大師云以俗無",
    "X59n1108_001:0712c03": "別體故也請觀歸敬之文方見今家事理之妙。",
    "X59n1108_001:0712c04": "答唯識兼乎事理如前諸答中可見。",
    "X59n1108_001:0712c05": "問資持願樂地此収加行十信十住十行十迴向",
    "X59n1108_001:0712c06": "十地(文)夫諸大乘論中常說自在五位謂資糧(外凡",
    "X59n1108_001:0712c07": "十信)加行(內凡三十心)見道初修道(二地至七)無學道(八地至佛)此",
    "X59n1108_001:0712c08": "是論定人皆知之今記何故以加行位收十信耶。",
    "X59n1108_001:0712c09": "答諸論修證皆明五位唯梁攝論但明四位謂願樂",
    "X59n1108_001:0712c10": "地或名勝解行(此收資糧四十心并暖四加行人合名願樂地)餘者並同資",
    "X59n1108_001:0712c11": "持失考論文故名位有濫。",
    "X59n1108_001:0712c12": "答資持以願樂收加行十信濟緣又以願樂收三賢",
    "X59n1108_001:0712c13": "進退俱失無定涉言。",
    "X59n1108_001:0712c14": "答唯識論五位(於信樂後引加行故)攝論四位(攝加行歸信樂)資持依",
    "X59n1108_001:0712c15": "論亦引四位於信樂位下細注云此收加行十信十",
    "X59n1108_001:0712c16": "住十行十迴向此則正用信樂收加行等何嘗以加",
    "X59n1108_001:0712c17": "行收云但唯識論中先列信樂(信住行向)後列加行(暖頂忍世",
    "X59n1108_001:0712c18": "第一)與記列次不同耳。",
    "X59n1108_001:0712c19": "問觀行雖多不出四種三昧若用今唯識二觀為",
    "X59n1108_001:0712c20": "何三昧所攝耶。",
    "X59n1108_001:0712c21": "答觀與三昧定慧之言爾雖天台止觀各有行相在",
    "X59n1108_001:0712c22": "今唯識亦未可定判一種且如般舟三昧止觀比念",
    "X59n1108_001:0712c23": "佛為行相南山志修唯識而力行般舟豈得行般舟",
    "X59n1108_001:0712c24": "時而不修唯識耶況是念佛三昧即念息故大師引",
    "X59n1108_001:0713a01": "經云心想佛是心是佛等豈以行坐而可拘乎。",
    "X59n1108_001:0713a02": "答四種三昧皆唯識攝。",
    "X59n1108_001:0713a03": "答唯識妙觀通四種三昧行人所修。",
    "X59n1108_001:0713a04": "問法相宗唯識與今唯識觀同異如何。",
    "X59n1108_001:0713a05": "答唯識名同圓別有異彼宗說真如凝然不變八識",
    "X59n1108_001:0713a06": "一向生滅復說二諦修然不能即理其入觀也但觀",
    "X59n1108_001:0713a07": "事至第五地方能令觀所以天台指為事觀清涼判",
    "X59n1108_001:0713a08": "為初教良由於此今宗不然雖張兩門收一觀真俗",
    "X59n1108_001:0713a09": "同體因果圓融況宗中不說五性不成三乘定異豈",
    "X59n1108_001:0713a10": "得修觀同彼法相耶廣如所撰辨宗論中言之。",
    "X59n1108_001:0713a11": "答賢首清涼云異況大師於歸敬中約登地方修之",
    "X59n1108_001:0713a12": "間正同異處幸宜深究。",
    "X59n1108_001:0713a13": "答今此唯識與彼法相所修不同今家發足並觀彼",
    "X59n1108_001:0713a14": "宗五種差別。",
    "X59n1108_001:0713a15": "問華嚴法界唯一如來藏心而含二門(心真如門心生滅門)",
    "X59n1108_001:0713a16": "今家唯識雖梨耶而圓通真理況攝論說阿梨耶",
    "X59n1108_001:0713a17": "識即如來藏比夫起信但有二名境無二體義無",
    "X59n1108_001:0713a18": "差別若此談心未有異也但彼明法界四種此談",
    "X59n1108_001:0713a19": "唯識一門立教隨宗未可一也。",
    "X59n1108_001:0713a20": "答是同若云不同光統律師不應以唯識立華嚴經",
    "X59n1108_001:0713a21": "之宗也況經云應觀法界性一切唯心造。",
    "X59n1108_001:0713a22": "答華嚴法界唯心觀者未知彼宗於五教中攝屬何",
    "X59n1108_001:0713a23": "教若歸大乘頓教則與今家是同若屬餘四則與今",
    "X59n1108_001:0713a24": "異。",
    "X59n1108_001:0713b01": "問天台事理二觀與今記總別二觀同異如何。",
    "X59n1108_001:0713b02": "答天台二觀入觀被機未聞厥旨記家二觀於自意",
    "X59n1108_001:0713b03": "言如上已明不煩配釋。",
    "X59n1108_001:0713b04": "答天台事理二觀且一往分之然理無所存徧於事",
    "X59n1108_001:0713b05": "何嘗曾有單事之觀者哉若總別觀破之如前。",
    "X59n1108_001:0713b06": "答天台事理二觀與總別是同其義如上。",
    "X59n1108_001:0713b07": "問今家偏以唯識無境為即大乘至極恐還同彼",
    "X59n1108_001:0713b08": "自性計故天台常破諸論家云若定執性實墮冥",
    "X59n1108_001:0713b09": "初生覺者耶。",
    "X59n1108_001:0713b10": "答唯識無境即是雙融二諦圓頓中道之理無境是",
    "X59n1108_001:0713b11": "真(即空觀也)唯識是俗(即假觀也)由境即心故境無體境既是",
    "X59n1108_001:0713b12": "心心體本來自性清淨即是中道第一義諦(即中觀也)然",
    "X59n1108_001:0713b13": "所觀之境不出三性三性即是三諦三諦一法無別",
    "X59n1108_001:0713b14": "有三所觀之境既三諦一法能觀之智則三觀一心",
    "X59n1108_001:0713b15": "一念全收能所不二以此妙行約對能詮正出大乘",
    "X59n1108_001:0713b16": "了義極教即同天台所宗法華賢首所宗華嚴教理",
    "X59n1108_001:0713b17": "冥同皆為至極此乃約教從權遂別判深淺諸宗皆",
    "X59n1108_001:0713b18": "然但執則墮邪語無不可豈當獨以唯識無境至極",
    "X59n1108_001:0713b19": "之論而與冥初生覺外道邪論同日而語哉。",
    "X59n1108_001:0713b20": "答今家唯識始自初心終至極聖位位知無即真觀",
    "X59n1108_001:0713b21": "位位知識即俗觀而俗不離真故常無真不離俗故",
    "X59n1108_001:0713b22": "常有而此有無只是一體豈同自性計之無邪故大",
    "X59n1108_001:0713b23": "師云覈其雙遊終歸妙覺常住三昧見諸佛土不以",
    "X59n1108_001:0713b24": "二相豈一向無境為極處耶豈與外冥初可同日而",
    "X59n1108_001:0713c01": "語哉。",
    "X59n1108_001:0713c02": "答言唯識無境者識徧於境也豈同外道邪執小乘",
    "X59n1108_001:0713c03": "計我法但有尚勝外道況滅唯識耶。",
    "X59n1108_001:0713c05": "律宗問答上"
}