{
    "X12n0272_010:0087b19": "大佛頂如來密因修證了義諸菩薩萬行首楞嚴經",
    "X12n0272_010:0087b20": "合論卷第十",
    "X12n0272_010:0087b22": "阿難彼善男子修三摩提想陰盡者是人平常夢想",
    "X12n0272_010:0087b23": "銷滅寤寐恒一覺明虗靜猶如晴空無復麤重前塵",
    "X12n0272_010:0087b24": "影事觀諸世間大地山河如鏡鑒明來無所黏過無",
    "X12n0272_010:0087c01": "蹤迹虗受照應了罔陳習唯一精真生滅根元從此",
    "X12n0272_010:0087c02": "披露見諸十方十二眾生畢殫其類雖未通其各命",
    "X12n0272_010:0087c03": "由緒見同生基猶如野馬熠熠清擾為浮根塵究竟",
    "X12n0272_010:0087c04": "樞穴此則名為行陰區宇。",
    "X12n0272_010:0087c05": "補曰經起前文葢此之想陰若存寤則取像寐則",
    "X12n0272_010:0087c06": "成夢此想陰若盡雖有寤寐而無夢想故曰寤寐",
    "X12n0272_010:0087c07": "恒一自了罔陳習已下方敘行陰之狀殫盡也謂",
    "X12n0272_010:0087c08": "生滅根元既爾披露無不見彼十二種類俱從行",
    "X12n0272_010:0087c09": "陰生起故曰見同生基野馬者遊埃也熠熠者螢",
    "X12n0272_010:0087c10": "光也謂行陰微細遷流如日光所照隙塵熠熠然",
    "X12n0272_010:0087c11": "了無住相故曰熠熠清擾等也。",
    "X12n0272_010:0087c12": "若此清擾熠熠元性性入元澄一澄元習如波瀾滅",
    "X12n0272_010:0087c13": "化為澄水名行陰盡是人則能超眾生觸觀其所由",
    "X12n0272_010:0087c14": "幽隱妄想以為其本。",
    "X12n0272_010:0087c15": "阿難當知是得正知奢摩陀中諸善男子凝明正心",
    "X12n0272_010:0087c16": "十類天魔不得其便方得精研窮生類本於本類中",
    "X12n0272_010:0087c17": "生元露者觀彼幽清圓擾動元於圓元中起計度者",
    "X12n0272_010:0087c18": "是人墜入二無因論一者是人見本無因何以故是",
    "X12n0272_010:0087c19": "人既得生機全破乘于眼根八百功德見八萬劫所",
    "X12n0272_010:0087c20": "有眾生業流灣環死此生彼只見眾生輪迴其處八",
    "X12n0272_010:0087c21": "萬劫外冥無所觀便作是解此等世間十方眾生八",
    "X12n0272_010:0087c22": "萬劫來無因自有由此計度亡正徧知墮落外道惑",
    "X12n0272_010:0087c23": "菩提性二者是人見末無因何以故是人於生既見",
    "X12n0272_010:0087c24": "其根知人生人悟鳥生鳥鳥從來黑鵠從來白人天",
    "X12n0272_010:0088a01": "本竪畜生本橫白非洗成黑非染造從八萬劫無復",
    "X12n0272_010:0088a02": "改移今盡此形亦復如是而我本來不見菩提云何",
    "X12n0272_010:0088a03": "更有成菩提事當知今日一切物象皆本無因由此",
    "X12n0272_010:0088a04": "計度亡正徧知墮落外道惑菩提性是則名為第一",
    "X12n0272_010:0088a05": "外道立無因論。",
    "X12n0272_010:0088a06": "阿難是三摩中諸善男子凝明正心魔不得便窮生",
    "X12n0272_010:0088a07": "類本觀彼幽清常擾動元於圓常中起計度者是人",
    "X12n0272_010:0088a08": "墜入四徧常論一者是人窮心境性二處無因修習",
    "X12n0272_010:0088a09": "能知二萬劫中十方眾生所有生滅咸皆循環不曾",
    "X12n0272_010:0088a10": "散失計以為常二者是人窮四大元四性常住修習",
    "X12n0272_010:0088a11": "能知四萬劫中十方眾生所有生滅成皆體恒不曾",
    "X12n0272_010:0088a12": "散失計以為常三者是人窮盡六根末那執受以意",
    "X12n0272_010:0088a13": "識中本元由處性常恒故修習能知八萬劫中一切",
    "X12n0272_010:0088a14": "眾生循環不失本來常住窮不失性計以為常。",
    "X12n0272_010:0088a15": "補曰末那具云訖利瑟吒耶末那此云染汙執受",
    "X12n0272_010:0088a16": "即第八識淨覺曰八識微細唯佛與八地菩薩知",
    "X12n0272_010:0088a17": "之今是人頓窮八識於行陰本元由處微細生滅",
    "X12n0272_010:0088a18": "認以為常非謂定中已見第八也。",
    "X12n0272_010:0088a19": "四者是人既盡想元生理更無流止運轉生滅想心",
    "X12n0272_010:0088a20": "今已永滅理中自然成不生滅因心所度計以為常",
    "X12n0272_010:0088a21": "由此計常亡正徧知墮落外道惑菩提性是則名為",
    "X12n0272_010:0088a22": "第二外道立圓常論。",
    "X12n0272_010:0088a23": "又三摩中諸善男子堅凝正心魔不得便窮生類本",
    "X12n0272_010:0088a24": "觀彼幽清常擾動元於自他中起計度者是人墜入",
    "X12n0272_010:0088b01": "四顛倒見一分無常一分常論一者是人觀妙明心",
    "X12n0272_010:0088b02": "徧十方界湛然以為究竟神我從是則計我徧十方",
    "X12n0272_010:0088b03": "凝明不動一切眾生於我心中自生自死則我心性",
    "X12n0272_010:0088b04": "名之為常彼生滅者真無常性二者是人不觀其心",
    "X12n0272_010:0088b05": "徧觀十方恒沙國土見劫壞處名為究竟無常種性",
    "X12n0272_010:0088b06": "劫不壞處名究竟常三者是人別觀我心精細微密",
    "X12n0272_010:0088b07": "猶如微塵流轉十方性無移改能令此身即生即滅",
    "X12n0272_010:0088b08": "其不壞性名我性常一切死生從我流出名無常性",
    "X12n0272_010:0088b09": "四者是人知想陰盡見行陰流行陰常流計為常性",
    "X12n0272_010:0088b10": "色受想等今已滅盡名為無常由此計度一分無常",
    "X12n0272_010:0088b11": "一分常故墮落外道惑菩提性是則名為第三外道",
    "X12n0272_010:0088b12": "一分常論。",
    "X12n0272_010:0088b13": "又三摩中諸善男子堅凝正心魔不得便窮生類本",
    "X12n0272_010:0088b14": "觀彼幽清常擾動元於分位中生計度者是人墜入",
    "X12n0272_010:0088b15": "四有邊論一者是人心計生元流用不息計過未者",
    "X12n0272_010:0088b16": "名為有邊計相續心名為無邊二者是人觀八萬劫",
    "X12n0272_010:0088b17": "則見眾生八萬劫前寂無聞見無聞見處名為無邊",
    "X12n0272_010:0088b18": "有眾生處名為有邊三者是人計我徧知得無邊性",
    "X12n0272_010:0088b19": "彼一切人現我知中我曾不知彼之知性名彼不得",
    "X12n0272_010:0088b20": "無邊之心但有邊性四者是人窮行陰空以其所見",
    "X12n0272_010:0088b21": "心路籌度一切眾生一身之中計其咸皆半生半滅",
    "X12n0272_010:0088b22": "明其世界一切所有一半有邊一半無邊由此計度",
    "X12n0272_010:0088b23": "有邊無邊墮落外道惑菩提性是則名為第四外道",
    "X12n0272_010:0088b24": "立有邊論。",
    "X12n0272_010:0088c01": "又三摩中諸善男子堅凝正心魔不得便窮生類本",
    "X12n0272_010:0088c02": "觀彼幽清常擾動元於知見中生計度者是人墜入",
    "X12n0272_010:0088c03": "四種顛倒不死矯亂徧計虗論一者是人觀變化元",
    "X12n0272_010:0088c04": "見遷流處名之為變見相續處名之為恒見所見處",
    "X12n0272_010:0088c05": "名之為生不見見處名之為滅相續之因性不斷處",
    "X12n0272_010:0088c06": "名之為增正相續中中所離處名之為減各各生處",
    "X12n0272_010:0088c07": "名之為有互互亡處名之為無以理都觀用心別見",
    "X12n0272_010:0088c08": "有求法人來問其義答言我今亦生亦滅亦有亦無",
    "X12n0272_010:0088c09": "亦增亦減於一切時皆亂其語令彼前人遺失章句",
    "X12n0272_010:0088c10": "二者是人諦觀其心互互無處因無得證有人來問",
    "X12n0272_010:0088c11": "唯答一字但言其無除無之餘無所言說三者是人",
    "X12n0272_010:0088c12": "諦觀其心各各有處因有得證有人來問唯答一字",
    "X12n0272_010:0088c13": "但言其是除是之餘無所言說四者是人有無俱見",
    "X12n0272_010:0088c14": "其境枝故其心亦亂有人來問答言亦有即是亦無",
    "X12n0272_010:0088c15": "亦無之中不是亦有一切矯亂無容窮詰由此計度",
    "X12n0272_010:0088c16": "矯亂虗無墮落外道惑菩提性是則名為第五外道",
    "X12n0272_010:0088c17": "四顛倒性不死矯亂徧計虗論。",
    "X12n0272_010:0088c18": "又三摩中諸善男子堅凝正心魔不得便窮生類本",
    "X12n0272_010:0088c19": "觀彼幽清常擾動元於無盡流生計度者是人墜入",
    "X12n0272_010:0088c20": "死後有相發心顛倒或自固身云色是我或見我圓",
    "X12n0272_010:0088c21": "含徧國土云我有色或彼前緣隨我迴復云色屬我",
    "X12n0272_010:0088c22": "或復我依行中相續云我在色皆計度言死後有相",
    "X12n0272_010:0088c23": "如是循環有十六相從此或計畢竟煩惱畢竟菩提",
    "X12n0272_010:0088c24": "兩性並驅各不相觸由此計度死後有故墮落外道",
    "X12n0272_010:0089a01": "惑菩提性是則名為第六外道立五陰中死後有相",
    "X12n0272_010:0089a02": "心顛倒論。",
    "X12n0272_010:0089a03": "又三摩中諸善男子堅凝正心魔不得便窮生類本",
    "X12n0272_010:0089a04": "觀彼幽清常擾動元於先除滅色受想中生計度者",
    "X12n0272_010:0089a05": "是人墜入死後無相發心顛倒見其色滅形無所因",
    "X12n0272_010:0089a06": "觀其想滅心無所繫知其受滅無復連綴陰性銷散",
    "X12n0272_010:0089a07": "縱有生理而無受想與草木同此質現前猶不可得",
    "X12n0272_010:0089a08": "死後云何更有諸相因之勘校死後相無如是循環",
    "X12n0272_010:0089a09": "有八無相從此或計涅槃因果一切皆空徒有名字",
    "X12n0272_010:0089a10": "究竟斷滅由此計度死後無故墮落外道惑菩提性",
    "X12n0272_010:0089a11": "是則名為第七外道立五陰中死後無相心顛倒論",
    "X12n0272_010:0089a12": "又三摩中諸善男子堅凝正心魔不得便窮生類本",
    "X12n0272_010:0089a13": "觀彼幽清常擾動元於行存中兼受想滅雙計有無",
    "X12n0272_010:0089a14": "自體相破是人墜入死後俱非起顛倒論色受想中",
    "X12n0272_010:0089a15": "見有非有行遷流內觀無不無如是循環窮盡陰界",
    "X12n0272_010:0089a16": "八俱非相隨得一緣皆言死後有相無相又計諸行",
    "X12n0272_010:0089a17": "性遷訛故心發通悟有無俱非虗實失措由此計度",
    "X12n0272_010:0089a18": "死後俱非後際昏瞢無可道故墮落外道惑菩提性",
    "X12n0272_010:0089a19": "是則名為第八外道立五陰中死後俱非心顛倒論",
    "X12n0272_010:0089a20": "又三摩中諸善男子堅凝正心魔不得便窮生類本",
    "X12n0272_010:0089a21": "觀彼幽清常擾動元於後後無生計度者是人墜入",
    "X12n0272_010:0089a22": "七斷滅論或計身滅或欲盡滅或苦盡滅或極樂滅",
    "X12n0272_010:0089a23": "或極捨滅如是循環窮盡七際現前銷滅滅已無復",
    "X12n0272_010:0089a24": "由此計度死後斷滅墮落外道惑菩提性是則名為",
    "X12n0272_010:0089b01": "第九外道立五陰中死後斷滅心顛倒論。",
    "X12n0272_010:0089b02": "論曰立論以為七趣後皆斷滅身欲界人天也欲",
    "X12n0272_010:0089b03": "盡是初禪也苦盡是二禪也極樂是三禪也極捨",
    "X12n0272_010:0089b04": "是四禪及無色也而於此言五事滅者身滅兼人",
    "X12n0272_010:0089b05": "天二種極捨兼四禪無色二種也。",
    "X12n0272_010:0089b06": "又三摩中諸善男子堅凝正心魔不得便窮生類本",
    "X12n0272_010:0089b07": "觀彼幽清常擾動元於後後有生計度者是人墜入",
    "X12n0272_010:0089b08": "五涅槃論或以欲界為正轉依觀見圓明生愛慕故",
    "X12n0272_010:0089b09": "或以初禪性無憂故或以二禪心無苦故或以三禪",
    "X12n0272_010:0089b10": "極悅隨故或以四禪苦樂二亡不受輪迴生滅性故",
    "X12n0272_010:0089b11": "迷有漏天作無為解五處安隱為勝淨依如是循環",
    "X12n0272_010:0089b12": "五處究竟由此計度五現涅槃墮落外道惑菩提性",
    "X12n0272_010:0089b13": "是則名為第十外道立五陰中五現涅槃心顛倒論",
    "X12n0272_010:0089b14": "阿難如是十種禪那狂解皆是行陰用心交互故現",
    "X12n0272_010:0089b15": "斯悟眾生頑迷不自忖量逢此現前以迷為解自言",
    "X12n0272_010:0089b16": "登聖大妄語成墮無間獄。",
    "X12n0272_010:0089b17": "補曰入此行陰唯一精明而已雖眾魔不得其便",
    "X12n0272_010:0089b18": "然於凝明中起計度者則墜入二種無因四種徧",
    "X12n0272_010:0089b19": "常於堅凝中起計度者則墜入四顛倒四有邊四",
    "X12n0272_010:0089b20": "徧計四有相四無相四俱非七斷滅五涅槃皆為",
    "X12n0272_010:0089b21": "外道論也此陰若盡如波爛滅化為澄水故能超",
    "X12n0272_010:0089b22": "眾生濁無盡曰有漏執身不行婬欲即為人天窮",
    "X12n0272_010:0089b23": "行陰空邪慧陵率諸過不禁淪墮必矣故古德云",
    "X12n0272_010:0089b24": "鈍鳥離巢易靈龜脫殻難。",
    "X12n0272_010:0089c01": "汝等必須將如來語於我滅後傳示末法徧令眾生",
    "X12n0272_010:0089c02": "覺了斯義無令心魔自起深孽保持覆護消息邪見",
    "X12n0272_010:0089c03": "教其身心開覺真義於無上道不遭枝岐勿令心祈",
    "X12n0272_010:0089c04": "得少為足作大覺王清淨標指。",
    "X12n0272_010:0089c05": "阿難彼善男子修三摩提行陰盡者諸世間性幽清",
    "X12n0272_010:0089c06": "擾動同分生機倐然隳裂沈細綱紐補特伽羅酬業",
    "X12n0272_010:0089c07": "深脉感應懸絕。",
    "X12n0272_010:0089c08": "補曰諸世間性者即十二類生滅性也幽清擾動",
    "X12n0272_010:0089c09": "者即煩濁乍澄擾而復動也同分生機者即同諸",
    "X12n0272_010:0089c10": "類分劑生滅機也行陰既盡則幽清同分等相自",
    "X12n0272_010:0089c11": "然隨破沈細者乃指行陰生滅之原如網之綱衣",
    "X12n0272_010:0089c12": "之紐故長水以綱紐為業因伽羅為果報業因亡",
    "X12n0272_010:0089c13": "則孰為引果果報息則誰是能酬因果既亡故絕",
    "X12n0272_010:0089c14": "深脉。",
    "X12n0272_010:0089c15": "於涅槃天將大明悟如鷄後鳴瞻顧東方已有精色",
    "X12n0272_010:0089c16": "六根虗靜無復馳逸內外湛明入無所入深達十方",
    "X12n0272_010:0089c17": "十二種類受命元由觀由執元諸類不召於十方界",
    "X12n0272_010:0089c18": "已獲其同精色不沈發現幽祕此則名為識陰區宇",
    "X12n0272_010:0089c19": "若於羣召已獲同中銷磨六門合開成就見聞通隣",
    "X12n0272_010:0089c20": "互用清淨十方世界及與身心如吠瑠璃內外明徹",
    "X12n0272_010:0089c21": "名識陰盡。",
    "X12n0272_010:0089c22": "補曰入此識陰則六根虗靜無復馳逸故能深達",
    "X12n0272_010:0089c23": "十方十二種類受命元由夫十方依正皆識所現",
    "X12n0272_010:0089c24": "觀其受命之由所執之元於無同異中熾然成異",
    "X12n0272_010:0090a01": "今獲同中此既無從彼自不召謂之還元則萬法",
    "X12n0272_010:0090a02": "唯心唯識而自己精色光明發現何幽不燭然尚",
    "X12n0272_010:0090a03": "留識陰區宇若於諸類不召已獲同中更能銷磨",
    "X12n0272_010:0090a04": "六門等互用清淨到此識陰始盡唯一覺體而已",
    "X12n0272_010:0090a05": "故如吠琉璃也藏經音義曰吠琉璃寶名此寶青",
    "X12n0272_010:0090a06": "色其體堅甚一切寶刀皆不可壞亦非煙焰所能",
    "X12n0272_010:0090a07": "鑄鎔唯鬼神有神通力者能攻之為器也一云金",
    "X12n0272_010:0090a08": "翅鳥卵[穀-禾+卵]大般若經曰安住布施波羅蜜多或化",
    "X12n0272_010:0090a09": "世界如吠琉璃。",
    "X12n0272_010:0090a10": "是人則能超越命濁觀其所由罔象虗無顛倒妄想",
    "X12n0272_010:0090a11": "以為其本。",
    "X12n0272_010:0090a12": "補曰無盡曰古師以命煖識三俱時而轉名識既",
    "X12n0272_010:0090a13": "離命煖隨亡故超命濁此則識謝命終與死何異",
    "X12n0272_010:0090a14": "葢命者識陰微細不斷猶如命根今既全破隳裂",
    "X12n0272_010:0090a15": "六門開闔身心明徹故越命濁也若謂命煖隨亡",
    "X12n0272_010:0090a16": "下文不應云能令己身根隔合開。",
    "X12n0272_010:0090a17": "阿難當知是善男子窮諸行空於識還元已滅生滅",
    "X12n0272_010:0090a18": "而於寂滅精妙未圓能令己身根隔合開亦與十方",
    "X12n0272_010:0090a19": "諸類通覺覺知通[泳-永+曶]能入圓元若於所歸立真常因",
    "X12n0272_010:0090a20": "生勝解者是人則墮因所因執娑毗迦羅所歸冥諦",
    "X12n0272_010:0090a21": "成其伴侶迷佛菩提亡失知見是名第一立所得心",
    "X12n0272_010:0090a22": "成所歸果違遠圓通背涅槃城生外道種。",
    "X12n0272_010:0090a23": "阿難又善男子窮諸行空已滅生滅而於寂滅精妙",
    "X12n0272_010:0090a24": "未圓若於所歸覽為自體盡虗空界十二類內所有",
    "X12n0272_010:0090b01": "眾生皆我身中一類流出生勝解者是人則墮能非",
    "X12n0272_010:0090b02": "能執摩醯首羅現無邊身成其伴侶迷佛菩提亡失",
    "X12n0272_010:0090b03": "知見是名第二立能為心成能事果違遠圓通背涅",
    "X12n0272_010:0090b04": "槃城生大慢天我徧圓種。",
    "X12n0272_010:0090b05": "又善男子窮諸行空已滅生滅而於寂滅精妙未圓",
    "X12n0272_010:0090b06": "若於所歸有所歸依自疑身心從彼流出十方虗空",
    "X12n0272_010:0090b07": "咸其生起即於都起所宣流地作真常身無生滅解",
    "X12n0272_010:0090b08": "在生滅中早計常住既惑不生亦迷生滅安住沈迷",
    "X12n0272_010:0090b09": "生勝解者是人則墮常非常執計自在天成其伴侶",
    "X12n0272_010:0090b10": "迷佛菩提亡失知見是名第三立因依心成妄計果",
    "X12n0272_010:0090b11": "違遠圓通背涅槃城生倒圓種。",
    "X12n0272_010:0090b12": "又善男子窮諸行空已滅生滅而於寂滅精妙未圓",
    "X12n0272_010:0090b13": "若於所知知徧圓故因知立解十方草木皆稱有情",
    "X12n0272_010:0090b14": "與人無異草木為人人死還成十方草樹無擇徧知",
    "X12n0272_010:0090b15": "生勝解者是人則墮知無知執婆吒霰尼執一切覺",
    "X12n0272_010:0090b16": "成其伴侶迷佛菩提亡失知見是名第四計圓知心",
    "X12n0272_010:0090b17": "成虗謬果違遠圓通背涅槃城生倒知種。",
    "X12n0272_010:0090b18": "又善男子窮諸行空已滅生滅而於寂滅精妙未圓",
    "X12n0272_010:0090b19": "若於圓融根互用中已得隨順便於圓化一切發生",
    "X12n0272_010:0090b20": "求火光明樂水清淨愛風周流觀塵成就各各崇事",
    "X12n0272_010:0090b21": "以此羣塵發作本因立常住解是人則墮生無生執",
    "X12n0272_010:0090b22": "諸迦葉波并婆羅門勤心役身事火崇水求出生死",
    "X12n0272_010:0090b23": "成其伴侶迷佛菩提亡失知見是名第五計著崇事",
    "X12n0272_010:0090b24": "迷心從物立妄求因求妄冀果違遠圓通背涅槃城",
    "X12n0272_010:0090c01": "生顛化種。",
    "X12n0272_010:0090c02": "又善男子窮諸行空已滅生滅而於寂滅精妙未圓",
    "X12n0272_010:0090c03": "若於圓明計明中虗非滅羣化以永滅依為所歸依",
    "X12n0272_010:0090c04": "生勝解者是人則墮歸無歸執無想天中諸舜若多",
    "X12n0272_010:0090c05": "成其伴侶迷佛菩提亡失知見是名第六圓虗無心",
    "X12n0272_010:0090c06": "成空亡果違遠圓通背涅槃城生斷滅種。",
    "X12n0272_010:0090c07": "又善男子窮諸行空已滅生滅而於寂滅精妙未圓",
    "X12n0272_010:0090c08": "若於圓常固身常住同于精圓長不傾逝生勝解者",
    "X12n0272_010:0090c09": "是人則墮貪非貪執諸阿斯陀求長命者成其伴侶",
    "X12n0272_010:0090c10": "迷佛菩提亡失知見是名第七執著命元立固妄因",
    "X12n0272_010:0090c11": "趣長勞果。",
    "X12n0272_010:0090c12": "補曰長水易勞作牢淨覺以其說為得愚謂上句",
    "X12n0272_010:0090c13": "既有固字下句不應復有牢字也大意是證成立",
    "X12n0272_010:0090c14": "固妄之因不憚勤苦唯欲此身長不傾逝如贍星",
    "X12n0272_010:0090c15": "禮月辟穀鍊形之誠吐故納新熊經鳥俾之習志",
    "X12n0272_010:0090c16": "在功成行滿振衣輕舉得非趣長勞之果乎。",
    "X12n0272_010:0090c17": "違遠圓通背涅槃城生妄延種。",
    "X12n0272_010:0090c18": "又善男子窮諸行空已滅生滅而於寂滅精妙未圓",
    "X12n0272_010:0090c19": "觀命互通却留塵勞恐其銷盡便於此際坐蓮華宮",
    "X12n0272_010:0090c20": "廣化七珍多增寶媛恣縱其心生勝解者。",
    "X12n0272_010:0090c21": "補曰長水曰觀識陰為十二類眾生之命元我命",
    "X12n0272_010:0090c22": "通彼彼命通我故曰互通識陰若盡十方眾生命",
    "X12n0272_010:0090c23": "即皆盡我命亦盡即誰證真常理誰為所化眾生",
    "X12n0272_010:0090c24": "徒有真常無證真者故留塵勞起諸欲境恣受欲",
    "X12n0272_010:0091a01": "樂圓命不滅俾要證真起用化物依此執計定無",
    "X12n0272_010:0091a02": "所移立此識為勝解媛美女也。",
    "X12n0272_010:0091a03": "是人則墮真無真執吒枳迦羅成其伴侶迷佛菩提",
    "X12n0272_010:0091a04": "亡失知見是名第八發邪思因立熾塵果違遠圓通",
    "X12n0272_010:0091a05": "背涅槃城生天魔種。",
    "X12n0272_010:0091a06": "又善男子窮諸行空已滅生滅而於寂滅精妙未圓",
    "X12n0272_010:0091a07": "於命明中分別精麤疏決真偽因果相酬唯求感應",
    "X12n0272_010:0091a08": "背清淨道所謂見苦斷集證滅修道居滅已休更不",
    "X12n0272_010:0091a09": "前進生勝解者。",
    "X12n0272_010:0091a10": "補曰識陰露現故曰命明識既含藏漏無漏種今",
    "X12n0272_010:0091a11": "於此中分別決擇苦集有漏名麤名偽道滅無漏",
    "X12n0272_010:0091a12": "名精名真擇去麤偽苦集而留精真道滅故曰分",
    "X12n0272_010:0091a13": "別精麤等修道為感證滅為應但取諸此故曰唯",
    "X12n0272_010:0091a14": "求本修圓觀法界平等離二邊垢名清淨道今發",
    "X12n0272_010:0091a15": "小乘欣厭之解故曰背。",
    "X12n0272_010:0091a16": "是人則墮定性聲聞諸無聞僧增上慢者成其伴侶",
    "X12n0272_010:0091a17": "迷佛菩提亡失知見是名第九圓精應心成趣寂果",
    "X12n0272_010:0091a18": "違遠圓通背涅槃城生纏空種。",
    "X12n0272_010:0091a19": "又善男子窮諸行空已滅生滅而於寂滅精妙未圓",
    "X12n0272_010:0091a20": "若於圓融清淨覺明發研深妙即立涅槃而不前進",
    "X12n0272_010:0091a21": "生勝解者是人則墮定性辟支諸緣獨倫不迴心者",
    "X12n0272_010:0091a22": "成其伴侶迷佛菩提亡失知見是名第十圓覺[泳-永+曶]心",
    "X12n0272_010:0091a23": "成湛明果違遠圓通背涅槃城生覺圓明不化圓種。",
    "X12n0272_010:0091a24": "補曰窮諸行空識雖還元於精妙未圓生勝解者",
    "X12n0272_010:0091b01": "則墮外道之八執聲聞之背道緣覺之泯心不求",
    "X12n0272_010:0091b02": "升進八執者謂因所因執能非能執常非常執知",
    "X12n0272_010:0091b03": "無知執生無生執歸無歸執貪無貪執真無真執",
    "X12n0272_010:0091b04": "是矣其倒圓由妄計而成也倒知以虗謬為證也",
    "X12n0272_010:0091b05": "纏空為寂所縛也不化堅執不迴也無盡謂諸佛",
    "X12n0272_010:0091b06": "之不化者非也於行則言因於失則言果娑毗迦",
    "X12n0272_010:0091b07": "羅婆吒霰尼二外道名阿斯陀此云長命。",
    "X12n0272_010:0091b08": "阿難如是十種禪那中途成狂因依迷惑於未足中",
    "X12n0272_010:0091b09": "生滿足證皆是識陰用心交互故生斯位眾生頑迷",
    "X12n0272_010:0091b10": "不自忖量逢此現前各以所愛先習迷心而自休息",
    "X12n0272_010:0091b11": "將為畢竟所歸寧地自言滿足無上菩提大妄語成",
    "X12n0272_010:0091b12": "外道邪魔所感業終墮無間獄聲聞緣覺不成增進",
    "X12n0272_010:0091b13": "汝等存心秉如來道將此法門於我滅後傳示末世",
    "X12n0272_010:0091b14": "普令眾生覺了斯義無令見魔自作深孽保綏哀救",
    "X12n0272_010:0091b15": "消息邪緣令其身心入佛知見從始成就不遭岐路",
    "X12n0272_010:0091b16": "如是法門先過去世恒沙劫中微塵如來乘此心開",
    "X12n0272_010:0091b17": "得無上道。",
    "X12n0272_010:0091b18": "補曰五陰中魔事各言十種者舉其大略也推其",
    "X12n0272_010:0091b19": "所以皆由用心交互故起是深孽自非如來懸示",
    "X12n0272_010:0091b20": "後世令諸眾生覺了斯義至此勝妙境界其誰不",
    "X12n0272_010:0091b21": "為魔外哉嗚呼前佛後佛法施之恩無大於此粉",
    "X12n0272_010:0091b22": "骨碎身未足酬誠如永嘉之言所謂生勝解者先",
    "X12n0272_010:0091b23": "德嘗曰纔有所重便成窠臼又曰但盡凡情別無",
    "X12n0272_010:0091b24": "勝解不出此也。",
    "X12n0272_010:0091c01": "識陰若盡則汝現前諸根互用從互用中能入菩薩",
    "X12n0272_010:0091c02": "金剛乾慧圓明精心於中發化如淨瑠璃內含寶月",
    "X12n0272_010:0091c03": "如是乃超十信十住十行十迴向四加行心菩薩所",
    "X12n0272_010:0091c04": "行金剛十地等覺圓明入於如來妙莊嚴海圓滿菩",
    "X12n0272_010:0091c05": "提歸無所得。",
    "X12n0272_010:0091c06": "補曰此一節文意乃顯識陰盡處諸根互用之功",
    "X12n0272_010:0091c07": "力也謂五陰既盡能入菩薩初發大乘金剛乾慧",
    "X12n0272_010:0091c08": "圓明精心此心猶如金剛無有毀壞又能於中發",
    "X12n0272_010:0091c09": "化如淨瑠璃內含寶月是為一念不生前後際斷",
    "X12n0272_010:0091c10": "即名為佛故不住外凡內凡等位直入如來妙莊",
    "X12n0272_010:0091c11": "嚴海圓滿菩提孤山嘗指金剛乾慧圓明精心為",
    "X12n0272_010:0091c12": "等覺之後心妙覺之無間道者誤矣自如是乃超",
    "X12n0272_010:0091c13": "至等覺圓明方為無間道也若以金剛乾慧為無",
    "X12n0272_010:0091c14": "間道則超之一字義將何歸瑠璃舉以為喻者凡",
    "X12n0272_010:0091c15": "四處初於三增進敘返流旋一六用不行則曰譬",
    "X12n0272_010:0091c16": "如瑠璃內懸明月此顯大心凡夫頓成圓觀也故",
    "X12n0272_010:0091c17": "下文曰一切如來密圓淨妙皆現其中是人即獲",
    "X12n0272_010:0091c18": "無生法忍次於住位之二敘圓成心中發明智體",
    "X12n0272_010:0091c19": "則曰如淨瑠璃內現精金此顯練修功力伏彼惑",
    "X12n0272_010:0091c20": "障也故下文曰以前妙心履以成地名治地住其",
    "X12n0272_010:0091c21": "次於識陰盡處敘見聞通隣互用清淨則曰如吠",
    "X12n0272_010:0091c22": "瑠璃內外明徹此顯虗明自照不假智力也故下",
    "X12n0272_010:0091c23": "文曰觀其所由罔象虗無以為其本又其次於此",
    "X12n0272_010:0091c24": "諸根互用敘圓明精心於中發化則曰如淨瑠璃",
    "X12n0272_010:0092a01": "內含寶月此顯從互用中直登妙覺解脫道也故",
    "X12n0272_010:0092a02": "下文曰如是乃超信住等位入於如來妙莊嚴海",
    "X12n0272_010:0092a03": "葢始則因中具果終則果中具因果德未彰但名",
    "X12n0272_010:0092a04": "之以月果德既彰故該之以寶餘可知也言金剛",
    "X12n0272_010:0092a05": "十地者寂音曰金剛以微細為性能摧壞一切十",
    "X12n0272_010:0092a06": "地以壞障惑證真如故說十地者名金剛藏而其",
    "X12n0272_010:0092a07": "智名甚微細境界亦名甚微細也故曰金剛十地",
    "X12n0272_010:0092a08": "長水曰福足故名妙莊嚴海慧足故圓滿菩提理",
    "X12n0272_010:0092a09": "極故歸無所得。",
    "X12n0272_010:0092a10": "此是過去先佛世尊奢摩陀中毗婆舍那覺明分析",
    "X12n0272_010:0092a11": "微細魔事魔境現前汝能諳識心垢洗除不落邪見",
    "X12n0272_010:0092a12": "陰魔銷滅天魔摧碎大力鬼神褫魄逃逝魑魅魍魎",
    "X12n0272_010:0092a13": "無復出生直至菩提無諸少乏下劣增進於大涅槃",
    "X12n0272_010:0092a14": "心不迷悶若諸末世愚鈍眾生未識禪那不知說法",
    "X12n0272_010:0092a15": "樂修三昧汝恐同邪一心勸令持我佛頂陀羅尼呪",
    "X12n0272_010:0092a16": "若未能誦寫於禪堂或帶身上一切諸魔所不能動",
    "X12n0272_010:0092a17": "汝當恭欽十方如來究竟修進最後垂範。",
    "X12n0272_010:0092a18": "阿難即從座起聞佛示誨頂禮欽奉憶持無失於大",
    "X12n0272_010:0092a19": "眾中重復白佛如佛所言五陰相中五種虗妄為本",
    "X12n0272_010:0092a20": "想心我等平常未蒙如來微細開示又此五陰為併銷",
    "X12n0272_010:0092a21": "除為次第盡如是五重詣何為界唯願如來發宣大",
    "X12n0272_010:0092a22": "慈為此大眾清明心目以為末世一切眾生作將來眼",
    "X12n0272_010:0092a23": "佛告阿難精真妙明本覺圓淨非留死生及諸塵垢",
    "X12n0272_010:0092a24": "乃至虗空皆因妄想之所生起斯元本覺妙明真精",
    "X12n0272_010:0092b01": "妄以發生諸器世間如演若多迷頭認影妄元無因",
    "X12n0272_010:0092b02": "於妄想中立因緣性迷因緣者稱為自然彼虗空性",
    "X12n0272_010:0092b03": "猶實幻生因緣自然皆是眾生妄心計度阿難知妄",
    "X12n0272_010:0092b04": "所起說妄因緣若妄元無說妄因緣元無所有何況",
    "X12n0272_010:0092b05": "不知推自然者是故如來與汝發明五陰本因同是",
    "X12n0272_010:0092b06": "妄想汝體先因父母想生汝心非想則不能來想中",
    "X12n0272_010:0092b07": "傳命。",
    "X12n0272_010:0092b08": "補曰問曰何謂命曰命者依識而有故識動則想",
    "X12n0272_010:0092b09": "舉想舉則命立命立則氣隨氣隨則四大具所謂",
    "X12n0272_010:0092b10": "命煖識三是已葢識之動性為想元也儒曰知命",
    "X12n0272_010:0092b11": "道曰復命此曰傳命然則學者當以何為知何為",
    "X12n0272_010:0092b12": "復何為傳耶達此乃可入不生不滅之道。",
    "X12n0272_010:0092b13": "如我先言心想酢味口中涎生心想登高足心酸起",
    "X12n0272_010:0092b14": "懸崖不有酢物未來汝體必非虗妄通倫口水如何",
    "X12n0272_010:0092b15": "因談酢出是故當知汝現色身名為堅固第一妄想",
    "X12n0272_010:0092b16": "即此所說臨高想心能令汝形真受酸澁由因受生",
    "X12n0272_010:0092b17": "能動色體汝今現前順益違損二現驅馳名為虗明",
    "X12n0272_010:0092b18": "第二妄想由汝念慮使汝色身身非念倫汝身何因",
    "X12n0272_010:0092b19": "隨念所使種種取像心生形取與念相應寤即想心",
    "X12n0272_010:0092b20": "寐為諸夢則汝想念搖動妄情名為融通第三妄想",
    "X12n0272_010:0092b21": "化理不住運運密移甲長髮生氣銷容皺日夜相代",
    "X12n0272_010:0092b22": "曾無覺悟阿難此若非汝云何體遷如必是真汝何",
    "X12n0272_010:0092b23": "無覺則汝諸行念念不停名為幽隱第四妄想又汝",
    "X12n0272_010:0092b24": "精明湛不搖處名恒常者於身不出見聞覺知若實",
    "X12n0272_010:0092c01": "精真不容習妄何因汝等曾於昔年覩一奇物經歷",
    "X12n0272_010:0092c02": "年歲憶忘俱無於後忽然覆覩前異記憶宛然曾不",
    "X12n0272_010:0092c03": "違失則此精了湛不搖中念念受熏有何籌算阿難",
    "X12n0272_010:0092c04": "當知此湛非真如急流水望如恬靜流急不見非是",
    "X12n0272_010:0092c05": "無流若非想元寧受妄習非汝六根互用開合此之",
    "X12n0272_010:0092c06": "妄想無時得滅故汝現在見聞覺知中串習幾則湛",
    "X12n0272_010:0092c07": "了內罔象虗無第五顛倒微細精想。",
    "X12n0272_010:0092c08": "阿難是五受陰五妄想成汝今欲知因界淺深唯色",
    "X12n0272_010:0092c09": "與空是色邊際唯觸及離是受邊際唯記與忘是想",
    "X12n0272_010:0092c10": "邊際唯滅與生是行邊際湛入合湛歸識邊際此五",
    "X12n0272_010:0092c11": "陰元重疊生起生因識有滅從色除理則頓悟乘悟",
    "X12n0272_010:0092c12": "併銷事非頓除因次第盡我已示汝劫波巾結何所",
    "X12n0272_010:0092c13": "不明再此詢問汝應將此妄想根元心得開通傳示",
    "X12n0272_010:0092c14": "將來末法之中諸修行者令識虗妄深厭自生知有",
    "X12n0272_010:0092c15": "涅槃不戀三界。",
    "X12n0272_010:0092c16": "論曰雜華有微塵數萬偈而棗栢攝取其要作十",
    "X12n0272_010:0092c17": "二緣生論敘其因起則有十二種其實即五種陰",
    "X12n0272_010:0092c18": "法也故世尊於此重敘之使知皆即眾生念力所",
    "X12n0272_010:0092c19": "成耳念清淨則神通光明令凡實證念垢染則三",
    "X12n0272_010:0092c20": "界六道捨生趣入如前所示止觀二法澄鍊五陰",
    "X12n0272_010:0092c21": "則於內分獲六根功德則於外分超五濁惡世以",
    "X12n0272_010:0092c22": "定力精嚴則離五十種魔事義理粲然學者當深",
    "X12n0272_010:0092c23": "觀之。補曰前雖標陰皆屬想而未敘想之根元",
    "X12n0272_010:0092c24": "界之淺深故慶喜再陳請問世尊具答之也至第",
    "X12n0272_010:0093a01": "五湛不搖處則曰此湛非真如急流水望如恬靜",
    "X12n0272_010:0093a02": "流急不見若非想元寧受妄習非汝六根互用開",
    "X12n0272_010:0093a03": "合此之妄想無時得滅方名顛倒微細精想學者",
    "X12n0272_010:0093a04": "至此宜頓悟此想為陰元之本日加觀照之力而",
    "X12n0272_010:0093a05": "併滅之譬如去草除根倘悟此不加觀照之力及",
    "X12n0272_010:0093a06": "所併滅與未悟同復何益哉故曰理則頓悟乘悟",
    "X12n0272_010:0093a07": "併銷即前六解一忘之義也生既因識而有滅則",
    "X12n0272_010:0093a08": "從色而除唯在觀照之深自色陰之破餘則迎刃",
    "X12n0272_010:0093a09": "而解故曰事非頓除因次第盡即前是結本以次",
    "X12n0272_010:0093a10": "第綰生今日當須次第而解之義也故下文曰我",
    "X12n0272_010:0093a11": "已示汝劫波巾結何所不明再此詢問其理顯然",
    "X12n0272_010:0093a12": "問曰前敘消磨六門合開成就與此互用開合何",
    "X12n0272_010:0093a13": "以異曰前則敘識陰盡處互用之功始著此則敘",
    "X12n0272_010:0093a14": "想元藉互用之力滅之此之想元葢非互用功力",
    "X12n0272_010:0093a15": "不能滅也言五受陰者乃是眾生所受報法故通",
    "X12n0272_010:0093a16": "名受湛入合湛義見第三卷末。",
    "X12n0272_010:0093a17": "阿難若復有人徧滿十方所有虗空盈滿七寶持以",
    "X12n0272_010:0093a18": "奉上微塵諸佛承事供養心無虗度於意云何是人",
    "X12n0272_010:0093a19": "以此施佛因緣得福多不阿難答言虗空無盡珍寶",
    "X12n0272_010:0093a20": "無邊昔有眾生施佛七錢捨身猶獲轉輪王位況復",
    "X12n0272_010:0093a21": "現前虗空既窮佛土充徧皆施珍寶窮劫思議尚不",
    "X12n0272_010:0093a22": "能及是福云何更有邊際。",
    "X12n0272_010:0093a23": "佛告阿難諸佛如來語無虗妄若復有人身具四重",
    "X12n0272_010:0093a24": "十波羅夷瞬息即經此方他方阿鼻地獄乃至窮盡",
    "X12n0272_010:0093b01": "十方無間靡不經歷能以一念將此法門於末劫中",
    "X12n0272_010:0093b02": "開示未學是人罪障應念消滅變其所受地獄苦囚",
    "X12n0272_010:0093b03": "成安樂國得福超越前之施人百倍千倍千萬億倍",
    "X12n0272_010:0093b04": "如是乃至算數譬喻所不能及阿難若有眾生能誦",
    "X12n0272_010:0093b05": "此經能持此呪如我廣說窮劫不盡依我教言如教",
    "X12n0272_010:0093b06": "行道直成菩提無復魔業。",
    "X12n0272_010:0093b07": "佛說此經已比丘比丘尼優婆塞優婆夷一切世間",
    "X12n0272_010:0093b08": "天人阿修羅及諸他方菩薩二乘聖仙童子并初發",
    "X12n0272_010:0093b09": "心大力鬼神皆大歡喜作禮而去。",
    "X12n0272_010:0093b10": "論曰凡經至其終則曰獲福殊勝者世尊悲心攝",
    "X12n0272_010:0093b11": "異種性故以有一類貪著福德菩薩聞空義起邪",
    "X12n0272_010:0093b12": "執防退墮故金剛般若曰須菩提菩薩無住相布",
    "X12n0272_010:0093b13": "施福德亦復如是不可思議無著曰為令一類貪",
    "X12n0272_010:0093b14": "著福德菩薩深妙廣大之法堪任故若不言無住",
    "X12n0272_010:0093b15": "相布施有大福德則成斷滅非唯不能廣攝下根",
    "X12n0272_010:0093b16": "亦於無住法失自宗故。",
    "X12n0272_010:0093b17": "統論",
    "X12n0272_010:0093b18": "眾生之所以流轉三界升沈六道以欲為之基婬",
    "X12n0272_010:0093b19": "為之括也情之所附想之所依夢死醉生胡能超",
    "X12n0272_010:0093b20": "脫世尊以大慈航濟是苦海為欲頒宣妙法普覺",
    "X12n0272_010:0093b21": "眾生慶喜逆知時之將至乃身匿婬舍為之發顯",
    "X12n0272_010:0093b22": "所謂法不孤起也愚嘗精研是經自文殊提攝慶",
    "X12n0272_010:0093b23": "喜歸如來所頂禮悲泣勤拳咨請十方如來得成",
    "X12n0272_010:0093b24": "菩提妙奢摩陀三摩禪那最初方便世尊不答但",
    "X12n0272_010:0093c01": "以當初發心見何勝相頓捨恩愛又以一切眾生",
    "X12n0272_010:0093c02": "從無始來生死相續皆由不知常住真心其次又",
    "X12n0272_010:0093c03": "以為不識知心目所在及於內外七處縱奪問之",
    "X12n0272_010:0093c04": "何歟竊原如來之意將提攝慶喜至如來自到境",
    "X12n0272_010:0093c05": "界及令末世眾生如慶喜自見自悟此則直指之",
    "X12n0272_010:0093c06": "道非觀照可及於此不能針芥相投神領意解則",
    "X12n0272_010:0093c07": "如來不得已示以入三摩提之路破五陰魔之惑",
    "X12n0272_010:0093c08": "是為最後垂範嗟夫如來悲憫之心可謂至矣然",
    "X12n0272_010:0093c09": "經旨微妙未易發明自神龍繙繹房相筆受繇唐",
    "X12n0272_010:0093c10": "迄今無慮數百年箋釋之學不為不眾類皆舉此",
    "X12n0272_010:0093c11": "略彼互有得失。國朝寂音尊者於此經中得大",
    "X12n0272_010:0093c12": "受用遂著尊頂法論詆闢異說疏通奧義惜其未",
    "X12n0272_010:0093c13": "傳而入圓寂圜悟禪師偶見之歎曰此真人天眼",
    "X12n0272_010:0093c14": "目也即施長財百緍勸發旴江幕彭公思禹刊于",
    "X12n0272_010:0093c15": "南昌建炎之後其板不存紹興初其徒智俱化緣",
    "X12n0272_010:0093c16": "重鋟行於高安今復湮沒世無此論其功唐捐三",
    "X12n0272_010:0093c17": "山紹衼首座獨珍藏之愚扣請至再始啟十襲觀",
    "X12n0272_010:0093c18": "其文約而辨義宏以顯迷冥暗室破以華炬拘攣",
    "X12n0272_010:0093c19": "疑網決以寶刀手之拳拳不能釋去以其統說貫",
    "X12n0272_010:0093c20": "為聯編也為之釐析於正文之下是為合論以其",
    "X12n0272_010:0093c21": "理有未到也為之補以其文有不安也為之削以",
    "X12n0272_010:0093c22": "其字有舛也有訛也為之正淳熙乙巳僅成綿蕝",
    "X12n0272_010:0093c23": "未遑流通紹興壬子以進普燈錄振錫都下舘於",
    "X12n0272_010:0093c24": "郊臺祇園菴越明年冬徙居吳興永壽蘭若泉石",
    "X12n0272_010:0094a01": "蕭然飽食酣寢之餘抖擻蠧祑卒成厥志凡小字",
    "X12n0272_010:0094a02": "非正即補俾觀者有攷焉始寂音著是論靈源以",
    "X12n0272_010:0094a03": "書抵之謂窒後人自悟之門故寂音後敘謂有人",
    "X12n0272_010:0094a04": "於此稱祖師棒喝則謂之禪置棒喝而經論則謂",
    "X12n0272_010:0094a05": "之教於實際中有此取捨乎未達者以為矛盾寶",
    "X12n0272_010:0094a06": "覺嘗與老南和尚分座於黃蘗啟迪方來尋從泐",
    "X12n0272_010:0094a07": "潭月禪師授此經要及謝事黃龍居晦堂日讀此",
    "X12n0272_010:0094a08": "經不輟每掩卷拊几告參徒曰此禪髓也有以知",
    "X12n0272_010:0094a09": "前代宗師互相激揚不得不爾未易以差殊觀也",
    "X12n0272_010:0094a10": "寂音諱德洪覺範其字筠陽人得法於真淨無盡",
    "X12n0272_010:0094a11": "居士張公商英與之莫逆其行實見續僧寶傳寂",
    "X12n0272_010:0094a12": "音尊者其自號甘露滅又其別號也無盡罷相為",
    "X12n0272_010:0094a13": "逐客寂音亦羈縻罪地是時乃成此論昔文王拘",
    "X12n0272_010:0094a14": "羑里重易六爻若無羑里也孔子在陳弦歌不衰",
    "X12n0272_010:0094a15": "若無陳也後秦肇法師亦於圜扉中終寶藏論大",
    "X12n0272_010:0094a16": "慧焚牒竄梅陽著正法眼藏聖賢之處患難無入",
    "X12n0272_010:0094a17": "而不自得寂音則亦然少年儁異自儒生祝髮文",
    "X12n0272_010:0094a18": "字膾炙人口世遂以為詩僧大慧處眾時嘗尊以",
    "X12n0272_010:0094a19": "師禮住雙徑日圖其像而讚之迨還自貶所至同",
    "X12n0272_010:0094a20": "安首修其塔近有作公論者肆筆詆訶多見其不",
    "X12n0272_010:0094a21": "知量也雖然寂音謂瑠璃王嗣位誅釋族一事豈",
    "X12n0272_010:0094a22": "此會方與其父有指河之喻而慶喜已敘其子事",
    "X12n0272_010:0094a23": "由是而知自問名後乃他時所說特結集者裒續",
    "X12n0272_010:0094a24": "為一經爾如來說此經與涅槃始末十有八載皆",
    "X12n0272_010:0094b01": "不可以一時論而無盡又修此經為清淨海眼刪",
    "X12n0272_010:0094b02": "去指河及他事節則大謬矣嗚呼謂楞嚴可刪則",
    "X12n0272_010:0094b03": "三藏十二部孰非可刪之文清涼國師造華嚴疏",
    "X12n0272_010:0094b04": "欲證譯師訛舛而不得梵本但書之經尾如云佛",
    "X12n0272_010:0094b05": "不思議法品上卷之第三板第十行一切諸佛舊",
    "X12n0272_010:0094b06": "脫諸字又云大瑠璃寶恐是吠瑠璃寶圭峯從圓",
    "X12n0272_010:0094b07": "覺悟入作疏鈔欲改皆證圓覺為皆具圓覺真淨",
    "X12n0272_010:0094b08": "極口痛罵謂若一切眾生皆具圓覺而不證者更",
    "X12n0272_010:0094b09": "無一人發真歸元凡夫不必求解脫矣孔子以斯",
    "X12n0272_010:0094b10": "文為己任因魯史作春秋雖寓筆削斧袞之旨於",
    "X12n0272_010:0094b11": "二百四十二年之間如書夏五書郭公則亦因其",
    "X12n0272_010:0094b12": "舊文信以傳信疑以傳疑況西方大聖人之書又",
    "X12n0272_010:0094b13": "非世書之比孰謂無盡在儒門為鉅公在覺苑為",
    "X12n0272_010:0094b14": "大居士乃於此經擅為芟改何弗思之甚也豈惟",
    "X12n0272_010:0094b15": "是哉圓覺曰此虗妄心若無六塵則不能有宗門",
    "X12n0272_010:0094b16": "單提姑以六字為句可也天竺訥以為定句則不",
    "X12n0272_010:0094b17": "可也根與塵合方有妄心如來之意以此今則先",
    "X12n0272_010:0094b18": "有妄心倒置本旨豈期然乎雖佛以一音演說法",
    "X12n0272_010:0094b19": "眾生隨類各得解以意為解可也以句為定不可",
    "X12n0272_010:0094b20": "也靈巖安禪師讀此經至知見立知(句)即無明本",
    "X12n0272_010:0094b21": "(句)知見無見(句)斯即涅槃(句)安破讀為知見立(句)",
    "X12n0272_010:0094b22": "知即無明(句)本知見無(句)見斯即涅槃(句)洞然開",
    "X12n0272_010:0094b23": "悟後人顧可因以是為定句耶梁昭明太子析金",
    "X12n0272_010:0094b24": "剛般若經為三十二分而世師尚疵之謂為破碎",
    "X12n0272_010:0094c01": "法身況訥為義學之師乃妄定句讀如此抑其大",
    "X12n0272_010:0094c02": "謬矣清淨海眼經會稽僧慧印已版行是滋後人",
    "X12n0272_010:0094c03": "之惑故愚於此不得不正救其失圓覺略疏。有",
    "X12n0272_010:0094c04": "曰不以其所長病人故無排斥之說不以其未至",
    "X12n0272_010:0094c05": "葢人故無胷臆之論今愚則不然是其所是非其",
    "X12n0272_010:0094c06": "所非何嫌於排斥之說因其舊義附以己見何嫌",
    "X12n0272_010:0094c07": "於胷臆之論故舉其得失之槩略見于卷中益使",
    "X12n0272_010:0094c08": "寂音之議粹然一出無纖瑕微類之可指顧不韙",
    "X12n0272_010:0094c09": "歟倘有未然尚俟來哲。",
    "X12n0272_010:0094c11": "大佛頂如來密因修證了義諸菩薩萬行首楞嚴經",
    "X12n0272_010:0094c12": "合論卷第十",
    "X12n0272_010:0094c19": "敘曰世尊於法華之後說此經備足諸經奧義畢殫",
    "X12n0272_010:0094c20": "一乘要旨初龍勝閱於龍宮默誦而出五天世主祕",
    "X12n0272_010:0094c21": "重不傳天台智者釋法華經不解六根功德之義停",
    "X12n0272_010:0094c22": "筆思之有梵僧謂曰唯首楞嚴經著明此義得以證",
    "X12n0272_010:0094c23": "成不必釋也智者於是日夕西向再拜願早傳至此",
    "X12n0272_010:0094c24": "土竟不見而沒唐神龍中彌伽釋迦持梵本至廣州",
    "X12n0272_010:0095a01": "州牧房融對譯俄罽賓國王遣使追取之幾不得傳",
    "X12n0272_010:0095a02": "傳譯畢矣融進御會中宗登極未暇宣布僧神秀飯",
    "X12n0272_010:0095a03": "于禁中得之持歸荊州玉泉寺自經至今五百餘年",
    "X12n0272_010:0095a04": "傳著箋釋者無慮十餘家然判立宗趣多異同而文",
    "X12n0272_010:0095a05": "不達義因黯昧余甞深觀之得世尊意於諸家傳著",
    "X12n0272_010:0095a06": "之外將造論排斥異說端正經旨世緣羈縻未遑惜",
    "X12n0272_010:0095a07": "筆政和元年十月以宏法嬰難自京師竄于朱崖明",
    "X12n0272_010:0095a08": "年二月至海南舘於瓊山開元寺寺空如逃亡家壞",
    "X12n0272_010:0095a09": "龕唯有此經余曰天欲成余論經之志乎自非以罪",
    "X12n0272_010:0095a10": "戾投棄荒服渠能整心緒研深談而思之耶屬草未",
    "X12n0272_010:0095a11": "就蒙　恩北還依止故由精舍又二年而克成二三",
    "X12n0272_010:0095a12": "子進曰經論各有師承奈何以禪宗經論乎余曰馬",
    "X12n0272_010:0095a13": "鳴龍勝西天祖師也而造論釋經浩如山海流傳此",
    "X12n0272_010:0095a14": "土者尚數百萬言達磨曹溪此方祖師也而說法則",
    "X12n0272_010:0095a15": "曰唯楞伽經可以印心傳心則釋金剛般若之義禪",
    "X12n0272_010:0095a16": "佛祖之心經佛祖之語佛祖心口豈甞相戾有人於",
    "X12n0272_010:0095a17": "此稱祖師用施棒喝則謂之禪置棒喝而經論則謂",
    "X12n0272_010:0095a18": "之教於實際中受此取舍乎賢沙曰宗門教乘由汝",
    "X12n0272_010:0095a19": "舌本自迴轉耳豈有實相韶國師舉今人看古教偈",
    "X12n0272_010:0095a20": "謂眾曰諸人喚甚麼作教莫道見說教之一宇滯在",
    "X12n0272_010:0095a21": "教內道我宗門不恁麼莫錯好教不迷人人迷於教",
    "X12n0272_010:0095a22": "只如五千四十八卷若識得不剩一字不欠一字若",
    "X12n0272_010:0095a23": "剩一字佛法有增若欠一字佛法有減佛法且無增",
    "X12n0272_010:0095a24": "減底道理又曰祖師是佛弟子若窮得佛語祖師語",
    "X12n0272_010:0095b01": "自然現前此殆天下之名言也嗟乎經之來其艱難",
    "X12n0272_010:0095b02": "如此而傳著之家又從而汩之學者既付受不妙乃",
    "X12n0272_010:0095b03": "疑以為教乘其自障有如此可為歎惜我釋此論有",
    "X12n0272_010:0095b04": "能於中發明自心契會佛意者願世世以法為親同",
    "X12n0272_010:0095b05": "本願力共濟眾生化令成佛。八年五月一日謹敘",
    "X12n0272_010:0095b11": "重開尊頂法論跋語",
    "X12n0272_010:0095b13": "華嚴經以諸善根迴向為善學智地大方便海而大",
    "X12n0272_010:0095b14": "要皆願以妙辯才為諸眾生隨機廣演悉令解了葢",
    "X12n0272_010:0095b15": "如來以平等慈印現世出世法無上義諦非有超詣",
    "X12n0272_010:0095b16": "辯才以袪邪解釋妄執使知境智歷然則隨順無明",
    "X12n0272_010:0095b17": "長眠生死徒自障隔耳是故菩薩於善慧地作大法",
    "X12n0272_010:0095b18": "師演說諸法必以無量善巧之智起四無礙大辯而",
    "X12n0272_010:0095b19": "四者所示皆種種智轉一切法輪由是知辯才出於",
    "X12n0272_010:0095b20": "智地利益眾生無暫捨離者以其通悟如阿耨池流",
    "X12n0272_010:0095b21": "周浹無礙於我法中無戲論故寂音尊者寶覺圓明",
    "X12n0272_010:0095b22": "禪師從墮地初有冲天志繼得法於文關西英風四",
    "X12n0272_010:0095b23": "靡智海湛然出慧光三昧為翰墨自在遊戲故其見",
    "X12n0272_010:0095b24": "於文者皆道之餘也然以之藻飾教乘發明要奧璀",
    "X12n0272_010:0095c01": "璨飛動如以阿僧祇寶間錯諸地妙莊嚴具凡見聞",
    "X12n0272_010:0095c02": "者聳然增勝隨其根器各有所得豈非有所謂大辯",
    "X12n0272_010:0095c03": "才者乎而滯於跡者不究所歸往往惜其牽於儒習",
    "X12n0272_010:0095c04": "前第知其吐詞奮筆波瀾一世而已嗟夫盤之走珠",
    "X12n0272_010:0095c05": "珠之走盤了無不可而妄議其橫科曲直是豈真知",
    "X12n0272_010:0095c06": "寂音者哉不幾墮於戲論歟甞觀此經注論專以了",
    "X12n0272_010:0095c07": "知自心入道之門成佛要決以定宗趣之立性相洞",
    "X12n0272_010:0095c08": "該頓漸悉證詞約而達理盡而明非徒騁於虗文也",
    "X12n0272_010:0095c09": "精研窮探造前輩所未到要其本際內融而力以弘",
    "X12n0272_010:0095c10": "法為己任故見道之審率自肺肝中流出為往而不",
    "X12n0272_010:0095c11": "通也建炎間寂音既逝伯氏思禹幕盱江喜其徒之",
    "X12n0272_010:0095c12": "請佛果禪師亦以百千為助即鏤板于南昌未幾火",
    "X12n0272_010:0095c13": "于冠兵關二十年幾廢而僅存高弟智俱慨然奮勵",
    "X12n0272_010:0095c14": "奔走高安再募刊行清江椽涂元秩見之揮金以為",
    "X12n0272_010:0095c15": "之倡而和者翕然不數月而辦寂音之道厄而愈通",
    "X12n0272_010:0095c16": "蔽而愈明而俱之願力成就所以緝嗣事振家風亦",
    "X12n0272_010:0095c17": "可謂無遺恨矣昔竺道生解悟諸經未傳之旨而講",
    "X12n0272_010:0095c18": "輩憎嫉誣以為邪說生盟於眾曰如我所說不合經",
    "X12n0272_010:0095c19": "義罪當如律苟契佛心願終據師子座於是竪石當",
    "X12n0272_010:0095c20": "聽徒以取決焉而叢石首肯之已而升座詞音暢潤",
    "X12n0272_010:0095c21": "墮塵而化嗚呼生之具足智證可謂見道之審自信",
    "X12n0272_010:0095c22": "而無所防者矣寂音甞論至此以謂生所見者鈍全",
    "X12n0272_010:0095c23": "而義學相與擠去之小智自私無足怪者余以是知",
    "X12n0272_010:0095c24": "生與寂音啐啄之機默契於千載之下造車合轍固",
    "X12n0272_010:0096a01": "自有道耶余於寂音同宗兄弟也以舊本訛缺為手",
    "X12n0272_010:0096a02": "抄作小楷以便學者閱習既終其經又摭其實以識",
    "X12n0272_010:0096a03": "卷末云。",
    "X12n0272_010:0096a04": "紹興丁卯元日雙溪彭以明謹書",
    "X12n0272_010:0096a06": "音切",
    "X12n0272_010:0096a07": "殫(音丹)。熠(羊入切)。矯(居夭切)。詰(音乞)。孽(魚列切)。[(暇-日)/卵](音段)。霰(音線)。辟(必益",
    "X12n0272_010:0096a08": "切)。熊(音雄)。媛(音院)。枳(音止)。疏(音踈)。綏(音須)。褫(丑豸切)。酢(與醋同)。串(音慣)。",
    "X12n0272_010:0096a09": "盱(況于切)。蕝(子悅切)。窒(音只)。泐(音肋)。羑(音酉)。舛(音喘)。芟(音衫)。類(盧對切)。",
    "X12n0272_010:0096a10": "韙(音偉)。罽(音繼)。浹(子恊切)。椽(音院)。涂(切徒)。塵(音主)。擠(音賷)。",
    "X12n0272_010:0096a11": "楞嚴經會解十卷",
    "X12n0272_010:0096a12": "元　惟則會解",
    "X12n0272_010:0096a13": "全文載在楞嚴經圓通疏中因今省之。"
}