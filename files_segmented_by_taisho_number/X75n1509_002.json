{
    "X75n1509_002:0010c01": "釋迦如來成道記註卷之下",
    "X75n1509_002:0010c02": "唐　太原　王勃　撰",
    "X75n1509_002:0010c03": "錢唐月輪山居慧悟大師賜紫道誠　註",
    "X75n1509_002:0010c04": "本事本生之別諷頌重頌之殊。",
    "X75n1509_002:0010c05": "此十二分教之四名。類揚論云。本事者。謂如來說",
    "X75n1509_002:0010c06": "聖弟子前世等事。本生者。謂如來說菩薩本所修",
    "X75n1509_002:0010c07": "行相應等事。梵云伽佗。此云諷誦。謂以朦妙之言",
    "X75n1509_002:0010c08": "緝為讚詠等。梵云祇夜。此云應頌。如經云。欲重宣",
    "X75n1509_002:0010c09": "此義而說偈言是也。",
    "X75n1509_002:0010c10": "象馬兔之三獸渡河。",
    "X75n1509_002:0010c11": "次第喻菩薩．緣覺．聲聞人也。河喻十二因緣也。三",
    "X75n1509_002:0010c12": "人同悟而深淺不同矣。婆沙論云。三獸渡河。兔浮",
    "X75n1509_002:0010c13": "水上。馬及一半。象窮水底。",
    "X75n1509_002:0010c14": "羊鹿牛之三車出宅。",
    "X75n1509_002:0010c15": "法華經三車喻也。羊車喻聲聞乘。鹿車喻緣覺乘。",
    "X75n1509_002:0010c16": "牛車喻菩薩乘。三乘俱以運載為義。前二乘是方",
    "X75n1509_002:0010c17": "便施設。惟大白牛車是實。引重致遠。運載萬有。不",
    "X75n1509_002:0010c18": "遺一物者也。宅者。經云三界無安猶如火宅。又三",
    "X75n1509_002:0010c19": "界之身為邪見之宅也。",
    "X75n1509_002:0010c20": "或謂之有空守中也。",
    "X75n1509_002:0010c21": "此敘如來化儀說教不同也。初說有教。次說空教。",
    "X75n1509_002:0010c22": "皆為不了義。守在中道。不務速說。俟其時也。",
    "X75n1509_002:0010c23": "或謂之無轉照持也。",
    "X75n1509_002:0010c24": "空教但破有病緣。未顯真靈之性。只以一切差別",
    "X75n1509_002:0011a01": "之相為法。法是俗諦。照此諸法。無為無相。無生無",
    "X75n1509_002:0011a02": "滅。無增無減等義。是真諦。此之無字。非斷滅無。蓋",
    "X75n1509_002:0011a03": "是遮詮。意顯真空妙有真靈之性。令展轉推照任",
    "X75n1509_002:0011a04": "持修證也。",
    "X75n1509_002:0011a05": "或謂之頓也漸也。",
    "X75n1509_002:0011a06": "且眾生之根有利有鈍。故佛說教有頓有漸。今就",
    "X75n1509_002:0011a07": "教有化儀頓漸。應機頓漸。就人有教授方便頓漸。",
    "X75n1509_002:0011a08": "根性悟入頓漸。發意修證頓漸。",
    "X75n1509_002:0011a09": "或謂之半也滿也。",
    "X75n1509_002:0011a10": "涅槃經云。半字者是煩惱言說之本。滿字者是一",
    "X75n1509_002:0011a11": "切善法言說之本。但半字是不了義。滿字是了義。",
    "X75n1509_002:0011a12": "或無說而常說。",
    "X75n1509_002:0011a13": "般若經云。汝勿謂如來有所說法。若人言如來有",
    "X75n1509_002:0011a14": "所說法。則為謗佛。是人不解我所說義。有頌云。始",
    "X75n1509_002:0011a15": "於鹿野苑。終至跋提河。中間五十年。未曾說一字。",
    "X75n1509_002:0011a16": "此約如來離法界外。及三世諸佛同。故云無說。若",
    "X75n1509_002:0011a17": "約俗諦。則何甞不說。",
    "X75n1509_002:0011a18": "或不聞而恒聞。",
    "X75n1509_002:0011a19": "淨名經云。夫說法者無說無示。其聽法者無聞無",
    "X75n1509_002:0011a20": "得。此皆約第一義諦也。",
    "X75n1509_002:0011a21": "或保任而可憑。",
    "X75n1509_002:0011a22": "法華經云。我今為汝保任此事。終不虗也。此約一",
    "X75n1509_002:0011a23": "切眾生皆有佛性。皆得成佛也。",
    "X75n1509_002:0011a24": "或加被而不忘。",
    "X75n1509_002:0011b01": "阿難。佛成道後二十年方為侍者。佛前後所說法",
    "X75n1509_002:0011b02": "或不聞。或粗聞。乃至過去佛所說。盡能憶念。以佛",
    "X75n1509_002:0011b03": "加被力故。寶積經云。如來以佛神力加諸有情。令",
    "X75n1509_002:0011b04": "念宿住。而告之曰。汝今應念於過去世。已種如是",
    "X75n1509_002:0011b05": "諸善法根。彼諸有情以如來力。隨念皆知。",
    "X75n1509_002:0011b06": "無小而不大。",
    "X75n1509_002:0011b07": "此融會教體也。小謂小乘。大謂大乘。以如來逗根",
    "X75n1509_002:0011b08": "不同而法無大小之別也。文殊問經云。佛言未來",
    "X75n1509_002:0011b09": "世二十部小乘。譬如海水無有異味。皆從般若波",
    "X75n1509_002:0011b10": "羅蜜多出故。",
    "X75n1509_002:0011b11": "無邊而不中。",
    "X75n1509_002:0011b12": "有無二見。良由惑見殊致。及乎會歸中道。則泯然",
    "X75n1509_002:0011b13": "一味矣。",
    "X75n1509_002:0011b14": "三乘同入一佛乘。",
    "X75n1509_002:0011b15": "涅槃經云。一乘者名為佛性。以是義故。一切眾生",
    "X75n1509_002:0011b16": "皆有一乘也。法華經云。十方佛土中。惟有一乘法。",
    "X75n1509_002:0011b17": "無二亦無三。",
    "X75n1509_002:0011b18": "三性同歸一法性。",
    "X75n1509_002:0011b19": "法性者佛性也。涅槃經云。聲聞性。緣覺性。菩薩性。",
    "X75n1509_002:0011b20": "無有差別。同一法性也。",
    "X75n1509_002:0011b21": "真可謂父母孩孺導師險夷。",
    "X75n1509_002:0011b22": "涅槃經云。佛念一切眾生。猶如赤子。故佛為眾生",
    "X75n1509_002:0011b23": "慈父母也。法華經云。今為汝等作大導師。知諸生",
    "X75n1509_002:0011b24": "死險難長遠。言險者即三界生死惡趣也。夷者即",
    "X75n1509_002:0011c01": "一乘妙道也。華嚴經云。佛於一切眾生如慈父。廣",
    "X75n1509_002:0011c02": "大利益故。如慈母。出生佛種故。為導。令究竟至安",
    "X75n1509_002:0011c03": "穩處故。為師。令入真實法中故。",
    "X75n1509_002:0011c04": "懸日月於幽宵。",
    "X75n1509_002:0011c05": "金光明經云。無上佛日大光普照。又云。安住三界",
    "X75n1509_002:0011c06": "如日照晝。華嚴經云。月有四奇特。一映蔽一切星",
    "X75n1509_002:0011c07": "宿光明。二隨時示現盈虧。三於世間澄清水中影",
    "X75n1509_002:0011c08": "無不現。四一切見者皆對目前。如來出世亦復如",
    "X75n1509_002:0011c09": "是。一映蔽一切二乘外道。二隨其所宜示現壽命",
    "X75n1509_002:0011c10": "長短。三一切世界清深心眾生菩提器中影無不",
    "X75n1509_002:0011c11": "現。四一切眾生有瞻對者。皆謂如來惟現我前。隨",
    "X75n1509_002:0011c12": "其心樂而為說法。又大婆娑論云。月麗高天有二",
    "X75n1509_002:0011c13": "種利益。一照於幽暗。二滋長草木。佛出世間亦有",
    "X75n1509_002:0011c14": "二利益。一照破無明痴暗。二滋長人天善根。言幽",
    "X75n1509_002:0011c15": "宵者謂生死界也。惟識論云。未登真覺。常處夢鄉。",
    "X75n1509_002:0011c16": "故我說為。生死長夜。",
    "X75n1509_002:0011c17": "布舟航於幻海。",
    "X75n1509_002:0011c18": "如來大智大慈。具運載眾生度生死岸與樂之用。",
    "X75n1509_002:0011c19": "故喻舟航也。一切有為法虗妄造作轉變不實。喻",
    "X75n1509_002:0011c20": "如幻術也。煩惱奔流汩沒。有情難渡彼岸。喻如海",
    "X75n1509_002:0011c21": "也。",
    "X75n1509_002:0011c22": "為雲為雨使枯槁以還滋。",
    "X75n1509_002:0011c23": "法華經云。如來出世如大雲起雨。於一切卉木藥",
    "X75n1509_002:0011c24": "草隨分受潤。一切眾生為煩惱燒煑。法水未洽。謂",
    "X75n1509_002:0012a01": "之枯槁。如來出世。大慈大悲隨根說法。眾生本有",
    "X75n1509_002:0012a02": "善根因之增長。故云還滋。",
    "X75n1509_002:0012a03": "為救為歸指窮途於壽域。",
    "X75n1509_002:0012a04": "救護也。歸趣也。梁僧亮法師云。主救於國。親護於",
    "X75n1509_002:0012a05": "家。佛則不爾。一切皆救護也。生死曠遠無際。乏於",
    "X75n1509_002:0012a06": "法財資用。謂之窮途。涅槃常住。不隨世法遷變。謂",
    "X75n1509_002:0012a07": "之壽域。",
    "X75n1509_002:0012a08": "暨乎所作已辦功成不居將返本以還源類薪盡而",
    "X75n1509_002:0012a09": "火滅。",
    "X75n1509_002:0012a10": "此第八雙林般涅槃相也。如來度生緣畢。謂之所",
    "X75n1509_002:0012a11": "作已辦。將息大用。示歸真寂。謂之功成不居。本之",
    "X75n1509_002:0012a12": "與源皆一真法界也。法華經云。佛此夜滅度。如薪",
    "X75n1509_002:0012a13": "盡火滅。華嚴經云。如來為示一切有為行法非安",
    "X75n1509_002:0012a14": "隱故。為諸人天樂著色身示無常力不可轉故。十",
    "X75n1509_002:0012a15": "方諸佛不入涅槃際。為調伏眾生示現滅度。息用",
    "X75n1509_002:0012a16": "名滅。非斷滅也。",
    "X75n1509_002:0012a17": "繇是指力地諸金河。",
    "X75n1509_002:0012a18": "拘尸羅城多產有力之士。諸國無敵。故號力士生",
    "X75n1509_002:0012a19": "地。梵云[口*尸]離剌拏伐底。或訛略云跋提。華言有金",
    "X75n1509_002:0012a20": "河。是產閻浮檀金處。水之淨莫過此河。梁僧宗法",
    "X75n1509_002:0012a21": "師云。佛來此河邊入滅有意。且河流奔注。喻生死",
    "X75n1509_002:0012a22": "遄速。金沙不動。喻佛性常住。如來因地修行時在",
    "X75n1509_002:0012a23": "此處六捨轉輪聖王身命。今來此入滅。為報地恩",
    "X75n1509_002:0012a24": "故。",
    "X75n1509_002:0012b01": "光流面門相驚塵剎山搖地動俱興苦痛之聲。",
    "X75n1509_002:0012b02": "面門者口也。放光表最極之相也。佛光佛聲山搖",
    "X75n1509_002:0012b03": "地震。皆相也。塵剎者無數佛國也。涅槃後分經云。",
    "X75n1509_002:0012b04": "十方世界一切震動。出大音聲。唱言苦哉痛哉。如",
    "X75n1509_002:0012b05": "何一旦世間孤露。慧日滅沒。喪真慈父。一切大海",
    "X75n1509_002:0012b06": "混濁涌沸。苦痛之聲遍滿世界。梁僧瑤法師云。無",
    "X75n1509_002:0012b07": "情尚爾。況有心者哉。",
    "X75n1509_002:0012b08": "異類變容同現奢華之血。",
    "X75n1509_002:0012b09": "涅槃經云。一切天龍八部人民悲惱痛切。身皮血",
    "X75n1509_002:0012b10": "見。如波羅奢華。梁僧亮法師釋云。天竺有此華。其",
    "X75n1509_002:0012b11": "葉白。其脉赤也。",
    "X75n1509_002:0012b12": "受純陀之後供。",
    "X75n1509_002:0012b13": "梵云純陀。此云解妙義。是拘尸城工巧之子。來白",
    "X75n1509_002:0012b14": "佛言。為令世間得善果報。受我最後之供。佛許之。",
    "X75n1509_002:0012b15": "或問曰。經云。人天四眾國王豪族皆來獻供。如來",
    "X75n1509_002:0012b16": "皆不受。何故受此工巧子微供耶。答曰。亮法師釋",
    "X75n1509_002:0012b17": "云。佛意不欲棄少從多。遺卑就勝。而純陀生地雖",
    "X75n1509_002:0012b18": "賤。而志德甚大。苟有其道。不在貴賤。使廁下之徒",
    "X75n1509_002:0012b19": "皆不自輕也。言志德大者。蓋悟常住法。又有言曰。",
    "X75n1509_002:0012b20": "為令世間得善果報。天王人王并諸豪族雖競獻",
    "X75n1509_002:0012b21": "珍妙。諒闕此心。亦如左傳云。黍稷非馨。明德斯馨",
    "X75n1509_002:0012b22": "矣。問。經云。如來之身如全劑金剛無所熟二藏。在",
    "X75n1509_002:0012b23": "世洎滅。何故受食耶。答。此非實事。涅槃經云。如來",
    "X75n1509_002:0012b24": "之身已於無量阿僧祗劫不受飲食。為諸聲聞說。",
    "X75n1509_002:0012c01": "先受二牧女乳糜。為諸眾生。復受純陀後供。又菩",
    "X75n1509_002:0012c02": "薩處胎經云。至九地菩薩方見如來食。時言捷疾。",
    "X75n1509_002:0012c03": "天人接佛所食。將往十方世界施作佛事。若維摩",
    "X75n1509_002:0012c04": "化人取香積佛飯也。",
    "X75n1509_002:0012c05": "納毗夜之密言。",
    "X75n1509_002:0012c06": "毗字合作卑字。梵云波卑夜。譯云惡。是魔王波旬",
    "X75n1509_002:0012c07": "名也。涅槃經云。魔王持寶獻供上佛。并說呪護法。",
    "X75n1509_002:0012c08": "佛言。我受汝呪。為護將來眾生及四部弟子故。",
    "X75n1509_002:0012c09": "唱四德以顯三伊。",
    "X75n1509_002:0012c10": "四德者。常樂我淨。此四是涅槃果也。三伊者。謂般",
    "X75n1509_002:0012c11": "若．解脫．法身。此三是涅槃體也。梵書伊字只三點。",
    "X75n1509_002:0012c12": "一點在上表法身。兩點在下。左點表般若。右點表",
    "X75n1509_002:0012c13": "解脫。此約能依所依論也。涅槃經云。如來唱言。我",
    "X75n1509_002:0012c14": "今安住如是三法。為眾生故。名入般涅槃。",
    "X75n1509_002:0012c15": "指萬有而歸一性。",
    "X75n1509_002:0012c16": "萬有者。有情大數也。一性者。佛性也。如來至涅槃",
    "X75n1509_002:0012c17": "會上。方直指一切眾生皆有佛性。",
    "X75n1509_002:0012c18": "訓多羅迦葉四十二請問已周。",
    "X75n1509_002:0012c19": "涅槃會上有多羅聚落迦葉氏菩薩。申三十四問。",
    "X75n1509_002:0012c20": "首言云何得長壽金剛不壞身。復以何因緣得大",
    "X75n1509_002:0012c21": "堅固力。云何於此經究竟到彼岸等。按梁武帝為",
    "X75n1509_002:0012c22": "高僧寶亮法師製涅槃經義疏序。略云。發迦葉之",
    "X75n1509_002:0012c23": "憤悱。吐真實之誠言。三十四問參差異辨。方便勸",
    "X75n1509_002:0012c24": "誘。各隨言答。今言四十二。是澤州遠法師疏分開",
    "X75n1509_002:0013a01": "也。",
    "X75n1509_002:0013a02": "度須跋陀羅八十一化緣將畢。",
    "X75n1509_002:0013a03": "梵云須跋陀羅。華言善賢。是外道之師。聞佛說涅",
    "X75n1509_002:0013a04": "槃甚深之義。智超惑亡。投佛出家。佛命善來比丘。",
    "X75n1509_002:0013a05": "鬚髮自落。袈裟掛身。即席證阿羅漢果。年已八十",
    "X75n1509_002:0013a06": "一。佛記言。此我最後得度弟子也。",
    "X75n1509_002:0013a07": "破十僊之橫計使獲朝聞。",
    "X75n1509_002:0013a08": "十僊者。涅槃經云。一闡提首那。二婆私吒。三先尼。",
    "X75n1509_002:0013a09": "四迦葉氏。五富那。六淨梵志。七犢子。八納衣梵志。",
    "X75n1509_002:0013a10": "九弘廣婆羅門。十須跋陀羅。此十仙皆是外道上",
    "X75n1509_002:0013a11": "首。有大名稱。國王師重。其徒實繁。於涅槃會上各",
    "X75n1509_002:0013a12": "肆本宗所見。競縱偽辨。問難如來。如來一一破其",
    "X75n1509_002:0013a13": "宗計。由是詞窮理盡。亡羊多岐。同歸一路。即席皆",
    "X75n1509_002:0013a14": "證道果。朝聞者道也。論語云。朝聞道夕死可矣。",
    "X75n1509_002:0013a15": "建四塔之崇規遐滋末葉。",
    "X75n1509_002:0013a16": "此謂人聞四塔也。一如來生處塔。二如來成道處",
    "X75n1509_002:0013a17": "塔。三如來轉法輪處塔。四如來般涅槃處塔。",
    "X75n1509_002:0013a18": "將欲明有為之有滅表無相以無生。",
    "X75n1509_002:0013a19": "有為者世諦法也。一百法中。九十四法皆生滅法。",
    "X75n1509_002:0013a20": "般若云。一切有為法。如夢幻泡影。如露亦如電。無",
    "X75n1509_002:0013a21": "相者真諦也。無為法性。眾偽已盡。非一切相。故非",
    "X75n1509_002:0013a22": "生滅也。",
    "X75n1509_002:0013a23": "上升金剛身往復虗空界。",
    "X75n1509_002:0013a24": "涅槃經云。如來以黃金色身示諸大眾言。我於累",
    "X75n1509_002:0013b01": "劫修難行苦行。得此金剛不壞之身。我今化緣已",
    "X75n1509_002:0013b02": "畢。將入涅槃。汝等細觀。今日則有。明日即無。乃從",
    "X75n1509_002:0013b03": "寶牀上升空中。高七多羅樹。如是七反。復歸寶牀。",
    "X75n1509_002:0013b04": "日月其猶墜落螢光如何久留。",
    "X75n1509_002:0013b05": "日月天壽五百歲。即人間一千八百萬歲。以人壽",
    "X75n1509_002:0013b06": "百年比之。若螢火也。教示勝光王經云。日月有神",
    "X75n1509_002:0013b07": "用勢力。放大光明。遍照世間。終歸隱沒。無常經云。",
    "X75n1509_002:0013b08": "大地及日月。時至皆歸盡。",
    "X75n1509_002:0013b09": "誡有常身使無放逸。",
    "X75n1509_002:0013b10": "四大．五蘊．三十六物。是無常身。而凡夫外道計之",
    "X75n1509_002:0013b11": "為常。涅槃經云。佛言。我於往昔。為汝等故。無量劫",
    "X75n1509_002:0013b12": "捨身命財。求無上菩提。是故汝等於我滅後。應廣",
    "X75n1509_002:0013b13": "修行。速出三有。勿復懈怠。散心放逸。此如來最後",
    "X75n1509_002:0013b14": "垂誡。",
    "X75n1509_002:0013b15": "於是還登玉座首臥鶴林。",
    "X75n1509_002:0013b16": "還登者。如來自空下也。玉座者。即所臥寶牀也。首",
    "X75n1509_002:0013b17": "臥者。謂北首臥也。天竺以北為上故。又表佛涅槃",
    "X75n1509_002:0013b18": "後。遺法久熾北天故。佛涅槃處有樹。梵云娑羅。華",
    "X75n1509_002:0013b19": "言堅固。四方各二。合則成八。高五丈。上合下離。其",
    "X75n1509_002:0013b20": "樹佛滅時枯悴變色如白鶴。故云鶴林。",
    "X75n1509_002:0013b21": "遍遊三昧之門將復一真之性。",
    "X75n1509_002:0013b22": "三昧者正定也。一切聖人所由。故曰門也。一真性",
    "X75n1509_002:0013b23": "者法界也。涅槃經云。大涅槃者是諸佛如來法界。",
    "X75n1509_002:0013b24": "逆入順入全超半超。",
    "X75n1509_002:0013c01": "此敘遍遊三昧門也。涅槃經云。如來臨般涅槃時。",
    "X75n1509_002:0013c02": "入初禪。初禪出入二禪。如是乃至四空處天。入滅",
    "X75n1509_002:0013c03": "盡定。此名順入。若出滅定入非非想天定。乃至出",
    "X75n1509_002:0013c04": "初禪。此名逆入。若初禪入三禪出。三禪入空處出。",
    "X75n1509_002:0013c05": "乃至非非想處出。此名半超。若初禪入乃至非非",
    "X75n1509_002:0013c06": "想天定出。此名全超。如是超禪。經七反復。乃告大",
    "X75n1509_002:0013c07": "眾。我以佛眼遍觀三界一切諸法。無明本際性本",
    "X75n1509_002:0013c08": "解脫。以是因緣。我今安住常寂滅光。名大般涅槃。",
    "X75n1509_002:0013c09": "依四禪之等持湛三點之圓寂。",
    "X75n1509_002:0013c10": "涅槃經云。世尊於娑羅林下寢寶牀上。於其中夜",
    "X75n1509_002:0013c11": "入第四禪寂然。便般涅槃。等持者。梵云三摩地。謂",
    "X75n1509_002:0013c12": "平等任持一聚心心所法。令不散亂。深取所緣。名",
    "X75n1509_002:0013c13": "等持。即七定之一也。今言依四禪。合是根本定。梵",
    "X75n1509_002:0013c14": "云馱那演那。此云靜慮。婆沙論云。此定定慧平等。",
    "X75n1509_002:0013c15": "餘定闕少。不名靜慮。此通有漏無漏有心。不通無",
    "X75n1509_002:0013c16": "心。湛者寂然也。三點者。見上伊字註。圓寂者。涅槃",
    "X75n1509_002:0013c17": "也。梵云波利眤縛南。此云圓寂。圓謂德無不備。寂",
    "X75n1509_002:0013c18": "謂障無不盡。故今稱涅槃亦梵語之略。具足應云",
    "X75n1509_002:0013c19": "般利涅槃那。華言普究竟。謂一切煩惱結習普究",
    "X75n1509_002:0013c20": "竟故。",
    "X75n1509_002:0013c21": "是時也人天叫躃鳥獸哀唬飄風驟雲山吼波逆。",
    "X75n1509_002:0013c22": "此略敘佛涅槃時變異之相。文可解也。按古今論",
    "X75n1509_002:0013c23": "衡云。佛涅槃時。當此土周穆王五十二年壬申之",
    "X75n1509_002:0013c24": "歲二月十五日也。是日暴風急起。發損人舍。摧折",
    "X75n1509_002:0014a01": "林木。山川大地宮殿震動。穆王問羣臣。太史扈多",
    "X75n1509_002:0014a02": "奏。西方聖人入滅。哀相現爾。涅槃經。師子吼菩薩",
    "X75n1509_002:0014a03": "問曰。如來何故二月十五而般涅槃。佛言。春陽之",
    "X75n1509_002:0014a04": "月。華木榮茂。鳥獸孚乳。眾生多起常想。如來為破",
    "X75n1509_002:0014a05": "如是想故。若以世壽筭。佛止此年七十九歲矣。金",
    "X75n1509_002:0014a06": "光明經。信相菩薩作是思惟。釋迦如來壽命短促。",
    "X75n1509_002:0014a07": "方八十年。于時所居忽然廣愽嚴淨。有四如來現",
    "X75n1509_002:0014a08": "在其前而告之曰。一切諸水可知幾滴。諸須彌山",
    "X75n1509_002:0014a09": "可知斤兩。一切大地可知塵數。虗空分界可知邊",
    "X75n1509_002:0014a10": "際。無有能筭釋尊壽命。不應生疑。",
    "X75n1509_002:0014a11": "案輪王之古式方俟葬儀。",
    "X75n1509_002:0014a12": "涅槃經云。阿難問佛葬法如何。佛言。當依轉輪聖",
    "X75n1509_002:0014a13": "王儀式。",
    "X75n1509_002:0014a14": "命力士以捧持竟無能動。",
    "X75n1509_002:0014a15": "拘尸城力士。諸國無疋。共舉金棺。竟不能動。此時",
    "X75n1509_002:0014a16": "摩耶夫人自忉利天下至涅槃處。執佛衣鉢鍚杖",
    "X75n1509_002:0014a17": "唬動悶絕。爾時如來金棺自開。起身合掌問訊慈",
    "X75n1509_002:0014a18": "母。遠屈下來。諸行法爾。願勿啼泣。阿難白佛。後人",
    "X75n1509_002:0014a19": "設問如何應答。佛言。但云佛涅槃後。摩耶夫人下",
    "X75n1509_002:0014a20": "來。佛為將來不孝眾生從金棺起。合掌問訊。應如",
    "X75n1509_002:0014a21": "是答。",
    "X75n1509_002:0014a22": "繇是金棺自舉遶拘尸之大城。",
    "X75n1509_002:0014a23": "涅槃經云。如來欲令一切眾生得平等福。金棺自",
    "X75n1509_002:0014a24": "舉升虗空中。徐徐而行。天人龍神香華音樂隨遶",
    "X75n1509_002:0014b01": "供養。自拘尸城西門入東門出。南門入北門出。如",
    "X75n1509_002:0014b02": "是出入。經于七反。人民瞻禮訖。然後自至茶毗香",
    "X75n1509_002:0014b03": "臺之上。",
    "X75n1509_002:0014b04": "寶炬不然駐闍維之盛禮。",
    "X75n1509_002:0014b05": "梵云闍維。此云焚燒。經云。一切人天皆執寶炬。欲",
    "X75n1509_002:0014b06": "然香薪。火到皆滅。阿難告眾曰。如來待大迦葉。故",
    "X75n1509_002:0014b07": "未然也。",
    "X75n1509_002:0014b08": "莫不未生怨在於王舍創結夢於十號慈尊。",
    "X75n1509_002:0014b09": "未生怨。即王舍城主阿闍世王小名也。佛涅槃時。",
    "X75n1509_002:0014b10": "王臥疾。得五惡夢。及窹方知佛已入滅。十號謂如",
    "X75n1509_002:0014b11": "來．應供．正徧知．明行足．善逝．世間解．無上士調御",
    "X75n1509_002:0014b12": "丈夫．天人師．佛．世尊也。慈者大慈四等心之一也。",
    "X75n1509_002:0014b13": "大迦葉遠下雞峰獲瞻禮於千輻輪足。",
    "X75n1509_002:0014b14": "雞峯者山有三峯。如仰布雞足。名雞足山。摩訶迦",
    "X75n1509_002:0014b15": "葉在彼住止。去拘尸城遠。聞佛入滅。不運神足。將",
    "X75n1509_002:0014b16": "五百眾奔至雙林。七日方到。佛出雙足於棺外示",
    "X75n1509_002:0014b17": "之。迦葉瞻禮悲泣。見足底千輻輪相金色炳耀。說",
    "X75n1509_002:0014b18": "偈讚訖。於是如來出大音聲。我以正法眼付汝。當",
    "X75n1509_002:0014b19": "作依止。然後佛足還入棺中如故。",
    "X75n1509_002:0014b20": "畢以兜羅緻[疊*毛]聖火自焚。",
    "X75n1509_002:0014b21": "兜羅者天竺綿也。緻[疊*毛]者天竺貴布也。依轉輪王",
    "X75n1509_002:0014b22": "葬式纏褁全身。火既不然。迦葉語曰。如來金剛之",
    "X75n1509_002:0014b23": "身非世間火而能燒之。於是如來以大悲力從心",
    "X75n1509_002:0014b24": "卍字中涌火而自然之。故云聖火。",
    "X75n1509_002:0014c01": "爇王眾栴檀之薪注帝釋金瓶之水。",
    "X75n1509_002:0014c02": "荼毗香薪。皆天王人王所奉。故曰王眾栴檀也。帝",
    "X75n1509_002:0014c03": "釋先告佛乞半身舍利歸天供養。佛唯許右頰上",
    "X75n1509_002:0014c04": "齶一牙。洎火已焚。七日而烈燄未滅。龍王作念撲",
    "X75n1509_002:0014c05": "滅是火。先取舍利。皆盡力不能沃滅。及天帝釋躬",
    "X75n1509_002:0014c06": "持金瓶注水。火乃息矣。見褁佛身千[疊*毛]唯著身。并",
    "X75n1509_002:0014c07": "最上二[疊*毛]宛在中間。諸[疊*毛]皆為灰燼。其頂骨乃四",
    "X75n1509_002:0014c08": "牙燦然不動。帝釋稟教。惟取所許一牙。迎歸天宮",
    "X75n1509_002:0014c09": "建塔安置供養。此天上第四塔也。",
    "X75n1509_002:0014c10": "彼願力猶在悲心尚熏碎金剛之勝身為舍利之遺",
    "X75n1509_002:0014c11": "骨。",
    "X75n1509_002:0014c12": "一切佛始發心皆有四願。一云未度令度。而眾生",
    "X75n1509_002:0014c13": "界未盡。我願亦未盡。故於真如界中大悲心內現",
    "X75n1509_002:0014c14": "起化身。廣度眾生。雖示滅度而留舍利流布世間。",
    "X75n1509_002:0014c15": "令瞻奉供養發心生善。故云願力猶在。悲心尚熏",
    "X75n1509_002:0014c16": "也。涅槃經云。以勝金剛定。自碎金剛身。不捨於大",
    "X75n1509_002:0014c17": "悲。舍利猶分布。",
    "X75n1509_002:0014c18": "於是八國嚴衛四兵肅容各自捧於金壜競歸興於",
    "X75n1509_002:0014c19": "寶塔。",
    "X75n1509_002:0014c20": "八國者。天竺強國也。四兵者。象馬車步也。壜者瓶",
    "X75n1509_002:0014c21": "屬。以金為之。梵云蘇鍮婆。此云寶塔。凡土木塼石",
    "X75n1509_002:0014c22": "成者。但有佛舍利。皆名寶塔。菩薩處胎經云。佛滅",
    "X75n1509_002:0014c23": "度後有舍利八斛四斗。八國王各嚴四兵來爭。乃",
    "X75n1509_002:0014c24": "至天龍八部皆興奪心。時有智臣告曰。諸王若爭。",
    "X75n1509_002:0015a01": "須有勝負。如來舍利不成利益。我當分為三分。一",
    "X75n1509_002:0015a02": "分奉諸天。一分與龍神。一分分八國。由是眾心悅",
    "X75n1509_002:0015a03": "隨。各將金壜盛貯。迎歸本國建塔供養。",
    "X75n1509_002:0015a04": "於是若牙若髮迦葉波禮於忉利天宮。",
    "X75n1509_002:0015a05": "忉利天帝釋建塔有四。一如來髮塔。即悉達太子",
    "X75n1509_002:0015a06": "入雪山時自截下髮擲於空中者。二箭云。憍梵波",
    "X75n1509_002:0015a07": "提頭面禮眾中清淨大德僧。象王既去象子隨。太",
    "X75n1509_002:0015a08": "師既滅我亦滅。於是化火自焚。",
    "X75n1509_002:0015a09": "一燈滅而一燈續。",
    "X75n1509_002:0015a10": "燈者。如來正法眼喻如燈也。有照闇除昏之用。故",
    "X75n1509_002:0015a11": "淨名有無盡燈義在此也。如來般涅槃時。付囑大",
    "X75n1509_002:0015a12": "迦葉。迦葉滅度付阿難。阿難滅度付商那和修。自",
    "X75n1509_002:0015a13": "下二十七祖但一人傳一人。故圭峯云。先祖草昧",
    "X75n1509_002:0015a14": "防失。故一人傳一人。世代已有所。憑任千燈千照。",
    "X75n1509_002:0015a15": "莫不大迦葉雲迎千眾。",
    "X75n1509_002:0015a16": "佛既涅槃。諸外道喜曰。瞿曇在日。教法猶火。今既",
    "X75n1509_002:0015a17": "滅度。不久撲滅。時梵王帝釋與諸天王皆來請迦",
    "X75n1509_002:0015a18": "葉曰。如來以正法眼付囑尊者。宜早結集。於是迦",
    "X75n1509_002:0015a19": "葉遣使往彌盧山頂。擊銅揵椎。聲中有言。遍召聖",
    "X75n1509_002:0015a20": "弟子無學千人至摩竭提國上茆城畢鉢羅窟。請",
    "X75n1509_002:0015a21": "阿闍世王為檀越外護。結集遺教。",
    "X75n1509_002:0015a22": "阿難陀雷吼三輪。",
    "X75n1509_002:0015a23": "梵云阿難陀。華言慶喜。是佛堂弟。出家之後。二十",
    "X75n1509_002:0015a24": "年為佛侍者。多聞第一。初結集場中唯取無學聖",
    "X75n1509_002:0015b01": "人。時阿難尚居學地。被迦葉揖出眾。阿難憤悶。乃",
    "X75n1509_002:0015b02": "於林中習上地定。斷盡煩惱殘結。即證阿羅漢果。",
    "X75n1509_002:0015b03": "即來門外白眾求入。迦葉語曰。若已得無學。當從",
    "X75n1509_002:0015b04": "門隟中入。阿難應聲乃入。禮拜大眾。迦葉請優波",
    "X75n1509_002:0015b05": "離集律藏。阿難集經藏。阿難升座。眾有三疑。一疑",
    "X75n1509_002:0015b06": "佛再出。二疑他方佛來。三疑阿難成佛。洎阿難唱",
    "X75n1509_002:0015b07": "如是我聞。群疑皆釋。言雷吼者。法句經云。比丘摩",
    "X75n1509_002:0015b08": "訶盧達嚫。聲如雷吼。或以阿難比之。三輪者謂聲",
    "X75n1509_002:0015b09": "舌語也。然聲有五德。一甚深如雷。二清徹遠聞。三",
    "X75n1509_002:0015b10": "聽者無厭。四入心愛樂。五諦了易解。阿難具此。故",
    "X75n1509_002:0015b11": "云雷吼三輪。",
    "X75n1509_002:0015b12": "商那表定於未來。",
    "X75n1509_002:0015b13": "如來在日遊摩突羅國。指一青林謂阿難曰。此名",
    "X75n1509_002:0015b14": "優婁茶山。吾涅槃後有比丘名商那和修。於此起",
    "X75n1509_002:0015b15": "伽藍。說法教化多所利益。至佛滅度後。阿難弟子",
    "X75n1509_002:0015b16": "名商那和修。阿難欲滅。付法與之。大行教化。果如",
    "X75n1509_002:0015b17": "佛言。商那度優波毱多長者為弟子。一日至彼所",
    "X75n1509_002:0015b18": "坐牀上。毱多諸弟子皆不識。多起慢心。商那乃舉",
    "X75n1509_002:0015b19": "手空中。甘露雨下。現五百法門。毱多不識。商那曰。",
    "X75n1509_002:0015b20": "佛入此定。目連不達。目連入諸。比丘不達。我入。汝",
    "X75n1509_002:0015b21": "不識。我得七萬七千本生經。八萬毗尼。八萬毗曇。",
    "X75n1509_002:0015b22": "汝皆不達。我若去。諸法門隨去也。",
    "X75n1509_002:0015b23": "毱多化籌而盈室。",
    "X75n1509_002:0015b24": "優婆毱多。商那和修付法弟子也。佛在日有外道",
    "X75n1509_002:0015c01": "尼犍子。名薩遮。聰明辨利。博達眾論。諸王皆拜為",
    "X75n1509_002:0015c02": "師。然知佛法正妙。欲求出家。來白佛言。若我出家",
    "X75n1509_002:0015c03": "得如佛否。佛言不得。又問如舍利弗．目乾連乃至",
    "X75n1509_002:0015c04": "問如已下五百比丘否。佛皆云不得。若我滅後無",
    "X75n1509_002:0015c05": "諸大人然後如也。佛語眾曰。我滅近百年。此外道",
    "X75n1509_002:0015c06": "生摩突羅國。名優波毱多。華言近護。出家證果。化",
    "X75n1509_002:0015c07": "人無數。至期皆如佛記。於中印土說法教化。凡受",
    "X75n1509_002:0015c08": "化俗人夫婦偕得道者。即擲一籌置於石室中。室",
    "X75n1509_002:0015c09": "高二丈。縱橫三丈。其籌遂滿。至毱多滅度。弟子名",
    "X75n1509_002:0015c10": "通真量。只用此籌闍維之。",
    "X75n1509_002:0015c11": "始自壞梁之感。",
    "X75n1509_002:0015c12": "大迦葉將涅槃。付法與阿難已。捧佛所付衣入鷄",
    "X75n1509_002:0015c13": "足山入定。待彌勒下生。先阿闍世王有約。尊者入",
    "X75n1509_002:0015c14": "滅必來告我。乃往辭。王睡不見。王於睡夢屋之大",
    "X75n1509_002:0015c15": "梁折乃寤。方知迦葉入滅不俟。駕奔至山前。其山",
    "X75n1509_002:0015c16": "已合。先是迦葉入山時有要期云。若阿闍世王來。",
    "X75n1509_002:0015c17": "及彌勒下生。此山方開。洎王來山為之開。見迦葉",
    "X75n1509_002:0015c18": "捧衣端坐其中。王瞻禮悲泣。讚頌訖。山乃復合。",
    "X75n1509_002:0015c19": "終乎流乳之徵。",
    "X75n1509_002:0015c20": "西天傳法第二十四祖師子尊者。在罽賓國。然知",
    "X75n1509_002:0015c21": "有難不可苟免。乃付一衣一偈與弟子婆斯多尊",
    "X75n1509_002:0015c22": "者語曰。吾此有難。汝當往他國行化。其後外道昌",
    "X75n1509_002:0015c23": "熾。譖於彌羅掘王。王失正信。乃毀法壞寺。執劍斬",
    "X75n1509_002:0015c24": "師子首及。白乳涌高數尺。於是彼國傳法終在此",
    "X75n1509_002:0016a01": "人。",
    "X75n1509_002:0016a02": "缾器異而水必同。",
    "X75n1509_002:0016a03": "阿含經云。阿難傳持佛法。猶缾水注置餘器。缾器",
    "X75n1509_002:0016a04": "雖殊而水無別。",
    "X75n1509_002:0016a05": "燈點殊而光終一。",
    "X75n1509_002:0016a06": "灯點喻傳法。人光喻如來。法雖一灯分千。而光明",
    "X75n1509_002:0016a07": "無二。",
    "X75n1509_002:0016a08": "是以大乘之真空妙有文殊彌勒異其宗。",
    "X75n1509_002:0016a09": "真空妙有。大乘之至理也。然佛法雖惟一味。而投",
    "X75n1509_002:0016a10": "機隨根不無其別。且文殊菩薩弘一性宗。此克實",
    "X75n1509_002:0016a11": "約一切眾生皆有佛性也。彌勒菩薩弘五性宗。謂",
    "X75n1509_002:0016a12": "一聲聞性。二緣覺性。三大乘性。四不定性。此不定",
    "X75n1509_002:0016a13": "性謂第八識中具有三乘種子。遇緣即修。故云不",
    "X75n1509_002:0016a14": "定。五無種子性。此謂第八識中無聞熏種子。非如",
    "X75n1509_002:0016a15": "瓦石之無也。如善戒經云。無種性人。但以人天善",
    "X75n1509_002:0016a16": "根而成熟之。",
    "X75n1509_002:0016a17": "小乘而分[疊*毛]析金上座大眾元其部。",
    "X75n1509_002:0016a18": "小乘教者。佛為鈍根方便施設。元無別本。至佛滅",
    "X75n1509_002:0016a19": "後。師資相授互相予盾。派流遂別。出三藏記云。佛",
    "X75n1509_002:0016a20": "在日。有長者夢一貴[疊*毛]。忽自分為五段。怖以問佛。",
    "X75n1509_002:0016a21": "佛言。此表我滅後律藏分為五部。又有因緣經說。",
    "X75n1509_002:0016a22": "頻婆娑羅王夢一枝金杖斬為一十八段。以白佛。",
    "X75n1509_002:0016a23": "佛言。表我滅後小乘教分為十八部。言上座．大眾",
    "X75n1509_002:0016a24": "者。二根本部也。",
    "X75n1509_002:0016b01": "或十支宏闡。",
    "X75n1509_002:0016b02": "此序聖弟子造論破邪立正也。言十支者。一略陳",
    "X75n1509_002:0016b03": "名數支。即百法論。二粗釋體義支。即五蘊論。皆天",
    "X75n1509_002:0016b04": "親菩薩造。三總色眾義支。即顯揚論。四總攝大義",
    "X75n1509_002:0016b05": "支。即攝大乘論。皆無著菩薩造。五分別名數支。即",
    "X75n1509_002:0016b06": "雜集論。無著．師子覺．賢慧等三菩薩造。六離僻處",
    "X75n1509_002:0016b07": "中支。即辨中邊論。無著菩薩造。七摧破邪山支。即",
    "X75n1509_002:0016b08": "二十唯識論。八高建法幢支。即三十唯識論。皆天",
    "X75n1509_002:0016b09": "親造。九莊嚴體義支。即大莊嚴論。十攝散歸觀支。",
    "X75n1509_002:0016b10": "即瑜伽論。皆慈氏菩薩造。",
    "X75n1509_002:0016b11": "或千部鬱興。",
    "X75n1509_002:0016b12": "天親菩薩是無著菩薩俗中親弟。法中小師。始宗",
    "X75n1509_002:0016b13": "有部。造五百論。明小斥大。天竺無敢敵者。無著是",
    "X75n1509_002:0016b14": "初地菩薩。觀其弟大乘根緣將熟。乃假疾召歸。甫",
    "X75n1509_002:0016b15": "近一驛。遣一弟子往接。至夜同館宿。其弟子夜誦",
    "X75n1509_002:0016b16": "大乘一偈云。若人欲了知。三世一切佛。應觀法界",
    "X75n1509_002:0016b17": "性。一切唯心造。天親聞之。豁然悟解大乘正理。且",
    "X75n1509_002:0016b18": "悔昔誹斥深咎何補。元其罪本但是舌根。乃起手",
    "X75n1509_002:0016b19": "執利刀欲截其舌。無著遙知。伸臂捉住。諭之曰。汝",
    "X75n1509_002:0016b20": "悟大乘。蓋其時矣。昔以舌毀。宜以舌讚。可補其過。",
    "X75n1509_002:0016b21": "苟斷舌不言。其利安在。天親受教乃止。戴星而行。",
    "X75n1509_002:0016b22": "洎覲本師。諦聽慈旨。便造大乘論。累五百部。故天",
    "X75n1509_002:0016b23": "竺呼為千部論師焉。",
    "X75n1509_002:0016b24": "馬鳴龍樹繼其芳。",
    "X75n1509_002:0016c01": "此二菩薩。始事外宗。皆迴心正法。出家宣揚大乘。",
    "X75n1509_002:0016c02": "俱為論師。",
    "X75n1509_002:0016c03": "無著天親播其美。",
    "X75n1509_002:0016c04": "此乃賢師哲資。俱大論師。已見前註。",
    "X75n1509_002:0016c05": "或提婆鑿眸而作器。",
    "X75n1509_002:0016c06": "提婆菩薩是龍樹弟子。才敏辨義。擅名五印。住南",
    "X75n1509_002:0016c07": "天竺。初得法已。人未歸信。其國有大自在天廟。鑄",
    "X75n1509_002:0016c08": "金為像。高二丈。以頗黎寶為眼。用機能動。凡人不",
    "X75n1509_002:0016c09": "敢正視。提婆入廟驗之。從觀者眾。時天像動眼向",
    "X75n1509_002:0016c10": "提婆。提婆語曰。神則神矣。何斯小哉。當以精靈感",
    "X75n1509_002:0016c11": "人。智德伏物。而假黃金自多。頗黎熒惑。非所望也。",
    "X75n1509_002:0016c12": "乃登梯鑿出其眼。神遂無靈。由是提婆聲化大振。",
    "X75n1509_002:0016c13": "今詳器合是氣字。緣本傳無作器事。蓋提婆欲揚",
    "X75n1509_002:0016c14": "正法。鄉人未信。故作氣驗神。",
    "X75n1509_002:0016c15": "陳那吼石以飛聲。",
    "X75n1509_002:0016c16": "陳那菩薩。大論師也。初劫有外道伽毗羅。修世定。",
    "X75n1509_002:0016c17": "得五神通。造論名僧佉薩怛羅。此云數論。恐後人",
    "X75n1509_002:0016c18": "破我此義。乃往大自在天求長生術。天曰。我化汝",
    "X75n1509_002:0016c19": "為一物。最極長壽。無越石也。乃遍告門徒。我將化",
    "X75n1509_002:0016c20": "石。若有人難我論。令書於石上。我自通答。洎陳那",
    "X75n1509_002:0016c21": "造因明論。將破邪解。知此石是彼外道。乃書比量",
    "X75n1509_002:0016c22": "於上難之。斯須答文隱出。陳那再立量答文。經宿",
    "X75n1509_002:0016c23": "方出。至第四量難之。石不能答。忽大吼一聲。震烈",
    "X75n1509_002:0016c24": "迸碎。故天竺云陳那有吼石之能。",
    "X75n1509_002:0017a01": "或百偈齊祛於外宗。",
    "X75n1509_002:0017a02": "論師名比羅。是馬鳴菩薩弟子。造無我論百偈。到",
    "X75n1509_002:0017a03": "處執我外道無不摧伏。",
    "X75n1509_002:0017a04": "或十而翊贊於遺頌。",
    "X75n1509_002:0017a05": "天親造三十唯識頌。後有護法菩薩十大論師共",
    "X75n1509_002:0017a06": "造釋文贊成之。今唯識論是。",
    "X75n1509_002:0017a07": "或聞經而夜升兜率。",
    "X75n1509_002:0017a08": "無著菩薩入法光定。夜升兜率天。請問慈氏金剛",
    "X75n1509_002:0017a09": "經義。慈氏說八十頌申明大義。無著約十八住處",
    "X75n1509_002:0017a10": "造論二卷。天親約斷二十七疑造論三卷。",
    "X75n1509_002:0017a11": "或待佛而窟寄修羅。",
    "X75n1509_002:0017a12": "明辨論師欲求長生。待慈氏下生。乃往南印度修",
    "X75n1509_002:0017a13": "羅窟前誦金剛呪呪白芥子。擊其石門。石門遂開。",
    "X75n1509_002:0017a14": "明辯攝衣奮入。相隨入者六人。石門乃闔矣。梵云",
    "X75n1509_002:0017a15": "阿修羅。華言無端正。神也。",
    "X75n1509_002:0017a16": "或劒誓首以要期。",
    "X75n1509_002:0017a17": "提婆菩薩受出家法已。於天竺國四衢道中敷高",
    "X75n1509_002:0017a18": "座。作三論云。一切聖中佛為第一。一切法中佛法",
    "X75n1509_002:0017a19": "第一。一切救世僧為第一。八方論士有能破此義",
    "X75n1509_002:0017a20": "者。我當斬首謝屈。既鳴皷已。八方論士皆集場中。",
    "X75n1509_002:0017a21": "亦各立要。若我不能破此義者。亦斬首為謝。如是",
    "X75n1509_002:0017a22": "賓主敵論涉于三日。八方論士辭義皆墮。各請斬",
    "X75n1509_002:0017a23": "首。提婆告曰。我所宗法仁治萬物。不斬汝首。但斬",
    "X75n1509_002:0017a24": "汝髮。與死無別。於是八方論士皆剃髮出家。",
    "X75n1509_002:0017b01": "戒象駄金而請釋。",
    "X75n1509_002:0017b02": "天親菩薩為眾講婆沙論。以一日所講之義乃造",
    "X75n1509_002:0017b03": "一頌攝之。用赤銅葉刻字置象頭上。出金五十片",
    "X75n1509_002:0017b04": "置象尾上。自坐中間。擊皷唱言。有能破此義。當奉",
    "X75n1509_002:0017b05": "此金。諸國無人能破。乃將頌并金寄與罽賓國。諸",
    "X75n1509_002:0017b06": "婆沙師亦不能盡解。彼諸師却加金五十片迴餉",
    "X75n1509_002:0017b07": "天親。請作釋文。天親由是自造長行釋頌。即今俱",
    "X75n1509_002:0017b08": "舍論是。",
    "X75n1509_002:0017b09": "或賞能而食邑。",
    "X75n1509_002:0017b10": "論師摩陀那。才辯縱橫。因論義得勝。頻婆娑羅王",
    "X75n1509_002:0017b11": "割一邑以賞之。",
    "X75n1509_002:0017b12": "或得勝而建幢。",
    "X75n1509_002:0017b13": "付法藏傳云。馬鳴菩薩於富那夜奢處得勝法已。",
    "X75n1509_002:0017b14": "乃建大法幢。",
    "X75n1509_002:0017b15": "或論般若之理也名燈。",
    "X75n1509_002:0017b16": "南天竺國論師名迦毗。造論名般若燈。謂根本無",
    "X75n1509_002:0017b17": "分別智有寂照之功。故以燈為喻。",
    "X75n1509_002:0017b18": "或究俱舍之非也名雹。",
    "X75n1509_002:0017b19": "昔迦濕彌羅國有論師名眾賢。見天親俱舍論乃",
    "X75n1509_002:0017b20": "造五千頌斥其非義。名俱舍雹論。以世間雹能壞",
    "X75n1509_002:0017b21": "稼穡華果。故以喻為名。乃將徒持論尋訪天親欲",
    "X75n1509_002:0017b22": "定是非。天親為諸國無正人為量果。遂避而未就。",
    "X75n1509_002:0017b23": "甫近一驛。眾賢忽覺氣衰不能前進。乃修書遣弟",
    "X75n1509_002:0017b24": "子送論與天親。其書略云。不自量力。作為此論。智",
    "X75n1509_002:0017c01": "小謀大。死期至矣。菩薩抑揚至理。若得存遺文則",
    "X75n1509_002:0017c02": "死而無恨也。天親讀其論。見文多順己義。又重其",
    "X75n1509_002:0017c03": "知過。乃為更名順正理論焉。",
    "X75n1509_002:0017c04": "莫不殊塗異轍終會一源自有及空咸歸萬德。",
    "X75n1509_002:0017c05": "殊塗異轍。謂外道小乘也。自有及空者。皆邊見也。",
    "X75n1509_002:0017c06": "一源萬德者。謂大乘真諦實性也。",
    "X75n1509_002:0017c07": "自商周見虹貫。",
    "X75n1509_002:0017c08": "周書異記云。穆王五十二年壬申二月十五日。西",
    "X75n1509_002:0017c09": "方有白虹十二道。南北貫連。王問。太史扈多奏。西",
    "X75n1509_002:0017c10": "方聖人入滅衰相耳。",
    "X75n1509_002:0017c11": "炎漢夢金人。",
    "X75n1509_002:0017c12": "後漢第二主孝明帝。永平二年夜夢金人丈六飛",
    "X75n1509_002:0017c13": "至殿庭。光明炳耀。且問群臣。通人傅毅奏曰。西方",
    "X75n1509_002:0017c14": "聖人號佛。陛下所夢必是彼也。愽士王遵奏。臣按",
    "X75n1509_002:0017c15": "周書異記云。大史蘇由奏昭王曰。西方有聖人出。",
    "X75n1509_002:0017c16": "一千年後聲教來此。陛下所夢即其事也。",
    "X75n1509_002:0017c17": "教及神州聲流華夏。",
    "X75n1509_002:0017c18": "聲亦教也。此方教曲以佛無漏聲為體。故云聲教。",
    "X75n1509_002:0017c19": "又唯識論用聲名句文四法為教體矣。時明帝納",
    "X75n1509_002:0017c20": "王遵奏。乃遣中郎將蔡歆．泰景博士王遵一十八",
    "X75n1509_002:0017c21": "人同往西域迎佛法。至月支國遇迦葉摩騰．竺法",
    "X75n1509_002:0017c22": "蘭二梵僧。并白[疊*毛]畫釋迦像．四十二章經。白馬駄",
    "X75n1509_002:0017c23": "至洛下。即後漢永平十年丁卯。為此土有三寶之",
    "X75n1509_002:0017c24": "始也。明帝勑圖釋迦像於西陽城門上及顯節陵",
    "X75n1509_002:0018a01": "上供養。即此土畫像之始也。有唐高僧大律師道",
    "X75n1509_002:0018a02": "宣居終南山。以戒德律行至高。北天毗沙門王常",
    "X75n1509_002:0018a03": "遣二天人冥佑之。宣甞經行失脚將墮階下。時天",
    "X75n1509_002:0018a04": "人承足方現其身。因問。其稱是天人。宣問曰。如周",
    "X75n1509_002:0018a05": "之蘇由．扈多。漢之傅毅．王遵。吳之闞澤。皆素未識",
    "X75n1509_002:0018a06": "佛法而能知聖人生滅聲教將來。辯佛法為上。彼",
    "X75n1509_002:0018a07": "何人耶。天人黃瓊答曰。彼皆天人也。為佛法流行",
    "X75n1509_002:0018a08": "此土。天遣降神佐國。宣明佛法故也。",
    "X75n1509_002:0018a09": "勃叨生季世獲奉真譚雖錄續而以敘金言在飄零",
    "X75n1509_002:0018a10": "而不逢玉相。",
    "X75n1509_002:0018a11": "釋迦如來滅後。正法五百年。像法一千年。末法一",
    "X75n1509_002:0018a12": "萬年。唐三世在像法之末。故云季世也。三藏至真",
    "X75n1509_002:0018a13": "之教。謂之真譚也。如來金口所宣。謂之金言。佛眉",
    "X75n1509_002:0018a14": "間白毫相光。謂之玉相也。",
    "X75n1509_002:0018a15": "見聞盡爾宗致昭然蓋委遺文不復備而言也乃為",
    "X75n1509_002:0018a16": "銘曰。",
    "X75n1509_002:0018a17": "　化起從本源",
    "X75n1509_002:0018a18": "化起謂三類佛身。本源謂一真法界。",
    "X75n1509_002:0018a19": "　功成應賢劫",
    "X75n1509_002:0018a20": "如來經三無數時修六度萬行。乃至三千大千世",
    "X75n1509_002:0018a21": "界無有如針鋒許非是如來捨命處。此謂功也。然",
    "X75n1509_002:0018a22": "燈佛授記於此賢劫成佛。梵云跋陀劫簸。此云賢",
    "X75n1509_002:0018a23": "時。猶紀年之類也。",
    "X75n1509_002:0018a24": "　萬行顯真宗",
    "X75n1509_002:0018b01": "天真佛不從外來。一切眾生各各具有。但由虗妄",
    "X75n1509_002:0018b02": "流轉。二障覆蔽。不能了知。故菩薩修六度萬行。功",
    "X75n1509_002:0018b03": "德莊嚴既滿。用根本無分別智照真如理。於金剛",
    "X75n1509_002:0018b04": "道中斷盡煩惱．所知二障種子。集氣於解脫道中",
    "X75n1509_002:0018b05": "顯出法身。若用藥磨鏡也。",
    "X75n1509_002:0018b06": "　三祇積鴻業",
    "X75n1509_002:0018b07": "梵云阿僧祇。華言無數時也。今略云三祗。菩薩經",
    "X75n1509_002:0018b08": "此修六度萬行謂之鴻業。",
    "X75n1509_002:0018b09": "　為法出於世　　降靈示分脇",
    "X75n1509_002:0018b10": "無常經云。若世間無老病死三法者。如來則不出",
    "X75n1509_002:0018b11": "現及說調伏等事。",
    "X75n1509_002:0018b12": "　眉橫天帝弓",
    "X75n1509_002:0018b13": "華嚴經云。眉細曲如帝釋弓。經音云。虹名天弓。",
    "X75n1509_002:0018b14": "　目帶青蓮葉",
    "X75n1509_002:0018b15": "肇法師云。天竺有青蓮華。其葉修廣。青白分明。有",
    "X75n1509_002:0018b16": "大人目相。故將為喻。",
    "X75n1509_002:0018b17": "　仙師相垂淚　　天神爭捧接　　灌頂當在宮",
    "X75n1509_002:0018b18": "　飛輪化彌帖",
    "X75n1509_002:0018b19": "帖靜也。灌頂者。轉輪聖王子。將紹王位。父王取四",
    "X75n1509_002:0018b20": "大海水灌其頂上。乃冠其首。爾時七寶自空而來。",
    "X75n1509_002:0018b21": "其金輪寶飛往四天下。一切國土悉自歸化。",
    "X75n1509_002:0018b22": "　宗承天日貴　　象貫師子頰",
    "X75n1509_002:0018b23": "天日者佛祖姓也。師子頰聖王即日種之後。是佛",
    "X75n1509_002:0018b24": "祖也。",
    "X75n1509_002:0018c01": "　善教誰與傳",
    "X75n1509_002:0018c02": "本行經云。太子自七歲入學。王請婆羅門毗奢蜜",
    "X75n1509_002:0018c03": "多羅教文。羼提提婆教武。頞誰那教筭。雖立三師。",
    "X75n1509_002:0018c04": "而太子文武筭法通達。三師皆神伏。所謂無師智．",
    "X75n1509_002:0018c05": "自然智生而知之也。或問此無師智自．然智莫與",
    "X75n1509_002:0018c06": "外道自然同否。答曰。非也。斯是常住之義。雖不約",
    "X75n1509_002:0018c07": "緣生。要假緣顯。故法華經云。佛種從緣起也。",
    "X75n1509_002:0018c08": "　抨彈獨豪俠",
    "X75n1509_002:0018c09": "經云。太子年十五。與眾鬥射。嫌諸弓軟弱。令取祖",
    "X75n1509_002:0018c10": "廟轉輪聖王弓來。眾人皆不能施張。唯太子安坐",
    "X75n1509_002:0018c11": "微挽而滿。彈其絃聲。遠邇震響。由是皆伏其力。",
    "X75n1509_002:0018c12": "　遊觀驚老死　　逾城棄臣妾　　落髮親寶刀",
    "X75n1509_002:0018c13": "　[卯/貝]衣遇群獵　　寄跡狎麋鹿　　苦身示羸怯",
    "X75n1509_002:0018c14": "　食糜人盡知　　坐草魔方懾　　潔若蓮出水",
    "X75n1509_002:0018c15": "　明逾鏡開篋　　山海類高深　　雲雷等辭捷",
    "X75n1509_002:0018c16": "大婆娑論云。如來升有餘涅槃空界。興大悲雲。發",
    "X75n1509_002:0018c17": "勝慧電。震空無我雷音詞。謂四辯中無礙辯也。捷",
    "X75n1509_002:0018c18": "謂七辯中捷辯也。如來具此諸辯。故知一切法名",
    "X75n1509_002:0018c19": "相句義。樂說縱橫而無遺失怖畏。分別了了故。",
    "X75n1509_002:0018c20": "　三時教彌闡",
    "X75n1509_002:0018c21": "佛所說教有三時別。第一時說有教。第二時說空",
    "X75n1509_002:0018c22": "教。破前有病。第三時說中道教。雙治二病。故或問",
    "X75n1509_002:0018c23": "如來出現本為大事。如何先說有教化人耶。答。此",
    "X75n1509_002:0018c24": "時執常外道多。若說大乘常住之法。小根之人有",
    "X75n1509_002:0019a01": "謗法之罪故。",
    "X75n1509_002:0019a02": "　萬類根自愜",
    "X75n1509_002:0019a03": "維摩經云。佛以一音演說法。眾生隨類各得解。所",
    "X75n1509_002:0019a04": "謂密口一音。殊類異解。",
    "X75n1509_002:0019a05": "　四問聊欲酬",
    "X75n1509_002:0019a06": "智度論云。佛涅槃時。阿難申四問。一問佛滅度後",
    "X75n1509_002:0019a07": "諸比丘以何為師。佛言以戒為師。二問依何而住。",
    "X75n1509_002:0019a08": "佛言依四念處住。三問惡性比丘如何調伏。佛言",
    "X75n1509_002:0019a09": "梵壇治之。四問一切經首當置何言。佛言當云如",
    "X75n1509_002:0019a10": "是我聞。",
    "X75n1509_002:0019a11": "　十僊度相躡(見上注)　　補處記慈氏",
    "X75n1509_002:0019a12": "凡一化佛滅度。必授一菩薩當來何劫於此處成",
    "X75n1509_002:0019a13": "佛。說何法。度幾眾生等。名為補處菩薩。今釋迦佛",
    "X75n1509_002:0019a14": "授慈氏菩薩補處之記。",
    "X75n1509_002:0019a15": "　遺文囑迦葉",
    "X75n1509_002:0019a16": "涅槃經云。佛言。我所有無上正法。悉付囑摩訶迦",
    "X75n1509_002:0019a17": "葉為作依止。",
    "X75n1509_002:0019a18": "　臥樹徒載春",
    "X75n1509_002:0019a19": "臥樹。謂娑羅樹也。",
    "X75n1509_002:0019a20": "　香薪已焚[疊*毛]　　悲心及綿遠　　舍利光煒燁",
    "X75n1509_002:0019a21": "梵云設利羅。今訛略云舍利。華言骨身。所以不譯",
    "X75n1509_002:0019a22": "者。恐濫凡夫骨身故。又云馱都。此曰不壞。義有二",
    "X75n1509_002:0019a23": "種。一全身。二碎身。碎身有三種。一骨舍利。白色。二",
    "X75n1509_002:0019a24": "肉舍利。紅色。三髮舍利。黑色。唯佛舍利有五色。神",
    "X75n1509_002:0019b01": "通變化。不為一切物所壞。經無量劫常在。具足駄",
    "X75n1509_002:0019b02": "多之義。",
    "X75n1509_002:0019b03": "　獨我生後時　　餘波幸霑涉",
    "X75n1509_002:0019b04": "獨我者。王氏自嘆之辭。生當像法之後。故謂後時。",
    "X75n1509_002:0019b05": "佛遺教謂之餘波幸。小雅曰。非分遇福也。寶雨經",
    "X75n1509_002:0019b06": "云。如來於一切諸法會中。以法雨水灌人天頂。故",
    "X75n1509_002:0019b07": "云霑。霑者濡也漬也。毛詩注云。水行為涉。斯謂沐",
    "X75n1509_002:0019b08": "法雨入法流也。音義指歸云。注猶源也。俾尋波討",
    "X75n1509_002:0019b09": "源。文義無失。此記文皆內曲事迹。不可易知。今引",
    "X75n1509_002:0019b10": "諸經論以為注。非出之胸臆也。其有事實與世相",
    "X75n1509_002:0019b11": "違。乃假問端。亦引經為答。所貴照我佛之化迹。以",
    "X75n1509_002:0019b12": "釋人之疑情。博達君子不以枝訶為誚焉。",
    "X75n1509_002:0019b14": "夾註成道記卷之下(終)"
}