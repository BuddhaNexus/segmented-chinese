{
    "X13n0286_010:0486a07": "大佛頂如來密因修證了義諸菩薩萬行首楞嚴經",
    "X13n0286_010:0486a08": "如說第十卷",
    "X13n0286_010:0486a10": "阿難。彼善男子修三摩提。想陰盡者。是人平常夢想",
    "X13n0286_010:0486a11": "銷滅。寤寐恒一。覺明虗靜。猶如晴空。無復麤重前塵",
    "X13n0286_010:0486a12": "影事。觀諸世間大地山河。如鏡鑒明。來無所黏。過無",
    "X13n0286_010:0486a13": "蹤迹。虗受照應。了罔陳習。唯一精真。生滅根元從此",
    "X13n0286_010:0486a14": "披露。見諸十方十二眾生。畢殫其類。雖未通其各命",
    "X13n0286_010:0486a15": "由緒。見同生基。猶如野馬。熠熠清擾。為浮根塵究竟",
    "X13n0286_010:0486a16": "樞穴。此則名為行陰區宇。若此清擾熠熠元性。性入",
    "X13n0286_010:0486a17": "元澄。一澄元習。如波瀾滅。化為澄水。名行陰盡。是人",
    "X13n0286_010:0486a18": "則能超眾生濁。觀其所由。幽隱妄想以為其本。",
    "X13n0286_010:0486a19": "浮動陳習。晝明則想。夜瞢則夢。汩擾真性。想陰盡",
    "X13n0286_010:0486a20": "者。夢想銷滅。而覺明之體。常虗常靜矣。粗重塵影。",
    "X13n0286_010:0486a21": "即法塵。依想為體。想盡則塵盡。由是觀諸世間。如",
    "X13n0286_010:0486a22": "鏡鑒物。無黏無迹。鏡有四種妙用。虗者能含萬象。",
    "X13n0286_010:0486a23": "受者物來不拒。照者隨物大小現形。應者研醜無",
    "X13n0286_010:0486a24": "所取捨。唯一精真。明極如此。故幽隱行陰。於是披",
    "X13n0286_010:0486b01": "露。行陰是生滅根元。以遷流造作故。十二眾生。該",
    "X13n0286_010:0486b02": "盡天上人間。畢殫其類者。盡此十二類生。皆從此",
    "X13n0286_010:0486b03": "出。以行是業體故。各命由緒者。類生各命之因由",
    "X13n0286_010:0486b04": "根緒。即識也。同生基者。類生同以為生之基本。即",
    "X13n0286_010:0486b05": "行也。野馬者。陽焰也。春晴游氣。狀如水。光如燄。熠",
    "X13n0286_010:0486b06": "熠。閃爍貌。清擾。動之微細也。喻生滅。浮根塵。肉身",
    "X13n0286_010:0486b07": "也。門簨曰樞。門臼曰穴。轉動要處。根塵生滅。皆以",
    "X13n0286_010:0486b08": "行陰為樞穴。此行陰未盡之相。想陰如大流。行陰",
    "X13n0286_010:0486b09": "如細流。想陰盡如大流息。行陰現如細流生。若將",
    "X13n0286_010:0486b10": "此細流元習之性。反入無波元澄之體。則元習澄",
    "X13n0286_010:0486b11": "矣。此行陰已盡之相。生滅不停。業運常遷。名眾生",
    "X13n0286_010:0486b12": "濁。行盡則超之。行陰生滅。微細難覺。故名幽隱。",
    "X13n0286_010:0486b13": "阿難當知是得正知奢摩他中諸善男子。凝明正心。",
    "X13n0286_010:0486b14": "十類天魔不得其便。方得精研窮生類本。於本類中",
    "X13n0286_010:0486b15": "生元露者。觀彼幽清圓擾動元。於圓元中起計度者。",
    "X13n0286_010:0486b16": "是人墜入二無因論。一者是人見本無因。何以故。是",
    "X13n0286_010:0486b17": "人既得生機全破。乘於眼根八百功德。見八萬劫所",
    "X13n0286_010:0486b18": "有眾生。業流灣環。死此生彼。祗見眾生輪迴其處。八",
    "X13n0286_010:0486b19": "萬劫外。冥無所觀。便作是解。此等世間十方眾生。八",
    "X13n0286_010:0486b20": "萬劫來。無因自有。由此計度。亡正徧知。墮落外道。惑",
    "X13n0286_010:0486b21": "菩提性。二者是人見末無因。何以故。是人於生。既見",
    "X13n0286_010:0486b22": "其根。知人生人。悟鳥生鳥。烏從來黑。鵠從來白。人天",
    "X13n0286_010:0486b23": "本竪。畜生本橫。白非洗成。黑非染造。從八萬劫。無復",
    "X13n0286_010:0486b24": "改移。今盡此形。亦復如是。而我本來不見菩提。云何",
    "X13n0286_010:0486c01": "更有成菩提事。當知今日一切物象。皆本無因。由此",
    "X13n0286_010:0486c02": "計度亡正徧知。墮落外道。惑菩提性。是則名為第一",
    "X13n0286_010:0486c03": "外道立無因論。",
    "X13n0286_010:0486c04": "正知奢摩他。凝明正心。皆想盡之相。外魔皆因心",
    "X13n0286_010:0486c05": "召。想盡。則天魔不至。唯修禪失趣。狂解妄計。所謂",
    "X13n0286_010:0486c06": "心魔也。生類本。即同生基也。於本類中生元露者。",
    "X13n0286_010:0486c07": "於同生基見己行元也。幽清動元。即行元也。窮究",
    "X13n0286_010:0486c08": "生類之本。但見行陰幽清圓擾。為生之元。而不窮",
    "X13n0286_010:0486c09": "識陰本末。遂墜二無因論。外道有一種無因論師。",
    "X13n0286_010:0486c10": "行人於奢摩他中。謬生計度。不覺便墮其中。非自",
    "X13n0286_010:0486c11": "立無因論也。本無因者。前際無因也。生機全破者。",
    "X13n0286_010:0486c12": "行陰披露也。由行陰披露。六用不行。故乘定中眼",
    "X13n0286_010:0486c13": "根功德。見八萬劫中眾生隨業波流。灣是旋轉。環",
    "X13n0286_010:0486c14": "是循環。八萬劫前冥然不見。妄計冥無所觀處。為",
    "X13n0286_010:0486c15": "冥諦。為自然。不知己之見量有限。謂諸眾生本無",
    "X13n0286_010:0486c16": "而有。由計本無。則亡却正徧知性。墮落邪見中。末",
    "X13n0286_010:0486c17": "無因者。後際無因也。謬執生根。不達化理。以人竟",
    "X13n0286_010:0486c18": "為人。乃至黑竟為黑。無復改移。因而例我本不見",
    "X13n0286_010:0486c19": "道。末亦無成。是末無因也。結文本字。合是末字。葢",
    "X13n0286_010:0486c20": "執本無因。故執末亦無因也。一切無因。謂一切本",
    "X13n0286_010:0486c21": "來自然而然。此由未見識陰。不知十二類生各命",
    "X13n0286_010:0486c22": "由緒也。此種正所謂自然外道。計一切法自體本",
    "X13n0286_010:0486c23": "然。不藉因緣。葢謂無因自有。非謂一切斷滅也。",
    "X13n0286_010:0486c24": "阿難。是三摩中諸善男子。凝明正心。魔不得便。窮生",
    "X13n0286_010:0487a01": "類本。觀彼幽清常擾動元。於圓常中起計度者。是人",
    "X13n0286_010:0487a02": "墜入四徧常論。一者是人窮心境性。二處無因。修習",
    "X13n0286_010:0487a03": "能知二萬劫中十方眾生所有生滅。咸皆循環。不曾",
    "X13n0286_010:0487a04": "散失。計以為常。二者是人窮四大元。四性常住。修習",
    "X13n0286_010:0487a05": "能知四萬劫中十方眾生所有生滅。咸皆體恒。不曾",
    "X13n0286_010:0487a06": "散失。計以為常。三者是人窮盡六根末那執受。心意",
    "X13n0286_010:0487a07": "識中本元由處。性常恒故。修習能知八萬劫中。一切",
    "X13n0286_010:0487a08": "眾生循環不失。本來常住。窮不失性。計以為常。四者",
    "X13n0286_010:0487a09": "是人既盡想元。生理更無流止運轉。生滅想心今已",
    "X13n0286_010:0487a10": "永滅。理中自然成不生滅。因心所度。計以為常。由此",
    "X13n0286_010:0487a11": "計常。亡正徧知。墮落外道。惑菩提性。是則名為第二",
    "X13n0286_010:0487a12": "外道立圓常論。",
    "X13n0286_010:0487a13": "此單計遷流不住者為徧常而起常見也。行陰生",
    "X13n0286_010:0487a14": "滅相續不失。故名常。由計四種徧一切法。故名圓。",
    "X13n0286_010:0487a15": "徧即圓也。故首標徧常。後結圓常。四種者。一心境。",
    "X13n0286_010:0487a16": "二四大。三八識。四行陰。由妄計行陰為生滅圓元。",
    "X13n0286_010:0487a17": "遂於心境四大等。皆計為常。一者計心境常。想破",
    "X13n0286_010:0487a18": "行現。乘此心開。窮研內心外境。本元何自而有。窮",
    "X13n0286_010:0487a19": "之不遠。但見二萬劫前無因自有。二萬劫內生滅",
    "X13n0286_010:0487a20": "不斷。不計劫外斷滅。唯計劫內相續為常。二者計",
    "X13n0286_010:0487a21": "四大常。萬法皆從四大和合而成。作意窮之。見四",
    "X13n0286_010:0487a22": "大性常。故計眾生體常。四萬劫者。所窮之法稍廣。",
    "X13n0286_010:0487a23": "故劫數倍前。三者計八識常。根指根中之識六識",
    "X13n0286_010:0487a24": "也。末那。即第七識。執受。即第八識。集起名心。思量",
    "X13n0286_010:0487b01": "名意了別名識。六根及末那執受。通舉八識也。心",
    "X13n0286_010:0487b02": "意識中本元。即識性也。謂其恒常。眾生依之。循環",
    "X13n0286_010:0487b03": "而住。不曾散失。此認識神而妄計也。所窮八識。法",
    "X13n0286_010:0487b04": "門深廣。倍前四大。故所知劫數亦倍於前。四者計",
    "X13n0286_010:0487b05": "行陰常。據想元盡處。認為五陰俱盡。據行陰露處。",
    "X13n0286_010:0487b06": "認為圓明精心。唯佛眼觀之。乃知此為行陰耳。想",
    "X13n0286_010:0487b07": "元。想陰也。生理。行陰也。妄謂流轉生滅。皆屬想心。",
    "X13n0286_010:0487b08": "今已永滅。則不生滅理。自然屬行。不知行陰即生",
    "X13n0286_010:0487b09": "滅根元也。但見行陰生理。無彼粗重流轉。遂謂生",
    "X13n0286_010:0487b10": "滅已滅。不知流注生滅。宛然全在。非徧圓而計徧",
    "X13n0286_010:0487b11": "圓。非真常而計真常。故墮邪覺而失正覺。",
    "X13n0286_010:0487b12": "又三摩中諸善男子。堅凝正心。魔不得便。窮生類本。",
    "X13n0286_010:0487b13": "觀彼幽清常擾動元。於自他中起計度者。是人墜入",
    "X13n0286_010:0487b14": "四顛倒見。一分無常。一分常論。一者是人觀妙明心",
    "X13n0286_010:0487b15": "徧十方界。湛然以為究竟神我。從是則計我徧十方。",
    "X13n0286_010:0487b16": "凝明不動。一切眾生於我心中自生自死。則我心性",
    "X13n0286_010:0487b17": "名之為常。彼生滅者真無常性。二者是人不觀其心。",
    "X13n0286_010:0487b18": "徧觀十方恒沙國土。見劫壞處。名為究竟無常種性。",
    "X13n0286_010:0487b19": "劫不壞處。名究竟常。三者是人別觀我心。精細微密。",
    "X13n0286_010:0487b20": "猶如微塵。流轉十方。性無移改。能令此身即生即滅。",
    "X13n0286_010:0487b21": "其不壞性。名我性常。一切死生從我流出。名無常性。",
    "X13n0286_010:0487b22": "四者是人知想陰盡。見行陰流。行陰常流。計為常性。",
    "X13n0286_010:0487b23": "色受想等今已滅盡。名為無常。由此計度一分無常。",
    "X13n0286_010:0487b24": "一分常故。墮落外道。惑菩提性。是則名為第三外道",
    "X13n0286_010:0487c01": "一分常論。",
    "X13n0286_010:0487c02": "想盡行現。研究自他。而起邪妄分別。首楞嚴定中。",
    "X13n0286_010:0487c03": "了一切事。究竟堅固。方為正覺。常與無常分計。故",
    "X13n0286_010:0487c04": "成顛倒。此與四徧常。俱執動元為真常。但彼計一",
    "X13n0286_010:0487c05": "切皆常。此計自他之中。止有一分真常。一者在自",
    "X13n0286_010:0487c06": "他處計常無常。妙明圓湛。離我我所。行者於此妄",
    "X13n0286_010:0487c07": "立神我。從是計我徧凝不動。而諸眾生於中生死。",
    "X13n0286_010:0487c08": "遂計自為常。計他無常。二者計三災及不及處為",
    "X13n0286_010:0487c09": "常無常。不觀自心。但觀國土。三禪以下。終為三災",
    "X13n0286_010:0487c10": "所壞。名無常種性。四禪以上。三災不能壞。名究竟",
    "X13n0286_010:0487c11": "常。三者計自己身心為常無常。心性微密難見。故",
    "X13n0286_010:0487c12": "如微塵。非謂其小也。此執微細心性為我。我者。自",
    "X13n0286_010:0487c13": "在主宰為義。故能流轉。性無移改。却能令此粗蘊",
    "X13n0286_010:0487c14": "色身有生有滅。以此粗蘊。皆從我心所流出故。所",
    "X13n0286_010:0487c15": "流出者名為無常。能流出者名為常性。四者觀四",
    "X13n0286_010:0487c16": "陰而雙計也。計行陰之流者為常。色受想之盡者",
    "X13n0286_010:0487c17": "為無常。由此下。總結四計之誤。",
    "X13n0286_010:0487c18": "又三摩中諸善男子。堅凝正心。魔不得便。窮生類本。",
    "X13n0286_010:0487c19": "觀彼幽清常擾動元。於分位中生計度者。是人墜入",
    "X13n0286_010:0487c20": "四有邊論。一者是人心計生元。流用不息。計過未者。",
    "X13n0286_010:0487c21": "名為有邊。計相續心。名為無邊。二者是人觀八萬劫。",
    "X13n0286_010:0487c22": "則見眾生八萬劫前寂無聞見。無聞見處。名為無邊。",
    "X13n0286_010:0487c23": "有眾生處。名為有邊。三者是人計我徧知。得無邊性。",
    "X13n0286_010:0487c24": "彼一切人現我知中。我曾不知彼之知性。名彼不得",
    "X13n0286_010:0488a01": "無邊之心。但有邊性。四者是人窮行陰空。以其所見",
    "X13n0286_010:0488a02": "心路籌度。一切眾生一身之中。計其咸皆半生半滅。",
    "X13n0286_010:0488a03": "明其世界一切所有。一半有邊。一半無邊。由是計度",
    "X13n0286_010:0488a04": "有邊無邊。墮落外道。惑菩提性。是則名為第四外道",
    "X13n0286_010:0488a05": "立有邊論。",
    "X13n0286_010:0488a06": "分位有四。謂三際。見聞。彼我。生滅也。雙計有邊無",
    "X13n0286_010:0488a07": "邊。但名有邊者。以有邊非勝法也。邊者。限際也。前",
    "X13n0286_010:0488a08": "四種計真常。此計廣大也。空生大覺中。如海一漚",
    "X13n0286_010:0488a09": "發。豈有分位。此人但知法性無邊。未甞親見法性。",
    "X13n0286_010:0488a10": "遂妄立分位。取著一分以為無邊。其餘皆謂之有",
    "X13n0286_010:0488a11": "邊。故曰四有邊論。一者約三際以計有邊無邊。生",
    "X13n0286_010:0488a12": "元流用。行陰也。因遷流計三際。過者已滅。來者未",
    "X13n0286_010:0488a13": "見。名有邊。現在相續。名無邊。此在無邊際中。妄立",
    "X13n0286_010:0488a14": "邊際。豈知菩提之道。無去來者哉。二者約見聞以",
    "X13n0286_010:0488a15": "計有邊無邊。劫內有見聞處為有邊。以限於八萬",
    "X13n0286_010:0488a16": "劫數也。劫外無見聞處為無邊。無窮極而不可測",
    "X13n0286_010:0488a17": "也。三者計彼我為有邊無邊。我能徧知一切眾生。",
    "X13n0286_010:0488a18": "計我得無邊性。但見其人。不見其人之性。徧計彼",
    "X13n0286_010:0488a19": "性有邊。不知我自不見。非彼性有邊也。四者約生",
    "X13n0286_010:0488a20": "滅以計有邊無邊。此人窮此行陰。始有而後空。先",
    "X13n0286_010:0488a21": "生而後滅。據自己識見。妄計眾生身中一半屬生。",
    "X13n0286_010:0488a22": "一半屬滅。遂判生為有邊。滅為無邊。此四有邊。初",
    "X13n0286_010:0488a23": "唯約自。二單約他。三具自他。四重計他一切依正。",
    "X13n0286_010:0488a24": "斯則前狹後廣。以成其次。",
    "X13n0286_010:0488b01": "又三摩中諸善男子。堅凝正心。魔不得便。窮生類本。",
    "X13n0286_010:0488b02": "觀彼幽清常擾動元。於知見中生計度者。是人墜入",
    "X13n0286_010:0488b03": "四種顛倒。不死矯亂徧計虗論。一者是人觀變化元。",
    "X13n0286_010:0488b04": "見遷流處。名之為變。見相續處。名之為恒。見所見處。",
    "X13n0286_010:0488b05": "名之為生。不見見處。名之為滅。相續之因。性不斷處。",
    "X13n0286_010:0488b06": "名之為增。正相續中。中所離處。名之為減。各各生處。",
    "X13n0286_010:0488b07": "名之為有。互互亡處。名之為無。以理都觀。用心別見。",
    "X13n0286_010:0488b08": "有求法人來問其義。答言我今亦生亦滅。亦有亦無。",
    "X13n0286_010:0488b09": "亦增亦減。於一切時皆亂其語。令彼前人遺失章句。",
    "X13n0286_010:0488b10": "二者是人諦觀其心互互無處。因無得證。有人來問。",
    "X13n0286_010:0488b11": "唯答一字。但言其無。除無之餘。無所言說。三者是人。",
    "X13n0286_010:0488b12": "諦觀其心各各有處。因有得證。有人來問。唯答一字。",
    "X13n0286_010:0488b13": "但言其是。除是之餘。無所言說。四者是人有無俱見。",
    "X13n0286_010:0488b14": "其境枝故。其心亦亂。有人來問。答言亦有即是亦無。",
    "X13n0286_010:0488b15": "亦無之中不是亦有。一切矯亂。無容窮詰。由此計度",
    "X13n0286_010:0488b16": "矯亂虗無。墮落外道。惑菩提性。是則名為第五外道",
    "X13n0286_010:0488b17": "四顛倒性。不死矯亂徧計虗論。",
    "X13n0286_010:0488b18": "知見生計者。據彼定中所知所見而倒計也。外道",
    "X13n0286_010:0488b19": "自有四種不死矯亂議論。與此不同。世尊因此四",
    "X13n0286_010:0488b20": "種人。知見立知。妄生計度。故斥其墜入外道四種。",
    "X13n0286_010:0488b21": "生滅行陰。分為八義。別見。謂異見。即變恒生滅。增",
    "X13n0286_010:0488b22": "減有無也。答中略舉六義。不能定其道理。但兩楹",
    "X13n0286_010:0488b23": "而答。令彼前人。於章句中不得義理。互互無。即念",
    "X13n0286_010:0488b24": "念滅也。因無得證。謂一切法皆無也。各各有。即念",
    "X13n0286_010:0488c01": "念生也。不言有而言是者。計法法皆有。即隨所問",
    "X13n0286_010:0488c02": "莫不皆是。作如是答。枝者。如木一本而分二枝。從",
    "X13n0286_010:0488c03": "二至四。於前八中有無分出也。有即是無。如氷是",
    "X13n0286_010:0488c04": "水也。無不是有。如水非氷也。見有生而忽滅。滅而",
    "X13n0286_010:0488c05": "不生者。故計有即無。無不是有。問一者以八義並",
    "X13n0286_010:0488c06": "陳。可名矯亂。二者單計有無。而以一字答。何故亦",
    "X13n0286_010:0488c07": "名矯亂。答執物而不順理為矯。中無主正為亂。今",
    "X13n0286_010:0488c08": "觀第一第四。言皆兩可。亂意為多。而終非順理。亦",
    "X13n0286_010:0488c09": "兼於矯。第三第四。言唯一偏。矯意為多。而終非主",
    "X13n0286_010:0488c10": "正。同歸於亂。故總名矯亂。虗無。謂虗妄非實。",
    "X13n0286_010:0488c11": "又三摩中諸善男子。堅凝正心。魔不得便。窮生類本。",
    "X13n0286_010:0488c12": "觀彼幽清常擾動元。於無盡流生計度者。是人墜入",
    "X13n0286_010:0488c13": "死後有相。發心顛倒。或自固身。云色是我。或見我圓。",
    "X13n0286_010:0488c14": "含徧國土。云我有色。或彼前緣。隨我迴復。云色屬我。",
    "X13n0286_010:0488c15": "或復我依行中相續。云我在色。皆計度言死後有相。",
    "X13n0286_010:0488c16": "如是循環。有十六相。從此或計畢竟煩惱。畢竟菩提。",
    "X13n0286_010:0488c17": "兩性並驅。各不相觸。由此計度。死後有故。墮落外道。",
    "X13n0286_010:0488c18": "惑菩提性。是則名為第六外道立五陰中。死後有相。",
    "X13n0286_010:0488c19": "心顛倒論。",
    "X13n0286_010:0488c20": "無盡流。即行陰也。由計無盡。故計死後有相。真悟",
    "X13n0286_010:0488c21": "無生。了知生即有滅。生前尚空無相。何況死後。豈",
    "X13n0286_010:0488c22": "可妄計有相耶。此後五種。與上不死矯亂。俱從有",
    "X13n0286_010:0488c23": "無起見。但四種矯亂。只是虗見。此四種竟是邪見。",
    "X13n0286_010:0488c24": "四或字。乃四計。自固身者。堅持護養也。云色是我",
    "X13n0286_010:0489a01": "者。初計我與色一也。我體徧圓。色為我有。二計我",
    "X13n0286_010:0489a02": "大色小。色在我中也。前緣。目前之色也。迴復者。運",
    "X13n0286_010:0489a03": "用也。前緣隨我。云色屬我。三計我與色異也。行相",
    "X13n0286_010:0489a04": "續。一色也。我依行中。云我在色。四計色大我小。我",
    "X13n0286_010:0489a05": "在色中也。此以現在之生有。推未來之死亦有。故",
    "X13n0286_010:0489a06": "曰死後有相。色陰既爾。受想行皆然。故稱十六相。",
    "X13n0286_010:0489a07": "不言識陰者。行陰未破。識不當情耳。由計陰與我",
    "X13n0286_010:0489a08": "死後有故。轉計煩惱菩提。皆後後有。染淨並驅。不",
    "X13n0286_010:0489a09": "相侵滅。計諸陰為煩惱。計我體為菩提。二法俱有。",
    "X13n0286_010:0489a10": "故言兩性並驅。言五陰者。通結五陰。",
    "X13n0286_010:0489a11": "又三摩中諸善男子。堅凝正心。魔不得便。窮生類本。",
    "X13n0286_010:0489a12": "觀彼幽清常擾動元。於先除滅色受想中生計度者。",
    "X13n0286_010:0489a13": "是人墜入死後無相。發心顛倒。見其色滅。形無所因。",
    "X13n0286_010:0489a14": "觀其想滅。心無所繫。知其受滅。無復連綴。陰性銷散。",
    "X13n0286_010:0489a15": "縱有生理。而無受想。與草木同。此質現前猶不可得。",
    "X13n0286_010:0489a16": "死後云何更有諸相。因之勘校。死後相無。如是循環。",
    "X13n0286_010:0489a17": "有八無相。從此或計涅槃因果一切皆空。徒有名字。",
    "X13n0286_010:0489a18": "究竟斷滅。由此計度死後無故。墮落外道。惑菩提性。",
    "X13n0286_010:0489a19": "是則名為第七外道立五陰中。死後無相。心顛倒論。",
    "X13n0286_010:0489a20": "此與上計敵體相番。變有成無。上覩未滅之行陰。",
    "X13n0286_010:0489a21": "見其無盡。因計前三并萬法。皆當無盡。此覩已滅",
    "X13n0286_010:0489a22": "之前三。見其無相。因計行陰并萬法。皆當無相。形",
    "X13n0286_010:0489a23": "因色有。故色滅則形無所因。心因想繫。故想滅則",
    "X13n0286_010:0489a24": "心無所繫。有受則連持色心。故無受則無綴。三陰",
    "X13n0286_010:0489b01": "既銷。縱有行陰。亦歸斷滅。生理。行陰也。此約四陰。",
    "X13n0286_010:0489b02": "現在因亡。未來果滅。因果合論。成八無相。即有而",
    "X13n0286_010:0489b03": "空。本自無生。前後一際。是佛正教。前有今無。今滅",
    "X13n0286_010:0489b04": "後無。是生滅顛倒計。上由前三。而推行陰同滅為",
    "X13n0286_010:0489b05": "無。此轉計諸法皆然。涅槃因果。依現陰而修。後陰",
    "X13n0286_010:0489b06": "而證。陰既叵測。修證何有。惑菩提性者。以菩提性",
    "X13n0286_010:0489b07": "不立一塵。不捨一法。真空妙有非斷滅故。",
    "X13n0286_010:0489b08": "又三摩中諸善男子。堅凝正心。魔不得便。窮生類本。",
    "X13n0286_010:0489b09": "觀彼幽清常擾動元。於行存中。兼受想滅。雙計有無。",
    "X13n0286_010:0489b10": "自體相破。是人墜入死後俱非。起顛倒論。色受想中。",
    "X13n0286_010:0489b11": "見有非有。行遷流內。觀無不無。如是循環。窮盡陰界",
    "X13n0286_010:0489b12": "八俱非相。隨得一緣。皆言死後。有相無相。又計諸行。",
    "X13n0286_010:0489b13": "性遷訛故。心發通悟。有無俱非。虗實失措。由此計度。",
    "X13n0286_010:0489b14": "死後俱非。後際昏瞢。無可道故。墮落外道。惑菩提性。",
    "X13n0286_010:0489b15": "是則名為第八外道立五陰中。死後俱非。心顛倒論。",
    "X13n0286_010:0489b16": "於行存中者。見行陰未滅。區宇宛在也。兼受想滅",
    "X13n0286_010:0489b17": "者。見前三已滅。體相全空也。雙計有無者。於存計",
    "X13n0286_010:0489b18": "有。於滅計無也。自體相破者。以行陰之有。破前三",
    "X13n0286_010:0489b19": "之無。以前三之無。破行陰之有也。墜俱非者。破無",
    "X13n0286_010:0489b20": "則非無。破有則非有也。色受想三陰。先雖是有。而",
    "X13n0286_010:0489b21": "今破盡。故云非有。例行亦爾。四非有也。行陰例前",
    "X13n0286_010:0489b22": "為無。而現今念念遷流。此又非無。行既非無。前三",
    "X13n0286_010:0489b23": "亦爾。四非無也。循環四陰而窮盡之。成八非相矣。",
    "X13n0286_010:0489b24": "隨得一緣者。每於一陰計此二非也。諸行。指萬法。",
    "X13n0286_010:0489c01": "上但雙觀已滅未滅之四陰。而正計八非。此更轉",
    "X13n0286_010:0489c02": "計一切法無不雙非。性遷訛者。死後有無。交相破",
    "X13n0286_010:0489c03": "奪也。心發通悟者。增廣邪見解也。虗實失措者。以",
    "X13n0286_010:0489c04": "非無。故不可言虗。以非有。故不可言實也。死後俱",
    "X13n0286_010:0489c05": "非者。以生存例死後。後際。即死後。盡未來際也。昏",
    "X13n0286_010:0489c06": "瞢。猶言杳冥。無可道者。言有不有。言無不無。不覺",
    "X13n0286_010:0489c07": "不知。何可道耶。未得真知灼見。揣摩彷彿。而創為",
    "X13n0286_010:0489c08": "此論。若真得見諦者。道有道無。皆成妙論。",
    "X13n0286_010:0489c09": "又三摩中諸善男子。堅凝正心。魔不得便。窮生類本。",
    "X13n0286_010:0489c10": "觀彼幽清常擾動元。於後後無生計度者。是人墜入",
    "X13n0286_010:0489c11": "七斷滅論。或計身滅。或欲盡滅。或苦盡滅。或極樂滅。",
    "X13n0286_010:0489c12": "或極捨滅。如是循環窮盡七際。現前銷滅。滅已無復。",
    "X13n0286_010:0489c13": "由此計度死後斷滅。墮落外道。惑菩提性。是則名為",
    "X13n0286_010:0489c14": "第九外道立五陰中死後斷滅心顛倒論。",
    "X13n0286_010:0489c15": "見行陰念念滅處。名後後無。由是妄計設生人天",
    "X13n0286_010:0489c16": "七處。後皆斷滅。此與第七死後無相異者。彼計現",
    "X13n0286_010:0489c17": "在無。故死後亦無。此單計死後斷滅為無耳。身即",
    "X13n0286_010:0489c18": "欲界人天二處也。欲盡。初禪也。苦盡。二禪也。極樂。",
    "X13n0286_010:0489c19": "三禪也。極捨。四禪及無色也。是名七際。現前滅者。",
    "X13n0286_010:0489c20": "指因滅也。滅已無復生者。指果滅也。惑菩提性者。",
    "X13n0286_010:0489c21": "以菩提性常住不滅故。",
    "X13n0286_010:0489c22": "又三摩中諸善男子。堅凝正心。魔不得便。窮生類本。",
    "X13n0286_010:0489c23": "觀彼幽清常擾動元。於後後有生計度者。是人墜入",
    "X13n0286_010:0489c24": "五涅槃論。或以欲界為正轉依。觀見圓明。生愛慕故。",
    "X13n0286_010:0490a01": "或以初禪性無憂故。或以二禪心無苦故。或以三禪",
    "X13n0286_010:0490a02": "極悅隨故。或以四禪苦樂二亡。不受輪迴生滅性故。",
    "X13n0286_010:0490a03": "迷有漏天。作無為解。五處安隱。為勝淨依。如是循環",
    "X13n0286_010:0490a04": "五處究竟。由此計度。五現涅槃。墮落外道。惑菩提性。",
    "X13n0286_010:0490a05": "是則名為第十外道。立五陰中五現涅槃心顛倒論。",
    "X13n0286_010:0490a06": "行陰滅而復生。故云後後有。前於行陰念念滅處",
    "X13n0286_010:0490a07": "起計。此於行陰念念生處起計。葢見行陰念念相",
    "X13n0286_010:0490a08": "續。新新成有。謂其當有實果。必不滅無也。此與第",
    "X13n0286_010:0490a09": "六死後有相異者。彼計現在有。故死後亦有。此單",
    "X13n0286_010:0490a10": "計現在即是涅槃。或者不定之辭。各隨所見而計",
    "X13n0286_010:0490a11": "一處。非一人徧計五處也。轉依者。轉生死。依涅槃",
    "X13n0286_010:0490a12": "也。觀見圓明生愛慕故。妄計之由也。葢以無憂無",
    "X13n0286_010:0490a13": "苦。悅隨二亡之故。妄計即正轉依也。見下界之穢",
    "X13n0286_010:0490a14": "濁。遂計五處為勝淨。是為五現涅槃。以現在受樂。",
    "X13n0286_010:0490a15": "不待來生故。不知此皆屬有漏。非無為果。非究竟",
    "X13n0286_010:0490a16": "處。惑菩提性者。以菩提涅槃。尚在遙遠故。",
    "X13n0286_010:0490a17": "阿難。如是十種禪那狂解。皆是行陰用心交互。故現",
    "X13n0286_010:0490a18": "斯悟。眾生頑迷。不自忖量。逢此現前。以迷為解。自言",
    "X13n0286_010:0490a19": "登聖。大妄語成。墮無間獄。汝等必須將如來語。於我",
    "X13n0286_010:0490a20": "滅後。傳示末法。徧令眾生覺了斯義。無令心魔自起",
    "X13n0286_010:0490a21": "深孽。保持覆護。消息邪見。教其身心開覺真義。於無",
    "X13n0286_010:0490a22": "上道不遭枝岐。勿令心祈得少為足。作大覺王清淨",
    "X13n0286_010:0490a23": "標指。",
    "X13n0286_010:0490a24": "前云禪那現境。乃天魔候得其便。此云禪那狂解。",
    "X13n0286_010:0490b01": "乃心魔自起深孽。凡見道不真。多岐妄計。皆是狂",
    "X13n0286_010:0490b02": "解。是謂心魔。十種狂解。皆誤認行陰為妙真如性。",
    "X13n0286_010:0490b03": "故有此異見。第一無因論。誤認精覺妙明。非因非",
    "X13n0286_010:0490b04": "緣也。第二第三徧常。及一分常論。誤認湛然常住",
    "X13n0286_010:0490b05": "也。第四邊無邊論。誤認清淨本然。周徧法界也。後",
    "X13n0286_010:0490b06": "六種。誤認如來藏。生空有二見。如第七死後無。及",
    "X13n0286_010:0490b07": "第九斷滅。誤認空如來藏也。第六死後有。及第十",
    "X13n0286_010:0490b08": "現涅槃。誤認不空如來藏也。第五矯亂。第八死後",
    "X13n0286_010:0490b09": "俱非論。誤認如來藏離一切相。即一切法也。心魔",
    "X13n0286_010:0490b10": "者。以心見顛倒。即是魔故。深孽者。孽是妖孽。即魔",
    "X13n0286_010:0490b11": "孽也。枝岐者。言此十種。如木之枝而非本。如路之",
    "X13n0286_010:0490b12": "岐而非正也。心祈者。心之所求。遭枝岐。即墮於外",
    "X13n0286_010:0490b13": "道。得少為足。即墮於二乘。標指者。如標月之指。",
    "X13n0286_010:0490b14": "阿難。彼善男子修三摩提。行陰盡者。諸世間性。幽清",
    "X13n0286_010:0490b15": "擾動。同分生機。倐然隳裂。沉細綱紐。補特迦羅酬業",
    "X13n0286_010:0490b16": "深脉。感應懸絕。於涅槃天將大明悟。如鷄後鳴。瞻顧",
    "X13n0286_010:0490b17": "東方。已有精色。六根虗靜。無復馳逸。內外湛明。入無",
    "X13n0286_010:0490b18": "所入。深達十方十二種類受命元由。觀由執元。諸類",
    "X13n0286_010:0490b19": "不召。於十方界已獲其同。精色不沉。發現幽秘。此則",
    "X13n0286_010:0490b20": "名為識陰區宇。若於羣召已獲同中。銷磨六門合開",
    "X13n0286_010:0490b21": "成就。見聞通隣。互用清淨。十方世界及與身心。如吠",
    "X13n0286_010:0490b22": "瑠璃。內外明徹。名識陰盡。是人則能超越命濁。觀其",
    "X13n0286_010:0490b23": "所由。罔象虗無顛倒妄想。以為其本。",
    "X13n0286_010:0490b24": "行性擾動。乃同分生機之綱紐。補特酬業之深脈。",
    "X13n0286_010:0490c01": "補特伽羅。此云數取趣。數數取諸趣而受生也。受",
    "X13n0286_010:0490c02": "生所以酬答宿業。而脈絡深潛。乃行陰之所感。懸",
    "X13n0286_010:0490c03": "絕者。分段生死。因亡果息也。涅槃性天。為五陰所",
    "X13n0286_010:0490c04": "覆。昏如長夜。前三陰盡。如鷄初鳴。雖為曙兆。猶沉",
    "X13n0286_010:0490c05": "二陰。精色未分。此行陰盡。如鷄後鳴。唯餘一陰。故",
    "X13n0286_010:0490c06": "云將大明悟。內根外塵。化為湛明之境。內不見能",
    "X13n0286_010:0490c07": "入之根。外不見所入之塵。受命元由。識陰也。今觀",
    "X13n0286_010:0490c08": "識陰既是類生元由。不起煩惱。不作新業。由是執",
    "X13n0286_010:0490c09": "持。不令趣果。無受生分。故云諸類不召。遂了十方",
    "X13n0286_010:0490c10": "依正。皆識所變。同一識體。故云已獲其同。性天精",
    "X13n0286_010:0490c11": "色。雖未明徹。而幽秘之相。已漸發現。此識陰未盡",
    "X13n0286_010:0490c12": "之相。幽清擾動。與粗重塵影相應。向滅六識。今滅",
    "X13n0286_010:0490c13": "七識矣。同分生機數句。與見同生基相應。向能見",
    "X13n0286_010:0490c14": "不能破。今始破矣。內外湛明二句。與性入元澄相",
    "X13n0286_010:0490c15": "應。向熠熠元性。今化為澄水矣。深達十方數句。與",
    "X13n0286_010:0490c16": "見諸十方十二類生相應。向能見不能通其由緒。",
    "X13n0286_010:0490c17": "今則受命元由可觀可執矣。羣召同中。即十二類",
    "X13n0286_010:0490c18": "命元識陰也。若於此中以定慧力。銷磨六門。如氷",
    "X13n0286_010:0490c19": "已銷而無質礙。鏡已磨而無垢類。使根合而不分。",
    "X13n0286_010:0490c20": "界開而不隔。則見聞覺知。如隣之相通。可以互用。",
    "X13n0286_010:0490c21": "而世界身心。無復留礙。此識陰已盡之相。吠瑠璃。",
    "X13n0286_010:0490c22": "寶名。色青體堅。刀不能壞。火不能鎔。唯鬼神有神",
    "X13n0286_010:0490c23": "通者。能攻之為器。亦云即金翅鳥卵。清瑩明徹。故",
    "X13n0286_010:0490c24": "借以為喻。命濁依識而生。識盡則超之。識乃妄覺",
    "X13n0286_010:0491a01": "影明。元無自體。由顛倒起。故名罔象虗無妄想。",
    "X13n0286_010:0491a02": "阿難當知是善男子。窮諸行空。於識還元。已滅生滅。",
    "X13n0286_010:0491a03": "而於寂滅精妙未圓。能令己身根隔合開。亦與十方",
    "X13n0286_010:0491a04": "諸類通覺。覺知通[泳-永+曶]。能入圓元。若於所歸。立真常因。",
    "X13n0286_010:0491a05": "生勝解者。是人則墮因所因執。娑毗迦羅所歸冥歸。",
    "X13n0286_010:0491a06": "成其伴侶。迷佛菩提。亡失知見。是名第一立所得心。",
    "X13n0286_010:0491a07": "成所歸果。違遠圓通。背涅槃城。生外道種。",
    "X13n0286_010:0491a08": "窮諸行空。照見行陰空也。行從識海騰躍轉生。行",
    "X13n0286_010:0491a09": "相泯然沒入識海。是為還元。既空行陰。是已滅生",
    "X13n0286_010:0491a10": "滅也。尚依識元。是寂滅未圓也。寂滅。即如來藏妙",
    "X13n0286_010:0491a11": "真如性。識陰。即見精明元也。葢阿賴耶識。已近妙",
    "X13n0286_010:0491a12": "真如性。但有同別二種妄見。故曰未圓。不帶纖毫",
    "X13n0286_010:0491a13": "生滅曰精。唯餘一味寂常曰妙。此而未圓。乃識陰",
    "X13n0286_010:0491a14": "未破。尚為所覆。似一似常。未精未妙。根隔合開。銷",
    "X13n0286_010:0491a15": "六入一也。諸類通覺者。我及眾生。同一覺性。如千",
    "X13n0286_010:0491a16": "燈共室。光通無二也。圓元。即識陰也。圓表諸類徧",
    "X13n0286_010:0491a17": "含。元影萬化托始。能入者。四陰蕩盡。歸宿於斯。如",
    "X13n0286_010:0491a18": "諸浪已停。消落於海也。此定中殊勝之相。功用暫",
    "X13n0286_010:0491a19": "得如是。若認為真常。便立為因。能性一切為究竟",
    "X13n0286_010:0491a20": "之處。則墮因所因執。葢真因非所。有所皆妄也。外",
    "X13n0286_010:0491a21": "道立二十五諦。計冥諦是常。能生諸法。正同此計。",
    "X13n0286_010:0491a22": "以因有所得。果有所歸。即因即果。皆墮所妄。是以",
    "X13n0286_010:0491a23": "違圓通。失因地心。背涅槃。亡果地證。前云因地發",
    "X13n0286_010:0491a24": "心。須與果位名目相應。今立所得心。則非以無生",
    "X13n0286_010:0491b01": "滅性。為因地心矣。故所證之果。亦與邪因相應。非",
    "X13n0286_010:0491b02": "常住不生滅之果。本擬證果為歸寧地。種現俱斷。",
    "X13n0286_010:0491b03": "今反生起外道種子。不但果非真果。抑且妄果復",
    "X13n0286_010:0491b04": "成妄因。所謂因地不真。果招紆曲也。",
    "X13n0286_010:0491b05": "阿難。又善男子窮諸行空。已滅生滅。而於寂滅精妙",
    "X13n0286_010:0491b06": "未圓。若於所歸。覽為自體。盡虗空界十二類內所有",
    "X13n0286_010:0491b07": "眾生。皆我身中一類流出。生勝解者。是人則墮能非",
    "X13n0286_010:0491b08": "能執。摩醯首羅現無邊身。成其伴侶。迷佛菩提。亡失",
    "X13n0286_010:0491b09": "知見。是名第二立能為心。成能事果。違遠圓通。背涅",
    "X13n0286_010:0491b10": "槃城。生大慢天。我徧圓種。",
    "X13n0286_010:0491b11": "上計所。此計能。執識元為自體。而為一切眾生自",
    "X13n0286_010:0491b12": "此流出。遂執我能生彼。而實不能。故曰能非能執。",
    "X13n0286_010:0491b13": "摩醯首羅。即色頂魔王天。妄計我能現起無量眾",
    "X13n0286_010:0491b14": "生。亦能非能類。能為心。能事果者。計我能為彼依。",
    "X13n0286_010:0491b15": "能成彼事也。大慢天。即摩醯。不能為能。名大慢。徧",
    "X13n0286_010:0491b16": "圓者。計我體圓徧空界也。此誤認十方唯識。及識",
    "X13n0286_010:0491b17": "性流出無量如來等也。",
    "X13n0286_010:0491b18": "又善男子窮諸行空。已滅生滅。而於寂滅精妙未圓。",
    "X13n0286_010:0491b19": "若於所歸。有所歸依。自疑身心從彼流出。十方虗空",
    "X13n0286_010:0491b20": "咸其生起。即於都起所宣流地。作真常身。無生滅解。",
    "X13n0286_010:0491b21": "在生滅中早計常住。既惑不生。亦迷生滅。安住沉迷。",
    "X13n0286_010:0491b22": "生勝解者。是人則墮常非常執。計自在天成其伴侶。",
    "X13n0286_010:0491b23": "迷佛菩提。亡失知見。是名第三立因依心。成妄計果。",
    "X13n0286_010:0491b24": "違遠圓通。背涅槃城。生倒圓種。",
    "X13n0286_010:0491c01": "以識元為所歸。疑彼能生我。及一切法。遂計生起",
    "X13n0286_010:0491c02": "流出之處。為真常無生之體。此與上執。皆從識起。",
    "X13n0286_010:0491c03": "而所計不同。上謂識即是我。能生萬物。此謂我從",
    "X13n0286_010:0491c04": "識生。彼是真常。在生滅中。妄計常住。既惑真不生",
    "X13n0286_010:0491c05": "性。又迷現生滅法。以非常為常。名常非常執。計彼",
    "X13n0286_010:0491c06": "能生我。與計自在天能生一切者同。由依識元。妄",
    "X13n0286_010:0491c07": "計常住。故曰立因依心。成妄計果。前計我圓生物。",
    "X13n0286_010:0491c08": "此計彼圓生我。名到圓。此誤認色身外洎山河虗",
    "X13n0286_010:0491c09": "空大地。咸是妙明真心中物也。",
    "X13n0286_010:0491c10": "又善男子窮諸行空。已滅生滅。而於寂滅精妙未圓。",
    "X13n0286_010:0491c11": "若於所知。知徧圓故。因知立解。十方草木。皆稱有情。",
    "X13n0286_010:0491c12": "與人無異。草木為人。人死還成十方草樹。無擇徧知。",
    "X13n0286_010:0491c13": "生勝解者。是人則墮知無知執。婆吒霰尼執一切覺。",
    "X13n0286_010:0491c14": "成其伴侶。迷佛菩提。亡失知見。是名第四計圓知心。",
    "X13n0286_010:0491c15": "成虗謬果。違遠圓通。背涅槃城。生倒知種。",
    "X13n0286_010:0491c16": "所知。即所現識陰也。謂識有知。一切法由知變起。",
    "X13n0286_010:0491c17": "因計知體圓徧諸法。遂立異解。謂無情徧皆有知。",
    "X13n0286_010:0491c18": "無所揀擇。以無知為知。名知無知執。婆吒霰尼。兩",
    "X13n0286_010:0491c19": "外道號。執一切覺。謂一切有知也。謬計圓知。以為",
    "X13n0286_010:0491c20": "因心。則果中虗謬矣。無知為知。曰倒知○問萬法",
    "X13n0286_010:0491c21": "唯識。是如來正說。云何此中皆墜外種。答內教萬",
    "X13n0286_010:0491c22": "法唯識。從緣變起。悉如夢幻。不是實生。故不立知",
    "X13n0286_010:0491c23": "見。不生法執。今曰立所得心。立依因心。立能為心。",
    "X13n0286_010:0491c24": "皆是知見立知。故總墮外道。此與第五。俱誤認浮",
    "X13n0286_010:0492a01": "塵及器世間諸變化相。應念化成無上知覺也。",
    "X13n0286_010:0492a02": "又善男子窮諸行空。已滅生滅。而於寂滅精妙未圓。",
    "X13n0286_010:0492a03": "若於圓融根互用中。已得隨順。便於圓化一切發生。",
    "X13n0286_010:0492a04": "求火光明。樂水清淨。愛風周流。觀塵成就。各各崇事。",
    "X13n0286_010:0492a05": "以此群塵。發作本因。立常住解。是人則墮生無生執。",
    "X13n0286_010:0492a06": "諸迦葉波。并婆羅門。勤心役身。事火崇水。求出生死。",
    "X13n0286_010:0492a07": "成其伴侶。迷佛菩提。亡失知見。是名第五計著崇事",
    "X13n0286_010:0492a08": "迷心從物。立妄求因。求妄冀果。違遠圓通。背涅槃城。",
    "X13n0286_010:0492a09": "生顛化種。",
    "X13n0286_010:0492a10": "識陰盡者。銷磨六門。諸根互用。今未盡。纔得隨順。",
    "X13n0286_010:0492a11": "隨心順意。圓融變化。如身上出水。身下出火等。一",
    "X13n0286_010:0492a12": "根暫得圓化。於是計一切法皆能圓化。發生勝果。",
    "X13n0286_010:0492a13": "謂火能顯發光明。乃至塵能成就器界。遂邪求邪",
    "X13n0286_010:0492a14": "觀。勤心崇事。執為能生常住之果。而實不能。名生",
    "X13n0286_010:0492a15": "無生執。即三迦葉波。諸外道之儔也。既迷真心。從",
    "X13n0286_010:0492a16": "物求冀。因果皆妄。顛倒化理。名顛化種。此誤認七",
    "X13n0286_010:0492a17": "大皆如來藏妙真如性也。",
    "X13n0286_010:0492a18": "又善男子窮諸行空。已滅生滅。而於寂滅精妙未圓。",
    "X13n0286_010:0492a19": "若於圓明計明中虗。非滅羣化。以永滅依為所歸依。",
    "X13n0286_010:0492a20": "生勝解者。是人則墮歸無歸執。無想天中諸舜若多。",
    "X13n0286_010:0492a21": "成其伴侶。迷佛菩提。亡失知見。是名第六圓虗無心。",
    "X13n0286_010:0492a22": "成空亡果。違遠圓通。背涅槃城。生斷滅種。",
    "X13n0286_010:0492a23": "觀識性圓明。妄計虗無。非者。毀也。非滅羣化者。灰",
    "X13n0286_010:0492a24": "心滅智。纖毫不立也。永滅依。即外道之涅槃。歸於",
    "X13n0286_010:0492b01": "永滅。而不知其非。名歸無歸執。舜若多。此云空。無",
    "X13n0286_010:0492b02": "想天中執斷空者。以圓虗無為之因心。成空亡之",
    "X13n0286_010:0492b03": "斷果。名生斷滅種。此誤認空與三有一切本無也。",
    "X13n0286_010:0492b04": "又善男子窮諸行空。已滅生滅。而於寂滅精妙未圓。",
    "X13n0286_010:0492b05": "若於圓常。固身常住。同於精圓長不傾逝。生勝解者。",
    "X13n0286_010:0492b06": "是人則墮貪非貪執。諸阿斯陀。求長命者。成其伴侶。",
    "X13n0286_010:0492b07": "迷佛菩提。亡失知見。是名第七執著命元。立固妄因。",
    "X13n0286_010:0492b08": "趣長勞果。違遠圓通。背涅槃城。生妄延種。",
    "X13n0286_010:0492b09": "圓常精圓。皆識元也。以精圓常不傾逝。欲固保幻",
    "X13n0286_010:0492b10": "身。與之並存。即此方性命雙修。形神俱妙之說也。",
    "X13n0286_010:0492b11": "於不可貪處。而生貪著。名貪非貪執。諸阿斯陀。即",
    "X13n0286_010:0492b12": "長壽天。終歸壞滅。空長勞耳。此誤認六根為安樂",
    "X13n0286_010:0492b13": "妙常也。上著空。此與第八俱著有○元表諸法統",
    "X13n0286_010:0492b14": "歸。融表萬化含蓄。明表徹體虗朗。常表究竟堅牢。",
    "X13n0286_010:0492b15": "各與本文關涉。同是識海周徧。故皆稱圓。識陰似",
    "X13n0286_010:0492b16": "一似常。不達似之非真。各墮所見而起異執。",
    "X13n0286_010:0492b17": "又善男子窮諸行空。已滅生滅。而於寂滅精妙未圓。",
    "X13n0286_010:0492b18": "觀命互通。却留塵勞。恐其銷盡。便於此際坐蓮華宮。",
    "X13n0286_010:0492b19": "廣化七珍。多增寶媛縱恣其心。生勝解者。是人則墮",
    "X13n0286_010:0492b20": "真無真執。吒枳迦羅。成其伴侶。迷佛菩提。亡失知見。",
    "X13n0286_010:0492b21": "是名第八發邪思因。立熾塵果。違遠圓通。背涅槃城。",
    "X13n0286_010:0492b22": "生天魔種。",
    "X13n0286_010:0492b23": "以識陰為十二類生之命元。今觀見各命由緒。皆",
    "X13n0286_010:0492b24": "以識為主。彼我互通。識陰若盡。眾生命盡。我亦命",
    "X13n0286_010:0492c01": "盡。誰證真常。便於定中化諸欲境。以留塵勞。依此",
    "X13n0286_010:0492c02": "邪思。欲證真常。名真無真執。吒枳迦羅。即欲頂自",
    "X13n0286_010:0492c03": "在天類。因其邪思。感生天魔。漸見眾生與己同體。",
    "X13n0286_010:0492c04": "欲學菩薩自利利他。唯恐煩惱消盡。即入涅槃。故",
    "X13n0286_010:0492c05": "留惑潤生以為度眾之地。與阿難如一眾生未成",
    "X13n0286_010:0492c06": "佛。終不於此取泥洹。同一願力。但菩薩留惑不斷。",
    "X13n0286_010:0492c07": "何常廣化多增。可謂毫厘有差。天淵懸隔。此誤認",
    "X13n0286_010:0492c08": "一切變現。不為煩惱。皆合涅槃清淨妙德也。",
    "X13n0286_010:0492c09": "又善男子窮諸行空。已滅生滅。而於寂滅精妙未圓。",
    "X13n0286_010:0492c10": "於命明中。分別精麤。疏決真偽。因果相酬。唯求感應。",
    "X13n0286_010:0492c11": "背清淨道。所謂見苦斷集。證滅修道。居滅已休。更不",
    "X13n0286_010:0492c12": "前進。生勝解者。是人則墮定性聲聞。諸無聞僧。增上",
    "X13n0286_010:0492c13": "慢者。成其伴侶。迷佛菩提。亡失知見。是名第九圓精",
    "X13n0286_010:0492c14": "應心。成趣寂果。違遠圓通。背涅槃城。生纏空種。",
    "X13n0286_010:0492c15": "前八皆誤入岐路。此二則止息化城。命明。即識也。",
    "X13n0286_010:0492c16": "於識陰圓明中。忽發小見。因此分別苦集是粗是",
    "X13n0286_010:0492c17": "偽。滅道是精是真。又知苦果酬集因。滅果酬道因。",
    "X13n0286_010:0492c18": "於是見苦斷集。唯求道滅感應。既發小見。乃背圓",
    "X13n0286_010:0492c19": "融常樂我淨之道。無聞僧。妄執小道以為究竟。",
    "X13n0286_010:0492c20": "又善男子窮諸行空。已滅生滅。而於寂滅精妙未圓。",
    "X13n0286_010:0492c21": "若於圓融清淨覺明。登研深妙。即立涅槃而不前進。",
    "X13n0286_010:0492c22": "生勝解者。是人則墮定性辟支。諸緣獨倫不迴心者。",
    "X13n0286_010:0492c23": "成其伴侶。迷佛菩提。亡失知見。是名第十圓覺[泳-永+曶]心。",
    "X13n0286_010:0492c24": "成湛明果。違遠圓通。背涅槃城。生覺圓明。不化圓種。",
    "X13n0286_010:0493a01": "圓融。即上文能令己身根隔合開也。清淨。即六根",
    "X13n0286_010:0493a02": "虗淨。無復馳逸也。覺明。即精色不沉。發現幽秘也。",
    "X13n0286_010:0493a03": "此正識陰精明湛不搖處。若以為深妙。立為果證。",
    "X13n0286_010:0493a04": "則定性緣覺獨覺之倫而已。覺[泳-永+曶]。僅與正覺通[泳-永+曶]。",
    "X13n0286_010:0493a05": "證識覺之圓明。無悲化之妙用。故曰不化圓種。",
    "X13n0286_010:0493a06": "阿難。如是十種禪那。中塗成狂。因依迷惑。於未足中",
    "X13n0286_010:0493a07": "生滿足證。皆是識陰用心交互。故生斯位。眾生頑迷。",
    "X13n0286_010:0493a08": "不自忖量。逢此現前。各以所愛先習迷心。而自休息。",
    "X13n0286_010:0493a09": "將為畢竟所歸寧地。自言滿足無上菩提。大妄語成。",
    "X13n0286_010:0493a10": "外道邪魔所感業終。墮無間獄。聲聞緣覺不成增進。",
    "X13n0286_010:0493a11": "汝等存心秉如來道。將此法門。於我滅後。傳示末世。",
    "X13n0286_010:0493a12": "普令眾生覺了斯義。無令見魔自作沉孽。保綏哀救。",
    "X13n0286_010:0493a13": "銷息邪緣。令其身心入佛知見。從始成就。不遭岐路。",
    "X13n0286_010:0493a14": "中途成狂。前八意多。未足生證。後二意多。因依迷",
    "X13n0286_010:0493a15": "惑。意兼前後。所愛先習。無始習氣也。今於定中境",
    "X13n0286_010:0493a16": "界相以者。投彼病根。發其痼疾。即欣取因止。妄為",
    "X13n0286_010:0493a17": "究竟極證。前八通名外道邪魔。亦可別指前七外",
    "X13n0286_010:0493a18": "道。第八邪魔俱未斷惑。故云墮獄。二乘異此。故云",
    "X13n0286_010:0493a19": "不進。總名見魔。見以違理為名。前八違真中二理。",
    "X13n0286_010:0493a20": "後二違中道理。總屬邪見以二乘智即無明故。",
    "X13n0286_010:0493a21": "如是法門。先過去世恒沙劫中微塵如來。乘此心開。",
    "X13n0286_010:0493a22": "得無上道。識陰若盡。則汝現前諸根互用。從互用中。",
    "X13n0286_010:0493a23": "能入菩薩金剛乾慧。圓明精心。於中發化。如淨瑠璃",
    "X13n0286_010:0493a24": "內含寶月。如是乃超十信十住十行十迴向四加行",
    "X13n0286_010:0493b01": "心。菩薩所行金剛十地等覺圓明。入於如來妙莊嚴",
    "X13n0286_010:0493b02": "海圓滿菩提歸無所得。",
    "X13n0286_010:0493b03": "五陰辨魔法門。諸佛乘此心開者。每於一陰中未",
    "X13n0286_010:0493b04": "開之時。依此辨之。不為所惑。方得破除也。單舉識",
    "X13n0286_010:0493b05": "盡。以後該前。於圓明精心中發化者。以清淨禪那。",
    "X13n0286_010:0493b06": "照徹諸位也。瑠璃。喻圓明精心。含月。喻於中發化。",
    "X13n0286_010:0493b07": "超越四十四心。直至等覺後心。則圓明發化已極。",
    "X13n0286_010:0493b08": "妙莊嚴海者。具足萬德之果海。前稱首楞嚴萬行。",
    "X13n0286_010:0493b09": "為妙莊嚴路者。趨此而已。歸無所得。與將為畢竟",
    "X13n0286_010:0493b10": "所歸寧地相應。葢無所得處乃是真歸寧地。從前",
    "X13n0286_010:0493b11": "五十種邪境。總為有所得故○因地法門。千佛所",
    "X13n0286_010:0493b12": "同。故最初必從五陰次第銷盡。乃可謂之因心。至",
    "X13n0286_010:0493b13": "於果地修證。則根性有利鈍。習氣有厚薄。各各不",
    "X13n0286_010:0493b14": "一。前云從是漸修。安立聖位。此平常根性。分破無",
    "X13n0286_010:0493b15": "明。所謂圓漸者也。此處一超直入等覺。則上根利",
    "X13n0286_010:0493b16": "知。頓斷在相無明。即證無上菩提。所謂圓圓者也。",
    "X13n0286_010:0493b17": "或頓或漸。原無定局。但發軔之途。斷不可差耳。",
    "X13n0286_010:0493b18": "此是過去先佛世尊。奢摩他中毗婆舍那。覺明分析",
    "X13n0286_010:0493b19": "微細魔事。魔境現前。汝能諳識。心垢洗除。不落邪見。",
    "X13n0286_010:0493b20": "陰魔銷滅。天魔摧碎。大力鬼神。褫魄逃逝。魑魅魍魎。",
    "X13n0286_010:0493b21": "無復出生。直至菩提無諸少乏。下劣增進。於大涅槃",
    "X13n0286_010:0493b22": "心不迷悶。若諸末世愚鈍眾生。未識禪那。不知說法。",
    "X13n0286_010:0493b23": "樂修三昧。汝恐同邪。一心勸令持我佛頂陀羅尼呪。",
    "X13n0286_010:0493b24": "若未能誦。寫於禪堂。或帶身上。一切諸魔所不能動。",
    "X13n0286_010:0493c01": "汝當恭欽十方如來究竟修進。最後垂範。",
    "X13n0286_010:0493c02": "總結五陰辨魔之端。奢摩他中。毘婆舍那者。即定",
    "X13n0286_010:0493c03": "而慧也。覺明分析者。謂依定慧觀智。分析諸魔。以",
    "X13n0286_010:0493c04": "授末學也。害定者魔。而致魔。者實由五陰主人。若",
    "X13n0286_010:0493c05": "主人心淨。則魔不復出。褫音池。猶喪也。下劣聲聞。",
    "X13n0286_010:0493c06": "滯迹化城。不趨寶所者。由此增進。不別修禪次第。",
    "X13n0286_010:0493c07": "故云未識禪那。未學智慧方便。故云不知說法。定",
    "X13n0286_010:0493c08": "慧不習。而樂安禪。魔境現前。孰分邪正。當勸持呪。",
    "X13n0286_010:0493c09": "安其正解。防其邪慮。即不墮魔。是諸如來究竟了",
    "X13n0286_010:0493c10": "義之說。又是出世最後時說。故云最後垂範。",
    "X13n0286_010:0493c11": "阿難即從座起。聞佛示誨。頂禮欽奉。憶持無失。於大",
    "X13n0286_010:0493c12": "眾中。重復白佛。如佛所言五陰相中。五種虗妄。為本",
    "X13n0286_010:0493c13": "想心。我等平常未蒙如來微細開示。又此五陰。為併",
    "X13n0286_010:0493c14": "銷除。為次第盡。如是五重。詣何為界。唯願如來發宣",
    "X13n0286_010:0493c15": "大慈。為此大眾清淨心目。以為末世一切眾生。作將",
    "X13n0286_010:0493c16": "來眼。",
    "X13n0286_010:0493c17": "世尊尋常但說五陰托因緣而生。未曾說五陰皆",
    "X13n0286_010:0493c18": "本妄想生。如色名堅固妄想等。首問此五陰何故",
    "X13n0286_010:0493c19": "通名妄想。又此二句。問斷除頓漸。併銷是頓意。次",
    "X13n0286_010:0493c20": "第是漸意。如是二句。問盡其邊際。歷觀五陰邪魔。",
    "X13n0286_010:0493c21": "皆生於各陰將盡未盡交接處。所謂邊際也。求佛",
    "X13n0286_010:0493c22": "示我三意。令我等心目清明。堪為末世之正眼。",
    "X13n0286_010:0493c23": "佛告阿難。精真妙明。本覺圓淨。非留死生。及諸塵垢。",
    "X13n0286_010:0493c24": "乃至虗空。皆因妄想之所生起。斯元本覺妙明真精。",
    "X13n0286_010:0494a01": "妄以發生諸器世間。如演若多。迷頭認影。妄元無因。",
    "X13n0286_010:0494a02": "於妄想中立因緣性。迷因緣者。稱為自然。彼虗空性",
    "X13n0286_010:0494a03": "猶實幻生。因緣自然。皆是眾生妄心計度。阿難。知妄",
    "X13n0286_010:0494a04": "所起。說妄因緣。若妄元無。說妄因緣元無所有。何況",
    "X13n0286_010:0494a05": "不知推自然者。是故如來與汝發明。五陰本因。同是",
    "X13n0286_010:0494a06": "妄想。",
    "X13n0286_010:0494a07": "此經凡明起妄。先標無妄之真以立其本。本覺是",
    "X13n0286_010:0494a08": "發體。此體不雜有為曰精。不涉諸妄曰真。了無形",
    "X13n0286_010:0494a09": "礙曰妙。遠離頑昧曰明。淨德滿足曰圓。永絕染惡",
    "X13n0286_010:0494a10": "曰淨。非留死生塵垢。本來一法不立也。色空因妄",
    "X13n0286_010:0494a11": "想生。而即本覺精真之妄以發生也。故一切諸法",
    "X13n0286_010:0494a12": "狂癡。有如認影。妄本無因。於妄想中。立因緣性。妄",
    "X13n0286_010:0494a13": "矣。迷因緣者。稱為自然。更妄矣。彼虗空性。從清淨",
    "X13n0286_010:0494a14": "覺中一念晦昧而起。尚非實有。況因緣自然。皆是",
    "X13n0286_010:0494a15": "妄想計度生起。乃實有耶。萬法皆從妄起。若此妄",
    "X13n0286_010:0494a16": "者。知有所起。可說因緣。若妄元無。誰說因緣。因緣",
    "X13n0286_010:0494a17": "尚是妄中建立。何況不知是妄。推為自然耶。所以",
    "X13n0286_010:0494a18": "必斥二計者。五陰始從妄想而生。雖有恒無。終依",
    "X13n0286_010:0494a19": "倒計而住。雖無恒有。二計不忘。五陰牢不可破。故",
    "X13n0286_010:0494a20": "如來斥妄想。必斥所依之計。開卷指人病根在用",
    "X13n0286_010:0494a21": "諸妄想。此處將五重妄想。一一發明。全經大起結。",
    "X13n0286_010:0494a22": "汝體先因父母想生。汝心非想。則不能來想中傳命",
    "X13n0286_010:0494a23": "如我先言心想酢味。口中涎生。心想登高。足心酸起。",
    "X13n0286_010:0494a24": "懸崖不有。酢物未來。汝體必非虗妄通倫。口水如何",
    "X13n0286_010:0494b01": "因談酢出。是故當知汝現色身。名為堅固第一妄想。",
    "X13n0286_010:0494b02": "父母與汝三想成就。而結胎中命根。故曰想中傳",
    "X13n0286_010:0494b03": "命。酢梅等說。騐體因妄結也。若非妄倫。妄不能感。",
    "X13n0286_010:0494b04": "諸妄凝結。以成色陰。名堅固。色陰兼根塵。今單言",
    "X13n0286_010:0494b05": "內身。若外身何關三想。色受想三。相依成命。而總",
    "X13n0286_010:0494b06": "由一識。識動為想。我心之想。合當生父母之想而",
    "X13n0286_010:0494b07": "成胎。則前陰之命。轉為後陰之命。嗣續不絕。所謂",
    "X13n0286_010:0494b08": "想中傳命也。妄想盡。則生死盡矣。",
    "X13n0286_010:0494b09": "即此所說。臨高想心。能令汝形真受酸澀。由因受生。",
    "X13n0286_010:0494b10": "能動色體。汝今現前順益違損。二現驅馳。名為虗明",
    "X13n0286_010:0494b11": "第二妄想。",
    "X13n0286_010:0494b12": "色受想三陰妄想。相因而起。必不相離。故躡前想。",
    "X13n0286_010:0494b13": "亦躡前喻。汝今現前下。受想也。順益即樂受。違損",
    "X13n0286_010:0494b14": "即苦受。臨高空想。而酸澀真發。違順皆妄。而損益",
    "X13n0286_010:0494b15": "現馳。則受陰無體。虗有所明。",
    "X13n0286_010:0494b16": "由汝念慮。使汝色身。身非念倫。汝身何因隨念所使。",
    "X13n0286_010:0494b17": "種種取像。心生形取。與念相應。寤即想心。寐為諸夢。",
    "X13n0286_010:0494b18": "則汝想念搖動妄情。名為融通第三妄想。",
    "X13n0286_010:0494b19": "念慮。虗情也。色身。實質也。虗實不倫。而能相使者。",
    "X13n0286_010:0494b20": "由想融之也。心生虗想。形取實物。心形異用。而能",
    "X13n0286_010:0494b21": "相應者。由想通之也。至於寤寐搖變。使心隨境。如",
    "X13n0286_010:0494b22": "說酢思崖。使境隨心。如足酸水出。皆融通妄想也。",
    "X13n0286_010:0494b23": "化理不住。運運密移。甲長髮生。氣銷容皺。日夜相代。",
    "X13n0286_010:0494b24": "曾無覺悟。阿難。此若非汝。云何體遷。如必是真。汝何",
    "X13n0286_010:0494c01": "無覺。則汝諸行念念不停。名為幽隱第四妄想。",
    "X13n0286_010:0494c02": "行識二陰。漸向微細。更難覺其為妄。故此從形體",
    "X13n0286_010:0494c03": "密移上指點。下從種子受熏上指點。化理。變化之",
    "X13n0286_010:0494c04": "理。即行陰。以遷流為相。曰不住。運運者。變之又變",
    "X13n0286_010:0494c05": "也。密移者。密密推移。人不覺知也。甲長髮生。生也。",
    "X13n0286_010:0494c06": "氣銷容皺。滅也。生滅日夜相代。而無一人能覺悟",
    "X13n0286_010:0494c07": "者。正見其密移也。若此下。示行陰虗妄也。行陰若",
    "X13n0286_010:0494c08": "非汝體。何得相代不停。若實是汝身。何不知覺生",
    "X13n0286_010:0494c09": "滅。非汝不可。是汝無憑。故名幽隱妄想○受想行",
    "X13n0286_010:0494c10": "三皆屬心。而與色身通貫。受能令身領納。想能驅",
    "X13n0286_010:0494c11": "使於身。行能遷變乎體。見身為念倫。而非實有。",
    "X13n0286_010:0494c12": "又汝精明湛不搖處。名恒常者。於身不出見聞覺知。",
    "X13n0286_010:0494c13": "若實精真。不容習妄。何因汝等曾於昔年覩一奇物。",
    "X13n0286_010:0494c14": "經歷年歲。憶忘俱無。於後忽然覆覩前異。記憶宛然。",
    "X13n0286_010:0494c15": "曾不遺失。則此精了湛不搖中。念念受熏。有何籌算。",
    "X13n0286_010:0494c16": "阿難當知此湛非真。如急流水。望如恬靜。流急不見。",
    "X13n0286_010:0494c17": "非是無流。若非想元。寧受妄習。非汝六根互用開合。",
    "X13n0286_010:0494c18": "此之妄想。無時得滅。故汝現在見聞覺知中串習幾。",
    "X13n0286_010:0494c19": "則湛了內罔象虗無。第五顛倒微細精想。",
    "X13n0286_010:0494c20": "此識乃第八識。精湛不搖。似恒常而非恒常。真即",
    "X13n0286_010:0494c21": "常也。若實精常。不容妄習。如精金不混沙也。今能",
    "X13n0286_010:0494c22": "藏者。宛不遺失。則湛不搖中。受熏容妄。何可籌算。",
    "X13n0286_010:0494c23": "言其習妄之深。湛非真湛。幽湛不覺。譬無波平流",
    "X13n0286_010:0494c24": "之急水。幽湛流注。不可測知。此憶想之元。容妄之",
    "X13n0286_010:0495a01": "體也。直須消磨六門。使妄習無寄。然後可滅也。今",
    "X13n0286_010:0495a02": "汝現在六根之中。串音貫。連綿不斷之意。習是習",
    "X13n0286_010:0495a03": "氣。幾是幾微。此精了湛不搖者。元從一念無明而",
    "X13n0286_010:0495a04": "有。故似有如無。而非真無。此識陰所以名顛倒微",
    "X13n0286_010:0495a05": "細精想○二乘不知八識。認湛不搖處以為妙真",
    "X13n0286_010:0495a06": "如性。所不必言。即地上菩薩。所破止住相無明。能",
    "X13n0286_010:0495a07": "除轉現二識。猶未離湛不搖中。湛不搖中。所帶和",
    "X13n0286_010:0495a08": "合之妄。為生死根者。即生相無明也。唯佛能照見",
    "X13n0286_010:0495a09": "而直指之。如急流水四句。盡情描出。此即四纏所",
    "X13n0286_010:0495a10": "分之湛。但彼槩指識陰。此專指識陰邊際。湛入合",
    "X13n0286_010:0495a11": "湛之時。伏似無形。熏則復起。必至六根互用。識陰",
    "X13n0286_010:0495a12": "已盡。此之妄想。方得滅除。即佛境界也。",
    "X13n0286_010:0495a13": "阿難。是五受陰。五妄想成。汝今欲知因界淺深。唯色",
    "X13n0286_010:0495a14": "與空。是色邊際。唯觸及離。是受邊際。唯記與忘。是想",
    "X13n0286_010:0495a15": "邊際。唯滅與生。是行邊際。湛入合湛。歸識邊際。此五",
    "X13n0286_010:0495a16": "陰元重疊生起。生因識有。滅從色除。理則頓悟。乘悟",
    "X13n0286_010:0495a17": "併銷。事非頓除。因次第盡。我已示汝。劫波巾結。何所",
    "X13n0286_010:0495a18": "不明。再此詢問。汝應將此妄想根元。心得開通。傳示",
    "X13n0286_010:0495a19": "將來末法之中。諸修行者。令識虗妄。深厭自生。知有",
    "X13n0286_010:0495a20": "涅槃。不戀三界。",
    "X13n0286_010:0495a21": "受以領納為義。領納色心諸法。五陰皆然。故總名",
    "X13n0286_010:0495a22": "受。妄想成。非真心本有矣。二句結前。下答詣何為",
    "X13n0286_010:0495a23": "界。色陰最淺。識陰最深。色陰有相為色。無相為空。",
    "X13n0286_010:0495a24": "受陰取著為觸。厭捨為離。想陰有念為記。無念為",
    "X13n0286_010:0495b01": "忘。行陰散心粗行為生。定心細行為滅。識陰有入",
    "X13n0286_010:0495b02": "為湛。無入為合湛。若盡色而不盡空。盡觸而不盡",
    "X13n0286_010:0495b03": "離。盡記而不盡忘。盡生而不盡滅。盡湛入而不盡",
    "X13n0286_010:0495b04": "合湛。猶未出乎色受想行識之邊際也。上湛字。是",
    "X13n0286_010:0495b05": "功夫。下湛字。是本體。謂以澄湛之功入流旋元。與",
    "X13n0286_010:0495b06": "圓湛之體彷彿相合也。人知流逸奔塵。分汝湛圓",
    "X13n0286_010:0495b07": "為識。不知湛入合湛。亦是識之邊際。以湛了內。微",
    "X13n0286_010:0495b08": "細流注未斷故。此之不盡。暗長潛滋。由微而著。依",
    "X13n0286_010:0495b09": "舊輪迴。此五下。答頓除漸盡。真譬劫波巾。識譬初",
    "X13n0286_010:0495b10": "結。色譬最後結。生因識有者。如後結依初結生。滅",
    "X13n0286_010:0495b11": "從色除者。如解從後結解。五陰生起從細至粗。由",
    "X13n0286_010:0495b12": "迷真有識。有識而後有行。乃至有色。滅則從粗至",
    "X13n0286_010:0495b13": "細。初悟時滅色。滅色而後滅受。乃至滅識。五陰之",
    "X13n0286_010:0495b14": "滅。有可頓。有不可頓。可頓者理也。不可頓者事也。",
    "X13n0286_010:0495b15": "理無二致。人自迷源。乘此一悟。合併銷盡。事有萬",
    "X13n0286_010:0495b16": "殊。勢難兼舉。從淺至深。次第而盡。若頓悟而不漸",
    "X13n0286_010:0495b17": "除。則有解無行。執理迷事。終非正修真三摩地。汝",
    "X13n0286_010:0495b18": "應下。令以此義自覺覺他。永斷妄元。齊歸正果。知",
    "X13n0286_010:0495b19": "有涅槃。一聞見之知。聞說涅槃。為皈依處。念念趨",
    "X13n0286_010:0495b20": "之。何戀三界。如窮子知有故鄉。自不久戀異鄉。一",
    "X13n0286_010:0495b21": "了悟之知。已得涅槃。真樂在我。何戀三界。如窮子",
    "X13n0286_010:0495b22": "既返故鄉。豈復追戀異鄉。今人口誦三界火宅之",
    "X13n0286_010:0495b23": "文。心實耽著不捨。不知有涅槃耳。正宗大分文終。",
    "X13n0286_010:0495b24": "阿難。若復有人。徧滿十方所有虗空。盈滿七寶。持以",
    "X13n0286_010:0495c01": "奉上微塵諸佛。承事供養。心無虗度。於意云何。是人",
    "X13n0286_010:0495c02": "以此施佛因緣。得福多不。阿難答言。虗空無盡。珍寶",
    "X13n0286_010:0495c03": "無邊。昔有眾生施佛七錢。捨身猶獲轉輪王位。況復",
    "X13n0286_010:0495c04": "現前虗空既窮。佛土充徧。皆施珍寶。窮劫思議。尚不",
    "X13n0286_010:0495c05": "能及。是福云何更有邊際。佛告阿難。諸佛如來。語無",
    "X13n0286_010:0495c06": "虗妄。若復有人。身具四重十波羅夷。瞬息即經此方",
    "X13n0286_010:0495c07": "他方阿鼻地獄。乃至窮盡十方無間。靡不經歷。能以",
    "X13n0286_010:0495c08": "一念將此法門。於末劫中開示未學。是人罪障。應念",
    "X13n0286_010:0495c09": "銷滅。變其所受地獄苦因。成安樂國。得福超越前之",
    "X13n0286_010:0495c10": "施人百倍千倍。千萬億倍。如是乃至算數譬喻所不",
    "X13n0286_010:0495c11": "能及。阿難。若有眾生。能誦此經。能持此呪。如我廣說。",
    "X13n0286_010:0495c12": "窮劫不盡。依我教言。如教行道直至菩提。無復魔業。",
    "X13n0286_010:0495c13": "此下流通分。以財施之勝。較量法施之尤勝。四重。",
    "X13n0286_010:0495c14": "殺盜婬妄也。十波羅夷。即梵網經所說十重罪。是",
    "X13n0286_010:0495c15": "極惡因也。十方阿鼻。是極惡果也。一念者。暫時發",
    "X13n0286_010:0495c16": "心。亦必專心。此法門。指大定圓通深入之門。末劫。",
    "X13n0286_010:0495c17": "聖遠魔強之日。未學。難進易退之人。應念消滅。即",
    "X13n0286_010:0495c18": "應弘經之念。皆得消滅也。一念微功。便能脫極苦。",
    "X13n0286_010:0495c19": "生極樂者。由萬法唯心。轉迷為悟。悟不復迷。令聞",
    "X13n0286_010:0495c20": "者信解無謬。展轉利樂。無有窮盡。故能獲福超前。",
    "X13n0286_010:0495c21": "輕罪無罪。弘經果報。殊勝可知。若有下。勸誦持。及",
    "X13n0286_010:0495c22": "依教修行。上利他得福。此自利成道。",
    "X13n0286_010:0495c23": "佛說是經已。比丘。比丘尼。優婆塞。優婆夷。一切世間",
    "X13n0286_010:0495c24": "天人阿修羅。及諸他方菩薩二乘。聖仙童子。并初發",
    "X13n0286_010:0496a01": "心大力鬼神。皆大歡喜。作禮而去。",
    "X13n0286_010:0496a02": "此明法會欣慶。聖仙童子。是居仙趣而修內教。希",
    "X13n0286_010:0496a03": "獲童真妙果者。發心大力。是具神通。得無畏。迴心",
    "X13n0286_010:0496a04": "護教。住如來座下者。皆大歡喜。謂預聞大法。隨所",
    "X13n0286_010:0496a05": "證量。得大饒益。故慶快非常也。",
    "X13n0286_010:0496a07": "大佛頂如來密因修證了義諸菩薩萬行首楞嚴經",
    "X13n0286_010:0496a08": "如說第十卷(終)",
    "X13n0286_010:0496a14": "重刻楞嚴經如說跋",
    "X13n0286_010:0496a16": "世尊所說諸法。或山頭滾浪。或海底飛塵。唯佛與佛。",
    "X13n0286_010:0496a17": "乃能究盡。淺根小器。不可測也。獨楞嚴經。謂一切事",
    "X13n0286_010:0496a18": "究竟堅固。蓋眾生不知常住真心。故流轉諸趣。若知",
    "X13n0286_010:0496a19": "妄本無因。則根塵周徧法界。至慶喜悟後。請示華屋",
    "X13n0286_010:0496a20": "之門。世尊委曲垂慈。精詳開示。如大長者在逆旅。與",
    "X13n0286_010:0496a21": "往來諸子。說貧富。較苦樂。示以本有之業。與以無盡",
    "X13n0286_010:0496a22": "之糧。各如其量而止。佛之大旨。不離戒定慧者是。古",
    "X13n0286_010:0496a23": "今諸師箋註。五十餘家。士大夫中。譜希聲之韻。暢無",
    "X13n0286_010:0496a24": "舌人之語。高遠乎。平易乎。撫掌大笑乎。潛心不捨乎。",
    "X13n0286_010:0496b01": "不能枚舉。周子訥公。儒也。每詢因果。余告以楞嚴經。",
    "X13n0286_010:0496b02": "儒佛同歸。因果全了。遂取伯敬鍾公如說讀之。嘆曰",
    "X13n0286_010:0496b03": "善哉。怡然獨得。悠然各得。因願流通。謀諸山野。相與",
    "X13n0286_010:0496b04": "校閱而增刪之。售產重梓。猶護如意珠也。普願見者",
    "X13n0286_010:0496b05": "聞者。空諸塵想。共識真心。因戒得定。因定得慧。庶幾",
    "X13n0286_010:0496b06": "一切事究竟堅固乎。他年與伯敬先生。把臂如來藏",
    "X13n0286_010:0496b07": "中。入世出世。俱得歸元矣。余安用多語哉。",
    "X13n0286_010:0496b08": "皇清康熈己未蓮月東塔淨範謹題",
    "X13n0286_010:0496b15": "伏聞楞嚴寶經。上可見性成佛。次可遠離魔障。顯密",
    "X13n0286_010:0496b16": "神功。不可思議。世出世間。悉當頂禮。即如杜祈公。但",
    "X13n0286_010:0496b17": "知儒書。不信釋典。從張文定。遂讀是經。嘆為聖書。悔",
    "X13n0286_010:0496b18": "其見晚。王介甫生平強拗。豈識圓通。晚年屏居鍾山。",
    "X13n0286_010:0496b19": "與潘興嗣談禪。自悔從前舛謬。爰作是經註解。始迷",
    "X13n0286_010:0496b20": "終悟。不可殫述。德最愚陋。妄擬逃禪。首祈薦先。兼圖",
    "X13n0286_010:0496b21": "自轍。初閱是經。猶如望洋。幸得伯敬鍾公如說。心悅",
    "X13n0286_010:0496b22": "手錄。請正為則大師。示云。是本天如師會解。一雨師",
    "X13n0286_010:0496b23": "合轍。可謂青出於藍。豈非後來居上。但多魚魯之誤。",
    "X13n0286_010:0496b24": "所以流通不廣。欲廣流通。必須訂字。若義未精。慎簡",
    "X13n0286_010:0496c01": "諸註。僅可刪易。不可妄增。寧或闕略。不宜煩冗。勿列",
    "X13n0286_010:0496c02": "其師。如出一口。蓋謂助佛宣化。無取分別。因經闡教。",
    "X13n0286_010:0496c03": "務期簡亮。德承開示。代為操筆。每成一卷。即請鑒定。",
    "X13n0286_010:0496c04": "與眾共梓。願入大藏。是皆鍾公善集。為師妙裁。先達",
    "X13n0286_010:0496c05": "標指。諸賢贊修。得成暗室慧燈。迷津寶筏。德僅管窺。",
    "X13n0286_010:0496c06": "不贊一辭。聊述訂梓本末。耑冀寶典流通。仗佛慈光。",
    "X13n0286_010:0496c07": "遍照濁水。普祈善根。因經證果。",
    "X13n0286_010:0496c08": "康熈己未蓮月擕李弟子周真德謹識"
}