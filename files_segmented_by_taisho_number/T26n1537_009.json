{
    "T26n1537_009:0493c02": "阿毘達磨法蘊足論卷第九",
    "T26n1537_009:0493c04": "尊者大目乾連造",
    "T26n1537_009:0493c05": "三藏法師玄奘奉　詔譯",
    "T26n1537_009:0493c06": "覺支品第十五之餘",
    "T26n1537_009:0493c07": "云何輕安覺支？謂世尊說：慶喜當知，入初靜",
    "T26n1537_009:0493c08": "慮時語言靜息，由此為緣，餘法亦靜息，此名",
    "T26n1537_009:0493c09": "第一順輕安相。入第二靜慮時尋伺靜息，由",
    "T26n1537_009:0493c10": "此為緣，餘法亦靜息，此名第二順輕安相。入",
    "T26n1537_009:0493c11": "第三靜慮時諸喜靜息，由此為緣，餘法靜息，",
    "T26n1537_009:0493c12": "此名第三順輕安相。入第四靜慮時入出息",
    "T26n1537_009:0493c13": "靜息，由此為緣，餘法亦靜息，此名第四順輕",
    "T26n1537_009:0493c14": "安相。入滅想受定時想受靜息，由此為緣，",
    "T26n1537_009:0493c15": "餘法亦靜息，此名第五順輕安相。慶喜當知，",
    "T26n1537_009:0493c16": "復有第六上妙輕安，是勝是最勝、是上是無",
    "T26n1537_009:0493c17": "上，如是輕安最上最妙，無餘輕安能過此",
    "T26n1537_009:0493c18": "者。此復是何？謂心從貪離染解脫及從瞋",
    "T26n1537_009:0493c19": "癡離染解脫，此名第六順輕安相。思惟此相",
    "T26n1537_009:0493c20": "所有無漏作意相應諸身輕安、心輕安、輕",
    "T26n1537_009:0493c21": "安性、輕安類，總名輕安，亦名輕安覺支，是聖",
    "T26n1537_009:0493c22": "出世無漏無取道隨行道俱有道隨轉，能正",
    "T26n1537_009:0493c23": "盡苦、作苦邊際。諸有學者如所見諸行，思惟",
    "T26n1537_009:0493c24": "觀察令至究竟，於諸行中深見過患，於永涅",
    "T26n1537_009:0493c25": "槃深見功德。若阿羅漢、如解脫心，思惟觀察",
    "T26n1537_009:0493c26": "令至究竟，所有無漏作意相應諸身輕安、心",
    "T26n1537_009:0493c27": "輕安、輕安性、輕安類，是名輕安覺支。云何定",
    "T26n1537_009:0493c28": "覺支？謂世尊說：苾芻當知，我說依初靜慮能",
    "T26n1537_009:0493c29": "盡諸漏，如是我說依第二第三第四靜慮、空",
    "T26n1537_009:0494a01": "無邊處、識無邊處、無所有處，能盡諸漏。苾芻",
    "T26n1537_009:0494a02": "當知我依何故作如是說，依初靜慮能盡諸",
    "T26n1537_009:0494a03": "漏。謂有苾芻，先由如是諸行相狀，離欲惡不",
    "T26n1537_009:0494a04": "善法，有尋有伺，離生喜樂，初靜慮具足住。彼",
    "T26n1537_009:0494a05": "不思惟如是諸行相狀，但思惟彼所得所趣",
    "T26n1537_009:0494a06": "色受想行識，謂此諸法如病如癰、如箭惱害、",
    "T26n1537_009:0494a07": "無常苦空非我。彼於此法深心厭患、怖畏遮",
    "T26n1537_009:0494a08": "止，然後攝心置甘露界。思惟此界寂靜微",
    "T26n1537_009:0494a09": "妙，捨一切依愛盡離染，永滅涅槃。如善射師",
    "T26n1537_009:0494a10": "或彼弟子，先學近射泥團草人，後能遠射大",
    "T26n1537_009:0494a11": "堅固物亦令破壞。苾芻亦爾，先由如是諸行",
    "T26n1537_009:0494a12": "相狀，離欲惡不善法，有尋有伺，離生喜樂，",
    "T26n1537_009:0494a13": "初靜慮具足住。彼不思惟如是諸行相狀，但",
    "T26n1537_009:0494a14": "思惟彼所得所趣色受想行識，謂此諸法如",
    "T26n1537_009:0494a15": "病如癰、如箭惱害、無常苦空非我。彼於此法",
    "T26n1537_009:0494a16": "深心厭患、怖畏遮止，然後攝心置甘露界，思",
    "T26n1537_009:0494a17": "惟此界寂靜微妙，捨一切依愛盡離染，永滅",
    "T26n1537_009:0494a18": "涅槃。彼如是知如是見故，便從欲漏心得解",
    "T26n1537_009:0494a19": "脫，亦從有漏及無明漏心得解脫。既解脫已，",
    "T26n1537_009:0494a20": "能自知見我得解脫：我生已盡、梵行已立、所",
    "T26n1537_009:0494a21": "作已辦、不受後有。我依此故作如是說，依",
    "T26n1537_009:0494a22": "初靜慮能盡諸漏。如說依初靜慮能盡諸漏，",
    "T26n1537_009:0494a23": "說依第二第三第四靜慮、空無邊處、識無邊",
    "T26n1537_009:0494a24": "處、無所有處能盡諸漏。隨所應亦爾，謂第",
    "T26n1537_009:0494a25": "二靜慮應作是說。復有苾芻，先由如是諸",
    "T26n1537_009:0494a26": "行相狀，尋伺寂靜，內等淨心一趣性，無尋無",
    "T26n1537_009:0494a27": "伺，定生喜樂，第二靜慮具足住。彼不思惟如",
    "T26n1537_009:0494a28": "是諸行相狀，乃至廣說。乃至無所有處，應作",
    "T26n1537_009:0494a29": "是說，復有苾芻先由如是諸行相狀，超一切",
    "T26n1537_009:0494b01": "種識無邊處，入無所有無所有處具足住。彼",
    "T26n1537_009:0494b02": "不思惟如是諸行相狀，但思惟彼所得所趣",
    "T26n1537_009:0494b03": "受想行識，乃至廣說。苾芻當知，乃至想定能",
    "T26n1537_009:0494b04": "辦如是所應作事，復有非想非非想處及滅",
    "T26n1537_009:0494b05": "盡定。我說於彼脩定苾芻，應數入出。彼脩如",
    "T26n1537_009:0494b06": "是七依定時，所有無漏作意相應心住等住",
    "T26n1537_009:0494b07": "乃至心一境性，總名為定，亦名定根、亦名",
    "T26n1537_009:0494b08": "定力、亦名定覺支、亦名正定，是聖出世無漏",
    "T26n1537_009:0494b09": "無取道隨行道俱有道隨轉，能正盡苦、作苦",
    "T26n1537_009:0494b10": "邊際。諸有學者如所見諸行，思惟觀察令至",
    "T26n1537_009:0494b11": "究竟，於諸行中深見過患，於永涅槃深見功",
    "T26n1537_009:0494b12": "德。若阿羅漢、如解脫心，思惟觀察令至究",
    "T26n1537_009:0494b13": "竟，所有無漏作意相應心住等住乃至心一",
    "T26n1537_009:0494b14": "境性，是名定覺支。",
    "T26n1537_009:0494b15": "云何捨覺支？謂有苾芻思惟斷界、離界、滅界，",
    "T26n1537_009:0494b16": "由此發起心平等性、心正直性、心無警覺寂",
    "T26n1537_009:0494b17": "靜住性。彼作是念：「我今應於順貪順瞋順癡",
    "T26n1537_009:0494b18": "諸法離貪瞋癡。」由此發起心平等性、心正直",
    "T26n1537_009:0494b19": "性、心無警覺寂靜住性，復作是念：「我今應於",
    "T26n1537_009:0494b20": "貪瞋癡法心不攝受。」由此發起心平等性、心",
    "T26n1537_009:0494b21": "正直性、心無警覺寂靜住性。彼審思惟六順捨",
    "T26n1537_009:0494b22": "法所有無漏作意相應心平等性、心正直性、",
    "T26n1537_009:0494b23": "心無警覺寂靜住性，總名為捨，亦名捨覺支，",
    "T26n1537_009:0494b24": "是聖出世無漏無取道隨行道俱有道隨轉，能",
    "T26n1537_009:0494b25": "正盡苦、作苦邊際。諸有學者如所見諸行，思",
    "T26n1537_009:0494b26": "惟觀察令至究竟，於諸行中深見過患，於永",
    "T26n1537_009:0494b27": "涅槃深見功德。若阿羅漢、如解脫心，思惟觀",
    "T26n1537_009:0494b28": "察令至究竟，所有無漏作意相應心平等性、",
    "T26n1537_009:0494b29": "心正直性、心無警覺寂靜住性，是名捨覺支。",
    "T26n1537_009:0494c01": "16 雜事品雜事品第十六",
    "T26n1537_009:0494c02": "一時薄伽梵在室羅筏，住逝多林給孤獨園。",
    "T26n1537_009:0494c03": "爾時世尊告苾芻眾：「汝等若能永斷一法，我",
    "T26n1537_009:0494c04": "保汝等定得不還。一法謂貪若永斷者，我能",
    "T26n1537_009:0494c05": "保彼定得不還。如是瞋、癡、忿、恨、覆、惱、嫉、慳、誑、",
    "T26n1537_009:0494c06": "諂、無慚、無愧、慢、過慢、慢過慢、我慢、增上慢、卑慢、",
    "T26n1537_009:0494c07": "邪慢、憍、放逸、傲、憤發、矯妄、詭詐、現相、激磨、以利",
    "T26n1537_009:0494c08": "求利、惡欲、大欲、顯欲、不喜足、不恭敬、起惡言、樂",
    "T26n1537_009:0494c09": "惡友、不忍、耽嗜遍耽嗜、染貪、非法貪、著貪、惡",
    "T26n1537_009:0494c10": "貪、有身見、有見、無有見、貪欲、瞋恚、惛沈、睡眠、掉",
    "T26n1537_009:0494c11": "舉、惡作、疑、瞢憒、不樂、頻申欠呿、食不調性、心",
    "T26n1537_009:0494c12": "昧劣性、種種想、不作意、麁重、觝突、饕餮、不和軟",
    "T26n1537_009:0494c13": "性、不調柔性、不順同類、欲尋、恚尋、害尋、親里尋、",
    "T26n1537_009:0494c14": "國土尋、不死尋、陵蔑尋、假族尋、愁歎、苦憂、擾",
    "T26n1537_009:0494c15": "惱，於此一法若永斷者，我能保彼定得不還。」",
    "T26n1537_009:0494c16": "爾時世尊為攝前義而說頌曰：",
    "T26n1537_009:0494c17": "「貪所繫有情，　　數往諸惡趣，",
    "T26n1537_009:0494c18": "智者能正斷，　　不還此世間。」",
    "T26n1537_009:0494c19": "如是瞋癡乃至擾惱，一一別頌，如貪應知。",
    "T26n1537_009:0494c20": "云何貪？謂於欲境諸貪等貪，執藏防護堅著",
    "T26n1537_009:0494c21": "愛樂迷悶、耽嗜遍耽嗜、內縛悕求、耽湎苦集、",
    "T26n1537_009:0494c22": "貪類貪生，總名為貪。云何瞋？謂於有情欲為",
    "T26n1537_009:0494c23": "損害，內懷栽杌欲為擾惱，已瞋當瞋現瞋，樂",
    "T26n1537_009:0494c24": "為過患、極為過患，意極憤恚，於諸有情各相",
    "T26n1537_009:0494c25": "違戾欲為過患，已為過患、當為過患、現為過",
    "T26n1537_009:0494c26": "患，總名為瞋。云何癡？謂於前際無知、後際無",
    "T26n1537_009:0494c27": "知、前後際無知，於內無知、外無知、內外無知，",
    "T26n1537_009:0494c28": "於業無知、異熟無知、業異熟無知，於善作業",
    "T26n1537_009:0494c29": "無知、惡作業無知、善惡作業無知，於因無知、",
    "T26n1537_009:0495a01": "因所生法無知，於佛無知、法無知、僧無知，於",
    "T26n1537_009:0495a02": "苦無知、集無知、滅無知、道無知，於善法無",
    "T26n1537_009:0495a03": "知、不善法無知，於有罪法無知、無罪法無",
    "T26n1537_009:0495a04": "知，於應脩法無知、不應脩法無知，於下劣法",
    "T26n1537_009:0495a05": "無知、勝妙法無知，於黑法無知、白法無知，於",
    "T26n1537_009:0495a06": "有敵對法無知、於緣生法無知、於六觸處如",
    "T26n1537_009:0495a07": "實無知。如是無知無見、非現觀、黑闇愚癡、無",
    "T26n1537_009:0495a08": "明盲冥、罩網纏裏、頑騃渾濁、障蓋發盲、",
    "T26n1537_009:0495a09": "發無眼、發無智、發劣慧、障礙善品、令不涅",
    "T26n1537_009:0495a10": "槃、無明漏、無明瀑流、無明軛、無明毒根、無",
    "T26n1537_009:0495a11": "明毒莖、無明毒枝、無明毒葉、無明毒花、無明",
    "T26n1537_009:0495a12": "毒果、癡等癡極癡欣等欣極欣、癡類癡",
    "T26n1537_009:0495a13": "生，總名為癡。",
    "T26n1537_009:0495a14": "云何忿？謂忿有二種：一、屬愛忿；二、屬非愛忿。",
    "T26n1537_009:0495a15": "屬愛忿者，謂於父母兄弟姊妹妻妾男女及",
    "T26n1537_009:0495a16": "餘隨一親屬朋友，所發生忿怒。有忿言：「如",
    "T26n1537_009:0495a17": "何不與我此物而與我如是物？如何不與我",
    "T26n1537_009:0495a18": "作此事而與我作如是事？」由此發生諸忿等",
    "T26n1537_009:0495a19": "忿遍忿極忿、已忿當忿現忿、熱極熱、烟極烟、",
    "T26n1537_009:0495a20": "焰極焰、凶勃麁惡、心憤發、起惡色、出惡言，",
    "T26n1537_009:0495a21": "是名屬愛忿。屬非愛忿者，謂有一類作是思",
    "T26n1537_009:0495a22": "惟：「彼今於我欲為無義、欲為不利益、欲為",
    "T26n1537_009:0495a23": "不安樂、欲為不滋潤、欲為不安隱。然彼於我",
    "T26n1537_009:0495a24": "已作無義、當作無義、現作無義。諸有於我欲",
    "T26n1537_009:0495a25": "為無義乃至不安隱，而復於彼欲為有義、欲",
    "T26n1537_009:0495a26": "為利益、欲為安樂、欲為滋潤、欲為安隱。然復",
    "T26n1537_009:0495a27": "於彼已作有義、當作有義、現作有義。諸有於",
    "T26n1537_009:0495a28": "我欲為有義乃至安隱，而復於彼欲為無義",
    "T26n1537_009:0495a29": "乃至不安隱。」由此發生諸忿等忿乃至起惡",
    "T26n1537_009:0495b01": "色出惡言，是名屬非愛忿。此屬愛非愛，總名",
    "T26n1537_009:0495b02": "為忿。云何恨？謂有一類作是思惟：「彼既於我",
    "T26n1537_009:0495b03": "欲為無義廣說如前，我當於彼亦如是作。」此",
    "T26n1537_009:0495b04": "能發忿，從瞋而生，常懷憤結諸恨等恨遍恨",
    "T26n1537_009:0495b05": "極恨，作業難迴、為業纏縛、起業堅固、起怨起",
    "T26n1537_009:0495b06": "恨、心怨恨性，總名為恨。云何覆？謂有一類，",
    "T26n1537_009:0495b07": "破戒、破見、破淨命、破軌範，於本受戒不能究",
    "T26n1537_009:0495b08": "竟、不能純淨、不能圓滿。彼既自覺所犯已久，",
    "T26n1537_009:0495b09": "作是思惟：「我若向他宣說開示施設建立所",
    "T26n1537_009:0495b10": "犯諸事，則有惡稱惡譽、被彈被厭、或毀或",
    "T26n1537_009:0495b11": "舉，便不為他恭敬供養。我寧因此墮三惡趣，",
    "T26n1537_009:0495b12": "終不自陳上所犯事。」彼既怖得惡稱惡譽乃",
    "T26n1537_009:0495b13": "至怖失恭敬供養，於自所犯便起諸覆等覆",
    "T26n1537_009:0495b14": "遍覆、隱等隱遍隱、護等護遍護、藏等藏遍藏、",
    "T26n1537_009:0495b15": "已覆當覆現覆，總名為覆。云何惱？謂有一類，",
    "T26n1537_009:0495b16": "於僧等中因法非法而興鬪訟。諸苾芻等為",
    "T26n1537_009:0495b17": "和息故勸諫教誨，而固不受。此不受勸諫性、",
    "T26n1537_009:0495b18": "不受教誨性、極執性、極取性、左取性、不右取",
    "T26n1537_009:0495b19": "性、難勸捨性、拙應對性、師子執性、心䖧螫",
    "T26n1537_009:0495b20": "性、心佷戾性，總名為惱。云何嫉？謂有一類，",
    "T26n1537_009:0495b21": "見他獲得恭敬供養尊重讚歎、可愛五塵衣服",
    "T26n1537_009:0495b22": "飲食臥具醫藥及餘資具，作是思惟：「彼既已",
    "T26n1537_009:0495b23": "獲恭敬等事，而我不得。」由此發生諸戚極",
    "T26n1537_009:0495b24": "戚、苦極苦、妬極妬、嫉極嫉，總名為嫉。云何",
    "T26n1537_009:0495b25": "慳？謂慳有二種：一、財慳；二、法慳。財慳者，謂",
    "T26n1537_009:0495b26": "於諸所有可愛五塵衣服飲食臥具醫藥及餘",
    "T26n1537_009:0495b27": "資具，障礙遮止令他不得。於自所有可愛資",
    "T26n1537_009:0495b28": "具，不施不遍施不隨遍施、不捨不遍捨不隨",
    "T26n1537_009:0495b29": "遍捨、心悋惜性，是名財慳。法慳者，謂所有素",
    "T26n1537_009:0495c01": "怛纜、毘奈耶、阿毘達磨，或親教、軌範、教授教",
    "T26n1537_009:0495c02": "誡，或展轉傳來諸祕要法，障礙遮止令他不",
    "T26n1537_009:0495c03": "得。於自所有如上諸法，不授與他亦不為",
    "T26n1537_009:0495c04": "說，不施不遍施不隨遍施、不捨不遍捨不",
    "T26n1537_009:0495c05": "隨遍捨、心悋惜性，是名法慳。此財法慳，總名",
    "T26n1537_009:0495c06": "為慳。云何誑？謂於他所，以偽斗偽斛偽",
    "T26n1537_009:0495c07": "秤、詭言施詫誑誘令他謂實。諸誑等誑遍誑",
    "T26n1537_009:0495c08": "極誑，總名為誑。云何諂？謂心隱匿性、心屈曲",
    "T26n1537_009:0495c09": "性、心洄復性、心沈滯性、心不顯性、心不直",
    "T26n1537_009:0495c10": "性、心無堪性，總名為諂。云何無慚？謂無慚",
    "T26n1537_009:0495c11": "無所慚無別慚、無羞無所羞無別羞、無敬無",
    "T26n1537_009:0495c12": "敬性、無自在無自在性、於自在者無怖畏轉，",
    "T26n1537_009:0495c13": "總名無慚。云何無愧？謂無愧無所愧無別愧、",
    "T26n1537_009:0495c14": "無恥無所恥無別恥，於諸罪中不怖不畏、不",
    "T26n1537_009:0495c15": "見怖畏，總名無愧。云何慢？謂於劣謂己勝、或",
    "T26n1537_009:0495c16": "於等謂己等，由此起慢已慢當慢、心舉恃、心",
    "T26n1537_009:0495c17": "自取，總名為慢。云何過慢？謂於等謂己勝、或",
    "T26n1537_009:0495c18": "於勝謂己等，由此起慢乃至心自取，總名過",
    "T26n1537_009:0495c19": "慢。云何慢過慢？謂於勝謂己勝，由此起慢乃",
    "T26n1537_009:0495c20": "至心自取，總名慢過慢。云何我慢？謂於五取",
    "T26n1537_009:0495c21": "蘊等，隨觀見我或我所，由此起慢乃至心自",
    "T26n1537_009:0495c22": "取，總名我慢。云何增上慢？謂未得謂得、未",
    "T26n1537_009:0495c23": "獲謂獲、未觸謂觸、未證謂證，由此起慢乃至",
    "T26n1537_009:0495c24": "心自取，總名增上慢。云何卑慢？謂於多勝謂",
    "T26n1537_009:0495c25": "己少劣，由此起慢乃至心自取，總名卑慢。云",
    "T26n1537_009:0495c26": "何邪慢？謂己無德而謂有德，由此起慢乃至",
    "T26n1537_009:0495c27": "心自取，總名邪慢。云何憍？謂有一類作是",
    "T26n1537_009:0495c28": "思惟：「我之種姓、家族色力、工巧事業、若財",
    "T26n1537_009:0495c29": "若位、戒定慧等，隨一殊勝。」由此起憍極憍、醉",
    "T26n1537_009:0496a01": "極醉、悶極悶、心傲逸、心自取、起等起、生等",
    "T26n1537_009:0496a02": "生、高等高、舉等舉、心彌漫性，總名為憍。云",
    "T26n1537_009:0496a03": "何放逸？謂於斷不善法、集善法中，不脩不習、",
    "T26n1537_009:0496a04": "不恒作、不常作、捨加行，總名放逸。云何傲？",
    "T26n1537_009:0496a05": "謂有一類，應供養者而不供養、應恭敬者而",
    "T26n1537_009:0496a06": "不恭敬、應尊重者而不尊重、應讚歎者而不",
    "T26n1537_009:0496a07": "讚歎、應問訊者而不問訊、應禮拜者而不",
    "T26n1537_009:0496a08": "禮拜、應承迎者而不承迎、應請坐者而不請",
    "T26n1537_009:0496a09": "坐、應讓路者而不讓路。由此發生，身不卑屈、",
    "T26n1537_009:0496a10": "不等卑屈、不極卑屈、身傲心傲、自傲誕性，總",
    "T26n1537_009:0496a11": "名為傲。云何憤發？謂身擒害性、心擒害性、身",
    "T26n1537_009:0496a12": "戰怒性、心戰怒性、身憤發、心憤發、已憤發、當",
    "T26n1537_009:0496a13": "憤發，總名憤發。",
    "T26n1537_009:0496a14": "云何矯妄？謂多貪者，為供養故、為資具故、為",
    "T26n1537_009:0496a15": "恭敬故、為名譽故，拔髮燂髭、臥灰露體、徐",
    "T26n1537_009:0496a16": "行低視、高聲現威、顯自伎能苦行等事，總",
    "T26n1537_009:0496a17": "名矯妄。云何詭詐？謂多貪者，為得如前供養",
    "T26n1537_009:0496a18": "等故，往至他家作如是語：「汝等今者善得人",
    "T26n1537_009:0496a19": "身，諸有誦持經律對法、善說法要、妙閑傳",
    "T26n1537_009:0496a20": "記、製造疏論、樂阿練若、樂但三衣、樂常旋",
    "T26n1537_009:0496a21": "禮、樂糞掃衣、樂行乞食、樂一鉢食、樂一受",
    "T26n1537_009:0496a22": "食、樂一坐食、樂居樹下、樂居露地、樂處塚",
    "T26n1537_009:0496a23": "間、樂坐不臥、樂隨得坐、得不淨觀、得持息",
    "T26n1537_009:0496a24": "念、得四靜慮、得四無量、得四無色、得四聖",
    "T26n1537_009:0496a25": "果、得六通慧、得八解脫，此等賢聖但入汝",
    "T26n1537_009:0496a26": "家，皆得汝等供養恭敬尊重讚歎，為作依怙。",
    "T26n1537_009:0496a27": "我之行德未減前人，今至汝家，固望同彼。」是",
    "T26n1537_009:0496a28": "名詭詐。復有詭詐，謂多貪者，為得如前供養",
    "T26n1537_009:0496a29": "等故，往至他家作如是語：「汝應於我如父母",
    "T26n1537_009:0496b01": "想，我亦於汝如男女想。自今已後共為親眷，",
    "T26n1537_009:0496b02": "憂喜榮辱咸悉是同。先來世間汎號於我為",
    "T26n1537_009:0496b03": "沙門釋子，從今向去皆悉稱我為汝家沙門。",
    "T26n1537_009:0496b04": "凡我所須資身眾具衣藥等物，汝皆見供。汝",
    "T26n1537_009:0496b05": "若不能，我脫別往餘敬信家，汝豈不辱？」如是",
    "T26n1537_009:0496b06": "所作種種不實方便語言，總名詭詐。云何現",
    "T26n1537_009:0496b07": "相？謂多貪者，為得如前供養等故，往至他家",
    "T26n1537_009:0496b08": "作如是語：「賢士賢女！此衣此鉢、此坐臥具、此",
    "T26n1537_009:0496b09": "衫裙等，我若得之，甚為濟要當常寶護以",
    "T26n1537_009:0496b10": "福於汝。除汝能捨，誰當見惠？」作此方便而獲",
    "T26n1537_009:0496b11": "利者，總名現相。云何激磨？謂多貪者，為得如",
    "T26n1537_009:0496b12": "前供養等故，往至他家，作如是語：「汝父母等",
    "T26n1537_009:0496b13": "具足淨信、戒、聞、捨、惠，乘斯善業已生人天及",
    "T26n1537_009:0496b14": "得解脫。而汝無信、戒、聞、捨、慧，既無善業，後若",
    "T26n1537_009:0496b15": "命終定生惡趣，其如之何？」如是讚毀以求利",
    "T26n1537_009:0496b16": "者，總名激磨。云何以利求利？謂有一類，先從",
    "T26n1537_009:0496b17": "餘家求得衣鉢及餘隨一支身命緣，持往餘",
    "T26n1537_009:0496b18": "家而現之曰：「彼某甲家與我此物。然彼施",
    "T26n1537_009:0496b19": "主於長時中恒資給我衣鉢等物。汝家若能",
    "T26n1537_009:0496b20": "如彼施者，便亦是我所依止處。」因前方便獲",
    "T26n1537_009:0496b21": "後利者，如是總名以利求利。云何惡欲？謂有",
    "T26n1537_009:0496b22": "一類，實不誦持經律對法，廣說乃至實非證",
    "T26n1537_009:0496b23": "得八解脫者，而欲令他知己實是誦持經律",
    "T26n1537_009:0496b24": "對法等者，因斯而得供養恭敬尊重讚歎，為",
    "T26n1537_009:0496b25": "作依怙。又自實無出家遠離所生善法，而為",
    "T26n1537_009:0496b26": "他人宣說開示顯己證得。如斯等類，總名惡",
    "T26n1537_009:0496b27": "欲。云何大欲？謂多貪者，為得廣大財利等故，",
    "T26n1537_009:0496b28": "而起於欲、已欲當欲，總名大欲。云何顯欲？謂",
    "T26n1537_009:0496b29": "有一類，實是誦持經律對法，廣說乃至得持",
    "T26n1537_009:0496c01": "息念及得預流一來果者，但無名譽，人所不",
    "T26n1537_009:0496c02": "知。意欲令他知有此德，因斯便獲供養恭敬",
    "T26n1537_009:0496c03": "尊重讚歎，為作依怙。又自實有出家遠離所",
    "T26n1537_009:0496c04": "生善法，而為他人宣說開示顯己證得。如斯",
    "T26n1537_009:0496c05": "等類，總名顯欲。云何不喜足？謂有一類，於",
    "T26n1537_009:0496c06": "已獲得色香味觸及餘資具不生喜足，復悕",
    "T26n1537_009:0496c07": "復欲、復樂復求，總名不喜足。云何不恭敬？謂",
    "T26n1537_009:0496c08": "有一類，若親教親教類、軌範軌範類及餘隨",
    "T26n1537_009:0496c09": "一尊重可信往還朋友，如法告言：「汝從今去，",
    "T26n1537_009:0496c10": "勿壞身業、勿壞語業、勿壞意業、勿行不應行",
    "T26n1537_009:0496c11": "處、勿親近惡友、勿作三惡趣業。」如是教誨，",
    "T26n1537_009:0496c12": "稱法應時，於所脩道隨順磨瑩、增長嚴飾、宜",
    "T26n1537_009:0496c13": "便常委、助伴資糧。而彼有情不欣不喜、不愛",
    "T26n1537_009:0496c14": "不樂，於師等言違戾左取而不右取、毀訾非",
    "T26n1537_009:0496c15": "撥，諸如是等，名不恭敬。云何起惡言？謂有",
    "T26n1537_009:0496c16": "一類，若親教親教類、軌範軌範類及餘隨一",
    "T26n1537_009:0496c17": "尊重可信往還朋友，如法告言：「汝從今去，勿",
    "T26n1537_009:0496c18": "壞身業、勿壞語業、勿壞意業、勿行不應行處、",
    "T26n1537_009:0496c19": "勿親近惡友、勿作三惡趣業。」如是教誨，稱法",
    "T26n1537_009:0496c20": "應時，於所脩道隨順磨瑩、增長嚴飾、宜便常",
    "T26n1537_009:0496c21": "委、助伴資糧。而彼有情不欣不喜、不愛不",
    "T26n1537_009:0496c22": "樂，於師等言。違戾左取。而不右取。毀訾非",
    "T26n1537_009:0496c23": "撥。及於師等起勃詈言，諸如是等，名起惡",
    "T26n1537_009:0496c24": "言。云何樂惡友？謂有一類，好近惡友。言惡",
    "T26n1537_009:0496c25": "友者，謂諸屠羊屠鷄屠猪、捕鳥捕魚、獵獸劫",
    "T26n1537_009:0496c26": "盜、魁膾典獄、縛龍煮狗及罝弶等，是名惡",
    "T26n1537_009:0496c27": "友。復有一類，毀犯尸羅、習行惡法、內懷腐",
    "T26n1537_009:0496c28": "敗外現堅貞、類穢蝸牛螺音狗行、實非沙",
    "T26n1537_009:0496c29": "門自稱沙門、實非梵行自稱梵行，亦名惡",
    "T26n1537_009:0497a01": "友。於如是等諸惡友所，親近承事、隨順愛樂，",
    "T26n1537_009:0497a02": "名樂惡友。云何不忍？謂有一類，不能堪忍寒",
    "T26n1537_009:0497a03": "熱飢渴風雨蚊虻蛇蝎惡觸及餘苦事。復有",
    "T26n1537_009:0497a04": "一類，於他暴惡能發自身猛利剛獷切心奪",
    "T26n1537_009:0497a05": "命辛楚苦受凶勃穢言不能堪忍。即此及",
    "T26n1537_009:0497a06": "前，總名不忍。云何耽嗜遍耽嗜？謂下品貪瞋",
    "T26n1537_009:0497a07": "癡纏，名耽嗜。即此中品，名遍耽嗜。復次中品",
    "T26n1537_009:0497a08": "貪瞋癡纏，名耽嗜。即此上品，名遍耽嗜。云何",
    "T26n1537_009:0497a09": "染貪？謂於諸欲諸貪等貪乃至貪類貪生，總",
    "T26n1537_009:0497a10": "名染貪。云何非法貪？謂於母女姊妹及餘隨",
    "T26n1537_009:0497a11": "一親眷起貪等貪，執藏防護、堅著愛染，名非",
    "T26n1537_009:0497a12": "法貪。云何著貪？於自財物及所攝受起貪等",
    "T26n1537_009:0497a13": "貪，執藏防護、堅著愛染，是名著貪。云何惡貪？",
    "T26n1537_009:0497a14": "謂於他財物及所攝受起貪等貪，執藏防護、",
    "T26n1537_009:0497a15": "堅著愛染，是名惡貪。復有惡貪，規他生命，貪",
    "T26n1537_009:0497a16": "皮角等、飲血噉肉。如是二種，總名惡貪。云何",
    "T26n1537_009:0497a17": "有身見？謂於五取蘊起我我所想，由此生忍",
    "T26n1537_009:0497a18": "樂惠觀見，名有身見。云何有見？謂於我及世",
    "T26n1537_009:0497a19": "間起常恒想，由此生忍樂慧觀見，是名有見。",
    "T26n1537_009:0497a20": "云何無有見？謂於我及世間起非常非恒想，",
    "T26n1537_009:0497a21": "由此生忍樂慧觀見，名無有見。云何貪欲？謂",
    "T26n1537_009:0497a22": "於諸欲境起欲樂欣喜、求趣悕望，是名貪欲。",
    "T26n1537_009:0497a23": "有作是說，於諸欲境諸貪等貪乃至貪類貪",
    "T26n1537_009:0497a24": "生，總名貪欲。云何瞋恚？謂於諸有情欲為損",
    "T26n1537_009:0497a25": "害，內懷栽杌乃至現為過患，總名瞋恚。云",
    "T26n1537_009:0497a26": "何惛沈？謂身重性、心重性乃至𧄼瞢憒悶，",
    "T26n1537_009:0497a27": "總名惛沈。云何睡眠？謂諸眠夢，不能任持、心",
    "T26n1537_009:0497a28": "昧略性，總名睡眠。云何掉舉？謂心不寂靜，掉",
    "T26n1537_009:0497a29": "舉等掉舉、心掉舉性，總名掉舉。云何惡作？謂",
    "T26n1537_009:0497b01": "心變心懊心悔、我惡作惡作性，總名惡作。云",
    "T26n1537_009:0497b02": "何疑？謂於佛法僧及苦集滅道生起疑惑，",
    "T26n1537_009:0497b03": "二分二路乃至非現一趣，總名為疑。云何",
    "T26n1537_009:0497b04": "瞢憒？謂身重性、心重性、身無堪任性、心",
    "T26n1537_009:0497b05": "無堪任性、身瞢憒性、心瞢憒性、已瞢憒、當",
    "T26n1537_009:0497b06": "瞢憒、現瞢憒，總名瞢憒。云何不樂？謂有一",
    "T26n1537_009:0497b07": "類，得好親教親教類、軌範軌範類及餘隨一",
    "T26n1537_009:0497b08": "尊重可信往還朋友教誡教授，繫念思惟房",
    "T26n1537_009:0497b09": "舍臥具，而心不喜、不愛不樂、悵望慘慼，總名",
    "T26n1537_009:0497b10": "不樂。云何頻申欠呿？謂身低舉、手足卷舒，",
    "T26n1537_009:0497b11": "名曰頻申。鼻面開蹙、脣口喎張，名為欠呿。",
    "T26n1537_009:0497b12": "云何食不調性？謂以不食、或食過量、或食匪",
    "T26n1537_009:0497b13": "宜而生苦受，總名食不調性。云何心昧劣",
    "T26n1537_009:0497b14": "性？謂心惛昧劣弱捲跼，總名心昧劣性。云",
    "T26n1537_009:0497b15": "何種種想？謂有蓋纏者所有染污色聲香味",
    "T26n1537_009:0497b16": "觸想、不善想、非理所引想、障礙定想，總名種",
    "T26n1537_009:0497b17": "種想。云何不作意？謂於出家遠離所生善法，",
    "T26n1537_009:0497b18": "不引發、不憶念、不思惟、不已思惟、不當思",
    "T26n1537_009:0497b19": "惟、心無警覺，總名不作意。云何麁重？謂身",
    "T26n1537_009:0497b20": "重性、心重性、身無堪任性、心無堪任性、身剛",
    "T26n1537_009:0497b21": "強性、心剛強性、身不調柔性、心不調柔性，總",
    "T26n1537_009:0497b22": "名麁重。云何觝突？謂有一類，於授食時，索熟",
    "T26n1537_009:0497b23": "與生、索生與熟、索麁與細、索細與麁，與不平",
    "T26n1537_009:0497b24": "等、與不如法，於識不識而與不與，於中數",
    "T26n1537_009:0497b25": "起相違語言，是名觝突。復有一類，若親教親",
    "T26n1537_009:0497b26": "教類、軌範軌範類及餘隨一尊重可信往還",
    "T26n1537_009:0497b27": "朋友，告言：「具壽！汝於如是如是事業，應次第",
    "T26n1537_009:0497b28": "作。」彼作是念：「何事眾業令我如是次第而作？」",
    "T26n1537_009:0497b29": "於中數起相違語言，是名觝突。復有一類，或",
    "T26n1537_009:0497c01": "自來謝過、或他教謝過、或自有啟請、或他教",
    "T26n1537_009:0497c02": "啟請，於中數起相違語言，是名觝突。如是或",
    "T26n1537_009:0497c03": "因料理衣服、營造事業，於中數起相違語言，",
    "T26n1537_009:0497c04": "總名觝突。云何饕餮？謂有一類，分財利時捨",
    "T26n1537_009:0497c05": "一取一，情貪無定，是名為饕。前後食時，往飲",
    "T26n1537_009:0497c06": "食所，甞此歠彼，好惡不定，是名為餮。此即及",
    "T26n1537_009:0497c07": "前，總名饕餮。云何不和軟性？謂心剛強、心堅",
    "T26n1537_009:0497c08": "鞕、心𢤱悷、心不明淨、心不潤滑、心不柔軟、",
    "T26n1537_009:0497c09": "心無堪任，總名不和軟性。云何不調柔性？謂",
    "T26n1537_009:0497c10": "身剛強、身堅鞕、身𢤱悷、身不明淨、身不潤",
    "T26n1537_009:0497c11": "滑、身不柔軟、身無堪任，總名不調柔性。云",
    "T26n1537_009:0497c12": "何不順同類？謂有一類，於親教親教類、軌",
    "T26n1537_009:0497c13": "範軌範類及餘隨一尊重可信往還朋友，不",
    "T26n1537_009:0497c14": "正隨順，是名不順同類。",
    "T26n1537_009:0497c15": "云何欲尋？謂欲貪相應諸心尋求、遍尋求、近",
    "T26n1537_009:0497c16": "尋求、心顯了、極顯了、現前顯了、推度構畫、",
    "T26n1537_009:0497c17": "思惟分別，總名欲尋。云何恚尋？謂瞋恚相應",
    "T26n1537_009:0497c18": "諸心尋求遍尋求乃至思惟分別，總名恚尋。",
    "T26n1537_009:0497c19": "云何害尋？謂害相應諸心尋求遍尋求乃至",
    "T26n1537_009:0497c20": "思惟分別，總名害尋。云何親里尋？謂於親里",
    "T26n1537_009:0497c21": "欲令安樂、得勝朋伴、無有惱害、成就一切無",
    "T26n1537_009:0497c22": "惱害法、王臣愛重、國人敬慕、五穀豐熟、降澤",
    "T26n1537_009:0497c23": "以時。緣此等故，起心尋求遍尋求乃至思惟",
    "T26n1537_009:0497c24": "分別，總名親里尋。云何國土尋？謂於所愛國",
    "T26n1537_009:0497c25": "土人眾欲令安樂，廣說乃至降澤以時。緣此",
    "T26n1537_009:0497c26": "等故，起心尋求遍尋求乃至思惟分別，總名",
    "T26n1537_009:0497c27": "國土尋。云何不死尋？謂有一類，作是思惟：「我",
    "T26n1537_009:0497c28": "於佛教所說勝定且未脩習，先應誦持經律",
    "T26n1537_009:0497c29": "對法，為諸有情宣說法要，學諸傳記製造疏",
    "T26n1537_009:0498a01": "論，居阿練若但持三衣，廣說乃至隨得而",
    "T26n1537_009:0498a02": "坐，作此事已然後習定。」復有一類，作是思",
    "T26n1537_009:0498a03": "惟：「我於佛教所說勝定且未脩習，先應歷觀",
    "T26n1537_009:0498a04": "山川國土園林池沼巖窟塚間，禮旋制多、遊",
    "T26n1537_009:0498a05": "觀諸寺，為此事已然後習定。」復有一類，作",
    "T26n1537_009:0498a06": "是思惟：「我於佛教所說勝定且未脩習，待過",
    "T26n1537_009:0498a07": "七年六年五年四年三年二年一年、或過七",
    "T26n1537_009:0498a08": "月乃至一月、或過七日乃至一日、或過此晝",
    "T26n1537_009:0498a09": "或過此夜、過此時已，然後習定。」如是思惟，於",
    "T26n1537_009:0498a10": "自身命不了危脆，起心尋求遍尋求乃至思",
    "T26n1537_009:0498a11": "惟分別，總名不死尋。云何陵蔑尋？謂有一",
    "T26n1537_009:0498a12": "類，作是思惟：「我之種姓、家族色力、工巧事",
    "T26n1537_009:0498a13": "業、若財若位、戒定慧等隨一殊勝。」恃此方",
    "T26n1537_009:0498a14": "他而生陵蔑。由此等故，起心尋求遍尋求",
    "T26n1537_009:0498a15": "乃至思惟分別，總名陵蔑尋。云何假族尋？",
    "T26n1537_009:0498a16": "謂有一類，於非親族託為親族，欲令安樂、",
    "T26n1537_009:0498a17": "得勝朋伴、無有惱害、成就一切無惱害法、王",
    "T26n1537_009:0498a18": "臣愛重、國人敬慕、五穀豐熟、降澤以時。緣此",
    "T26n1537_009:0498a19": "等故，起心尋求遍尋求乃至思惟分別，總名",
    "T26n1537_009:0498a20": "假族尋。",
    "T26n1537_009:0498a21": "云何愁？謂有一類，或因父母兄弟姊妹師友",
    "T26n1537_009:0498a22": "死故、或因親族滅亡都盡、或因財位一切喪",
    "T26n1537_009:0498a23": "失，便發自身猛利剛獷切心奪命辛楚苦受。",
    "T26n1537_009:0498a24": "彼於爾時，心熱等熱、內熱遍熱，便發於愁已",
    "T26n1537_009:0498a25": "愁當愁、心中愁箭，總名為愁。云何歎？謂有一",
    "T26n1537_009:0498a26": "類，或因父母兄弟姊妹師友死等，便發自身",
    "T26n1537_009:0498a27": "乃至苦受。彼於爾時，心熱乃至心中愁箭。由",
    "T26n1537_009:0498a28": "此緣故，而傷歎言：「苦哉苦哉！我父我母廣說",
    "T26n1537_009:0498a29": "乃至我財我位，如何一旦忽至於此？」其中所",
    "T26n1537_009:0498b01": "有傷怨言詞、種種語業，總名為歎。云何苦？謂",
    "T26n1537_009:0498b02": "五識相應不平等受，總名為苦。云何憂？謂",
    "T26n1537_009:0498b03": "意識相應不平等受，總名為憂。云何擾惱？謂",
    "T26n1537_009:0498b04": "心擾惱、已擾惱、當擾惱、擾惱性、擾惱類，總",
    "T26n1537_009:0498b05": "名擾惱。從貪瞋癡乃至擾惱，皆名雜事。於此",
    "T26n1537_009:0498b06": "雜事，若永斷一，定得不還。以一斷時，餘容隨",
    "T26n1537_009:0498b07": "斷，故佛保彼定得不還。",
    "T26n1537_009:0498b08": "說一切有部法蘊足論卷第九"
}