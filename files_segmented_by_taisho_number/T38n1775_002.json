{
    "T38n1775_002:0338c10": "注維摩詰經卷第二",
    "T38n1775_002:0338c12": "後秦釋僧肇選",
    "T38n1775_002:0338c13": "方便品第二什曰。此品序淨名德者。非",
    "T38n1775_002:0338c14": "集經者之意。其方便辯才世尊常所稱歎。",
    "T38n1775_002:0338c15": "故集經者承其所聞以序德耳。",
    "T38n1775_002:0338c16": "爾時毘耶離大城中有長者名維摩詰已曾供",
    "T38n1775_002:0338c17": "養無量諸佛。什曰。將序其德先明修德",
    "T38n1775_002:0338c18": "之所由也。",
    "T38n1775_002:0338c19": "深植善本。什曰。功德業也。肇曰。樹德先",
    "T38n1775_002:0338c20": "聖故善本深殖也。此經之作起于淨名。其微",
    "T38n1775_002:0338c21": "言幽唱亦備之後文。出經者欲遠存其人",
    "T38n1775_002:0338c22": "以弘其道教。故此一品全序其德也。",
    "T38n1775_002:0338c23": "得無生忍。什曰。慧明業也。如來已盡則以",
    "T38n1775_002:0338c24": "智為名。菩薩見而未盡而能忍受不退。故",
    "T38n1775_002:0338c25": "以忍為名也。肇曰。所以菩薩無生慧獨名",
    "T38n1775_002:0338c26": "忍者。以其大覺未成智力猶弱。雖悟無生。",
    "T38n1775_002:0338c27": "正能堪受而已。未暇閑任故名忍。如來智",
    "T38n1775_002:0338c28": "力具足。於法自在常有閑地。故無復忍名",
    "T38n1775_002:0338c29": "也。",
    "T38n1775_002:0339a01": "辯才無閡。什曰。既具二業以辯才說法",
    "T38n1775_002:0339a02": "化眾生也。肇曰。七辯也。",
    "T38n1775_002:0339a03": "遊戲神通。什曰。因神通廣其化功。亦以",
    "T38n1775_002:0339a04": "神通力證其辯才。如龍樹與外道論議。外",
    "T38n1775_002:0339a05": "道問曰。天今何作。答曰。天今與阿修羅戰。",
    "T38n1775_002:0339a06": "復問。此何以證。菩薩即為現證。應時摧戈",
    "T38n1775_002:0339a07": "折刃。阿脩身首從空中而墜落。又見天與",
    "T38n1775_002:0339a08": "阿脩羅於虛空中列陣相對。外道見證已",
    "T38n1775_002:0339a09": "乃伏其辯才。神通證辯類如此也。肇曰。經",
    "T38n1775_002:0339a10": "云。菩薩得五通。又云。具六通。以得無生",
    "T38n1775_002:0339a11": "忍三界結盡。方於二乘故言六。方於如來",
    "T38n1775_002:0339a12": "結習未盡故言五也。",
    "T38n1775_002:0339a13": "逮諸總持。什曰。智慧能持實相亦名持。",
    "T38n1775_002:0339a14": "餘持如大智度論中說也。肇曰。總持義同",
    "T38n1775_002:0339a15": "上。經云有五百總持。亦云無量總持也。",
    "T38n1775_002:0339a16": "獲無所畏。肇曰。菩薩四無所畏也。",
    "T38n1775_002:0339a17": "降魔勞怨。肇曰。四魔勞我故致為怨。",
    "T38n1775_002:0339a18": "入深法門。肇曰。諸法深義有無量門悉善",
    "T38n1775_002:0339a19": "入也。",
    "T38n1775_002:0339a20": "善於智度通達方便。肇曰。到實智彼岸",
    "T38n1775_002:0339a21": "善智度也。運用無方達方便也。",
    "T38n1775_002:0339a22": "大願成就。什曰。初發心之時其願未大。",
    "T38n1775_002:0339a23": "或大而未成。大而成者唯法忍菩薩也。如無",
    "T38n1775_002:0339a24": "量壽四十八願。是大願之類也。肇曰。大願",
    "T38n1775_002:0339a25": "將無量壽願比也。",
    "T38n1775_002:0339a26": "明了眾生心之所趣。肇曰。群生萬端心趣",
    "T38n1775_002:0339a27": "不同。悉明了也。",
    "T38n1775_002:0339a28": "又能分別諸根利鈍。肇曰。三乘諸根利鈍",
    "T38n1775_002:0339a29": "難辯而善分別。",
    "T38n1775_002:0339b01": "久於佛道心已純孰決定大乘。肇曰。七住",
    "T38n1775_002:0339b02": "以上始得決定也。",
    "T38n1775_002:0339b03": "諸有所作能善思量。肇曰。身口意有所作。",
    "T38n1775_002:0339b04": "智慧恒在前。故所作無失也。",
    "T38n1775_002:0339b05": "住佛威儀。肇曰。舉動進止不失聖儀。別本",
    "T38n1775_002:0339b06": "云具佛威儀。什曰。謂能變身作佛。舉動進",
    "T38n1775_002:0339b07": "止悉如佛也。",
    "T38n1775_002:0339b08": "心大如海。什曰。海有三德。一曰深廣無邊。",
    "T38n1775_002:0339b09": "二曰清淨不受雜穢。三曰藏積無量珍寶。",
    "T38n1775_002:0339b10": "菩薩三德義同海也。肇曰。海有五德。一澄",
    "T38n1775_002:0339b11": "淨不受死屍。二多出妙寶。三大龍注雨",
    "T38n1775_002:0339b12": "滴如車軸受而不溢。四風日不能竭。五",
    "T38n1775_002:0339b13": "淵深難測。大士心淨不受毀戒之屍出慧",
    "T38n1775_002:0339b14": "明之寶。佛大法雨受而不溢。魔邪風日不",
    "T38n1775_002:0339b15": "能虧損。其智淵深莫能測者。故曰心大如",
    "T38n1775_002:0339b16": "海。",
    "T38n1775_002:0339b17": "諸佛咨嗟弟子釋梵世主所敬欲度人故以善",
    "T38n1775_002:0339b18": "方便居毘耶離。肇曰。諸佛所稱人天所敬。",
    "T38n1775_002:0339b19": "彼何欣哉。欲度人故現居毘耶。",
    "T38n1775_002:0339b20": "資財無量攝諸貧民奉戒清淨攝諸毀禁以忍",
    "T38n1775_002:0339b21": "調行攝諸恚怒以大精進攝諸懈怠一心禪寂",
    "T38n1775_002:0339b22": "攝諸亂意以決定慧攝諸無智。肇曰。至人",
    "T38n1775_002:0339b23": "不現行。現行六度者為攝六弊耳。",
    "T38n1775_002:0339b24": "雖為白衣奉持沙門清淨律行。肇曰。沙門",
    "T38n1775_002:0339b25": "出家之都名也。秦言義訓勤行勤行趣涅",
    "T38n1775_002:0339b26": "槃也。",
    "T38n1775_002:0339b27": "雖處居家不著三界。肇曰。三界之室宅也。",
    "T38n1775_002:0339b28": "示有妻子常修梵行。肇曰。梵行清淨無欲",
    "T38n1775_002:0339b29": "行也。",
    "T38n1775_002:0339c01": "現有眷屬常樂遠離。肇曰。在家若野故",
    "T38n1775_002:0339c02": "言遠離。",
    "T38n1775_002:0339c03": "雖服寶飾而以相好嚴身。肇曰。外服寶",
    "T38n1775_002:0339c04": "飾而內嚴相好也。",
    "T38n1775_002:0339c05": "雖復飲食而以禪悅為味。肇曰。外食世膳",
    "T38n1775_002:0339c06": "而內甘禪悅之味也。",
    "T38n1775_002:0339c07": "若至博弈戲處輒以度人。肇曰。因戲止戲。",
    "T38n1775_002:0339c08": "受諸異道。什曰。現受外道法也。",
    "T38n1775_002:0339c09": "不毀正信。肇曰。同於異者欲令異同於",
    "T38n1775_002:0339c10": "我耳。豈正信之可毀哉。受謂受學異道",
    "T38n1775_002:0339c11": "法也。",
    "T38n1775_002:0339c12": "雖明世典常樂佛法。肇曰。世典雖盡明所",
    "T38n1775_002:0339c13": "樂在真法。",
    "T38n1775_002:0339c14": "一切見敬為供養中最。什曰。諸有德者能",
    "T38n1775_002:0339c15": "致供養。能致供養者復供養此賢。所以為",
    "T38n1775_002:0339c16": "最也。肇曰。含齒無不敬。淨養無不供。故",
    "T38n1775_002:0339c17": "曰為供養之最。",
    "T38n1775_002:0339c18": "執持正法攝諸長幼。肇曰。外國諸部曲皆",
    "T38n1775_002:0339c19": "立三老。有德者為執法人。以決鄉訟攝長",
    "T38n1775_002:0339c20": "幼也。淨名現執俗法。因此通達道法",
    "T38n1775_002:0339c21": "也。",
    "T38n1775_002:0339c22": "一切治生諧偶雖獲俗利不以喜悅。肇曰。",
    "T38n1775_002:0339c23": "法身大士瓦礫盡寶玉耳。若然則人不貴",
    "T38n1775_002:0339c24": "其惠。故現同求利。豈喜悅之有。",
    "T38n1775_002:0339c25": "遊諸四衢饒益眾生。肇曰。四衢要路人所",
    "T38n1775_002:0339c26": "交集。隨彼所須而益焉。",
    "T38n1775_002:0339c27": "入治正法救護一切。肇曰。治正法律官也。",
    "T38n1775_002:0339c28": "導以正法。使民無偏枉。救護一切也。",
    "T38n1775_002:0339c29": "入講論處導以大乘。肇曰。天竺多諸異道。",
    "T38n1775_002:0340a01": "各言己勝。故其國別立論堂。欲辯其優",
    "T38n1775_002:0340a02": "劣。欲明己道者則聲鼓集眾詣堂求論。",
    "T38n1775_002:0340a03": "勝者為師。負者為資。淨名既升此堂攝伏",
    "T38n1775_002:0340a04": "外道。然後導以大乘為其師也。",
    "T38n1775_002:0340a05": "入諸學堂誘開童蒙。什曰。如釋迦菩薩入",
    "T38n1775_002:0340a06": "學堂說梵書梵天下來為證眾人信受。斯",
    "T38n1775_002:0340a07": "其類也。肇曰。學堂童蒙書學堂也。誘開如太",
    "T38n1775_002:0340a08": "子入學現梵書比也。",
    "T38n1775_002:0340a09": "入諸婬舍示欲之過。什曰。外國有一女人。",
    "T38n1775_002:0340a10": "身體金色。有長者子名達暮多羅。以千兩",
    "T38n1775_002:0340a11": "金要入竹林。同載而去。文殊師利於中道",
    "T38n1775_002:0340a12": "變身為白衣。身著寶衣衣甚嚴好。女人見",
    "T38n1775_002:0340a13": "之貪心內發。文殊言。汝欲得衣者當發",
    "T38n1775_002:0340a14": "菩提心。女曰。何等為菩提心。答曰。汝身是",
    "T38n1775_002:0340a15": "也。問曰。云何是。答曰。菩提性空。汝身亦空。",
    "T38n1775_002:0340a16": "以此故是此女曾於迦葉佛所宿殖善",
    "T38n1775_002:0340a17": "本修智慧。聞是說即得無生法忍。得無生",
    "T38n1775_002:0340a18": "法忍已將示欲之過。還與長者子入竹",
    "T38n1775_002:0340a19": "林。入林中已自現身死膖脹臭爛。長者子",
    "T38n1775_002:0340a20": "見已甚大怖畏。往詣佛所。佛為說法亦得",
    "T38n1775_002:0340a21": "法忍。示欲之過有如是利益也。肇曰。外國",
    "T38n1775_002:0340a22": "婬人別立聚落。凡豫士之流目不暫顧而",
    "T38n1775_002:0340a23": "大士同其欲。然後示其過也。",
    "T38n1775_002:0340a24": "入諸酒肆能立其志。肇曰。酒致失志開放",
    "T38n1775_002:0340a25": "逸門。",
    "T38n1775_002:0340a26": "若在長者長者中尊為說勝法。什曰。長者",
    "T38n1775_002:0340a27": "如今四姓豪族也。聲聞於凡夫為勝。如是",
    "T38n1775_002:0340a28": "展轉佛法最勝也。肇曰。凡人易以威順。難",
    "T38n1775_002:0340a29": "以理從。故大士每處其尊以弘風靡之化。",
    "T38n1775_002:0340b01": "長者豪族望重。多以世教自居。不弘出世",
    "T38n1775_002:0340b02": "勝法也。",
    "T38n1775_002:0340b03": "若在居士居士中尊。什曰。外國白衣多財",
    "T38n1775_002:0340b04": "富樂者名為居士。",
    "T38n1775_002:0340b05": "斷其貪著。肇曰。積錢一億入居士里。寶貨",
    "T38n1775_002:0340b06": "彌殖故貪著彌深。",
    "T38n1775_002:0340b07": "若在剎利剎利中尊。什曰。梵音中含二",
    "T38n1775_002:0340b08": "義。一言忍辱。二言瞋恚。言此人有大力勢",
    "T38n1775_002:0340b09": "能大瞋恚。忍受苦痛剛強難伏。因以為姓",
    "T38n1775_002:0340b10": "也。",
    "T38n1775_002:0340b11": "教以忍辱。肇曰。剎利王種也。秦言田主。",
    "T38n1775_002:0340b12": "劫初人食地味。轉食自然粳米。後人情漸偽",
    "T38n1775_002:0340b13": "各有封殖。遂立有德處平分田。此王者之",
    "T38n1775_002:0340b14": "始也。故相承為名焉。其尊貴自在。多強暴",
    "T38n1775_002:0340b15": "決意不能忍和也。",
    "T38n1775_002:0340b16": "若在婆羅門婆羅門中尊。什曰。廣學問求",
    "T38n1775_002:0340b17": "邪道。自恃智慧驕慢自在名婆羅門也。",
    "T38n1775_002:0340b18": "除其我慢。肇曰。婆羅門秦言外意。其種別",
    "T38n1775_002:0340b19": "有經書。世世相承以道學為業。或在家或",
    "T38n1775_002:0340b20": "出家苦行。多恃已道術自我慢人也。",
    "T38n1775_002:0340b21": "若在大臣大臣中尊教以正法。肇曰。正法",
    "T38n1775_002:0340b22": "治政法也。教以正治國以道佐時也。",
    "T38n1775_002:0340b23": "若在王子王子中尊示以忠孝。肇曰。所承",
    "T38n1775_002:0340b24": "處重宜以忠孝為先。",
    "T38n1775_002:0340b25": "若在內官內官中尊化正宮女。什曰。非如",
    "T38n1775_002:0340b26": "今內官也。外國法取歷世忠良耆長有德",
    "T38n1775_002:0340b27": "用為內官。化正宮女。肇曰。妖媚邪飾女人",
    "T38n1775_002:0340b28": "之情。故誨以正直。",
    "T38n1775_002:0340b29": "若在庶民庶民中尊令興福力。什曰。昔有",
    "T38n1775_002:0340c01": "一賤人來入城邑。見一人服飾嚴淨乘大",
    "T38n1775_002:0340c02": "馬執寶蓋。唱言不好。乃至再三。彼人怪而",
    "T38n1775_002:0340c03": "問曰。我嚴淨如是。汝何言不好耶。賤人曰。",
    "T38n1775_002:0340c04": "君宿殖德本獲此果報。威德被服人所宗",
    "T38n1775_002:0340c05": "仰。我昔不種福。鄙陋如是。以我比君猶",
    "T38n1775_002:0340c06": "如禽獸。故自言不好耳。非毀君也。賤人因",
    "T38n1775_002:0340c07": "是感厲廣修福業。形尊悟物所益以弘。況",
    "T38n1775_002:0340c08": "以道法化人哉。肇曰。福力微淺故生庶民",
    "T38n1775_002:0340c09": "也。",
    "T38n1775_002:0340c10": "若在梵天梵天中尊誨以勝慧。什曰。小乘",
    "T38n1775_002:0340c11": "中初梵有三種。大乘中有四種。餘上三地亦",
    "T38n1775_002:0340c12": "如是。梵王雖有定慧而非出要。誨以佛",
    "T38n1775_002:0340c13": "慧故言勝也。肇曰。梵天多著禪福。不求",
    "T38n1775_002:0340c14": "出世勝慧也。",
    "T38n1775_002:0340c15": "若在帝釋帝釋中尊示現無常。什曰。梵垢",
    "T38n1775_002:0340c16": "薄而著淺故為現勝慧。釋愛重而著深故為",
    "T38n1775_002:0340c17": "現無常也。肇曰。天帝處忉利宮。五欲自娛。",
    "T38n1775_002:0340c18": "視東忘西。多不慮無常。",
    "T38n1775_002:0340c19": "若在護世護世中尊護諸眾生。什曰。護世",
    "T38n1775_002:0340c20": "四天王也。諸惡鬼神殘食眾生。護世四王",
    "T38n1775_002:0340c21": "護之不令害也。今言尊者道力所護兼及",
    "T38n1775_002:0340c22": "十方也。肇曰。護世四王各治一方護其所",
    "T38n1775_002:0340c23": "部。使諸惡鬼神不得侵害也。",
    "T38n1775_002:0340c24": "長者維摩詰以如是等無量方便饒益眾生。",
    "T38n1775_002:0340c25": "肇曰。法身圓應其迹無端。故稱無量。上略言",
    "T38n1775_002:0340c26": "之耳。",
    "T38n1775_002:0340c27": "其以方便現身有疾。什曰。上諸方便以施戒",
    "T38n1775_002:0340c28": "攝人。施戒攝人則人感其惠。聞其有疾問",
    "T38n1775_002:0340c29": "疾者眾。問疾者眾則功化弘矣。是以廣現",
    "T38n1775_002:0341a01": "方便。然後處疾也。",
    "T38n1775_002:0341a02": "以其疾故國王大臣長者居士婆羅門等及諸",
    "T38n1775_002:0341a03": "王子并餘官屬無數千人皆往問疾。肇曰。",
    "T38n1775_002:0341a04": "雖復變應殊方妙迹不一。然此經之起本",
    "T38n1775_002:0341a05": "于現疾。故作者別序其事。",
    "T38n1775_002:0341a06": "其往者維摩詰因以身疾廣為說法。什曰。",
    "T38n1775_002:0341a07": "欲明履道之身未免斯患況於無德而",
    "T38n1775_002:0341a08": "可保也。肇曰。同我者易信。異我者難順。",
    "T38n1775_002:0341a09": "故因其身疾廣明有身之患。",
    "T38n1775_002:0341a10": "諸仁者是身無常。什曰。諸佛常法要先以",
    "T38n1775_002:0341a11": "七事發人心。然後說四諦。何等七。一施。二",
    "T38n1775_002:0341a12": "戒。三生天果報。四說味。味樂味也。五果報",
    "T38n1775_002:0341a13": "過患。雖有少樂而眾苦無量。眾生迷於少",
    "T38n1775_002:0341a14": "樂而不覺眾苦。猶以芥子置於山頂唯",
    "T38n1775_002:0341a15": "見芥子而不覩大山也。六教厭離世間。",
    "T38n1775_002:0341a16": "七歎涅槃功德。今不說七法直說無常者。",
    "T38n1775_002:0341a17": "將以此會積德已淳慧識修明故也。復次無",
    "T38n1775_002:0341a18": "常是空之初相。將欲說空故先設無常。所",
    "T38n1775_002:0341a19": "以但說身不說餘法。餘法中少生著故",
    "T38n1775_002:0341a20": "也。",
    "T38n1775_002:0341a21": "無力無堅。什曰。無有能作力也。無堅體",
    "T38n1775_002:0341a22": "不實也。",
    "T38n1775_002:0341a23": "速朽之法不可信也。肇曰。身之危脆強力",
    "T38n1775_002:0341a24": "不能保。孰能信其永固者。此無常義也。",
    "T38n1775_002:0341a25": "為苦為惱。什曰。無常故苦。苦則惱生。",
    "T38n1775_002:0341a26": "眾病所集。肇曰。苦八苦也。亦有無量苦。惱",
    "T38n1775_002:0341a27": "九惱也。亦有無量惱。病四百四病。此苦之義",
    "T38n1775_002:0341a28": "也。",
    "T38n1775_002:0341a29": "諸仁者如此身明智者所不怙是身如聚沫不",
    "T38n1775_002:0341b01": "可撮摩。肇曰。撮摩聚沫之無實。以喻觀",
    "T38n1775_002:0341b02": "身之虛偽。自此下至電喻明空義也。",
    "T38n1775_002:0341b03": "是身如泡不得久立。肇曰。不久似明無常",
    "T38n1775_002:0341b04": "義。然水上泡以虛中無實故不久立。猶空",
    "T38n1775_002:0341b05": "義耳。",
    "T38n1775_002:0341b06": "是身如炎從渴愛生。肇曰。渴見陽炎惑以",
    "T38n1775_002:0341b07": "為水。愛見四大迷以為身。",
    "T38n1775_002:0341b08": "是身如芭蕉中無有堅。肇曰。芭蕉之草唯",
    "T38n1775_002:0341b09": "葉無幹。",
    "T38n1775_002:0341b10": "是身如幻從顛倒起。肇曰。見幻為人。四",
    "T38n1775_002:0341b11": "大為身。皆顛倒也。",
    "T38n1775_002:0341b12": "是身如夢為虛妄見　夢中妄見覺後非",
    "T38n1775_002:0341b13": "真。",
    "T38n1775_002:0341b14": "是身如影從業緣現。什曰。形障日光光",
    "T38n1775_002:0341b15": "不及照影此現。由無明三業隔實智慧。所",
    "T38n1775_002:0341b16": "以有身也。",
    "T38n1775_002:0341b17": "是身如響屬諸因緣。肇曰。身之起于業",
    "T38n1775_002:0341b18": "因猶影響之生形聲耳。",
    "T38n1775_002:0341b19": "是身如浮雲須臾變滅。什曰。俄頓異色須",
    "T38n1775_002:0341b20": "臾變滅。身亦如是。眴息之間有少有長老",
    "T38n1775_002:0341b21": "病死變。從如沫至如電盡喻無常也。或以",
    "T38n1775_002:0341b22": "無堅。或以不久。或以不實。或以屬因緣。",
    "T38n1775_002:0341b23": "明其所以無常也。下四大喻喻空無我也。",
    "T38n1775_002:0341b24": "是身如電念念不住。肇曰。變滅不住似釋",
    "T38n1775_002:0341b25": "無常。然皆取其虛偽不真故速滅不住。猶",
    "T38n1775_002:0341b26": "釋空義也。",
    "T38n1775_002:0341b27": "是身無主為如地。什曰。地無常主。強者得",
    "T38n1775_002:0341b28": "之。身亦無主。隨事而變。病至則惱。死至",
    "T38n1775_002:0341b29": "則滅。聚散隨緣不得自在也。肇曰。夫萬事",
    "T38n1775_002:0341c01": "萬形皆四大成。在外則為土木山河。在內",
    "T38n1775_002:0341c02": "則為四支百體。聚而為生。散而為死。生則",
    "T38n1775_002:0341c03": "為內。死則為外。內外雖殊然其大不異。故",
    "T38n1775_002:0341c04": "以內外四大類明無我也。如外地古今相",
    "T38n1775_002:0341c05": "傳強者先宅故無主也。身亦然耳。眾緣所",
    "T38n1775_002:0341c06": "成。緣合則起。緣散則離。何有真宰常主之",
    "T38n1775_002:0341c07": "者。主壽人是一我。義立四名也。",
    "T38n1775_002:0341c08": "是身無我為如火。什曰。焚燒林野威聲振",
    "T38n1775_002:0341c09": "烈。若勇士陳師制勝時也。實而求之非有",
    "T38n1775_002:0341c10": "敵也。身亦如是。舉動云為興造萬端。從惑",
    "T38n1775_002:0341c11": "而觀若有宰也。尋其所由非有我也。肇",
    "T38n1775_002:0341c12": "曰。縱任自由謂之我。而外火起滅由薪。火",
    "T38n1775_002:0341c13": "不自在。火不自在火無我也。外火既無我。",
    "T38n1775_002:0341c14": "內火類亦然。",
    "T38n1775_002:0341c15": "是身無壽為如風。什曰。雖飄扇鼓作或來",
    "T38n1775_002:0341c16": "或去。直聚氣流動。非有存生壽也。身亦如",
    "T38n1775_002:0341c17": "是。呼吸吐納行作語言亦假氣而動。非有",
    "T38n1775_002:0341c18": "壽也。肇曰。常存不變謂之壽。而外風積氣",
    "T38n1775_002:0341c19": "飄鼓。動止無常動止無常風無壽也。外風",
    "T38n1775_002:0341c20": "既無壽。內類可知。",
    "T38n1775_002:0341c21": "是身無人為如水。什曰。澄淨清明洗滌塵",
    "T38n1775_002:0341c22": "穢。曲直方圓隨時所適。實而求之為者竟",
    "T38n1775_002:0341c23": "誰。身亦如是。知見進止應事而遷。假緣成",
    "T38n1775_002:0341c24": "用。乘數而行。詳其所因非有人也。肇曰。",
    "T38n1775_002:0341c25": "貴於萬物而始終不改謂之人。而外水善",
    "T38n1775_002:0341c26": "利萬形。方圓隨物。洿隆異適。而體無定。",
    "T38n1775_002:0341c27": "體無定則水無人也。外水既無人。內水類",
    "T38n1775_002:0341c28": "可知。",
    "T38n1775_002:0341c29": "是身不實四大為家。肇曰。四非常訖於上。",
    "T38n1775_002:0342a01": "自此下獨明身之虛偽眾穢過患四大假",
    "T38n1775_002:0342a02": "會以為神宅非實家也。",
    "T38n1775_002:0342a03": "是身為空離我我所。什曰。離我眾生空。離",
    "T38n1775_002:0342a04": "我所法空也。上四句說空無我喻。此直說空",
    "T38n1775_002:0342a05": "無我義也。肇曰。我身之妙主也。我所自我之",
    "T38n1775_002:0342a06": "外。身及國財妻子萬物盡我所有。智者觀身。",
    "T38n1775_002:0342a07": "身內空寂二事俱離也。",
    "T38n1775_002:0342a08": "是身無知如草木瓦礫。什曰。會而成知非",
    "T38n1775_002:0342a09": "真知也。求知不得同瓦礫也。肇曰。身雖",
    "T38n1775_002:0342a10": "能觸而無知。內識能知而無觸。自性而求",
    "T38n1775_002:0342a11": "二俱無知。既曰無知何異瓦礫。",
    "T38n1775_002:0342a12": "是身無作風力所轉。什曰。無作主而有所",
    "T38n1775_002:0342a13": "作者風所轉也。從無知至無作更釋空無",
    "T38n1775_002:0342a14": "我義也。肇曰。舉動事為風力使然。誰作之",
    "T38n1775_002:0342a15": "也。",
    "T38n1775_002:0342a16": "是身不淨。什曰。須陀洹雖見四諦猶惑",
    "T38n1775_002:0342a17": "淨色。故四非常後次說不淨也。復次上說",
    "T38n1775_002:0342a18": "無常苦無我。此說不淨門。為破四顛倒故",
    "T38n1775_002:0342a19": "說四種觀行。行此觀已然後能於身不著。",
    "T38n1775_002:0342a20": "身不著已然後能學法身。故先說厭法後",
    "T38n1775_002:0342a21": "說法身也。",
    "T38n1775_002:0342a22": "穢惡充滿。肇曰。三十六物充滿其體。",
    "T38n1775_002:0342a23": "是身為虛偽雖假以澡浴衣食必歸磨滅。什",
    "T38n1775_002:0342a24": "曰。此明無常所壞所以苦也。自此以下盡",
    "T38n1775_002:0342a25": "說苦喻也。為災病苦也。丘井以下總喻生",
    "T38n1775_002:0342a26": "老病死眾苦無量也。肇曰。雖復澡以香湯",
    "T38n1775_002:0342a27": "衣以上服。苟曰非真。豈得久立。",
    "T38n1775_002:0342a28": "是身為災百一病惱。肇曰。一大增損則百",
    "T38n1775_002:0342a29": "一病生。四大增損則四百四病同時俱作。故",
    "T38n1775_002:0342b01": "身為災聚也。",
    "T38n1775_002:0342b02": "是身如丘井。什曰。丘井丘墟枯井也。昔有",
    "T38n1775_002:0342b03": "人有罪於王。其人怖罪逃走。王令醉象",
    "T38n1775_002:0342b04": "逐之。其人怖急自投枯井。半井得一腐草。",
    "T38n1775_002:0342b05": "以手執之。下有惡龍吐毒向之。傍有五",
    "T38n1775_002:0342b06": "毒蛇復欲加害。二鼠嚙草草復將斷。大象",
    "T38n1775_002:0342b07": "臨其上復欲取之。其人危苦極大恐怖。上",
    "T38n1775_002:0342b08": "有一樹。樹上時有蜜滴落其口中。以著",
    "T38n1775_002:0342b09": "味故而忘怖畏。丘井生死也。醉象無常也。",
    "T38n1775_002:0342b10": "毒龍惡道也。五毒蛇五陰也。腐草命根也。黑",
    "T38n1775_002:0342b11": "白二鼠白月黑月也。蜜滴五欲樂也。得蜜",
    "T38n1775_002:0342b12": "滴而忘怖畏者。喻眾生得五欲蜜滴不",
    "T38n1775_002:0342b13": "畏苦也。",
    "T38n1775_002:0342b14": "為老所逼。肇曰。神之處身為老死所逼。",
    "T38n1775_002:0342b15": "猶危人之在丘井為龍蛇所逼。緣在他",
    "T38n1775_002:0342b16": "經也。",
    "T38n1775_002:0342b17": "是身無定。什曰。念有死分無定期也。",
    "T38n1775_002:0342b18": "為要當死。肇曰。壽夭雖無定。不得不",
    "T38n1775_002:0342b19": "受死。",
    "T38n1775_002:0342b20": "是身如毒蛇。肇曰。四大喻四蛇也。",
    "T38n1775_002:0342b21": "如怨賊。肇曰。五蔭喻五賊也。",
    "T38n1775_002:0342b22": "如空聚。什曰。昔有人得罪於王。王欲密",
    "T38n1775_002:0342b23": "殺。篋盛四毒蛇使其守護。有五怨賊拔",
    "T38n1775_002:0342b24": "刀守之。善知識語之令走。其人即去入空",
    "T38n1775_002:0342b25": "聚落。便於中止。知識復言。此處是惡賊所",
    "T38n1775_002:0342b26": "止。若住此者須臾賊至。喪汝身命失汝財",
    "T38n1775_002:0342b27": "寶。宜速捨離可得安隱。其人從教即便捨",
    "T38n1775_002:0342b28": "去。復見大水。縛栰而渡。渡已安隱無復眾",
    "T38n1775_002:0342b29": "患。王喻魔也。篋喻身也。四蛇四大也。五怨",
    "T38n1775_002:0342c01": "賊五陰也。空聚落六入也。惡賊六塵也。河生",
    "T38n1775_002:0342c02": "死也。善知識教令走者。謂佛菩薩教眾生",
    "T38n1775_002:0342c03": "離惡魔棄四大捨五陰。眾生從教雖捨",
    "T38n1775_002:0342c04": "患三惡。而未出諸聚落未免惡賊。復",
    "T38n1775_002:0342c05": "教令乘八正栰度生死流。度生死流已坦",
    "T38n1775_002:0342c06": "然無為無復眾患也。肇曰。六情喻空聚皆",
    "T38n1775_002:0342c07": "有誠證喻在他經。是故涅槃經云。觀身",
    "T38n1775_002:0342c08": "如四大毒蛇。是身無常。常為無量諸蟲之",
    "T38n1775_002:0342c09": "所唼食。是身臭穢。貪欲獄縛。是身可畏。猶",
    "T38n1775_002:0342c10": "如死狗。是身不淨。九孔常流。是身如城。血",
    "T38n1775_002:0342c11": "肉筋骨皮裹其上。手足以為却敵樓櫓。目",
    "T38n1775_002:0342c12": "為孔竅。頭為殿堂。心王處中。如是身城諸",
    "T38n1775_002:0342c13": "佛世尊之所棄捨。凡夫愚人常所味著。貪淫",
    "T38n1775_002:0342c14": "嗔恚愚癡羅剎止住其中。是身不堅。猶如",
    "T38n1775_002:0342c15": "蘆葦伊蘭水沫芭蕉之樹。是身無常念念不",
    "T38n1775_002:0342c16": "住。猶如電光暴水幻炎。亦如畫水隨畫隨",
    "T38n1775_002:0342c17": "合。是身易壞。猶如河岸臨峻大樹。是身不",
    "T38n1775_002:0342c18": "久。虎狼鵄梟鵰鷲餓狗之所食噉。誰有智",
    "T38n1775_002:0342c19": "者當樂此身。寧以牛跡盛大海水。不可",
    "T38n1775_002:0342c20": "具說是身無常不淨臭穢。寧團大地使如",
    "T38n1775_002:0342c21": "棗等漸漸轉小如亭歷子乃至微塵。不能",
    "T38n1775_002:0342c22": "具說是身過患。是故當捨如棄涕唾。",
    "T38n1775_002:0342c23": "陰界諸入所共合成。肇曰。陰五陰。界十八",
    "T38n1775_002:0342c24": "界。入十二入。此三法假合成身。猶若空聚",
    "T38n1775_002:0342c25": "一無可寄。",
    "T38n1775_002:0342c26": "諸仁者此可患厭當樂佛身。肇曰。吾等同",
    "T38n1775_002:0342c27": "有斯患可厭久矣。宜共樂求佛身。",
    "T38n1775_002:0342c28": "所以者何。肇曰。近見者謂佛身直是形之",
    "T38n1775_002:0342c29": "妙者。未免生死寒暑之患。曷為而求。將為",
    "T38n1775_002:0343a01": "辯法身極妙之體也。",
    "T38n1775_002:0343a02": "佛身者即法身也。肇曰。經云。法身者虛空",
    "T38n1775_002:0343a03": "身也。無生而無不生。無形而無不形。超",
    "T38n1775_002:0343a04": "三界之表絕有心之境。陰入所不攝。稱讚",
    "T38n1775_002:0343a05": "所不及。寒暑不能為其患。生死無以化",
    "T38n1775_002:0343a06": "其體故。其為物也微妙無象不可為有。",
    "T38n1775_002:0343a07": "備應萬形不可為無。彌綸八極不可為",
    "T38n1775_002:0343a08": "小。細入無間不可為大。故能出生入死。",
    "T38n1775_002:0343a09": "通洞于無窮之化。變現殊方應無端之求。",
    "T38n1775_002:0343a10": "此二乘之所不議。補處之所不覩。況凡夫",
    "T38n1775_002:0343a11": "無目敢措心於其間哉。聊依經誠言粗標",
    "T38n1775_002:0343a12": "其玄極耳。然則法身在天為天。在人而人",
    "T38n1775_002:0343a13": "豈可近捨丈六而遠求法身乎。生曰。夫",
    "T38n1775_002:0343a14": "佛身者丈六體也。丈六體者從法身出也。",
    "T38n1775_002:0343a15": "以從出名之故曰即法身也。法者無非法",
    "T38n1775_002:0343a16": "義也。無非法義者即無相實也。身者此義之",
    "T38n1775_002:0343a17": "體。法身真實丈六應假。將何以明之哉。悟",
    "T38n1775_002:0343a18": "夫法者封惑永盡髣髴亦除。妙絕三界之表",
    "T38n1775_002:0343a19": "理冥無形之境。形既已無故能無不形。三",
    "T38n1775_002:0343a20": "界既絕故能無不界。無不形者唯感是應。",
    "T38n1775_002:0343a21": "佛無為也。至於形之巨細壽之脩短。皆是接",
    "T38n1775_002:0343a22": "眾生之影迹。非佛實也。眾生若無感則不",
    "T38n1775_002:0343a23": "現矣。非佛不欲接。眾生不致故自絕耳。若",
    "T38n1775_002:0343a24": "不致而為現者未之有也。譬日之麗天而",
    "T38n1775_002:0343a25": "影在眾器。萬影萬形皆是器之所取。豈日",
    "T38n1775_002:0343a26": "為乎。器若無水則不現矣。非不欲現器",
    "T38n1775_002:0343a27": "不致故自絕耳。然則丈六之與八尺皆是眾",
    "T38n1775_002:0343a28": "生心水中佛也。佛常無形。豈有二哉。以前",
    "T38n1775_002:0343a29": "眾患皆由有身故令樂佛身也。然佛道迹",
    "T38n1775_002:0343b01": "交在有。雖復精麁之殊。至於無常不應有",
    "T38n1775_002:0343b02": "異。而令樂之。宜明其意。既云即是法身。",
    "T38n1775_002:0343b03": "非徒使知無有身患。乃所以用斷一切眾",
    "T38n1775_002:0343b04": "生病矣。斯又引使樂法。樂法之行下法。是",
    "T38n1775_002:0343b05": "以行於法者得佛身也。",
    "T38n1775_002:0343b06": "從無量功德智慧生。肇曰。夫極妙之身必",
    "T38n1775_002:0343b07": "生于極妙之因。功德智慧大士二業也。此",
    "T38n1775_002:0343b08": "二業蓋是萬行之初門泥洹之關要。故唱言",
    "T38n1775_002:0343b09": "有之。自此下雖別列諸行。然皆是無為無",
    "T38n1775_002:0343b10": "相行也。以行無相無為故。所成法身亦無",
    "T38n1775_002:0343b11": "相無為。",
    "T38n1775_002:0343b12": "從戒定慧解脫解脫知見生。肇曰。五分法",
    "T38n1775_002:0343b13": "身。",
    "T38n1775_002:0343b14": "從慈悲喜捨生從布施持戒忍辱柔和勤行精",
    "T38n1775_002:0343b15": "進禪定解脫三昧。肇曰。禪四禪。定四空定。",
    "T38n1775_002:0343b16": "解脫八解脫。三昧三三昧。此皆禪度之別行",
    "T38n1775_002:0343b17": "也。",
    "T38n1775_002:0343b18": "多聞智慧諸波羅蜜生。肇曰。諸即上六度",
    "T38n1775_002:0343b19": "也。波羅蜜秦言到彼岸。彼岸實相岸也。得",
    "T38n1775_002:0343b20": "無生以後所修眾行盡與實相合。體無復",
    "T38n1775_002:0343b21": "分別也。",
    "T38n1775_002:0343b22": "從方便生從六通生。肇曰。七住以上則具",
    "T38n1775_002:0343b23": "六通。自非六通運其無方之化。無以成",
    "T38n1775_002:0343b24": "無極之體。",
    "T38n1775_002:0343b25": "從三明生。肇曰。天眼宿命智漏盡通為三",
    "T38n1775_002:0343b26": "明也。",
    "T38n1775_002:0343b27": "從三十七道品生從止觀生。什曰。始觀時",
    "T38n1775_002:0343b28": "係心一處名為止。靜極則明。明即慧。慧名",
    "T38n1775_002:0343b29": "觀也。肇曰。止定觀慧。",
    "T38n1775_002:0343c01": "從十力四無所畏十八不共法生從斷一切不",
    "T38n1775_002:0343c02": "善法集一切善法生。肇曰。必斷之志必集",
    "T38n1775_002:0343c03": "之情此二心行之綱目也。",
    "T38n1775_002:0343c04": "從真實生從不放逸生。肇曰。真實善根所",
    "T38n1775_002:0343c05": "以生。不放逸功業所以成。此二心行之要用",
    "T38n1775_002:0343c06": "也。",
    "T38n1775_002:0343c07": "從如是無量清淨法生如來身諸仁者欲得佛",
    "T38n1775_002:0343c08": "身斷一切眾生病者當發阿耨多羅三藐三菩",
    "T38n1775_002:0343c09": "提心。肇曰。發無上心豈唯自除病。亦濟",
    "T38n1775_002:0343c10": "群生病。",
    "T38n1775_002:0343c11": "如是長者維摩詰為諸問疾者如應說法令無",
    "T38n1775_002:0343c12": "數千人皆發阿耨多羅三藐三菩提心。",
    "T38n1775_002:0343c13": "弟子品第三",
    "T38n1775_002:0343c14": "爾時長者維摩詰自念寢疾于床。生曰。自",
    "T38n1775_002:0343c15": "念寢疾者自傷念疾也。夫有身則有疾。此",
    "T38n1775_002:0343c16": "自世之常爾。達者體之。何所傷哉。然毘耶",
    "T38n1775_002:0343c17": "離諸長者子。皆覲佛聽法。維摩詰事應是",
    "T38n1775_002:0343c18": "同。閡疾不豫理在致傷。故託以崇法招",
    "T38n1775_002:0343c19": "佛問疾也。",
    "T38n1775_002:0343c20": "世尊大慈寧不垂愍。肇曰。上善若水。所以",
    "T38n1775_002:0343c21": "洿隆斯順與善仁。故能曲成無悋。動善時",
    "T38n1775_002:0343c22": "至。所以會幾不失。居眾人之所惡。故能",
    "T38n1775_002:0343c23": "與彼同疾。世尊大慈必見垂問。因以弘道",
    "T38n1775_002:0343c24": "所濟良多。此現疾之本意也。生曰。以閡疾",
    "T38n1775_002:0343c25": "不豫妙聽。良可哀也。此之可哀理應近者。",
    "T38n1775_002:0343c26": "是哀之為事宜遣慰問。而佛大慈普念。今",
    "T38n1775_002:0343c27": "也無使。寧不愍之耶。此蓋因常情以期使",
    "T38n1775_002:0343c28": "耳。豈曰存己。乃遠以通物也。若佛遣使。則",
    "T38n1775_002:0343c29": "向疾之弊怱化成大休矣。返常之致不",
    "T38n1775_002:0344a01": "亦然乎。",
    "T38n1775_002:0344a02": "佛知其意即告舍利弗汝行詣維摩詰問疾。",
    "T38n1775_002:0344a03": "什曰。聲聞法中諸羅漢無漏智慧。勝菩薩世",
    "T38n1775_002:0344a04": "俗智慧。大乘法中二事俱勝。今用聲聞法",
    "T38n1775_002:0344a05": "明大小。故先命弟子也。舍利弗於弟子中",
    "T38n1775_002:0344a06": "智慧第一。故先命之。知其不堪而命之者。",
    "T38n1775_002:0344a07": "欲令其顯維摩詰辯才殊勝發起眾會",
    "T38n1775_002:0344a08": "也。復命餘人者。欲令各稱其美明兼應辯",
    "T38n1775_002:0344a09": "慧無方也。此下宴坐梵本云攝身心也。",
    "T38n1775_002:0344a10": "肇曰。至人懸心默通。不先形言冥機潛應。",
    "T38n1775_002:0344a11": "故命問疾也。舍利弗五百弟子之上智慧第",
    "T38n1775_002:0344a12": "一。故先勅也。如來知諸人不堪而猶命者。",
    "T38n1775_002:0344a13": "將顯淨名無窮之德以生眾會怖仰之情",
    "T38n1775_002:0344a14": "耳。舍利其母名。弗秦言子。天竺多以母名",
    "T38n1775_002:0344a15": "名子。生曰。知其意者達其旨也。今日之使",
    "T38n1775_002:0344a16": "理歸文殊。而命餘人者。託常遣使之儀。",
    "T38n1775_002:0344a17": "欲以假顯維摩詰德也。德以此顯者。遘既",
    "T38n1775_002:0344a18": "在昔。今必高推。推若有理則理可貴矣。苟",
    "T38n1775_002:0344a19": "己伏德而藉。聞理為貴。至於論疾之際豈",
    "T38n1775_002:0344a20": "有不悟哉。夫遣使之體。要當自近及",
    "T38n1775_002:0344a21": "遠。是以先弟子後菩薩也。舍利弗是親承",
    "T38n1775_002:0344a22": "之最故首命之焉。",
    "T38n1775_002:0344a23": "舍利弗白佛言世尊我不堪任詣彼問疾。肇",
    "T38n1775_002:0344a24": "曰。奉佛使命宜須重人。淨名大士智慧",
    "T38n1775_002:0344a25": "無量。非是弟子所堪能也。且曾為所呵默",
    "T38n1775_002:0344a26": "不能報。豈敢輕奉使命以致漏失之譏。生",
    "T38n1775_002:0344a27": "曰。夫以妙乘麁無往不盡。而今所扣蓋是",
    "T38n1775_002:0344a28": "近應群生。於舍利弗豈有不堪之時耳。",
    "T38n1775_002:0344a29": "不堪之意良在於茲。今欲現之若實要應",
    "T38n1775_002:0344b01": "有寄。維摩詰迹在辯捷。為一國所憚。往",
    "T38n1775_002:0344b02": "有致論之理。而舍利弗曾亦示屈於彼以",
    "T38n1775_002:0344b03": "為不堪。孰謂虛哉。",
    "T38n1775_002:0344b04": "所以者何憶念我昔曾於林中宴坐樹下時維",
    "T38n1775_002:0344b05": "摩詰來謂我言唯舍利弗不必是坐為宴坐也。",
    "T38n1775_002:0344b06": "肇曰。無施之迹效之於前矣。曾於林下",
    "T38n1775_002:0344b07": "宴坐時。淨名來以為坐法不爾也。生曰。有",
    "T38n1775_002:0344b08": "以致辭。非拒命也。託不拒命之辭以取",
    "T38n1775_002:0344b09": "推維摩詰美也。不必是者不言非是。但",
    "T38n1775_002:0344b10": "不必是耳。不言非是者。實可以為求定",
    "T38n1775_002:0344b11": "之筌也。不必是者。有以之致病。病所不",
    "T38n1775_002:0344b12": "病。可不呵哉。舍利弗誠無所復。假宜由",
    "T38n1775_002:0344b13": "行以軌物。所行交是彼之所病。維摩詰以",
    "T38n1775_002:0344b14": "其居不足之地。固可寄以為呵。然則舍利",
    "T38n1775_002:0344b15": "弗迹受屈矣。宴坐者閑居之貌。",
    "T38n1775_002:0344b16": "夫宴坐者不於三界現身意是為宴坐。什",
    "T38n1775_002:0344b17": "曰。此章大明至定以誨未能。非獨明空",
    "T38n1775_002:0344b18": "也。菩薩安心真境識不外馳。是心不現也。",
    "T38n1775_002:0344b19": "法化之身超於三界。是身心俱隱禪定之極",
    "T38n1775_002:0344b20": "也。聲聞雖能藏心實法。未能不見其身。",
    "T38n1775_002:0344b21": "身見三界則受累於物。故隱而猶現。未為",
    "T38n1775_002:0344b22": "善攝也。亦云。身子于時入滅盡定能令心",
    "T38n1775_002:0344b23": "隱。其身猶現故譏之也。肇曰。夫法身之宴",
    "T38n1775_002:0344b24": "坐形神俱滅。道絕常境。視聽所不及。豈復",
    "T38n1775_002:0344b25": "現身於三界。修意而為定哉。舍利弗猶有",
    "T38n1775_002:0344b26": "世報生身及世報意根。故以人間為煩擾",
    "T38n1775_002:0344b27": "而宴坐林下。未能形神無迹。故致斯呵。凡",
    "T38n1775_002:0344b28": "呵之興意在多益。豈存彼我以是非為心",
    "T38n1775_002:0344b29": "乎。生曰。原夫宴坐於林中者。以隱其形",
    "T38n1775_002:0344c01": "也。若不隱必為事之所動。是以隱之使",
    "T38n1775_002:0344c02": "離於事。以為求定之方。而隱者有患形之",
    "T38n1775_002:0344c03": "不隱。苟執以不隱為患。而隱者猶為不",
    "T38n1775_002:0344c04": "隱所亂。非所使隱也。隱形者本欲藏意",
    "T38n1775_002:0344c05": "也。意不藏必為六塵所牽。是以藏之以",
    "T38n1775_002:0344c06": "不見可欲。得因以息欲。而藏者有患意之",
    "T38n1775_002:0344c07": "不藏。苟執以不藏為患。而藏者尚為不",
    "T38n1775_002:0344c08": "藏所亂。非所以藏也。若能於三界不見",
    "T38n1775_002:0344c09": "有不隱不藏之處。則不復為之所亂爾。乃",
    "T38n1775_002:0344c10": "所以是隱藏之意耳。不隱不藏為現。現必",
    "T38n1775_002:0344c11": "不出三界。故言不於三界現身意也。",
    "T38n1775_002:0344c12": "不起滅定而現諸威儀。是為宴坐。什曰。謂",
    "T38n1775_002:0344c13": "雖入滅定而能現無量變化以應眾生。肇",
    "T38n1775_002:0344c14": "曰。小乘入滅盡定則形猶枯木。無運用之",
    "T38n1775_002:0344c15": "能。大士入實相定心智永滅。而形充八極。",
    "T38n1775_002:0344c16": "順機而作。應會無方。舉動進止不捨威儀。",
    "T38n1775_002:0344c17": "其為宴坐也亦以極矣。上云不於三界",
    "T38n1775_002:0344c18": "現身意。此云現諸威儀。夫以無現故",
    "T38n1775_002:0344c19": "能無不現。無不現即無現之體也。庶參玄",
    "T38n1775_002:0344c20": "君子有以會其所以同而同其所以異",
    "T38n1775_002:0344c21": "也。",
    "T38n1775_002:0344c22": "不捨道法而現凡夫事是為宴坐。肇曰。小",
    "T38n1775_002:0344c23": "乘障隔生死。故不能和光。大士美惡齊旨",
    "T38n1775_002:0344c24": "道俗一觀。故終日凡夫終日道法也。淨名之",
    "T38n1775_002:0344c25": "有居家即其事也。生曰。既隱林中便應求",
    "T38n1775_002:0344c26": "定。求定之法先當正身使不動。不動故不",
    "T38n1775_002:0344c27": "乖定。正身故不違道。斯可以求道定之良",
    "T38n1775_002:0344c28": "術也。若封以不正違道而正之動乖定而",
    "T38n1775_002:0344c29": "住之者。猶復為不正及動所亂。非所以",
    "T38n1775_002:0345a01": "正身不動旨也。若不起滅定即是現諸",
    "T38n1775_002:0345a02": "威儀者。是則不現威儀異於定也。無異",
    "T38n1775_002:0345a03": "故不相乖矣。威儀者則是動也。滅定者滅",
    "T38n1775_002:0345a04": "心心數法定也。此定正反形動之極。故偏",
    "T38n1775_002:0345a05": "舉以為言也。若不捨道法即是現凡夫事",
    "T38n1775_002:0345a06": "者。是則不見凡夫事異於道也。凡夫事者",
    "T38n1775_002:0345a07": "即是身不正也。威儀凡夫事在下句者。所",
    "T38n1775_002:0345a08": "病在此故以上牽之也。",
    "T38n1775_002:0345a09": "心不住內亦不在外是為宴坐。什曰。賢聖",
    "T38n1775_002:0345a10": "攝心謂之內。凡夫馳想謂之外。言不內不",
    "T38n1775_002:0345a11": "外者等心內外也。肇曰。身為幻宅。曷為住",
    "T38n1775_002:0345a12": "內。萬物斯虛。曷為在外。小乘防念故繫心",
    "T38n1775_002:0345a13": "於內。凡夫多求故馳想於外。大士齊觀故內",
    "T38n1775_002:0345a14": "外無寄也。生曰。既正身不動。次應攝念。",
    "T38n1775_002:0345a15": "攝念之法若去所緣即攝令還。念去從事",
    "T38n1775_002:0345a16": "謂之馳外。攝還從我謂之住內。若以馳",
    "T38n1775_002:0345a17": "外為亂住內為定。即復是為內外所馳。",
    "T38n1775_002:0345a18": "非所以攝念之意也。心不住內者則無內",
    "T38n1775_002:0345a19": "可住也。亦不在外。者則無外可在也。然",
    "T38n1775_002:0345a20": "後乃是不復馳焉。",
    "T38n1775_002:0345a21": "於諸見不動。什曰。若以見為動是見住",
    "T38n1775_002:0345a22": "也。",
    "T38n1775_002:0345a23": "而修行三十七品是為宴坐。肇曰。諸見六",
    "T38n1775_002:0345a24": "十二諸妄見也。夫以見為見者。要動捨諸",
    "T38n1775_002:0345a25": "見以修道品。大士觀諸見真性即是道品。",
    "T38n1775_002:0345a26": "故不近捨諸見而遠修道品也。生曰。攝",
    "T38n1775_002:0345a27": "念之義要得其道。其道為何在乎正觀。正",
    "T38n1775_002:0345a28": "觀即三十七品也。三十七品觀是見理之懷",
    "T38n1775_002:0345a29": "也。以從理而見故意可住耳。若貴觀得",
    "T38n1775_002:0345b01": "理。即復是為觀所惑。則失乎理。非所以",
    "T38n1775_002:0345b02": "觀也。若於諸見不動即是行三十七品",
    "T38n1775_002:0345b03": "者。是則不見三十七品異於諸見。則無復",
    "T38n1775_002:0345b04": "惑矣。不動者不去之。諸見者邪見也。",
    "T38n1775_002:0345b05": "不斷煩惱而入涅槃是宴坐。什曰。煩惱即",
    "T38n1775_002:0345b06": "涅槃。故不待斷而後入也。肇曰。七使九結",
    "T38n1775_002:0345b07": "惱亂群生。故名為煩惱。煩惱真性即是涅",
    "T38n1775_002:0345b08": "槃。慧力強者觀煩惱即是入涅槃。不待斷",
    "T38n1775_002:0345b09": "而後入也。生曰。既觀理得性。便應縛盡",
    "T38n1775_002:0345b10": "泥洹。若必以泥洹為貴而欲取之。即復為",
    "T38n1775_002:0345b11": "泥洹所縛。若不斷煩惱即是入泥洹者。",
    "T38n1775_002:0345b12": "是則不見泥洹異於煩惱則無縛矣。此",
    "T38n1775_002:0345b13": "上二句亦所病在下。以上牽之。",
    "T38n1775_002:0345b14": "若能如是坐者佛所印可。肇曰。此平等法",
    "T38n1775_002:0345b15": "坐佛所印可。豈若仁者有待之坐乎。",
    "T38n1775_002:0345b16": "時我世尊聞是語默然而止不能加報。肇",
    "T38n1775_002:0345b17": "曰。理出意外。莫知所對也。",
    "T38n1775_002:0345b18": "故我不任詣彼問疾佛告大目揵連。什曰。",
    "T38n1775_002:0345b19": "目連婆羅門姓也。名俱律陀。拘律陀樹神名",
    "T38n1775_002:0345b20": "也。以求神得故因以為名。生便有大智慧",
    "T38n1775_002:0345b21": "故名大目揵連。神足第一者也。肇曰目連",
    "T38n1775_002:0345b22": "弟子中神足第一。出婆羅門種。姓目揵連。字",
    "T38n1775_002:0345b23": "拘律陀也。",
    "T38n1775_002:0345b24": "汝行詣維摩詰問疾。生曰。夫人才有長短。",
    "T38n1775_002:0345b25": "所能不同。舍利弗自可不能餘何必然。故",
    "T38n1775_002:0345b26": "不抑之而不告也。復得因以廣維摩詰之",
    "T38n1775_002:0345b27": "美也。",
    "T38n1775_002:0345b28": "目連白佛言世尊我不堪任詣彼問疾所以者",
    "T38n1775_002:0345b29": "何憶念我昔入毘耶離大城於里巷中為諸居",
    "T38n1775_002:0345c01": "士說法。什曰。居士智慧利根應直聞實相。",
    "T38n1775_002:0345c02": "而目連未覩人根。依常說法。先以施戒七",
    "T38n1775_002:0345c03": "事發悟居士。居士聞施戒生天受福。則",
    "T38n1775_002:0345c04": "起眾生想。起眾生想已則於諸法妄生眾",
    "T38n1775_002:0345c05": "相。故建章明無眾生後破眾相。乃可以",
    "T38n1775_002:0345c06": "返其所迷應其本識也。肇曰。經不載其",
    "T38n1775_002:0345c07": "所說。依後呵意。當是說有為善法施戒之",
    "T38n1775_002:0345c08": "流也。",
    "T38n1775_002:0345c09": "時維摩詰來謂我言唯大目連為白衣居士說",
    "T38n1775_002:0345c10": "法不當如仁者所說。肇曰。淨名觀諸居士",
    "T38n1775_002:0345c11": "應聞空義。而目連不善觀人根導以有",
    "T38n1775_002:0345c12": "法。故致呵也。生曰。說法本欲引使貴法。",
    "T38n1775_002:0345c13": "非除法也。彼既貴之。便封著而樂小。樂",
    "T38n1775_002:0345c14": "小者專欲離病。然違其大本封著者則乖",
    "T38n1775_002:0345c15": "於法理。乖違誠出彼情。而說法者可致闇",
    "T38n1775_002:0345c16": "根之嫌。又有不如法說之迹。白衣非取",
    "T38n1775_002:0345c17": "道之操。幸可不說捨俗之理以傷其本",
    "T38n1775_002:0345c18": "也。居士以貪著為懷。不可使見法可貴",
    "T38n1775_002:0345c19": "以移其著也。故云為白衣居士說法不當",
    "T38n1775_002:0345c20": "如仁者之所說也。",
    "T38n1775_002:0345c21": "夫說法者當如法說。肇曰。法謂一相真實",
    "T38n1775_002:0345c22": "法也。法義自備之後文。",
    "T38n1775_002:0345c23": "法無眾生離眾生垢故。什曰。眾生垢即二",
    "T38n1775_002:0345c24": "十身見也。妄見取相。而法竟無相。理乖於",
    "T38n1775_002:0345c25": "見故言離也。章始終以二義明畢竟空。一",
    "T38n1775_002:0345c26": "言離相。二言離見。因惑者謂言有相故。",
    "T38n1775_002:0345c27": "以離相明無相也。邪者雖起妄見而法",
    "T38n1775_002:0345c28": "法中無見。故以離見明無彼妄見所見相",
    "T38n1775_002:0345c29": "也。自此以下凡言無名無說離識離觀。類",
    "T38n1775_002:0346a01": "如離見也。肇曰。自此以下辯真法義也。夫",
    "T38n1775_002:0346a02": "存眾生則垢真法。若悟法無眾生。則其垢",
    "T38n1775_002:0346a03": "自離。眾生自我習著偏重。故先明其無。生",
    "T38n1775_002:0346a04": "曰。自此以下大論法理也。法有二種。眾生",
    "T38n1775_002:0346a05": "空法空。眾生空法空理誠不殊。然於惑者",
    "T38n1775_002:0346a06": "取悟事有難易。故分之也。眾生以總會成",
    "T38n1775_002:0346a07": "體。不實之意居然可領。故易也。法以獨",
    "T38n1775_002:0346a08": "立近實之趣多。故難也。今先明眾生空也。",
    "T38n1775_002:0346a09": "法無眾生者。以無眾生為法也。離眾生",
    "T38n1775_002:0346a10": "垢故者釋之也。言眾生自出著者之情。非",
    "T38n1775_002:0346a11": "理之然也。情不從理謂之垢也。若得見",
    "T38n1775_002:0346a12": "理垢情必盡。以離垢驗之知無眾生也。",
    "T38n1775_002:0346a13": "眾生者眾事會而生。以名宰一之主也。",
    "T38n1775_002:0346a14": "法無有我離我垢故。生曰。我者自在。主",
    "T38n1775_002:0346a15": "爾。",
    "T38n1775_002:0346a16": "法無壽命離生死故。肇曰。生死命之始終",
    "T38n1775_002:0346a17": "耳。始終既離則壽命斯無。諸言離者皆空",
    "T38n1775_002:0346a18": "之別名也。生曰。存世曰命。百年為壽。亦",
    "T38n1775_002:0346a19": "以名有壽命者矣。壽命是宿行之報生死之",
    "T38n1775_002:0346a20": "法。夫有壽命之垢則有生死之累。於累既",
    "T38n1775_002:0346a21": "離以驗無壽命者。乃諭明也。不言壽命",
    "T38n1775_002:0346a22": "而言生死者。壽命是人情所愛。若聞離之",
    "T38n1775_002:0346a23": "必不能樂。生死是人情所惡。若聞離此",
    "T38n1775_002:0346a24": "必欣故也。",
    "T38n1775_002:0346a25": "法無有人前後際斷故。肇曰。天生萬物以",
    "T38n1775_002:0346a26": "人為貴。始終不改謂之人。故外道以人名",
    "T38n1775_002:0346a27": "神。謂始終不變。若法前後際斷則新新不",
    "T38n1775_002:0346a28": "同。新新不同則無不變之者。無不變之",
    "T38n1775_002:0346a29": "者則無復人矣。生曰。人者有靈於土木之",
    "T38n1775_002:0346b01": "稱。是往來生死者也。往來固無窮矣。斷則",
    "T38n1775_002:0346b02": "愈可樂也。",
    "T38n1775_002:0346b03": "法常寂然滅諸相故。肇曰。夫有相則異端",
    "T38n1775_002:0346b04": "形。異端既形則是非生。是非既生安得寂然。",
    "T38n1775_002:0346b05": "諸相既滅則無不寂然。生曰。上四句眾生",
    "T38n1775_002:0346b06": "空也。此下二十六句法空也。寂然者寂靜無",
    "T38n1775_002:0346b07": "事之義也。相者事之貌也。眾生易了。著之",
    "T38n1775_002:0346b08": "為惑重故。以其垢於內明之。法難悟。著",
    "T38n1775_002:0346b09": "之為惑輕故。以所惑於外顯之。",
    "T38n1775_002:0346b10": "法離於相無所緣故。肇曰。緣心緣也。相心",
    "T38n1775_002:0346b11": "之影響也。夫有緣故有相。無緣則無相也。",
    "T38n1775_002:0346b12": "法無名字言語斷故。肇曰。名生於言。言斷",
    "T38n1775_002:0346b13": "誰名。",
    "T38n1775_002:0346b14": "法無有說離覺觀故。肇曰。覺觀麁心言語",
    "T38n1775_002:0346b15": "之本。真法無相故覺觀自離。覺觀既離則無",
    "T38n1775_002:0346b16": "復言說。二禪以上以無覺觀故。故稱聖賢",
    "T38n1775_002:0346b17": "默然也。",
    "T38n1775_002:0346b18": "法無形相如虛空故。肇曰。萬法萬形。萬形",
    "T38n1775_002:0346b19": "萬相。",
    "T38n1775_002:0346b20": "法無戲論畢竟空故。肇曰。真境無言。凡有",
    "T38n1775_002:0346b21": "言論皆是虛戲。妙絕言境畢竟空也。",
    "T38n1775_002:0346b22": "法無我所離我所故。肇曰。上直明無我。此",
    "T38n1775_002:0346b23": "明無我所。自我之外一切諸法皆名我所。",
    "T38n1775_002:0346b24": "法無分別離諸識故。肇曰。分別生于識也。",
    "T38n1775_002:0346b25": "法無有比無相待故。肇曰。諸法相待生。猶",
    "T38n1775_002:0346b26": "長短比而形也。",
    "T38n1775_002:0346b27": "法不屬因不在緣故。什曰。力強為因。力",
    "T38n1775_002:0346b28": "溺為緣。肇曰。前後相生因也。現相助成緣",
    "T38n1775_002:0346b29": "也。諸法要因緣相假然後成立。若觀法不在",
    "T38n1775_002:0346c01": "緣則法不屬因也。生曰。因謂先無其事而",
    "T38n1775_002:0346c02": "從彼生也。緣謂素有其分而從彼起也。因",
    "T38n1775_002:0346c03": "本以生為義。今也不能不生。豈曰能生",
    "T38n1775_002:0346c04": "哉。是則因不成因矣。因近故難曉。緣遠故",
    "T38n1775_002:0346c05": "易了。今以所易釋所難。則易也。因親故言",
    "T38n1775_002:0346c06": "屬。緣疎故言在也。",
    "T38n1775_002:0346c07": "法同法性入諸法故。肇曰。如法性真際此",
    "T38n1775_002:0346c08": "三空同一實耳。但用觀有深淺故別立三",
    "T38n1775_002:0346c09": "名。始見法實。如遠見樹知定是樹。名為",
    "T38n1775_002:0346c10": "如。見法轉深。如近見樹知見是何木。名",
    "T38n1775_002:0346c11": "為法性。窮盡法實。如盡知樹根莖枝葉之",
    "T38n1775_002:0346c12": "數。名為實際。此三未始非樹。因見為異",
    "T38n1775_002:0346c13": "耳。所說真法同此三空也。入諸法者。諸法",
    "T38n1775_002:0346c14": "殊相誰能遍入。遍入諸法者其唯法性乎。生",
    "T38n1775_002:0346c15": "曰。法性者法之本分也。夫緣有者是假有也。",
    "T38n1775_002:0346c16": "假有者則非性有也。有既非性。此乃是其",
    "T38n1775_002:0346c17": "本分矣。然則法與法性理一而名異。故言",
    "T38n1775_002:0346c18": "同也。性宜同故以同言之也。諸法皆異。而",
    "T38n1775_002:0346c19": "法入之則一統眾矣。統眾以一。所以同法",
    "T38n1775_002:0346c20": "性者也。",
    "T38n1775_002:0346c21": "法隨於如無所隨故。肇曰。法自無法。誰隨",
    "T38n1775_002:0346c22": "如者。以無所隨故名隨如也。生曰。如者",
    "T38n1775_002:0346c23": "無所不如也。若有所隨則異矣。不得隨",
    "T38n1775_002:0346c24": "也。都無所隨乃得隨耳。良以名異實因故",
    "T38n1775_002:0346c25": "有隨之言也。如宜言隨。故以隨言之也。",
    "T38n1775_002:0346c26": "法住實際別本云。法同如法性實際。什曰。",
    "T38n1775_002:0346c27": "此三同一實也。因觀時有深淺故有三名。",
    "T38n1775_002:0346c28": "始見其實謂之如。轉深謂之性。盡其邊",
    "T38n1775_002:0346c29": "謂之實際。以新學為六情所牽。心隨物",
    "T38n1775_002:0347a01": "變。觀時見同。出則見異。故明諸法同此",
    "T38n1775_002:0347a02": "三法。",
    "T38n1775_002:0347a03": "諸邊不動故。什曰。故有無非中。於實為",
    "T38n1775_002:0347a04": "邊也。言有而不有。言無而不無。雖諸邊",
    "T38n1775_002:0347a05": "塵起不能轉之令異。故言諸邊不動也。",
    "T38n1775_002:0347a06": "肇曰。有邊故有動。無邊何所動。無邊之邊",
    "T38n1775_002:0347a07": "謂之實際。此真法之所住也。生曰。有無諸邊",
    "T38n1775_002:0347a08": "不能改法性使變則無際矣。無際之際",
    "T38n1775_002:0347a09": "謂之實際。其不動者是住此也。",
    "T38n1775_002:0347a10": "法無動搖不依六塵故。肇曰。情依六塵故",
    "T38n1775_002:0347a11": "有奔逸之動。法本無依故無動搖。生曰。六",
    "T38n1775_002:0347a12": "塵各有主。對事相傾奪故有動搖之義也。",
    "T38n1775_002:0347a13": "既已動搖便成異矣。非其實也。",
    "T38n1775_002:0347a14": "法無去來常不住故。肇曰。法若常住。則從",
    "T38n1775_002:0347a15": "未來到現在。從現在到過去。法逕三世",
    "T38n1775_002:0347a16": "則有去來也。以法不常住故法無去來",
    "T38n1775_002:0347a17": "也。",
    "T38n1775_002:0347a18": "法順空。生曰。著有則乖理遠矣。故空宜",
    "T38n1775_002:0347a19": "順也。",
    "T38n1775_002:0347a20": "隨無相。生曰。空似有空相也。然空若有",
    "T38n1775_002:0347a21": "空則成有矣。非所以空也。故言無相耳。",
    "T38n1775_002:0347a22": "既順於空便應隨無相。",
    "T38n1775_002:0347a23": "應無作。肇曰。同三空也。生曰。遣成無相",
    "T38n1775_002:0347a24": "似有意作。意作非理故言無作也。既順",
    "T38n1775_002:0347a25": "空隨無相。便應冥符此矣。",
    "T38n1775_002:0347a26": "法離好醜法無增損法無生滅法無所歸法過",
    "T38n1775_002:0347a27": "眼耳鼻舌身心。肇曰。超出常境。非六情之",
    "T38n1775_002:0347a28": "所及。",
    "T38n1775_002:0347a29": "法無高下法常住不動。肇曰。真法常住。賢",
    "T38n1775_002:0347b01": "聖不能移也。",
    "T38n1775_002:0347b02": "法離一切觀行。肇曰。法本無相。非觀行之",
    "T38n1775_002:0347b03": "所見。見之者其唯無觀乎。",
    "T38n1775_002:0347b04": "唯大目連法相如是豈可說乎。肇曰。心觀",
    "T38n1775_002:0347b05": "不能及。豈況於言乎。",
    "T38n1775_002:0347b06": "夫說法者無說無示其聽法者無聞無得。肇",
    "T38n1775_002:0347b07": "曰。無說豈曰不言。謂能無其所說。無聞豈",
    "T38n1775_002:0347b08": "曰不聽。謂能無其所聞。無其所說故終日",
    "T38n1775_002:0347b09": "說而未嘗說也。無其所聞故終日聞而未",
    "T38n1775_002:0347b10": "嘗聞也。示謂說法示人。得謂聞法所得。生",
    "T38n1775_002:0347b11": "曰。法既如前。何有可說。此苟無說彼豈",
    "T38n1775_002:0347b12": "有聞得乎。",
    "T38n1775_002:0347b13": "譬如幻士為幻人說法當建是意而為說法。",
    "T38n1775_002:0347b14": "肇曰。當如幻人無心而說。",
    "T38n1775_002:0347b15": "當了眾生根有利鈍。肇曰。居士應聞空義",
    "T38n1775_002:0347b16": "而目連為說有法者。由其未了眾生根也。",
    "T38n1775_002:0347b17": "善於知見無所罣閡。肇曰。說有不辯空",
    "T38n1775_002:0347b18": "者。由其於諸法無閡知見未悉善也。無閡",
    "T38n1775_002:0347b19": "知見即實相智也。",
    "T38n1775_002:0347b20": "以大悲心讚于大乘。肇曰。自捨空義。諸",
    "T38n1775_002:0347b21": "有所說皆非弘讚大乘之道。非弘讚大乘",
    "T38n1775_002:0347b22": "之道則非大悲之心。生曰。非達其根不",
    "T38n1775_002:0347b23": "作小說也。夫說大者必有讚大之辭。讚",
    "T38n1775_002:0347b24": "大是會其本也。會本故其人可拔。能拔然",
    "T38n1775_002:0347b25": "後為大悲之懷耳。此則呵其闇根。以擊去",
    "T38n1775_002:0347b26": "彼樂小之情耳。",
    "T38n1775_002:0347b27": "念報佛恩不斷三寶。肇曰。夫大悲所以建。",
    "T38n1775_002:0347b28": "大乘所以駕。佛恩所以報。三寶所以隆。皆",
    "T38n1775_002:0347b29": "由明了人根善開實相。而目連備闕斯事",
    "T38n1775_002:0347c01": "故以誨之。",
    "T38n1775_002:0347c02": "然後說法。肇曰。若能備如上事。然後可說",
    "T38n1775_002:0347c03": "法也。生曰。成大乘為繼佛種。使三寶不",
    "T38n1775_002:0347c04": "斷則報佛恩矣。然後乃是說法也。",
    "T38n1775_002:0347c05": "維摩詰說是法時八百居士發阿耨多羅三藐",
    "T38n1775_002:0347c06": "三菩提心我無此辯是故不任詣彼問疾佛告",
    "T38n1775_002:0347c07": "大迦葉。什曰。先佛出家。第一頭陀者也。昔",
    "T38n1775_002:0347c08": "一時從山中出。形體垢膩著麁弊衣。來詣",
    "T38n1775_002:0347c09": "佛所。諸比丘見之起輕賤意。佛欲除諸比",
    "T38n1775_002:0347c10": "丘輕慢心故讚言。善來迦葉。即分床坐。迦",
    "T38n1775_002:0347c11": "葉辭曰。佛為大師。我為弟子。云何共坐。佛",
    "T38n1775_002:0347c12": "言。我禪定解脫智慧三昧大慈大悲教化眾",
    "T38n1775_002:0347c13": "生。汝亦如是。有何差別。諸比丘聞已發希",
    "T38n1775_002:0347c14": "有心咸興恭敬。迦葉聞是已常學佛行。慈",
    "T38n1775_002:0347c15": "悲救濟苦人。有是慈悲而捨富從貧。意",
    "T38n1775_002:0347c16": "將何在耶。將以貧人昔不植福故致斯報。",
    "T38n1775_002:0347c17": "今不度者來世益甚。亦以造富有名利之",
    "T38n1775_002:0347c18": "嫌故。又不觀來世現受樂故。亦以富人慢",
    "T38n1775_002:0347c19": "恣難開化故。亦以貧人覺苦厭心易得故。",
    "T38n1775_002:0347c20": "從捨之生必由異見故。譏其不普誨以平",
    "T38n1775_002:0347c21": "等也。肇曰。迦葉弟子中苦行第一。出婆羅",
    "T38n1775_002:0347c22": "門種姓迦葉也。",
    "T38n1775_002:0347c23": "汝行詣維摩詰問疾迦葉白佛言世尊我不堪",
    "T38n1775_002:0347c24": "任詣彼問疾所以者何憶念我昔於貧里而行",
    "T38n1775_002:0347c25": "乞。生曰。大迦葉少欲行頭陀中第一也。",
    "T38n1775_002:0347c26": "得滅盡三昧亦最勝。凡得滅盡定者能為",
    "T38n1775_002:0347c27": "人作現世福田也。其自以幸。能使人得現",
    "T38n1775_002:0347c28": "世報。而貧有交切之苦。故以大悲欲拔之",
    "T38n1775_002:0347c29": "也。乞食是頭陀之業。又至貧里有會少欲",
    "T38n1775_002:0348a01": "之迹。",
    "T38n1775_002:0348a02": "時維摩詰來謂我言唯大迦葉有慈悲心而不",
    "T38n1775_002:0348a03": "能普捨豪富從貧乞。肇曰。迦葉以貧人昔",
    "T38n1775_002:0348a04": "不植福。故生貧里若今不積善後復彌",
    "T38n1775_002:0348a05": "甚。愍其長苦多就乞食。淨名以其捨富",
    "T38n1775_002:0348a06": "從貧故。譏迦葉不普也。生曰。從貧乞本以",
    "T38n1775_002:0348a07": "悲為主。故先呵其悲偏也。夫貧苦為切既",
    "T38n1775_002:0348a08": "交。自應在先。何偏之有哉。於不達者為",
    "T38n1775_002:0348a09": "偏耳(故得寄之以為呵也言夫大悲以普為主)。而用之有偏良在",
    "T38n1775_002:0348a10": "可怪也。",
    "T38n1775_002:0348a11": "迦葉住平等法應次行乞食。肇曰。生死輪",
    "T38n1775_002:0348a12": "轉貴賤無常。或今貧後富。或今富後貧。大而",
    "T38n1775_002:0348a13": "觀之。苦樂不異。是以凡住平等之為法。應",
    "T38n1775_002:0348a14": "次行乞。不宜去富從貧也。生曰。既以悲",
    "T38n1775_002:0348a15": "乞。乞又偏矣。故次呵其乞偏也。乞食有四",
    "T38n1775_002:0348a16": "事。以次行為一也。次行為法不越次之謂",
    "T38n1775_002:0348a17": "也。不越次者從等來也。今別詣貧里。雖不",
    "T38n1775_002:0348a18": "違其事。以傷其意也。住平等者。出家本",
    "T38n1775_002:0348a19": "求泥洹。泥洹為等則住之矣。苟住等法理",
    "T38n1775_002:0348a20": "無偏情。故言應次行乞食也。",
    "T38n1775_002:0348a21": "為不食故應行乞食。什曰。即食之實相。應",
    "T38n1775_002:0348a22": "以此心乞食也。肇曰。不食即涅槃法也。涅",
    "T38n1775_002:0348a23": "槃無生死寒暑飢渴之患。其道平等。豈容分",
    "T38n1775_002:0348a24": "別。應以此等心而行乞食使因果不殊",
    "T38n1775_002:0348a25": "也。生曰。以乞為二也。在家以生須食。故",
    "T38n1775_002:0348a26": "有資生之業。其業既繁為惡滋多。業繁惡多",
    "T38n1775_002:0348a27": "則生死愈有。是謂以食長食也。將欲絕食",
    "T38n1775_002:0348a28": "者不得不出家捨生業也。既捨生業是",
    "T38n1775_002:0348a29": "無復資生之具。不得不乞食以存命行道。",
    "T38n1775_002:0348b01": "故言為不食故應乞食也。不食是平等之",
    "T38n1775_002:0348b02": "法。而今有偏又違之也。",
    "T38n1775_002:0348b03": "為壞和合相故應取揣食。什曰。和合相即",
    "T38n1775_002:0348b04": "揣食。食有四種。一曰揣食。二曰願食。如見",
    "T38n1775_002:0348b05": "沙囊命不絕。是願食也。三曰業食。如地獄",
    "T38n1775_002:0348b06": "不食而活。由其罪業應久受苦痛也。四曰",
    "T38n1775_002:0348b07": "識食。無色眾生識想相續也。壞和合相即是",
    "T38n1775_002:0348b08": "實相。令其以是心行乞也。肇曰。五陰揣食",
    "T38n1775_002:0348b09": "俱和合相耳。壞五陰和合名為涅槃。應以",
    "T38n1775_002:0348b10": "此心而取揣食也。若然則終日揣食終日涅",
    "T38n1775_002:0348b11": "槃。生曰。以取揣食為三也。凡欲界食謂",
    "T38n1775_002:0348b12": "之揣食。揣食者揣握食也。揣是和合之物。隨",
    "T38n1775_002:0348b13": "義言之也。壞和合者壞五陰和合也。泥洹",
    "T38n1775_002:0348b14": "即是五陰壞也。",
    "T38n1775_002:0348b15": "為不受故應受彼食。肇曰。不受亦涅槃法",
    "T38n1775_002:0348b16": "也。夫為涅槃而行乞者。應以無受心而",
    "T38n1775_002:0348b17": "受彼食。然則終日受而未甞受也。生曰。以",
    "T38n1775_002:0348b18": "受為四也。不受者不受生死也。",
    "T38n1775_002:0348b19": "以空聚想入於聚落。肇曰。空聚亦涅槃相",
    "T38n1775_002:0348b20": "也。凡入聚落宜存此相。若然則終日聚落",
    "T38n1775_002:0348b21": "終日空聚也。生曰。次呵其少欲也。若見彼",
    "T38n1775_002:0348b22": "富此貧而捨富從貧為少者是惡多也。惡",
    "T38n1775_002:0348b23": "多者是不免多矣。非所以少也。當以空",
    "T38n1775_002:0348b24": "聚想入於聚落勿見貧富有主。",
    "T38n1775_002:0348b25": "所見色與盲等。肇曰。二乘惡厭生死怖畏",
    "T38n1775_002:0348b26": "六塵。故誡以等觀也。盲謂不見美惡之異。",
    "T38n1775_002:0348b27": "非謂閉目也。生曰。六情所欲為多。若能無",
    "T38n1775_002:0348b28": "之然後免耳。",
    "T38n1775_002:0348b29": "所聞聲與響等。肇曰。未有因山響而致",
    "T38n1775_002:0348c01": "喜怒也。",
    "T38n1775_002:0348c02": "所嗅香與風等。肇曰。香臭因風。風無香",
    "T38n1775_002:0348c03": "臭。又取其不存也。",
    "T38n1775_002:0348c04": "所食味不分別。什曰。法無定性。由分別",
    "T38n1775_002:0348c05": "取相謂之為味。若不分別時則非味也。雖",
    "T38n1775_002:0348c06": "食當如本相也。",
    "T38n1775_002:0348c07": "受諸觸如智證。什曰。證義同於觸。觸時當",
    "T38n1775_002:0348c08": "如以智觸實相也。肇曰。得漏盡智無生",
    "T38n1775_002:0348c09": "智自證成道。舉身柔軟快樂而不生著。身",
    "T38n1775_002:0348c10": "受諸觸宜若此也。生曰。梵語智證與觸",
    "T38n1775_002:0348c11": "音相比。故即以為喻也。泥洹是智之所證也。",
    "T38n1775_002:0348c12": "知諸法如幻相無自性無他性。什曰。指會",
    "T38n1775_002:0348c13": "成拳故無自性。指亦如是故無他性也。肇",
    "T38n1775_002:0348c14": "曰。諸法如幻。從因緣生。豈自他之可得。夫",
    "T38n1775_002:0348c15": "有自故有他。有他故有自。無自則無他。",
    "T38n1775_002:0348c16": "無他亦無自也。",
    "T38n1775_002:0348c17": "本自不然今則無滅。什曰。迦葉自謂滅生",
    "T38n1775_002:0348c18": "死能為福田。故以不然明無所滅。以遣",
    "T38n1775_002:0348c19": "其所謂也。肇曰。如火有然故有滅耳。法性",
    "T38n1775_002:0348c20": "常空本自無起。今何所滅。猶釋意所對法",
    "T38n1775_002:0348c21": "也。生曰。從他生故無自性也。既無自性豈",
    "T38n1775_002:0348c22": "有他性哉。然則本自不然。何有滅乎。故如",
    "T38n1775_002:0348c23": "幻。",
    "T38n1775_002:0348c24": "迦葉若能不捨八邪入八解脫。肇曰。八邪",
    "T38n1775_002:0348c25": "八解本性常一。善觀八邪即入八解。曷為",
    "T38n1775_002:0348c26": "捨邪更求解脫乎。若能如是者。名入解",
    "T38n1775_002:0348c27": "脫也。生曰。然後呵其以滅盡定欲福於",
    "T38n1775_002:0348c28": "人。為不得也。若以定欲福於人。則是滅盡",
    "T38n1775_002:0348c29": "定異於八邪矣。苟有異心不能福也。若能",
    "T38n1775_002:0349a01": "不捨八邪入八解脫者則無異矣。",
    "T38n1775_002:0349a02": "以邪相入正法。肇曰。若本性常一者。則邪",
    "T38n1775_002:0349a03": "正相入不乖其相也。生曰。向在八事。今取",
    "T38n1775_002:0349a04": "邪正之義也。",
    "T38n1775_002:0349a05": "以一食施一切供養諸佛及眾賢聖然後可食。",
    "T38n1775_002:0349a06": "肇曰。因誨以無閡施法也。若能等邪正。",
    "T38n1775_002:0349a07": "又能以一食等心施一切眾生。供養諸佛",
    "T38n1775_002:0349a08": "賢聖者。乃可食人之食也。無閡施者。凡得",
    "T38n1775_002:0349a09": "食要先作意施一切眾生。然後自食。若得",
    "T38n1775_002:0349a10": "法身則能實充足一切。如後一鉢飯也。若",
    "T38n1775_002:0349a11": "未得法身但作意等施。即是無閡施法也。",
    "T38n1775_002:0349a12": "生曰。乞食得好而在眾食者要先分與上下",
    "T38n1775_002:0349a13": "坐以為供養也。若等解脫者則能無不供",
    "T38n1775_002:0349a14": "養也。力既如此。然後必能福彼也。",
    "T38n1775_002:0349a15": "如是食者非有煩惱非離煩惱。肇曰。有煩",
    "T38n1775_002:0349a16": "惱食凡夫也。離煩惱食二乘也。若能如上",
    "T38n1775_002:0349a17": "平等而食者則是法身之食。非有煩惱而",
    "T38n1775_002:0349a18": "食。非離煩惱而食也。生曰。既受食食之。",
    "T38n1775_002:0349a19": "便應著味生煩惱也。以既解脫心而食者。",
    "T38n1775_002:0349a20": "則不生煩惱。故言非有煩惱也。既無煩惱",
    "T38n1775_002:0349a21": "又不見離之矣。",
    "T38n1775_002:0349a22": "非入定意非起定意。肇曰。小乘入定則不",
    "T38n1775_002:0349a23": "食。食則不入定。法身大士終日食而終日",
    "T38n1775_002:0349a24": "定。故無出入之名也。生曰。比丘食法食時",
    "T38n1775_002:0349a25": "作不淨觀觀食也。雖入此定不見入也。",
    "T38n1775_002:0349a26": "不見入為非入耳。非起定也。",
    "T38n1775_002:0349a27": "非住世間非住涅槃。肇曰。欲言住世間。",
    "T38n1775_002:0349a28": "法身絕常俗。欲言住涅槃。現食同人欲。生",
    "T38n1775_002:0349a29": "曰。食既充軀則命存住世也。既得存命行",
    "T38n1775_002:0349b01": "道以取泥洹。故不兩住也。",
    "T38n1775_002:0349b02": "其有施者。什曰。乃至不依聲聞此盡是施",
    "T38n1775_002:0349b03": "主所得矣。",
    "T38n1775_002:0349b04": "無大福無小福不為益不為損。肇曰。若能",
    "T38n1775_002:0349b05": "等心受食則有等教。既有等教則施主同",
    "T38n1775_002:0349b06": "獲平等。不計福之大小己之損益也。生曰。",
    "T38n1775_002:0349b07": "施平等人應得平等報。故施主亦不見",
    "T38n1775_002:0349b08": "有大小福也。",
    "T38n1775_002:0349b09": "是為正入佛道不依聲聞。肇曰。平等乞食",
    "T38n1775_002:0349b10": "自利利人。故正入佛道不依聲聞道也。",
    "T38n1775_002:0349b11": "生曰。得平等報者必不偏局為小乘也。",
    "T38n1775_002:0349b12": "迦葉若如是食為不空食人之施也。肇曰。",
    "T38n1775_002:0349b13": "食必有益。生曰。言必能福彼也。然則非徒",
    "T38n1775_002:0349b14": "拔其貧苦而已。乃所以終得大乘之果也。",
    "T38n1775_002:0349b15": "時我世尊聞說是語得未曾有即於一切菩薩",
    "T38n1775_002:0349b16": "深起敬心復作是念斯有家名辯才智慧乃能",
    "T38n1775_002:0349b17": "如是其誰不發阿耨多羅三藐三菩提心。肇",
    "T38n1775_002:0349b18": "曰。時謂在家大士智辯尚爾。其誰不發無上",
    "T38n1775_002:0349b19": "心也。",
    "T38n1775_002:0349b20": "我從是來不復勸人以聲聞辟支佛行。肇",
    "T38n1775_002:0349b21": "曰。始知二乘之劣。不復以勸人也。",
    "T38n1775_002:0349b22": "是故不任詣彼問疾。",
    "T38n1775_002:0349b23": "注維摩詰經卷第二"
}