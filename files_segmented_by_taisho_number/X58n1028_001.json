{
    "X58n1028_001:0702b03": "華嚴鏡燈章",
    "X58n1028_001:0702b05": "清浙水慈雲沙門續法集門人如朗較",
    "X58n1028_001:0702b06": "昔藏和尚。為不了事事無礙法界旨者。設巧方便。於",
    "X58n1028_001:0702b07": "一暗室。中供五佛。像前各然一燈照之。取十圓鏡。安",
    "X58n1028_001:0702b08": "置十方。面面相對。影影交涉。學者因此。悟入剎海涉",
    "X58n1028_001:0702b09": "入重重無盡之旨。今亦就此一喻。以演賢宗百門。",
    "X58n1028_001:0702b10": "初辨時。東方第一佛前。平旦然燈破暗。先照時華嚴",
    "X58n1028_001:0702b11": "會也。一近東第二佛。傍午然燈破暗。初轉阿含會。當",
    "X58n1028_001:0702b12": "中第三佛。餉午然燈破暗。中轉深密會。近西第四佛。",
    "X58n1028_001:0702b13": "過午然燈破暗。後轉妙智會。皆名轉照時也。(二)西方",
    "X58n1028_001:0702b14": "第五佛前。將晚然燈破暗。還照時法華會也(三)。",
    "X58n1028_001:0702b15": "一剎那中。頓然五燈。即破一室千年之暗。現起十方",
    "X58n1028_001:0702b16": "鏡中佛像。名為唯約一念。(四)不唯剎那如此。在於一",
    "X58n1028_001:0702b17": "日皆然。名為盡該一化。(五)現今既爾。過未亦然。名遍",
    "X58n1028_001:0702b18": "三際。(六)今午現影。與昨午明午一同。名為攝同類劫。",
    "X58n1028_001:0702b19": "(七)昨晚今早現影。與明早作午同。名為收異類劫。(八)",
    "X58n1028_001:0702b20": "日日三照。不異一念。則今一念。即攝多日。名為以念",
    "X58n1028_001:0702b21": "攝劫。(九)日中有念。念既攝日。念中有日。日復多念。念",
    "X58n1028_001:0702b22": "念既不盡。日日亦無窮。名為劫念重收。(十)一室日念",
    "X58n1028_001:0702b23": "既爾。多室日念亦然。名為異類界劫。(十一)此一日念。彼",
    "X58n1028_001:0702b24": "多日念。相攝相入。名為彼此攝入。(十二)本非時念。依鏡",
    "X58n1028_001:0702c01": "燈故。成時成念。鏡燈常遍。時念常遍。名為以本收末。",
    "X58n1028_001:0702c02": "(十三)以上喻通別三時也。",
    "X58n1028_001:0702c03": "次敘儀。東一鏡燈為本。餘方鏡燈為末。本影末影。始",
    "X58n1028_001:0702c04": "終俱齊。名本末門。(十四)分東鏡燈。然至西燈。名起末門。",
    "X58n1028_001:0702c05": "(十五)攝西光影。還於東處。名歸本門。(十六)本燈末燈。相成",
    "X58n1028_001:0702c06": "無礙。名無礙門。(十七)或見一燈。或見多燈。各隨機便。名",
    "X58n1028_001:0702c07": "不定門。(十八)或見此燈。不見彼燈。或同見彼。或不相見。",
    "X58n1028_001:0702c08": "名顯密門。(十九)本末一多鏡燈光影。一時頓現。名頓演",
    "X58n1028_001:0702c09": "門。(二十)一多光影本來虗寂。名寂寞門。(二十一)盡前後際",
    "X58n1028_001:0702c10": "鏡燈亦爾。名該通門。(二十二)時時交涉。處處遍周。名無",
    "X58n1028_001:0702c11": "盡門(二十三)。",
    "X58n1028_001:0702c12": "三約教。鏡燈佛像。從因緣生。小教也。(二十四)建立法相。",
    "X58n1028_001:0702c13": "唯識所作。名立相。法相因緣。徹底唯空。名破相。皆始",
    "X58n1028_001:0702c14": "教也。(二十五)雖是徹底唯空。不礙藏心緣起。終教也。(二十",
    "X58n1028_001:0702c15": "六)雖復幻有宛然。不礙真性寂滅。頓教也。(二十七)燈光",
    "X58n1028_001:0702c16": "鏡像。同時圓遍。重重攝入。盡成事事無礙法界。圓教",
    "X58n1028_001:0702c17": "也(二十八)。",
    "X58n1028_001:0702c18": "四顯宗。隨光影相。起有無執。名法執宗。(二十九)鏡影燈",
    "X58n1028_001:0702c19": "光佛像。一一宛然具足。名法相宗。(三十)佛佛互現金像。",
    "X58n1028_001:0702c20": "各各皆無自性。名無相宗。(三十一)即此燈光。空而常有。",
    "X58n1028_001:0702c21": "名緣起宗。(三十二)即彼鏡影。有而常空。名寂滅宗。(三十三)",
    "X58n1028_001:0702c22": "五盞燈光。參而不雜。五尊佛像。即而不離。鏡現佛燈。",
    "X58n1028_001:0702c23": "遍容無盡。名圓融宗(三十四)。",
    "X58n1028_001:0702c24": "五明觀。先所依體事。佛鏡燈光。照徹地下穴暗。如地",
    "X58n1028_001:0703a01": "獄瞋法界也。(三十五)地中泥暗。如餓鬼貪法界也。(三十六)",
    "X58n1028_001:0703a02": "地面磚暗。如畜生癡法界也。(三十七)地上瓶盆。如脩羅",
    "X58n1028_001:0703a03": "慢法界也。(三十八)室中几筵。如人戒善法界也。(三十九)室",
    "X58n1028_001:0703a04": "中門屏。如天禪定法界也。(四十)室中柱暗。如聲聞諦法",
    "X58n1028_001:0703a05": "界也。(四十一)屋上樑暗。如支佛緣法界也。(四十二)屋上椽",
    "X58n1028_001:0703a06": "板。如菩薩度法界也。(四十三)屋頂瓦窻。如諸佛覺法界",
    "X58n1028_001:0703a07": "也(四十四)。",
    "X58n1028_001:0703a08": "鏡燈光影。是教。有無即離。是義。教義對也。(四十五)相本",
    "X58n1028_001:0703a09": "幻妄。名事。性本真實。名理。理事對也。(四十六)歷緣所對。",
    "X58n1028_001:0703a10": "名境。發起能觀。名智。境智對也。(四十七)念念生滅。名行。",
    "X58n1028_001:0703a11": "前非中後。名位。行位對也。(四十八)初加然照為因。後發",
    "X58n1028_001:0703a12": "光影為果。因果對也。(四十九)安處為依。鏡佛為正。依正",
    "X58n1028_001:0703a13": "對也。(五十)火銅金為體。然照容為用。體用對也。(五十一)能",
    "X58n1028_001:0703a14": "現鏡燈。為人。所現光影。為法。人法對也。(五十二)明顯美",
    "X58n1028_001:0703a15": "好。為順。暗隱醜惡。為逆。逆順對也。(五十三)物境來對。為",
    "X58n1028_001:0703a16": "感。隨順現影。為應。感應對也(五十四)。",
    "X58n1028_001:0703a17": "次能依觀法。光影本虗。是名真空絕相觀。",
    "X58n1028_001:0703a18": "影像性非斷空。名為色非斷空門。(五十五)影像相非真",
    "X58n1028_001:0703a19": "空。名為色非真空門。(五十六)影相斷空。皆非真空。名為",
    "X58n1028_001:0703a20": "色空非空門。(五十七)影相斷空。皆即真空。名為色即是",
    "X58n1028_001:0703a21": "空門(五十八)此上四門。皆會影像相分。歸於真空理性。",
    "X58n1028_001:0703a22": "總名會色歸空。初句也。斷空非影像性。名為空非幻",
    "X58n1028_001:0703a23": "色門。(五十九)真空非影像相。名為空非實色門。(六十)真空",
    "X58n1028_001:0703a24": "非是斷空影相。名為空非空色門。(六十一)真空即是斷",
    "X58n1028_001:0703b01": "空影相。名為空即是色門。(六十二)此上四門。皆明真空",
    "X58n1028_001:0703b02": "理性。即是光影相分。總名明空即色。次句也。光影像",
    "X58n1028_001:0703b03": "相。舉體不異真空無性。真空無性。舉體不異光影像",
    "X58n1028_001:0703b04": "相。名為空色無礙門。三句也。(六十三)此真空性。色空即",
    "X58n1028_001:0703b05": "離。迥絕無迹。名為泯絕無寄門。四句也(六十四)。",
    "X58n1028_001:0703b06": "彼光影像用相。與火銅金體性。鎔融無礙。是名理事",
    "X58n1028_001:0703b07": "無礙觀。",
    "X58n1028_001:0703b08": "金該佛。鏡全影。燈徹光。名為理遍於事門。(六十五)佛該",
    "X58n1028_001:0703b09": "金。影全鏡。光徹燈。名為事遍於理門。(六十六)依金鏡燈。",
    "X58n1028_001:0703b10": "成佛影光。名為依理成事門。(六十七)由佛影光。顯金鏡",
    "X58n1028_001:0703b11": "燈。名為事能顯理門。(六十八)見金鏡時。無像可得。名為",
    "X58n1028_001:0703b12": "以理奪事門。(六十九)見光影時。亦無燈鏡。名為事能隱",
    "X58n1028_001:0703b13": "理門。(七十)其實金鏡即像。名為真理即事門。(七十一)而像",
    "X58n1028_001:0703b14": "光即金燈。名為事法即理門。(七十二)金鏡燈體。非光影",
    "X58n1028_001:0703b15": "相。名為真理非事門。(七十三)先影像相。非燈鏡體。名為",
    "X58n1028_001:0703b16": "事法非理門(七十四)。",
    "X58n1028_001:0703b17": "火銅金既容遍。光影像亦容遍。是名周遍含容觀。",
    "X58n1028_001:0703b18": "火銅金。如光影像大小一多顯現差別。名為理如事",
    "X58n1028_001:0703b19": "法門。(七十五)光影像。如火銅金普遍廣大徹於三世。名",
    "X58n1028_001:0703b20": "為事如真理門。(七十六)一燈光。一鏡影。廣容無量燈光",
    "X58n1028_001:0703b21": "無量鏡影。名為事含理事門。(七十七)鏡影燈光。不離一",
    "X58n1028_001:0703b22": "處。全遍十方。名為通局無礙門。(七十八)鏡燈佛像。不壞",
    "X58n1028_001:0703b23": "一狹小相。能容廣大光影。名為廣狹無礙門。(七十九)一",
    "X58n1028_001:0703b24": "光一影。遍餘多光影時。還能容餘多光多影。名為遍",
    "X58n1028_001:0703c01": "容無礙門。(八十)餘多光影。攝此一光影時。即還入此一",
    "X58n1028_001:0703c02": "光一影。名為攝入無礙門。(八十一)一光一影。與多光多",
    "X58n1028_001:0703c03": "影。不唯能入多一光影。亦且能攝多一光影。名為交",
    "X58n1028_001:0703c04": "涉無礙門。(八十二)多光多影。與一光一影。不唯所攝一",
    "X58n1028_001:0703c05": "多光影。亦且所入一多光影。名為相在無礙門。(八十三)",
    "X58n1028_001:0703c06": "一光影與多光影相即。能攝入與所攝入雙融。名為",
    "X58n1028_001:0703c07": "普融無礙門(八十四)。",
    "X58n1028_001:0703c08": "一多光影。同時頓具。名為同時具足相應門。(八十五)遍",
    "X58n1028_001:0703c09": "容無邊光影。而不壞本一位。名為廣狹自在無礙門。",
    "X58n1028_001:0703c10": "(八十六)一光影中。攝多光影。多光影中。攝一光影。名為",
    "X58n1028_001:0703c11": "一多相容不同門。(八十七)此光影容彼光影。彼便即此。",
    "X58n1028_001:0703c12": "此光影遍彼光影。此便即彼。名為諸法相即自在門。",
    "X58n1028_001:0703c13": "(八十八)見東鏡燈光影。東顯西隱。見西鏡燈光影。西顯",
    "X58n1028_001:0703c14": "東隱。餘方例知。名為祕密隱顯俱成門。(八十九)一鏡影",
    "X58n1028_001:0703c15": "中。容多光影佛像。名為微細相容安立門。(九十)東鏡攝",
    "X58n1028_001:0703c16": "餘八鏡光影。帶入西鏡。西鏡現於諸鏡光影。東西鏡",
    "X58n1028_001:0703c17": "爾。餘鏡例然。鏡影既爾。燈光佛像重現亦然。名為因",
    "X58n1028_001:0703c18": "陀羅網境界門。(九十一)見一鏡影。即是見於無盡鏡影",
    "X58n1028_001:0703c19": "見一佛光。即是見於無盡佛光。名為托事顯法生解",
    "X58n1028_001:0703c20": "門。(九十二)一念現爾。日月現然。歲現若爾。劫現亦然。年",
    "X58n1028_001:0703c21": "月劫現。還同今念。名為十世隔法異成門。(九十三)一鏡",
    "X58n1028_001:0703c22": "一燈一佛為主。餘多鏡燈佛像為伴。名為主伴圓明",
    "X58n1028_001:0703c23": "具德門(九十四)。",
    "X58n1028_001:0703c24": "鏡影燈光佛像是總相。(九十五)一多彼此攝入是別相。",
    "X58n1028_001:0704a01": "(九十六)同一緣起是同相。(九十七)彼此不濫是異相。(九十八)",
    "X58n1028_001:0704a02": "一多合會始成鏡影是成相。(九十九)鏡燈佛像各歸本",
    "X58n1028_001:0704a03": "位是壞相(一百)。",
    "X58n1028_001:0704a04": "此等百門法喻。若能諦審觀察。則餘十十無盡法門。"
}