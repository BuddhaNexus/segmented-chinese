{
    "T20n1162_001:0666c03": "持世陀羅尼經",
    "T20n1162_001:0666c05": "大唐三藏法師玄奘奉　詔譯",
    "T20n1162_001:0666c06": "如是我聞。一時薄伽梵。在憍餉彌國建礫",
    "T20n1162_001:0666c07": "迦林。與大苾芻眾五百人俱。菩薩摩訶薩俱",
    "T20n1162_001:0666c08": "胝數及諸天人阿素洛等無量大眾前後圍",
    "T20n1162_001:0666c09": "繞。時彼國中有一長者名為妙月。容範溫",
    "T20n1162_001:0666c10": "華志韻閑遠。男女僮僕其數眾多。於佛法",
    "T20n1162_001:0666c11": "僧深生敬信。來詣佛所頂禮佛足。繞百千匝",
    "T20n1162_001:0666c12": "却住一面。合掌恭敬而白佛言。世尊欲問如",
    "T20n1162_001:0666c13": "來應正等覺少所疑事。唯願大慈垂愍聽許。",
    "T20n1162_001:0666c14": "爾時世尊哀愍彼故。以慈軟音告言。長者恣",
    "T20n1162_001:0666c15": "汝意問。吾當為汝方便分別令汝心喜。時彼",
    "T20n1162_001:0666c16": "長者歡喜踊躍。稽首作禮合掌請言。世尊云",
    "T20n1162_001:0666c17": "何善男子善女人。諸貧賤者可令得富貴。",
    "T20n1162_001:0666c18": "諸有病者可令病愈。諸有罪者可令罪滅。諸",
    "T20n1162_001:0666c19": "危懼者可令安樂。",
    "T20n1162_001:0666c20": "爾時世尊知而故問。長者何緣作如是請。",
    "T20n1162_001:0666c21": "時彼長者重白佛言。世尊我等在家多諸眷",
    "T20n1162_001:0666c22": "屬。資財乏少難可周濟。又多疹疾罪累危懼。",
    "T20n1162_001:0666c23": "故請世尊開示方便。令貧賤者得大財位。周",
    "T20n1162_001:0666c24": "給親屬廣修惠施。鐃益一切倉庫無盡。令有",
    "T20n1162_001:0666c25": "病者四大康和。勤修善業身心無惓。令有罪",
    "T20n1162_001:0666c26": "者速得除滅。身壞命終生於善趣。令危懼者",
    "T20n1162_001:0666c27": "身心安樂。親近供養佛法僧寶。速證無上正",
    "T20n1162_001:0666c28": "等菩提。",
    "T20n1162_001:0666c29": "爾時世尊告彼長者。善男子我於過去無數",
    "T20n1162_001:0667a01": "劫前遇佛世尊。名持金剛海音如來應正等",
    "T20n1162_001:0667a02": "覺明行圓滿善逝世間解無上丈夫調御士天",
    "T20n1162_001:0667a03": "人師佛薄伽梵。為欲利樂諸有情故。說陀羅",
    "T20n1162_001:0667a04": "尼名曰持世。我時聞已歡喜踴躍。受持讀誦",
    "T20n1162_001:0667a05": "廣為他說。利益安樂無量有情。由是因緣福",
    "T20n1162_001:0667a06": "慧增長。速證無上正等菩提。為諸天人說微",
    "T20n1162_001:0667a07": "妙法。今為汝說此陀羅尼。汝天人等皆應諦",
    "T20n1162_001:0667a08": "聽。聞已受持廣為他說。此神呪力不可思",
    "T20n1162_001:0667a09": "議。令諸有情皆獲利樂。陀羅尼曰。",
    "T20n1162_001:0667a10": "呾姪他　蘇魯閉　跋達邏筏底　瞢揭麗",
    "T20n1162_001:0667a11": "　頞折麗　頞摺鉢麗　喝伽哳尼　喝鞞達",
    "T20n1162_001:0667a12": "尼　薩寫罰底　馱娜罰底　達那罰底　室利",
    "T20n1162_001:0667a13": "沫底　鉢拉婆罰底　罯沫麗　毘沫麗　魯盧",
    "T20n1162_001:0667a14": "蘇　縷波毘沫麗　頞捺捺悉諦　毘呾悉諦",
    "T20n1162_001:0667a15": "　毘濕縛繫　始[狂-王+央]矩麗　茫矩麗　毘毘謎",
    "T20n1162_001:0667a16": "　杜杜謎　呾呾麗　呾洛呾洛　罰折麗罰折",
    "T20n1162_001:0667a17": "麗　羯[齒*來]羯[齒*來](去聲)罰栗殺尼　昵澁波達尼",
    "T20n1162_001:0667a18": "　罰折洛達洛　呾他揭多薩點　娑揭洛　昵",
    "T20n1162_001:0667a19": "懼衫　呾他揭耽頞　奴颯沫洛　颯沫洛達",
    "T20n1162_001:0667a20": "磨薩點颯沫洛　僧伽薩點颯沫洛呾吒呾吒",
    "T20n1162_001:0667a21": "　譜洛譜洛　譜刺耶　跋洛跋洛　尼蘇瞢",
    "T20n1162_001:0667a22": "揭麗　扇多沫底　瞢揭羅罰底　蘇跋達洛",
    "T20n1162_001:0667a23": "罰底　阿揭車阿揭車　三沫閻阿奴颯沫洛",
    "T20n1162_001:0667a24": "莎訶　阿罰制喃　頞奴颯沫洛莎呵　鉢",
    "T20n1162_001:0667a25": "刺婆(去聲)凡頞奴颯沫洛莎呵　絰栗砧　頞",
    "T20n1162_001:0667a26": "奴颯沫洛莎訶　毘折閻　頞奴颯沫洛莎訶",
    "T20n1162_001:0667a27": "　薩縛薩埵毘捺閻頞奴颯沫莎呵",
    "T20n1162_001:0667a28": "此陀羅尼具大神力。若有善男子善女人。至",
    "T20n1162_001:0667a29": "心受持廣為他說。諸惡神鬼天龍藥叉。人非",
    "T20n1162_001:0667b01": "人等皆不能害。諸利樂事晝夜增長。若能至",
    "T20n1162_001:0667b02": "誠供養三寶。念誦如是大陀羅尼。經七晝夜",
    "T20n1162_001:0667b03": "時無暫闕。諸天龍神皆生歡喜。自末冥雨",
    "T20n1162_001:0667b04": "所須財穀。飢饉疫癘皆悉消除。所有罪障無",
    "T20n1162_001:0667b05": "不殄滅。一切危懼並得安寧。福慧漸增所求",
    "T20n1162_001:0667b06": "如意。速證無上正覺菩提。",
    "T20n1162_001:0667b07": "爾時佛告妙月長者。汝應信受此陀羅尼。憶",
    "T20n1162_001:0667b08": "念誦持廣為他說。所求利樂無不諧遂。時彼",
    "T20n1162_001:0667b09": "長者聞佛所說。歡喜踴躍而白佛言。我能受",
    "T20n1162_001:0667b10": "持廣為他說。利益安樂無量有情。唯願世尊",
    "T20n1162_001:0667b11": "慈悲護念。世尊告曰如是如是。時彼長者合",
    "T20n1162_001:0667b12": "掌恭敬。右繞世尊百千匝已。頂禮佛足歡喜",
    "T20n1162_001:0667b13": "而去。",
    "T20n1162_001:0667b14": "爾時世尊告阿難曰。妙月長者諸庫藏中。種",
    "T20n1162_001:0667b15": "種財穀今悉盈滿。尊者阿難歡喜白佛。何因",
    "T20n1162_001:0667b16": "緣故妙月長者。諸庫藏中欻然盈滿。佛告阿",
    "T20n1162_001:0667b17": "難妙月長者。聞我所說大陀羅尼。深信歡喜",
    "T20n1162_001:0667b18": "受持讀誦。願為無量有情宣說。由斯福力庫",
    "T20n1162_001:0667b19": "藏皆。滿汝等亦應受持讀誦廣為他說此陀",
    "T20n1162_001:0667b20": "羅尼。令此三千大千世界。諸有情類皆得利",
    "T20n1162_001:0667b21": "樂。我觀世間天魔梵等。無能毀越此陀羅尼。",
    "T20n1162_001:0667b22": "文句正真不可壞故。諸薄福者不可得聞。所",
    "T20n1162_001:0667b23": "以者何如是章句。三世諸佛同所稱揚。以不",
    "T20n1162_001:0667b24": "思議神力加被。令聞持者皆獲利樂。尊者阿",
    "T20n1162_001:0667b25": "難深心歡喜。以妙伽陀而讚頌曰。",
    "T20n1162_001:0667b26": "　諸佛不思議　　所說法亦爾",
    "T20n1162_001:0667b27": "　能正奉行者　　果報亦復然",
    "T20n1162_001:0667b28": "　一切智法王　　滅生老病死",
    "T20n1162_001:0667b29": "　已到勝彼岸　　稽首大覺尊",
    "T20n1162_001:0667c01": "爾時阿難踴躍歡喜。禮佛合掌白言世尊。今",
    "T20n1162_001:0667c02": "此法門當名何等。我等今者云何奉持。佛告",
    "T20n1162_001:0667c03": "阿難。此名妙月長者所問。亦名能感一切財",
    "T20n1162_001:0667c04": "位。亦名愈疾亦名滅罪。亦名能除一切危懼。",
    "T20n1162_001:0667c05": "亦名諸佛同所稱揚。亦名諸佛神力加被。亦",
    "T20n1162_001:0667c06": "名持世陀羅尼經。汝當奉行勿令忘失。利",
    "T20n1162_001:0667c07": "益安樂一切有情。",
    "T20n1162_001:0667c08": "時薄伽梵說此經已。無量聲聞及諸菩薩。并",
    "T20n1162_001:0667c09": "諸天人阿素洛等。一切大眾聞佛所說。皆大",
    "T20n1162_001:0667c10": "歡喜信受奉行。",
    "T20n1162_001:0667c11": "持世陀羅尼經"
}