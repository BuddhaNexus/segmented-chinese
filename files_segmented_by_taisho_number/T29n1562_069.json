{
    "T29n1562_069:0716a17": "阿毘達磨順正理論卷第六十九",
    "T29n1562_069:0716a19": "尊者眾賢造",
    "T29n1562_069:0716a20": "三藏法師玄奘奉　詔譯",
    "T29n1562_069:0716a21": "13 十三辯賢聖品第六之十三",
    "T29n1562_069:0716a22": "如是已破經主所宗。有餘師言：如見斷惑所",
    "T29n1562_069:0716a23": "有解脫必無退理，是無漏道所得果故。有頂",
    "T29n1562_069:0716a24": "地繫修所斷惑所有解脫亦無退理。彼說非",
    "T29n1562_069:0716a25": "理，道力異故，前已說故。餘無漏道所得解脫",
    "T29n1562_069:0716a26": "見有退故，謂見修道力用各異，見道位中以",
    "T29n1562_069:0716a27": "一品道斷多品惑，修道位中多品道斷多品",
    "T29n1562_069:0716a28": "惑故。若謂此異由煩惱力，謂見斷惑依無事",
    "T29n1562_069:0716a29": "轉，修道所斷依有事故。此亦不然，以世俗道",
    "T29n1562_069:0716b01": "斷此煩惱亦多品故。或復但應以見斷惑依",
    "T29n1562_069:0716b02": "無事故斷無退理，非無漏道所得果故。若",
    "T29n1562_069:0716b03": "謂異生斷無事惑亦有退故，證知諸聖見斷",
    "T29n1562_069:0716b04": "解脫無有退者，是無漏道所得果故，則不應",
    "T29n1562_069:0716b05": "言以無事故雖多品惑一品道斷。故知由道",
    "T29n1562_069:0716b06": "力異義成，由此見修不應為例。又前已說。前",
    "T29n1562_069:0716b07": "說者何？謂見斷生由審察力，修所斷惑由境",
    "T29n1562_069:0716b08": "力起，非諸聖者於所緣中無片依希橫興計",
    "T29n1562_069:0716b09": "度，故見所斷解脫無退。諸異生類猶未見真，",
    "T29n1562_069:0716b10": "故於所緣容橫計度，雖有已斷下八地中見",
    "T29n1562_069:0716b11": "所斷惑亦容有退；聖已見真，於見所斷必無",
    "T29n1562_069:0716b12": "有退，然失念故，於外境中取妙等相便有染",
    "T29n1562_069:0716b13": "著憎背高舉不了行轉，由此道理，修斷解脫",
    "T29n1562_069:0716b14": "聖亦有退。故彼所言，諸異生者，斷無事惑亦",
    "T29n1562_069:0716b15": "有退故，證知諸聖見斷解脫無有退者，是無",
    "T29n1562_069:0716b16": "漏道所得果故，理定不然。又餘無漏果亦見",
    "T29n1562_069:0716b17": "有退故，謂彼所宗必無聖者煩惱斷果世道",
    "T29n1562_069:0716b18": "所得，以彼論言聖者惑斷是世道果理不成",
    "T29n1562_069:0716b19": "故。《鄔陀夷經》說：有聖者先得有頂定，後生色",
    "T29n1562_069:0716b20": "界中，離退上斷無生下義。彼宗不許聖以世",
    "T29n1562_069:0716b21": "道伏惑，不許聖起靜等行故，聖無觀有為靜",
    "T29n1562_069:0716b22": "等故。非彼宗離見非常等所有聖道能實斷",
    "T29n1562_069:0716b23": "惑，異生斷惑至聖位中必無退理，雙道鎮故，",
    "T29n1562_069:0716b24": "由此但依無漏道斷。經說先得滅受想定，後",
    "T29n1562_069:0716b25": "還退故生色界中，是故極成餘無漏道所得",
    "T29n1562_069:0716b26": "斷果亦有退義。故彼所言，如見斷惑解脫無",
    "T29n1562_069:0716b27": "退，有頂修斷解脫亦爾，是無漏道所得果故。",
    "T29n1562_069:0716b28": "理定不然。上座此中亦作是說：定無阿羅漢",
    "T29n1562_069:0716b29": "退阿羅漢果。所以者何？由理教故。云何為理？",
    "T29n1562_069:0716c01": "謂應果必無非理作意故，阿羅漢後心應生",
    "T29n1562_069:0716c02": "煩惱故。謂若應果安和位中，住等運相許退",
    "T29n1562_069:0716c03": "起惑，如何死時息不調順、諸根擾亂煩惱",
    "T29n1562_069:0716c04": "不生？若煩惱生，應續後有。云何為教？謂契",
    "T29n1562_069:0716c05": "經說，尊者戍拏即於佛前白言：大德！若有",
    "T29n1562_069:0716c06": "苾芻，諸漏已盡成阿羅漢，廣說乃至，能不",
    "T29n1562_069:0716c07": "忘失心解脫性。設有殊妙眼所識色來現在",
    "T29n1562_069:0716c08": "前，彼於所證心解脫中無勞防護。《鬪戰喻",
    "T29n1562_069:0716c09": "經》作如是說：諸聖弟子住無怖心，彼於爾時",
    "T29n1562_069:0716c10": "魔不能擾。《藍薄迦經》亦作是說：若漏已盡成",
    "T29n1562_069:0716c11": "阿羅漢，行住坐臥無不安隱。所以者何？魔",
    "T29n1562_069:0716c12": "不壞故。《毒箭喻經》亦作是說，佛告善宿：樂涅",
    "T29n1562_069:0716c13": "槃者，所有非想非非想結爾時皆得永斷遍",
    "T29n1562_069:0716c14": "知。如斷樹根截多羅頂，無遺餘故後更不生。",
    "T29n1562_069:0716c15": "諸辯退經咸作是說：若與弟子共相雜住，我",
    "T29n1562_069:0716c16": "說由斯便從先來所證四種增上心所現法",
    "T29n1562_069:0716c17": "樂住隨一有退。若由遠離獨處閑居，勇猛精",
    "T29n1562_069:0716c18": "勤無放逸住所得不動心解脫身作證，我決",
    "T29n1562_069:0716c19": "定說無因緣從此退。又契經說：若有苾芻諸",
    "T29n1562_069:0716c20": "漏已盡成阿羅漢，我終不說彼阿羅漢應不",
    "T29n1562_069:0716c21": "放逸。所以者何？由彼具壽已不放逸，不復能",
    "T29n1562_069:0716c22": "為放逸事故。敘彼上座所執如是，理且非理，",
    "T29n1562_069:0716c23": "非理作意前已說故。前說者何？謂前已言，不",
    "T29n1562_069:0716c24": "應惑起皆以非理作意為先。論文且說從染",
    "T29n1562_069:0716c25": "生者，若諸染起必染為先，則餘性心應無行",
    "T29n1562_069:0716c26": "義。又彼所立因義不成，與所立宗品類同故。",
    "T29n1562_069:0716c27": "謂染作意得非理名，彼所立因顯阿羅漢無",
    "T29n1562_069:0716c28": "起染故不生煩惱，以無煩惱名阿羅漢。今欲",
    "T29n1562_069:0716c29": "推究阿羅漢心煩惱既無，有退生不？彼立宗",
    "T29n1562_069:0717a01": "曰：必不退生。復立因言：無起染故。既爾，豈不",
    "T29n1562_069:0717a02": "是品類同？此不成因，智者所判。又彼所說無",
    "T29n1562_069:0717a03": "非理言，為無已生、為無正起？如是二種俱",
    "T29n1562_069:0717a04": "不極成。或彼意言無惑種故，諸阿羅漢不退",
    "T29n1562_069:0717a05": "起惑。前已廣答種有無理，故一切種彼因有",
    "T29n1562_069:0717a06": "失。由此亦已遣無顛倒故，因顛倒與惑無別",
    "T29n1562_069:0717a07": "性故。後心起惑亦不成因。所以者何？以阿羅",
    "T29n1562_069:0717a08": "漢後心不是等無間緣，如何有能引餘心義？",
    "T29n1562_069:0717a09": "趣無餘依般涅槃故，背諸生死流轉事故，一",
    "T29n1562_069:0717a10": "向處中任運轉故。若於此位起煩惱者，應障",
    "T29n1562_069:0717a11": "諸蘊畢竟斷滅；故阿羅漢死有位中，決定無",
    "T29n1562_069:0717a12": "能退起煩惱。又住此位極順厭心，設於先時",
    "T29n1562_069:0717a13": "有煩惱者，得至此位尚斷無餘。如契經言：彼",
    "T29n1562_069:0717a14": "於現法多辯聖旨。或臨終時，況彼先時已無",
    "T29n1562_069:0717a15": "煩惱，今有趣入無餘涅槃作意現前，寧方起",
    "T29n1562_069:0717a16": "惑？故無後心應起惑過。又言：應果安和位",
    "T29n1562_069:0717a17": "中住等運相許退起惑，亦不應理，非所許故。",
    "T29n1562_069:0717a18": "謂我唯許安和位中有順惑心方能起惑，若",
    "T29n1562_069:0717a19": "正堅信等運相心，能障惑生如何起惑？故彼",
    "T29n1562_069:0717a20": "所立遮有退理，不能證成。應果無退，教亦非",
    "T29n1562_069:0717a21": "證。且《戍拏經》於有退宗都無違損，依遮受",
    "T29n1562_069:0717a22": "欲說此經故。謂彼尊者獨處空閑，欻爾思惟：",
    "T29n1562_069:0717a23": "我家巨富、眷屬廣大，應速歸家坐受欲樂、行",
    "T29n1562_069:0717a24": "施修福。佛知其念，遣使命來，為現神通記說",
    "T29n1562_069:0717a25": "教誡，令伏令悟得成應果。成應果已，作是思",
    "T29n1562_069:0717a26": "惟：我今應時來見善逝。此意為顯今蒙命來，",
    "T29n1562_069:0717a27": "勝於先時無邪思惟。作是念已，復依異門顯",
    "T29n1562_069:0717a28": "記自身與諸應果有不受欲應果共相，白言：",
    "T29n1562_069:0717a29": "大德！若有苾芻諸漏已盡成阿羅漢，彼於",
    "T29n1562_069:0717b01": "爾時住於六處心得解脫，謂住出離、無害、遠",
    "T29n1562_069:0717b02": "離、愛盡、取盡及不忘失心解脫性。設有殊妙",
    "T29n1562_069:0717b03": "眼所識色來現在前，彼於所證心解脫中無",
    "T29n1562_069:0717b04": "勞防護。此意顯示一切應果，由對治力之所",
    "T29n1562_069:0717b05": "攝持，無處無容受諸欲境。是故設有妙境現",
    "T29n1562_069:0717b06": "前無勞護心，是此中義。或彼尊者依自說故",
    "T29n1562_069:0717b07": "不應為證，非諸應果皆與戍拏根性等故。或",
    "T29n1562_069:0717b08": "此總依諸應果說，以彼自說差別言故。如彼",
    "T29n1562_069:0717b09": "自言，謂住出離無害遠離乃至廣說。此顯",
    "T29n1562_069:0717b10": "若能住出離等無勞防護，餘則不然。我宗亦",
    "T29n1562_069:0717b11": "言，恒時尊重修加行者便能不退。如是義意，",
    "T29n1562_069:0717b12": "《毒箭喻經》世尊於中分明顯示，我後至彼當",
    "T29n1562_069:0717b13": "廣分別。《鬪戰喻經》亦不成證，此依遮止怖後",
    "T29n1562_069:0717b14": "有說，如餘處說此亦爾故。謂此經言魔不能",
    "T29n1562_069:0717b15": "擾，非此經意說煩惱魔，但說欲天、大自在主，",
    "T29n1562_069:0717b16": "以此經後作如是言：爾時彼魔忽然不現。此",
    "T29n1562_069:0717b17": "中意顯若般涅槃魔則無能求其心識，謂佛",
    "T29n1562_069:0717b18": "弟子正捨命時，多有魔來求其生識，勿彼神",
    "T29n1562_069:0717b19": "識越我境界。如於餘處亦遮應果怖畏後有，",
    "T29n1562_069:0717b20": "如契經言：",
    "T29n1562_069:0717b21": "「已拔愛根，　　無愁何怖？」",
    "T29n1562_069:0717b22": "又餘經說：",
    "T29n1562_069:0717b23": "「如樹根未拔，　　苗斫斫還生；",
    "T29n1562_069:0717b24": "未拔愛隨眠，　　苦滅滅還起。」",
    "T29n1562_069:0717b25": "又契經說：",
    "T29n1562_069:0717b26": "「若已見聖諦，　　令諸有路絕，",
    "T29n1562_069:0717b27": "生死本既滅，　　更不招後有。」",
    "T29n1562_069:0717b28": "又一切處讚應果言：捨諸重擔、盡諸有結。所",
    "T29n1562_069:0717b29": "以名為盡有結者，謂結招有名為有結。諸阿",
    "T29n1562_069:0717c01": "羅漢於有結中心善解脫，故名為盡，是故非",
    "T29n1562_069:0717c02": "彼所引契經能遮我宗應果退義。由此已釋",
    "T29n1562_069:0717c03": "《藍薄迦經》彼皆自知不受後有，雖亦有怖退",
    "T29n1562_069:0717c04": "現法樂，而於威儀無不安隱。故諸應果，法有",
    "T29n1562_069:0717c05": "智生，能自了知不受後有。觀別意說《毒箭喻",
    "T29n1562_069:0717c06": "經》，故亦不能遮有退義。若阿羅漢於三界結",
    "T29n1562_069:0717c07": "一切皆得永斷遍知，如斷樹根截多羅頂，無",
    "T29n1562_069:0717c08": "遺餘故後更不生，如何此中偏說非想？故知",
    "T29n1562_069:0717c09": "此說定觀別意。今當辯此起說所因，謂此經",
    "T29n1562_069:0717c10": "中，",
    "T29n1562_069:0717c11": "佛告善宿：樂世財者若住現前，為說如斯相",
    "T29n1562_069:0717c12": "應言論，彼心便住所說義中，亦能於中造隨",
    "T29n1562_069:0717c13": "法行，廣說乃至，引喻況己。具壽善宿白世",
    "T29n1562_069:0717c14": "尊言：此補特伽羅於村邑等處，為欲貪結繫",
    "T29n1562_069:0717c15": "縛其心，廣說乃至，為說不動相應言論，不",
    "T29n1562_069:0717c16": "樂聽受如是廣說。樂不動者於無所有處相",
    "T29n1562_069:0717c17": "應言論不樂聽受，樂無所有處者於非想非",
    "T29n1562_069:0717c18": "非想處相應言論不樂聽受，樂非想處者",
    "T29n1562_069:0717c19": "於般涅槃相應言論不樂聽受，樂涅槃者亦",
    "T29n1562_069:0717c20": "於非想非非想處相應言論不樂聽受。經中",
    "T29n1562_069:0717c21": "如是次第廣說，非我於此作如是言：諸阿羅",
    "T29n1562_069:0717c22": "漢樂聞非想非非想處相應言論，心住其中",
    "T29n1562_069:0717c23": "造隨法行，由此於彼隨趣樂著。如何引此證",
    "T29n1562_069:0717c24": "阿羅漢不於非想非非想處為欲貪結繫縛",
    "T29n1562_069:0717c25": "其心？是故世尊為遮應果貪彼生故說二喻",
    "T29n1562_069:0717c26": "言。我等所宗亦許此理，何容引此遮應果退？",
    "T29n1562_069:0717c27": "此必應遮阿羅漢果造招非想後有行結，由",
    "T29n1562_069:0717c28": "此中說：彼善男子若得正解心善解脫，於所",
    "T29n1562_069:0717c29": "匪宜色等六處，眼見等已不隨繫住，廣說乃",
    "T29n1562_069:0718a01": "至，於彼境中不由尋思隨觀而住，不為貪結",
    "T29n1562_069:0718a02": "隨壞其心，集感後生惡不善法，乃至不集後",
    "T29n1562_069:0718a03": "生老死，於自如是能如實知。今詳此中所說",
    "T29n1562_069:0718a04": "意者，顯諸應果能如實知，於後有資糧我終",
    "T29n1562_069:0718a05": "不積集。然可說佛於此經中依毒箭喻顯有",
    "T29n1562_069:0718a06": "退理，謂佛於此說如是言：如有良醫善拔毒",
    "T29n1562_069:0718a07": "箭，先觀毒箭入之淺深，次設方宜拔之令出，",
    "T29n1562_069:0718a08": "後傅妙藥令毒無餘，方告彼言：咄哉善士！我",
    "T29n1562_069:0718a09": "已為汝拔除毒箭，令汝身內毒勢無餘。汝宜",
    "T29n1562_069:0718a10": "從今謹慎所忌，食所宜食、時淨其瘡；若食匪",
    "T29n1562_069:0718a11": "宜瘡必潰漏。乃至善宿於意云何，彼蒙良醫",
    "T29n1562_069:0718a12": "拔箭除毒，若慎所忌、唯食所宜，時淨其瘡豈",
    "T29n1562_069:0718a13": "不定得無病安樂氣力增盛？由如是喻，顯佛",
    "T29n1562_069:0718a14": "良醫拔所化生後有毒箭，令引彼結亦盡無",
    "T29n1562_069:0718a15": "餘。若於匪宜色等六處，眼見等已隨繫而住，",
    "T29n1562_069:0718a16": "廣說乃至，於彼境中由起尋思隨觀而住，煩",
    "T29n1562_069:0718a17": "惱潰漏因此而生。若不許然，心解脫者有何",
    "T29n1562_069:0718a18": "過起與潰漏同？又此經中佛自合喻，言若一",
    "T29n1562_069:0718a19": "類能正了知，依是病癰毒箭苦本，便住依盡",
    "T29n1562_069:0718a20": "無上無依心解脫中，斯有是處；住已於彼依",
    "T29n1562_069:0718a21": "順取法身取心執，無有是處。此經於後辯",
    "T29n1562_069:0718a22": "此義言，依即是身苦所依故；順取即是能益",
    "T29n1562_069:0718a23": "取法，以是諸惑所依執故。此中有言依即順",
    "T29n1562_069:0718a24": "取，如實義者依順取異，謂如次第身匪宜境。",
    "T29n1562_069:0718a25": "言身取者，謂眼等根取匪宜境。言心執者，謂",
    "T29n1562_069:0718a26": "眼等識執匪宜境，樂涅槃者多住涅槃心解",
    "T29n1562_069:0718a27": "脫故，於依順取身取心執無有是處。今詳此",
    "T29n1562_069:0718a28": "中略意趣者，謂諸應果若多安住出離等六",
    "T29n1562_069:0718a29": "心解脫中，於六匪宜不隨繫住，如慎所忌煩",
    "T29n1562_069:0718b01": "惱不生。若不多住出離等六，於六匪宜便隨",
    "T29n1562_069:0718b02": "繫住，後生毒箭雖已永拔，然於眼等煩惱漏",
    "T29n1562_069:0718b03": "生，如犯匪宜瘡中潰漏。如是上座引此契經，",
    "T29n1562_069:0718b04": "但害自宗，豈違他義？又彼所說，諸辯退經皆",
    "T29n1562_069:0718b05": "唯說退增上心所，不言解脫，此亦不然，餘契",
    "T29n1562_069:0718b06": "經中說時解脫阿羅漢退由五因緣，不言彼",
    "T29n1562_069:0718b07": "退失增上心所故。《喬底迦經》亦說退失時解",
    "T29n1562_069:0718b08": "脫性阿羅漢果，遮彼僻執，如前應知。《炭喻經》",
    "T29n1562_069:0718b09": "中亦說有退阿羅漢果，如後辯成。《鄔陀夷經》",
    "T29n1562_069:0718b10": "亦說有退無漏道果，《毒箭喻經》亦說有退，如",
    "T29n1562_069:0718b11": "前已辯。彼所引經，唯據勝品阿羅漢說，故不",
    "T29n1562_069:0718b12": "成證。有釋此經佛依自說，言與弟子相雜住",
    "T29n1562_069:0718b13": "故；《不放逸經》前對經主已具決擇，故亦非證。",
    "T29n1562_069:0718b14": "是故上座立無退失阿羅漢果，理教並無。分",
    "T29n1562_069:0718b15": "別論師作如是說：一切聖道皆無有退，故所",
    "T29n1562_069:0718b16": "斷惑畢竟不生。云何知然？由教理故。教謂經",
    "T29n1562_069:0718b17": "說，告迦葉波：若有如是眾多善法，我說彼善",
    "T29n1562_069:0718b18": "法無住況有退。諸阿羅漢既有如是眾多善",
    "T29n1562_069:0718b19": "法，故無有退。又契經言：如是應果，永離垢、永",
    "T29n1562_069:0718b20": "究竟。無明為因生諸染著，明為因故離諸染",
    "T29n1562_069:0718b21": "著。諸阿羅漢皆無過罪，唯盡故不造新，離染",
    "T29n1562_069:0718b22": "無貪，已焚有種不復生長諸有萌芽，如燒油",
    "T29n1562_069:0718b23": "盡燈便永滅，是謂為教。復立理言：非種被燒",
    "T29n1562_069:0718b24": "有生芽理。如是一切多同前破，少有異者",
    "T29n1562_069:0718b25": "今別遮遣。且彼初教為證不成，學位便應許",
    "T29n1562_069:0718b26": "有退故。非有學位有多善法與無學同，有學",
    "T29n1562_069:0718b27": "位中有成不善如異生故，必觀別意經作是",
    "T29n1562_069:0718b28": "說，餘經說應果有退不退故。若謂說退別約",
    "T29n1562_069:0718b29": "世俗，亦應據別說無退言。謂餘經中說退無",
    "T29n1562_069:0718c01": "別，而許約別說退非餘。此無退言雖無差別，",
    "T29n1562_069:0718c02": "理亦應許據別為言。然此經中所說義者，世",
    "T29n1562_069:0718c03": "尊為讚於善法中尊重恒修所獲勝利，或意",
    "T29n1562_069:0718c04": "為顯正修善時無住無退，非謂恒爾。或非應",
    "T29n1562_069:0718c05": "果善法皆同，慧解脫等有差別故，此中唯據",
    "T29n1562_069:0718c06": "成就眾多勝善法者說無有退，翻此有退理",
    "T29n1562_069:0718c07": "在不疑。永離垢等如先已釋。先釋者何？依續",
    "T29n1562_069:0718c08": "後生煩惱垢等密說無過，准此應釋盡故等",
    "T29n1562_069:0718c09": "言，無明為因生染著等，如前無種應無退釋。",
    "T29n1562_069:0718c10": "彼所立理墮非理失。許後有芽必不生故。唯",
    "T29n1562_069:0718c11": "立喻說理不成故。或應詰問分別論師：汝許",
    "T29n1562_069:0718c12": "以何燒諸煩惱？彼定應答以智火燒。應復難",
    "T29n1562_069:0718c13": "言：此不應理，智應依煩惱，如火依薪故。然不",
    "T29n1562_069:0718c14": "應說無漏智生，以諸煩惱為所依附。又惑盡",
    "T29n1562_069:0718c15": "位智亦應亡，如薪盡時火隨滅故。又如薪盡",
    "T29n1562_069:0718c16": "必有餘灰，阿羅漢身中應有餘惑故。若謂法",
    "T29n1562_069:0718c17": "喻不可全同，勿畢竟無同法喻故。既爾，何故",
    "T29n1562_069:0718c18": "不如是取：惑無燒理，但少如燒，故不應言法",
    "T29n1562_069:0718c19": "全同喻。若爾，如何說斷惑如燒薪，如不更生",
    "T29n1562_069:0718c20": "芽不生後有故。由此於退無能遮理。正理",
    "T29n1562_069:0718c21": "論者作如是言：修道斷惑容有退者，此中教",
    "T29n1562_069:0718c22": "理，上論文中因破他宗多分已說，今為成立",
    "T29n1562_069:0718c23": "自所許宗，當復顯示前未說者。謂從應果亦",
    "T29n1562_069:0718c24": "有退義，《炭喻經》中分明說故。如說多聞諸聖",
    "T29n1562_069:0718c25": "弟子，若行若住，有處有時失念故生惡不善",
    "T29n1562_069:0718c26": "覺，引生貪欲或瞋或癡。如是多聞諸聖弟",
    "T29n1562_069:0718c27": "子，遲失正念速復還能，令所退起盡沒滅離。",
    "T29n1562_069:0718c28": "以何為證？知此多聞諸聖弟子是阿羅漢，何",
    "T29n1562_069:0718c29": "勞徵問？由此經言：彼聖弟子心於長夜隨順",
    "T29n1562_069:0719a01": "遠離等，如餘經說。故謂此經內作如是說：如",
    "T29n1562_069:0719a02": "是多聞諸聖弟子若行若住，或王或親來至",
    "T29n1562_069:0719a03": "其前請受財位，廣說乃至，由此多聞諸聖",
    "T29n1562_069:0719a04": "弟子心於長夜隨順遠離，趣向遠離臨入遠",
    "T29n1562_069:0719a05": "離、隨順出離趣向出離、臨入出離隨順涅槃、",
    "T29n1562_069:0719a06": "趣向涅槃臨入涅槃，欣樂寂靜欣樂遠離及",
    "T29n1562_069:0719a07": "出離故，我說彼遍於一切順漏法，已能永吐、",
    "T29n1562_069:0719a08": "已得清涼。又此經中先作是說：彼觀諸欲如",
    "T29n1562_069:0719a09": "一分炭，由此觀故，於諸欲中欲欲、欲貪、欲親、",
    "T29n1562_069:0719a10": "欲愛、欲阿賴耶、欲尼延底、欲耽著等不染其",
    "T29n1562_069:0719a11": "心。餘契經中說阿羅漢具八力等，與此經同。",
    "T29n1562_069:0719a12": "謂餘經言，告舍利子：諸阿羅漢有八種力。何",
    "T29n1562_069:0719a13": "等為八？謂阿羅漢諸漏已盡，其心長夜隨順",
    "T29n1562_069:0719a14": "遠離、趣向遠離，乃至廣說。又彼經中亦作是",
    "T29n1562_069:0719a15": "說：彼觀諸欲如一分炭，廣說乃至。皆如此經。",
    "T29n1562_069:0719a16": "復作是言：彼已修習已善修習念住、正斷、神",
    "T29n1562_069:0719a17": "足、根、力、覺支、道支。《戍拏經》中說阿羅漢安住",
    "T29n1562_069:0719a18": "出離、無害、遠離、愛盡、取盡及不忘失心解脫",
    "T29n1562_069:0719a19": "性。《毒箭喻經》亦作是說。",
    "T29n1562_069:0719a20": "佛告善宿：樂涅槃者所有非想非非想結，爾",
    "T29n1562_069:0719a21": "時皆得永斷遍知。由此證知此經所說，諸聖",
    "T29n1562_069:0719a22": "弟子是阿羅漢，其義決定不應生疑。經主此",
    "T29n1562_069:0719a23": "中作如是說：實後所說是阿羅漢，然彼乃至",
    "T29n1562_069:0719a24": "於行住時未善通達容有此事。謂有學者於",
    "T29n1562_069:0719a25": "行住時，由失念故容起煩惱，後成無學則無",
    "T29n1562_069:0719a26": "起義，前依學位故說無失。詳經主意，謂此經",
    "T29n1562_069:0719a27": "中先說學位後說無學，今應審察決定可依",
    "T29n1562_069:0719a28": "為世尊言、為經主意？然此經內無少依希可",
    "T29n1562_069:0719a29": "引證成前依學位，後文方據無學位說。謂此",
    "T29n1562_069:0719b01": "經中先說弟子由觀諸欲如一分炭，已令欲",
    "T29n1562_069:0719b02": "等不染其心，次說有時失念起惑，次復說彼",
    "T29n1562_069:0719b03": "速還得離，於後即說彼行住時王等來請不",
    "T29n1562_069:0719b04": "受財位，由彼長夜順遠離等，乃至說彼於順",
    "T29n1562_069:0719b05": "漏法已能永吐已得清涼。此經始終都不見",
    "T29n1562_069:0719b06": "佛為說異法，亦不見說彼修異行別有所證，",
    "T29n1562_069:0719b07": "以何證知彼聖弟子先住學位後成無學？今",
    "T29n1562_069:0719b08": "詳此經本為遮止如經主等此妄計度，是故",
    "T29n1562_069:0719b09": "先說諸聖弟子由觀諸欲如一分炭，能令欲",
    "T29n1562_069:0719b10": "等不染其心，此即顯成已證應果。次復說彼",
    "T29n1562_069:0719b11": "失念起惑，即已顯成應果有退。由如是理，知",
    "T29n1562_069:0719b12": "此經中初後二文皆說無學。又彼所說：然彼",
    "T29n1562_069:0719b13": "乃至於行住時未善通達容有此事。理亦不",
    "T29n1562_069:0719b14": "然，由此經中說彼弟子，若行若住隨覺通達，",
    "T29n1562_069:0719b15": "有時忘失起煩惱故。若謂不說善通達言，此",
    "T29n1562_069:0719b16": "亦不然，義已說故。謂此經說：彼聖弟子若行",
    "T29n1562_069:0719b17": "若住隨覺通達，有時忘失，同諸世間心起貪",
    "T29n1562_069:0719b18": "憂惡不善法。豈不已說善通達言！若通達言",
    "T29n1562_069:0719b19": "顯善通達，如何善通達容更起煩惱？此責不",
    "T29n1562_069:0719b20": "然，前已說故。謂失念故起諸煩惱。既爾，即應",
    "T29n1562_069:0719b21": "未善通達。不爾，無忘失唯世尊有故。若爾，何",
    "T29n1562_069:0719b22": "故契經中言：具壽舍利子成六恒住法。應知",
    "T29n1562_069:0719b23": "此經說意有二，謂顯一切阿羅漢果非皆具",
    "T29n1562_069:0719b24": "成六恒住法，或顯一切雖皆具成而非皆能",
    "T29n1562_069:0719b25": "現前安住。若異此者，世尊不應以此為門顯",
    "T29n1562_069:0719b26": "彼殊勝，非苾芻眾知舍利子聲聞眾中智慧",
    "T29n1562_069:0719b27": "第一是大法將能轉法輪而不信知是阿羅",
    "T29n1562_069:0719b28": "漢，須薄伽梵以諸應果共有功德讚述勸知。",
    "T29n1562_069:0719b29": "又契經中說：阿羅漢不時解脫世間希有。又",
    "T29n1562_069:0719c01": "說：若有補特伽羅成六恒住世甚希有。由此",
    "T29n1562_069:0719c02": "證知，非阿羅漢於匪宜境見聞等時，一切皆",
    "T29n1562_069:0719c03": "能心安住捨，及能恒住正念正知，故諸應果",
    "T29n1562_069:0719c04": "有忘失念，由是彼說此中無有善通達言。故",
    "T29n1562_069:0719c05": "知前文說有學位，不應正理。又若必爾，有太",
    "T29n1562_069:0719c06": "過失。謂契經說我生已盡，不言善盡應是有",
    "T29n1562_069:0719c07": "學。又契經說已見聖諦，不言善見應是異生。",
    "T29n1562_069:0719c08": "又契經言令有路絕，不言善絕應非應果。此",
    "T29n1562_069:0719c09": "等既不爾，知彼說不然。故通達言，義必有善。",
    "T29n1562_069:0719c10": "有餘於此復確執言：此《炭喻經》定說學位。云",
    "T29n1562_069:0719c11": "何知然？義為依故。依何等義？謂有學者許有",
    "T29n1562_069:0719c12": "煩惱非無學故，無學已斷諸顛倒故，惑種無",
    "T29n1562_069:0719c13": "故必無退理。又是聖道果所攝故，如見斷惑",
    "T29n1562_069:0719c14": "斷無退理。詳彼具壽以自所執邪義為依，都",
    "T29n1562_069:0719c15": "不欲依善逝所說契經正義，如何汝等久匿",
    "T29n1562_069:0719c16": "己情恒矯說言？我依經說，不以對法正理為",
    "T29n1562_069:0719c17": "依，以對法宗有越經故。今乃顯露不顧經文，",
    "T29n1562_069:0719c18": "隨己妄情橫立義理。學正理者作如是言：以",
    "T29n1562_069:0719c19": "義為依知說學位。豈不雖許以義為依，而稱",
    "T29n1562_069:0719c20": "世尊為我師者，所立義理不應違經，若與經",
    "T29n1562_069:0719c21": "違便非正理，若非正理為證不成，如何輒言",
    "T29n1562_069:0719c22": "義為依故，所言有學許有煩惱，於無學退何",
    "T29n1562_069:0719c23": "所相違。然此經中不說有學，唯說無學，前已",
    "T29n1562_069:0719c24": "辯成，故知應果有失念退。經主所說義最可",
    "T29n1562_069:0719c25": "依，非汝隨情妄所執義。若唯有學有煩惱故，",
    "T29n1562_069:0719c26": "煩惱可生非無學者，世尊何故不差別說，令",
    "T29n1562_069:0719c27": "所化生起無謬智，知失念退學位非餘？非佛",
    "T29n1562_069:0719c28": "世尊已超眾過，作迷謬說令眾生疑。雖此經",
    "T29n1562_069:0719c29": "中無差別說，准餘知此說無學位，故彼所說",
    "T29n1562_069:0720a01": "是自室言。又彼所言無學已斷諸顛倒等證",
    "T29n1562_069:0720a02": "無退因，如前已遮，故無證用。由此無學有起",
    "T29n1562_069:0720a03": "惑退，其理極成不可傾動。上座於此復謬釋",
    "T29n1562_069:0720a04": "言：此《炭喻經》說不還位，以有學位惑垢未除，",
    "T29n1562_069:0720a05": "容有遇緣失念起惑，非諸無學有起惑理。世",
    "T29n1562_069:0720a06": "尊雖說：彼於一切諸順漏法，已能永吐已得",
    "T29n1562_069:0720a07": "清涼。而由但言於諸順漏，不言於漏，故說無",
    "T29n1562_069:0720a08": "失。此不成釋。所以者何？諸漏亦名順漏法故。",
    "T29n1562_069:0720a09": "謂順漏法攝有漏盡，理不應言不攝諸漏。許",
    "T29n1562_069:0720a10": "此聖弟子於一切有漏，已能永吐已得清涼，",
    "T29n1562_069:0720a11": "而言未成阿羅漢果，曾未聞此悟教理言。或",
    "T29n1562_069:0720a12": "應許漏非順漏法，則與自執教理相違。又彼",
    "T29n1562_069:0720a13": "云何許不還者，於有頂地諸順漏法，已能永",
    "T29n1562_069:0720a14": "吐已得清涼。若此地中諸漏未斷，定於此地",
    "T29n1562_069:0720a15": "諸順漏法未得離繫。許於此法未得離繫，而",
    "T29n1562_069:0720a16": "言於此已能永吐已得清涼，如是所言顯慧",
    "T29n1562_069:0720a17": "奇特，漏順漏法俱時斷故。既說於順漏已吐",
    "T29n1562_069:0720a18": "已清涼，則證知彼已盡諸漏，故無容釋此說",
    "T29n1562_069:0720a19": "不還。又彼所言，此經雖說其心長夜順遠離",
    "T29n1562_069:0720a20": "等，餘經說此名應果力，而要具八方得名為",
    "T29n1562_069:0720a21": "阿羅漢力，是故無過。以何為證知要具八名",
    "T29n1562_069:0720a22": "應果力，一一不然？此中都無教理為證，但率",
    "T29n1562_069:0720a23": "自意莊飾言詞。又彼如何許總具八方得名",
    "T29n1562_069:0720a24": "力，一一不然？非彼所宗諸阿羅漢許八種力",
    "T29n1562_069:0720a25": "俱時現行，故不應言總方成力。又非應果此",
    "T29n1562_069:0720a26": "一一法現在前時，為諸煩惱之所摧伏闕於",
    "T29n1562_069:0720a27": "力義，如何可計一一非力？故彼所說定不",
    "T29n1562_069:0720a28": "應理。又設許總方得名力，而舉一一亦摽應",
    "T29n1562_069:0720a29": "果。如《戍拏經》說：阿羅漢唯住遠離、無害、出",
    "T29n1562_069:0720b01": "離、愛盡、取盡及不忘失心解脫性。《毒箭喻經》",
    "T29n1562_069:0720b02": "但作是說：樂涅槃者永斷非想非非想結。豈",
    "T29n1562_069:0720b03": "舉不遍便非應果？我今觀彼諸所發言，但為",
    "T29n1562_069:0720b04": "令他知己能語。如是且舉《炭喻契經》證有應",
    "T29n1562_069:0720b05": "果退應果性。又說應果有二種故，如說有二",
    "T29n1562_069:0720b06": "阿羅漢果，一者退法、二者不退。若謂唯退現",
    "T29n1562_069:0720b07": "法樂住，理必不然，由此經中說有二種阿羅",
    "T29n1562_069:0720b08": "漢故。若唯說退現法樂者，應唯有一退法應",
    "T29n1562_069:0720b09": "果，一切皆有現行退故。如契經說：我說由斯",
    "T29n1562_069:0720b10": "所證四種增上心所現法樂住，隨一有退所",
    "T29n1562_069:0720b11": "得不動心解脫身作證，我決定說無因緣從",
    "T29n1562_069:0720b12": "此退。若謂唯約退定自在，諸契經中說為退",
    "T29n1562_069:0720b13": "法，非諸應果皆有此退。謂於靜慮現在前中，",
    "T29n1562_069:0720b14": "可退自在名為退法。若餘事務無暇現前、暫",
    "T29n1562_069:0720b15": "不現前不失自在，雖有受用退而名不退法。",
    "T29n1562_069:0720b16": "是故應果有二義成。此救不然，以契經說阿",
    "T29n1562_069:0720b17": "羅漢果有二種故。又前已說於諸靜慮退自",
    "T29n1562_069:0720b18": "在者，於諸欲中若捨遠離應起煩惱；若不捨",
    "T29n1562_069:0720b19": "者既於離欲無所退失，而言退失離生喜樂，",
    "T29n1562_069:0720b20": "豈不相違？故於靜慮退失自在，理必應有煩",
    "T29n1562_069:0720b21": "惱現前。若阿羅漢無起煩惱，則應無有失自",
    "T29n1562_069:0720b22": "在定，便應一切阿羅漢果唯有一種謂不退",
    "T29n1562_069:0720b23": "法。若時解脫是應果性，則二應果體不相雜。",
    "T29n1562_069:0720b24": "是故我說，經說應果有二種故，有退理成。又",
    "T29n1562_069:0720b25": "說知所斷不生方便故，如契經說：我如良醫",
    "T29n1562_069:0720b26": "如實了知所治斷法，定有於後不生方便。由",
    "T29n1562_069:0720b27": "此准知，所斷煩惱有更生理，故約善知能令",
    "T29n1562_069:0720b28": "所斷不生方便，自讚善巧我如良醫。若諸",
    "T29n1562_069:0720b29": "世間病愈無發，則不應讚唯此良醫善知病",
    "T29n1562_069:0720c01": "愈不生方便，故知斷惑有可退生。若謂此經",
    "T29n1562_069:0720c02": "約異生說。不爾，彼說有覺支故。謂說我有內",
    "T29n1562_069:0720c03": "念覺支如實知有，乃至廣說。故知決定不說",
    "T29n1562_069:0720c04": "異生。又說應果有二智故，如說阿羅漢有盡、",
    "T29n1562_069:0720c05": "無生智，若諸斷盡皆永不生，是則唐勞立無",
    "T29n1562_069:0720c06": "生智。若謂為別異生所斷，顯阿羅漢安隱第",
    "T29n1562_069:0720c07": "一，故依大益立無生智。此不應理，唯盡智生，",
    "T29n1562_069:0720c08": "汝宗許已成，第一安隱故。又阿羅漢皆自了",
    "T29n1562_069:0720c09": "知：我生已盡、梵行已立、所作已辦、不受後",
    "T29n1562_069:0720c10": "有。如是安隱，豈非第一？以諸異生雖得有頂",
    "T29n1562_069:0720c11": "三摩鉢底，而有退墮乃至當生惡趣中故。唯",
    "T29n1562_069:0720c12": "盡智起已能自知：我都無後生，更無少所作。",
    "T29n1562_069:0720c13": "顯阿羅漢得第一安隱其義已成，何藉無生",
    "T29n1562_069:0720c14": "智？雖此第一安隱已成，而諸應果更起無生",
    "T29n1562_069:0720c15": "智，世尊具說盡無生智，言由此定知有阿羅",
    "T29n1562_069:0720c16": "漢煩惱已斷，恐後更生，方便勤求永不生智。",
    "T29n1562_069:0720c17": "故立無生智，有大益理成。由此證知，應果有",
    "T29n1562_069:0720c18": "退。",
    "T29n1562_069:0720c19": "說一切有部順正理論卷第六十九"
}