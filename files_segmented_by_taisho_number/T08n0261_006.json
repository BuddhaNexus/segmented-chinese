{
    "T08n0261_006:0890c22": "大乘理趣六波羅蜜多經卷第六",
    "T08n0261_006:0890c24": "罽賓國三藏般若奉　詔譯",
    "T08n0261_006:0890c25": "7 安忍波羅蜜多品安忍波羅蜜多品第七",
    "T08n0261_006:0890c26": "爾時，佛薄伽梵顯說如是淨戒波羅蜜多已。",
    "T08n0261_006:0890c27": "時慈氏菩薩即從座起，偏袒右肩右膝著地，",
    "T08n0261_006:0890c28": "頂禮佛足而白佛言：「世尊！菩薩修行安忍波",
    "T08n0261_006:0890c29": "羅蜜多，云何進求而得圓滿，然此安忍復有",
    "T08n0261_006:0891a01": "幾種，若修行者功用如何，唯願開示，我等",
    "T08n0261_006:0891a02": "樂聞。」",
    "T08n0261_006:0891a03": "爾時佛薄伽梵讚慈氏菩薩摩訶薩言：「善哉，",
    "T08n0261_006:0891a04": "善哉！汝今為欲利益安樂一切眾生，能問如",
    "T08n0261_006:0891a05": "是甚深義趣。汝今諦聽，善思念之，吾今為汝",
    "T08n0261_006:0891a06": "分別解說。善男子！當知生死涅槃悉皆平等，",
    "T08n0261_006:0891a07": "以無分別，是名安忍波羅蜜多。復次，若有愚",
    "T08n0261_006:0891a08": "下狂亂眾生來罵辱者，安忍受之。譬如醉象",
    "T08n0261_006:0891a09": "難可禁制，應以鐵鉤而調伏之。瞋心醉象亦",
    "T08n0261_006:0891a10": "復如是，以忍辱鉤而制禦之，令其調伏，名為",
    "T08n0261_006:0891a11": "安忍波羅蜜多。復次，若諸有情，為彼三十六",
    "T08n0261_006:0891a12": "俱胝天魔鬼神藥叉羅剎而來侵害菩薩，唯",
    "T08n0261_006:0891a13": "將安忍波羅蜜多能破彼軍，乃至八萬四千",
    "T08n0261_006:0891a14": "煩惱怨賊欲摧伏者，亦以安忍而除滅之。非",
    "T08n0261_006:0891a15": "唯如是天魔大軍煩惱怨賊，乃至極下微小",
    "T08n0261_006:0891a16": "怨賊，亦以安忍而調伏之。是名安忍波羅蜜",
    "T08n0261_006:0891a17": "多。復次，譬如王子善習王法，父王崩已次紹",
    "T08n0261_006:0891a18": "王位，當以正法頒告四方，率土之內悉皆奉",
    "T08n0261_006:0891a19": "行五種正法。云何為五？一不斷生命，二不行",
    "T08n0261_006:0891a20": "盜竊，三離欲邪行，四不虛誑語，五不分外賦稅",
    "T08n0261_006:0891a21": "財物。若王境內有犯殺者，其王便獲第六分",
    "T08n0261_006:0891a22": "罪，偷盜邪行及以妄語亦復如是。何以故？若",
    "T08n0261_006:0891a23": "法非法，王為根本，於罪於福第六一分皆屬",
    "T08n0261_006:0891a24": "於王。菩薩摩訶薩亦復如是，心為國土，大悲",
    "T08n0261_006:0891a25": "為王，以五忍法宣布境內，所謂打、罵、忿、恚、戲",
    "T08n0261_006:0891a26": "弄，如是五法皆安忍之，若違犯者獲大重罪。",
    "T08n0261_006:0891a27": "「復次，慈氏！譬如農夫欲種植時，為引水故先",
    "T08n0261_006:0891a28": "理溝渠，興功之次中遇山石，穿掘無由於斯",
    "T08n0261_006:0891a29": "便止。菩薩摩訶薩則不如是，於生死流轉大",
    "T08n0261_006:0891b01": "曠野中，欲穿智渠引甘露水，既修習次遇瞋",
    "T08n0261_006:0891b02": "恚石，無方除遣唯有安忍，審諦觀察而穿破",
    "T08n0261_006:0891b03": "之。復次一切國王大臣長者居士，恒以瓔珞",
    "T08n0261_006:0891b04": "而為莊嚴，諸佛法王大菩薩等，常以安忍瓔",
    "T08n0261_006:0891b05": "珞而自嚴身。若遇眾生非理欺負，大悲安忍",
    "T08n0261_006:0891b06": "而救護之。又此安忍與苾芻、苾芻尼而為師",
    "T08n0261_006:0891b07": "範。以信、進、念、定、慧而為樹林、以淨戒為枝",
    "T08n0261_006:0891b08": "葉、於此林內瞋火欻起、焚戒枝葉無由撲滅、",
    "T08n0261_006:0891b09": "以安忍雨而得滅除、現在未來一切苦難永無",
    "T08n0261_006:0891b10": "憂患。無安忍者於現世中、行住坐臥無有安",
    "T08n0261_006:0891b11": "樂、於未來世豈有樂耶？菩薩摩訶薩以安忍",
    "T08n0261_006:0891b12": "力而為甲冑，彼造罪人為旃荼羅，以瞋恚手",
    "T08n0261_006:0891b13": "執妄想弓，放麁語箭射安忍甲，而彼弓箭自",
    "T08n0261_006:0891b14": "然摧折，安忍甲冑一無損壞，其碎弓箭變為",
    "T08n0261_006:0891b15": "蓮花。當知菩薩如是修行，是則名為安忍波",
    "T08n0261_006:0891b16": "羅蜜多。復次，譬如世間阿伽陀藥，能除自他",
    "T08n0261_006:0891b17": "一切毒病。菩薩亦爾，忍伽陀藥能治自他一",
    "T08n0261_006:0891b18": "切瞋恚煩惱毒病，是名安忍波羅蜜多。譬如",
    "T08n0261_006:0891b19": "世間明月寶珠，商主持行度大曠野砂磧之",
    "T08n0261_006:0891b20": "中絕無水處，於夜月中持珠向月，以器承之",
    "T08n0261_006:0891b21": "水即隨出，商主飲之得度曠野。菩薩亦爾，持",
    "T08n0261_006:0891b22": "此安忍明月寶珠，度於生死曠野磧中絕無",
    "T08n0261_006:0891b23": "智水煩惱之處，於佛智月持忍辱珠，承佛法",
    "T08n0261_006:0891b24": "水菩薩飲之，出於生死至涅槃岸。「復次，慈氏！",
    "T08n0261_006:0891b25": "譬如大地，一切草木依之得生，一切有情依",
    "T08n0261_006:0891b26": "之而住。安忍亦爾，一切菩薩摩訶薩於十地",
    "T08n0261_006:0891b27": "中修習六種波羅蜜多，依之生長，由斯而住。",
    "T08n0261_006:0891b28": "復次，如有梯隥極為高大，眾生登陟直至梵",
    "T08n0261_006:0891b29": "天。安忍之梯高大亦爾，菩薩登陟至天中天。",
    "T08n0261_006:0891c01": "復次，如巧畫師，畫種種像莊彩成就。安忍畫",
    "T08n0261_006:0891c02": "師亦復如是，莊嚴功德圓滿成就。復次，譬如",
    "T08n0261_006:0891c03": "虛空起大密雲，降注洪雨瀑水汎漲，漂蕩一",
    "T08n0261_006:0891c04": "切草木花果，入殑伽河轉至大海。菩薩亦爾，",
    "T08n0261_006:0891c05": "心如虛空，能起一切大悲密雲，降大法雨安",
    "T08n0261_006:0891c06": "忍瀑流，漂蕩一切瞋恚草木愚癡華果，流入",
    "T08n0261_006:0891c07": "智河轉至涅槃清淨大海。復次，菩薩雖見生",
    "T08n0261_006:0891c08": "死流轉諸苦，以安忍力代為受之，經無量劫",
    "T08n0261_006:0891c09": "不辭厭倦，亦無棄捨而取涅槃。復次，菩薩摩",
    "T08n0261_006:0891c10": "訶薩以安忍力，能捨一切頭目髓腦身肉手",
    "T08n0261_006:0891c11": "足及與身命，心無悋惜。凡夫無智，聞之驚怖",
    "T08n0261_006:0891c12": "身毛皆竪，何能捨之？菩薩如是以安忍力，所",
    "T08n0261_006:0891c13": "生之處容貌端正，一切眾生之所樂見，於大",
    "T08n0261_006:0891c14": "會中常為諸佛之所稱歎。",
    "T08n0261_006:0891c15": "「復次，菩薩摩訶薩安住忍力堅固不動。如",
    "T08n0261_006:0891c16": "妙高山，旋嵐猛風所不能動。忍妙高山亦復",
    "T08n0261_006:0891c17": "如是，瞋恚猛風所不能動。復次，一切外道因",
    "T08n0261_006:0891c18": "惡知識，生邪見心修諸苦行——裸形自餓、五熱",
    "T08n0261_006:0891c19": "炙身、投巖赴火——謂得生天不信正法。菩薩見",
    "T08n0261_006:0891c20": "已起大悲心，示同苦行倍過於彼，是諸外道",
    "T08n0261_006:0891c21": "尊敬菩薩以為師範，然後導之示以正法，令",
    "T08n0261_006:0891c22": "彼邪徒住於正見。復有外道而作是言：『此身",
    "T08n0261_006:0891c23": "有我住在心中，如大母指而無障礙亦無形",
    "T08n0261_006:0891c24": "相，唯天眼者方得見之。而此眼根為我侍者，",
    "T08n0261_006:0891c25": "眼既得已尋報我知，耳鼻舌身意亦如是。以",
    "T08n0261_006:0891c26": "此因緣，若有眾生毀罵我者，人能殺之得生",
    "T08n0261_006:0891c27": "天上，忍受罵者死墮三塗。譬如多人同事一",
    "T08n0261_006:0891c28": "將，若毀我將眾共殺之，若不殺者眾人有罪。』",
    "T08n0261_006:0891c29": "菩薩以安忍力愍彼邪見，皆忍受之，以種種",
    "T08n0261_006:0892a01": "方便除彼邪見。譬如時雨，隨彼草木而能滋",
    "T08n0261_006:0892a02": "潤增長成實。菩薩安忍亦復如是。」爾時薄伽",
    "T08n0261_006:0892a03": "梵而說頌言：",
    "T08n0261_006:0892a04": "「如天欲雨蟻出穴，　　聚土為封作穴居，",
    "T08n0261_006:0892a05": "父母不淨集成身，　　妄識於中執為我。",
    "T08n0261_006:0892a06": "相續色力恃豪強，　　智者諦觀如幻焰，",
    "T08n0261_006:0892a07": "一念之頃作微塵，　　如象蹈封皆散壞。",
    "T08n0261_006:0892a08": "眴息剎那速生滅，　　行住坐臥皆為苦，",
    "T08n0261_006:0892a09": "若了色身苦無常，　　智人於此何貪著。",
    "T08n0261_006:0892a10": "諸天梵住苦行者，　　毒虵視觸無能害，",
    "T08n0261_006:0892a11": "設有中傷呪藥解，　　無常毒螫誰為救。",
    "T08n0261_006:0892a12": "善法易修悉棄捨，　　欲樂敗類苦貪求，",
    "T08n0261_006:0892a13": "智者觀之無所成，　　猶如垢衣欝金染。",
    "T08n0261_006:0892a14": "「菩薩摩訶薩應為外道說無我法：『汝所執我，",
    "T08n0261_006:0892a15": "為在內耶？為在外耶？前際來耶？後際去耶？汝",
    "T08n0261_006:0892a16": "言有者，汝命終時應不能救，既不能救，明知",
    "T08n0261_006:0892a17": "無我。譬如忠臣一心奉主，若在危難主必救",
    "T08n0261_006:0892a18": "之，今既不能，定知無我。若有我者應得自在，",
    "T08n0261_006:0892a19": "云何乃被無常壞耶？而諸眾生被無常鬼眾",
    "T08n0261_006:0892a20": "苦所逼，肢節分離奄然而逝，若有我者應得",
    "T08n0261_006:0892a21": "免之，既不免離故知無我。以是因緣，汝諸外",
    "T08n0261_006:0892a22": "道從無始來奉事於我，造諸惡業受苦無窮。",
    "T08n0261_006:0892a23": "當知此我無少恩分，汝久事他捨汝而去，遂",
    "T08n0261_006:0892a24": "將汝身付諸惡獸犲狼虎豹而為噉食，然我",
    "T08n0261_006:0892a25": "棄汝別覓餘身，從無始來捐棄汝等，若計其",
    "T08n0261_006:0892a26": "數無量無邊，現在未來亦復如是。復次，汝若",
    "T08n0261_006:0892a27": "謂心即是神我，身為僮僕，當知此身即是我",
    "T08n0261_006:0892a28": "所，從無始來受身無量莫知其數。如是諸身，",
    "T08n0261_006:0892a29": "為一我耶？為多我耶？若我多者即是無常，以",
    "T08n0261_006:0892b01": "無常故我義不成。若我是一即應常住，恒守",
    "T08n0261_006:0892b02": "一身不應移去，以不住故一亦不成。由此因",
    "T08n0261_006:0892b03": "緣汝應思察，多我一我義並不成。以是當知，",
    "T08n0261_006:0892b04": "心非是我。復當觀察，身非我所亦非僮僕。身",
    "T08n0261_006:0892b05": "若屬我，行住坐臥生老病死須我處分，我未",
    "T08n0261_006:0892b06": "教勅相次而來，明不屬我。若屬我者，生應常",
    "T08n0261_006:0892b07": "生不應老死，行住坐臥亦復如是，改易非常",
    "T08n0261_006:0892b08": "定非我所。以此定知無我我所。復次當知，所",
    "T08n0261_006:0892b09": "執我者汝之大怨。何以故？汝於前世積集善",
    "T08n0261_006:0892b10": "根，五欲果報今世受盡，現在造作種種惡業，",
    "T08n0261_006:0892b11": "以業力故付與獄卒。若有我者何不相救？』菩",
    "T08n0261_006:0892b12": "薩摩訶薩以安忍力，於我我所惡鬼之中，",
    "T08n0261_006:0892b13": "救拔有情置正見處，離我我所，見一切法",
    "T08n0261_006:0892b14": "本性空寂，是名菩薩修習安忍波羅蜜多。「復",
    "T08n0261_006:0892b15": "次，慈氏！猶如有人為護子故造作呪術，令諸",
    "T08n0261_006:0892b16": "惡鬼不得侵害。菩薩亦爾，用安忍呪護諸眾",
    "T08n0261_006:0892b17": "生，瞋等怨賊無能損害。「復次，慈氏，譬如有人",
    "T08n0261_006:0892b18": "為刺刺腳，欲以諸皮遍覆大地，於上遊行免",
    "T08n0261_006:0892b19": "有憂患。智者問曰：『汝所求皮，欲作何事？』此人",
    "T08n0261_006:0892b20": "具報如上因緣。智者訶云：『咄哉愚人！不應如",
    "T08n0261_006:0892b21": "是。但以少皮用充革屣，足得行李不被損傷，",
    "T08n0261_006:0892b22": "何用多皮覆於大地？』凡夫眾生亦復如是，遍",
    "T08n0261_006:0892b23": "造怨害，持刀欲殺大地怨家。菩薩見之深生",
    "T08n0261_006:0892b24": "悲愍，但以安忍而為革屣護汝身心，何有眾",
    "T08n0261_006:0892b25": "怨持刀遍害，是則名為安忍波羅蜜多。譬如",
    "T08n0261_006:0892b26": "有人以毒惡言種種毀罵，菩薩聞之，不應卒",
    "T08n0261_006:0892b27": "暴而起瞋心，當觀察之：『如是罵者為是誰耶？",
    "T08n0261_006:0892b28": "受毀罵者復是誰耶？彼此二身各十二處——眼",
    "T08n0261_006:0892b29": "處見色、耳處聞聲、鼻處嗅香、舌處甞味、身處",
    "T08n0261_006:0892c01": "覺觸、意處知法——而是眼處實非是我，若非我",
    "T08n0261_006:0892c02": "者，自他眼處誰過失耶？若有過者應須治罰。』",
    "T08n0261_006:0892c03": "如是觀察俱無過失，既無過失誰受誰罵而",
    "T08n0261_006:0892c04": "瞋恚耶？如是觀察，乃至法處亦復如是。十二",
    "T08n0261_006:0892c05": "處外更無一物，罵者受者二俱是空。以此思",
    "T08n0261_006:0892c06": "惟瞋心頓息。若聞麤語應諦觀察：『如是語言",
    "T08n0261_006:0892c07": "何者是麤？麤語二字生不同時，麤時非語、語",
    "T08n0261_006:0892c08": "時非麤，剎那生滅各不相待。二字尚無況多",
    "T08n0261_006:0892c09": "毀罵。』以是觀察百千劫中，作是麤言不成罵",
    "T08n0261_006:0892c10": "辱。又復觀察能罵之人及所罵法，二俱無常",
    "T08n0261_006:0892c11": "剎那不住，何有瞋耶？以是當知，過去已滅、未",
    "T08n0261_006:0892c12": "來未至、現在不住，罵法既空，我身亦爾，同彼",
    "T08n0261_006:0892c13": "無常生滅不住，以不住故一切皆空。作是觀",
    "T08n0261_006:0892c14": "時，無量怨賊一時消滅。若離此觀取相分別，",
    "T08n0261_006:0892c15": "但名安忍，不得名為波羅蜜多。五蘊無我乃",
    "T08n0261_006:0892c16": "至十八界等，悉亦無我、如幻如化，毀讚平等",
    "T08n0261_006:0892c17": "本性空寂亦復如是。",
    "T08n0261_006:0892c18": "「復次，慈氏！菩薩摩訶薩見毀罵者當生憐愍：",
    "T08n0261_006:0892c19": "『如是之人瞋魔所持、煩惱所覆作是毀罵。我",
    "T08n0261_006:0892c20": "今為欲辟除此魔，應善修學忍陀羅尼不生",
    "T08n0261_006:0892c21": "瞋恨，無令瞋恚及餘煩惱損害眾生。我若瞋",
    "T08n0261_006:0892c22": "者，鬼魅我身。』由此因緣，於彼罵者生大悲愍",
    "T08n0261_006:0892c23": "而安忍之。雖能如是但名安忍，若離分別是",
    "T08n0261_006:0892c24": "則名曰波羅蜜多。",
    "T08n0261_006:0892c25": "「復次，慈氏！菩薩摩訶薩行安忍時，若見有人",
    "T08n0261_006:0892c26": "執持利刀斷其手足，當於是人生欣慰心善",
    "T08n0261_006:0892c27": "知識想，猶如有人施己歡悅——我於今者得大",
    "T08n0261_006:0892c28": "福報，於彼受者常懷恩德，傍人見之皆生隨",
    "T08n0261_006:0892c29": "喜。菩薩亦爾，見割截者生大慶慰：『除我罪業、",
    "T08n0261_006:0893a01": "施我法財，由為我故受惡名稱，失於人天解",
    "T08n0261_006:0893a02": "脫之樂、受三塗苦。以是因緣，為我善友作我",
    "T08n0261_006:0893a03": "良伴，成我安忍波羅蜜多。我於彼人應生敬",
    "T08n0261_006:0893a04": "重，乃至菩提不忘恩德，況反生瞋。若起瞋",
    "T08n0261_006:0893a05": "恚，是負恩德。』由是緣故，倍生敬心作善師想。",
    "T08n0261_006:0893a06": "雖能如是難忍能忍，由於自他未亡分別，但",
    "T08n0261_006:0893a07": "名安忍，不得名為波羅蜜多。",
    "T08n0261_006:0893a08": "「復次，菩薩住閑寂處，而有人來謗菩薩言：『汝",
    "T08n0261_006:0893a09": "不與取、作婬欲行，打罵治罰。』菩薩摩訶薩而",
    "T08n0261_006:0893a10": "安忍之，作是思惟：『非他過失，是我宿世曾謗",
    "T08n0261_006:0893a11": "於他、打罵治罰，以我餘殃招彼治責。彼因害",
    "T08n0261_006:0893a12": "我當墮惡趣，應於是人生大悲愍。』復自思惟：",
    "T08n0261_006:0893a13": "『我今此心極為姧詐，畏墮地獄生安忍心，又",
    "T08n0261_006:0893a14": "欲自成忍波羅蜜，令割截者當墮三塗。』如是",
    "T08n0261_006:0893a15": "思惟深生慚媿，菩薩是時見己過已，於割截",
    "T08n0261_006:0893a16": "者生媿惡心善知識想，深生尊重，但名安忍，",
    "T08n0261_006:0893a17": "非波羅蜜多。何以故？由於自他有分別故。",
    "T08n0261_006:0893a18": "「復次，菩薩了瞋恚法諸苦所因，知行安忍",
    "T08n0261_006:0893a19": "萬行根本。以是因緣而行安忍，但名安",
    "T08n0261_006:0893a20": "忍，非波羅蜜多。何以故？由於善惡生分別",
    "T08n0261_006:0893a21": "故。",
    "T08n0261_006:0893a22": "「復次，菩薩觀五蘊身五種過失，眾苦所集剎",
    "T08n0261_006:0893a23": "那無常，五種不淨、三十六物，無我我所一切",
    "T08n0261_006:0893a24": "皆空。外道邪見執身安樂，常住無變是清淨",
    "T08n0261_006:0893a25": "法，有我我所。菩薩諦觀此五種法，一切有情",
    "T08n0261_006:0893a26": "亦復如是。既知是已，聞罵不瞋、讚譽不喜，但",
    "T08n0261_006:0893a27": "名安忍，非波羅蜜多。",
    "T08n0261_006:0893a28": "「復次，慈氏！略說菩薩安忍三十二種。所謂無",
    "T08n0261_006:0893a29": "貪是安忍，不害是安忍，無熱惱是安忍，無瞋",
    "T08n0261_006:0893b01": "是安忍，無恨是安忍，無忿是安忍，無諍論是",
    "T08n0261_006:0893b02": "安忍，不染欲境是安忍，能護自他是安忍，",
    "T08n0261_006:0893b03": "順菩提心是安忍，無分別心是安忍，不著",
    "T08n0261_006:0893b04": "生死是安忍，順業果是安忍，身清淨是安",
    "T08n0261_006:0893b05": "忍，口意清淨是安忍，堅固不退是安忍，言說",
    "T08n0261_006:0893b06": "自在是安忍，無遍計是安忍，自覺聖智是",
    "T08n0261_006:0893b07": "安忍，將護彼意是安忍，修四梵行不隨禪",
    "T08n0261_006:0893b08": "生是安忍，於人天樂得自在是安忍，相好圓",
    "T08n0261_006:0893b09": "滿是安忍，梵音深妙是安忍，滅除諸惡是安",
    "T08n0261_006:0893b10": "忍，遠離慳垢是安忍，除斷嫉妬是安忍，捨諸",
    "T08n0261_006:0893b11": "怨賊是安忍，近菩提分是安忍，離諸不善是",
    "T08n0261_006:0893b12": "安忍，樂處寂靜是安忍，獲諸佛法是安忍。慈",
    "T08n0261_006:0893b13": "氏！如是三十二種安忍波羅蜜多，菩薩修行",
    "T08n0261_006:0893b14": "能得無生法忍，速成阿耨多羅三藐三菩提。",
    "T08n0261_006:0893b15": "「復次，慈氏！云何名為安忍波羅蜜多？若人惡",
    "T08n0261_006:0893b16": "罵，當觀此聲猶如谷響。若被打時，當觀此身",
    "T08n0261_006:0893b17": "猶如鏡像。若被瞋時，當觀此心猶如幻化。若",
    "T08n0261_006:0893b18": "見忿怒，當觀此心性無諠動。若得利養，當觀",
    "T08n0261_006:0893b19": "此心自性調伏，不生歡喜。若失利養，當觀此",
    "T08n0261_006:0893b20": "心善妙寂靜，不生瞋恚。若遭毀謗，當觀此身",
    "T08n0261_006:0893b21": "猶如虛空，不應加報。若遇讚譽，當觀自身性",
    "T08n0261_006:0893b22": "無我慢而不高舉。若得稱歎，當觀心性本來",
    "T08n0261_006:0893b23": "空寂，不生忻慰。若被譏嫌，當觀本心性離怖",
    "T08n0261_006:0893b24": "畏，不生憂慼。若遇苦時，當觀法性本無逼迫，",
    "T08n0261_006:0893b25": "不見苦相。若受樂時，當觀實性常住不變，無",
    "T08n0261_006:0893b26": "苦樂相。菩薩摩訶薩住安忍時，如是八風不",
    "T08n0261_006:0893b27": "能動轉。何以故？以菩提心住真實相，離於彼",
    "T08n0261_006:0893b28": "我、見法身故。復次，有不安事皆忍受之，為欲",
    "T08n0261_006:0893b29": "降伏諸魔怨故。當行一切難行苦行，為調外",
    "T08n0261_006:0893c01": "道諸邪見故。慈氏！當知我今略說安忍波羅",
    "T08n0261_006:0893c02": "蜜多。",
    "T08n0261_006:0893c03": "「復次，慈氏！若觀無常離彼我相，心得安忍，非",
    "T08n0261_006:0893c04": "真實忍。若觀諸法善不善相，心得安忍，非真",
    "T08n0261_006:0893c05": "實忍。若復諦觀十二處忍，於諸根、塵離恚罵",
    "T08n0261_006:0893c06": "相而得安忍，非真實忍。若觀恚罵以為顛倒，",
    "T08n0261_006:0893c07": "忍為真正。辯邪正忍，非真實忍。復次，見忍",
    "T08n0261_006:0893c08": "有理、恚罵無理，此取相忍，非真實忍。",
    "T08n0261_006:0893c09": "復次，住八正忍、離八邪忍，道非道忍，非真實",
    "T08n0261_006:0893c10": "忍。復次，不觀諸法無常、無我、不淨、苦忍，唯觀",
    "T08n0261_006:0893c11": "諸法常、樂、我、淨，無生法忍，此相違忍，非真實",
    "T08n0261_006:0893c12": "忍。復次，於空法忍，諸見不忍；無相法忍，有相",
    "T08n0261_006:0893c13": "不忍；無願法忍，有願不忍；無行法忍，有行不",
    "T08n0261_006:0893c14": "忍；無煩惱法忍，有煩惱不忍；諸善法忍，非善",
    "T08n0261_006:0893c15": "不忍；出世法忍，世間不忍；無過法忍，有過不",
    "T08n0261_006:0893c16": "忍；無漏法忍，有漏不忍；涅槃法忍，生死不忍。",
    "T08n0261_006:0893c17": "如是諸忍，是對治忍，非究竟忍。」",
    "T08n0261_006:0893c18": "爾時，慈氏菩薩摩訶薩白佛言：「世尊！如是忍",
    "T08n0261_006:0893c19": "者既非究竟，云何名曰究竟忍耶？唯願如來",
    "T08n0261_006:0893c20": "分別解說。」爾時薄伽梵告慈氏菩薩摩訶薩",
    "T08n0261_006:0893c21": "言：「善男子！真實忍者，以正智慧了一切法本",
    "T08n0261_006:0893c22": "性皆空，即此空性與一切法本性無二故，一",
    "T08n0261_006:0893c23": "切法性、空性正智本性清淨，無二無二分，無",
    "T08n0261_006:0893c24": "別無斷故。以是當知，世間法即是空，空即是",
    "T08n0261_006:0893c25": "世間法，二法本性不相離故。如是忍者名究",
    "T08n0261_006:0893c26": "竟忍。「復次，以正智慧了一切法性即無相性，",
    "T08n0261_006:0893c27": "無相性即一切法，本性無二故。一切法性本",
    "T08n0261_006:0893c28": "無相性正智本性清淨，無二無二分，無別無",
    "T08n0261_006:0893c29": "斷故。以是當知，一切法即無相，無相即",
    "T08n0261_006:0894a01": "一切法，二法本性不相離故。如是忍者名",
    "T08n0261_006:0894a02": "究竟忍。",
    "T08n0261_006:0894a03": "「復次，以正智慧了一切法性即無願性，無願",
    "T08n0261_006:0894a04": "性即一切法性，本性無二故。無願性、一切法",
    "T08n0261_006:0894a05": "性正智本性清淨，無二無二分，無別無斷故。",
    "T08n0261_006:0894a06": "是以當知，一切法即無願，無願即一切",
    "T08n0261_006:0894a07": "法，二法本性不相離故。如是忍者名究竟忍。",
    "T08n0261_006:0894a08": "「復次，以正智慧了一切行性即無行性，此無行",
    "T08n0261_006:0894a09": "性與一切行性，本性無二故。一切行性無行性",
    "T08n0261_006:0894a10": "正智本性清淨，無二無二分，無別無斷故。乃至",
    "T08n0261_006:0894a11": "如是忍者是究竟忍。「復次，以正智慧了煩惱",
    "T08n0261_006:0894a12": "性即無煩惱性，無煩惱性則煩惱性，本性無",
    "T08n0261_006:0894a13": "二故。煩惱性、無煩惱性正智本性清淨，無二無",
    "T08n0261_006:0894a14": "二分，無別無斷故。乃至如是忍者是究竟忍。",
    "T08n0261_006:0894a15": "「復次，以正智慧了一切善性即不善性，不善",
    "T08n0261_006:0894a16": "性即一切善性，本性無二故。善性、不善性正",
    "T08n0261_006:0894a17": "智本性清淨，無二無二分，無別無斷故。乃至",
    "T08n0261_006:0894a18": "如是忍者是究竟忍。",
    "T08n0261_006:0894a19": "「復次，以正智慧了出世法性即世間法性，世",
    "T08n0261_006:0894a20": "間法性即出世間法性，本性無二故。出世法",
    "T08n0261_006:0894a21": "性、世間法性正智本性清淨，無二無二分，無",
    "T08n0261_006:0894a22": "別無斷故。乃至如是忍者是究竟忍。「復次，以",
    "T08n0261_006:0894a23": "正智慧了無過失性即過失性，過失性即無",
    "T08n0261_006:0894a24": "過失性，本性無二故。無過失性，過失性正智",
    "T08n0261_006:0894a25": "本性清淨，無二無二分，無別無斷故。乃至如",
    "T08n0261_006:0894a26": "是忍者是究竟忍。",
    "T08n0261_006:0894a27": "「復次，以正智慧了無漏法性即有漏法性，有",
    "T08n0261_006:0894a28": "漏法性即無漏法性，本性無二故。無漏法性、",
    "T08n0261_006:0894a29": "有漏法性正智本性清淨，無二無二分，無別無",
    "T08n0261_006:0894b01": "斷故。乃至如是忍者是究竟忍。「復次，以正智",
    "T08n0261_006:0894b02": "慧了涅槃性即生死性，生死性即涅槃性，本",
    "T08n0261_006:0894b03": "性無二故。涅槃性、生死性正智本性清淨，無二",
    "T08n0261_006:0894b04": "無二分，無別無斷故。乃至如是忍者是究竟忍。」",
    "T08n0261_006:0894b05": "佛告慈氏：「如是真實究竟安忍，於一切法，非",
    "T08n0261_006:0894b06": "自非他、非有非無、非生非不生、非滅非不滅，",
    "T08n0261_006:0894b07": "獲此忍者名真究竟無生法忍，是名安忍波",
    "T08n0261_006:0894b08": "羅蜜多。」佛說此安忍波羅蜜多時，慈氏菩薩",
    "T08n0261_006:0894b09": "而為上首，與無量諸大菩薩摩訶薩眾及此大",
    "T08n0261_006:0894b10": "會，異口同音讚薄伽梵言：「善哉，善哉，希有善",
    "T08n0261_006:0894b11": "逝！甚奇世尊！」即以無量珍妙供具而供養之——",
    "T08n0261_006:0894b12": "所謂種種妙香、瞻蔔花香、燒香、塗香、末香，種",
    "T08n0261_006:0894b13": "種花鬘、衣服、繒綵、幢幡、寶蓋，擲虛空中以為",
    "T08n0261_006:0894b14": "供養——種種音樂而為娛樂，種種歌頌讚歎如",
    "T08n0261_006:0894b15": "來。是諸眾生，聞佛說此安忍波羅蜜多，不驚",
    "T08n0261_006:0894b16": "不懼不怖不畏，悉得如來真實法忍。所散香",
    "T08n0261_006:0894b17": "花種種供養，在虛空中遍滿三千大千世界。",
    "T08n0261_006:0894b18": "爾時，薄伽梵告慈氏菩薩摩訶薩言：「善男子！",
    "T08n0261_006:0894b19": "汝應安置如是種種花、香、衣服乃至幡蓋。」時",
    "T08n0261_006:0894b20": "慈氏菩薩摩訶薩白佛言：「世尊！我已安置如",
    "T08n0261_006:0894b21": "是香、花、種種衣服，各各置在諸菩薩等天龍",
    "T08n0261_006:0894b22": "眾會本身之中而為處所。」爾時慈氏菩薩說",
    "T08n0261_006:0894b23": "是語已，即入一切色身三昧。入是定已，所有",
    "T08n0261_006:0894b24": "三千大千世界，遍滿虛空種種花、香、衣服、繒",
    "T08n0261_006:0894b25": "綵乃至幡蓋，以定力故悉入慈氏臍輪之中",
    "T08n0261_006:0894b26": "不相障礙，而諸供具亦不減小，菩薩之身亦",
    "T08n0261_006:0894b27": "不廣大。",
    "T08n0261_006:0894b28": "爾時，無盡藏菩薩摩訶薩問慈氏菩薩摩訶",
    "T08n0261_006:0894b29": "薩言：「善男子！此三昧名字何等？住此定中能",
    "T08n0261_006:0894c01": "令如是諸供養具悉入䐡中，汝身不增、眾物",
    "T08n0261_006:0894c02": "不減。」慈氏菩薩言：「善男子！此三昧名普入一",
    "T08n0261_006:0894c03": "切色身三昧。」無盡藏菩薩復言：「大士！此三昧",
    "T08n0261_006:0894c04": "神變境界，其事云何？」慈氏菩薩言：「仁者！三千",
    "T08n0261_006:0894c05": "大千世界一切所有入我䐡輪，我身不增、彼",
    "T08n0261_006:0894c06": "像不減。何以故？法性如是。」爾時，會中或有菩",
    "T08n0261_006:0894c07": "薩、天、龍、鬼、神、人非人等竊作是念：「我等欲見",
    "T08n0261_006:0894c08": "是三昧境界神變，不知云何？」爾時薄伽梵知",
    "T08n0261_006:0894c09": "諸菩薩、天、龍、大眾心之所念，告慈氏菩薩摩",
    "T08n0261_006:0894c10": "訶薩言：「善男子！汝當現此三昧神變，令眾同",
    "T08n0261_006:0894c11": "知。」時慈氏菩薩久已修習如是三昧，善得純",
    "T08n0261_006:0894c12": "熟無諸障礙，令諸菩薩、他方大眾及在此會",
    "T08n0261_006:0894c13": "諸苾芻僧及佛世尊，一切悉入慈氏身中，而",
    "T08n0261_006:0894c14": "諸有情亦無驚怖，得未曾有身心安樂。譬如",
    "T08n0261_006:0894c15": "東方過無量阿僧企耶世界，有世界名寶瓔",
    "T08n0261_006:0894c16": "珞莊嚴，而彼眾生所受用物，皆以種種珍寶",
    "T08n0261_006:0894c17": "而為莊嚴，受諸快樂。而此身中天人大眾所",
    "T08n0261_006:0894c18": "受快樂，如彼世界等無有異，此諸大會皆悉",
    "T08n0261_006:0894c19": "了知，在慈氏身都無障礙。",
    "T08n0261_006:0894c20": "爾時慈氏菩薩還攝神力。時諸大眾及佛世",
    "T08n0261_006:0894c21": "尊，各復本座儼然而住。是諸大眾一切有情，",
    "T08n0261_006:0894c22": "都不覺知有往來相。",
    "T08n0261_006:0894c23": "爾時無盡藏菩薩白慈氏菩薩言：「希有，大士！",
    "T08n0261_006:0894c24": "此三摩地神變之事，得未曾有，昔所未見。」慈",
    "T08n0261_006:0894c25": "氏菩薩言：「仁者！非但此會一切大眾入我身",
    "T08n0261_006:0894c26": "中，設以三千大千世界諸妙高山及十寶山、大",
    "T08n0261_006:0894c27": "鐵圍山、大海、江河、日月星辰、天宮、龍宮、諸尊神",
    "T08n0261_006:0894c28": "宮、五趣四生人非人等、悉內身中亦無妨礙。",
    "T08n0261_006:0894c29": "我身不增、彼亦無減，是諸眾生亦不覺知有",
    "T08n0261_006:0895a01": "往來相。法性如是，況此會耶。」時薄伽梵說此",
    "T08n0261_006:0895a02": "安忍波羅蜜多及現大神變時，會中有七十",
    "T08n0261_006:0895a03": "六那庾多人天，皆發阿耨多羅三藐三菩提",
    "T08n0261_006:0895a04": "心，三萬二千菩薩皆得無生法忍。佛告慈氏：",
    "T08n0261_006:0895a05": "「若有善男子、善女人，暫聞此安忍波羅蜜多",
    "T08n0261_006:0895a06": "名能生信心，是人決定不墮地獄、鬼趣、傍生，",
    "T08n0261_006:0895a07": "於阿耨多羅三藐三菩提永無退轉。我今說",
    "T08n0261_006:0895a10": "大乘理趣六波羅蜜多經卷第六"
}