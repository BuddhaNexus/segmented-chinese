{
    "X31n0609_002:0491a01": "法華大意卷中",
    "X31n0609_002:0491a02": "廣陵寶城寺沙門　無相　說",
    "X31n0609_002:0491a03": "吳興天池沙門　法聚　較正",
    "X31n0609_002:0491a04": "長水平林居士葉祺胤　重較",
    "X31n0609_002:0491a05": "爾時世尊告舍利弗(至)如是妙法。",
    "X31n0609_002:0491a06": "此經向後科家謂之正說妙法。又有四科。初許說。",
    "X31n0609_002:0491a07": "再舉說此語時至默然而不制止。此兩行經。科家",
    "X31n0609_002:0491a08": "謂之上慢退席。再舉爾時佛告舍利弗我今此眾",
    "X31n0609_002:0491a09": "至願樂欲聞。此兩行經科家謂之眾淨誡聽。再舉",
    "X31n0609_002:0491a10": "佛告至如是妙法。此段經。向後方是正說。如是玅",
    "X31n0609_002:0491a11": "法四字。直指妙法全體也。舉如意云。會麼。於此領",
    "X31n0609_002:0491a12": "悟。會我相人相眾相壽相。如紅爐片雪。了無踪跡。",
    "X31n0609_002:0491a13": "消卵生胎生濕生化生。若大夢暫思。那討根由。鑄",
    "X31n0609_002:0491a14": "萬象總作一金。融萬古即是一念。到此田地。處處",
    "X31n0609_002:0491a15": "彌陀佛。家家觀世音。其或不然。須向靜中回光自",
    "X31n0609_002:0491a16": "照。此身乃父母之遺體也。那個是父母未生之自",
    "X31n0609_002:0491a17": "體乎。此心乃根塵之發知。那個是根塵未有之本",
    "X31n0609_002:0491a18": "心乎。如是參來參去。不計工夫。必有大悟時節。到",
    "X31n0609_002:0491a19": "大悟時。必當自信眼見之形相。玅法之全體也。耳",
    "X31n0609_002:0491a20": "聞之音聲。玅法之圓宣也。鼻嗅之香臭。妙法之至",
    "X31n0609_002:0491a21": "信也。舌甞之滋味。妙法之醍醐也。如是乃至身觸",
    "X31n0609_002:0491a22": "意緣。鳶飛魚躍。雲行雨施。無有不是妙法之全體",
    "X31n0609_002:0491a23": "大用也。靈山一會。儼然不散。妙經宣揚。滿眼滿耳。",
    "X31n0609_002:0491a24": "到這裡且道還容註解也無。若許註解。須彌為筆。",
    "X31n0609_002:0491b01": "大海為墨。虗空作紙。經千萬億劫註亦不盡。若頓",
    "X31n0609_002:0491b02": "領悟。道個一念不起。猶是須彌山。豈許心意卜度。",
    "X31n0609_002:0491b03": "言語分疏者哉。問曰。妙法四字既是全體。且道離",
    "X31n0609_002:0491b04": "此四字之外喚作什麼。師曰。不許安名。曰既不許",
    "X31n0609_002:0491b05": "安名。諸佛全體為什麼云如是玅法。師曰。安名也",
    "X31n0609_002:0491b06": "安名。只怕人錯認。曰錯認時如何。師曰。我相人相。",
    "X31n0609_002:0491b07": "曰不錯認時如何。師曰。人空法空。曰恁麼則道馬",
    "X31n0609_002:0491b08": "非為馬。言牛未是牛。兩頭俱坐斷。中道一齊休。師",
    "X31n0609_002:0491b09": "曰。都講迴向。",
    "X31n0609_002:0491b10": "諸佛如來時乃說之(至)欲令眾生入佛知見道故。",
    "X31n0609_002:0491b11": "此段經。大略言此玅法不是尋常語言文字。雖有",
    "X31n0609_002:0491b12": "語言文字。乃宣揚玅法之語言文字也。此語言文",
    "X31n0609_002:0491b13": "字實非玅法。又再三誡之當信佛語。葢玅法即當",
    "X31n0609_002:0491b14": "人玅心。若不信。是自棄耳。又曰。是法非思量分別",
    "X31n0609_002:0491b15": "之所能解。葢思量便屬情解。自心之妙失矣。又曰。",
    "X31n0609_002:0491b16": "為一大事出現於世。如是。則大事即本玅心體。強",
    "X31n0609_002:0491b17": "名佛知見。既不許思量。從何領信。既信妙法。不許",
    "X31n0609_002:0491b18": "思量。却是望空而信。既望空而信。信個什麼。葢此",
    "X31n0609_002:0491b19": "實相妙法。雖語言道斷。心行處滅。亦不離語言文",
    "X31n0609_002:0491b20": "字也。故曰。文字顯總持。總持無文字。舉如意云。會",
    "X31n0609_002:0491b21": "麼。若於此會得。便信與三世諸佛共一心膽。便信",
    "X31n0609_002:0491b22": "與歷代祖師共個肚腸。七軸玅經。仰觀也看着。俯",
    "X31n0609_002:0491b23": "察也看着。三世諸佛。進前也相逢。退後也相逢。如",
    "X31n0609_002:0491b24": "其不然。須向靜中放下千斤名利擔。收回一點是",
    "X31n0609_002:0491c01": "非心。單單看個天地未曾判。父母未曾生。我今日",
    "X31n0609_002:0491c02": "能知能覺能喜能怒者畢竟在什麼處安立。忽然",
    "X31n0609_002:0491c03": "參透。當自大悟。無一物不是玅法全體。無一名不",
    "X31n0609_002:0491c04": "是妙法全號。到此田地。生死乃我心之活相。聖凡",
    "X31n0609_002:0491c05": "亦吾性之假名。苦樂逆順。水底月痕。動靜寒溫。天",
    "X31n0609_002:0491c06": "邊鳥跡。更何疑哉。問曰。如何是一大事因緣。師曰。",
    "X31n0609_002:0491c07": "諸佛為此出現。曰諸佛出現且止。如何是一大事",
    "X31n0609_002:0491c08": "因緣。師曰。講一月已來正為此事。曰講論已承妙",
    "X31n0609_002:0491c09": "語。且道如何是一大事因緣。師曰。老者安。少者懷。",
    "X31n0609_002:0491c10": "朋友信。曰孔聖以此三事為本懷。莫便是一大事",
    "X31n0609_002:0491c11": "因緣麼。師曰。且到此田地。再問一大事因緣。曰恁",
    "X31n0609_002:0491c12": "麼則從淺至深。從近至遠去。師曰。本無深淺遠近。",
    "X31n0609_002:0491c13": "曰如是則道曠無涯。師曰。也不是。曰如何即是。師",
    "X31n0609_002:0491c14": "曰。且回向看。",
    "X31n0609_002:0491c15": "諸佛世尊唯以一大事因緣故出現於世(復講)。",
    "X31n0609_002:0491c16": "此一科經。台宗謂之標出本意。即是標出諸佛出",
    "X31n0609_002:0491c17": "世一番的主意也。葢吾佛大聖人普觀盡虗空遍",
    "X31n0609_002:0491c18": "法界。皆是一箇妙性。皆是一箇妙理。既是一箇妙",
    "X31n0609_002:0491c19": "理。即是一個妙心。既是一個妙心。即是一個妙法",
    "X31n0609_002:0491c20": "妙道也。以人人具足此性。既具足此性。即具足此",
    "X31n0609_002:0491c21": "理。既具足此理。則此心此法此道無不具足圓滿",
    "X31n0609_002:0491c22": "者也。但人不肯靜中自參究。自格窮耳。若肯靜中",
    "X31n0609_002:0491c23": "自參自格。則此本具妙性。何有不明。何有不悟。以",
    "X31n0609_002:0491c24": "人各各迷久。俱不自悟。吾佛大聖人乃出現於世。",
    "X31n0609_002:0492a01": "欲人人皆悟本具玅性也。欲人皆悟此性。所謂一",
    "X31n0609_002:0492a02": "大事因緣也。謂之一大事因緣。世間萬事萬物。大",
    "X31n0609_002:0492a03": "而天地。細而微塵。既屬有形。終成敗壞。既有敗壞。",
    "X31n0609_002:0492a04": "非吾妙性實相。既非妙性實相。乃是性中之妄念",
    "X31n0609_002:0492a05": "也。既是性中之妄念。亦非玅理實體。既非玅理實",
    "X31n0609_002:0492a06": "體豈是妙心玅道也。以此妙性。性一切而不異。玅",
    "X31n0609_002:0492a07": "萬物而至神。能為萬象主。不逐四時凋之物也。以",
    "X31n0609_002:0492a08": "此萬有。大而天地。細而微塵。起起滅滅。往往來來。",
    "X31n0609_002:0492a09": "故所以謂之小事。以此玅性。大而無外。細而無內。",
    "X31n0609_002:0492a10": "無起無滅。無往無來。故所以謂之大事。若知此為",
    "X31n0609_002:0492a11": "大事。則若身。若眷屬。若功名。若產業。乃至事業有",
    "X31n0609_002:0492a12": "天地之大。亦為小事。以世人不知此為大事。汩汩",
    "X31n0609_002:0492a13": "為身。只家火眷屬所累。既被此累。則不知本具之",
    "X31n0609_002:0492a14": "理。以竪窮三際橫遍十方也。舉如意云。會麼。更聽",
    "X31n0609_002:0492a15": "說偈。本具妙心。即玅性。聖人號做大因緣。諸人直",
    "X31n0609_002:0492a16": "下如明悟。不負西乾大覺僊。問曰。如何是直下明",
    "X31n0609_002:0492a17": "悟。師曰。眼空四海。神洞十虗。曰如何是妙性。師曰。",
    "X31n0609_002:0492a18": "非玅不能問。非性不能言。曰恁麼則喜怒哀樂的",
    "X31n0609_002:0492a19": "主人翁便是玅性。師曰。認賊為子。曰中峰道即此",
    "X31n0609_002:0492a20": "與佛祖無間又作麼生。師曰。中峰即是。是汝不是。",
    "X31n0609_002:0492a21": "曰如何是玅性直捷一句。師曰。問處分明。答亦分",
    "X31n0609_002:0492a22": "明。不須更疑。",
    "X31n0609_002:0492a23": "佛知見(再拈)。",
    "X31n0609_002:0492a24": "佛知見者。即本具性玅覺體也。此性妙覺體。雖人",
    "X31n0609_002:0492b01": "人本具。迷背不知者極多。故十方諸佛出世開示。",
    "X31n0609_002:0492b02": "開示此性玅覺體也。歷代祖師傳授。傳授此性玅",
    "X31n0609_002:0492b03": "覺體也。葢此性妙覺體。陰陽不能變。造化不能遷。",
    "X31n0609_002:0492b04": "虗空包不住。大地載不起。大地廣博為性覺中塵。",
    "X31n0609_002:0492b05": "虗空冲漠為妙體中隙。萬物眾多為妙性中間錯。",
    "X31n0609_002:0492b06": "古今遼遠為覺體中念慮。不可以相可以盡此妙",
    "X31n0609_002:0492b07": "性之相。故曰不可思議。不可以名可以正其覺體",
    "X31n0609_002:0492b08": "之名。故曰無有能得解。非思量分別之所解。非色",
    "X31n0609_002:0492b09": "相大小可以指畫。故曰唯佛與佛乃能究盡。仰觀",
    "X31n0609_002:0492b10": "俯察。遠取近求。無有不是其體。故曰體物而不可",
    "X31n0609_002:0492b11": "遺。上而諸佛。下而眾生。中而覺知。外而器界。俱元",
    "X31n0609_002:0492b12": "一體。故曰唯此一事實。餘二則非真。舉如意云。會",
    "X31n0609_002:0492b13": "麼。若於此會得。十方不隔。三世不遷。頭頭總是。物",
    "X31n0609_002:0492b14": "物全彰。無一名不是其名。無一物不是其物。說是",
    "X31n0609_002:0492b15": "麻三觔也是。說是栢樹子也是。鳶飛魚躍。多寶佛",
    "X31n0609_002:0492b16": "塔而見瑞騰祥。雨施雲行。玅莊王宮而放光散彩。",
    "X31n0609_002:0492b17": "其或不然。佛知見再參三十年。更聽說偈。能知能",
    "X31n0609_002:0492b18": "見處靈然。迷乃凡兮悟乃仙。我許當年圓悟老。一",
    "X31n0609_002:0492b19": "聲雞唱證根源。問曰。如何是根源。師曰。本具如是",
    "X31n0609_002:0492b20": "玅性。曰如何是玅性。師曰。舉似不得。曰既是本具",
    "X31n0609_002:0492b21": "為什麼舉似不得。師曰。舉似成兩個。曰恁麼則通",
    "X31n0609_002:0492b22": "不許開口。師曰。膠柱鼓瑟。釘樁搖櫓。曰如何是不",
    "X31n0609_002:0492b23": "犯鋒芒一句。師曰。山僧早辰洗面。摸著底不是他",
    "X31n0609_002:0492b24": "人鼻子。曰請聽學人說偈。自家靈妙古人心。多少",
    "X31n0609_002:0492c01": "愚迷向外尋。今日蒙師親點破。大千剎海變黃金。",
    "X31n0609_002:0492c02": "師曰。何不道剎海本黃金。",
    "X31n0609_002:0492c03": "舍利弗是為諸佛(至)尚無二乘何況有三。",
    "X31n0609_002:0492c04": "此一章經。大略只是言十方大聖人性道無有不",
    "X31n0609_002:0492c05": "同。往古大聖人性道無有不同。後來有大聖人性",
    "X31n0609_002:0492c06": "道無有不同。以無有不同故。當知人人本具之性",
    "X31n0609_002:0492c07": "理亦無不同。以人人之性理同故。當知物物之性",
    "X31n0609_002:0492c08": "理亦無不同。以物物之性理同故。仰觀俯察遠取",
    "X31n0609_002:0492c09": "近求性理無有不同。以無不同故。當知知見亦無",
    "X31n0609_002:0492c10": "不同者也。或有不同者。非中心不同。乃各各自私",
    "X31n0609_002:0492c11": "自昧。自別自向。所以有萬不同也。苟能克去各各",
    "X31n0609_002:0492c12": "自私之執著偏邪。自昧之無明煩惱。自別之憎愛",
    "X31n0609_002:0492c13": "取舍。自向之苦樂逆順。則所謂一佛知見。一佛乘。",
    "X31n0609_002:0492c14": "一大事因緣之性理。無有不同者也。夫所謂一佛",
    "X31n0609_002:0492c15": "知見。一佛乘。一大事因緣。即人人本具之性理覺",
    "X31n0609_002:0492c16": "體也。葢此覺體。論其大而更無有外。論其細而更",
    "X31n0609_002:0492c17": "無有內。論其前而更無有始初。論其後而更無有",
    "X31n0609_002:0492c18": "終窮。圓融廣大。冲虗玅粹。稱之不能盡其言。故曰",
    "X31n0609_002:0492c19": "不可思議。窺之不能盡其際。故曰聲聞辟支佛所",
    "X31n0609_002:0492c20": "不能知。以此佛知見之體人人本具而不自知。故",
    "X31n0609_002:0492c21": "十方三世大聖人生大憐愍。出見於世。單單開示",
    "X31n0609_002:0492c22": "此佛知見。令人悟入也。舉如意云。會麼。若於此會",
    "X31n0609_002:0492c23": "得。便見十方不隔。三世道同。其或不然。則各各自",
    "X31n0609_002:0492c24": "偏。各各自昧。萬別千差之條貫。橫羅竪數之遍該。",
    "X31n0609_002:0493a01": "山僧不能把手與諸人拈出也。更聽說偈。頓空四",
    "X31n0609_002:0493a02": "相自忘機。此是如來玅總持。不爾更他求玅道。我",
    "X31n0609_002:0493a03": "知終與性非宜。問曰。如何自妙總持。師曰。當人妙",
    "X31n0609_002:0493a04": "性。曰經云非思量分別之所能解。和尚為什麼却",
    "X31n0609_002:0493a05": "道當人玅性。師曰。你道妙性是什麼物。曰出身猶",
    "X31n0609_002:0493a06": "可易。脫體道應難。師曰。你也不能道。曰學人脫體",
    "X31n0609_002:0493a07": "固不能道。請和尚道一句看。師曰。你起來。我回向。",
    "X31n0609_002:0493a08": "舍利弗諸佛出於五濁惡世(至)於一佛乘分別說三。",
    "X31n0609_002:0493a09": "此段經。大略只是言諸佛出世之由。葢至理本寂。",
    "X31n0609_002:0493a10": "萬法本如。因眾生迷妄入心。不自覺知。如澄清水",
    "X31n0609_002:0493a11": "攪動不息。不覺渾濁。所以時漸澆薄。惡事日多。煩",
    "X31n0609_002:0493a12": "惱日增。差別之念日盛。紛紜之境日異。致感生死",
    "X31n0609_002:0493a13": "壽命日短。名為五濁。故吾大覺慈尊愍一切眾生",
    "X31n0609_002:0493a14": "流入苦海。展轉相因。無有出期。由是出見於世。以",
    "X31n0609_002:0493a15": "大方便。於一佛性理之中分別三乘。雖說三乘。終",
    "X31n0609_002:0493a16": "顯一佛乘性理也。舉如意云。會麼。若於此會得。便",
    "X31n0609_002:0493a17": "得本具玅性。前而無始。後而無終。何有劫濁之時。",
    "X31n0609_002:0493a18": "一即一切。一切即一。心境兩忘。何有煩惱濁之事",
    "X31n0609_002:0493a19": "道個法身一體尚落分疏。何有眾生濁之類。青青",
    "X31n0609_002:0493a20": "翠竹總是真如。鬱鬱黃花無非般若。何有見濁之",
    "X31n0609_002:0493a21": "相。不見有我人眾生壽相之體。前後際斷。可有命",
    "X31n0609_002:0493a22": "濁之生死。其或不然。更聽說偈。至體元無死與生。",
    "X31n0609_002:0493a23": "死生生死妄流行。當人直下能知本。依舊靈源一",
    "X31n0609_002:0493a24": "派清。問曰。如何是生死妄流行。師曰。不悟至理本",
    "X31n0609_002:0493b01": "寂。曰悟得至理本寂時如何。師曰。半夜松稍月。寒",
    "X31n0609_002:0493b02": "潭是對談。曰此莫便是學人棲心處也無。師曰。蝸",
    "X31n0609_002:0493b03": "篆求文義。時人何太愚。曰如何是超出言象一句。",
    "X31n0609_002:0493b04": "師曰。更聽說偈。壁上兩三行蝸篆。何人見處不分",
    "X31n0609_002:0493b05": "明。於中但問是何義。打失禪家正眼睛。",
    "X31n0609_002:0493b06": "舍利弗若我弟子(至)非辟支佛。",
    "X31n0609_002:0493b07": "此兩行經。諸佛大聖人出見於世的的本懷。只是",
    "X31n0609_002:0493b08": "欲要顯示人人本具圓滿覺性。如何謂之圓滿覺",
    "X31n0609_002:0493b09": "性。諸佛悟之謂之聖人。眾生迷之謂之凡夫。凡夫",
    "X31n0609_002:0493b10": "與聖人同一覺性。諸佛大聖人觀一切眾生皆此",
    "X31n0609_002:0493b11": "覺性而不自知。故生大憐愍。演此法華妙經。意欲",
    "X31n0609_002:0493b12": "人人皆悟此圓滿覺性。能悟此圓滿覺性。方名佛",
    "X31n0609_002:0493b13": "弟子。以名弟子。所得之道乃傳佛之道也。既稱佛",
    "X31n0609_002:0493b14": "之弟子。曰聲聞辟支而不明本具圓滿覺性。是虗",
    "X31n0609_002:0493b15": "名弟子也。菩薩。乃道學人也。諸佛出世。但教化道",
    "X31n0609_002:0493b16": "學之人。既為羅漢辟支證果之人。當進學大學。方",
    "X31n0609_002:0493b17": "是學道人。而更不識菩薩所修行業。是為大謬。夫",
    "X31n0609_002:0493b18": "菩薩所修行業。不著一切相。不離一切相。念念純",
    "X31n0609_002:0493b19": "真。行行正等者也。行行正等。必至佛之無上正等。",
    "X31n0609_002:0493b20": "念念純真。必至佛之圓滿純真。既到圓滿純真無",
    "X31n0609_002:0493b21": "上正等田地。則當自信真如界內。絕生佛之假名。",
    "X31n0609_002:0493b22": "平等性中。無自他之影相。舉如意云。會麼。若於此",
    "X31n0609_002:0493b23": "會得。自覺無一法不是佛法。九流百氏。徒立名模。",
    "X31n0609_002:0493b24": "無一事不是佛事。三界六道。空生欣厭。綿州附子",
    "X31n0609_002:0493c01": "漢州薑。三周妙法。南山起雲北山雨。七卷玄談。其",
    "X31n0609_002:0493c02": "或不然。更聽說偈。宇宙中間理本同。不須同處別",
    "X31n0609_002:0493c03": "渠儂。青山幾片白雲繞。已為諸人論色空。問曰。如",
    "X31n0609_002:0493c04": "何理本同處。師曰。著衣喫飯。曰恁麼則人人是佛",
    "X31n0609_002:0493c05": "不須疑。師曰。只怕生疑。曰生疑時如何。師曰。你衣",
    "X31n0609_002:0493c06": "我飯分千種。論是論非有萬端。曰不生疑時如何。",
    "X31n0609_002:0493c07": "師曰。截瓊枝寸寸是玉。折栴檀片片皆香。曰直捷",
    "X31n0609_002:0493c08": "一句作麼生道。師曰。若要直捷。請各無事。",
    "X31n0609_002:0493c09": "又舍利弗(至)若不信此法無有是處。",
    "X31n0609_002:0493c10": "此一段經。溫陵環師科為揀邪勸信。謂揀去邪妄",
    "X31n0609_002:0493c11": "狹小之心。勸信大乘。成一佛知見也。講論大略如",
    "X31n0609_002:0493c12": "此。山埜不敏。試再以佛知見三字拈一遍看。經云",
    "X31n0609_002:0493c13": "若不信此法無有是處。此法即佛知見也。夫佛知",
    "X31n0609_002:0493c14": "見者。即十方三世一切諸佛大聖人之知。大聖人",
    "X31n0609_002:0493c15": "之見也。葢世人之知見有我人眾生壽者之差。有",
    "X31n0609_002:0493c16": "上下四圍之別。以有此差別故。順我者則喜。逆我",
    "X31n0609_002:0493c17": "者則怒。人不如我則生哀。我勝於人則生樂。以有",
    "X31n0609_002:0493c18": "如此百千萬億惡知惡見。故名下愚。或名不超脫。",
    "X31n0609_002:0493c19": "或名苦眾生。或名不如意。大聖人之知。知一切萬",
    "X31n0609_002:0493c20": "法皆一皆真。無始終。無向背之圓覺也。大聖人之",
    "X31n0609_002:0493c21": "見。見一切種種諸物即一心。即一性。無彼此。無分",
    "X31n0609_002:0493c22": "別之純真也。以有此百千萬億純善之知見。故名",
    "X31n0609_002:0493c23": "上智。名正等覺。或名世尊。或名大解脫。舉如意云。",
    "X31n0609_002:0493c24": "會麼。若於此會得。天地同根。萬物一體。諸佛眾生",
    "X31n0609_002:0494a01": "如水底月痕。地獄天堂似空中鳥跡。其或不然。更",
    "X31n0609_002:0494a02": "須向靜室中自看我此六尺之身。乃父母所生之",
    "X31n0609_002:0494a03": "身。長者不過百年而已。過此百年後。此身必同泥",
    "X31n0609_002:0494a04": "土草木。既同草木泥土。當知今日之能知覺者。今",
    "X31n0609_002:0494a05": "日之能談論者。畢竟在甚麼處安立。或再不悟。再",
    "X31n0609_002:0494a06": "看此身未生已前。元宋唐漢之際。乃至五帝三皇",
    "X31n0609_002:0494a07": "之上。今日之知覺。畢竟從甚麼處得來。於此看處",
    "X31n0609_002:0494a08": "忽爾頓悟。當自覺知太極我也。我太極也。前後際",
    "X31n0609_002:0494a09": "斷。上下界空。說個法身打成兩橛。道個一體已入",
    "X31n0609_002:0494a10": "分疏。咦。更聽說偈。知饑知飽真如性。不屬六根并",
    "X31n0609_002:0494a11": "六塵。直下頓能參得透。從茲生死不相因。問曰。如",
    "X31n0609_002:0494a12": "何是知饑知飽真如性。師曰。你問者便是。曰既是",
    "X31n0609_002:0494a13": "人人具足。物物全真。眾生諸佛為什麼聖凡不等。",
    "X31n0609_002:0494a14": "師曰。因他不見性。曰見性時如何。師曰。你也無問。",
    "X31n0609_002:0494a15": "我也無說。",
    "X31n0609_002:0494a16": "除佛滅後(至)便得決了。",
    "X31n0609_002:0494a17": "佛未出世。此法華經隱於天地萬物。佛既出世。此",
    "X31n0609_002:0494a18": "法華經顯於佛口。佛既去世久矣。此法華經便是",
    "X31n0609_002:0494a19": "佛口親傳。若不見此法華經。即是不聞佛語者也。",
    "X31n0609_002:0494a20": "若不見此法華經。即是不見佛相好者也。故曰除",
    "X31n0609_002:0494a21": "佛滅度。見前無佛。此經乃佛也。能持此經解此經。",
    "X31n0609_002:0494a22": "即是見佛聞法。以此經即如來前身。即諸佛慧命",
    "X31n0609_002:0494a23": "也。舉如意云。會麼。若於此會得。靈山一會。儼然未",
    "X31n0609_002:0494a24": "散。釋迦世尊共多寶佛在寶塔中正談妙經。天雨",
    "X31n0609_002:0494b01": "四花。馥郁柔軟。地搖六震。畏愛敬仰。我等親受記",
    "X31n0609_002:0494b02": "莂。不待當來。法界同成正覺。豈容他日。其或不然。",
    "X31n0609_002:0494b03": "須向靜室中焚香獨坐。看個不思善不思惡正恁",
    "X31n0609_002:0494b04": "麼時那個是自己本來面目。如是久久工夫打成",
    "X31n0609_002:0494b05": "一片。必當自悟我心之念。念因境生。諸境紛紜。還",
    "X31n0609_002:0494b06": "因心覺。心境之外。靈心本正。心寂念滅之時。是名",
    "X31n0609_002:0494b07": "寂滅。此寂滅體。即諸佛之心宗。諸祖之法要。更何",
    "X31n0609_002:0494b08": "疑哉。或更躊蹰。聽說山偈。靈山一會儼然時。妙法",
    "X31n0609_002:0494b09": "何人是受持。我許趙州云栢子。清光千古照離微。",
    "X31n0609_002:0494b10": "問曰。學人不會。再請說偈。此經即是此心玅。心玅",
    "X31n0609_002:0494b11": "蓮經遍十方。普請諸公俱著眼。塵塵諸佛放毫光。",
    "X31n0609_002:0494b12": "曰既是塵塵有佛放光。為什麼人不能見。師曰。不",
    "X31n0609_002:0494b13": "是不見。人不願見。曰願見時如何。師曰。再聽說偈。",
    "X31n0609_002:0494b14": "肯思見佛修諸善。思見三途惡百端。有個道人俱",
    "X31n0609_002:0494b15": "不見。蓮華遍界不相瞞。曰學人愚拙。望師直指。師",
    "X31n0609_002:0494b16": "曰。若要直指。守戒念佛。曰和尚幸是禪宗。為什麼",
    "X31n0609_002:0494b17": "枷鎻自累。師曰。你不怕枷鎻。破戒妄想。曰中道一",
    "X31n0609_002:0494b18": "句乞師指示。師曰。且守念佛看。",
    "X31n0609_002:0494b19": "舍利弗汝等當一心(至)唯一佛乘。",
    "X31n0609_002:0494b20": "四維上下曰宇。古往今來曰宙。宇宙中間一理而",
    "X31n0609_002:0494b21": "已。理一則性一。性一。則所謂一佛乘。一佛知見。一",
    "X31n0609_002:0494b22": "覺體。無有不一者也。今吾佛大聖人宣示此一佛",
    "X31n0609_002:0494b23": "乘。一佛知見。一覺體。要當信受。若不信受。是自昧",
    "X31n0609_002:0494b24": "己靈者也。又吾佛大聖人於一切法上。無不知其",
    "X31n0609_002:0494c01": "根蒂。無有不知其最初。無有不知其終窮。如是乃",
    "X31n0609_002:0494c02": "至死此生彼。前因今果。名字相狀。國土鄉井。變化",
    "X31n0609_002:0494c03": "情思。無有不窮其諦實也。故其語無虗妄。我等當",
    "X31n0609_002:0494c04": "諦信受持。若不諦信受持。是自欺其心。自失其大",
    "X31n0609_002:0494c05": "利也。舉如意云。會麼。若於此會得。如目視杲日。似",
    "X31n0609_002:0494c06": "耳聽轟雷。其或不然。須向六和堂內。一念萬年。萬",
    "X31n0609_002:0494c07": "年一念。工夫純熟。打成一片。則當自知如饑欲食。",
    "X31n0609_002:0494c08": "不必更問他人饑與不饑。可食不可食者也。故諸",
    "X31n0609_002:0494c09": "佛出世。諸祖闡揚。無不為此一法。更無他法。諸三",
    "X31n0609_002:0494c10": "乘人不知此一乘道者過在於何。在於不知一也。",
    "X31n0609_002:0494c11": "以不知一。故雖不造惡業。終是我相未忘。分別之",
    "X31n0609_002:0494c12": "念不息。以不能忘我并分別念。故憎愛取舍之根",
    "X31n0609_002:0494c13": "不能淨盡無餘也。咦。聽說山偈。萬象紛紛本有根。",
    "X31n0609_002:0494c14": "如來指出感深恩。眾人不信是自昧。劫石難消苦",
    "X31n0609_002:0494c15": "未伸。更聽一偈。吾師示我我之心。諦信從茲不外",
    "X31n0609_002:0494c16": "尋。既不外尋歸自己。純然觸目是黃金。問曰。經云",
    "X31n0609_002:0494c17": "受持佛語。如何是佛語。師曰。今日講的是法華經。",
    "X31n0609_002:0494c18": "曰恁麼則人人皆聽受。個個莫生疑。師曰。一道孤",
    "X31n0609_002:0494c19": "光。寒潭萬丈。曰學人不會。再聽直示一句。師曰。若",
    "X31n0609_002:0494c20": "要山埜直示。今日講的是法華。",
    "X31n0609_002:0494c21": "爾時世尊欲重宣此義而說偈言(至)故為說大乘。",
    "X31n0609_002:0494c22": "此十四句偈。重頌法華會上退席之眾。言其俱是",
    "X31n0609_002:0494c23": "糟糠不實。無福之人。再舉此眾無枝葉至舍利弗",
    "X31n0609_002:0494c24": "善聽。此三句頌。世尊自喜五千退席。無有枝葉。唯",
    "X31n0609_002:0495a01": "是真實。可當善聽。再舉諸佛所得法此一句。直指",
    "X31n0609_002:0495a02": "玅法全體也。再舉無量方便力至優婆提舍經。此",
    "X31n0609_002:0495a03": "十六句。頌諸佛出世。皆權設方便。三乘種種法門。",
    "X31n0609_002:0495a04": "隨眾生情。非實法也。再舉鈍根樂小法至以故說",
    "X31n0609_002:0495a05": "是經。此十八句偈。頌一佛乘。一佛知見為本。其餘",
    "X31n0609_002:0495a06": "九部皆方便權設也。再舉有佛子心至故為說大",
    "X31n0609_002:0495a07": "乘。此十四句頌。說法華玅經之由。葢法華玅經即",
    "X31n0609_002:0495a08": "人人本具妙性。以此玅性不明。被種種情欲所累。",
    "X31n0609_002:0495a09": "情欲既累。玅性愈隱。故吾佛大聖人出見於世。雖",
    "X31n0609_002:0495a10": "種種方便開示。主意為顯此人人本具之妙性也。",
    "X31n0609_002:0495a11": "如何謂之玅性。妙性即人人本心之理。以此人人",
    "X31n0609_002:0495a12": "本心之理。大而無外。細而無內。前而無始。後而無",
    "X31n0609_002:0495a13": "終竪窮三際。橫遍十方者也。舉如意云。會麼。若於",
    "X31n0609_002:0495a14": "此會得。大乘小乘。空中鳥跡。佛法世法。水底月痕。",
    "X31n0609_002:0495a15": "盡虗空界是箇自己。即自己性是個法界。水投水",
    "X31n0609_002:0495a16": "而無異。空合空乃一般。到此田地。且道還有佛可",
    "X31n0609_002:0495a17": "說法麼。咦。聽說山偈。打破虗空即本真。頭頭物物",
    "X31n0609_002:0495a18": "是全身。當人更欲求方便。依舊蓮華紙上塵。問曰。",
    "X31n0609_002:0495a19": "如何是非紙上的蓮經。師曰。有耳不能聽。有口不",
    "X31n0609_002:0495a20": "能談。曰恁麼則今日講演俱是妄語。師曰。也妄也",
    "X31n0609_002:0495a21": "不妄。曰妄即如何。師曰。一切有為俱屬生滅。曰不",
    "X31n0609_002:0495a22": "妄時如何。師曰。一切有為俱是實相。",
    "X31n0609_002:0495a23": "聲聞若菩薩(至)皆成佛無疑。",
    "X31n0609_002:0495a24": "此四句偈。頌大道之相。無相可相。大道之名。無名",
    "X31n0609_002:0495b01": "可名。以無名可名故。雖曰圓覺曰法身曰太極曰",
    "X31n0609_002:0495b02": "佛性曰上天。皆紙上之畫。口中之言。大道至理終",
    "X31n0609_002:0495b03": "不能彷彿於萬一也。以無相可相故。雖三十二大",
    "X31n0609_002:0495b04": "人相。八十種隨形好。乃至三千威儀之進退。八萬",
    "X31n0609_002:0495b05": "細行之出處。皆有生滅。有去來。有成壞。有取舍之",
    "X31n0609_002:0495b06": "迹。大道全體。亦終不能形狀於萬一也。大哉大道。",
    "X31n0609_002:0495b07": "豈容易領悟乎。由是吾佛大聖人生大憐愍。直指",
    "X31n0609_002:0495b08": "大道全體即人人本具妙性。演此妙性之理曰妙",
    "X31n0609_002:0495b09": "法。喻此妙法曰蓮華。以本具玅性。大而無外。細而",
    "X31n0609_002:0495b10": "無內。色空無間隔也。前而無始。後而無終。古今無",
    "X31n0609_002:0495b11": "間隔也。以空色無間隔。故仰觀俯察。遠視近思。無",
    "X31n0609_002:0495b12": "有不是自己妙性至體也。以古今無間隔。故威音",
    "X31n0609_002:0495b13": "那畔更那畔。彌勒後來更後來。無不是自己剎那",
    "X31n0609_002:0495b14": "真際也。三乘向外馳求。故轉求轉遠。一乘直指自",
    "X31n0609_002:0495b15": "性。故成佛無疑。舉如意云。會麼。若於此會得。皆成",
    "X31n0609_002:0495b16": "佛無疑。其或不然。更聽說偈。自家一個古毗盧。不",
    "X31n0609_002:0495b17": "悟還應是自疎。直下頓能親會得。此經闡演亦成",
    "X31n0609_002:0495b18": "迂。問曰。如何是古毗慮。師曰。描不成。畵不就。曰描",
    "X31n0609_002:0495b19": "不成畵不就畢竟是什麼物。師曰。我欲安名。恐人",
    "X31n0609_002:0495b20": "錯認。曰恁麼則無名無相真如性。有說有思大道",
    "X31n0609_002:0495b21": "塵。師曰。更聽說偈。無名無相真如性。有說有思大",
    "X31n0609_002:0495b22": "道塵。個裏不須分黑白。曾來大道絕親疎。問曰。恁",
    "X31n0609_002:0495b23": "麼則大道全體。鶻突一片。師曰。只怕不肯鶻突。肯",
    "X31n0609_002:0495b24": "鶻突。道理自明。曰如是則識得一。萬事畢去。師曰。",
    "X31n0609_002:0495c01": "善哉丈夫。",
    "X31n0609_002:0495c02": "十方佛土中(至)來世得作佛。",
    "X31n0609_002:0495c03": "此七句偈。頌諸佛出世唯說一乘。再舉諸佛出於",
    "X31n0609_002:0495c04": "世至濟度於眾生。此五句頌。言諸佛出世本懷。再",
    "X31n0609_002:0495c05": "舉佛自住大乘至皆令入佛道。此二十八句。頌大",
    "X31n0609_002:0495c06": "聖人之心平等至仁。普欲人人同悟。無揀擇也。再",
    "X31n0609_002:0495c07": "舉若我遇眾生至迷惑不受教。此四句。頌眾人見",
    "X31n0609_002:0495c08": "小。佛不便說大乘也。再舉我知此眾生至是亦非",
    "X31n0609_002:0495c09": "真滅。此三十句。頌眾人見小不堪受教。佛乃方便。",
    "X31n0609_002:0495c10": "說變粗形為細質。易短壽作長年之涅槃小果也。",
    "X31n0609_002:0495c11": "再舉諸法從本來至來世得作佛。此四句。頌萬法",
    "X31n0609_002:0495c12": "本寂。但人自閙耳。葢人人本具實相玅體。即易所",
    "X31n0609_002:0495c13": "謂太極。本教所謂圓覺也。知此則名為知道。行此",
    "X31n0609_002:0495c14": "則名為行道。證此則名為證道。不知此則不足謂",
    "X31n0609_002:0495c15": "之知道。不行此。不證此。俱不名為行道證道者也。",
    "X31n0609_002:0495c16": "何以如此。葢此實相玅道。著實而無虗妄之神妙",
    "X31n0609_002:0495c17": "道理也。此理即人人本具之天理也。既知此道。成",
    "X31n0609_002:0495c18": "佛無疑。故行此道。來世作佛也。舉如意云。會麼。若",
    "X31n0609_002:0495c19": "於此會得。十方不隔。三世融通。無一名不是此道",
    "X31n0609_002:0495c20": "之名。無一物不是此道之物。其或不然。須向蒲團",
    "X31n0609_002:0495c21": "上默坐自看。看箇萬法歸一。一歸何處公案。久久",
    "X31n0609_002:0495c22": "工夫純熟。打成一片。方自信道真如界內。絕生佛",
    "X31n0609_002:0495c23": "之假名。平等性中。無自他之形象。如更躊蹰。聽說",
    "X31n0609_002:0495c24": "山偈。自家一個古彌陀。聲色頭邊蹉過多。我佛與",
    "X31n0609_002:0496a01": "人親指出。光明從此照娑婆。問曰。如何是古彌陀。",
    "X31n0609_002:0496a02": "師曰。能問者便是。曰古人謂道語忌十成意旨如",
    "X31n0609_002:0496a03": "何。師曰。大道本無忌。曰恁麼則今日知覺即是古",
    "X31n0609_002:0496a04": "佛全體。師曰。更消細問。曰學人便如是承當。只恐",
    "X31n0609_002:0496a05": "認賊為子。師曰。你有幾個能問底心。曰只一個。師",
    "X31n0609_002:0496a06": "曰。你又道認賊為子。曰如是則木人半夜穿[革*(華-(十*〡*十)+(人*〡*人))]。石",
    "X31n0609_002:0496a07": "女天明戴帽。師曰。唵嘛呢叭彌吽。",
    "X31n0609_002:0496a08": "我有方便力(至)皆已成佛道。",
    "X31n0609_002:0496a09": "此八句。頌諸佛出世雖有多種教誨。主意為一佛",
    "X31n0609_002:0496a10": "乘而設也。再舉過去無數劫至令入於佛道。此十",
    "X31n0609_002:0496a11": "二句。頌過去大聖人之道無有不同證同知。人人",
    "X31n0609_002:0496a12": "本具之理性亦無不同證同知者也。再舉又諸大",
    "X31n0609_002:0496a13": "聖主至助顯第一義。此六句。頌諸佛知眾生有種",
    "X31n0609_002:0496a14": "種好樂。故設種種教法。實則一佛乘也。再舉若有",
    "X31n0609_002:0496a15": "眾生類至皆已成佛道。此八句。頌往古聽法華之",
    "X31n0609_002:0496a16": "人。以聽法華經故。悟得本具玅性。豎窮三際。橫遍",
    "X31n0609_002:0496a17": "十方。以悟自性廣大圓滿故。即知自已與十方諸",
    "X31n0609_002:0496a18": "佛同一玅心也。以同一玅心。故凡修布施持戒等",
    "X31n0609_002:0496a19": "行皆妙行也。以修如是妙行為因。今皆成佛。乃必",
    "X31n0609_002:0496a20": "然之理也。葢因該果海。果徹因源。因果雖遼。性體",
    "X31n0609_002:0496a21": "則一。(相)才雖不敏。悟亦有宗。試再以性之一字拈",
    "X31n0609_002:0496a22": "一遍看。葢性之一言。在諸佛大聖人闡教度人之",
    "X31n0609_002:0496a23": "地謂之道。在天地萬物紛紜變化各有一定之理",
    "X31n0609_002:0496a24": "謂之理。在各人自認為我之心謂之情。在各人克",
    "X31n0609_002:0496b01": "我以順眾人之性謂之善。在各人為己以作害人",
    "X31n0609_002:0496b02": "害物之業謂之惡。大聖人於此善惡兩途。方便勸",
    "X31n0609_002:0496b03": "化。譬喻曲引。令其從善。謂之經典。一切人不信。念",
    "X31n0609_002:0496b04": "念造惡。失自本性。謂之闡提。闡提即無信人也。如",
    "X31n0609_002:0496b05": "是種種。千門萬戶。教化名字。皆為一個性字不明。",
    "X31n0609_002:0496b06": "有如是說也。性若明。佛也不須出世。祖也不必西",
    "X31n0609_002:0496b07": "來。舉如意云。會麼。若於此會得。便見十方不隔。三",
    "X31n0609_002:0496b08": "世道同。揚眉掉臂。玅蓮經聲若轟雷。咳嗽擡頭。無",
    "X31n0609_002:0496b09": "上道相如杲日。其或不然。更聽說偈。著衣喫飯人",
    "X31n0609_002:0496b10": "人會。何故自家性不明。自性但明皆是佛。明心不",
    "X31n0609_002:0496b11": "必聽蓮經。問曰。如何是性明一句。師曰。諸惡莫作。",
    "X31n0609_002:0496b12": "眾善奉行。曰如是則作善名為見性。作惡名為不",
    "X31n0609_002:0496b13": "見性。師曰。靜中自思自性是欲樂邪欲苦邪。曰自",
    "X31n0609_002:0496b14": "性欲樂。師曰。既自性欲樂。不得教他受苦。曰恁麼",
    "X31n0609_002:0496b15": "則率性是道。師曰。車不橫推。理不曲斷。",
    "X31n0609_002:0496b16": "諸佛滅度已(至)皆已成佛道。",
    "X31n0609_002:0496b17": "此十八句。頌諸佛闡教莫不明此玅性心。既明此",
    "X31n0609_002:0496b18": "玅性心。則所行之行皆玅行也。所行皆玅行故。大",
    "X31n0609_002:0496b19": "而六度四諦萬善。微而戲笑合掌。一皆成佛妙行",
    "X31n0609_002:0496b20": "也。何以如此。葢人人本具妙心。圓褁三世。融徹十",
    "X31n0609_002:0496b21": "方。一即一切。一切即一者也。以不悟此妙心。故流",
    "X31n0609_002:0496b22": "轉六道。往返無窮。從迷至迷。古今不已。今法華妙",
    "X31n0609_002:0496b23": "經。諸佛之心宗。千經之管轄。一心之元鑑。實相之",
    "X31n0609_002:0496b24": "妙門。既而得聞。心乃妙心。性乃妙性。行乃妙行也。",
    "X31n0609_002:0496c01": "以行皆妙行故。行即真如。性乃妙性故。當體是佛。",
    "X31n0609_002:0496c02": "心即妙心故。計較思量卜度。皆般若玅經。到此田",
    "X31n0609_002:0496c03": "地。鳶飛魚躍。與四十九年演教無殊。舉手低頭。共",
    "X31n0609_002:0496c04": "三百餘會談經不異。更何佛道而不成。更何眾生",
    "X31n0609_002:0496c05": "而不度。其或不然。須向靜中看個父母未生以前",
    "X31n0609_002:0496c06": "畢竟是何面目。忽然頓悟。方知得山河及大地。全",
    "X31n0609_002:0496c07": "露法王身。其或更有思量。可聽山僧說偈。頓悟妙",
    "X31n0609_002:0496c08": "心心即佛。不須修習不須成。低頭合掌已成佛。也",
    "X31n0609_002:0496c09": "是隨他換眼睛。問曰。如何是即心是佛之玅。師曰。",
    "X31n0609_002:0496c10": "闍黎是佛。不可生疑。曰學人不疑。為什麼不得成",
    "X31n0609_002:0496c11": "佛。師曰。為闍黎不成佛。正是疑處。曰恁麼則萬緣",
    "X31n0609_002:0496c12": "消盡。一性圓明。師曰。更聽說偈。本來成佛不須疑。",
    "X31n0609_002:0496c13": "不信分明是自欺。只若不疑并篤信。白毫光照五",
    "X31n0609_002:0496c14": "須彌。曰本來成佛還假莊嚴也無。師曰。更聽山偈。",
    "X31n0609_002:0496c15": "一道寒光照碧空。非莊嚴處玅嚴重。此時更問莊",
    "X31n0609_002:0496c16": "嚴事。眼不盲兮耳不聾。",
    "X31n0609_002:0496c17": "未來諸世尊(至)亦同得此道。",
    "X31n0609_002:0496c18": "此十四句偈。頌未來無量大聖人道同。以道同故。",
    "X31n0609_002:0496c19": "設法教化度人。無有不同者也。所以同者何。葢此",
    "X31n0609_002:0496c20": "道在天地萬物均謂之理。以均得此理故。經萬萬",
    "X31n0609_002:0496c21": "世無窮。天地萬物還是今日一般。無少易也。此道",
    "X31n0609_002:0496c22": "在人均謂之性。以均得是性故。雖死此生彼。生此",
    "X31n0609_002:0496c23": "死彼。經萬萬世無窮。亦還是今日一般。無少謬也。",
    "X31n0609_002:0496c24": "此道在於本土堯舜周孔謂之中和明德。人人能",
    "X31n0609_002:0497a01": "致中和。圓明德。則無有不是堯舜周孔也。此道在",
    "X31n0609_002:0497a02": "於吾佛大聖人。謂之玅法。故若有聞法者。無一不",
    "X31n0609_002:0497a03": "成佛。其或不然。請聽山偈。人人本具真如性。千聖",
    "X31n0609_002:0497a04": "曾來只一般。於此一般真領悟。千差萬別不能瞞。",
    "X31n0609_002:0497a05": "問曰。如何是無漏智。師曰。你即今漏在那邊。曰中",
    "X31n0609_002:0497a06": "道亦不住。師曰。中道既不住。你漏我不知。曰頓悟",
    "X31n0609_002:0497a07": "玅法則無所不知。為什麼學人漏處不知。師曰。更",
    "X31n0609_002:0497a08": "聽說偈。無漏難思智甚深。宜於靜處自追尋。忽然",
    "X31n0609_002:0497a09": "追到無追處。萬古元來只個心。",
    "X31n0609_002:0497a10": "未來世諸佛(至)其實為一乘。",
    "X31n0609_002:0497a11": "此四句偈。頌往古諸佛如此。現在諸佛如此。未來",
    "X31n0609_002:0497a12": "諸佛亦如此。皆如此者何。以人人均具此性。既均",
    "X31n0609_002:0497a13": "具此性。則均具此心。此性此心既同。則諸大聖人",
    "X31n0609_002:0497a14": "出世闡化。亦無有不同者也。諸大聖人闡化事迹",
    "X31n0609_002:0497a15": "既同。則大聖人主意為一大事亦無不同。(相)才疎",
    "X31n0609_002:0497a16": "學淺。悟亦有宗。不避煩引之譏。試再以一大事拈",
    "X31n0609_002:0497a17": "一遍看。夫一大事只是個性字。葢性之一體。無有",
    "X31n0609_002:0497a18": "形相。難以言說。在知覺處喚作心念。在塵境處喚",
    "X31n0609_002:0497a19": "作事務。在開示處喚作教典。在逆人之性處喚作",
    "X31n0609_002:0497a20": "惡業。在順人之性處喚作善行。在死生交接之際。",
    "X31n0609_002:0497a21": "不悟喚作憂苦。悟徹喚作自在。在憎愛取舍之時。",
    "X31n0609_002:0497a22": "不悟喚作牽纏。悟徹喚作解脫。在萬有紛紜境上。",
    "X31n0609_002:0497a23": "悟徹喚作一法身。一佛知見。一佛乘。不悟則喚作",
    "X31n0609_002:0497a24": "四生業網。三界火宅。六道塵勞門。如是乃至千差",
    "X31n0609_002:0497b01": "萬別。苦樂升沉。無不在此性之所而易其名也。諸",
    "X31n0609_002:0497b02": "佛大聖人獨先自知此性之全體。故謂之一大事。",
    "X31n0609_002:0497b03": "愍人之不悟。故開示令人悟入。謂之佛知見。大學",
    "X31n0609_002:0497b04": "格物格此也。中庸率性率此也。諸佛圓證證此也。",
    "X31n0609_002:0497b05": "眾人自迷迷此也。以迷此故。六道往返。自苦自樂。",
    "X31n0609_002:0497b06": "無有了期。以證此故。三界自在。無是無非。有何窮",
    "X31n0609_002:0497b07": "極。舉如意云。會麼。若於此會得。萬物一馬也。何真",
    "X31n0609_002:0497b08": "何假。天地一指也。孰是孰非。其或不然。聽說山偈。",
    "X31n0609_002:0497b09": "樂哀逆順中於覺。逈脫根塵曰玅心。會得了然為",
    "X31n0609_002:0497b10": "大事。圓通自在號觀音。問曰。如何是一乘。師曰。你",
    "X31n0609_002:0497b11": "即今有幾個乘。曰覔個一亦不可得。師曰。你適來",
    "X31n0609_002:0497b12": "又問如何是一乘。曰恁麼則十方薄伽梵。一路涅",
    "X31n0609_002:0497b13": "槃門。師曰。見性之人無此情解。曰如是則但離妄",
    "X31n0609_002:0497b14": "緣。即如如佛。師曰。離妄二字。費力不少。曰如何是",
    "X31n0609_002:0497b15": "省力一句。速道。師曰。山僧今日講似勞碌。",
    "X31n0609_002:0497b16": "諸佛兩足尊(至)導師方便說。",
    "X31n0609_002:0497b17": "此八句。重頌佛說一乘之本意也。葢諸法無自性。",
    "X31n0609_002:0497b18": "自性離生滅。言語道斷。心行處滅。不容有所言。而",
    "X31n0609_002:0497b19": "能顯示全體全用之妙也。以諸佛大聖人不欲斷",
    "X31n0609_002:0497b20": "此佛種。宣示一乘。雖欲說一乘。不能直道。故以種",
    "X31n0609_002:0497b21": "種方便而宣示之。夫一乘者。即人人自性之全體",
    "X31n0609_002:0497b22": "全用。無二法也。舉如意云。會麼。若於此會得。森羅",
    "X31n0609_002:0497b23": "萬象。自性堂堂。大地山河。真常密密。觸事而真。擬",
    "X31n0609_002:0497b24": "心皆佛。更何疑哉。其或不然。須向靜中回光返照。",
    "X31n0609_002:0497c01": "與蒲團打合。看個一歸何處話頭。看來看去。若道",
    "X31n0609_002:0497c02": "一有所歸。即成二法。若道一無所歸。一從何起。如",
    "X31n0609_002:0497c03": "是工夫。久久忽然頓悟。方信道我之玅性。本與十",
    "X31n0609_002:0497c04": "方諸佛歷代祖師。無少間隔也。但以自昧。以自昧",
    "X31n0609_002:0497c05": "故。於此本同體上起人我見。生順逆心。以有人我",
    "X31n0609_002:0497c06": "見故。逆順之心不可窮極。以有逆順心故。人我之",
    "X31n0609_002:0497c07": "相不可窮極。嗚呼。欲還一佛乘。何可得也。故佛於",
    "X31n0609_002:0497c08": "眾人中獨先覺此妙性大而無外。細而無內。前而",
    "X31n0609_002:0497c09": "無始。後而無終。竪窮三際。橫遍十方者也。舉如意",
    "X31n0609_002:0497c10": "云。會麼。若更疑擬。聽說山偈。自家性必自家知。何",
    "X31n0609_002:0497c11": "事求之曰未歸。既曰聰明英俊士。當於此處莫遲",
    "X31n0609_002:0497c12": "疑。問曰。既是自家性必自家知。何以古人三登投",
    "X31n0609_002:0497c13": "子。九上洞山。方明此事。師曰。三登投子。九上洞山。",
    "X31n0609_002:0497c14": "正是騎牛覔牛。曰恁麼則咳嗽掉臂。無不是西來",
    "X31n0609_002:0497c15": "的意也。師曰。古人道無量劫來生死本。痴人喚作",
    "X31n0609_002:0497c16": "本來人。正是你等。曰逈脫根塵不拘文字。請師道",
    "X31n0609_002:0497c17": "一句。師曰。道即道一句。只恐你落在根塵文字。曰",
    "X31n0609_002:0497c18": "落在根塵時如何。曰道馬是馬。言牛是牛。曰不落",
    "X31n0609_002:0497c19": "根塵如何。師曰。道馬元非馬。言牛未是牛。曰學人",
    "X31n0609_002:0497c20": "轉問轉生疑。請師直捷道一句。師曰。洞山麻三斤。",
    "X31n0609_002:0497c21": "趙州栢樹子。再莫生疑。",
    "X31n0609_002:0497c22": "天人所供養(至)皆令得歡喜。",
    "X31n0609_002:0497c23": "此二十六句。重頌現在十方佛與釋迦佛說法。皆",
    "X31n0609_002:0497c24": "以方便發明個性字。性即佛乘。(相)才荒學淺。悟亦",
    "X31n0609_002:0498a01": "有宗。試再以佛性拈一遍看。夫性者。即各各自心",
    "X31n0609_002:0498a02": "之理。此理至公至平至明至大至一至圓。所以有",
    "X31n0609_002:0498a03": "不公不平不明不大不一不圓者。非性不圓不一",
    "X31n0609_002:0498a04": "不大不明不公不平。乃各各自私自偏。因於六根。",
    "X31n0609_002:0498a05": "縛於六塵。拘於六識。所以不能至公而無偏私。至",
    "X31n0609_002:0498a06": "平而無高下。至明而無蒙昧。至大而無狹小。至一",
    "X31n0609_002:0498a07": "而無雜亂。至圓而無欠缺者也。吾佛大聖人出現。",
    "X31n0609_002:0498a08": "與十方殊國大聖人出現。俱最先覺悟。闡揚教法。",
    "X31n0609_002:0498a09": "雖教法有種種不同。所以顯示此性之全體妙用",
    "X31n0609_002:0498a10": "則無不同也。舉如意云。會麼。若於此會得。即自己",
    "X31n0609_002:0498a11": "性與十方大聖人性。似水投水。即十方大聖人性",
    "X31n0609_002:0498a12": "與自己性。如空合空。大千界總是黃金。微塵國通",
    "X31n0609_002:0498a13": "為白玉。徹上徹下光明烱烱。即理即事正等圓圓。",
    "X31n0609_002:0498a14": "到此田地。說甚麼了與不了。悟與不悟。其或不然。",
    "X31n0609_002:0498a15": "聽說山偈。乾坤萬物性通該。性一休癡向外猜。我",
    "X31n0609_002:0498a16": "許一歸何處答。青州衫子價高擡。問曰。青州衫子",
    "X31n0609_002:0498a17": "價高擡。學人通不會。師曰。難得個不會。價值千金。",
    "X31n0609_002:0498a18": "曰價值千金是甚麼物。師曰。不是頭上帽。亦非脚",
    "X31n0609_002:0498a19": "下鞋。曰畢竟是什麼物。師曰。我怕你不信。不敢說。",
    "X31n0609_002:0498a20": "曰。和尚誠言。焉敢不信。師曰。既能諦信。決定是你。",
    "X31n0609_002:0498a21": "曰甚麼則人人有一面古鏡。照天照地。師曰。切忌",
    "X31n0609_002:0498a22": "安名。曰安名時如何。師曰。四聖六凡空裡華。終是",
    "X31n0609_002:0498a23": "不實。曰不安名時如何。師曰。三身四智性中體。萬",
    "X31n0609_002:0498a24": "古圓融。",
    "X31n0609_002:0498b01": "舍利弗當知(至)而起大悲心。",
    "X31n0609_002:0498b02": "此十六句頌。科家謂之原始開權。謂佛始初成道。",
    "X31n0609_002:0498b03": "觀眾人機見狹小。無有福慧。乃漸漸引誘。至於一",
    "X31n0609_002:0498b04": "乘之意。葢六道眾生雖若升沉不同。入生死險道",
    "X31n0609_002:0498b05": "則同也。何以謂之險道。以人人本具妙性。圓褁十",
    "X31n0609_002:0498b06": "方。融貫三際。無死此生彼之殊。無苦我樂他之別。",
    "X31n0609_002:0498b07": "以不悟此性故。妄執我見。固守夢形。從苦入苦。從",
    "X31n0609_002:0498b08": "冥入冥。卒無自了之期。故謂之險道。吾佛大聖人",
    "X31n0609_002:0498b09": "乃起大慈悲心。以種種因。種種緣。開其正眼。曰莫",
    "X31n0609_002:0498b10": "認此身。此身不久。莫貪此樂。此樂苦因。百年如水",
    "X31n0609_002:0498b11": "上浮漚。六境若雲中掣電。當認法身。法身乃自性",
    "X31n0609_002:0498b12": "之本身也。無死生之變。無苦樂之更。圓常湛寂。明",
    "X31n0609_002:0498b13": "玅冲虗者也。舉如意云。會麼。若於此會得。十方不",
    "X31n0609_002:0498b14": "隔。三際融通。自絕犛牛愛尾之弊。自空子蛾投火",
    "X31n0609_002:0498b15": "之愚。大而無外。共十方諸佛一口宣揚。細而無內。",
    "X31n0609_002:0498b16": "同歷代祖師一心湛寂。其或不然。須向靜中自看。",
    "X31n0609_002:0498b17": "此身四緣假合。散開則元無自性。此心六塵假靈。",
    "X31n0609_002:0498b18": "消滅則元無自體。如是返復籌度。畢竟那個是我",
    "X31n0609_002:0498b19": "不生不滅常住本來面目。如是久久工夫做到。自",
    "X31n0609_002:0498b20": "有到家時節。咦。更聽說偈。萬有紛紜各自身。為無",
    "X31n0609_002:0498b21": "佛眼各分神。肯能直下知根蒂。生死何常見屈伸。",
    "X31n0609_002:0498b22": "問曰。如何是無佛眼。師曰。見有千差萬別。曰有佛",
    "X31n0609_002:0498b23": "眼時如何。師曰。等閑識得東風面。萬紫千紅總是",
    "X31n0609_002:0498b24": "春。曰恁麼則諸佛見一種。眾生見兩般。師曰。真具",
    "X31n0609_002:0498c01": "佛眼。一種也是。兩般也是。曰如何是了了不疑一",
    "X31n0609_002:0498c02": "句。師舉如意云見麼。",
    "X31n0609_002:0498c03": "我始坐道場(至)法僧差別名。",
    "X31n0609_002:0498c04": "此十句。頌佛既得道已。思眾人愚迷。如何可度之",
    "X31n0609_002:0498c05": "意。再舉爾時諸梵王至請我轉法輪。此八句。頌諸",
    "X31n0609_002:0498c06": "天仙眾請佛轉法輪之意。再舉我即自思惟至疾",
    "X31n0609_002:0498c07": "入於涅槃。此八句。頌若說玅法。人必不信。不如不",
    "X31n0609_002:0498c08": "說之意。再舉尋念過去佛至但為教菩薩。此二十",
    "X31n0609_002:0498c09": "二句。頌十方佛勸佛欲化眾生。當方便演說三乘",
    "X31n0609_002:0498c10": "之意。再舉舍利弗當知至法僧差別名。此十八句。",
    "X31n0609_002:0498c11": "頌吾佛大聖人開權顯實之意。試再以權實二法",
    "X31n0609_002:0498c12": "細拈一遍看。夫權者權變。以能反常合道。故名權",
    "X31n0609_002:0498c13": "變。如至體無生死。而身自生死。乃權教之曰。此身",
    "X31n0609_002:0498c14": "不久。命光遷謝。當究不生不死圓常之體。如至理",
    "X31n0609_002:0498c15": "湛寂。本無是非。而世事紛紜。却有是非。乃權教之",
    "X31n0609_002:0498c16": "曰。一切有為之事。終歸空寂。當究無是無非廣大",
    "X31n0609_002:0498c17": "之玅。如是乃至其小者教其令大。至鄙者教其令",
    "X31n0609_002:0498c18": "高。其狹者教其令廣。其苦者教其令樂。皆名權也。",
    "X31n0609_002:0498c19": "實者實乘。以能真如無妄故名實乘。如人人本具",
    "X31n0609_002:0498c20": "妙性。歷萬世而不遷。主萬象而不別。冲虗玅粹。炳",
    "X31n0609_002:0498c21": "煥靈明。無去無來。不生不滅。非大非小。乃一乃萬。",
    "X31n0609_002:0498c22": "不可以智知。不可以識識。諸佛大聖人證此謂之",
    "X31n0609_002:0498c23": "正等。萬古大聖人持此謂之中庸。眾人迷此謂之",
    "X31n0609_002:0498c24": "生死海。知明識此謂之淨法身。舉如意云。山僧也",
    "X31n0609_002:0499a01": "不知此。也不識此。也不迷此。也不證此。且道喚作",
    "X31n0609_002:0499a02": "什麼。咦。聽說山偈。自家心性自家知。何必如來著",
    "X31n0609_002:0499a03": "力提。著力既提提醒後。大千無處不光輝。問曰。如",
    "X31n0609_002:0499a04": "何是自家心性。師竪拂子云。會麼。曰恁麼則觸事",
    "X31n0609_002:0499a05": "而真。不須擬議。師曰。天際日上月下。檻前山深水",
    "X31n0609_002:0499a06": "寒。曰學人不會。師曰。用會作麼。曰如是則拈來無",
    "X31n0609_002:0499a07": "不是。用處不生疑。師曰。你還記得話頭麼。僧禮拜",
    "X31n0609_002:0499a08": "云。蒙受記。",
    "X31n0609_002:0499a09": "從久遠劫來(至)悉亦當作佛。",
    "X31n0609_002:0499a10": "此四句頌。總結方便開權之意。再舉舍利弗當知",
    "X31n0609_002:0499a11": "至今正是其時。此十二句。頌說法日久。眾人心純。",
    "X31n0609_002:0499a12": "將說妙法。顯此妙性之意。再舉舍利弗當知至但",
    "X31n0609_002:0499a13": "說無上道。此八句。頌福薄智小者不信此經。此人",
    "X31n0609_002:0499a14": "既退。當正直說之意。菩薩聞是法至悉亦當作佛。",
    "X31n0609_002:0499a15": "此四句。頌既遇如來正修行路。根無大小。皆成佛",
    "X31n0609_002:0499a16": "果之意。(相)才雖不敏。悟亦有宗。試再以悉亦當作",
    "X31n0609_002:0499a17": "佛一句重拈一遍看。夫玅道大體。即人人本具玅",
    "X31n0609_002:0499a18": "心。此心不屬有知。不屬無知。不屬有相。不屬無相。",
    "X31n0609_002:0499a19": "五蘊四大。假立空華。三身十力。妄號十體。到此田",
    "X31n0609_002:0499a20": "地。求個生死。大似水底月痕。問云。人我還如空中",
    "X31n0609_002:0499a21": "鳥跡。舉如意云。會麼。若於此會得。日月燈明佛。是",
    "X31n0609_002:0499a22": "自己圓成。玅法蓮華經。元非聽聞他語。其或不然。",
    "X31n0609_002:0499a23": "須是向蒲團上屏息諸緣。單單提個那個是父母",
    "X31n0609_002:0499a24": "未生以前本來面目。參來參去。自有大悟。到大悟",
    "X31n0609_002:0499b01": "時。鳥啼華笑也是本來面目。山青水綠也是玅法",
    "X31n0609_002:0499b02": "蓮華經。還知此意麼。咦。太湖三萬六千頃。月在波",
    "X31n0609_002:0499b03": "心說向誰。問曰。經云悉亦當作佛。且道今日聽法",
    "X31n0609_002:0499b04": "有幾人成佛。師曰。不聽者不成。曰學人亦聽。為什",
    "X31n0609_002:0499b05": "麼不成佛。師曰。為你信不及。曰信得及時如何。師",
    "X31n0609_002:0499b06": "曰。無明實性即佛性。幻化空身即法身。曰恁麼則",
    "X31n0609_002:0499b07": "本自圓成。自生疑惑也。師曰。如是則我不敢輕於",
    "X31n0609_002:0499b08": "汝等。汝等皆當作佛。",
    "X31n0609_002:0499b09": "如三世諸佛(至)說無分別法。",
    "X31n0609_002:0499b10": "此四句。頌佛佛道同也。葢凡聖雖殊。性理則一。以",
    "X31n0609_002:0499b11": "性理一故道理亦一。以道理一故。東方聖人。南方",
    "X31n0609_002:0499b12": "聖人。西方聖人。北方聖人。所談之道。則無不一也。",
    "X31n0609_002:0499b13": "以四方道同故。乃至過去萬萬古之前。道亦是一。",
    "X31n0609_002:0499b14": "以過去道同故。乃至現在至未來萬萬世之後。道",
    "X31n0609_002:0499b15": "亦是一。以三世道同故。吾佛大聖人所談之道亦",
    "X31n0609_002:0499b16": "無不同。故云說無分別法。舉如意云。會麼。若於此",
    "X31n0609_002:0499b17": "會得。圓陀陀地。自不分兔角之短長。平坦坦中。自",
    "X31n0609_002:0499b18": "息辨空華之濃淡。鳶飛魚躍。全影色身而法身。竹",
    "X31n0609_002:0499b19": "翠華黃。全露無極而太極。其或未委。須把世緣妄",
    "X31n0609_002:0499b20": "緣。拋向那邊更那邊。再以聖念凡念。頓息令絕更",
    "X31n0609_002:0499b21": "令絕。直得心如墻壁。身若虗空。到恁麼田地。單單",
    "X31n0609_002:0499b22": "念句阿彌陀佛。此念佛之外更無別念。除此念佛",
    "X31n0609_002:0499b23": "之心更無別心。如是久久。工夫成片。道自無間。理",
    "X31n0609_002:0499b24": "亦自一。理既一故。則當自悟真如界內。絕生佛之",
    "X31n0609_002:0499c01": "假名。不是虗語。平等性中。無自他之影相。不是空",
    "X31n0609_002:0499c02": "談。從此向去麻三斤栢樹子廬陵米趙州茶。信手",
    "X31n0609_002:0499c03": "拈來。信口道出。一一耀天鑑地。一一耀古騰今。咦。",
    "X31n0609_002:0499c04": "更聽山偈。人人具足真如性。法界何甞間自他。自",
    "X31n0609_002:0499c05": "是當人私執著。累吾黃面老爺爺。累吾黃面老爺",
    "X31n0609_002:0499c06": "爺。方便門前說有車。普請今朝同著脚。勿教生死",
    "X31n0609_002:0499c07": "又來華。莫教生死又來華。念句彌陀掃蕩他。掃得",
    "X31n0609_002:0499c08": "盡時生死盡。十方何處不蓮華。問曰。如何是何處",
    "X31n0609_002:0499c09": "不蓮華。師曰。處處彌陀佛。家家觀世音。曰恁麼則",
    "X31n0609_002:0499c10": "十方不隔。三世道同。師曰。何消附會。曰不附會時",
    "X31n0609_002:0499c11": "如何。師曰。大海從魚躍。長空任鳥飛。",
    "X31n0609_002:0499c12": "諸佛興出世(至)遇於優曇華。",
    "X31n0609_002:0499c13": "此十八句。頌佛之大法難聞也。既聞。信之亦難。以",
    "X31n0609_002:0499c14": "天地成立以來。不知經幾年歲有一佛出世。如本",
    "X31n0609_002:0499c15": "土以十二萬九千六百年為一元。則過七萬五千",
    "X31n0609_002:0499c16": "餘歲。纔有佛之聲教。佛則未聞有也。故曰諸佛興",
    "X31n0609_002:0499c17": "出世。懸遠值遇難。又如佛出世四十二年之後。始",
    "X31n0609_002:0499c18": "說法華。故曰正使出於世。說是法復難。又如山僧",
    "X31n0609_002:0499c19": "以輪迴因果。乘之前而莫知其始。以未聞此之玅",
    "X31n0609_002:0499c20": "法故。尚存凡地。今乃得遇得聽。乃至講說此經。此",
    "X31n0609_002:0499c21": "經豈容易聽聞講說乎。故曰無量無數劫。聞是法",
    "X31n0609_002:0499c22": "亦難。能聽是法者。斯人亦復難。舉如意云。會麼。若",
    "X31n0609_002:0499c23": "於此會得。十方諸佛一齊出現。演大法輪。歷代祖",
    "X31n0609_002:0499c24": "師一齊悟道。傳授心法。融古今於一念。物物皆清",
    "X31n0609_002:0500a01": "淨玅身。會剎海於毫端。事事即真如實際。其或不",
    "X31n0609_002:0500a02": "然。請向靜室中焚香默坐。看個萬法歸一公案。久",
    "X31n0609_002:0500a03": "久工夫打成一片。當自覺知虗空無面目。不用巧",
    "X31n0609_002:0500a04": "粧眉。本自圓成無欠少也。如更躊蹰。聽說山偈。玅",
    "X31n0609_002:0500a05": "道何曾離自心。心心不用外邊尋。回光直下知端",
    "X31n0609_002:0500a06": "的。瞬目揚眉總玅音。問曰。如何是打成一片。師曰。",
    "X31n0609_002:0500a07": "絕喜怒哀樂。無意必固我。曰恁麼則但離妄緣即",
    "X31n0609_002:0500a08": "如如佛。師曰。如煎礦法。雜石既去。金乃自精。曰學",
    "X31n0609_002:0500a09": "人從此一志念佛時如何。師曰。如世優曇華。人間",
    "X31n0609_002:0500a10": "真少有。曰多見念佛人臨終無下落時如何。師曰。",
    "X31n0609_002:0500a11": "既無下落。還不曾念佛。曰請省力處道一句看。師",
    "X31n0609_002:0500a12": "曰。但念阿彌陀佛。",
    "X31n0609_002:0500a13": "汝等勿有疑(至)無聲聞弟子。",
    "X31n0609_002:0500a14": "此六句經。正頌天下無二道。聖人無兩心也。葢天",
    "X31n0609_002:0500a15": "地同根。萬物一體。以天地同根。萬物一體故。更不",
    "X31n0609_002:0500a16": "須疑十方大聖人有兩樣心。更不須疑往古來今",
    "X31n0609_002:0500a17": "大聖人有兩樣道。道即法也。又云一乘。經云無聲",
    "X31n0609_002:0500a18": "聞弟子者何。葢聲聞聞聲領悟。道似在他。得道既",
    "X31n0609_002:0500a19": "在他得。則有授者得者。以有得授故。我人之界聳",
    "X31n0609_002:0500a20": "然。既有我人之界。大道全體於是乎大謬矣。更說",
    "X31n0609_002:0500a21": "什麼大道一乘。故云無聲聞弟子。舉如意云。會麼。",
    "X31n0609_002:0500a22": "若於此會得。仰觀俯察。溥博淵泉。遠取近思。於穆",
    "X31n0609_002:0500a23": "不已。遍十方是箇大光明藏。若夾路桃華風雨後。",
    "X31n0609_002:0500a24": "馬蹄無處避殘紅。極三際是個安養世界。若等閑",
    "X31n0609_002:0500b01": "識得東風面。萬紫千紅總是春。其或未委。還須與",
    "X31n0609_002:0500b02": "蒲團打合。冷坐一二十年。孜孜以斯道為急務。單",
    "X31n0609_002:0500b03": "單看個父母未生前本來面目。工夫做熟。忽地打",
    "X31n0609_002:0500b04": "開千聖槖籥。當自知得佛一我也。我一佛也。萬物",
    "X31n0609_002:0500b05": "一我也。我一萬物也。更何疑哉。聽說山偈。宇宙中",
    "X31n0609_002:0500b06": "間一理通。何須一外別青紅。流分萬派眼皆見。鳥",
    "X31n0609_002:0500b07": "囀千般耳豈聾。米價大家親領得。酒錢未必我雷",
    "X31n0609_002:0500b08": "同。試將此道眉掀看。魚躍鳶飛俯仰中。問曰。如何",
    "X31n0609_002:0500b09": "是魚躍鳶飛。師曰。上下昭著。表裡洞徹。曰恁麼則",
    "X31n0609_002:0500b10": "道無時而不在。道無處而不然。師曰。曾來千聖悉",
    "X31n0609_002:0500b11": "同途。曰學人便如是會得時如何。師曰。早知燈是",
    "X31n0609_002:0500b12": "火。飯熟已多時。",
    "X31n0609_002:0500b13": "汝等舍利弗(至)廣讚一乘道。",
    "X31n0609_002:0500b14": "此十六句。科家謂之流通法說。謂當廣讚一乘妙",
    "X31n0609_002:0500b15": "法。破五濁之痴迷也。以五濁惡世人皆著於世欲。",
    "X31n0609_002:0500b16": "終不自悟而求自性之真道也。自性真道即一佛",
    "X31n0609_002:0500b17": "乘。又謂之佛知見。葢此妙性。人人本具。個個圓成。",
    "X31n0609_002:0500b18": "但以不能克去我執之私。所以終被我相之所籠",
    "X31n0609_002:0500b19": "罩。故與大道全體漸遠。橫生妄見。亂起邪思。以有",
    "X31n0609_002:0500b20": "如此惡覺。故三界之苦惱熾然。四相之奔波競起。",
    "X31n0609_002:0500b21": "欲復自性之真何可得乎。吾佛大聖人以法界為",
    "X31n0609_002:0500b22": "自性。以萬有為自身。出現於世。雖說三乘。權開方",
    "X31n0609_002:0500b23": "便。然終為一佛乘而說也。舉如意云。會麼。若於此",
    "X31n0609_002:0500b24": "會得。求個一之實體尚不可得。說什麼四濁五濁。",
    "X31n0609_002:0500c01": "求個一之實乘亦不可得。論什麼二乘三乘。其或",
    "X31n0609_002:0500c02": "未然。更須放下更放下。掃蕩更掃蕩。專專舉個無",
    "X31n0609_002:0500c03": "滋味話頭。工夫做熟。必當有悟。夢裡明明有六趣。",
    "X31n0609_002:0500c04": "覺後空空無大千。到斯田地。說個三界。水底月痕。",
    "X31n0609_002:0500c05": "說個四相。空中鳥跡。咦。聽說山偈。頓悟真如實相",
    "X31n0609_002:0500c06": "門。門門本不立墻藩。是非窩裡蓮華綻。凡聖場中",
    "X31n0609_002:0500c07": "正覺純。幾處笛聲驚世夢。一窻月色見天根。許誰",
    "X31n0609_002:0500c08": "於此同肝膽。謾唱山謌擊瓦盆。問曰。如何是擊瓦",
    "X31n0609_002:0500c09": "盆之義。師曰。隨流認得性。無喜亦無憂。曰恁麼則",
    "X31n0609_002:0500c10": "不思而得不勉而中。師曰。始是道人行履。曰學人",
    "X31n0609_002:0500c11": "便如此行將去時如何。師曰。不為分外。",
    "X31n0609_002:0500c12": "舍利弗當知(至)自知當作佛。",
    "X31n0609_002:0500c13": "此十二句頌。言十方三世一切諸佛。最初皆以種",
    "X31n0609_002:0500c14": "種因緣種種譬喻開示人人本具之玅性。末後皆",
    "X31n0609_002:0500c15": "各各領悟。各各證入。圓滿人人本具之玅性者也。",
    "X31n0609_002:0500c16": "佛既開示。人既悟入。則本具之玅性。自覺前前無",
    "X31n0609_002:0500c17": "始。後後無終。大大無外。細細無內。以如是故。愈覺",
    "X31n0609_002:0500c18": "生死如天上雲生而天本淨。愈覺苦樂如鏡中像",
    "X31n0609_002:0500c19": "現而鏡本明。到此田地。四生夢幻。三界空華。聞復",
    "X31n0609_002:0500c20": "翳除。塵消覺淨。眾生界盡。煩惱事空。成佛多時。度",
    "X31n0609_002:0500c21": "人已畢。更何疑哉。舉如意云。會麼。法說一周今日",
    "X31n0609_002:0500c22": "了。譬喻明日又重宣。兩重公案直參透。頭上何人",
    "X31n0609_002:0500c23": "不是天。問曰。法說一周。今日既畢。頓成佛道。却有",
    "X31n0609_002:0500c24": "幾人。師曰。只你一個不成。曰恁麼則學人不成。師",
    "X31n0609_002:0501a01": "曰。不是不成。只是不肯成。曰肯成時如何。師曰。一",
    "X31n0609_002:0501a02": "拳拳倒黃鶴樓。一踢踢翻鸚鵡洲。有意氣時添意",
    "X31n0609_002:0501a03": "氣。不風流處也風流。曰不肯成時如何。師曰。今日",
    "X31n0609_002:0501a04": "復明日。明日何其多。少壯不努力。老大將如何。曰",
    "X31n0609_002:0501a05": "吾師答語何太逼切。師曰。勸君更盡一盃酒。西出",
    "X31n0609_002:0501a06": "陽關無故人。曰恁麼則聞此法者便當成佛。師曰。",
    "X31n0609_002:0501a07": "聽說山偈。百年何苦百年瞞。百歲渾如夢裡觀。夢",
    "X31n0609_002:0501a08": "裡百般知是妄。便當今日把心寬。曰直下成佛一",
    "X31n0609_002:0501a09": "句再乞師指示。師曰。更聽說偈。乾坤大道本圓成。",
    "X31n0609_002:0501a10": "水自綠來山自青。更欲向人尋究竟。信知無雨是",
    "X31n0609_002:0501a11": "天晴。",
    "X31n0609_002:0501a12": "譬喻品第三",
    "X31n0609_002:0501a13": "此一品名譬喻者。以上根利器。皆於法說一周。已",
    "X31n0609_002:0501a14": "得開悟。既得開悟。各謂自性本自圓成。以各謂自",
    "X31n0609_002:0501a15": "性本自圓成。故佛乃授記。授記者。授記於當來我",
    "X31n0609_002:0501a16": "相克盡。必成佛道。欲成佛道。必克我相者。以自性",
    "X31n0609_002:0501a17": "雖本來清淨。因不守自性。流入諸趣。展轉執著。我",
    "X31n0609_002:0501a18": "相愈熾。我相既熾。則所謂本來清淨漸失矣。匪憑",
    "X31n0609_002:0501a19": "大聖人先覺斯道。開大道路。則一切人終無有超",
    "X31n0609_002:0501a20": "出之日。終不能頓悟自性本自圓成。以大聖人先",
    "X31n0609_002:0501a21": "覺斯道。重重開示。重重導引。人既領悟。自知作佛。",
    "X31n0609_002:0501a22": "乃記其必得成佛。更何疑哉。然則到此田地。仍復",
    "X31n0609_002:0501a23": "不曉。即中下之品。佛乃愍之。故說火宅品喻以告",
    "X31n0609_002:0501a24": "之。葢火宅者。大火洞燒之大宅也。三界生死苦相",
    "X31n0609_002:0501b01": "如之。故取為喻。(某)才雖不敏。悟亦有宗。試再以火",
    "X31n0609_002:0501b02": "宅淺小拈一遍看。夫萬物眾多。且置之而弗論。只",
    "X31n0609_002:0501b03": "如為人在世。百年如朝露。千足若春霜。死之後。縱",
    "X31n0609_002:0501b04": "堆金以為壙。不過富埋身之具。堆金於我何益乎。",
    "X31n0609_002:0501b05": "死之後。縱名標鳳閣。更不知名隨形朽。標名於我",
    "X31n0609_002:0501b06": "何榮乎。所以智者眼空四海。神洞十虗。靜觀彼此",
    "X31n0609_002:0501b07": "形骸。內外狼籍。非一可取。舉如意云。會麼。若於此",
    "X31n0609_002:0501b08": "會得。三界上下法。同一本來心。其或不然。山僧有",
    "X31n0609_002:0501b09": "偈。洞然大火正燒時。此處留連實大癡。莫若早逃",
    "X31n0609_002:0501b10": "同快活。免教煎煑父娘皮。問曰。如何是大火正燒",
    "X31n0609_002:0501b11": "時。師曰。清早起來七個字。柴米油鹽醬醋茶。問曰。",
    "X31n0609_002:0501b12": "恁麼則身乃苦本。心乃累元。師曰。誰著你來。曰大",
    "X31n0609_002:0501b13": "解脫一句乞師舉揚。師曰。誰縛你來。",
    "X31n0609_002:0501b14": "又舍利弗驕慢懈怠(至)亦勿為說。",
    "X31n0609_002:0501b15": "諸佛大聖出見。單單為一件事。即人人本來具足",
    "X31n0609_002:0501b16": "圓滿覺性。即此玅經骨髓。聞此妙經悟此覺性者。",
    "X31n0609_002:0501b17": "以天地為自體。以萬物為自性。以萬物為自性。故",
    "X31n0609_002:0501b18": "物我一如。何得有自驕乎。以天地為自體。故聖凡",
    "X31n0609_002:0501b19": "平等。何有慢他人之不如乎。以聖凡平等物我一",
    "X31n0609_002:0501b20": "如。故我執自空。如紅爐片雪。何有五欲之深著乎。",
    "X31n0609_002:0501b21": "懈怠既絕。驕慢又無。何有玅經而不能解乎。到此",
    "X31n0609_002:0501b22": "田地。泥團土塊。放大光明。瓠子冬瓜。熾然常說。何",
    "X31n0609_002:0501b23": "有於此而不深領悟乎。舉如意云。會麼。若於此會",
    "X31n0609_002:0501b24": "得。步步釋迦出現。頭頭彌勒下生。變大地總是黃",
    "X31n0609_002:0501c01": "金。舉眾人齊成正覺。其或未然。須要掃去胸中蘊",
    "X31n0609_002:0501c02": "積。放下世上紛紜。單單念句阿彌陀佛。初則有念",
    "X31n0609_002:0501c03": "佛之人。後乃人亦即佛。正當此際。我相除而懈怠",
    "X31n0609_002:0501c04": "空。妙心圓而驕慢息。欲覺化為正覺。凡情轉作聖",
    "X31n0609_002:0501c05": "情。更何疑哉。咦。更說山偈。道理精明我相空。相逢",
    "X31n0609_002:0501c06": "自不覺疎慵。塵塵五欲塵塵妙。法界何嘗有異同。",
    "X31n0609_002:0501c07": "問曰。如何是塵塵五欲塵塵妙。師曰。不到東山久。",
    "X31n0609_002:0501c08": "薔薇幾度華。白雲消散去。明月落誰家。曰塵塵不",
    "X31n0609_002:0501c09": "妙時如何。師曰。蝸涎不滿殻。聊足以自濡。升高不",
    "X31n0609_002:0501c10": "知疲。竟作粘壁枮。曰妙與不妙俱拈一遍。如何是",
    "X31n0609_002:0501c11": "超出言象之表一句。師曰。心同虗空界。示等虗空",
    "X31n0609_002:0501c12": "法。證得虗空時。無是無非法。",
    "X31n0609_002:0501c13": "若人不信毀謗(至)獲罪如是。",
    "X31n0609_002:0501c14": "此一百三十句經。大略只是言謗經罪過。夫此經",
    "X31n0609_002:0501c15": "者。即人人本具妙心。既昧此心而不明。是名謗經",
    "X31n0609_002:0501c16": "而獲罪。葢此心者萬形之模範。業者一心之影響。",
    "X31n0609_002:0501c17": "三世善惡唯心所造。如器出模。無不相類。如影隨",
    "X31n0609_002:0501c18": "形。在處莫逃。故云出乎爾者反乎爾者也。又云自",
    "X31n0609_002:0501c19": "作自受。舉如意云。會麼。若於此會得。言言開示妙",
    "X31n0609_002:0501c20": "法。處處宣揚妙經。存仁存義而有周召孔顏之稱。",
    "X31n0609_002:0501c21": "無瑕無疵而無桀紂秦隋之罵。光輝八荒。名垂千",
    "X31n0609_002:0501c22": "古。其或不然。謗斯經者若說其罪窮劫不盡。咦。聽",
    "X31n0609_002:0501c23": "說山偈。此心清白妙而圓。纔昧絲毫被業牽。好把",
    "X31n0609_002:0501c24": "此經常對面。免教撞入死生圈。問曰。如何是謗斯",
    "X31n0609_002:0502a01": "經。師曰。念念違真性。時時昧自心。曰如何是讚此",
    "X31n0609_002:0502a02": "經。師曰。孝於家而忠於國。責在己而恕在人。曰恁",
    "X31n0609_002:0502a03": "麼則諸惡莫作眾善奉行。師曰。更聽山偈。諸佛眾",
    "X31n0609_002:0502a04": "生共此心。但隨善惡有升沉。肯能念念思修善。釵",
    "X31n0609_002:0502a05": "釧缾盆總是金。",
    "X31n0609_002:0502a06": "信解品第四",
    "X31n0609_002:0502a07": "此一品經。因說譬喻。須菩提迦旃延迦葉目連四",
    "X31n0609_002:0502a08": "子領悟也。且道悟。悟個什麼。乃悟人人本具之妙",
    "X31n0609_002:0502a09": "性也。何為妙性。開口欲言即成兩個。通不開口却",
    "X31n0609_002:0502a10": "又遲疑。窮其始則不見其初。究其終則不見其後。",
    "X31n0609_002:0502a11": "廣而大之則不見其外。微而小之則不見其內。故",
    "X31n0609_002:0502a12": "華嚴諸佛大聖人之見。自凡夫時修行六度。漸積",
    "X31n0609_002:0502a13": "萬德。歷無數劫。乃至成道。闡化度脫眾生。入大涅",
    "X31n0609_002:0502a14": "槃。俱不離剎那際也。剎那際。即壯士屈伸臂頃。屈",
    "X31n0609_002:0502a15": "伸臂頃。有九百生滅分。剎那。乃百生滅分中半分",
    "X31n0609_002:0502a16": "也。以眾人被形器留礙。既被形器留礙。則所謂玅",
    "X31n0609_002:0502a17": "性亦隨之而不妙矣。以不妙。故有生死。有苦樂。有",
    "X31n0609_002:0502a18": "逆順。有善惡。今既領悟玅性。體如此之廣大。用如",
    "X31n0609_002:0502a19": "此之玅圓。道如此之神通。德如此之真實。則益知",
    "X31n0609_002:0502a20": "拘於形器之小。或昧於欲樂之疑。甘於業火之燒。",
    "X31n0609_002:0502a21": "久於情波之溺。展轉不覺。為可憐愍。嗚呼。吾佛大",
    "X31n0609_002:0502a22": "聖人。乃四生慈父。三界大師。不顧至聖之至貴。亦",
    "X31n0609_002:0502a23": "入生死海中拯濟我等。我等若不信解。是無智人",
    "X31n0609_002:0502a24": "也。是癡狂人也。舉如意云。會麼。若於此會得。古今",
    "X31n0609_002:0502b01": "不離於一念。乾坤豈有自他。變大地總是黃金。會",
    "X31n0609_002:0502b02": "萬物皆為一我。其或不然。更聽說偈。信來即聖不",
    "X31n0609_002:0502b03": "須疑。不信還應是自欺。好笑世間癡子輩。強將叔",
    "X31n0609_002:0502b04": "叔喚姨姨。問曰。如何是叔叔喚姨姨。師曰。法身常",
    "X31n0609_002:0502b05": "住而不認。却認生死夢中身。曰恁麼則頓悟佛性",
    "X31n0609_002:0502b06": "乃是丈夫。師曰。諸天亦稱頌。何人不讚揚。",
    "X31n0609_002:0502b07": "信解(再拈)。",
    "X31n0609_002:0502b08": "止於至善之地而無毫髮之疑。所以謂之信。入於",
    "X31n0609_002:0502b09": "大光明藏而無毫髮之惑。所以謂之解。大哉信解",
    "X31n0609_002:0502b10": "之為義。苟非窮物理到知至田地。雖曰信。妄信也。",
    "X31n0609_002:0502b11": "不能信之篤也。苟非洞達天機到真誠田地。雖曰",
    "X31n0609_002:0502b12": "解。妄解也。不能解之深也。以不能深解故。凡言論",
    "X31n0609_002:0502b13": "文詞。徒尚華藻而無實。以不能篤信故。凡動靜云",
    "X31n0609_002:0502b14": "為。徒假威儀而無本。信解之義大矣哉。(相)學雖不",
    "X31n0609_002:0502b15": "廣。悟亦有宗。試再以信解詳拈一遍看。葢自有上",
    "X31n0609_002:0502b16": "天下地以來。聖賢間出。闡演教化。莫不皆以仁義",
    "X31n0609_002:0502b17": "行其實德。正其名分。欲人人止至善之地而不疑。",
    "X31n0609_002:0502b18": "入大光明藏而無惑者也。然則今之聖賢不為不",
    "X31n0609_002:0502b19": "多。經歷歲月不為不久。而人尚有不解不信者何。",
    "X31n0609_002:0502b20": "性不明故也。夫性之本體。上而與十方三世大聖",
    "X31n0609_002:0502b21": "人同其根。下而與四生六道眾含靈共其本。外而",
    "X31n0609_002:0502b22": "與山河草木即其身。內而與皮肉肝肺是其體。人",
    "X31n0609_002:0502b23": "人本具。物物完成。在聖不增。在凡不減者也。良以",
    "X31n0609_002:0502b24": "當人自昧。故各各藩籬。物物矛盾。所謂自棄自暴",
    "X31n0609_002:0502c01": "性之大體者也。舉如意云。會麼。若於此會得。一一",
    "X31n0609_002:0502c02": "天真。一一明妙。其或不然。再聽山偈。人人即佛不",
    "X31n0609_002:0502c03": "須疑。不信還應是自欺。一日肯能真克己。眾生何",
    "X31n0609_002:0502c04": "患不菩提。松牕既曉家家日。梅嶺來春處處時。此",
    "X31n0609_002:0502c05": "理洞然參得透。鳶飛魚躍大家知。問曰。如何是真",
    "X31n0609_002:0502c06": "克己處。師曰。山僧本愚拙。強做會談師。曰恁麼則",
    "X31n0609_002:0502c07": "以責人之心責己。以恕己之心恕人。師曰。自古稱",
    "X31n0609_002:0502c08": "賢哲。無不皆如斯。曰如何是直下成佛一句。師曰。",
    "X31n0609_002:0502c09": "以責人之心責己。恕己之心恕人。",
    "X31n0609_002:0502c10": "我等今日(至)得無量寶。",
    "X31n0609_002:0502c11": "此六句頌。乃迦葉旃延須菩提目連四子。自言我",
    "X31n0609_002:0502c12": "等本為變粗形為細質。易短壽作長年之小學。今",
    "X31n0609_002:0502c13": "日不意皆悟本來成佛。是未曾有之深意。譬如逃",
    "X31n0609_002:0502c14": "逝之子。既歷年久。不識父面。亦忘家地。一向從他",
    "X31n0609_002:0502c15": "乞覔。受大窮苦。忽入父城。本為活命。不期是父委",
    "X31n0609_002:0502c16": "付家業。得大富貴。故曰非先所望。而今自得。如彼",
    "X31n0609_002:0502c17": "窮子得無量寶。舉如意云。會麼。若於此會得。心同",
    "X31n0609_002:0502c18": "虗空界。示等虗空法。證得虗空時。無是無非法。其",
    "X31n0609_002:0502c19": "或不然。須向蒲團上冷坐十年二十年。乃至三十",
    "X31n0609_002:0502c20": "年。默默看個父母未生前本來面目。工夫純熟。忽",
    "X31n0609_002:0502c21": "然領悟。應當自知充塞宇宙。無不是妙淨明心。貫",
    "X31n0609_002:0502c22": "徹古今。無不是常住真性。到此田地。山華開似錦。",
    "X31n0609_002:0502c23": "大乘教典。歷歷宣揚。野水湛如藍。鼻祖玄機。明明",
    "X31n0609_002:0502c24": "掀露。更何疑哉。如再躊蹰。聽說山偈。但從心外更",
    "X31n0609_002:0503a01": "馳求。正是騎牛更覔牛。萬水千山增悵望。三冬九",
    "X31n0609_002:0503a02": "夏討憂愁。既知幻化非真性。當信金烏即日頭。若",
    "X31n0609_002:0503a03": "個道人忘得久。江邊扶杖看浮漚。問曰。如何是騎",
    "X31n0609_002:0503a04": "牛去覔牛。師曰。將心求心。即性問性。曰恁麼則本",
    "X31n0609_002:0503a05": "自圓成。匪從他得。師曰。一向同則失進修而墮寂。",
    "X31n0609_002:0503a06": "一向別則逐行住以乖真。曰如何是中道一句。乞",
    "X31n0609_002:0503a07": "師指示。師曰。夢裏明明有六趣。覺後空空無大千。",
    "X31n0609_002:0503a09": "法華大意卷中"
}