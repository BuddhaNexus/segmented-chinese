{
    "T28n1547_014:0516b10": "鞞婆沙論卷第十四",
    "T28n1547_014:0516b12": "阿羅漢尸陀槃尼撰",
    "T28n1547_014:0516b13": "符秦罽賓三藏僧伽跋澄譯",
    "T28n1547_014:0516b14": "中陰處第四十一(出阿毘曇結使揵度人品非次)",
    "T28n1547_014:0516b15": "中陰者。何以故作此論。答曰。斷他意故作此",
    "T28n1547_014:0516b16": "論。或有欲令有中陰。或有欲令無中陰。鞞婆",
    "T28n1547_014:0516b17": "闍婆提欲令無中陰。育多婆提欲令有中陰。",
    "T28n1547_014:0516b18": "問曰。鞞婆闍婆提何意欲令無中陰。答曰。彼",
    "T28n1547_014:0516b19": "從佛契經欲令無有中陰。五無間罪作已。增",
    "T28n1547_014:0516b20": "長無間必生地獄中。若以無間生地獄者。是",
    "T28n1547_014:0516b21": "故無中陰。餘契經說偈曰。",
    "T28n1547_014:0516b22": "　梵志命根盡　　未至閻王所",
    "T28n1547_014:0516b23": "　中無頓止處　　必往不可除",
    "T28n1547_014:0516b24": "若中無頓止處者。是故無有中陰。復更說世",
    "T28n1547_014:0516b25": "俗喻事。如光如影無有中間。如是若終若生",
    "T28n1547_014:0516b26": "無有中間。以此契經證故。鞞婆闍婆提說無",
    "T28n1547_014:0516b27": "有中陰。問曰。育多婆提何意欲令有中陰。答",
    "T28n1547_014:0516b28": "曰。從契經起。欲令有中陰。彼言。世尊契經",
    "T28n1547_014:0516b29": "說。三事合故入母胎中。父母共會。母或時滿。",
    "T28n1547_014:0516c01": "有所堪任香陰已至。若香陰至者。是故有中",
    "T28n1547_014:0516c02": "陰。餘契經說五阿那含。中般涅槃生般涅槃",
    "T28n1547_014:0516c03": "行般涅槃無行般涅槃上流至阿迦膩吒。若",
    "T28n1547_014:0516c04": "說中般涅槃者。是故有中陰。餘契經婆蹉梵",
    "T28n1547_014:0516c05": "志至世尊所問曰。瞿曇。若是時捨此身已未",
    "T28n1547_014:0516c06": "至餘處。眾生乘意行。瞿曇。當爾時此眾生依",
    "T28n1547_014:0516c07": "受何住。沙門瞿曇。為彼眾生說依受何住。世",
    "T28n1547_014:0516c08": "尊說曰。婆蹉。若是時捨此身已未生餘處。眾",
    "T28n1547_014:0516c09": "生乘意行。婆蹉。當爾時彼眾生依受愛住。我",
    "T28n1547_014:0516c10": "說彼依受愛住。若說眾生捨此身已未生餘",
    "T28n1547_014:0516c11": "處。眾生乘意行者。是故有中陰。復更說詰",
    "T28n1547_014:0516c12": "責事。若言無中陰者。謂從閻浮提終生欝單",
    "T28n1547_014:0516c13": "越者。彼於此中斷彼間未有而有。若爾者應",
    "T28n1547_014:0516c14": "無有法而有。莫言有咎。是故有中陰。如是一",
    "T28n1547_014:0516c15": "說如是二但說有中陰好。問曰。若有中陰者。",
    "T28n1547_014:0516c16": "此育多婆提云何通。彼鞞婆闍婆提所說契",
    "T28n1547_014:0516c17": "經證。答曰。此契經證有意可通。問曰。有何意",
    "T28n1547_014:0516c18": "云何通。答曰。謂佛說契經五無間罪作已。增",
    "T28n1547_014:0516c19": "長無間必生地獄中者。佛於此契經除餘趣",
    "T28n1547_014:0516c20": "除餘行。除餘趣者。謂五無間罪作已增長。必",
    "T28n1547_014:0516c21": "生地獄中不生餘趣。除餘行者。謂五無間罪",
    "T28n1547_014:0516c22": "要受生報。不受現報不受後報。是謂此契經",
    "T28n1547_014:0516c23": "意之所通。如汝所說。此契經五無間罪作已。",
    "T28n1547_014:0516c24": "增長無間必生地獄中者。有此要當具五無",
    "T28n1547_014:0516c25": "間罪作已增長必生地獄耶。頗有四三二一",
    "T28n1547_014:0516c26": "生地獄耶。或有。除五更餘罪生地獄耶。頗有",
    "T28n1547_014:0516c27": "時時五無間罪作已增長即生地獄耶。為或",
    "T28n1547_014:0516c28": "住世百歲耶。此契經或有意或無意。但不說",
    "T28n1547_014:0516c29": "無有中陰。問曰。若爾者如此偈云何通。",
    "T28n1547_014:0517a01": "　梵志命根盡　　未至閻王所",
    "T28n1547_014:0517a02": "　中無止頓處　　必往不可除",
    "T28n1547_014:0517a03": "答曰。佛於此偈除餘趣除餘行。除餘趣者。謂",
    "T28n1547_014:0517a04": "此梵志作惡行增長已。必生地獄不生餘趣。",
    "T28n1547_014:0517a05": "除餘行者。謂此梵志作惡行增長已。必受生",
    "T28n1547_014:0517a06": "報非現法報後報。問曰。此世間喻云何通。如",
    "T28n1547_014:0517a07": "光如影無有中間。如是若終若生無有中間。",
    "T28n1547_014:0517a08": "答曰。此不應通。此非契經非律非阿毘曇。不",
    "T28n1547_014:0517a09": "可以世間喻壞賢聖法。世間喻異。賢聖法異。",
    "T28n1547_014:0517a10": "復次應壞。若壞喻以亦應壞義。光及影非命",
    "T28n1547_014:0517a11": "根無意非眾生數。若終若生有命根有意是",
    "T28n1547_014:0517a12": "眾生數。設通此喻當有何意。答曰。此喻乃說",
    "T28n1547_014:0517a13": "有中陰非說無中陰。如光如影無有中間。如",
    "T28n1547_014:0517a14": "是死陰中陰無有中間。中陰生陰亦無中間。",
    "T28n1547_014:0517a15": "如是此喻乃說有中陰。非說無中陰。問曰。此",
    "T28n1547_014:0517a16": "鞞婆闍婆提云何通。彼育多婆提所說契經",
    "T28n1547_014:0517a17": "證。答曰。彼說者如所說。三事合故入母胎中",
    "T28n1547_014:0517a18": "父母共合會母。或時滿有所堪任香陰已至",
    "T28n1547_014:0517a19": "者。此不應說香陰已至。何以故不應說。此為",
    "T28n1547_014:0517a20": "彈琴耶而言香陰以至。問曰。若不應說者此",
    "T28n1547_014:0517a21": "云何。答曰。當言名陰行。何以故。彼因陰行。",
    "T28n1547_014:0517a22": "是故說當言名陰行。說者此不論。何以故。若",
    "T28n1547_014:0517a23": "說香陰若說陰行。故不能除中陰。問曰。此云",
    "T28n1547_014:0517a24": "何通五阿那含。中般涅槃生般涅槃行般涅",
    "T28n1547_014:0517a25": "槃無行般涅槃上流至阿迦膩吒。答曰。彼說",
    "T28n1547_014:0517a26": "者有天名中。彼生中天命未盡而終。說者此",
    "T28n1547_014:0517a27": "不論。何以故佛契經不說名中天。佛契經說。",
    "T28n1547_014:0517a28": "從四天王至非想非不想天不聞有中天。復",
    "T28n1547_014:0517a29": "次此契經說。生般涅槃行般涅槃無行般涅",
    "T28n1547_014:0517b01": "槃。欲令有天命。生般涅槃行般涅槃無行般",
    "T28n1547_014:0517b02": "涅槃耶。復次如汝說。命未盡而終名中般涅",
    "T28n1547_014:0517b03": "槃者。除菩薩及欝單越人。餘一切眾生命未",
    "T28n1547_014:0517b04": "盡而終。欲令一切眾生中般涅槃耶。問曰。云",
    "T28n1547_014:0517b05": "何通。婆蹉梵志至世尊所問曰。瞿曇。若是時",
    "T28n1547_014:0517b06": "捨此身已未生餘處。眾生乘意行。瞿曇。當爾",
    "T28n1547_014:0517b07": "時此眾生依受何住。沙門瞿曇。為彼眾生說",
    "T28n1547_014:0517b08": "依受何住。世尊說曰。婆蹉。若是時捨此身已",
    "T28n1547_014:0517b09": "未生餘處。眾生乘意行。婆蹉。當爾時彼眾生",
    "T28n1547_014:0517b10": "依受愛住。我說彼依受愛住。此云何通。答",
    "T28n1547_014:0517b11": "曰。彼說者。此中說無色界天乘意行。彼梵志",
    "T28n1547_014:0517b12": "有朋友。極敬念而命終。以天眼觀欲界而不",
    "T28n1547_014:0517b13": "見。觀色界亦不見。如不見已彼便作念。為斷",
    "T28n1547_014:0517b14": "滅耶。為云何。彼聞有沙門瞿曇一切智一切",
    "T28n1547_014:0517b15": "見。我當往至彼問其本末。爾時梵志至世尊",
    "T28n1547_014:0517b16": "所。到已白世尊曰。瞿曇。為是時捨此身以",
    "T28n1547_014:0517b17": "未生餘處眾生乘意行。瞿曇。當爾時此眾生",
    "T28n1547_014:0517b18": "依受何住。沙門瞿曇。為彼眾生說依受何住。",
    "T28n1547_014:0517b19": "世尊說曰。婆蹉。若爾時捨此身已未生餘處",
    "T28n1547_014:0517b20": "眾生乘意行。婆蹉。當爾時彼眾生依受愛住。",
    "T28n1547_014:0517b21": "我說依受愛住。以此知說無色界天乘意行。",
    "T28n1547_014:0517b22": "問曰。佛契經多說乘意行。或化或中陰或色",
    "T28n1547_014:0517b23": "無色天或始人或地獄。此中云何知無色天",
    "T28n1547_014:0517b24": "乘意行。彼亦問。此云何知中陰乘意行。答曰。",
    "T28n1547_014:0517b25": "即此契經知此中說捨此身已未生餘處。以",
    "T28n1547_014:0517b26": "是故此契經說中陰乘意行。問曰。若無中陰",
    "T28n1547_014:0517b27": "者。謂閻浮提命終已生欝單越。彼於此斷於",
    "T28n1547_014:0517b28": "彼無有而有。若無有而有者。是則無有法而",
    "T28n1547_014:0517b29": "有。答曰。彼說者彼終不捨死時陰。要當受生",
    "T28n1547_014:0517c01": "時陰。得生時陰已。然彼捨死時陰。如虫名",
    "T28n1547_014:0517c02": "蚇蠖。終不捨後足要當安前足。安前足已然",
    "T28n1547_014:0517c03": "後舉後足。如是彼終不捨死時陰。要前受生",
    "T28n1547_014:0517c04": "陰。受生名然後捨死時陰。",
    "T28n1547_014:0517c05": "問曰。如汝說。謂人間命終生地獄中。彼不應",
    "T28n1547_014:0517c06": "捨人間陰得地獄陰。若不捨人間陰得地獄",
    "T28n1547_014:0517c07": "陰者。彼應即人為地獄。若即人為地獄者。是",
    "T28n1547_014:0517c08": "則極壞。如世尊說五趣。地獄餓鬼畜生天人",
    "T28n1547_014:0517c09": "與相違。但彼無智果闇果愚癡果不勤果。謂",
    "T28n1547_014:0517c10": "言無中陰。但有中陰真實有種相。是謂斷他",
    "T28n1547_014:0517c11": "意現己意。說如等法故作此論莫令斷他意。",
    "T28n1547_014:0517c12": "亦莫現己意。但說如等法故作此論。問曰。若",
    "T28n1547_014:0517c13": "有中陰者形為大小。答曰。如四五月小兒。是",
    "T28n1547_014:0517c14": "中陰形大小。問曰。若形如此者不應有顛倒",
    "T28n1547_014:0517c15": "想。於母所有婬心。於父所有害心。於父所有",
    "T28n1547_014:0517c16": "婬心。於母所有害心。答曰。雖此形小但彼捷",
    "T28n1547_014:0517c17": "疾諸根利。如人畫壁作老人形像形小而老。",
    "T28n1547_014:0517c18": "如是彼中陰形雖小。但彼捷疾諸根利。",
    "T28n1547_014:0517c19": "問曰。菩薩中陰形為大小。答曰。如本身有三",
    "T28n1547_014:0517c20": "十二相八十種好莊嚴其身。紫磨金色圓光",
    "T28n1547_014:0517c21": "一尋。梵音聲妙聲伽毘陵伽鳥視之無厭。以",
    "T28n1547_014:0517c22": "是故住中陰時。百億天下妙光普遍。謂日月",
    "T28n1547_014:0517c23": "最妙多力猶不能遍照。彼以妙光普遍。見妙",
    "T28n1547_014:0517c24": "光已眾生各各相知。異眾生生異眾生生。問",
    "T28n1547_014:0517c25": "曰。若如此菩薩生中陰者。尊者法實偈云何",
    "T28n1547_014:0517c26": "通。",
    "T28n1547_014:0517c27": "　菩薩妙清淨　　乘大白龍象",
    "T28n1547_014:0517c28": "　從兜術天下　　降神入母胎",
    "T28n1547_014:0517c29": "問曰。此偈不必通。何以故。非契經非律非阿",
    "T28n1547_014:0518a01": "毘曇。但作頌者。欲令句義合故。若必通此偈",
    "T28n1547_014:0518a02": "者當何意。答曰。此現方俗吉故。菩薩母夢中",
    "T28n1547_014:0518a03": "見順。彼相書所記故。但菩薩從九十一劫除",
    "T28n1547_014:0518a04": "畜生。彼豈乘畜生入母胎耶。問曰。趣中陰為",
    "T28n1547_014:0518a05": "云何。答曰。謂生地獄者足在上頭向下。如佛",
    "T28n1547_014:0518a06": "所說偈。",
    "T28n1547_014:0518a07": "　諸墮地獄者　　足上頭向下",
    "T28n1547_014:0518a08": "　惡意於仙人　　戒德及苦行",
    "T28n1547_014:0518a09": "謂生天上者。頭上足在下。如箭射虛空。謂生",
    "T28n1547_014:0518a10": "諸方者傾身而去。如鳥飛虛空如神足飛。問",
    "T28n1547_014:0518a11": "曰。中陰形為云何。答曰。地獄者如地獄形。如",
    "T28n1547_014:0518a12": "是乃至天為天形。",
    "T28n1547_014:0518a13": "問曰。中陰者自相見耶。答曰。相見。",
    "T28n1547_014:0518a14": "問曰。若相見者何者見耶。答曰。地獄者還",
    "T28n1547_014:0518a15": "見地獄。如是乃至天還見天。更有說者。天中",
    "T28n1547_014:0518a16": "陰見五趣中陰。人見四餓鬼見三畜生見二",
    "T28n1547_014:0518a17": "地獄見一。如是說者地獄見地獄。如是至天。",
    "T28n1547_014:0518a18": "問曰。此所生眼見中陰耶。答曰。不也。問曰。",
    "T28n1547_014:0518a19": "云何知。答曰有。契經佛契經說。謂若男若女",
    "T28n1547_014:0518a20": "犯戒與惡法俱。彼身壞時未至惡趣。意所乘",
    "T28n1547_014:0518a21": "行如黑羊毛。光如夜闇冥。謂極淨天眼彼能",
    "T28n1547_014:0518a22": "見。謂若男若女持戒行與善法俱。彼身壞時",
    "T28n1547_014:0518a23": "未生善趣。意所乘行如白淨衣。光如夜月盛",
    "T28n1547_014:0518a24": "明。謂極淨天眼彼能見。以此契經可知。謂天",
    "T28n1547_014:0518a25": "眼不極淨彼不能見。況所生眼當能見耶。問",
    "T28n1547_014:0518a26": "曰。住中為幾時。答曰。生天及地獄者。速生餓",
    "T28n1547_014:0518a27": "鬼畜生。人如合會時不久終已便生。",
    "T28n1547_014:0518a28": "問曰。或有眾生合會便生者可爾。謂不合會",
    "T28n1547_014:0518a29": "母或在天竺。父或至震旦。而彼命終當云何",
    "T28n1547_014:0518b01": "生。答曰。當觀彼眾生緣轉不轉。若彼於母緣",
    "T28n1547_014:0518b02": "不轉於父緣轉。彼時母極守貞正。要趣至他",
    "T28n1547_014:0518b03": "人所令彼得生。若於父緣不轉於母緣轉。彼",
    "T28n1547_014:0518b04": "時父極守貞正。要當趣他女人所令彼得生。",
    "T28n1547_014:0518b05": "問曰。若二俱緣不轉二俱不合此終當云何",
    "T28n1547_014:0518b06": "生。答曰。彼眾生緣行故。父所營事未訖市",
    "T28n1547_014:0518b07": "肆未成便有還心。彼尋路行時不為刀兵火",
    "T28n1547_014:0518b08": "毒所中。亦不因他終要還己。俱緣合會彼便",
    "T28n1547_014:0518b09": "得生。",
    "T28n1547_014:0518b10": "問曰。謂眾生常行欲者此可爾。謂眾生時節",
    "T28n1547_014:0518b11": "行欲者。如馬春時行欲。犎牛夏時行欲。狗",
    "T28n1547_014:0518b12": "秋時行欲。豹冬時行欲。彼眾生命終時云何",
    "T28n1547_014:0518b13": "生。答曰。彼眾生緣故。非時所行欲彼便得",
    "T28n1547_014:0518b14": "生。或曰。彼生相似處此名。牛亦名犎牛。犎",
    "T28n1547_014:0518b15": "牛者時節行欲。牛者常行欲。謂應生犎牛",
    "T28n1547_014:0518b16": "者便生牛中。名為狗亦名為狐。狐者常行欲。",
    "T28n1547_014:0518b17": "狗者時節行欲。謂應生狗中者便生狐中。名",
    "T28n1547_014:0518b18": "為熊亦名為羆。羆者常行欲。熊者時節行欲。",
    "T28n1547_014:0518b19": "應生熊者便生羆中。尊者婆須蜜說曰。中陰",
    "T28n1547_014:0518b20": "者當言七日住。當言過耶。答曰。中陰住當言",
    "T28n1547_014:0518b21": "七日。何以故。身羸故住七日不過七日。問",
    "T28n1547_014:0518b22": "曰。謂滿七日父母不合會者。彼時為斷耶。答",
    "T28n1547_014:0518b23": "曰。不斷但還生中陰。重說曰。中陰者當言七",
    "T28n1547_014:0518b24": "七日。尊者曇摩多羅說曰。中陰者父母不合",
    "T28n1547_014:0518b25": "會亦可久時住。問曰。中陰者有衣無衣耶。答",
    "T28n1547_014:0518b26": "曰。色界一切諸天有衣。何以故。如法身不裸",
    "T28n1547_014:0518b27": "形。生身亦爾。欲界中菩薩有衣。及白淨比丘",
    "T28n1547_014:0518b28": "尼有衣。餘一切眾生無衣。更有說者。白淨",
    "T28n1547_014:0518b29": "比丘尼有衣。菩薩無衣。問曰。何以故。白淨",
    "T28n1547_014:0518c01": "比丘尼有衣菩薩無衣。答曰。白淨比丘尼",
    "T28n1547_014:0518c02": "以衣布施聖眾故。問曰。菩薩所施衣多。非",
    "T28n1547_014:0518c03": "白淨比丘尼所施衣毛數。何以故。白淨比",
    "T28n1547_014:0518c04": "丘尼有衣菩薩無衣。答曰。白淨比丘尼以衣",
    "T28n1547_014:0518c05": "施聖眾作誓願。令我於中陰有衣。以是故於",
    "T28n1547_014:0518c06": "中陰有衣。即以此衣入母胎中。以此衣出母",
    "T28n1547_014:0518c07": "胎。謂白淨比丘尼增長衣亦隨身增長。謂大",
    "T28n1547_014:0518c08": "己出家學道。取所著衣割截作五衣。成阿羅",
    "T28n1547_014:0518c09": "漢果。捨有餘涅槃界。入無餘涅槃界而般涅",
    "T28n1547_014:0518c10": "槃。即以衣纏身而耶維之。菩薩所作功德。盡",
    "T28n1547_014:0518c11": "願求無上正真道。是故最後身於一切眾生",
    "T28n1547_014:0518c12": "中成最妙果。以是故。白淨比丘尼有衣菩薩",
    "T28n1547_014:0518c13": "無衣。",
    "T28n1547_014:0518c14": "問曰。中陰食為云何。答曰。諸倉厨中器所盛",
    "T28n1547_014:0518c15": "食而取食之。問曰。如雨下甚多。如是眾生墮",
    "T28n1547_014:0518c16": "阿鼻地獄。中陰其數如此。何況餘趣中陰數",
    "T28n1547_014:0518c17": "耶。若盡來食者。此諸眾生當何所食。復次此",
    "T28n1547_014:0518c18": "食極重。化身甚細。云何食此而得消化。答曰。",
    "T28n1547_014:0518c19": "此者不論。",
    "T28n1547_014:0518c20": "問曰。若不爾者當云何。答曰。以香為食。諸有",
    "T28n1547_014:0518c21": "德眾生食花果香妙食香。諸無德眾生圊廁",
    "T28n1547_014:0518c22": "不淨及污泥氣以為食。問曰。中陰何處。答曰。",
    "T28n1547_014:0518c23": "欲界色界非無色界。問曰。何以故。欲界色界",
    "T28n1547_014:0518c24": "非無色界。答曰。謂有色者便有中陰。無色中",
    "T28n1547_014:0518c25": "無色是故無中陰。問曰。何以故。有色便有中",
    "T28n1547_014:0518c26": "陰。答曰。如印印泥則有文現。如是本有中有。",
    "T28n1547_014:0518c27": "若有色者見已便知有如此中陰。是故謂有",
    "T28n1547_014:0518c28": "色者便有中陰。或曰。謂有來往便有中陰。無",
    "T28n1547_014:0518c29": "色界中無有來往。是故無色中無有中陰。問",
    "T28n1547_014:0519a01": "曰。於此身終即生此身。彼云何有來往。答曰。",
    "T28n1547_014:0519a02": "謂此眾生或有識從足指滅者。或從頂滅。或",
    "T28n1547_014:0519a03": "從臍滅。或從心滅。謂從足指滅者。當知生惡",
    "T28n1547_014:0519a04": "趣中。謂從頂滅者。當知必生天上。謂從臍滅",
    "T28n1547_014:0519a05": "者。當知必生諸方。謂從心滅者。當知必般涅",
    "T28n1547_014:0519a06": "槃。謂此眾生多愛著面。謂識從足指滅者。還",
    "T28n1547_014:0519a07": "來趣面是彼往來。復次從足指滅即趣足指。",
    "T28n1547_014:0519a08": "無色界中亦無有此。以是故。無色界無有中",
    "T28n1547_014:0519a09": "陰。問曰。中陰趣所攝趣耶。若趣所攝者。此施",
    "T28n1547_014:0519a10": "設云何通。彼所問四生為攝五趣耶。五趣為",
    "T28n1547_014:0519a11": "攝四生耶。彼中答。四生攝五趣。非五趣攝四",
    "T28n1547_014:0519a12": "生。問曰。不攝何等。答曰。中陰也。若離趣者。",
    "T28n1547_014:0519a13": "此尊者曇摩難陀所說云何通。彼所說中陰",
    "T28n1547_014:0519a14": "者隨趣所攝。如種子萌芽未成實名為稻。如",
    "T28n1547_014:0519a15": "是地獄中陰。雖未至地獄名為地獄。如是至",
    "T28n1547_014:0519a16": "天作此論已。答曰。中陰趣所攝。問曰。若中",
    "T28n1547_014:0519a17": "陰趣所攝者。尊者曇摩難陀所說為善通。如",
    "T28n1547_014:0519a18": "施設所問。四生攝五趣耶。為五趣攝四生",
    "T28n1547_014:0519a19": "耶。彼中答。四生攝五趣非五趣攝四生。問",
    "T28n1547_014:0519a20": "曰。不攝何等。答曰。中陰也。此云何通。答曰。",
    "T28n1547_014:0519a21": "此所說應當爾。四生攝五趣耶。五趣攝四生",
    "T28n1547_014:0519a22": "耶。答曰。隨種相攝此應當爾。更有說者。中陰",
    "T28n1547_014:0519a23": "離趣。問曰。若中陰離趣者。施設所說善通。如",
    "T28n1547_014:0519a24": "尊者曇摩難提所說。中陰隨趣所攝。如稻子",
    "T28n1547_014:0519a25": "萌芽未成實名為稻。如是地獄中陰雖未至",
    "T28n1547_014:0519a26": "地獄名為地獄。如是至天。答曰。彼尊者說不",
    "T28n1547_014:0519a27": "向餘趣不說攝。謂彼地獄中陰彼不趣餘趣。",
    "T28n1547_014:0519a28": "要當生地獄。如是至天。是故尊者曇摩難提",
    "T28n1547_014:0519a29": "說。不向餘趣不說攝。如是說者中陰離趣。何",
    "T28n1547_014:0519b01": "以故。中陰者是亂趣者非亂。不應非亂攝亂。",
    "T28n1547_014:0519b02": "亦不應亂攝非亂。或曰。中陰者不定趣者定。",
    "T28n1547_014:0519b03": "不應不定攝定。亦不應定攝不定。或曰。趣者",
    "T28n1547_014:0519b04": "已到為名中陰者方當趣。以是故中陰離趣。",
    "T28n1547_014:0519b05": "問曰。中陰者具諸根耶。為不具諸根耶。有一",
    "T28n1547_014:0519b06": "說者具諸根。更有說者不具諸根。問曰。若不",
    "T28n1547_014:0519b07": "具諸根者。諸本有不具諸根。彼即是中陰",
    "T28n1547_014:0519b08": "耶。有一根者即是。更有說者異。如是說者中",
    "T28n1547_014:0519b09": "陰具諸根。何以故。中陰者始行。復次彼眾生",
    "T28n1547_014:0519b10": "六門常求有。是故中陰具諸根。問曰。中陰去",
    "T28n1547_014:0519b11": "速耶。為神足去速耶。有一說者神足去速非",
    "T28n1547_014:0519b12": "中陰。更有說者。中陰去速非神足。何以故。行",
    "T28n1547_014:0519b13": "力強非神足力。如是說者神足去速非中陰。",
    "T28n1547_014:0519b14": "問曰。若神足去速非中陰者。何以故。說行力",
    "T28n1547_014:0519b15": "強非神足。答曰。當聽所以說行力強非神足",
    "T28n1547_014:0519b16": "力者。神足者能止神足佛能止一切眾生。一",
    "T28n1547_014:0519b17": "切眾生不能止佛。辟支佛者除佛能止一切",
    "T28n1547_014:0519b18": "眾生。一切眾生不能止辟支佛。尊者舍利弗",
    "T28n1547_014:0519b19": "者。除佛辟支佛已能止一切眾生。一切眾生",
    "T28n1547_014:0519b20": "不能止。尊者舍利弗。乃至利根止鈍根。鈍根",
    "T28n1547_014:0519b21": "不能止利根。中陰者非眾生所能止。非法非",
    "T28n1547_014:0519b22": "呪術亦非藥。非佛辟支佛及聲聞度無極能",
    "T28n1547_014:0519b23": "止。要當往生。是故說行力強非神足力。但神",
    "T28n1547_014:0519b24": "足去速非中陰。如世尊契經所說。三事合會",
    "T28n1547_014:0519b25": "已入於母胎。父母合會為婬欲故。母或時滿。",
    "T28n1547_014:0519b26": "時滿者。彼女人以欲滿體如滿溢河。如是彼",
    "T28n1547_014:0519b27": "女人婬欲滿體。更有說者。母或時滿者。是女",
    "T28n1547_014:0519b28": "人病。是故說或時滿。有所堪任者。彼女人極",
    "T28n1547_014:0519b29": "有力。懷妊持至九月十月。是故說有所堪任。",
    "T28n1547_014:0519c01": "香陰已至。香陰者中陰也。香陰於彼時有二",
    "T28n1547_014:0519c02": "意愛心及害心。若女者彼於父有愛心於母",
    "T28n1547_014:0519c03": "有害心。作是念。無此女者我共此男合會。彼",
    "T28n1547_014:0519c04": "不見母自見共父合會。謂父母不淨彼作是",
    "T28n1547_014:0519c05": "念是我有。見已便悶。悶已此陰轉厚。陰轉厚",
    "T28n1547_014:0519c06": "已便捨中陰得生陰。若男者彼於母有愛心",
    "T28n1547_014:0519c07": "於父有害心。作是念。若無此男者我與此女",
    "T28n1547_014:0519c08": "合會。彼不見父便與女人合會。謂父母不淨",
    "T28n1547_014:0519c09": "彼作是念是我有。見已便悶。悶已此陰轉厚。",
    "T28n1547_014:0519c10": "陰轉厚已便捨中陰得生陰。一切凡夫如是",
    "T28n1547_014:0519c11": "顛倒意入母胎。唯一菩薩無顛倒心入母胎。",
    "T28n1547_014:0519c12": "謂世尊說此契經。父母有德香陰無德。不得",
    "T28n1547_014:0519c13": "入母胎。香陰有德父母無德。亦不得入母胎。",
    "T28n1547_014:0519c14": "父母有德香陰亦有德。三事等合得入母胎。",
    "T28n1547_014:0519c15": "問曰。如此豪貴者亦與賤女共會。或賤男共",
    "T28n1547_014:0519c16": "貴女合會。云何三事等和合。答曰。謂豪貴與",
    "T28n1547_014:0519c17": "賤女人共會者。彼賤女人隨彼得貴。謂若賤",
    "T28n1547_014:0519c18": "男與貴女共會。彼貴女隨彼得賤處。如是三",
    "T28n1547_014:0519c19": "事等和合。問曰。中陰由何處入母胎。答曰。中",
    "T28n1547_014:0519c20": "陰隨所欲入。何以故。謂中陰者。於垣牆樹木",
    "T28n1547_014:0519c21": "山河石壁盡無所閡。如是說者。中陰從產門",
    "T28n1547_014:0519c22": "入母胎。以此事故。雙生兒前出為小後出為",
    "T28n1547_014:0519c23": "大。何以故。謂彼先入故。問曰。如一胎中有五",
    "T28n1547_014:0519c24": "趣中陰可得。如猪狗魚蝦蟇。謂胎中地獄",
    "T28n1547_014:0519c25": "中陰可得。云何不燒彼胎。答曰。彼火行所作。",
    "T28n1547_014:0519c26": "謂作惡行者便被燒。謂不作惡行者便不被",
    "T28n1547_014:0519c27": "燒。復次彼根本大地獄。猶尚不恒被燒。何況",
    "T28n1547_014:0519c28": "中陰恒被燒耶。如彼目連施設所說。或有時",
    "T28n1547_014:0519c29": "活大地獄有冷風起。展轉唱音言。等活眾生",
    "T28n1547_014:0520a01": "等活眾生。彼眾生還活肌肉血脈還生。如彼",
    "T28n1547_014:0520a02": "根本大地獄猶尚不恒被燒。何況中陰恒被",
    "T28n1547_014:0520a03": "燒耶。此說中陰四種。一中陰。二意乘行。三香",
    "T28n1547_014:0520a04": "陰。四求有。問曰。何以故說中陰。答曰。二陰",
    "T28n1547_014:0520a05": "中間故名為中陰。二陰者死陰生陰。此二陰",
    "T28n1547_014:0520a06": "中間生故名為中陰。問曰。何以故說意乘行。",
    "T28n1547_014:0520a07": "答曰。意所生故名意乘行。眾生或以行生。或",
    "T28n1547_014:0520a08": "以結生。或意生行生者地獄是。要畢其行終",
    "T28n1547_014:0520a09": "不中死。結生者卵生胎生及欲界化生天。意",
    "T28n1547_014:0520a10": "生者化中陰及色無色界天始初人。此中意",
    "T28n1547_014:0520a11": "生故中陰名意乘行。問曰。何以故說香陰。答",
    "T28n1547_014:0520a12": "曰。以香存命故。中陰名香陰。問曰。何以故說",
    "T28n1547_014:0520a13": "求有。答曰。於六入門常求有。是故中陰說求",
    "T28n1547_014:0520a14": "有。如世尊契經說。調達即身入地獄。問曰。調",
    "T28n1547_014:0520a15": "達有中陰耶無中陰耶。答曰。調達有中陰。但",
    "T28n1547_014:0520a16": "死陰即滅中陰尋生。中陰即滅生陰尋生。說",
    "T28n1547_014:0520a17": "者釋提桓因以契經白世尊。偈曰。",
    "T28n1547_014:0520a18": "　於此坐終已　　大仙我天身",
    "T28n1547_014:0520a19": "　既還復其命　　淨眼我自知",
    "T28n1547_014:0520a20": "問曰。釋提桓因為終更生。為不終不生。若終",
    "T28n1547_014:0520a21": "更生者彼中陰云何。若不終不生者此偈云",
    "T28n1547_014:0520a22": "何通(偈如上也)。作此論已。答曰。釋提桓因終已更",
    "T28n1547_014:0520a23": "生問曰。若終已更生者云何。答曰。諸天中陰",
    "T28n1547_014:0520a24": "生陰化生也。化者死身不現不可知。問曰。如",
    "T28n1547_014:0520a25": "所說。此天如十六男女形。在天膝上坐。爾時",
    "T28n1547_014:0520a26": "諸天不見耶。答曰見。但諸天作是念。此釋提",
    "T28n1547_014:0520a27": "桓因極大力極大德極大神足。於如來前現其",
    "T28n1547_014:0520a28": "神足。更有說者。彼諸大威德天。如因陀羅披",
    "T28n1547_014:0520a29": "樓那伊沙那(此三釋子亦如五)。如是彼諸大天等本有",
    "T28n1547_014:0520b01": "中有大小。一種如是釋提桓因終已更生身",
    "T28n1547_014:0520b02": "大。但諸天不知。如是說者釋提桓因不終不",
    "T28n1547_014:0520b03": "生。問曰。若釋提桓因不終不生者。此偈云何",
    "T28n1547_014:0520b04": "通(偈如上也)。答曰。除五衰相故說偈。諸天有五衰相",
    "T28n1547_014:0520b05": "有五死相。五衰相者。諸天身潔淨柔軟從香",
    "T28n1547_014:0520b06": "池浴。還出池已水不著身。衰時。便著。諸天身",
    "T28n1547_014:0520b07": "力強目初不眴。衰時便眴。諸天五欲境界",
    "T28n1547_014:0520b08": "極妙極好端正無比。常不樂一處意如陶輪。",
    "T28n1547_014:0520b09": "衰時便守一處。諸天衣裳瓔珞相撐。聲妙。",
    "T28n1547_014:0520b10": "猶五樂音。衰時便無音聲。諸天遍有光明。如",
    "T28n1547_014:0520b11": "摩尼寶。影不可見。衰時便有影現。更有說者。",
    "T28n1547_014:0520b12": "影不可見但光不極妙是謂五衰相。五死相",
    "T28n1547_014:0520b13": "者。諸天花冠未曾萎而萎。寶衣未曾有垢而",
    "T28n1547_014:0520b14": "有垢。腋下汗流。形色變易。不樂本座。是謂五",
    "T28n1547_014:0520b15": "死相。衰相者猶可禁制。死相者不可禁制。釋",
    "T28n1547_014:0520b16": "提桓因生五衰相。不久當生五死相便作是",
    "T28n1547_014:0520b17": "念。我當何恃怙脫五死相。觀唯有佛。便往",
    "T28n1547_014:0520b18": "至世尊所聽微妙法。歡喜見諦即除五衰相。",
    "T28n1547_014:0520b19": "故彼以軟愛言白世尊。說此偈(偈如上也)。或曰。除惡",
    "T28n1547_014:0520b20": "道故說此偈。佛於惡道拔濟釋提桓因。安處",
    "T28n1547_014:0520b21": "天人中。彼即除惡道故。以軟愛言白世尊。我",
    "T28n1547_014:0520b22": "應於惡道即滅斷壞。遭遇世尊拔濟惡道。如",
    "T28n1547_014:0520b23": "人出獄中囚著安隱處。彼囚數至人所。以軟",
    "T28n1547_014:0520b24": "愛言答謝彼人。我應於獄中斷壞。遭蒙仁恩",
    "T28n1547_014:0520b25": "得脫此難。如是佛世尊於惡道拔濟釋提桓",
    "T28n1547_014:0520b26": "因。安處天人中。彼即除惡道故。以軟愛言白",
    "T28n1547_014:0520b27": "世尊。我應於惡道即滅斷壞。遭遇世尊拔濟",
    "T28n1547_014:0520b28": "惡道。以無上慧得存此命。皆世尊恩。是謂除",
    "T28n1547_014:0520b29": "惡道故說偈。或曰。見斷結病盡故說偈。世尊",
    "T28n1547_014:0520c01": "脫釋提桓因見斷結病。安處第一義如醫療病",
    "T28n1547_014:0520c02": "令得除愈。彼人數數至醫所。以軟愛言答謝",
    "T28n1547_014:0520c03": "彼人。我應於病斷壞。遭蒙仁恩得免此疾。",
    "T28n1547_014:0520c04": "如是佛世尊說釋提桓因見斷結病。安處",
    "T28n1547_014:0520c05": "第一義。彼即除見斷結病盡故。以軟愛言白",
    "T28n1547_014:0520c06": "世尊。我應於見斷結病斷壞。遭遇世尊拔濟",
    "T28n1547_014:0520c07": "見斷結病。以無上慧得存此命。皆世尊恩。是",
    "T28n1547_014:0520c08": "謂除見斷結病故說此偈。或曰。謂欲令現法",
    "T28n1547_014:0520c09": "報行增益長壽。釋提桓因見佛聽法。受現法",
    "T28n1547_014:0520c10": "報增益長壽。是謂現法受報故說此偈。問曰。",
    "T28n1547_014:0520c11": "中陰為轉耶為不轉耶。答曰不轉。界趣處所",
    "T28n1547_014:0520c12": "故。問曰。若中陰界不轉者。此不多聞比丘。生",
    "T28n1547_014:0520c13": "經云何通。說者一比丘不多聞坐禪。因宿緣",
    "T28n1547_014:0520c14": "故得世俗初禪彼作是念。我得須陀洹果。得",
    "T28n1547_014:0520c15": "世俗二禪。復作是念。我得斯陀含果。得世俗",
    "T28n1547_014:0520c16": "三禪。復作是念。我得阿那含果。得世俗四禪。",
    "T28n1547_014:0520c17": "復作是念。我得阿羅漢果。彼於此中未得想",
    "T28n1547_014:0520c18": "得。捨方便不增求未得欲得未獲欲獲未證",
    "T28n1547_014:0520c19": "欲證。彼即命終生第四禪地中陰。便作是念。",
    "T28n1547_014:0520c20": "我一切結盡斷一切生死。應般涅槃不應更生。",
    "T28n1547_014:0520c21": "何以故有此中陰。必無解脫。若令有者我今",
    "T28n1547_014:0520c22": "應有。彼生邪見誹謗涅槃便於四禪地中陰。",
    "T28n1547_014:0520c23": "轉生阿毘大地獄中。答曰。彼本有時轉非入",
    "T28n1547_014:0520c24": "中陰轉。彼於此中未得想得。捨方便不增求",
    "T28n1547_014:0520c25": "未得欲得未獲欲獲未證欲證。彼臨欲命終",
    "T28n1547_014:0520c26": "時。生第四禪地瑞應。彼見已便作是念。我一",
    "T28n1547_014:0520c27": "切結盡。我斷一切生死。應般涅槃不應更生",
    "T28n1547_014:0520c28": "何以故有此瑞應。必無解脫。若令有者我今",
    "T28n1547_014:0520c29": "應有。彼生邪見誹謗涅槃。便於四禪地瑞應",
    "T28n1547_014:0521a01": "轉生阿毘大地獄中。是謂本有時轉非入中",
    "T28n1547_014:0521a02": "陰轉。",
    "T28n1547_014:0521a03": "問曰。若中陰趣不轉者。彼善行惡行生經云",
    "T28n1547_014:0521a04": "何通。說者舍衛城有二人。一人行善。一人行",
    "T28n1547_014:0521a05": "惡。彼行善者彼即命終。因後生報行故生地",
    "T28n1547_014:0521a06": "獄中陰。便作是念。我當極修善不作惡行。",
    "T28n1547_014:0521a07": "應生天上不墮地獄。何以故生地獄中陰。彼",
    "T28n1547_014:0521a08": "憶修善已轉生地獄中陰。得天中陰即生天",
    "T28n1547_014:0521a09": "上。行不善者命終。因後生報行生天中陰。彼",
    "T28n1547_014:0521a10": "作是念。我常極作惡行不修善行。應墮地獄",
    "T28n1547_014:0521a11": "不應生天。何以故生天中陰。見已作是念。必",
    "T28n1547_014:0521a12": "無善惡報果。若有者我今應有。彼生邪見誹",
    "T28n1547_014:0521a13": "謗因果。轉天中陰得地獄中陰即生地獄。若",
    "T28n1547_014:0521a14": "中陰趣不轉者。此二人云何轉。答曰。彼本有",
    "T28n1547_014:0521a15": "時轉非入中陰轉。凡一切眾生命欲終時。必",
    "T28n1547_014:0521a16": "有善惡瑞應。彼善行者善瑞應。不善行者惡",
    "T28n1547_014:0521a17": "瑞應。善瑞應者如所說偈。",
    "T28n1547_014:0521a18": "　若見善行者　　終時作是言",
    "T28n1547_014:0521a19": "　我視苑園觀　　流河水花池",
    "T28n1547_014:0521a20": "惡瑞應者。如所說偈。",
    "T28n1547_014:0521a21": "　若見惡行者　　終時作是言",
    "T28n1547_014:0521a22": "　我視火刀劍　　鵄犬及狐狼",
    "T28n1547_014:0521a23": "彼善行者。因後生報行。命欲終時生地獄瑞",
    "T28n1547_014:0521a24": "應。見已作是念。我常極修善不作惡行。應生",
    "T28n1547_014:0521a25": "天上不應墮地獄。何以故生地獄瑞應。彼憶",
    "T28n1547_014:0521a26": "修善已。轉地獄瑞應終已生天上。彼不善行",
    "T28n1547_014:0521a27": "因後生報行。命欲終時生天瑞應。見已作是",
    "T28n1547_014:0521a28": "念。我常極作惡行不修善行。應墮地獄不應",
    "T28n1547_014:0521a29": "生天。何以故生天瑞應。必無善惡報果。若令",
    "T28n1547_014:0521b01": "有者我今應有。彼生邪見誹謗因果。轉天瑞",
    "T28n1547_014:0521b02": "應終已生阿鼻大地獄中。是謂本有時轉非入",
    "T28n1547_014:0521b03": "中陰轉。問曰。若中陰處所不轉者。瓶沙王生",
    "T28n1547_014:0521b04": "經云何通。如所說從兜術中陰至兜術天。當",
    "T28n1547_014:0521b05": "爾時四天王毘沙門大天王。設餚饌食香",
    "T28n1547_014:0521b06": "氣極妙。瓶沙王聞彼香已。轉兜術中陰生四",
    "T28n1547_014:0521b07": "天王。若中陰處所不轉者。瓶沙王云何轉。答",
    "T28n1547_014:0521b08": "曰。瓶沙王亦本有時轉非入中陰轉。說者阿",
    "T28n1547_014:0521b09": "闍世王父王法王無過無惡。撿在牢獄刑刀",
    "T28n1547_014:0521b10": "削足。禁制飲食使不得通。長抱苦惱不能堪",
    "T28n1547_014:0521b11": "忍。便作是念。世尊不見我苦。善逝不念我",
    "T28n1547_014:0521b12": "苦。",
    "T28n1547_014:0521b13": "爾時世尊及五百比丘遊摩竭國耆闍崛山。",
    "T28n1547_014:0521b14": "爾時世尊知瓶沙王意之所念。告尊者目揵",
    "T28n1547_014:0521b15": "連曰。目揵連。汝往至瓶沙王所。持我言善",
    "T28n1547_014:0521b16": "慰勞大王。世尊作是說。大王。我與汝所作已",
    "T28n1547_014:0521b17": "作免於惡趣。汝所作惡行定當受報。惡行報",
    "T28n1547_014:0521b18": "者如來尚不免。況今大王。爾時尊者大目揵",
    "T28n1547_014:0521b19": "連受世尊教已。即入三昧。於耆闍崛山沒至",
    "T28n1547_014:0521b20": "彼牢獄。爾時尊者目揵連從三昧起。告瓶",
    "T28n1547_014:0521b21": "沙王曰。大王。世尊作是說。大王我與汝所作",
    "T28n1547_014:0521b22": "已作免於惡趣。汝今所作惡行定當受報。惡",
    "T28n1547_014:0521b23": "行報者如來尚不免。況今大王如是尊者目",
    "T28n1547_014:0521b24": "揵連廣為說法。瓶沙王飢渴所逼不知法妙。",
    "T28n1547_014:0521b25": "爾時瓶沙王問尊者目揵連。目揵連何處天",
    "T28n1547_014:0521b26": "有極妙食。我生已得食。尊者目揵連稱歎四",
    "T28n1547_014:0521b27": "天王天至他化自在天有極妙食。瓶沙王應",
    "T28n1547_014:0521b28": "生兜術天。聞彼飲食已作是念。我先食此近",
    "T28n1547_014:0521b29": "食已。然後當生兜術天。彼命終已生四天王。",
    "T28n1547_014:0521c01": "作毘沙門太子名最勝子。是謂本有時轉非入",
    "T28n1547_014:0521c02": "中陰轉。以此事可知。中陰界亦不轉。趣亦不",
    "T28n1547_014:0521c03": "轉。處所亦不轉。如尊者目揵連施設所說。",
    "T28n1547_014:0521c04": "始人者以胸臆行名為摩睺勒。生三手眾生",
    "T28n1547_014:0521c05": "名為象。問曰。彼眾生為終已作摩睺勒象。為",
    "T28n1547_014:0521c06": "不終不生。若終已更生者中陰云何。若不終",
    "T28n1547_014:0521c07": "不生者。何以故說。人或是摩睺勒或是象。作",
    "T28n1547_014:0521c08": "此論已。答曰。彼眾生終已更生。問曰。若終已",
    "T28n1547_014:0521c09": "更生者。彼中陰云何。答曰。謂彼本陰中陰盡",
    "T28n1547_014:0521c10": "是化。化者身不可見。更有說者。彼眾生亦不",
    "T28n1547_014:0521c11": "終亦不生。問曰。若不終不生者。何以故說。人",
    "T28n1547_014:0521c12": "或是摩睺勒或是象。答曰。謂彼眾生從光音",
    "T28n1547_014:0521c13": "終來此彼當爾。是畜生中但形如人。後轉飲",
    "T28n1547_014:0521c14": "食惡時惡眾生意惡。巧詐滋多故。人形轉滅",
    "T28n1547_014:0521c15": "遂成畜生形如蝦蟇。初色黑身圓。後色蒼",
    "T28n1547_014:0521c16": "形方。如是彼眾生從光音天來生畜生中。但",
    "T28n1547_014:0521c17": "人形。以生四惡事故。人形轉滅遂成畜生",
    "T28n1547_014:0521c18": "形。是謂彼眾生說或摩睺勒或是象。但不終",
    "T28n1547_014:0521c19": "不生。廣說中陰處盡。",
    "T28n1547_014:0521c20": "鞞婆沙四生處第四十二",
    "T28n1547_014:0521c21": "四生者。卵生胎生濕生化生。問曰。卵生云何。",
    "T28n1547_014:0521c22": "答曰。謂眾生卵生。入卵卵所纏卵所裹啄破",
    "T28n1547_014:0521c23": "生等生起等起成轉成有。此云何。答曰。如雁",
    "T28n1547_014:0521c24": "鴛鴦孔雀鸚鵡鴝鵒千秋。或龍或金翅鳥或",
    "T28n1547_014:0521c25": "人。如是比眾生卵生。入卵卵所纏卵所裹啄",
    "T28n1547_014:0521c26": "破生轉生起等起成轉成有。是謂卵生。",
    "T28n1547_014:0521c27": "問曰。胎生云何。答曰。謂眾生胎網生。入胎",
    "T28n1547_014:0521c28": "網胎網所纏胎網所裹裂壞生等生起等起成",
    "T28n1547_014:0521c29": "轉成有。此云何。答曰。象馬猪羊騾驢駱駝水",
    "T28n1547_014:0522a01": "牛野鹿。或龍或金翅鳥或人。如是比眾生胎",
    "T28n1547_014:0522a02": "網生。入胎網胎網所纏胎網所裹裂壞生等",
    "T28n1547_014:0522a03": "生起等起成轉成有。是謂胎生。",
    "T28n1547_014:0522a04": "問曰。濕生云何。答曰。謂眾生因竹[竺-二+韋]孔腐樹",
    "T28n1547_014:0522a05": "孔。因臭魚臭肉或因穢食。或因圊廁污泥。或",
    "T28n1547_014:0522a06": "因諸糞除。或因熱氣欝烝。或各各相近。或各",
    "T28n1547_014:0522a07": "各相逼。生等生起等起成轉成有。此云何。答",
    "T28n1547_014:0522a08": "曰。蛣蜣蚊虻飛蛾蠅虫蟻子。或龍或金翅",
    "T28n1547_014:0522a09": "鳥或人。如是比眾生因竹[竺-二+韋]孔腐樹孔。因臭",
    "T28n1547_014:0522a10": "魚臭肉。或因穢食。或因圊廁污泥。或因諸糞",
    "T28n1547_014:0522a11": "除。或因熱氣欝烝。或各各相近。或各各相逼。",
    "T28n1547_014:0522a12": "生等生起等起成轉成有。是謂濕生。",
    "T28n1547_014:0522a13": "問曰。化生云何。答曰。謂眾生成就一切根具",
    "T28n1547_014:0522a14": "足身支節。一時生等生起等起成轉成有。此",
    "T28n1547_014:0522a15": "云何。答曰。一切地獄一切餓鬼一切中陰一",
    "T28n1547_014:0522a16": "切天。或龍或金翅鳥或人。如是比眾生成就",
    "T28n1547_014:0522a17": "一切根具足身支節。一時生等生起等起成",
    "T28n1547_014:0522a18": "轉成有。是謂化生。",
    "T28n1547_014:0522a19": "問曰。四生有何性。答曰。四陰五陰性。欲色",
    "T28n1547_014:0522a20": "界五陰性。無色界四陰性。是謂四生性。已種",
    "T28n1547_014:0522a21": "相身已有自然。說性已當說行。何以故說",
    "T28n1547_014:0522a22": "生。生有何義。答曰。眾生已生扼故名為生。",
    "T28n1547_014:0522a23": "問曰。若眾生已生扼故名為生者。界趣亦",
    "T28n1547_014:0522a24": "扼眾生。何以故不說生耶。答曰。謂唯有眾",
    "T28n1547_014:0522a25": "生扼及一切眾生扼。謂界者雖一切眾生",
    "T28n1547_014:0522a26": "扼。但非眾生數。亦扼趣者。雖眾生扼但",
    "T28n1547_014:0522a27": "非一切眾生扼。離中陰故。此生唯眾生扼",
    "T28n1547_014:0522a28": "及一切眾生扼。是故說四生。問曰。四生界",
    "T28n1547_014:0522a29": "有幾生。答曰。欲界一切四生可得。色無色界",
    "T28n1547_014:0522b01": "唯一切化生。問曰。此四生趣有幾生。答曰。地",
    "T28n1547_014:0522b02": "獄餓鬼天唯一化生。更有說者。餓鬼胎生可",
    "T28n1547_014:0522b03": "得。如彼餓鬼女。向尊者目揵連。說偈。",
    "T28n1547_014:0522b04": "　晝有二五子　　夜間亦二五",
    "T28n1547_014:0522b05": "　尋生我已食　　我意猶不飽",
    "T28n1547_014:0522b06": "畜生及人一切四生可得。問曰。云何知人中",
    "T28n1547_014:0522b07": "有卵生。答曰。如所說閻浮利地多有商人。入",
    "T28n1547_014:0522b08": "海採寶得二鵠鳥。形色極妙隨意所化。失",
    "T28n1547_014:0522b09": "一一在。謂在者與共遊戲覆臥一室。彼合會",
    "T28n1547_014:0522b10": "時遂漸生二卵。卵後漸熟便生二童子。極妙",
    "T28n1547_014:0522b11": "端正。後大出家學道得阿羅漢果。一名尊者",
    "T28n1547_014:0522b12": "耆尸披羅。二名尊者復鉢尸披羅。聞久作",
    "T28n1547_014:0522b13": "南山寺主。",
    "T28n1547_014:0522b14": "問曰。云何知人中有濕生。答曰。如所說有頂",
    "T28n1547_014:0522b15": "生王尊者遮羅尊者優波遮羅利女。",
    "T28n1547_014:0522b16": "問曰。云何知人中有化生。答曰。劫初人是也。",
    "T28n1547_014:0522b17": "說曰。一切從四生生盡得聖法。聖人已得聖",
    "T28n1547_014:0522b18": "法者。不復卵生濕生。問曰。何以故聖人已得",
    "T28n1547_014:0522b19": "聖法不復卵生濕生。答曰。卵生濕生畜生趣",
    "T28n1547_014:0522b20": "所攝。聖人者已離畜生趣。或曰。此二生多有",
    "T28n1547_014:0522b21": "愚。聖人者已得觀。或曰。卵生濕生者逼迮。聖",
    "T28n1547_014:0522b22": "人者意廣。或曰。卵生濕生無可恃怙。聖人者",
    "T28n1547_014:0522b23": "成就恃怙法。若披梨女有恃怙者。不應有輕",
    "T28n1547_014:0522b24": "易女彼極下賤。檀提梵志無喻女無敢輕易",
    "T28n1547_014:0522b25": "者。以有主故。或曰。聖人者濕生卵生二生。",
    "T28n1547_014:0522b26": "若卵從母胎出啄卵出。以此事故鳥名二生。",
    "T28n1547_014:0522b27": "如沙門及梵志。名為二生。從母胎生出家學",
    "T28n1547_014:0522b28": "道。尊者瞿沙說曰。何以故聖人已得聖法不",
    "T28n1547_014:0522b29": "復卵生濕生。答曰。如父趣向子亦爾。問曰。云",
    "T28n1547_014:0522c01": "何如父趣向子亦爾。答曰。如已成菩薩不卵",
    "T28n1547_014:0522c02": "生濕生。如是聖人已得聖法。不卵生濕生。是",
    "T28n1547_014:0522c03": "故說如父趣向子亦爾。是謂聖人已得聖法",
    "T28n1547_014:0522c04": "不卵生濕生。問曰。四生何生最廣。有一說者。",
    "T28n1547_014:0522c05": "卵生最廣。說者外國四海邊山腹巖腹平澤",
    "T28n1547_014:0522c06": "卵滿其中。驢騾駱駝象馬猪羊水牛野鹿盡",
    "T28n1547_014:0522c07": "蹈破之。如是卵生最廣。更有說者。胎生最廣。",
    "T28n1547_014:0522c08": "說者一魚一蝦蟇生子。滿七稻田七河。如是",
    "T28n1547_014:0522c09": "胎生最廣。更有說者。濕生最廣。說者如夏月",
    "T28n1547_014:0522c10": "時鹵土灰牛屎肉及諸濕處積聚。從欲界至",
    "T28n1547_014:0522c11": "梵天。須臾一時頃虫滿其中。如是濕生最廣。",
    "T28n1547_014:0522c12": "如是說者化生最廣。何以故。謂化生盡攝三",
    "T28n1547_014:0522c13": "趣。二趣少所入。盡三趣者。地獄餓鬼天。二趣",
    "T28n1547_014:0522c14": "少所入者。畜生及人。復次欲色界一切眾生",
    "T28n1547_014:0522c15": "皆生中陰。中陰者是生生他。以是故化生最",
    "T28n1547_014:0522c16": "廣。",
    "T28n1547_014:0522c17": "問曰。四生何生最妙。答曰。化生最妙。問曰。",
    "T28n1547_014:0522c18": "若化生最妙者。何以故佛世尊不從化生。答",
    "T28n1547_014:0522c19": "曰。不等和合故。謂有化人時爾時無佛。謂有",
    "T28n1547_014:0522c20": "佛時爾時無化生人。是謂不等和合故佛世",
    "T28n1547_014:0522c21": "尊不化生。或曰。化生身無力故。不勝十力四",
    "T28n1547_014:0522c22": "無所畏。或曰。化身柔軟不勝無上正真道。或",
    "T28n1547_014:0522c23": "曰。此一向極愛念與親相續。菩薩恒一向極",
    "T28n1547_014:0522c24": "愛修善。以是故胎生不化生。或曰。菩薩長夜",
    "T28n1547_014:0522c25": "作行求尊父母。父母亦長夜作行求孝順子。",
    "T28n1547_014:0522c26": "若菩薩從化生者。則誓願行無果無報。以是",
    "T28n1547_014:0522c27": "故菩薩胎生不化生。或曰。說法受故。若世尊",
    "T28n1547_014:0522c28": "從化生已。詣聚論所呵責者。彼比丘當作念。",
    "T28n1547_014:0522c29": "此人無父母無兄弟姊妹及諸親族。但來呵",
    "T28n1547_014:0523a01": "責我等。如閻浮利地最豪貴家親族眾多。迦",
    "T28n1547_014:0523a02": "維羅衛最為人中。世尊生彼。如口含唾不樂",
    "T28n1547_014:0523a03": "久停。出家學道住一林中歎譽一林。以是故",
    "T28n1547_014:0523a04": "說法時多有受化。是謂說法受故佛世尊胎",
    "T28n1547_014:0523a05": "生不化生。或曰。斷誹謗故。世尊胎生不化生。",
    "T28n1547_014:0523a06": "如世尊在大眾中。一切人無不見者。從兜術",
    "T28n1547_014:0523a07": "天終降生母胎。十月已滿在林毘園生。即行",
    "T28n1547_014:0523a08": "七步。二龍浴身二十九出家。三十五得道。六",
    "T28n1547_014:0523a09": "年苦行已。食二女乳糜。降魔官屬成無上道。",
    "T28n1547_014:0523a10": "猶有異學來誹謗者。過百劫已。於大海中生",
    "T28n1547_014:0523a11": "一幻士食一切施。何況世尊化生者。異學豈",
    "T28n1547_014:0523a12": "不增誹謗耶。是謂斷誹謗故世尊胎生不化",
    "T28n1547_014:0523a13": "生。或曰。饒益他故。世尊胎生不化生。若世",
    "T28n1547_014:0523a14": "尊化生者。般涅槃時不見身舍利。若不見者。",
    "T28n1547_014:0523a15": "如今般涅槃滅千載。舍利如芥子。百千眾生",
    "T28n1547_014:0523a16": "皆悉供養恭敬。供養恭敬已。願求佛辟支佛",
    "T28n1547_014:0523a17": "聲聞道。豪貴家天上人中形貌端正無有雙",
    "T28n1547_014:0523a18": "比。乃至入無餘涅槃界。若世尊化生者。爾所",
    "T28n1547_014:0523a19": "功德盡斷滅不現。以是故佛世尊胎生不化",
    "T28n1547_014:0523a20": "生。問曰。何以故化生終時身不可見。答曰。化",
    "T28n1547_014:0523a21": "生身者。一時生。一時滅。如人入水。一時沒一",
    "T28n1547_014:0523a22": "時出。出已還沒不復現。如是化生身。一時",
    "T28n1547_014:0523a23": "生一時滅。或曰。化生身者多有造色少四大。",
    "T28n1547_014:0523a24": "多四大故終時可見。或曰。化生身者多根少",
    "T28n1547_014:0523a25": "非根。多非根故終時可見。化生者少髮毛爪",
    "T28n1547_014:0523a26": "齒骨。以是故化生身終時身不可見。問曰。若",
    "T28n1547_014:0523a27": "化生身終時不可見者。彼契經云何通。化生",
    "T28n1547_014:0523a28": "金翅鳥搏撮化生龍而食。若化生不現者。云",
    "T28n1547_014:0523a29": "何以彼為食。答曰。意欲食故取之。但不除飢",
    "T28n1547_014:0523b01": "渴。或曰。化身妙軟入腹即當食。如油如酥入",
    "T28n1547_014:0523b02": "腹當食。如是化身妙軟入腹即當食。或曰。一",
    "T28n1547_014:0523b03": "時吞是故當食。或曰。彼金翅鳥有方便意。先",
    "T28n1547_014:0523b04": "吞其尾然後至頭。命未斷時以當食。是故化",
    "T28n1547_014:0523b05": "身當食。問曰。若化身終時不現者。彼餘契經",
    "T28n1547_014:0523b06": "云何通。彼地獄卒取彼罪人。從脚剝皮至頸。",
    "T28n1547_014:0523b07": "從頸至足。云何可見。答曰。著身故可見。離身",
    "T28n1547_014:0523b08": "不可見。如重雲電光。出則見沒則不見。如是",
    "T28n1547_014:0523b09": "著身故可見。離身不可見。問曰。天上鳥是卵",
    "T28n1547_014:0523b10": "生耶。為化生耶。若卵生者應終時身見。諸",
    "T28n1547_014:0523b11": "天見已何得不起憎惡心耶。諸天有六種樂。",
    "T28n1547_014:0523b12": "謂眼見色盡見可樂不見非樂。喜非不喜。念",
    "T28n1547_014:0523b13": "非不念。善色非不善色。快色非不快色。妙非",
    "T28n1547_014:0523b14": "不妙。如是至意作此論已。有一說者。天上鳥",
    "T28n1547_014:0523b15": "卵生。問曰。若卵生者應終時身可見。諸天見",
    "T28n1547_014:0523b16": "已何得不起憎惡心耶。答曰。天上鳥終時可",
    "T28n1547_014:0523b17": "見。但風吹去速。如是說者。天上鳥化生。廣說",
    "T28n1547_014:0523b18": "四生處盡。",
    "T28n1547_014:0523b19": "鞞婆沙論卷第十四"
}