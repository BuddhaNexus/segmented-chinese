{
    "T27n1545_028:0142b12": "阿毘達磨大毘婆沙論卷第二十",
    "T27n1545_028:0142b13": "八",
    "T27n1545_028:0142b15": "五百大阿羅漢等造",
    "T27n1545_028:0142b16": "三藏法師玄奘奉　詔譯",
    "T27n1545_028:0142b17": "6雜蘊第一中補特伽羅納息第三之六",
    "T27n1545_028:0142b18": "其事如何。答如無間道金剛喻定將滅解脫",
    "T27n1545_028:0142b19": "道盡智將生。若無間道金剛喻定正滅。解脫",
    "T27n1545_028:0142b20": "道盡智正生。爾時名未來無學心生時解脫",
    "T27n1545_028:0142b21": "一切障。此中金剛喻定將滅者。謂生相用時。",
    "T27n1545_028:0142b22": "盡智將生者。謂臨至生相。爾時猶名未得解",
    "T27n1545_028:0142b23": "脫。未定行世在相續故。金剛喻定正滅者。",
    "T27n1545_028:0142b24": "謂滅相用時。盡智正生者。謂生相正用。爾時",
    "T27n1545_028:0142b25": "乃名今得解脫。定能行世在相續故。若金",
    "T27n1545_028:0142b26": "剛喻定已滅盡智已生。爾時名為已得解脫。",
    "T27n1545_028:0142b27": "此中且舉將解脫位顯正解脫。問何故名",
    "T27n1545_028:0142b28": "為金剛喻定。答無有煩惱不斷不破不穿",
    "T27n1545_028:0142b29": "不碎。譬如金剛無有若鐵若牙若貝若珠",
    "T27n1545_028:0142c01": "石等不斷不破不穿不碎。是故此定名金",
    "T27n1545_028:0142c02": "剛喻。假使具縛有情身中能起此定。爾時即",
    "T27n1545_028:0142c03": "能頓斷三界一切煩惱。云何知然。金剛喻定",
    "T27n1545_028:0142c04": "現在前時。頓證三界見修所斷煩惱斷故。問",
    "T27n1545_028:0142c05": "此無間道四蘊五蘊為自性何故但說定耶。",
    "T27n1545_028:0142c06": "答定偏增故。如見道五蘊為自性。見偏增故",
    "T27n1545_028:0142c07": "但名見道。如現觀邊世俗智四蘊五蘊為自",
    "T27n1545_028:0142c08": "性。智偏增故但說名智。如四通行四蘊五蘊",
    "T27n1545_028:0142c09": "為自性。通慧偏增故但名通行。如是此道",
    "T27n1545_028:0142c10": "雖四蘊五蘊為自性而定偏增。是故但名",
    "T27n1545_028:0142c11": "金剛喻定。問何故此道定偏增耶。答非想非",
    "T27n1545_028:0142c12": "非想處下下煩惱難斷難破極難越度。須堅",
    "T27n1545_028:0142c13": "固定為所依止。發大精進乃能除遣。譬如",
    "T27n1545_028:0142c14": "有人欲殺香象。先安其足後發武勇成",
    "T27n1545_028:0142c15": "其殺事。是故此道定用偏增。復次非想非非",
    "T27n1545_028:0142c16": "想處下下煩惱最極微細不明不顯難可覺",
    "T27n1545_028:0142c17": "知。須依勝定令心澄細方能除斷。如善射",
    "T27n1545_028:0142c18": "者欲射毛端。依巧便法令心澄細發箭",
    "T27n1545_028:0142c19": "方中。是故此道定用偏增。",
    "T27n1545_028:0142c20": "問此金剛喻定有幾智耶。答有六智。謂四",
    "T27n1545_028:0142c21": "類智及滅道法智。此中或有以苦類智思",
    "T27n1545_028:0142c22": "惟非想非非想處諸行。作非常苦空非我行",
    "T27n1545_028:0142c23": "相。得阿羅漢果。或有以集類智思惟非想",
    "T27n1545_028:0142c24": "非非想處諸行因作因集生緣行相。得阿羅",
    "T27n1545_028:0142c25": "漢果。或有以滅法智思惟欲界諸行滅作",
    "T27n1545_028:0142c26": "滅靜妙離行相。得阿羅漢果。或有以道法",
    "T27n1545_028:0142c27": "智思惟欲界諸行道。作道如行出行相。得",
    "T27n1545_028:0142c28": "阿羅漢果。或有以滅類智。或思惟初靜慮",
    "T27n1545_028:0142c29": "諸行滅。乃至或思惟非想非非想處諸行滅。",
    "T27n1545_028:0143a01": "作滅靜妙離行相。得阿羅漢果。或有以道",
    "T27n1545_028:0143a02": "類智。思惟九地類智品道。作道如行出行",
    "T27n1545_028:0143a03": "相。得阿羅漢果。如是皆名金剛喻定。是謂",
    "T27n1545_028:0143a04": "此處略毘婆沙。",
    "T27n1545_028:0143a05": "問此金剛喻定依何地有幾耶。有作是說。",
    "T27n1545_028:0143a06": "依未至定有五十二。謂依未至定。或有以",
    "T27n1545_028:0143a07": "苦類智。思惟非想非非想處諸行。作四行相",
    "T27n1545_028:0143a08": "中隨一行相。得阿羅漢果。或有以集類智。",
    "T27n1545_028:0143a09": "思惟非想非非想處諸行因。作四行相中隨",
    "T27n1545_028:0143a10": "一行相。得阿羅漢果。或有以滅法智。思惟",
    "T27n1545_028:0143a11": "欲界諸行滅。作四行相中隨一行相。得阿羅",
    "T27n1545_028:0143a12": "漢果。或有以道法智。思惟欲界諸行道。作",
    "T27n1545_028:0143a13": "四行相中隨一行相得。阿羅漢果。如是四智",
    "T27n1545_028:0143a14": "有十六行相或有以滅類智。或思惟初靜",
    "T27n1545_028:0143a15": "慮諸行滅。作四行相中隨一行相。得阿羅漢",
    "T27n1545_028:0143a16": "果乃至或思惟非想非非想處諸行滅。作四",
    "T27n1545_028:0143a17": "行相中隨一行相。得阿羅漢果。如是八智",
    "T27n1545_028:0143a18": "有三十二行相。足前十六成四十八。或有",
    "T27n1545_028:0143a19": "以道類智。思惟九地類智品道。作四行相中",
    "T27n1545_028:0143a20": "隨一行相。得阿羅漢果。如是一智有四行",
    "T27n1545_028:0143a21": "相。足前四十八成五十二金剛喻定。如依",
    "T27n1545_028:0143a22": "未至定乃至依第四靜慮亦爾。依空無邊",
    "T27n1545_028:0143a23": "處有二十八。謂依空無邊處。或有以苦類",
    "T27n1545_028:0143a24": "智。思惟非想非非想處諸行。作四行相中隨",
    "T27n1545_028:0143a25": "一行相。得阿羅漢果。或有以集類智。思惟",
    "T27n1545_028:0143a26": "非想非非想處諸行因。作四行相中隨一行",
    "T27n1545_028:0143a27": "相。得阿羅漢果。如是二智有八行相。或有",
    "T27n1545_028:0143a28": "以滅類智。或思惟空無邊處諸行滅。作四",
    "T27n1545_028:0143a29": "行相中隨一行相。得阿羅漢果。乃至或思惟",
    "T27n1545_028:0143b01": "非想非非想處諸行滅。作四行相中隨一行",
    "T27n1545_028:0143b02": "相。得阿羅漢果。如是四智有十六行相。足",
    "T27n1545_028:0143b03": "前八成二十四。或有以道類智。思惟九地",
    "T27n1545_028:0143b04": "類智品道。作四行相中隨一行相。得阿羅",
    "T27n1545_028:0143b05": "漢果。如是一智有四行相。足前二十四成",
    "T27n1545_028:0143b06": "二十八金剛喻定。依識無邊處有二十四金",
    "T27n1545_028:0143b07": "剛喻定。謂除思惟空無邊處諸行滅四行相。",
    "T27n1545_028:0143b08": "餘如依空無邊處說。依無所有處有二十",
    "T27n1545_028:0143b09": "金剛喻定。謂除思惟識無邊處諸行滅四行",
    "T27n1545_028:0143b10": "相。餘如依識無邊處說。",
    "T27n1545_028:0143b11": "有餘師說。依未至定有八十金剛喻定。謂",
    "T27n1545_028:0143b12": "依未至定。或有以苦類智。思惟非想非非",
    "T27n1545_028:0143b13": "想處諸行。作四行相中隨一行相。得阿羅漢",
    "T27n1545_028:0143b14": "果。或有以集類智。思惟非想非非想處諸",
    "T27n1545_028:0143b15": "行因。作四行相中隨一行相。得阿羅漢果。",
    "T27n1545_028:0143b16": "或有以滅法智。思惟欲界諸行滅作四行",
    "T27n1545_028:0143b17": "相中隨一行相。得阿羅漢果。或有以道法",
    "T27n1545_028:0143b18": "智思惟欲界諸行道。作四行相中隨一行",
    "T27n1545_028:0143b19": "相。得阿羅漢果。如是四智有十六行相。或",
    "T27n1545_028:0143b20": "有以滅類智。或思惟初靜慮諸行滅。作四",
    "T27n1545_028:0143b21": "行相中隨一行相。得阿羅漢果。乃至或思惟",
    "T27n1545_028:0143b22": "非想非非想處諸行滅。作四行相中隨一行",
    "T27n1545_028:0143b23": "相。得阿羅漢果。如是八智有三十二行相。",
    "T27n1545_028:0143b24": "足前十六成四十八。或有以道類智。或思",
    "T27n1545_028:0143b25": "惟初靜慮諸行道。作四行相中隨一行相。",
    "T27n1545_028:0143b26": "得阿羅漢果。乃至或思惟非想非非想處諸",
    "T27n1545_028:0143b27": "行道。作四行相中隨一行相。得阿羅漢果。",
    "T27n1545_028:0143b28": "如是八智有三十二行相。足前四十八成",
    "T27n1545_028:0143b29": "八十金剛喻定。如依未至定。乃至依第四",
    "T27n1545_028:0143b30": "靜慮亦爾。依空無邊處有四十金剛喻定。",
    "T27n1545_028:0143c01": "謂依空無邊處。或有以苦類智。思惟非想",
    "T27n1545_028:0143c02": "非非想處諸行。作四行相中隨一行相。得阿",
    "T27n1545_028:0143c03": "羅漢果。或有以集類智。思惟非想非非想",
    "T27n1545_028:0143c04": "處諸行因。作四行相中隨一行相。得阿羅漢",
    "T27n1545_028:0143c05": "果。如是二智有八行相。或有以滅類智。或",
    "T27n1545_028:0143c06": "思惟空無邊處諸行滅。作四行相中隨一行",
    "T27n1545_028:0143c07": "相得阿羅漢果。乃至或思惟非想非非想處",
    "T27n1545_028:0143c08": "諸行滅。作四行相中隨一行相。得阿羅漢",
    "T27n1545_028:0143c09": "果。如是四智有十六行相。足前八成二十",
    "T27n1545_028:0143c10": "四。或有以道類智。或思惟空無邊處諸行",
    "T27n1545_028:0143c11": "道。作四行相中隨一行相。得阿羅漢果。乃",
    "T27n1545_028:0143c12": "至或思惟非想非非想處諸行道。作四行相",
    "T27n1545_028:0143c13": "中隨一行相。得阿羅漢果。如是四智有十",
    "T27n1545_028:0143c14": "六行相。足前二十四成四十金剛喻定。依",
    "T27n1545_028:0143c15": "識無邊處有三十二金剛喻定。謂除思惟空",
    "T27n1545_028:0143c16": "無邊處諸行滅道八行相。餘如依空無邊處",
    "T27n1545_028:0143c17": "說。依無所有處有二十四金剛喻定。謂除",
    "T27n1545_028:0143c18": "思惟識無邊處諸行滅道八行相。餘如依識",
    "T27n1545_028:0143c19": "無邊處說。",
    "T27n1545_028:0143c20": "尊者妙音作如是說。依未至定有十三金",
    "T27n1545_028:0143c21": "剛喻定。謂見道中有四類智忍。修道中離非",
    "T27n1545_028:0143c22": "想非非想處修所斷染有九無間道。是謂十",
    "T27n1545_028:0143c23": "三金剛喻定。如依未至定。乃至依第四靜",
    "T27n1545_028:0143c24": "慮亦爾。依空無邊處乃至無所有處。皆但",
    "T27n1545_028:0143c25": "有九金剛喻定。謂除四類智忍。餘如依未",
    "T27n1545_028:0143c26": "至定說。",
    "T27n1545_028:0143c27": "如是說者。依未至定有百六十四金剛喻定。",
    "T27n1545_028:0143c28": "謂依未至定。或有以苦類智。思惟非想非非",
    "T27n1545_028:0143c29": "想處諸行。作四行相中隨一行相。得阿羅漢",
    "T27n1545_028:0143c30": "果。或有以集類智。思惟非想非非想處諸行",
    "T27n1545_028:0144a01": "因。作四行相中隨一行相。得阿羅漢果。或",
    "T27n1545_028:0144a02": "有以滅法智。思惟欲界諸行滅。作四行相",
    "T27n1545_028:0144a03": "中隨一行相。得阿羅漢果。或有以道法智。",
    "T27n1545_028:0144a04": "思惟欲界諸行道。作四行相中隨一行相。",
    "T27n1545_028:0144a05": "得阿羅漢果。如是四智有十六行相。或有",
    "T27n1545_028:0144a06": "以滅類智。或思惟初靜慮諸行滅。作四行",
    "T27n1545_028:0144a07": "相中隨一行相。得阿羅漢果。乃至或思惟非",
    "T27n1545_028:0144a08": "想非非想處諸行滅。作四行相中隨一行相。",
    "T27n1545_028:0144a09": "得阿羅漢果。如是四八成三十二。足前十",
    "T27n1545_028:0144a10": "六成四十八。如是或思惟初二靜慮諸行",
    "T27n1545_028:0144a11": "滅。或思惟第二第三靜慮諸行滅。或思惟第",
    "T27n1545_028:0144a12": "三第四靜慮諸行滅。或思惟第四靜慮空無",
    "T27n1545_028:0144a13": "邊處諸行滅。或思惟空識無邊處諸行滅。或",
    "T27n1545_028:0144a14": "思惟識無邊處無所有處諸行滅。或思惟無",
    "T27n1545_028:0144a15": "所有處非想非非想處諸行滅。各作四行相",
    "T27n1545_028:0144a16": "中隨一行相。得阿羅漢果。如是四七成二十",
    "T27n1545_028:0144a17": "八。足前四十八成七十六。如是或思惟初",
    "T27n1545_028:0144a18": "三靜慮諸行滅。或思惟第二第三第四靜慮",
    "T27n1545_028:0144a19": "諸行滅。或思惟第三第四靜慮空無邊處諸",
    "T27n1545_028:0144a20": "行滅。或思惟第四靜慮空識無邊處諸行",
    "T27n1545_028:0144a21": "滅。或思惟空識無邊處無所有處諸行滅。",
    "T27n1545_028:0144a22": "或思惟識無邊處無所有處非想非非想處",
    "T27n1545_028:0144a23": "諸行滅。各作四行相中隨一行相。得阿羅",
    "T27n1545_028:0144a24": "漢果。如是四六成二十四。足前七十六",
    "T27n1545_028:0144a25": "成百。如是或思惟四靜慮諸行滅。或思惟",
    "T27n1545_028:0144a26": "第二靜慮乃至空無邊處諸行滅。或思惟第",
    "T27n1545_028:0144a27": "三靜慮乃至識無邊處諸行滅。或思惟第四",
    "T27n1545_028:0144a28": "靜慮乃至無所有處諸行滅。或思惟空無邊",
    "T27n1545_028:0144a29": "處。乃至非想非非想處諸行滅。各作四行相",
    "T27n1545_028:0144b01": "中隨一行相。得阿羅漢果。如是四五成二",
    "T27n1545_028:0144b02": "十。足前百成百二十。如是或思惟四靜慮",
    "T27n1545_028:0144b03": "空無邊處諸行滅。或思惟第二靜慮乃至識",
    "T27n1545_028:0144b04": "無邊處諸行滅。或思惟第三靜慮乃至無所",
    "T27n1545_028:0144b05": "有處諸行滅。或思惟第四靜慮乃至非想非",
    "T27n1545_028:0144b06": "非想處諸行滅。各作四行中隨一行相得阿",
    "T27n1545_028:0144b07": "羅漢果。如是四四成十六。足前百二十成",
    "T27n1545_028:0144b08": "百三十六。如是或思惟初靜慮。乃至識無邊",
    "T27n1545_028:0144b09": "處諸行滅。或思惟第二靜慮乃至無所有處",
    "T27n1545_028:0144b10": "諸行滅。或思惟第三靜慮。乃至非想非非想",
    "T27n1545_028:0144b11": "處諸行滅。各作四行相中隨一行相得阿羅",
    "T27n1545_028:0144b12": "漢果。如是三四成十二。足前百三十六成",
    "T27n1545_028:0144b13": "百四十八如是或思惟初靜慮乃至無所有",
    "T27n1545_028:0144b14": "處諸行滅。或思惟第二靜慮。乃至非想非非",
    "T27n1545_028:0144b15": "想處諸行滅。各作四行相中隨一行相得阿",
    "T27n1545_028:0144b16": "羅漢果。如是二四成八。足前百四十八成",
    "T27n1545_028:0144b17": "百五十六。如是或思惟初靜慮乃至非想非",
    "T27n1545_028:0144b18": "非想處諸行滅。作四行相中隨一行相。得阿",
    "T27n1545_028:0144b19": "羅漢果。此四足前百五十六成百六十。或",
    "T27n1545_028:0144b20": "有以道類智思惟九地類智品道。作四行",
    "T27n1545_028:0144b21": "相中隨一行相得阿羅漢果。此四足前百六",
    "T27n1545_028:0144b22": "十成百六十四金剛喻定。如依未至定。乃",
    "T27n1545_028:0144b23": "至依第四靜慮亦爾。依空無邊處有五十",
    "T27n1545_028:0144b24": "二金剛喻定。謂依空無邊處。或有以苦類",
    "T27n1545_028:0144b25": "智思惟非想非非想處諸行。作四行相中隨",
    "T27n1545_028:0144b26": "一行相得阿羅漢果。或有以集類智思惟",
    "T27n1545_028:0144b27": "非想非非想處諸行因。作四行相中隨一行",
    "T27n1545_028:0144b28": "相得阿羅漢果。如是二智有八行相。或有",
    "T27n1545_028:0144b29": "以滅類智或思惟空無邊處諸行滅。作四",
    "T27n1545_028:0144c01": "行相中隨一行相得阿羅漢果。乃至或思惟",
    "T27n1545_028:0144c02": "非想非非想處諸行滅。作四行相中隨一行",
    "T27n1545_028:0144c03": "相得阿羅漢果。如是四四成十六。足前八",
    "T27n1545_028:0144c04": "成二十四。如是或思惟空識無邊處諸行",
    "T27n1545_028:0144c05": "滅。或思惟識無邊處無所有處諸行滅或思",
    "T27n1545_028:0144c06": "惟無所有處非想非非想處諸行滅。各作四",
    "T27n1545_028:0144c07": "行相中隨一行相得阿羅漢果。如是三四",
    "T27n1545_028:0144c08": "成十二。足前二十四成三十六。如是或思",
    "T27n1545_028:0144c09": "惟空識無邊處無所有處諸行滅。或思惟識",
    "T27n1545_028:0144c10": "無邊處無所有處非想非非想處諸行滅。各",
    "T27n1545_028:0144c11": "作四行相中隨一行相得阿羅漢果如是",
    "T27n1545_028:0144c12": "二四成八。足前三十六成四十四。如是或",
    "T27n1545_028:0144c13": "思惟空無邊處。乃至非想非非想處諸行滅。",
    "T27n1545_028:0144c14": "作四行相中隨一行相得阿羅漢果。此四",
    "T27n1545_028:0144c15": "足前四十四成四十八。或有以道類智思",
    "T27n1545_028:0144c16": "惟九地類智品道。作四行相中隨一行相得",
    "T27n1545_028:0144c17": "阿羅漢果。此四足前四十八成五十二金剛",
    "T27n1545_028:0144c18": "喻定。依識無邊處有三十六金剛喻定。謂",
    "T27n1545_028:0144c19": "依識無邊處。或有以苦類智思惟非想非",
    "T27n1545_028:0144c20": "非想處諸行。作四行相中隨一行相得阿羅",
    "T27n1545_028:0144c21": "漢果。或有以集類智思惟非想非非想處",
    "T27n1545_028:0144c22": "諸行因。作四行相中隨一行相得阿羅漢",
    "T27n1545_028:0144c23": "果。如是二智有八行相。或有以滅類智或",
    "T27n1545_028:0144c24": "思惟空無邊處諸行滅。作四行相中隨一行",
    "T27n1545_028:0144c25": "相得阿羅漢果。乃至或思惟非想非非想處",
    "T27n1545_028:0144c26": "諸行滅。作四行相中隨一行相。得阿羅漢",
    "T27n1545_028:0144c27": "果。如是三四成十二。足前八成二十。如",
    "T27n1545_028:0144c28": "是或思惟識無邊處無所有處諸行滅。或思",
    "T27n1545_028:0144c29": "惟無所有處非想非非想處諸行滅。各作四",
    "T27n1545_028:0145a01": "行相中隨一行相得阿羅漢果。如是二四",
    "T27n1545_028:0145a02": "成八。足前二十成二十八。如是或思惟識",
    "T27n1545_028:0145a03": "無邊處。乃至非想非非想處諸行滅。作四行",
    "T27n1545_028:0145a04": "相中隨一行相得阿羅漢果。此四足前二十",
    "T27n1545_028:0145a05": "八成三十二。或有以道類智思惟九地類",
    "T27n1545_028:0145a06": "智品道。作四行相中隨一行相得阿羅漢",
    "T27n1545_028:0145a07": "果。此四足前三十二成三十六金剛喻定。",
    "T27n1545_028:0145a08": "依無所有處有二十四金剛喻定。謂依無",
    "T27n1545_028:0145a09": "所有處。或有以苦類智思惟非想非非想",
    "T27n1545_028:0145a10": "處諸行。作四行相中隨一行相得阿羅漢",
    "T27n1545_028:0145a11": "果。或有以集類智。思惟非想非非想處諸",
    "T27n1545_028:0145a12": "行因。作四行相中隨一行相得阿羅漢果。",
    "T27n1545_028:0145a13": "如是二智有八行相。或有以滅類智或思",
    "T27n1545_028:0145a14": "惟無所有處諸行滅作四行相中隨一行相",
    "T27n1545_028:0145a15": "得阿羅漢果。或思惟非想非非想處諸行滅。",
    "T27n1545_028:0145a16": "作四行相中隨一行相得阿羅漢果。或思",
    "T27n1545_028:0145a17": "惟無所有處非想非非想處諸行滅。作四行",
    "T27n1545_028:0145a18": "相中隨一行相得阿羅漢果。如是三四成",
    "T27n1545_028:0145a19": "十二。足前八成二十。或有以道類智思",
    "T27n1545_028:0145a20": "惟九地類智品道。作四行相中隨一行相得",
    "T27n1545_028:0145a21": "阿羅漢果。此四足前二十成二十四金剛",
    "T27n1545_028:0145a22": "喻定。此中依無色定。不起法智。亦不緣下",
    "T27n1545_028:0145a23": "地苦集及滅。以無色定唯緣自地及上地",
    "T27n1545_028:0145a24": "故。前來所說生欲界者金剛喻定。生上二",
    "T27n1545_028:0145a25": "界。如應當知所起多少。謂生上二界必不",
    "T27n1545_028:0145a26": "起法智。以彼厭下苦集諦故不欲重觀。",
    "T27n1545_028:0145a27": "既不觀下苦集。亦不觀下滅道。以滅道智",
    "T27n1545_028:0145a28": "用苦集智為上首故。若生上地不依下",
    "T27n1545_028:0145a29": "地離餘煩惱上地自有勝下定故。除生",
    "T27n1545_028:0145b01": "非想非非想處。彼無自地無漏定故。必須",
    "T27n1545_028:0145b02": "依下無所有處起無漏定離餘煩惱。若生",
    "T27n1545_028:0145b03": "上靜慮地。必不緣下靜慮地苦集及滅。以",
    "T27n1545_028:0145b04": "厭彼苦集故。如法智說。未解脫心。當言解",
    "T27n1545_028:0145b05": "脫。已解脫心。當言解脫耶。答已解脫心。當",
    "T27n1545_028:0145b06": "言解脫。問何故作此論。答前雖說心解脫",
    "T27n1545_028:0145b07": "貪瞋癡。又說未來無學心生時解脫一切障。",
    "T27n1545_028:0145b08": "而未說未解脫心當言解脫已解脫心當",
    "T27n1545_028:0145b09": "言解脫。今欲說之故作此論。問云何此心",
    "T27n1545_028:0145b10": "名已解脫。答本性解脫貪瞋癡故。問若已解",
    "T27n1545_028:0145b11": "脫貪瞋癡者。何故復言今得解脫。答依煩",
    "T27n1545_028:0145b12": "惱故名已解脫。若依行世在相續故名今",
    "T27n1545_028:0145b13": "解脫。今此位中始能行世在相續故。於如",
    "T27n1545_028:0145b14": "是義未通達者作是難言。若已解脫不應",
    "T27n1545_028:0145b15": "言解脫。若解脫不應言已解脫。已解脫心",
    "T27n1545_028:0145b16": "而言解脫不應正理。雖依前義此難已",
    "T27n1545_028:0145b17": "遣。而今更引餘事釋之。如契經說。大王今",
    "T27n1545_028:0145b18": "者從何所來彼雖已來而說今來。此亦應",
    "T27n1545_028:0145b19": "爾。不應為難。此中論主為顯此義。復引",
    "T27n1545_028:0145b20": "餘經反詰難者。今應問彼。如世尊說。",
    "T27n1545_028:0145b21": "若斷愛無餘　　如蓮花處水",
    "T27n1545_028:0145b22": "苾芻捨此彼　　如蛇脫故皮",
    "T27n1545_028:0145b23": "汝許此說是善說耶。彼答如是。汝何所欲",
    "T27n1545_028:0145b24": "為已捨言捨未捨言捨耶。彼答已捨言捨。",
    "T27n1545_028:0145b25": "聽我所說。若已捨不應言捨。若捨不應",
    "T27n1545_028:0145b26": "言已捨。已捨而言捨。不應正理。此中論主",
    "T27n1545_028:0145b27": "反詰難者令彼自解。是等彼釋如彼所解而",
    "T27n1545_028:0145b28": "釋通故。然此頌中前二句顯已捨義。已斷煩",
    "T27n1545_028:0145b29": "惱處在世間。心無所著如蓮花故。後二句",
    "T27n1545_028:0145c01": "顯今捨義。不住此彼六根六塵。如蛇脫皮",
    "T27n1545_028:0145c02": "無顧戀故。彼於昔事而說今聲。然無有",
    "T27n1545_028:0145c03": "失。此亦應爾。雖已解脫言今解脫而無",
    "T27n1545_028:0145c04": "有過。為證此義復引餘經反詰難者。又",
    "T27n1545_028:0145c05": "世尊說。",
    "T27n1545_028:0145c06": "斷慢自善定　　善心一切脫",
    "T27n1545_028:0145c07": "一靜居不逸　　越死到彼岸",
    "T27n1545_028:0145c08": "汝許此說是善說耶。彼答如是。汝何所欲",
    "T27n1545_028:0145c09": "為已到言到未到言到耶。彼答已到言到。",
    "T27n1545_028:0145c10": "聽我所說。若已到不應言到。若到不應",
    "T27n1545_028:0145c11": "言已到。已到而言到。不應正理。此釋難意",
    "T27n1545_028:0145c12": "如前應知。謂此頌中前二句顯已到義。後",
    "T27n1545_028:0145c13": "二句顯今到義。彼於昔事而說今聲。然無",
    "T27n1545_028:0145c14": "有失。此亦應爾。故總結言。彼既應理。此亦",
    "T27n1545_028:0145c15": "應然。即顯此中是等彼釋。勸彼難者於諸",
    "T27n1545_028:0145c16": "契經應善分別了不了義。復作是言。故於",
    "T27n1545_028:0145c17": "契經應分別義。如世尊說。",
    "T27n1545_028:0145c18": "獸歸林藪　　鳥歸虛空",
    "T27n1545_028:0145c19": "聖歸涅槃　　法歸分別",
    "T27n1545_028:0145c20": "如是四種至所歸處方得安樂。是故智者",
    "T27n1545_028:0145c21": "應於契經善分別義。不應如說而便作",
    "T27n1545_028:0145c22": "解。若如說而解者。則令聖教前後相違。亦",
    "T27n1545_028:0145c23": "令自心起顛倒執。如世尊說。苾芻當知。依",
    "T27n1545_028:0145c24": "厭離染。依離染解脫。依解脫涅槃。乃至廣",
    "T27n1545_028:0145c25": "說。問何故作此論。答為廣分別契經義故。",
    "T27n1545_028:0145c26": "謂契經說。依厭離染。乃至廣說。雖作是說",
    "T27n1545_028:0145c27": "而不廣辨。云何依厭離染。乃至云何依解",
    "T27n1545_028:0145c28": "脫涅槃。契經是此論所依根本。彼所不說者",
    "T27n1545_028:0145c29": "今應分別。故作斯論如世尊說。苾芻當知。",
    "T27n1545_028:0146a01": "依厭離染。依離染解脫。依解脫涅槃。問一",
    "T27n1545_028:0146a02": "心聚中即具有厭離染解脫。何故但說依厭",
    "T27n1545_028:0146a03": "離染依離染解脫。不說依解脫離染依離染",
    "T27n1545_028:0146a04": "厭耶答生隨順勝故。謂此三法雖復俱生。",
    "T27n1545_028:0146a05": "而厭於離染生隨順勝。離染於厭生隨順",
    "T27n1545_028:0146a06": "劣離染於解脫生隨順勝。解脫於離染生",
    "T27n1545_028:0146a07": "隨順劣。如觸與受雖復俱生。而說觸緣受。",
    "T27n1545_028:0146a08": "不說受緣觸。此亦如是。此中依有二種。一",
    "T27n1545_028:0146a09": "能生。二能得能生者。謂依厭離染。依離染",
    "T27n1545_028:0146a10": "解脫能得者。謂依解脫涅槃。故於此中作",
    "T27n1545_028:0146a11": "順後句。問若是依者亦是緣耶。答若是緣者",
    "T27n1545_028:0146a12": "彼亦是依。或有是依而非是緣。謂依解脫",
    "T27n1545_028:0146a13": "而得涅槃。復次依有二種。一者相順。二者",
    "T27n1545_028:0146a14": "相似。相順者。謂依厭離染。依離染解脫。相",
    "T27n1545_028:0146a15": "似者。謂依解脫涅槃。云何厭。答若於諸行",
    "T27n1545_028:0146a16": "無學厭惡違逆是謂厭。問厭亦通學及非學",
    "T27n1545_028:0146a17": "非無學。此中何故唯說無學耶。答亦應說",
    "T27n1545_028:0146a18": "學及非學非無學。而不說者當知此義有餘。",
    "T27n1545_028:0146a19": "復次此中就勝說故。謂若說勝法。則無學法",
    "T27n1545_028:0146a20": "勝。若說勝有情。則無學有情勝故說無學。",
    "T27n1545_028:0146a21": "復次若說究竟應知亦說初中。故不說二。",
    "T27n1545_028:0146a22": "復次無學法是諸善根本。是故偏說謂諸善",
    "T27n1545_028:0146a23": "法皆依無學得生長故。復次若有厭無欣。",
    "T27n1545_028:0146a24": "有離染無染著有解脫無繫縛。有智慧",
    "T27n1545_028:0146a25": "無無知者。此中說之。復次若有厭不復厭。",
    "T27n1545_028:0146a26": "有離染不復離染。有解脫不復解脫者。",
    "T27n1545_028:0146a27": "此中說之。復次若於厭等修圓滿者。此中",
    "T27n1545_028:0146a28": "說之。尊者妙音作如是說。以無學法多勝",
    "T27n1545_028:0146a29": "無過。是故偏說。大德說曰。若界趣生及老病",
    "T27n1545_028:0146b01": "死一切盡者。此中說之。學等不爾。是故不",
    "T27n1545_028:0146b02": "說。問厭以何為自性。為是慧為是無貪",
    "T27n1545_028:0146b03": "耶。設爾何失。若是慧者。次後所說當云何",
    "T27n1545_028:0146b04": "通。如說。",
    "T27n1545_028:0146b05": "云何依厭離染。答若厭相應無貪無等貪。",
    "T27n1545_028:0146b06": "無瞋無等瞋。無癡無等癡善根。是謂依",
    "T27n1545_028:0146b07": "厭離染。此中無貪無瞋可爾。無癡云何。無",
    "T27n1545_028:0146b08": "癡即慧。豈慧與慧有相應義。而說厭相應",
    "T27n1545_028:0146b09": "無癡善根耶。若是無貪。次後所說當云何",
    "T27n1545_028:0146b10": "通。如說。云何依厭離染。答若厭相應無貪",
    "T27n1545_028:0146b11": "無等貪。乃至廣說。此中無瞋無癡可爾。",
    "T27n1545_028:0146b12": "無貪云何。若厭是無貪。云何說無貪與厭相",
    "T27n1545_028:0146b13": "應。自性與自性無相應義故。見蘊所說復",
    "T27n1545_028:0146b14": "云何通。如說。有事能厭非能離。謂苦集忍",
    "T27n1545_028:0146b15": "智不斷諸煩惱。有事能厭亦能離。謂苦集",
    "T27n1545_028:0146b16": "忍智斷諸煩惱忍智。是慧非無貪性。云何",
    "T27n1545_028:0146b17": "說厭無貪為體。有作是說。厭以慧為自性",
    "T27n1545_028:0146b18": "問若爾。次後所說當云何通。如說。云何依",
    "T27n1545_028:0146b19": "厭離染。答若厭相應無貪無等貪。乃至廣說。",
    "T27n1545_028:0146b20": "答此文但應說無貪無瞋。不應說無癡。誦",
    "T27n1545_028:0146b21": "者言便乘作此說。有餘師說。厭以無貪為",
    "T27n1545_028:0146b22": "自性。問若爾。次後所說當云何通。如說。云",
    "T27n1545_028:0146b23": "何依厭離染。乃至廣說。答此文但應說無",
    "T27n1545_028:0146b24": "瞋無癡不應說無貪。而說無貪者顯示依",
    "T27n1545_028:0146b25": "處。謂或有依無貪故心解脫貪。或有依無",
    "T27n1545_028:0146b26": "瞋故心解脫瞋。或有依無癡故心解脫癡。",
    "T27n1545_028:0146b27": "或有依無貪故心解脫二。乃至或有依無",
    "T27n1545_028:0146b28": "癡故心解脫二。或有依無貪故心解脫三。",
    "T27n1545_028:0146b29": "乃至或有依無癡故心解脫三。此中顯示",
    "T27n1545_028:0146b30": "依無貪故心解脫三。故說若厭相應無貪無",
    "T27n1545_028:0146c01": "等貪。乃至廣說。非謂別有無貪善根與厭",
    "T27n1545_028:0146c02": "相應。問見蘊所說復云何通。答厭非忍智",
    "T27n1545_028:0146c03": "與忍智相應故立忍智名。彼依相雜說能",
    "T27n1545_028:0146c04": "厭性。評曰。有別法名厭非慧非無貪。是",
    "T27n1545_028:0146c05": "心所法與心相應此說在後。復有所餘如",
    "T27n1545_028:0146c06": "是類諸心所法與心相應。然見蘊說苦集",
    "T27n1545_028:0146c07": "忍智名能厭者。由彼忍智與厭相應。說名",
    "T27n1545_028:0146c08": "能厭。非厭自性。此中所說是無漏厭。有漏",
    "T27n1545_028:0146c09": "厭者。謂不淨觀。持息念。念住三義。觀七處",
    "T27n1545_028:0146c10": "善。燸頂忍世第一法相應。隨其所應。及現觀",
    "T27n1545_028:0146c11": "邊世俗智相應。隨其所應并餘有漏靜慮。無",
    "T27n1545_028:0146c12": "色無量解脫勝處遍處。如病如癰如箭等。",
    "T27n1545_028:0146c13": "隨其所應無量行相相應。此中隨麁顯示",
    "T27n1545_028:0146c14": "少分。若廣顯示過四大海。問若事能厭彼事",
    "T27n1545_028:0146c15": "所厭耶。答應作四句。有事能厭非所厭。謂",
    "T27n1545_028:0146c16": "無漏厭。有事所厭非能厭。謂除有漏厭諸",
    "T27n1545_028:0146c17": "餘有漏法。有事能厭亦所厭。謂有漏厭。有",
    "T27n1545_028:0146c18": "事非能厭亦非所厭。謂除無漏厭諸餘無",
    "T27n1545_028:0146c19": "漏法。緣一切法非我行相。雖亦緣所厭",
    "T27n1545_028:0146c20": "事。而是欣行相。不與厭相應。如前已說。云",
    "T27n1545_028:0146c21": "何依厭離染。答若厭相應無貪無等貪無瞋",
    "T27n1545_028:0146c22": "無等瞋無癡無等癡善根。是謂依厭離染。",
    "T27n1545_028:0146c23": "此中等言顯示上品勢力周遍故說為等。",
    "T27n1545_028:0146c24": "復次若隨所應緣境遍者說名為等。復次",
    "T27n1545_028:0146c25": "貪瞋癡者。緣有情數等。貪等者緣非有情",
    "T27n1545_028:0146c26": "數。是共法故說名為等。有作是說。此中",
    "T27n1545_028:0146c27": "但應說無貪善根。以此善根近治貪染",
    "T27n1545_028:0146c28": "故名離染。無瞋無癡是能誦者乘便而誦。",
    "T27n1545_028:0146c29": "有餘師說無瞋無癡雖非正離染。而是助",
    "T27n1545_028:0146c30": "離染。故亦說之。或有說者。染言通說一切",
    "T27n1545_028:0147a01": "煩惱故。離染言通攝一切有為善法。今隨",
    "T27n1545_028:0147a02": "強故但說無貪無等貪等。云何依離染解",
    "T27n1545_028:0147a03": "脫。答若離染相應心。已勝解今勝解當勝",
    "T27n1545_028:0147a04": "解。是謂依離染解脫。此中解脫。是大地",
    "T27n1545_028:0147a05": "所有心所法中勝解為自性。然一切法中有",
    "T27n1545_028:0147a06": "二解脫。一者無為。謂擇滅。二者有為。謂",
    "T27n1545_028:0147a07": "勝解。此復二種。一者染污。謂邪勝解。二者不",
    "T27n1545_028:0147a08": "染污。謂正勝解。此復二種。一者有漏。謂不淨",
    "T27n1545_028:0147a09": "觀持息念等相應。二者無漏。謂苦法智忍等",
    "T27n1545_028:0147a10": "相應。此復二種。一者有學。謂四向三果七補",
    "T27n1545_028:0147a11": "特伽羅相續中起。二者無學謂阿羅漢果相",
    "T27n1545_028:0147a12": "續中起。此復二種。一者時心解脫。謂前五種",
    "T27n1545_028:0147a13": "性相續中起。二者不時心解脫。謂不動種性",
    "T27n1545_028:0147a14": "相續中起。無學解脫復有二種。一者心解脫。",
    "T27n1545_028:0147a15": "謂離貪故。二者慧解脫。謂離無明故。問若",
    "T27n1545_028:0147a16": "此解脫勝解為體。施設論說當云何通。如",
    "T27n1545_028:0147a17": "說。云何離貪故心解脫。謂無貪善根對治貪",
    "T27n1545_028:0147a18": "欲。云何離無明故慧解脫。謂無癡善根對",
    "T27n1545_028:0147a19": "治愚癡。勝解非三善根所攝。云何可說心慧",
    "T27n1545_028:0147a20": "解脫是二善根。答彼文應說云何離貪故心",
    "T27n1545_028:0147a21": "解脫。謂無貪善根相應解脫。云何離無明故",
    "T27n1545_028:0147a22": "慧解脫。謂無癡善根相應解脫。而不說者。",
    "T27n1545_028:0147a23": "應知彼文是有餘說。復次心慧解脫實非善",
    "T27n1545_028:0147a24": "根。而善根相應故以善根名說。復次此中",
    "T27n1545_028:0147a25": "顯示解脫依處。謂心解脫依無貪善根而",
    "T27n1545_028:0147a26": "得生長。以無貪善根對治貪欲心解脫故。",
    "T27n1545_028:0147a27": "慧解脫依無癡善根而得生長。以無癡善",
    "T27n1545_028:0147a28": "根對治愚癡慧解脫故。此於所依說能依",
    "T27n1545_028:0147a29": "體故不相違。云何依解脫涅槃。答若貪永",
    "T27n1545_028:0147b01": "斷瞋永斷癡永斷。一切煩惱永斷。是謂依解",
    "T27n1545_028:0147b02": "脫涅槃。問有身見等隨一法斷皆是涅槃。此",
    "T27n1545_028:0147b03": "中何故說貪永斷乃至一切煩惱永斷。答雖",
    "T27n1545_028:0147b04": "一一法斷皆是涅槃。而此中但說圓滿涅槃。",
    "T27n1545_028:0147b05": "故不應責。復次涅槃之名。唯在無學。學位",
    "T27n1545_028:0147b06": "未滿。不名涅槃。故作是說。問以何義故",
    "T27n1545_028:0147b07": "名曰涅槃。答煩惱滅故名為涅槃。復次三火",
    "T27n1545_028:0147b08": "息故名為涅槃。復次三相寂故名為涅槃。復",
    "T27n1545_028:0147b09": "次離臭穢故名為涅槃。復次離諸趣故名",
    "T27n1545_028:0147b10": "為涅槃。復次槃名稠林。涅名為出。出蘊稠",
    "T27n1545_028:0147b11": "林故名涅槃。復次槃名為織。涅名為不。以",
    "T27n1545_028:0147b12": "不織故名為涅槃。如有縷者便有所織。",
    "T27n1545_028:0147b13": "無則不然。如是若有業煩惱者便織生死。",
    "T27n1545_028:0147b14": "無學無有業煩惱故不織生死。故名涅槃。",
    "T27n1545_028:0147b15": "復次槃名後有。涅名為無。無後有故名為",
    "T27n1545_028:0147b16": "涅槃。復次槃名繫縛。涅名為離。離繫縛故",
    "T27n1545_028:0147b17": "名為涅槃。復次槃名一切生死苦難。涅名",
    "T27n1545_028:0147b18": "超度。超度一切生死苦難故名涅槃。問厭",
    "T27n1545_028:0147b19": "與離染解脫涅槃有何差別。答厭惡違逆",
    "T27n1545_028:0147b20": "名厭。無所希求名離染。心無垢穢名解",
    "T27n1545_028:0147b21": "脫。永捨重擔名涅槃。復次毀呰煩惱名",
    "T27n1545_028:0147b22": "厭。毀呰惡行名離染。於緣離繫名解脫。諸",
    "T27n1545_028:0147b23": "蘊永寂名涅槃。復次訶毀欲界名厭。離色",
    "T27n1545_028:0147b24": "界名離染。脫無色界名解脫。證永寂靜",
    "T27n1545_028:0147b25": "名涅槃。復次厭見所斷名厭。離修所斷",
    "T27n1545_028:0147b26": "名離染。至無學果名解脫。證永寂滅名",
    "T27n1545_028:0147b27": "涅槃。尊者妙音作如是說。厭謂薄地。離染謂",
    "T27n1545_028:0147b28": "離欲地。解脫謂無學地。涅槃謂諸地果。尊者",
    "T27n1545_028:0147b29": "迦多衍尼子隨順經義作是言。根律儀戒律",
    "T27n1545_028:0147c01": "儀無悔歡喜安樂等持是修行地。如實智見",
    "T27n1545_028:0147c02": "是見地。厭是薄地離染是離欲地。解脫是無",
    "T27n1545_028:0147c03": "學地。涅槃是諸地果。是厭離染解脫涅槃四",
    "T27n1545_028:0147c04": "種差別。",
    "T27n1545_028:0147c05": "說一切有部發智大毘婆沙論卷第二十八"
}