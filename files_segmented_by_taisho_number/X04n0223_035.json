{
    "X04n0223_035:0237a19": "大方廣佛新華嚴經合論卷第三十五",
    "X04n0223_035:0237a20": "唐于闐國三藏沙門實叉難陀譯經",
    "X04n0223_035:0237a21": "唐太原方山長者李通玄造論",
    "X04n0223_035:0237a22": "唐福州開元寺沙門志寧釐經合論",
    "X04n0223_035:0237a23": "初發心功德品第十七之餘",
    "X04n0223_035:0237a24": "【經】爾時佛神力故十方各一萬佛剎微塵數世界六",
    "X04n0223_035:0237b01": "種震動所謂動徧動等徧動起徧起等徧起踊徧踊",
    "X04n0223_035:0237b02": "等徧踊震徧震等徧震吼徧吼等徧吼擊徧擊等徧",
    "X04n0223_035:0237b03": "擊。",
    "X04n0223_035:0237b04": "【論】三十五爾時佛神力已下至等徧擊有三行半",
    "X04n0223_035:0237b05": "經明大地震動分。",
    "X04n0223_035:0237b06": "【經】兩眾天華天香天末香天華鬘天衣天寶天莊嚴",
    "X04n0223_035:0237b07": "具作天妓樂放天光明及天音聲。",
    "X04n0223_035:0237b08": "【論】三十六天雨眾華已下至及天音聲有兩行經",
    "X04n0223_035:0237b09": "明諸天興供分證成分如動地興供明法威力亦",
    "X04n0223_035:0237b10": "明大眾法悅心悅地動明心境體無二故境由心",
    "X04n0223_035:0237b11": "現故。",
    "X04n0223_035:0237b12": "【經】是時十方各過十佛剎微塵數世界外有萬佛剎",
    "X04n0223_035:0237b13": "微塵數佛同名法慧各現其身在法慧菩薩前作如",
    "X04n0223_035:0237b14": "是言善哉善哉法慧汝於今者能說此法我等十方",
    "X04n0223_035:0237b15": "各萬佛剎微塵數佛亦說是法一切諸佛悉如是說。",
    "X04n0223_035:0237b16": "【論】三十七是時十方已下至悉如是說有四行半",
    "X04n0223_035:0237b17": "經明十方同號佛來現其前歎譽許可法同分如",
    "X04n0223_035:0237b18": "十方各過萬佛剎微塵數佛同名法慧來現其前",
    "X04n0223_035:0237b19": "者為明與十方諸佛智慧合故萬佛剎塵者明昇",
    "X04n0223_035:0237b20": "進修行啟迷悟法之量十信十十住百十行千總",
    "X04n0223_035:0237b21": "是明昇進見諦解迷悟法之名。",
    "X04n0223_035:0237b22": "【經】汝說此法時有萬佛剎微塵數菩薩發菩提心我",
    "X04n0223_035:0237b23": "等今者悉授其記於當來世過千不可說無邊劫同",
    "X04n0223_035:0237b24": "一劫中而得作佛出興於世皆號清淨心如來所住",
    "X04n0223_035:0237c01": "世界各各差別我等悉當護持此法令未來世一切",
    "X04n0223_035:0237c02": "菩薩未曾聞者皆悉得聞。",
    "X04n0223_035:0237c03": "【論】三十八汝說此法時已下至皆悉得聞有五行",
    "X04n0223_035:0237c04": "經明說此法時十方各過萬佛剎塵菩薩發心授",
    "X04n0223_035:0237c05": "記分如萬佛剎微塵數菩薩發心授過千不可說",
    "X04n0223_035:0237c06": "劫成佛之記皆同號之為清淨心者亦明達如是",
    "X04n0223_035:0237c07": "千不可說劫量法門總清淨故故佛號清淨心非",
    "X04n0223_035:0237c08": "是實有如情所見長遠之劫也總明當位隨迷悟",
    "X04n0223_035:0237c09": "法之名不是存其劫量之說如妄情所見也自此",
    "X04n0223_035:0237c10": "已下直至品末如文自具如文稱歎。",
    "X04n0223_035:0237c11": "【經】如此娑婆世界四天下須彌頂上說如是法令諸",
    "X04n0223_035:0237c12": "眾生聞已受化如是十方百千億那由他無數無量",
    "X04n0223_035:0237c13": "無邊無等不可數不可稱不可思不可量不可說盡",
    "X04n0223_035:0237c14": "法界虗空界諸世界中亦說此法教化眾生其說法",
    "X04n0223_035:0237c15": "者同名法慧悉以佛神力故世尊本願力故為欲顯",
    "X04n0223_035:0237c16": "示佛法故為以智光普照故為欲開闡實義故為令",
    "X04n0223_035:0237c17": "證得法性故為令眾會悉歡喜故為欲開示佛法因",
    "X04n0223_035:0237c18": "故為得一切佛平等故為了法界無有二故說如是",
    "X04n0223_035:0237c19": "法。",
    "X04n0223_035:0237c20": "【論】三十九如此娑婆世界已下至說如是法有九",
    "X04n0223_035:0237c21": "行半經明十方所說法人及法門一時同說分。",
    "X04n0223_035:0237c22": "【經】爾時法慧菩薩普觀盡虗空界十方國土一切眾",
    "X04n0223_035:0237c23": "會欲悉成就諸眾生故欲悉淨治諸業果報故欲悉",
    "X04n0223_035:0237c24": "開顯清淨法界故欲悉拔除襍染根本故欲悉增長",
    "X04n0223_035:0238a01": "廣大信解故欲悉令知無量眾生根故欲悉令知三",
    "X04n0223_035:0238a02": "世法平等故欲悉令觀察涅槃界故欲增長自清淨",
    "X04n0223_035:0238a03": "善根故承佛威力即說頌言。",
    "X04n0223_035:0238a04": "【論】四十爾時法慧已下至說頌有六行半經明法",
    "X04n0223_035:0238a05": "慧菩薩觀欲所緣之法說頌稱歎分已下頌文有",
    "X04n0223_035:0238a06": "二百四十二行四行一頌其頌有六十段頌都計",
    "X04n0223_035:0238a07": "有二百四十行末後兩行頌總結頌意歎勸發心",
    "X04n0223_035:0238a08": "初一百六十八行是總都歎佛果已來五位及信",
    "X04n0223_035:0238a09": "等諸法明初發心者志樂智德總含一切諸佛智",
    "X04n0223_035:0238a10": "德體用始成一念初發心菩薩位也方明初發心",
    "X04n0223_035:0238a11": "境與心不二若志樂毫釐不似如來所修法身悲",
    "X04n0223_035:0238a12": "智願行者不名初發心菩薩故。",
    "X04n0223_035:0238a13": "【經】　為利世間發大心　　其心普徧於十方",
    "X04n0223_035:0238a14": "　眾生國土三世法　　佛及菩薩最勝海",
    "X04n0223_035:0238a15": "　究竟虗空等法界　　所有一切諸世間",
    "X04n0223_035:0238a16": "　如諸佛法皆往詣　　如是發心無退轉",
    "X04n0223_035:0238a17": "　慈念眾生無暫捨　　離諸惱害普饒益",
    "X04n0223_035:0238a18": "　光明照世為所歸　　十方護念難思議",
    "X04n0223_035:0238a19": "　十方國土悉趣入　　一切色形皆示現",
    "X04n0223_035:0238a20": "　如佛福智廣無邊　　隨順修因無所著",
    "X04n0223_035:0238a21": "　有剎仰住或傍覆　　麤妙廣大無量種",
    "X04n0223_035:0238a22": "　菩薩一發最上心　　悉能往詣皆無礙",
    "X04n0223_035:0238a23": "　菩薩勝行不可說　　皆勤修習無所住",
    "X04n0223_035:0238a24": "　見一切佛常欣樂　　普入於其深法海",
    "X04n0223_035:0238b01": "　哀愍五趣諸羣生　　令除垢穢普清淨",
    "X04n0223_035:0238b02": "　紹隆佛種不斷絕　　摧滅魔宮無有餘",
    "X04n0223_035:0238b03": "　已住如來平等性　　善修微妙方便道",
    "X04n0223_035:0238b04": "　於佛境界起信心　　得佛灌頂心無著",
    "X04n0223_035:0238b05": "　兩足尊所念報恩　　心如金剛不可沮",
    "X04n0223_035:0238b06": "　於佛所行能照了　　自然修習菩提行",
    "X04n0223_035:0238b07": "　諸趣差別想無量　　業果及心亦非一",
    "X04n0223_035:0238b08": "　乃至根性種種殊　　一發大心悉明見",
    "X04n0223_035:0238b09": "　其心廣大等法界　　無依無變如虗空",
    "X04n0223_035:0238b10": "　趣向佛智無所取　　諦了實際離分別",
    "X04n0223_035:0238b11": "　知眾生心無生想　　了達諸法無法想",
    "X04n0223_035:0238b12": "　雖普分別無分別　　億那由剎皆往詣",
    "X04n0223_035:0238b13": "　無量諸佛妙法藏　　隨順觀察悉能入",
    "X04n0223_035:0238b14": "　眾生根行靡不知　　到如是處如世尊",
    "X04n0223_035:0238b15": "　清淨大願恒相應　　樂供如來不退轉",
    "X04n0223_035:0238b16": "　人天見者無厭足　　常為諸佛所護念",
    "X04n0223_035:0238b17": "　其心清淨無所依　　雖觀深法而不取",
    "X04n0223_035:0238b18": "　如是思惟無量劫　　於三世中無所著",
    "X04n0223_035:0238b19": "　其心堅固難制沮　　趣佛菩提無障礙",
    "X04n0223_035:0238b20": "　志求妙道除蒙惑　　周行法界不告勞",
    "X04n0223_035:0238b21": "　知語言法皆寂滅　　但入真如絕異解",
    "X04n0223_035:0238b22": "　諸佛境界悉順觀　　達於三世心無礙",
    "X04n0223_035:0238b23": "　菩薩始發廣大心　　即能徧往十方剎",
    "X04n0223_035:0238b24": "　法門無量不可說　　智光普照皆明了",
    "X04n0223_035:0238c01": "　大悲廣度最無比　　慈心普徧等虗空",
    "X04n0223_035:0238c02": "　而於眾生不分別　　如是清淨遊於世",
    "X04n0223_035:0238c03": "　十方眾生悉慰安　　一切所作皆真實",
    "X04n0223_035:0238c04": "　恒以淨心不異語　　常為諸佛共加護",
    "X04n0223_035:0238c05": "　過去所有皆憶念　　未來一切悉分別",
    "X04n0223_035:0238c06": "　十方世界普入中　　為度眾生令出離",
    "X04n0223_035:0238c07": "　菩薩具足妙智光　　善了因緣無有疑",
    "X04n0223_035:0238c08": "　一切迷惑皆除斷　　如是而遊於法界",
    "X04n0223_035:0238c09": "　魔王宮殿悉摧破　　眾生翳膜咸除滅",
    "X04n0223_035:0238c10": "　離諸分別心不動　　善了如來之境界",
    "X04n0223_035:0238c11": "　三世疑網悉已除　　於如來所起淨信",
    "X04n0223_035:0238c12": "　以信得成不動智　　智清淨故解真實",
    "X04n0223_035:0238c13": "　為令眾生得出離　　盡於後際普饒益",
    "X04n0223_035:0238c14": "　長時勤苦心無厭　　乃至地獄亦安受",
    "X04n0223_035:0238c15": "　福智無量皆具足　　眾生根欲悉了知",
    "X04n0223_035:0238c16": "　及諸業行無不見　　如其所樂為說法",
    "X04n0223_035:0238c17": "　了知一切空無我　　慈念眾生恒不捨",
    "X04n0223_035:0238c18": "　以一大悲微妙音　　普入世間而演說",
    "X04n0223_035:0238c19": "　放大光明種種色　　普照眾生除黑闇",
    "X04n0223_035:0238c20": "　光中菩薩坐蓮華　　為眾闡揚清淨法",
    "X04n0223_035:0238c21": "　於一毛端現眾剎　　諸大菩薩皆充滿",
    "X04n0223_035:0238c22": "　眾會智慧各不同　　悉能明了眾生心",
    "X04n0223_035:0238c23": "　十方世界不可說　　一念周行無不盡",
    "X04n0223_035:0238c24": "　利益眾生供養佛　　於諸佛所問深義",
    "X04n0223_035:0239a01": "　於諸如來作父想　　為利眾生修覺行",
    "X04n0223_035:0239a02": "　智慧善巧通法藏　　入深智處無所著",
    "X04n0223_035:0239a03": "　隨順思惟說法界　　經無量劫不可盡",
    "X04n0223_035:0239a04": "　智雖善入無處所　　無有疲厭無所著",
    "X04n0223_035:0239a05": "　三世諸佛家中生　　證得如來妙法身",
    "X04n0223_035:0239a06": "　普為羣生現眾色　　譬如幻師無不作",
    "X04n0223_035:0239a07": "　或現始修殊勝行　　或現初生及出家",
    "X04n0223_035:0239a08": "　或現樹下成菩提　　或為眾生示涅槃",
    "X04n0223_035:0239a09": "　菩薩所住希有法　　唯佛境界非二乘",
    "X04n0223_035:0239a10": "　身語意想皆已除　　種種隨宜悉能現",
    "X04n0223_035:0239a11": "　菩薩所得諸佛法　　眾生思惟發狂亂",
    "X04n0223_035:0239a12": "　智入實際心無礙　　普現如來自在力",
    "X04n0223_035:0239a13": "　此於世間無與等　　何況復增殊勝行",
    "X04n0223_035:0239a14": "　雖未具足一切智　　已獲如來自在力",
    "X04n0223_035:0239a15": "　已住究竟一乘道　　深入微妙最上法",
    "X04n0223_035:0239a16": "　善知眾生時非時　　為利益故現神通",
    "X04n0223_035:0239a17": "　分身徧滿一切剎　　放淨光明除世闇",
    "X04n0223_035:0239a18": "　譬如龍王起大雲　　普雨妙雨悉充洽",
    "X04n0223_035:0239a19": "　觀察眾生如幻夢　　以業力故常流轉",
    "X04n0223_035:0239a20": "　大悲哀愍咸救拔　　為說無為淨法性",
    "X04n0223_035:0239a21": "　佛力無量此亦然　　譬如虗空無有邊",
    "X04n0223_035:0239a22": "　為令眾生得解脫　　億劫勤修而不倦",
    "X04n0223_035:0239a23": "　種種思惟妙功德　　善修無上第一業",
    "X04n0223_035:0239a24": "　於諸勝行恒不捨　　專念生成一切智",
    "X04n0223_035:0239b01": "　一身示現無量身　　一切世界悉周徧",
    "X04n0223_035:0239b02": "　其心清淨無分別　　一念難思力如是",
    "X04n0223_035:0239b03": "　於諸世間不分別　　於一切法無妄想",
    "X04n0223_035:0239b04": "　雖觀諸法而不取　　恒救眾生無所度",
    "X04n0223_035:0239b05": "　一切世間唯是想　　於中種種各差別",
    "X04n0223_035:0239b06": "　知想境界險且深　　為現神通而救脫",
    "X04n0223_035:0239b07": "　譬如幻師自在力　　菩薩神變亦如是",
    "X04n0223_035:0239b08": "　身徧法界及虗空　　隨眾生心靡不見",
    "X04n0223_035:0239b09": "　能所分別二俱離　　襍染清淨無所取",
    "X04n0223_035:0239b10": "　若縛若解智悉忘　　但願普與眾生樂",
    "X04n0223_035:0239b11": "　一切世間唯想力　　以智而入心無畏",
    "X04n0223_035:0239b12": "　思惟諸法亦復然　　三世推求不可得",
    "X04n0223_035:0239b13": "　能入過去畢前際　　能入未來畢後際",
    "X04n0223_035:0239b14": "　能入現在一切處　　常勤觀察無所有",
    "X04n0223_035:0239b15": "　隨順涅槃寂滅法　　住於無諍無所依",
    "X04n0223_035:0239b16": "　心如實際無與等　　專向菩提永不退",
    "X04n0223_035:0239b17": "　修諸勝行無退怯　　安住菩提不動搖",
    "X04n0223_035:0239b18": "　佛及菩薩與世間　　盡於法界皆明了",
    "X04n0223_035:0239b19": "　欲得最勝第一道　　為一切智解脫王",
    "X04n0223_035:0239b20": "　應當速發菩提心　　永盡諸漏利羣生",
    "X04n0223_035:0239b21": "　趣向菩提心清淨　　功德廣大不可說",
    "X04n0223_035:0239b22": "　為利眾生故稱述　　汝等諸賢應善聽",
    "X04n0223_035:0239b23": "　無量世界盡為塵　　一一塵中無量剎",
    "X04n0223_035:0239b24": "　其中諸佛皆無量　　悉能明見無所取",
    "X04n0223_035:0239c01": "　善知眾生無生想　　善知言語無語想",
    "X04n0223_035:0239c02": "　於諸世界心無礙　　悉善了知無所著",
    "X04n0223_035:0239c03": "　其心廣大如虗空　　於三世事悉明達",
    "X04n0223_035:0239c04": "　一切疑惑皆除滅　　正觀佛法無所取",
    "X04n0223_035:0239c05": "　十方無量諸國土　　一念往詣心無著",
    "X04n0223_035:0239c06": "　了達世間眾苦法　　悉住無生真實際",
    "X04n0223_035:0239c07": "　無量難思諸佛所　　悉往彼會而覲謁",
    "X04n0223_035:0239c08": "　常為上首問如來　　菩薩所修諸願行",
    "X04n0223_035:0239c09": "　心常憶念十方佛　　而無所依無所取",
    "X04n0223_035:0239c10": "　恒勸眾生種善根　　莊嚴國土令清淨",
    "X04n0223_035:0239c11": "　一切趣生三有處　　以無礙眼咸觀察",
    "X04n0223_035:0239c12": "　所有習性諸根解　　無量無邊悉明見",
    "X04n0223_035:0239c13": "　眾生心樂悉了知　　如是隨宜為說法",
    "X04n0223_035:0239c14": "　於諸染淨皆通達　　令彼修治入於道",
    "X04n0223_035:0239c15": "　無量無數諸三昧　　菩薩一念皆能入",
    "X04n0223_035:0239c16": "　於中想智及所緣　　悉善了知得自在",
    "X04n0223_035:0239c17": "　菩薩獲此廣大智　　疾向菩提無所礙",
    "X04n0223_035:0239c18": "　為欲利益諸羣生　　處處宣揚大人法",
    "X04n0223_035:0239c19": "　善知世間長短劫　　一月半月及晝夜",
    "X04n0223_035:0239c20": "　國土各別性平等　　常勤觀察不放逸",
    "X04n0223_035:0239c21": "　普詣十方諸世界　　而於方處無所取",
    "X04n0223_035:0239c22": "　嚴淨國土悉無餘　　亦不曾生淨分別",
    "X04n0223_035:0239c23": "　眾生是處若非處　　及以諸業感報別",
    "X04n0223_035:0239c24": "　隨順思惟入佛力　　於此一切悉了知",
    "X04n0223_035:0240a01": "　一切世間種種性　　種種所行住三有",
    "X04n0223_035:0240a02": "　利根及與中下根　　如是一切咸觀察",
    "X04n0223_035:0240a03": "　淨與不淨種種解　　勝劣及中悉明見",
    "X04n0223_035:0240a04": "　一切眾生至處行　　三有相續皆能說",
    "X04n0223_035:0240a05": "　禪定解脫諸三昧　　染淨因起各不同",
    "X04n0223_035:0240a06": "　及以先世苦樂殊　　淨修佛力咸能見",
    "X04n0223_035:0240a07": "　眾生業惑續諸趣　　斷此諸趣得寂滅",
    "X04n0223_035:0240a08": "　種種漏法永不生　　并其習種悉了知",
    "X04n0223_035:0240a09": "　如來煩惱皆除盡　　大智光明照於世",
    "X04n0223_035:0240a10": "　菩薩於佛十力中　　雖未證得亦無疑",
    "X04n0223_035:0240a11": "　菩薩於一毛孔中　　普現十方無量剎",
    "X04n0223_035:0240a12": "　或有襍染或清淨　　種種業作皆能了",
    "X04n0223_035:0240a13": "　一微塵中無量剎　　無量諸佛及佛子",
    "X04n0223_035:0240a14": "　諸剎各別無襍亂　　如一一切悉明見",
    "X04n0223_035:0240a15": "　於一毛孔見十方　　盡虗空界諸世間",
    "X04n0223_035:0240a16": "　無有一處空無佛　　如是佛剎悉清淨",
    "X04n0223_035:0240a17": "　於毛孔中見佛剎　　復見一切諸眾生",
    "X04n0223_035:0240a18": "　三世六趣各不同　　晝夜月時有縛解",
    "X04n0223_035:0240a19": "　如是大智諸菩薩　　專心趣向法王位",
    "X04n0223_035:0240a20": "　於佛所住順思惟　　而獲無邊大歡喜",
    "X04n0223_035:0240a21": "　菩薩分身無量億　　供養一切諸如來",
    "X04n0223_035:0240a22": "　神通變現勝無比　　佛所行處皆能住",
    "X04n0223_035:0240a23": "　無量佛所皆鑽仰　　所有法藏悉躭味",
    "X04n0223_035:0240a24": "　見佛聞法勤修行　　如飲甘露心歡喜",
    "X04n0223_035:0240b01": "　已獲如來勝三昧　　善入諸法智增長",
    "X04n0223_035:0240b02": "　信心不動如須彌　　普作羣生功德藏",
    "X04n0223_035:0240b03": "　慈心廣大徧眾生　　悉願疾成一切智",
    "X04n0223_035:0240b04": "　而恒無著無依處　　離諸煩惱得自在",
    "X04n0223_035:0240b05": "　哀愍眾生廣大智　　普攝一切同於己",
    "X04n0223_035:0240b06": "　知空無相無真實　　而行其心不懈退",
    "X04n0223_035:0240b07": "　菩薩發心功德量　　億劫稱揚不可盡",
    "X04n0223_035:0240b08": "　以出一切諸如來　　獨覺聲聞安樂故",
    "X04n0223_035:0240b09": "　十方國土諸眾生　　皆悉施安無量劫",
    "X04n0223_035:0240b10": "　勸持五戒及十善　　四禪四等諸定處",
    "X04n0223_035:0240b11": "　復於多劫施安樂　　令斷諸惑成羅漢",
    "X04n0223_035:0240b12": "　彼諸福聚雖無量　　不與發心功德比",
    "X04n0223_035:0240b13": "【論】以此初頌有一百六十八行且總歎信等六位",
    "X04n0223_035:0240b14": "因果及如來智德總歎令初發心者法之相似。",
    "X04n0223_035:0240b15": "【經】　又教億眾成緣覺　　獲無諍行微妙道",
    "X04n0223_035:0240b16": "　以彼而校菩提心　　算數譬喻無能及",
    "X04n0223_035:0240b17": "　一念能過塵數剎　　如是經於無量劫",
    "X04n0223_035:0240b18": "　此諸剎數尚可量　　發心功德不可知",
    "X04n0223_035:0240b19": "　過去未來及現在　　所有劫數無邊量",
    "X04n0223_035:0240b20": "　此諸劫數猶可知　　發心功德無能測",
    "X04n0223_035:0240b21": "　以菩提心徧十方　　所有分別靡不知",
    "X04n0223_035:0240b22": "　一念三世悉明達　　利益無量眾生故",
    "X04n0223_035:0240b23": "　十方世界諸眾生　　欲解方便意所行",
    "X04n0223_035:0240b24": "　及以虗空際可測　　發心功德難知量",
    "X04n0223_035:0240c01": "　菩薩志願等十方　　慈心普洽諸羣生",
    "X04n0223_035:0240c02": "　悉使修成佛功德　　是故其力無邊際",
    "X04n0223_035:0240c03": "　眾生欲解心所樂　　諸根方便行各別",
    "X04n0223_035:0240c04": "　於一念中悉了知　　一切智智心同等",
    "X04n0223_035:0240c05": "　一切眾生諸惑業　　三有相續無暫斷",
    "X04n0223_035:0240c06": "　此諸邊際尚可知　　發心功德難思議",
    "X04n0223_035:0240c07": "　發心能離業煩惱　　供養一切諸如來",
    "X04n0223_035:0240c08": "　業惑既離相續斷　　普於三世得解脫",
    "X04n0223_035:0240c09": "　一念供養無邊佛　　亦供無數諸眾生",
    "X04n0223_035:0240c10": "　悉以香華及妙鬘　　寶幢幡蓋上衣服",
    "X04n0223_035:0240c11": "　美食珍座經行處　　種種宮殿悉嚴好",
    "X04n0223_035:0240c12": "　毗盧遮那妙寶珠　　如意摩尼發光曜",
    "X04n0223_035:0240c13": "　念念如是持供養　　經無量劫不可說",
    "X04n0223_035:0240c14": "　其人福聚雖復多　　不及發心功德大",
    "X04n0223_035:0240c15": "　所說種種眾譬喻　　無有能及菩提心",
    "X04n0223_035:0240c16": "　以諸三世人中尊　　皆從發心而得生",
    "X04n0223_035:0240c17": "　發心無礙無齊限　　欲求其量不可得",
    "X04n0223_035:0240c18": "　一切智智誓必成　　所有眾生皆永度",
    "X04n0223_035:0240c19": "　發心廣大等虗空　　生諸功德同法界",
    "X04n0223_035:0240c20": "　所行普徧如無異　　永離眾著佛平等",
    "X04n0223_035:0240c21": "　一切法門無不入　　一切國土悉能往",
    "X04n0223_035:0240c22": "　一切智境咸通達　　一切功德皆成就",
    "X04n0223_035:0240c23": "　一切能捨恒相續　　淨諸戒品無所著",
    "X04n0223_035:0240c24": "　具足無上大功德　　常勤精進不退轉",
    "X04n0223_035:0241a01": "　入深禪定恒思惟　　廣大智慧共相應",
    "X04n0223_035:0241a02": "　此是菩薩最勝地　　出生一切普賢道",
    "X04n0223_035:0241a03": "　三世一切諸如來　　靡不護念初發心",
    "X04n0223_035:0241a04": "　悉以三昧陀羅尼　　神通變化共莊嚴",
    "X04n0223_035:0241a05": "　十方眾生無有量　　世界虗空亦如是",
    "X04n0223_035:0241a06": "　發心無量過於彼　　是故能生一切佛",
    "X04n0223_035:0241a07": "　菩提心是十力本　　亦為四辯無畏本",
    "X04n0223_035:0241a08": "　十八不共亦復然　　莫不皆從發心得",
    "X04n0223_035:0241a09": "　諸佛色相莊嚴身　　及以平等妙法身",
    "X04n0223_035:0241a10": "　智慧無著所應供　　悉以發心而得有",
    "X04n0223_035:0241a11": "　一切獨覺聲聞乘　　色界諸禪三昧樂",
    "X04n0223_035:0241a12": "　及無色界諸三昧　　悉以發心作其本",
    "X04n0223_035:0241a13": "　一切人天自在樂　　及以諸趣種種樂",
    "X04n0223_035:0241a14": "　進定根力等眾樂　　靡不皆由初發心",
    "X04n0223_035:0241a15": "　以因發起廣大心　　則能修行六種度",
    "X04n0223_035:0241a16": "　勸諸眾生行正行　　於三界中受安樂",
    "X04n0223_035:0241a17": "　住佛無礙實義智　　所有妙業咸開闡",
    "X04n0223_035:0241a18": "　能令無量諸眾生　　悉斷惑業向涅槃",
    "X04n0223_035:0241a19": "　智慧光明如淨日　　眾行具足猶滿月",
    "X04n0223_035:0241a20": "　功德常盈譬巨海　　無垢無礙同虗空",
    "X04n0223_035:0241a21": "　普發無邊功德願　　悉與一切眾生樂",
    "X04n0223_035:0241a22": "　盡未來際依願行　　常勤修習度眾生",
    "X04n0223_035:0241a23": "　無量大願難思議　　願令眾生悉清淨",
    "X04n0223_035:0241a24": "　空無相願無依處　　以願力故皆明顯",
    "X04n0223_035:0241b01": "　了法自性如虗空　　一切寂滅悉平等",
    "X04n0223_035:0241b02": "　法門無數不可說　　為眾生說無所著",
    "X04n0223_035:0241b03": "　十方世界諸如來　　悉共讚歎初發心",
    "X04n0223_035:0241b04": "　此心無量德所嚴　　能到彼岸同於佛",
    "X04n0223_035:0241b05": "　如眾生數爾許劫　　說其功德不可盡",
    "X04n0223_035:0241b06": "　以住如來廣大家　　三界諸法無能喻",
    "X04n0223_035:0241b07": "　欲知一切諸佛法　　宜應速發菩提心",
    "X04n0223_035:0241b08": "　此心功德中最勝　　必得如來無礙智",
    "X04n0223_035:0241b09": "　眾生心行可數知　　國土微塵亦復然",
    "X04n0223_035:0241b10": "　虗空邊際乍可量　　發心功德無能測",
    "X04n0223_035:0241b11": "　出生三世一切佛　　成就世間一切樂",
    "X04n0223_035:0241b12": "　增長一切勝功德　　永斷一切諸疑惑",
    "X04n0223_035:0241b13": "　開示一切妙境界　　盡除一切諸障礙",
    "X04n0223_035:0241b14": "　成就一切清淨剎　　出生一切如來智",
    "X04n0223_035:0241b15": "　欲見十方一切佛　　欲施無盡功德藏",
    "X04n0223_035:0241b16": "　欲滅眾生諸苦惱　　宜應速發菩提心",
    "X04n0223_035:0241b17": "【論】然後七十四行頌始重頌前四十段中校量發",
    "X04n0223_035:0241b18": "心功德廣大之量如文具明隨文稱歎四行一頌",
    "X04n0223_035:0241b19": "准例知之如是校量初發心功德設使以等虗空",
    "X04n0223_035:0241b20": "無限境以一切樂具總供養無限眾生皆令得人",
    "X04n0223_035:0241b21": "天勝樂又教令得四沙門果及辟支佛及三乘出",
    "X04n0223_035:0241b22": "世菩提如是虗空境界及所度眾生雖等然未令",
    "X04n0223_035:0241b23": "所化眾生得成佛亦不可比於此教中初發心乘",
    "X04n0223_035:0241b24": "如來大智等佛所行普化眾生皆成佛故發菩提",
    "X04n0223_035:0241c01": "心以是義故雖然所舉境界廣狹雖等所化眾生",
    "X04n0223_035:0241c02": "成佛不成佛不等故不可為比故是故此品下文",
    "X04n0223_035:0241c03": "云初發心菩薩不於三世少有所得所謂若諸佛",
    "X04n0223_035:0241c04": "若諸佛法若菩薩若菩薩法若獨覺若獨覺法若",
    "X04n0223_035:0241c05": "聲聞若聲聞法乃至廣說如經但為唯求一切智",
    "X04n0223_035:0241c06": "於諸法界心無所著發菩提心略說菩提其法有",
    "X04n0223_035:0241c07": "四一聲聞菩提二緣覺菩提三權教菩薩菩提四",
    "X04n0223_035:0241c08": "一乘菩薩佛果菩提前三竝是出世菩提佛果菩",
    "X04n0223_035:0241c09": "提是法身大智大悲真俗萬行法界圓滿菩提無",
    "X04n0223_035:0241c10": "出入故三乘菩提雖觀四諦十二緣而亦未知四",
    "X04n0223_035:0241c11": "諦十二緣之實體非獨二乘不知三種意生身菩",
    "X04n0223_035:0241c12": "薩位登十地猶未能悉知唯一乘菩薩以智方知",
    "X04n0223_035:0241c13": "至十地品具明但且略而總言三乘中觀苦集滅",
    "X04n0223_035:0241c14": "道及十二緣生及行六波羅蜜菩薩厭苦忻真但",
    "X04n0223_035:0241c15": "求出世大悲菩薩方云留惑潤生一乘菩薩以智",
    "X04n0223_035:0241c16": "觀四諦十二緣生無明即智苦諦即聖諦於生死",
    "X04n0223_035:0241c17": "涅槃無解縛性是故此經名苦聖諦集聖諦如是",
    "X04n0223_035:0241c18": "十聖諦十十二因緣總是法界自性無縛無解自",
    "X04n0223_035:0241c19": "在之緣不名無明不名苦諦如是總觀萬法如是",
    "X04n0223_035:0241c20": "名為一乘法界緣起智悲自在任性緣生一切眼",
    "X04n0223_035:0241c21": "耳鼻舌身莫不皆是法界緣起自在法門一切諸",
    "X04n0223_035:0241c22": "佛知見神通道力以此而有但以禪定觀照諸波",
    "X04n0223_035:0241c23": "羅蜜而顯發之是故學者應如是修如是悟入已",
    "X04n0223_035:0241c24": "下頌文四行一頌如文自具不煩更釋有智之士",
    "X04n0223_035:0242a01": "隨文稱歎令眾發心。",
    "X04n0223_035:0242a02": "明法品第十八",
    "X04n0223_035:0242a03": "【論】將釋此品約作三門分別一釋品名目二釋品",
    "X04n0223_035:0242a04": "來意三隨文釋義第一釋品名目者此品為明前",
    "X04n0223_035:0242a05": "之昇須彌頂品偈讚品十住品梵行品初發心功",
    "X04n0223_035:0242a06": "德品五品法門已發菩提之心得廣大功德此精",
    "X04n0223_035:0242a07": "進慧所問之法有二義一令前五品之法其心更",
    "X04n0223_035:0242a08": "明二令後所行之法轉勝明白故云明法品明昇",
    "X04n0223_035:0242a09": "進前後法故是精進慧菩薩啟請法慧菩薩言所",
    "X04n0223_035:0242a10": "有大願悉使滿足獲諸菩薩廣大之藏此明前所",
    "X04n0223_035:0242a11": "得法使令更明後之昇進使令明白是修十行之",
    "X04n0223_035:0242a12": "向長養本位十住之法第二釋品來意及名目如",
    "X04n0223_035:0242a13": "前第三隨文釋義分之為二一長科經意二隨文",
    "X04n0223_035:0242a14": "解釋第一長科經意者約科為三段第一初爾時",
    "X04n0223_035:0242a15": "已下長行有三十三行半經通偈頌有五十五行",
    "X04n0223_035:0242a16": "半明精進慧菩薩請法分第二爾時法慧菩薩已",
    "X04n0223_035:0242a17": "下有六行經明法慧菩薩許說分第三佛子菩薩",
    "X04n0223_035:0242a18": "摩訶薩已下直至品末通偈頌總明正說法分從",
    "X04n0223_035:0242a19": "初第一請法分中義分為二一科此一段經之文",
    "X04n0223_035:0242a20": "意第二隨文解義第一科此一段經文意者約科",
    "X04n0223_035:0242a21": "為三段。",
    "X04n0223_035:0242a22": "【經】爾時精進慧菩薩白法慧菩薩言佛子菩薩摩訶",
    "X04n0223_035:0242a23": "薩初發求一切智心成就如是無量功德具大莊嚴",
    "X04n0223_035:0242a24": "昇一切智乘入菩薩正位捨諸世間法得佛出世法",
    "X04n0223_035:0242b01": "去來現在諸佛攝受決定至於無上菩提究竟之處",
    "X04n0223_035:0242b02": "彼諸菩薩於佛教中云何修習令諸如來皆生歡喜",
    "X04n0223_035:0242b03": "入諸菩薩所住之處一切大行皆得清淨所有大願",
    "X04n0223_035:0242b04": "悉使滿足獲諸菩薩廣大之藏隨所應化常為說法",
    "X04n0223_035:0242b05": "而恒不捨波羅蜜行所念眾生咸令得度紹三寶種",
    "X04n0223_035:0242b06": "使不斷絕善根方便皆悉不虗佛子彼諸菩薩以何",
    "X04n0223_035:0242b07": "方便能令此法當得圓滿願垂哀愍為我宣說此諸",
    "X04n0223_035:0242b08": "大會靡不樂聞。",
    "X04n0223_035:0242b09": "【論】第一爾時已下至靡不樂聞有十二行經明精",
    "X04n0223_035:0242b10": "進慧菩薩初起請法門分第二隨文解釋者從初",
    "X04n0223_035:0242b11": "爾時者爾猶此云說此法時也精進慧菩薩者約",
    "X04n0223_035:0242b12": "位加行成名此通十箇慧之通稱為令欲成此位",
    "X04n0223_035:0242b13": "之昇進必藉精進之功慧者照燭義精進者無思",
    "X04n0223_035:0242b14": "義以無思之慧照燭有作之功有作本自無者萬",
    "X04n0223_035:0242b15": "法本來自淨萬法自淨名之為精無巧智應知根",
    "X04n0223_035:0242b16": "利生名之為進此約成位進修之稱也菩薩者如",
    "X04n0223_035:0242b17": "常說也白法慧菩薩者白者明也明著名言申其",
    "X04n0223_035:0242b18": "所明也云昇一切智乘者明入此位也以此位菩",
    "X04n0223_035:0242b19": "薩乘一切智乘生如來家入佛種智為佛之子恒",
    "X04n0223_035:0242b20": "蒙諸佛之所攝受故明智相應堪與益故故云攝",
    "X04n0223_035:0242b21": "受云獲諸菩薩廣大之藏者如十迴向中智藏悲",
    "X04n0223_035:0242b22": "藏等十藏是也云以何方便已下正說中十十法",
    "X04n0223_035:0242b23": "門是。",
    "X04n0223_035:0242b24": "【經】復次如諸菩薩摩訶薩常勤修習滅除一切無明",
    "X04n0223_035:0242c01": "黑闇降伏魔怨制諸外道永滌一切煩惱心垢悉能",
    "X04n0223_035:0242c02": "成就一切善根永出一切惡趣諸難淨治一切大智",
    "X04n0223_035:0242c03": "境界成就一切菩薩諸地諸波羅蜜總持三昧六通",
    "X04n0223_035:0242c04": "三明四無所畏清淨功德莊嚴一切諸佛國土及諸",
    "X04n0223_035:0242c05": "相好身語心行成就滿足善知一切諸佛如來力無",
    "X04n0223_035:0242c06": "所畏不共佛法一切智智所行境界為欲成熟一切",
    "X04n0223_035:0242c07": "眾生隨其心樂而取佛土隨根隨時如應說法種種",
    "X04n0223_035:0242c08": "無量廣大佛事及餘無量諸功德法諸行諸道及諸",
    "X04n0223_035:0242c09": "境界皆悉圓滿疾與如來功德平等於諸如來應正",
    "X04n0223_035:0242c10": "等覺百千阿僧祇劫修菩薩行時所集法藏悉能守",
    "X04n0223_035:0242c11": "護開示演說諸魔外道無能沮壞攝持正法無有窮",
    "X04n0223_035:0242c12": "盡於一切世界演說法時天王龍王夜叉王乾闥婆",
    "X04n0223_035:0242c13": "王阿脩羅王迦樓羅王緊那羅王摩睺羅伽王人王",
    "X04n0223_035:0242c14": "梵王如來法王皆悉守護一切世間恭敬供養同灌",
    "X04n0223_035:0242c15": "其頂常為諸佛之所護念一切菩薩亦皆愛敬得善",
    "X04n0223_035:0242c16": "根力增長白法開演如來甚深法藏攝持正法以自",
    "X04n0223_035:0242c17": "莊嚴一切菩薩所行次第願皆演說。",
    "X04n0223_035:0242c18": "【論】第二復次如諸已下至菩薩所行次第願皆演",
    "X04n0223_035:0242c19": "說有二十一行經明精進慧菩薩并舉當位應所",
    "X04n0223_035:0242c20": "修行之行及獲益重勸說守護法分云六通者身",
    "X04n0223_035:0242c21": "通天耳通天眼通宿命通他心通漏盡通身通者",
    "X04n0223_035:0242c22": "於一剎那際身隨智用周徧十方對現色身隨根",
    "X04n0223_035:0242c23": "普應天耳通者耳根常聞十方一切諸聲天眼通",
    "X04n0223_035:0242c24": "者眼根常見十方一切麤細等色宿命通者智隨",
    "X04n0223_035:0243a01": "三世一切眾生死此生彼所作業行因果悉能知",
    "X04n0223_035:0243a02": "之他心通者一念能知三世一切眾生心念所欲",
    "X04n0223_035:0243a03": "漏盡通者隨智徧知一切諸法而無情欲順癡愛",
    "X04n0223_035:0243a04": "心此經又有十種通如十通品說三明者一宿命",
    "X04n0223_035:0243a05": "二天眼三漏盡是名三明四無畏者一一切智無",
    "X04n0223_035:0243a06": "畏二漏盡無畏三說障道無畏四說盡苦道無畏",
    "X04n0223_035:0243a07": "相好者此經十身相海也力無所畏者十力也一",
    "X04n0223_035:0243a08": "是處非處力二業力三定力四根力五欲力六性",
    "X04n0223_035:0243a09": "力七一切至處道力八宿命力九天眼力十漏盡",
    "X04n0223_035:0243a10": "力是為十三世業果名為處了達非有名非處善",
    "X04n0223_035:0243a11": "知眾生業因果心定不動如山王眾生根品上中",
    "X04n0223_035:0243a12": "下欲樂種種各差別種種世間諸性分一切道法",
    "X04n0223_035:0243a13": "各不同宿命徧知三世業天眼十方無礙了隨諸",
    "X04n0223_035:0243a14": "分別滿十方心無襍染常無垢如是十種得自在",
    "X04n0223_035:0243a15": "是名如來無畏力十八不共者一佛身無過失二",
    "X04n0223_035:0243a16": "口無過失三念無過失四想無過失五心無不定",
    "X04n0223_035:0243a17": "常在三昧六無不知已捨七者欲無減八者精進",
    "X04n0223_035:0243a18": "無失九念無減十慧無減十一解脫無減十二解",
    "X04n0223_035:0243a19": "脫知見無減十三身業隨智慧行十四口業隨智",
    "X04n0223_035:0243a20": "慧行十五意業隨智慧行十六智慧知過去無礙",
    "X04n0223_035:0243a21": "事十七智慧知未來無礙事十八智慧知現在無",
    "X04n0223_035:0243a22": "礙事所言無過失者妙善相應所言無減者所作",
    "X04n0223_035:0243a23": "善法常無忘失云一切智智者云種種智無盡智",
    "X04n0223_035:0243a24": "此明差別智無盡故如守護分中有二義一明初",
    "X04n0223_035:0243b01": "發心菩薩守護一切諸佛法藏而能為人演說二",
    "X04n0223_035:0243b02": "得天王夜叉王如來法王等守護。",
    "X04n0223_035:0243b03": "【經】爾時精進慧菩薩欲重宣其義而說頌言。",
    "X04n0223_035:0243b04": "【論】第三爾時已下可一行經明精進慧以偈說重",
    "X04n0223_035:0243b05": "請法分。",
    "X04n0223_035:0243b06": "【經】　大名稱者善能演　　菩薩所成功德法",
    "X04n0223_035:0243b07": "　深入無邊廣大行　　具足清淨無師智",
    "X04n0223_035:0243b08": "　若有菩薩初發心　　成就福德智慧乘",
    "X04n0223_035:0243b09": "　入離生位超世間　　普獲正等菩提法",
    "X04n0223_035:0243b10": "　彼復云何佛教中　　堅固勤修轉增勝",
    "X04n0223_035:0243b11": "　令諸如來悉歡喜　　佛所住地速當入",
    "X04n0223_035:0243b12": "　所行清淨願皆滿　　及得廣大智慧藏",
    "X04n0223_035:0243b13": "　常能說法度眾生　　而心無依無所著",
    "X04n0223_035:0243b14": "　菩薩一切波羅蜜　　悉善修行無缺減",
    "X04n0223_035:0243b15": "　所念眾生咸救度　　常持佛種使不絕",
    "X04n0223_035:0243b16": "　所作堅固不唐捐　　一切功成得出離",
    "X04n0223_035:0243b17": "　如諸勝者所修行　　彼清淨道願宣說",
    "X04n0223_035:0243b18": "　永破一切無明闇　　降伏眾魔及外道",
    "X04n0223_035:0243b19": "　所有垢穢悉滌除　　得近如來大智慧",
    "X04n0223_035:0243b20": "　永離惡趣諸險難　　淨治大智殊勝境",
    "X04n0223_035:0243b21": "　獲妙道力鄰上尊　　一切功德皆成就",
    "X04n0223_035:0243b22": "　證得如來最勝智　　住於無量諸國土",
    "X04n0223_035:0243b23": "　隨眾生心而說法　　及作廣大諸佛事",
    "X04n0223_035:0243b24": "　云何而得諸妙道　　開演如來正法藏",
    "X04n0223_035:0243c01": "　常能受持諸佛法　　無能超勝無與等",
    "X04n0223_035:0243c02": "　云何無畏如師子　　所行清淨如滿月",
    "X04n0223_035:0243c03": "　云何修習佛功德　　猶如蓮華不著水",
    "X04n0223_035:0243c04": "【論】如以偈重請分中有二十二行頌初二行頌歎",
    "X04n0223_035:0243c05": "能說法主已下二十行兩行一頌初兩行歎初發",
    "X04n0223_035:0243c06": "心菩薩智慧福德超世獲益次兩行頌勸說昇進",
    "X04n0223_035:0243c07": "之行次兩行頌明大智度眾生無著次兩行頌明",
    "X04n0223_035:0243c08": "眾行無缺利生令佛種不絕次兩行頌明堅固功",
    "X04n0223_035:0243c09": "成出離法勝重勸請說次兩行頌明破暗降魔之",
    "X04n0223_035:0243c10": "道亦願請說次兩行頌明如來所得之法亦勸請",
    "X04n0223_035:0243c11": "說次兩行頌明云何演說如來法末後兩行頌明",
    "X04n0223_035:0243c12": "云何令初發心無畏如師子無著如蓮華。",
    "X04n0223_035:0243c13": "【經】爾時法慧菩薩告精進慧菩薩言善哉佛子汝今",
    "X04n0223_035:0243c14": "為欲多所饒益多所安樂多所惠利哀愍世間諸天",
    "X04n0223_035:0243c15": "及人問於如是菩薩所修清淨之行佛子汝住實法",
    "X04n0223_035:0243c16": "發大精進增長不退已得解脫能作是問同於如來",
    "X04n0223_035:0243c17": "諦聽諦聽善思念之我今承佛威神之力為汝於中",
    "X04n0223_035:0243c18": "說其少分。",
    "X04n0223_035:0243c19": "【論】第二爾時法慧菩薩已下有六行經明法慧菩",
    "X04n0223_035:0243c20": "薩許說分於此分中所歎能問之人如文可知第",
    "X04n0223_035:0243c21": "三正說分中復分為二第一長科經意第二隨文",
    "X04n0223_035:0243c22": "釋義第一長科經意者從佛子菩薩已發一切智",
    "X04n0223_035:0243c23": "心已下至品末長科為二十段。",
    "X04n0223_035:0243c24": "【經】佛子菩薩摩訶薩已發一切智心應離癡闇精勤",
    "X04n0223_035:0244a01": "守護無令放逸佛子菩薩摩訶薩住十種法名不放",
    "X04n0223_035:0244a02": "逸何者為十一者護持眾戒二者遠離愚癡淨菩提",
    "X04n0223_035:0244a03": "心三者心樂質直離諸諂誑四者勤修善根無有退",
    "X04n0223_035:0244a04": "轉五者恒善思惟自所發心六者不樂親近在家出",
    "X04n0223_035:0244a05": "家一切凡夫七者修諸善業而不願求世間果報八",
    "X04n0223_035:0244a06": "者永離二乘行菩薩道九者樂修眾善令不斷絕十",
    "X04n0223_035:0244a07": "者恒善觀察自相續力佛子若諸菩薩行此十法是",
    "X04n0223_035:0244a08": "則名為住不放逸。",
    "X04n0223_035:0244a09": "【論】第一從初佛子已下至住不放逸有十行經明",
    "X04n0223_035:0244a10": "住十種不放逸法分。",
    "X04n0223_035:0244a11": "【經】佛子菩薩摩訶薩住不放逸得十種清淨何者為",
    "X04n0223_035:0244a12": "十一者如說而行二者念智成就三者住於深定不",
    "X04n0223_035:0244a13": "沈不舉四者樂求佛法無有懈息五者隨所聞法如",
    "X04n0223_035:0244a14": "理觀察具足出生巧妙智慧六者入深禪定得佛神",
    "X04n0223_035:0244a15": "通七者其心平等無有高下八者於諸眾生上中下",
    "X04n0223_035:0244a16": "類心無障礙猶如大地等作利益九者若見眾生乃",
    "X04n0223_035:0244a17": "至一發菩提之心尊重承事猶如和尚十者於授戒",
    "X04n0223_035:0244a18": "和尚及阿闍棃一切菩薩諸善知識法師之所常生",
    "X04n0223_035:0244a19": "尊重承事供養佛子是名菩薩住不放逸十種清淨。",
    "X04n0223_035:0244a20": "【論】第二佛子已下至十種清淨有十行半經明住",
    "X04n0223_035:0244a21": "不放逸得十清淨法分第二隨文解釋者從正說",
    "X04n0223_035:0244a22": "分中菩薩摩訶薩二十段文中但隨經文義隱言",
    "X04n0223_035:0244a23": "幽方可解之經文自顯處如文自具不煩更釋如",
    "X04n0223_035:0244a24": "文中深入禪定不沈不舉者不沈離聲聞滅盡定",
    "X04n0223_035:0244b01": "亦離上二界息慮禪如色界初禪滅下欲界愁憂",
    "X04n0223_035:0244b02": "不生得一分輕安寂靜無欲界愛有寂靜愛水灾",
    "X04n0223_035:0244b03": "便至楞伽經云津潤妄想能生內外水界以愛為",
    "X04n0223_035:0244b04": "津潤故水大至如色界第二禪能滅欲界憂苦不",
    "X04n0223_035:0244b05": "生得一分輕安寂靜為有覺有觀能緣靜境猶在",
    "X04n0223_035:0244b06": "火灾便至如第三禪無覺無觀有禪悅樂心有喜",
    "X04n0223_035:0244b07": "動風灾便至如第四禪身心寂滅離出入息喜動",
    "X04n0223_035:0244b08": "亦無三灾不至唯妙色身如白銀清淨光潔衣如",
    "X04n0223_035:0244b09": "金色四禪身長二十里衣長四十里已下三禪倍",
    "X04n0223_035:0244b10": "倍減半如初會中已釋如是四禪皆是息心令靜",
    "X04n0223_035:0244b11": "以為勢分乃至空處識處無所有處非想非非想",
    "X04n0223_035:0244b12": "定皆是破除昇進令念不生住寂定故如是破色",
    "X04n0223_035:0244b13": "界靜色令成無色界空識又破見空之識亦空名",
    "X04n0223_035:0244b14": "識處定又破識空之見亦無名無所有定又破無",
    "X04n0223_035:0244b15": "所有心此無想無想之想亦無名非想非非想定",
    "X04n0223_035:0244b16": "如是上界修禪皆是作意存情伏心不起不是任",
    "X04n0223_035:0244b17": "性無為無沈無掉稱真理智寂用自在不作而為",
    "X04n0223_035:0244b18": "之定也如欲界定攀緣五欲名掉色無色界定名",
    "X04n0223_035:0244b19": "沈又聲聞緣覺定名沈空觀菩薩行六波羅蜜生",
    "X04n0223_035:0244b20": "於淨土名掉舉如是三乘之定皆有沈掉為垢淨",
    "X04n0223_035:0244b21": "未亡見道不真有忻厭故二乘之定雖無三界現",
    "X04n0223_035:0244b22": "行之惑皆是厭患對治伏滅無為無能起惑我生",
    "X04n0223_035:0244b23": "不起悲智亦亡住滅定者頭上擊鼓亦不聞知化",
    "X04n0223_035:0244b24": "火燒父母分段身者入變易生死如是二乘斷惑",
    "X04n0223_035:0244c01": "不分別法意勢相似或有聲聞以十二緣生法得",
    "X04n0223_035:0244c02": "道如是三乘觀行緣覺聲聞淨土菩薩所得道者",
    "X04n0223_035:0244c03": "皆是出世三乘互用通為九乘大體以約勝鬘經",
    "X04n0223_035:0244c04": "得伏三界煩惱不起得意生身無分段生死得變",
    "X04n0223_035:0244c05": "易生死非是應真任智自在無出入體任智應眾",
    "X04n0223_035:0244c06": "生利樂不息廣如勝鬘之意以是義故色界無色",
    "X04n0223_035:0244c07": "界及三乘禪有沈有掉如大乘中留惑潤生菩薩",
    "X04n0223_035:0244c08": "道前安立三十心菩薩習種性性種性道種性方",
    "X04n0223_035:0244c09": "入聖種性四攝四無量心三十七助道品觀十波",
    "X04n0223_035:0244c10": "羅蜜名目相似若以攝化境界及見佛數量意生",
    "X04n0223_035:0244c11": "身智生身成佛因果總皆不同以是義故如是留",
    "X04n0223_035:0244c12": "惑潤生菩薩所修定亦沈亦掉為但得三種意生",
    "X04n0223_035:0244c13": "身未得如來智生身故乃至七八九十地得種類",
    "X04n0223_035:0244c14": "俱生無行作意生身菩薩但得三界煩惱中空觀",
    "X04n0223_035:0244c15": "折伏現行不起於意生中自在故非是生如來一",
    "X04n0223_035:0244c16": "切種智家故非是於如來一切種智中起慣習故",
    "X04n0223_035:0244c17": "所云成佛定滿三祇所見佛境初地菩薩但云供",
    "X04n0223_035:0244c18": "養及攝化百佛世界但得百法明門如此華嚴經",
    "X04n0223_035:0244c19": "者初發心菩薩初發如來一切種智之心名為菩",
    "X04n0223_035:0244c20": "提心如初發心住創生一切諸佛一切種智大智",
    "X04n0223_035:0244c21": "慧家生初發心時便成正覺為會諸佛一切種智",
    "X04n0223_035:0244c22": "與自智一故成佛不出剎那之際以智境界非延",
    "X04n0223_035:0244c23": "促故攝化境界徧百佛剎微塵又多百佛明智境",
    "X04n0223_035:0244c24": "德用無盡無限重重故此猶約隨位進修之言計",
    "X04n0223_035:0245a01": "體一即一切無限也如十地中初地菩薩供養多",
    "X04n0223_035:0245a02": "百佛多百千佛雖數不離百數然多百即無限與",
    "X04n0223_035:0245a03": "單百即無比是故四念四攝四無量心十波羅蜜",
    "X04n0223_035:0245a04": "一一法悉皆無限是故此十住菩薩所修定業不",
    "X04n0223_035:0245a05": "屬世間出世間沈掉之定也已釋住於深定不沈",
    "X04n0223_035:0245a06": "不舉竟如云深入禪定得佛神通者如上色界無",
    "X04n0223_035:0245a07": "色界天及三乘神通色無色界神通息心想淨報",
    "X04n0223_035:0245a08": "得神通二乘神通依定前所念淨土菩薩神通得",
    "X04n0223_035:0245a09": "清淨意樂通如三種意生身是如此經中入深禪",
    "X04n0223_035:0245a10": "定得佛神通者以心稱理元無出入體無靜亂體",
    "X04n0223_035:0245a11": "無造作性任理自真不生不伏理真智應性自徧",
    "X04n0223_035:0245a12": "周三世十方一時普應對現色身隨以智應而化",
    "X04n0223_035:0245a13": "羣品而無來往亦不變化名佛神通智無依止無",
    "X04n0223_035:0245a14": "形色體無來去性性自徧周非三世攝而能普應",
    "X04n0223_035:0245a15": "三世之法名曰神通是故經云智入三世而無來",
    "X04n0223_035:0245a16": "往為三世是眾生情所妄安井實有故為智體無",
    "X04n0223_035:0245a17": "形色不造作而應羣品名之為神圓滿十方無法",
    "X04n0223_035:0245a18": "不知無根不識名之為通。",
    "X04n0223_035:0245a20": "大方廣佛新華嚴經合論卷第三十五"
}