{
    "X85n1594_004:0569c10": "佛祖綱目卷第四(黃字號)",
    "X85n1594_004:0569c12": "甲子(周孝王十三年起)丁卯(夷王元年)癸未(厲王元年)庚申(周共和元年)",
    "X85n1594_004:0569c13": "癸亥(周共和四年止)",
    "X85n1594_004:0569c14": "(癸巳)二祖阿難傳法商那和修",
    "X85n1594_004:0569c15": "阿難。王舍城人。姓剎帝利。父斛飰王。實佛之從弟也。",
    "X85n1594_004:0569c16": "多聞博達。智慧無礙。世尊以為總持第一。甞所讚歎。",
    "X85n1594_004:0569c17": "加以宿世有大功德。受持法藏。如水傳器。乃命為侍",
    "X85n1594_004:0569c18": "者。一日白佛言。今日入城。見一奇特事。佛曰。見何奇",
    "X85n1594_004:0569c19": "特事。阿難曰。入城見一攢樂人作舞。出城總見無常。",
    "X85n1594_004:0569c20": "佛曰。我昨日入城。亦見一奇特事。阿難曰。未審見何",
    "X85n1594_004:0569c21": "奇特事。佛曰。我入城時。見一攢樂人作舞。出城時亦",
    "X85n1594_004:0569c22": "見樂人作舞。阿難一日問迦葉曰。師兄。世尊傳金縷",
    "X85n1594_004:0569c23": "袈裟外。別傳箇甚麼。迦葉召阿難。阿難應諾。迦葉曰。",
    "X85n1594_004:0569c24": "倒却門前剎竿著。阿難一日入竹林。聞比丘誦偈曰。",
    "X85n1594_004:0570a01": "若人生百歲。不見水老鶴。不如生一日。而得覩見之。",
    "X85n1594_004:0570a02": "阿難因為正之曰。不然。佛云。若人生百歲。不解諸佛",
    "X85n1594_004:0570a03": "機。不如生一日。而得解了之。於是比丘以聞其師。其",
    "X85n1594_004:0570a04": "師曰。阿難老昏矣。吾語是也。異日阿難復經竹林。見",
    "X85n1594_004:0570a05": "比丘誦偈如前。阿難詰知其故。因念愚癡難化。入三",
    "X85n1594_004:0570a06": "昧。求尊聖為之證。於是地為之動。光明遽發。俄有一",
    "X85n1594_004:0570a07": "聖宿大士示現。而為之說偈曰。彼者念諷偈。實非諸",
    "X85n1594_004:0570a08": "佛意。今遇歡喜尊。而可依了之。彼師弟子竦敬。尋得",
    "X85n1594_004:0570a09": "二果。後阿闍世王白言。如來迦葉尊勝二師。皆已涅",
    "X85n1594_004:0570a10": "槃。而我多故。悉不能覩。仁者般涅槃時。願垂告別。阿",
    "X85n1594_004:0570a11": "難許之。後自念言。我身危脆。猶如聚沫。況復衰老。豈",
    "X85n1594_004:0570a12": "堪長久。又念。阿闍世王與吾有約。乃詣王宮。告之曰。",
    "X85n1594_004:0570a13": "吾欲入涅槃。故來辭耳。門者曰。王寢不可以聞。阿難",
    "X85n1594_004:0570a14": "曰。俟王覺時。當為我說。時王夢中。見一寶蓋。七寶嚴",
    "X85n1594_004:0570a15": "飾。千萬億眾。圍繞瞻仰。俄而風雨暴至。吹折其柄。珍",
    "X85n1594_004:0570a16": "寶瓔珞。悉墜於地。心甚驚異。既寤。門者具白上事。王",
    "X85n1594_004:0570a17": "聞語已。失聲號慟。哀感天地。即至毗舍離城。見阿難",
    "X85n1594_004:0570a18": "在恒河中流。跏趺而坐。王乃作禮。而說偈言。稽首三",
    "X85n1594_004:0570a19": "界尊。棄我而至此。暫憑悲願力。且莫般涅槃。時毗舍",
    "X85n1594_004:0570a20": "離王亦在河側。復說偈言。尊者一何速。而歸寂滅場。",
    "X85n1594_004:0570a21": "願住須臾間。而受於供養。爾時阿難見二國王咸來",
    "X85n1594_004:0570a22": "勸請。乃說偈言。二王善嚴住。勿為苦悲戀。涅槃當我",
    "X85n1594_004:0570a23": "淨。而無諸有故。復念。我若向一國而般涅槃。諸國爭",
    "X85n1594_004:0570a24": "競。無有是處。應以平等度諸有情。遂於恒河中流。將",
    "X85n1594_004:0570b01": "入寂滅。是時山河大地。六種震動。雪山中有五百仙",
    "X85n1594_004:0570b02": "人。覩茲瑞應。飛空而至。禮阿難足。胡跪白言。我當於",
    "X85n1594_004:0570b03": "長老而證佛法。願垂大慈。度脫我等。阿難默然受請。",
    "X85n1594_004:0570b04": "即變殑伽河。悉為金地。為其仙眾。說諸大法。復念先",
    "X85n1594_004:0570b05": "所度脫弟子。應當來集。須臾五百羅漢。從空而下。為",
    "X85n1594_004:0570b06": "諸仙人。出家受具。其仙眾中。有二羅漢。一名商那和",
    "X85n1594_004:0570b07": "修。二名末田底迦。阿難知是法器。乃告之曰。如來以",
    "X85n1594_004:0570b08": "正法眼。付大迦葉。迦葉入定而付於我。我今將滅。復",
    "X85n1594_004:0570b09": "付於汝。汝受吾教。當聽偈言。本來付有法。付了言無",
    "X85n1594_004:0570b10": "法。各各須自悟。悟了無無法。說偈已。復以正法眼。囑",
    "X85n1594_004:0570b11": "累商那和修。而謂末田底迦曰。昔佛記云。佛滅度後。",
    "X85n1594_004:0570b12": "後五百歲中。汝當於罽賓國。敷宣大法。言已。踊身虗",
    "X85n1594_004:0570b13": "空。現十八變。入風輪奮迅三昧。而分身四分。一分惠",
    "X85n1594_004:0570b14": "忉利天。一分惠娑竭羅龍宮。一分惠阿闍世王。一分",
    "X85n1594_004:0570b15": "惠毗舍離王。各造寶塔而供養之。當此土周厲王十",
    "X85n1594_004:0570b16": "二年癸巳也。",
    "X85n1594_004:0570b18": "佛祖綱目卷第四"
}