{
    "T85n2858_001:1307a21": "大目乾連冥間救母變文(并)圖一",
    "T85n2858_001:1307a22": "卷(并□□□)",
    "T85n2858_001:1307a24": "天為七月十五日者。天堂啟戶地獄門開。三",
    "T85n2858_001:1307a25": "塗棄消□□□□□眾僧咨下此日會福之神",
    "T85n2858_001:1307a26": "八部龍天盡來教□□□□現世福資為亡者",
    "T85n2858_001:1307a27": "轉生於勝慶於是盂蘭百味□□□三尊仰大",
    "T85n2858_001:1307a28": "眾之思先救倒懸之窘急。昔佛在世時□□",
    "T85n2858_001:1307a29": "□目連在俗未出家時。名曰羅卜。深信三寶",
    "T85n2858_001:1307b01": "敬重大乘。□□□欲往他國興易。遂即支分",
    "T85n2858_001:1307b02": "財寶。令母在後設齋供佛□僧詵乞來者。及",
    "T85n2858_001:1307b03": "其羅卜去後。母生慳悋之心。所屬付資財並",
    "T85n2858_001:1307b04": "私隱匿。兒子不經旬日事了還家。母語子言。",
    "T85n2858_001:1307b05": "依汝齋作福。因茲欺誑凡聖。命終遂墮阿鼻",
    "T85n2858_001:1307b06": "地獄中受□□苦。羅卜三周禮畢。遂即投佛",
    "T85n2858_001:1307b07": "出家。丞宿習因聞法證□□□漢果。即以道",
    "T85n2858_001:1307b08": "眼訪不見慈親。六道生死都不見母。目連從",
    "T85n2858_001:1307b09": "□□□悲諮白。世尊慈母何方受於快樂。爾",
    "T85n2858_001:1307b10": "時世尊報目連曰。汝母已落阿鼻。見受諸苦。",
    "T85n2858_001:1307b11": "汝雖位登聖果。知欲何為。若非十方眾僧解",
    "T85n2858_001:1307b12": "下脫之日。已眾力乃可救之。故佛慈悲開此",
    "T85n2858_001:1307b13": "方便旬建。盂蘭盆者即是其事也。",
    "T85n2858_001:1307b14": "　羅卜自從父母沒　　禮拉三周復制畢",
    "T85n2858_001:1307b15": "　聞樂道不樂損形容　　食旨不甘傷筋骨",
    "T85n2858_001:1307b16": "　聞道如來在鹿苑　　一切人天皆無恤",
    "T85n2858_001:1307b17": "　我今學道覓如來　　往詣雙林而問佛",
    "T85n2858_001:1307b18": "　爾時佛自便逡巡　　稽首和尚兩足尊",
    "T85n2858_001:1307b19": "　左右磨詞釋梵□　　東西大將散支神",
    "T85n2858_001:1307b20": "　看前萬字頗黎色　　項後圓光像月輪",
    "T85n2858_001:1307b21": "　欲知百寶千花上　　恰似天邊五色雲",
    "T85n2858_001:1307b22": "　弟子凡愚居五□　　不能捨離去貪嗔",
    "T85n2858_001:1307b23": "　直為平生罪業重　　殃及慈母入□□",
    "T85n2858_001:1307b24": "　只恐無常相逼迫　　苦海沈淪生死津",
    "T85n2858_001:1307b25": "　願佛慈悲度弟子　　學道專心報二親",
    "T85n2858_001:1307b26": "　世尊當聞羅卜說　　知其正直不心邪",
    "T85n2858_001:1307b27": "　屈指先論口諦去　　後聞應當沒七遮",
    "T85n2858_001:1307b28": "　縱令積寶陵雲漢　　不及交人暫出家",
    "T85n2858_001:1307b29": "　恰似盲龜遇浮木　　由如大水出蓮花",
    "T85n2858_001:1307c01": "　喪□火宅難逃避　　滔滔苦海闊無邊",
    "T85n2858_001:1307c02": "　直為眾生分別故　　如來所已立三車",
    "T85n2858_001:1307c03": "　佛喚阿難而剃髮　　衣裳便化作袈裟",
    "T85n2858_001:1307c04": "　登時證得阿羅漢　　後受波羅提木叉",
    "T85n2858_001:1307c05": "　羅卜當時在佛前　　金爐怕怕起香煙",
    "T85n2858_001:1307c06": "　六種瓊林動天地　　四花標樣葉清天",
    "T85n2858_001:1307c07": "　千般錦繡補床坐　　萬道殊幡空裏玄",
    "T85n2858_001:1307c08": "　佛自稱言我弟□　　號曰神通大目連",
    "T85n2858_001:1307c09": "當時目連於雙林樹下證得阿羅漢果。何為",
    "T85n2858_001:1307c10": "如此。准法華經云。窮子品。先受其價然後除",
    "T85n2858_001:1307c11": "糞。此即是也。先得阿羅漢果後當學道。看目",
    "T85n2858_001:1307c12": "連深山坐禪之處。",
    "T85n2858_001:1307c13": "　目連剃除須髮了　　將身便即入深山",
    "T85n2858_001:1307c14": "　幽深地淨無人處　　便即觀空而坐禪",
    "T85n2858_001:1307c15": "　坐禪觀空知善惡　　降心住心無所著",
    "T85n2858_001:1307c16": "　對鏡澄澄不動遙　　右脚還須押右脚",
    "T85n2858_001:1307c17": "　端身坐盤石　　以舌著上蕚",
    "T85n2858_001:1307c18": "　白骨盡皆空　　氣息無交錯",
    "T85n2858_001:1307c19": "　當時群鹿止吟林　　逼近清潭望海頭",
    "T85n2858_001:1307c20": "　明月庭前聽法眼　　青山松下坐唯禪",
    "T85n2858_001:1307c21": "　天邊海氣無遐換　　隴外青山望或樓",
    "T85n2858_001:1307c22": "　秋風瑟瑟林中度　　黃葉飄零水上浮",
    "T85n2858_001:1307c23": "　目連宴坐虛無境　　內外證心漸漸修",
    "T85n2858_001:1307c24": "　通達聲聞居望地　　出入山間得自由",
    "T85n2858_001:1307c25": "　目連從定出　　迅速作神通",
    "T85n2858_001:1307c26": "　來如霹靂急　　去似一團風",
    "T85n2858_001:1307c27": "　海鴈啼繒徹　　鶬鷹脫網籠",
    "T85n2858_001:1307c28": "　譚中煙霞碧　　天淨遠路紅",
    "T85n2858_001:1307c29": "　神通得自在　　擲鉢便騰空",
    "T85n2858_001:1308a01": "　于時一向子　　上至梵天宮",
    "T85n2858_001:1308a02": "　目連一向至天庭　　耳裏唯聞鼓樂聲",
    "T85n2858_001:1308a03": "　紅樓半映黃金殿　　碧牖渾論皇成",
    "T85n2858_001:1308a04": "　錫杖敲門三五下　　胸前不覺淚[泳-永+(盈-又+乂)]",
    "T85n2858_001:1308a05": "　長者出來如共語　　合掌先論中孝情",
    "T85n2858_001:1308a06": "　啟言長者相識否　　頻道南閻浮提人",
    "T85n2858_001:1308a07": "　少小身遭父母喪　　其家大富小兒孫",
    "T85n2858_001:1308a08": "　孤[旬/子]更亦無途當　　頻道慈母號清提",
    "T85n2858_001:1308a09": "　阿耶名輔相　　一生多造福田因",
    "T85n2858_001:1308a10": "　亡過合生此天上　　可連富責嫡奢地",
    "T85n2858_001:1308a11": "　望覩令人心悅暢　　鍾鼓鏗鎗知雅音",
    "T85n2858_001:1308a12": "　鼓瑟也以聲遼亭　　哀哀劬勞長不捨",
    "T85n2858_001:1308a13": "　乳哺之恩難可忘　　別後安和好在否",
    "T85n2858_001:1308a14": "　比來此處相尋訪　　長者聞語意以悲",
    "T85n2858_001:1308a15": "　心裏迴惶出語遲　　弟子閻浮有一息",
    "T85n2858_001:1308a16": "　不省既有出家兒　　和尚莫怪苦盤問",
    "T85n2858_001:1308a17": "　世上人倫有數般　　乍觀出語將為異",
    "T85n2858_001:1308a18": "　收氣之時稍似難　　俗間大有同名姓",
    "T85n2858_001:1308a19": "　相似顏容幾百般　　形容大省繒相織",
    "T85n2858_001:1308a20": "　只竟思量沒處安　　闍梨苦死來相認",
    "T85n2858_001:1308a21": "　更說家徒事意看",
    "T85n2858_001:1308a22": "目連白言。長者。頻道小時名字羅卜。父母亡",
    "T85n2858_001:1308a23": "沒已後投佛出家。剃除須髮號曰大目乾連。",
    "T85n2858_001:1308a24": "神通第一。長者見說小時名字。即知是兒別",
    "T85n2858_001:1308a25": "久好在已否。羅卜目連認得慈父。起居問信",
    "T85n2858_001:1308a26": "已了。慈母今在何方。受於快樂。長者報言。",
    "T85n2858_001:1308a27": "羅卜。汝母生存在日。與我行業不同。我修十",
    "T85n2858_001:1308a28": "善五戒。死後神識得天上。汝母平生在白廣",
    "T85n2858_001:1308a29": "造諸罪。命終之後遂墮地獄。汝向閻浮提冥",
    "T85n2858_001:1308b01": "路之中。尋問阿孃即知去處。目連聞語便辭",
    "T85n2858_001:1308b02": "長者。頓身下降南閻浮提。向冥路之中尋覓",
    "T85n2858_001:1308b03": "阿孃不見。旦見八九箇男子女人閑閑無事。",
    "T85n2858_001:1308b04": "目連向前問。",
    "T85n2858_001:1308b05": "　其事由之處　　但且莫禮拜",
    "T85n2858_001:1308b06": "　賢者是何人　　此間都集會",
    "T85n2858_001:1308b07": "　閑閑無一事　　遊城墎外來",
    "T85n2858_001:1308b08": "　頻道今朝至此間　　心中只手深相怪",
    "T85n2858_001:1308b09": "　諸人答言啟和尚　　只為同名復同性",
    "T85n2858_001:1308b10": "　名字交錯被追來　　勘當恰經三五日",
    "T85n2858_001:1308b11": "　無事得放却歸迴　　早被妻兒送墳墓",
    "T85n2858_001:1308b12": "　獨自剋我在荒祁　　四邊更無親伴侶",
    "T85n2858_001:1308b13": "　狐狼鵶鵲競分張　　宅舍破壞無投處",
    "T85n2858_001:1308b14": "　王邊披訴語聲哀　　判放作鬼閑無事",
    "T85n2858_001:1308b15": "　受其餘報更何哉　　死生路今而已隔",
    "T85n2858_001:1308b16": "　一掩泉門不再開　　塚上縱有千般食",
    "T85n2858_001:1308b17": "　何曾濟得腹中飢　　號咷大哭終無益",
    "T85n2858_001:1308b18": "　徒煩攪紙作錢財　　寄語家中男女道",
    "T85n2858_001:1308b19": "　勸令修福字冥灰　　目連良久而言識",
    "T85n2858_001:1308b20": "一青提夫人已否。諸人答言。盡皆不識。目連",
    "T85n2858_001:1308b21": "又問。閻羅大王住在何處。即諸人答言。和尚",
    "T85n2858_001:1308b22": "向北更行數步。遙見三重門樓。有千萬箇壯",
    "T85n2858_001:1308b23": "士皆持刀棒。即是閻羅大王門。目連聞語向",
    "T85n2858_001:1308b24": "北更行數步。即見三重門樓。有壯士驅無量",
    "T85n2858_001:1308b25": "罪人入來。目連向前尋問。阿娘不見。路傍大",
    "T85n2858_001:1308b26": "哭哭了前行。披所由將見於王。門官引入見",
    "T85n2858_001:1308b27": "大王問目連事之處。",
    "T85n2858_001:1308b28": "　大王既見目連入　　合掌逡巡而欲立",
    "T85n2858_001:1308b29": "　和尚又沒事由事　　連忙案後相祇色",
    "T85n2858_001:1308c01": "　暫愧闍梨至此間　　弟子處在冥塗間",
    "T85n2858_001:1308c02": "　栲定罪人生死　　雖然不識和尚",
    "T85n2858_001:1308c03": "　早箇知其名字　　為當佛使至此間",
    "T85n2858_001:1308c04": "　別有家私事意　　太山定罪卒難移",
    "T85n2858_001:1308c05": "　總是天曹地筆枇　　罪人業報隨緣起",
    "T85n2858_001:1308c06": "　造此何人救得伊　　腥血凝脂長夜臭",
    "T85n2858_001:1308c07": "　惡染闍梨清淨衣　　冥塗不可多時住",
    "T85n2858_001:1308c08": "　伏願闍梨早去歸　　目連啟言不得說",
    "T85n2858_001:1308c09": "　大王照知否　　頻道生年有父母",
    "T85n2858_001:1308c10": "　日夜持齋常短午　　據其行事在人間",
    "T85n2858_001:1308c11": "　亡過合坐於淨土　　天堂獨有阿耶居",
    "T85n2858_001:1308c12": "　慈母諸天覓總無　　計亦不應過地獄",
    "T85n2858_001:1308c13": "　只恐黃天橫被誅　　追放縱由天地邊",
    "T85n2858_001:1308c14": "　悲嗟悔恨乃長噓　　業報若來過此界",
    "T85n2858_001:1308c15": "　大王繒亦得知否",
    "T85n2858_001:1308c16": "目連言訖。大王便喚上殿。乃見地獄菩薩便",
    "T85n2858_001:1308c17": "即禮拜。汝覓阿孃來。目連啟言。是覓阿孃",
    "T85n2858_001:1308c18": "來。汝母生存在日。廣造諸罪無量無邊。當墮",
    "T85n2858_001:1308c19": "地獄。汝且向前吾當即至。大王便喚業官。伺",
    "T85n2858_001:1308c20": "命司錄應時即至。和尚阿孃名青提夫人。亡",
    "T85n2858_001:1308c21": "後多少。時業官啟言。大王。青提夫人已經三",
    "T85n2858_001:1308c22": "載。配罪案總在天曹。錄事司太山都尉一本",
    "T85n2858_001:1308c23": "王喚善惡二童子。向太山檢青提夫人在何",
    "T85n2858_001:1308c24": "地獄。大王啟言。和尚共童子相隨問五道將",
    "T85n2858_001:1308c25": "軍。應知去處。目連聞語便辭大王。即出行經",
    "T85n2858_001:1308c26": "數步即至奈河之上。見無數罪人脫衣掛在",
    "T85n2858_001:1308c27": "樹上。大哭數聲欲過不過。迴迴惶惶五五三",
    "T85n2858_001:1308c28": "三。抱頭啼哭。目連問其事由之處。",
    "T85n2858_001:1308c29": "　柰河之水西流急　　碎石讒巖行路澁",
    "T85n2858_001:1309a01": "　衣裳脫掛樹枝傍　　被趁不交時向立",
    "T85n2858_001:1309a02": "　河畔問他點名字　　兇前不覺沾衣濕",
    "T85n2858_001:1309a03": "　今日方知身死來　　雙雙傍樹長悲泣",
    "T85n2858_001:1309a04": "　生時我舍事吾珍　　今軒駟馬駕珠倫",
    "T85n2858_001:1309a05": "　為言萬古無千改　　誰知早箇化惟塵",
    "T85n2858_001:1309a06": "　嗚呼哀哉心裏痛　　徒理白骨為高塚",
    "T85n2858_001:1309a07": "　南槽龍子孫乘　　北牖香車妻接雨",
    "T85n2858_001:1309a08": "　異口咸言不可論　　長噓嘆息更何怨",
    "T85n2858_001:1309a09": "　造罪諸人落地獄　　作善之者必人天",
    "T85n2858_001:1309a10": "　如今各自隨緣業　　定是相逢迴難",
    "T85n2858_001:1309a11": "　握手丁寧須努力　　迴頭拭淚飽相看",
    "T85n2858_001:1309a12": "　耳裏惟聞唱道急　　萬眾千群驅向前",
    "T85n2858_001:1309a13": "　牛頭杷棒河南岸　　獄卒擎叉水北邊",
    "T85n2858_001:1309a14": "　水裏之人眼盻盻　　岸頭之者淚涓涓",
    "T85n2858_001:1309a15": "　早知到沒艱辛地　　悔不生時作福田",
    "T85n2858_001:1309a16": "目連問言柰河樹下。",
    "T85n2858_001:1309a17": "人日天堂地獄乃非虛。",
    "T85n2858_001:1309a18": "　行惡不論天所造罪　　應時冥零亦共誅",
    "T85n2858_001:1309a19": "　貧道慈親不積善　　亡魂亦復落三塗",
    "T85n2858_001:1309a20": "　聞道將來入地獄　　但日知其道息否",
    "T85n2858_001:1309a21": "　罪人總見目連師　　一切啼哭損雙眉",
    "T85n2858_001:1309a22": "　弟子死來年月近　　和尚慈親實不知",
    "T85n2858_001:1309a23": "　我等生時多造罪　　今日辛苦方始悔",
    "T85n2858_001:1309a24": "　縱令妻妾滿山川　　誰肯死來相替代",
    "T85n2858_001:1309a25": "　何時更得別泉門　　為報家中我子孫",
    "T85n2858_001:1309a26": "　不須白玉為棺槨　　徒勞黃金葬墓墳",
    "T85n2858_001:1309a27": "　長悲怨歎終無益　　皷樂絃歌我不聞",
    "T85n2858_001:1309a28": "　欲得亡人沒苦難　　無過修福救冥魂",
    "T85n2858_001:1309a29": "和尚却歸為傳逍息。交令造福以救亡人。除",
    "T85n2858_001:1309b01": "佛一人無由救得。願和尚捕提涅槃尋常不",
    "T85n2858_001:1309b02": "沒運載一切眾生。智慧釵勤磨不煩惱林而",
    "T85n2858_001:1309b03": "誅威行普心於世界。而諸佛之大願儻若出",
    "T85n2858_001:1309b04": "離泥犁。是和尚慈親普降。目連問以更往前",
    "T85n2858_001:1309b05": "行。時向中間即至五道將軍坐所。問阿孃逍",
    "T85n2858_001:1309b06": "息處。",
    "T85n2858_001:1309b07": "　五道將軍性令惡　　金甲明皛劍光交錯",
    "T85n2858_001:1309b08": "　左右百萬餘人　　總是接飛手脚",
    "T85n2858_001:1309b09": "　叨譀似雷驚振動　　怒目得電光耀鸖",
    "T85n2858_001:1309b10": "　或有劈腹開心　　或有面皮生剝",
    "T85n2858_001:1309b11": "　目連雖是聖人　　亦得魂驚瞻落",
    "T85n2858_001:1309b12": "　目連啼哭念慈親　　神通急速若風雲",
    "T85n2858_001:1309b13": "　若聞冥途刑要處　　無過此箇大將軍",
    "T85n2858_001:1309b14": "　左右攢槍當大道　　東西立杖萬餘人",
    "T85n2858_001:1309b15": "　縱然舉目西南望　　正見俄俄五道神",
    "T85n2858_001:1309b16": "　守此路來經幾劫　　千軍萬眾定刑名",
    "T85n2858_001:1309b17": "　從頭各自隨緣業　　貧道慈母傍行檀",
    "T85n2858_001:1309b18": "　魂魄漂流冥路間　　若向三塗何處苦",
    "T85n2858_001:1309b19": "　咸言五道鬼門開　　畜生惡道人偏遶",
    "T85n2858_001:1309b20": "　好道天堂朝暮閑　　一切罪人於此過",
    "T85n2858_001:1309b21": "　伏願將軍為檢看　　將軍合掌啟闍梨",
    "T85n2858_001:1309b22": "　不須啼哭損容儀　　尋常此路垣沙眾",
    "T85n2858_001:1309b23": "　卒問青提知是誰　　太山都要多名部",
    "T85n2858_001:1309b24": "　察會天曹并地府　　文牒知司各有名",
    "T85n2858_001:1309b25": "　符弔下來過此處　　今朝弟子是名官",
    "T85n2858_001:1309b26": "　暫而闍梨檢尋看　　可中果報逢名字",
    "T85n2858_001:1309b27": "　放覓縱由亦不難",
    "T85n2858_001:1309b28": "將軍問左右曰。見一青提夫人以否。左邊有",
    "T85n2858_001:1309b29": "一都官啟言。持三年已前有一青提夫人。被",
    "T85n2858_001:1309c01": "阿鼻地獄牒上索將。見在阿鼻地獄受苦。目",
    "T85n2858_001:1309c02": "連聞語啟言。將軍報言。和尚。一切罪人皆從",
    "T85n2858_001:1309c03": "王邊斷決。然始下來目連頻道阿孃緣何不",
    "T85n2858_001:1309c04": "見王面。報言。和尚。世間兩眾人不得見王面。",
    "T85n2858_001:1309c05": "第一之人平生在日修於十善五戒。死後神",
    "T85n2858_001:1309c06": "識得生天上。第二之人生存在日不修善業",
    "T85n2858_001:1309c07": "廣造之罪。命終之後便入地獄亦不得見王",
    "T85n2858_001:1309c08": "面。唯有半惡半善之人將見王面斷決。然始",
    "T85n2858_001:1309c09": "託生隨緣受報。目連聞語便向諸地獄尋覓",
    "T85n2858_001:1309c10": "阿孃之處。",
    "T85n2858_001:1309c11": "　目連淚落憶逍逍　　眾生業報似風飄",
    "T85n2858_001:1309c12": "　慈親到沒艱辛地　　魂魄于時早已消",
    "T85n2858_001:1309c13": "　鐵倫往往從空入　　猛火時時脚下燒",
    "T85n2858_001:1309c14": "　心腹到處皆零落　　骨害尋時似爛燋",
    "T85n2858_001:1309c15": "　銅鳥萬道望心撠　　鐵計千迴頂上澆",
    "T85n2858_001:1309c16": "　昔問前頭釰樹苦　　何如剉磑斬人腰",
    "T85n2858_001:1309c17": "　不可論凝脂碎害似津　　莽蕩周迴數百里",
    "T85n2858_001:1309c18": "　嵯峨向下一由旬　　鐵鏘萬釰安其下",
    "T85n2858_001:1309c19": "　烟火千重遮四行　　借問此中何物罪",
    "T85n2858_001:1309c20": "　只是閻浮殺罪人",
    "T85n2858_001:1309c21": "目連言訖更往前行。須臾之間至一地獄。目",
    "T85n2858_001:1309c22": "連啟言獄主。此箇地獄中有青提夫人已否。",
    "T85n2858_001:1309c23": "是頻道阿孃故來訪覓。獄主報言。和尚。此",
    "T85n2858_001:1309c24": "箇獄中總是男子並無女人。向前問有刀山",
    "T85n2858_001:1309c25": "地獄之中問必應得見。目連前行至地獄。左",
    "T85n2858_001:1309c26": "名刀山右名劍樹。地獄之中鋒劍相向涓涓",
    "T85n2858_001:1309c27": "血流。見獄主驅無量罪人。入此地獄目連問",
    "T85n2858_001:1309c28": "曰。此箇名何地獄。羅察答言。此是刀山劍樹",
    "T85n2858_001:1309c29": "地獄。目連問曰。獄中罪人作何罪業當墮此",
    "T85n2858_001:1310a01": "地獄。獄主報言。獄中罪人生存在日。侵損常",
    "T85n2858_001:1310a02": "住游泥伽藍好用常住水菓盜常住柴新。今",
    "T85n2858_001:1310a03": "日交伊手攀劍樹。支支節節皆零落處。",
    "T85n2858_001:1310a04": "　刀山白骨亂縱橫　　劍樹人頭千萬顆",
    "T85n2858_001:1310a05": "　欲得不攀刀山者　　無過寺家填好土",
    "T85n2858_001:1310a06": "　椷接菓木入伽藍　　布施種子倍常住",
    "T85n2858_001:1310a07": "　阿儞箇罪人不可說　　累劫受罪度恒沙",
    "T85n2858_001:1310a08": "　從佛涅槃仍未出　　此獄東西數百里",
    "T85n2858_001:1310a09": "　罪人亂走肩相棳　　業風吹火向前燒",
    "T85n2858_001:1310a10": "　獄卒杷杈從後插　　身手應是如瓦碎",
    "T85n2858_001:1310a11": "　手足當時如粉沫　　沸鐵騰光向口顦",
    "T85n2858_001:1310a12": "　著者左穿如右穴　　銅箭傍飛射眼精",
    "T85n2858_001:1310a13": "　劍輪直下空中割　　為言千載不為人",
    "T85n2858_001:1310a14": "　鐵杷樓聚還交活",
    "T85n2858_001:1310a15": "目連聞語啼哭咨嗟。向前問言。獄主。此箇獄",
    "T85n2858_001:1310a16": "中有一青提夫人已否。獄主啟言。和尚。是何",
    "T85n2858_001:1310a17": "親眷。目連啟言。是頻道慈母。獄主報言。和",
    "T85n2858_001:1310a18": "尚。此箇獄中無青提夫人。向前地獄之中總",
    "T85n2858_001:1310a19": "是女人。應得相見。目連聞以更往前行至一",
    "T85n2858_001:1310a20": "地獄。高下可有一由旬。黑煙蓬勃臭氣勳天。",
    "T85n2858_001:1310a21": "見一馬頭羅剎。手杷鐵杈意而立。目連問曰。",
    "T85n2858_001:1310a22": "此箇名何地獄。羅剎答言。此是銅柱鐵床地",
    "T85n2858_001:1310a23": "獄。目連問曰。獄中罪人生存在日有何罪業",
    "T85n2858_001:1310a24": "當墮此獄。獄主答言。在生之日女將男子。男",
    "T85n2858_001:1310a25": "將女人行婬欲。於叉母之床。弟子於師長之",
    "T85n2858_001:1310a26": "床。奴婢於曹主之床。當墮此獄之中。東西不",
    "T85n2858_001:1310a27": "可算。男子女人相和一半。",
    "T85n2858_001:1310a28": "　女臥鐵床釘釘身　　男抱銅柱兇壞爛",
    "T85n2858_001:1310a29": "　鐵鑽長交利鋒劍　　鑱牙快似如錐鑽",
    "T85n2858_001:1310b01": "　腸空即以鐵丸充　　唱渴還將鐵計灌",
    "T85n2858_001:1310b02": "　蒺蘺入腹如刀臂　　空中劍戟跳星亂",
    "T85n2858_001:1310b03": "　刀剜骨肉斥斥破　　劍割肝腸寸寸斷",
    "T85n2858_001:1310b04": "不可言地獄天堂相對疋。",
    "T85n2858_001:1310b05": "天堂曉夜樂轟轟。",
    "T85n2858_001:1310b06": "　地獄無人相求出　　父母見存為造福",
    "T85n2858_001:1310b07": "　七分之中而獲一　　縱令東海變桑田",
    "T85n2858_001:1310b08": "　受罪之人仍未出",
    "T85n2858_001:1310b09": "目連言訖更往前行。須臾之間至一地獄。啟",
    "T85n2858_001:1310b10": "言獄主。此箇獄中有一青提夫人已否。獄主",
    "T85n2858_001:1310b11": "報言。青提夫人是和尚阿孃。目連啟言。是慈",
    "T85n2858_001:1310b12": "母。獄主報和尚曰。三年已前有一青提夫人。",
    "T85n2858_001:1310b13": "亦到此間獄中。被阿鼻地獄牒上索將。今見",
    "T85n2858_001:1310b14": "在阿鼻地獄中。目連悶絕僻良久氣通。漸漸",
    "T85n2858_001:1310b15": "前行即逢守道羅剎問處。",
    "T85n2858_001:1310b16": "　目連行步多愁惱　　刀劍路傍如野草",
    "T85n2858_001:1310b17": "　側耳遙聞地獄間　　風大一時聲號號",
    "T85n2858_001:1310b18": "　為憶慈親長欲斷　　前路不婁行即到",
    "T85n2858_001:1310b19": "　忽然逢著夜叉王　　桉劍坐蛇當大道",
    "T85n2858_001:1310b20": "　啟言貧道是釋迦　　如來佛弟子",
    "T85n2858_001:1310b21": "　證見三明出生死　　哀哀慈母號青提",
    "T85n2858_001:1310b22": "　亡過魂靈落於此　　擿來巡曆諸餘獄",
    "T85n2858_001:1310b23": "　問者咸言稱不是　　近云將母入阿鼻",
    "T85n2858_001:1310b24": "　大將亦應之此事　　有無實說莫沈吟",
    "T85n2858_001:1310b25": "　人間乳哺寂恩深　　聞說慈親骨髓痛",
    "T85n2858_001:1310b26": "　造此誰知貧道心　　夜叉聞語心逷逷",
    "T85n2858_001:1310b27": "　直言更亦無刑迹　　和尚孝順古今希",
    "T85n2858_001:1310b28": "　冥塗不憚親巡曆　　青提夫人欲似有",
    "T85n2858_001:1310b29": "　影向不能全指的　　灌鐵為城銅作壁",
    "T85n2858_001:1310c01": "　業風雷振一時吹　　到者身骸似狼寂",
    "T85n2858_001:1310c02": "　勸諫闍梨早歸舍　　徒煩此處相尋覓",
    "T85n2858_001:1310c03": "　不如早云見如來　　槌胸懊惱知何益",
    "T85n2858_001:1310c04": "目連見說地獄之難當即迴擲鉢騰空。須臾",
    "T85n2858_001:1310c05": "之間即至娑羅林所。遶佛三匝却坐一面。瞻",
    "T85n2858_001:1310c06": "尊顏目不暫舍白言。世尊處闕事。如來曰。已",
    "T85n2858_001:1310c07": "遠追放縱由天地遍。",
    "T85n2858_001:1310c08": "　阿取惟得生天上　　慈母不曾重會面",
    "T85n2858_001:1310c09": "　聞道阿鼻見受罪　　思之不覺肝腸斷",
    "T85n2858_001:1310c10": "　猛大龍蛇難向前　　造次無由作方便",
    "T85n2858_001:1310c11": "　如來神力移山海　　一切眾生多受戀",
    "T85n2858_001:1310c12": "　臣急由來解告君　　如何慈母重相見",
    "T85n2858_001:1310c13": "　世尊喚言大目連　　且莫悲哀泣",
    "T85n2858_001:1310c14": "　世間之罪由如繩　　不是他家尼碾來",
    "T85n2858_001:1310c15": "　火急將吾錫丈與　　能除八難及三災",
    "T85n2858_001:1310c16": "　但知懃念吾名字　　地獄應為如開",
    "T85n2858_001:1310c17": "目連丞佛威力騰身向下急如風箭。須臾之",
    "T85n2858_001:1310c18": "間即至阿鼻地獄。空中見五十箇牛頭馬腦",
    "T85n2858_001:1310c19": "羅剎夜叉。牙如劍樹口似血盆。聲如雷鳴眼",
    "T85n2858_001:1310c20": "如掣電。向天曹當直逢著目連遙報言。和尚",
    "T85n2858_001:1310c21": "莫來此間不是好道。此是地獄之路。西邊黑",
    "T85n2858_001:1310c22": "煙之中總是獄中毒氣。吸著和尚化為灰塵",
    "T85n2858_001:1310c23": "處。和尚不聞道阿鼻地獄鐵石過之皆得殃。",
    "T85n2858_001:1310c24": "　地獄為言何處在　　西邊怒那黑煙中",
    "T85n2858_001:1310c25": "　目連念佛若恒沙　　地獄無來是我家",
    "T85n2858_001:1310c26": "　拭淚空中遙錫杖　　鬼神當即倒如麻",
    "T85n2858_001:1310c27": "　白汗交流如雨濕　　昏迷不覺自噓嗟",
    "T85n2858_001:1310c28": "　手中放却三慢棒　　臂上遙拋六舌叉",
    "T85n2858_001:1310c29": "　如來遣我看慈母　　阿鼻地獄救波吒",
    "T85n2858_001:1311a01": "　目連不往騰身過　　獄卒相看不敢遮",
    "T85n2858_001:1311a02": "目連行前至一地獄。相去一百餘步。被大氣",
    "T85n2858_001:1311a03": "吸著而欲仰倒。其阿鼻地獄且鐵城高崚莽蕩",
    "T85n2858_001:1311a04": "連雲。劍戟森林刀槍重疊。劍樹千尋以芳撥",
    "T85n2858_001:1311a05": "針刺相楷。刀山萬仞橫連讒嵒亂倒。猛大犁",
    "T85n2858_001:1311a06": "淡似雲吼咷跟滿天。劍輪簇簇似星明灰塵",
    "T85n2858_001:1311a07": "模地　鐵蛇吐火四面張鱗。銅狗吸煙三邊振",
    "T85n2858_001:1311a08": "吠。蒺蘺空中亂下穿其男子之胸。錐鑽天上",
    "T85n2858_001:1311a09": "旁飛剜刺女人背。鐵杷踔眼赤血西流。銅叉",
    "T85n2858_001:1311a10": "剉腰白[月*高]東引。於是刀山入爐炭髑髏碎骨",
    "T85n2858_001:1311a11": "肉爛筋皮折手瞻斷。碎肉迸殘於四門之外。",
    "T85n2858_001:1311a12": "凝血滂沛於獄壚之畔。聲號叫天岌岌汗汗。",
    "T85n2858_001:1311a13": "雷□地隱隱岸岸。向上雲煙散散漫漫。向下",
    "T85n2858_001:1311a14": "鐵鏘撩撩亂亂。箭毛鬼嘍嘍嘍竄竄。銅嘴鳥",
    "T85n2858_001:1311a15": "咤咤叫叫喚。獄卒數萬餘人總是牛頭馬面。",
    "T85n2858_001:1311a16": "饒君鐵石為心。亦得亡魂瞻戰處。",
    "T85n2858_001:1311a17": "　目連執錫向前聽　　為念阿鼻意轉盈",
    "T85n2858_001:1311a18": "　一切獄中皆有息　　此箇阿鼻不見得",
    "T85n2858_001:1311a19": "　恒沙之眾同時入　　共變其身作一刑",
    "T85n2858_001:1311a20": "　忽若無入獨身入　　其身亦滿鐵圍城",
    "T85n2858_001:1311a21": "　案難案難振鐵　　吸岌雲空",
    "T85n2858_001:1311a22": "　轟轟鏘鏘栝地雄　　長蛇晈晈三曾黑",
    "T85n2858_001:1311a23": "　大鳥崖柴兩翅青　　萬道紅爐扇廣炭",
    "T85n2858_001:1311a24": "　千重赤炎迸流星　　東西鐵鑽讒凶觔",
    "T85n2858_001:1311a25": "　左右銅鉸石眼精　　金鏘亂下如風雨",
    "T85n2858_001:1311a26": "　鐵計空中似灌傾　　哀哉苦哉難可忍",
    "T85n2858_001:1311a27": "　更交腹下長釘　　目連見以唱其哉",
    "T85n2858_001:1311a28": "　專心念佛幾十迴　　風吹毒氣遙呼吸",
    "T85n2858_001:1311a29": "　看著身為一聚灰　　一振黑城關鎖落",
    "T85n2858_001:1311b01": "　再振明門兩扇開　　目連那邊伋未喚",
    "T85n2858_001:1311b02": "　獄卒擎支便出來　　和尚欲覓阿誰消息",
    "T85n2858_001:1311b03": "　其城闊廣萬由旬　　卒倉沒人開閉得",
    "T85n2858_001:1311b04": "　刀劍皛光阿點點　　受罪之人愁懺懺",
    "T85n2858_001:1311b05": "　大火終融滿地明　　煙霧滿滿悵天黑",
    "T85n2858_001:1311b06": "　忽見闍梨於此立　　又復從來不相識",
    "T85n2858_001:1311b07": "　縱由算當更無人　　應是三寶慈悲力",
    "T85n2858_001:1311b08": "　獄主啟言和尚緣　　何事開他地獄門",
    "T85n2858_001:1311b09": "報言。貧道不開阿誰開。和尚寄物來開。獄主",
    "T85n2858_001:1311b10": "問言。寄是沒物來開。目連啟獄主。寄十二環",
    "T85n2858_001:1311b11": "錫杖來開。獄卒又問。和尚緣何事來至此。目",
    "T85n2858_001:1311b12": "連啟言。貧道阿孃名青提夫人。故來訪覓看。",
    "T85n2858_001:1311b13": "獄主聞語却入獄中高樓之上。迢白幡打鐵",
    "T85n2858_001:1311b14": "鼓。第一隔中有青提夫人已否。第一隔中無。",
    "T85n2858_001:1311b15": "過到第二隔中。迢黑幡打鐵鼓。第二隔中有",
    "T85n2858_001:1311b16": "青提夫已否。第二隔中亦無。過到第三隔中。",
    "T85n2858_001:1311b17": "迢黃幡打鐵鼓。第三隔中有青提夫人已否。",
    "T85n2858_001:1311b18": "亦無。過到第四隔中亦無。即至第五隔中問",
    "T85n2858_001:1311b19": "亦道無。過到第六隔中亦道無青提夫人。獄",
    "T85n2858_001:1311b20": "卒行至第七隔中。迢碧幡打鐵鼓。第七隔中",
    "T85n2858_001:1311b21": "有青提夫人已否。其時青提第七隔中身上",
    "T85n2858_001:1311b22": "下四十九道長釘鼎在鐵床之上不敢應。更",
    "T85n2858_001:1311b23": "問第七隔中有青提夫人已否。若看覓青提",
    "T85n2858_001:1311b24": "夫人者。罪身即是早箇緣甚不應恐畏。獄主",
    "T85n2858_001:1311b25": "更將別處受苦所以不敢應。報言。門外有一",
    "T85n2858_001:1311b26": "三寶。剃除髭髮身披法服稱言是兒故來訪",
    "T85n2858_001:1311b27": "看。青提夫人人聞語良久思惟報言。獄主我",
    "T85n2858_001:1311b28": "無兒子出家不是莫錯。獄主聞語却迴行至",
    "T85n2858_001:1311b29": "高樓報言。和尚緣有何事詐認獄中罪人是",
    "T85n2858_001:1311c01": "阿孃緣沒事謾語。目連聞語悲泣雨淚啟言",
    "T85n2858_001:1311c02": "獄主。貧道解□傳語錯。頻道小時目羅卜。父",
    "T85n2858_001:1311c03": "母亡沒已後投佛出家剃除髭髮號曰大目乾",
    "T85n2858_001:1311c04": "連。獄主莫瞋更問一迴去。獄主聞語却迴至",
    "T85n2858_001:1311c05": "第七隔中報言罪人。門外三寶小時目羅卜。",
    "T85n2858_001:1311c06": "父母終沒已後投佛出家剃除髭髮號曰大目",
    "T85n2858_001:1311c07": "乾連。青提夫人聞語。門外三寶若小時字羅",
    "T85n2858_001:1311c08": "卜是也。罪身一寸腸嬌子。獄主聞語決起青",
    "T85n2858_001:1311c09": "提夫人□□却四十九道長釘鐵鎖腰生杖圍",
    "T85n2858_001:1311c10": "遶。驅出門外母子相見處。",
    "T85n2858_001:1311c11": "　生杖魚鱗似雲集　　千年之罪未可知",
    "T85n2858_001:1311c12": "　七孔之中流血汁　　猛火從孃口中出",
    "T85n2858_001:1311c13": "　蒺蘺步從空入　　由如五百乘破車聲",
    "T85n2858_001:1311c14": "　腰脊豈能於管拾　　獄卒擎又左右遮",
    "T85n2858_001:1311c15": "　牛頭杷鎖東西立　　一步一倒向前來",
    "T85n2858_001:1311c16": "　目連抱母號悲泣　　哭曰由如不孝順",
    "T85n2858_001:1311c17": "　殃及慈母落三塗　　積善之家有餘慶",
    "T85n2858_001:1311c18": "　皇天只沒殺無事　　阿孃昔日勝潘安",
    "T85n2858_001:1311c19": "　如今燋悴頓摧濺　　曾聞地獄多辛苦",
    "T85n2858_001:1311c20": "　今日方知行路難　　一從遭禍取孃死",
    "T85n2858_001:1311c21": "　每日墳陵常祭祀　　孃孃得食喫已否",
    "T85n2858_001:1311c22": "　一過容顏總燋悴　　阿孃既得目連言",
    "T85n2858_001:1311c23": "　嗚呼怕搦淚交連　　昨與我兒生死隔",
    "T85n2858_001:1311c24": "　誰知今日重團圓　　阿孃生時不修福",
    "T85n2858_001:1311c25": "　十惡之愆皆具足　　當時不用我兒言",
    "T85n2858_001:1311c26": "　受此阿鼻大地獄　　阿孃昔日極芬榮",
    "T85n2858_001:1311c27": "　出入羅偉錦障行　　那勘受此泥梨苦",
    "T85n2858_001:1311c28": "　變作千年餓鬼行　　口裏千迴拔出舌",
    "T85n2858_001:1311c29": "　兇前百過鐵犁耕　　骨節筋皮隨處斷",
    "T85n2858_001:1312a01": "　不勞刀劍自彫零　　一向須臾千過死",
    "T85n2858_001:1312a02": "　于時唱道却迴生　　入此獄中同受苦",
    "T85n2858_001:1312a03": "　一論貴賤與公卿　　汝向家中懃祭祀",
    "T85n2858_001:1312a04": "　只得鄉閭孝順明　　縱向墳中澆歷酒",
    "T85n2858_001:1312a05": "　不如抄寫一行經　　目連哽噎啼如雨",
    "T85n2858_001:1312a06": "　便即迴頭諮獄主　　頻道須是出家兒",
    "T85n2858_001:1312a07": "　力小那能救慈母　　五服之中相容隱",
    "T85n2858_001:1312a08": "　此即古來賢聖語　　惟願獄主放却孃",
    "T85n2858_001:1312a09": "　我身替孃長受苦　　獄主為人情性剛",
    "T85n2858_001:1312a10": "　嗔心默默色蒼芒　　弟子雖然為獄主",
    "T85n2858_001:1312a11": "　斷決皆由平等王　　阿孃有罪阿孃受",
    "T85n2858_001:1312a12": "　阿師受罪阿師當　　金牌土諫無揩洗",
    "T85n2858_001:1312a13": "　卒亦無人輒改張　　受罪只金時以至",
    "T85n2858_001:1312a14": "　須將刑殿上刀槍　　和尚欲得阿孃出",
    "T85n2858_001:1312a15": "　不如歸家燒寶香　　目連慈母語聲哀",
    "T85n2858_001:1312a16": "　獄卒擎叉兩畔催　　欲至獄前而欲到",
    "T85n2858_001:1312a17": "　便即長悲好住來　　青提夫人一箇手",
    "T85n2858_001:1312a18": "　託著獄門迴顧眄",
    "T85n2858_001:1312a19": "言好住來罪身一寸長腸嬌子。",
    "T85n2858_001:1312a20": "　孃孃昔日行慳姤　　不具來生業報恩",
    "T85n2858_001:1312a21": "　言作天堂沒地獄　　廣殺猪羊祭鬼神",
    "T85n2858_001:1312a22": "　但恍其身眼下樂　　寧知冥路拷亡魂",
    "T85n2858_001:1312a23": "　如今既受泥梨苦　　方知及悟悔自家身",
    "T85n2858_001:1312a24": "　悔時悔亦知何道　　覆水難收大□云",
    "T85n2858_001:1312a25": "　何時出離波咤苦　　豈敢承聖重作人",
    "T85n2858_001:1312a26": "　阿師子如來佛弟子　　足斛知之父母恩",
    "T85n2858_001:1312a27": "　忽若一朝登聖覺　　莫望孃孃地獄受艱辛",
    "T85n2858_001:1312a28": "　目連既見孃孃別　　恨不將身而自滅",
    "T85n2858_001:1312a29": "　舉身自撲太山崩　　七孔之中皆灑血",
    "T85n2858_001:1312b01": "　啟言孃孃且莫入　　迴頭更聽兒一言",
    "T85n2858_001:1312b02": "　母子之情天生也　　乳哺之恩是自然",
    "T85n2858_001:1312b03": "　兒與孃孃今日別　　定知相見在何年",
    "T85n2858_001:1312b04": "　那堪聞此詖咤苦　　其心楚痛鎮懸懸",
    "T85n2858_001:1312b05": "　地獄不容相替代　　唯知號叫大稱怨",
    "T85n2858_001:1312b06": "　隔是不能相救濟",
    "T85n2858_001:1312b07": "兒亦隨孃孃身死獄門前。",
    "T85n2858_001:1312b08": "目連見母却入地獄切骨傷心哽噎聲嘶。遂",
    "T85n2858_001:1312b09": "乃舉身自撲由如五太山崩。七孔之皆流迸",
    "T85n2858_001:1312b10": "血流。良久而死復乃重甦。兩手按地起來政",
    "T85n2858_001:1312b11": "頓衣裳。騰空往至世尊之處。",
    "T85n2858_001:1312b12": "　目連情地總昏昏　　人語冥冥似不聞",
    "T85n2858_001:1312b13": "　良久沈吟而性悟　　擲鉢騰空問世尊",
    "T85n2858_001:1312b14": "　目連對佛稱怨苦　　且說刀山及劍樹",
    "T85n2858_001:1312b15": "　蒙佛神力借餘威　　得向阿鼻見慈母",
    "T85n2858_001:1312b16": "　鐵城烟焰火騰騰　　劍刃森林數萬層",
    "T85n2858_001:1312b17": "　人脂碎害和銅汁　　迸肉含潭血裏凝",
    "T85n2858_001:1312b18": "　慈親容貌豈堪任　　長夜遭他刀劍侵",
    "T85n2858_001:1312b19": "　白骨萬迴登劍樹　　紅顏百過上刀林",
    "T85n2858_001:1312b20": "　天下之中何者重　　父母之情恩最深",
    "T85n2858_001:1312b21": "　如來是眾生慈父母　　願照愚迷方寸心",
    "T85n2858_001:1312b22": "　如來本自大慈悲　　聞語慘地斂雙眉",
    "T85n2858_001:1312b23": "　眾生出沒於輪網　　恰似[虫*康][豕/皿]兔望絲",
    "T85n2858_001:1312b24": "　汝母時多昔造罪　　魂神一往落阿鼻",
    "T85n2858_001:1312b25": "　此罪劫移仍未出　　非佛凡夫不可知",
    "T85n2858_001:1312b26": "　佛喚難徒眾等　　五往冥途自救之",
    "T85n2858_001:1312b27": "如來領八部龍天前後圍遶。放光動地救地",
    "T85n2858_001:1312b28": "獄苦。如來聚知本均平。",
    "T85n2858_001:1312b29": "　慈悲地獄救眾生　　無數龍神八部眾",
    "T85n2858_001:1312c01": "　相隨一隊向前行",
    "T85n2858_001:1312c02": "隱隱逸逸天上天下無如疋。",
    "T85n2858_001:1312c03": "左邊沈右邊沒如山岌岌雲中出催催嵬嵬。",
    "T85n2858_001:1312c04": "　天堂地獄一時開　　行如雨座如雷",
    "T85n2858_001:1312c05": "　似月圍圍海上來　　獨自俄俄師子步",
    "T85n2858_001:1312c06": "　虎行偘偘象王迴　　雲中天樂吹楊柳",
    "T85n2858_001:1312c07": "　空裏鑌芬下落梅　　帝擇向前持玉寶",
    "T85n2858_001:1312c08": "　梵王從後奉金牌　　不可論中不可論",
    "T85n2858_001:1312c09": "　如來神力救泉行　　左右天人八部眾",
    "T85n2858_001:1312c10": "　東西持衛四方神　　眉間豪相千般色",
    "T85n2858_001:1312c11": "　項後圓光五採雲　　地獄沾光消散盡",
    "T85n2858_001:1312c12": "　劍樹刀林似碎塵　　獄卒沾光皆[跍*月]跪",
    "T85n2858_001:1312c13": "　合掌一心而頂禮　　如來今日起慈悲",
    "T85n2858_001:1312c14": "　地獄摧賤悉破壞　　鐵丸化作磨尼寶",
    "T85n2858_001:1312c15": "　刀山化作瑠璃地　　銅汁變作功德水",
    "T85n2858_001:1312c16": "　清良屈由遶池流　　鵝鴨鴛鴦扶淚淚",
    "T85n2858_001:1312c17": "　紅波夜夜碧煙生　　錄樹朝朝紫雲氣",
    "T85n2858_001:1312c18": "　罪人總得生天上　　唯有目連阿孃為餓鬼",
    "T85n2858_001:1312c19": "目連蒙佛威力。得見慈母罪根深結業力難",
    "T85n2858_001:1312c20": "排。雖免地獄之酸墮在餓鬼之道。悲辛不等",
    "T85n2858_001:1312c21": "苦樂玄殊。若並前途感其百千萬倍。咽如針",
    "T85n2858_001:1312c22": "孔渧水不通。頭似太山三江難滿。無聞漿水",
    "T85n2858_001:1312c23": "之名。累月經年受飢羸之苦。遙見清源冷水。",
    "T85n2858_001:1312c24": "近著變作膿河。縱得美食香飡。便即化為猛",
    "T85n2858_001:1312c25": "火。孃孃見今飢困命若懸絲。汝若不去悲豈",
    "T85n2858_001:1312c26": "名孝順之子。生死路隔後會難期。欲救懸沙",
    "T85n2858_001:1312c27": "之危事亦不應遲曉。出家之法依信施而安",
    "T85n2858_001:1312c28": "存。縱有常住飲食恐難消化。而辭孃孃住向",
    "T85n2858_001:1312c29": "王舍城中取飯與孃孃相見。目連辭母擲鉢",
    "T85n2858_001:1313a01": "騰空。須臾之間即到王舍城中。次第乞飯行",
    "T85n2858_001:1313a02": "到長者門前。長者見目連非時乞食盤問逗",
    "T85n2858_001:1313a03": "留之處。和尚且齋已過食時已過乞飯將用",
    "T85n2858_001:1313a04": "何為。目連啟言。長者。貧道阿孃三過後魂神",
    "T85n2858_001:1313a05": "一往落阿鼻。",
    "T85n2858_001:1313a06": "　近得如來相救出　　身如枯骨氣如絲",
    "T85n2858_001:1313a07": "　貧道肝腸寸寸斷　　痛切傍人豈得知",
    "T85n2858_001:1313a08": "　計亦不合非時乞　　為以慈親而食之",
    "T85n2858_001:1313a09": "　長者聞言大驚愕　　思寸無常情不樂",
    "T85n2858_001:1313a10": "　金鞍永絕晶珠心　　玉貌為由工莊閤",
    "T85n2858_001:1313a11": "　但且歌但且樂　　人命由由如轉燭",
    "T85n2858_001:1313a12": "　何覓天堂受快樂　　唯聞地獄罪人多",
    "T85n2858_001:1313a13": "　有時喫有時著　　莫學愚人貯多積",
    "T85n2858_001:1313a14": "　不如廣造未來因　　誰能保命存朝夕",
    "T85n2858_001:1313a15": "　兩兩相看不覺死　　錢財必莫於身惜",
    "T85n2858_001:1313a16": "　一朝擗手入長棺　　空澆塚上知何益",
    "T85n2858_001:1313a17": "　智者用錢多造福　　愚人持金買田宅",
    "T85n2858_001:1313a18": "　平生辛苦覓錢財　　死後總被他分柏",
    "T85n2858_001:1313a19": "　長者聞語忽驚疑　　三寶福田難可遇",
    "T85n2858_001:1313a20": "　急催左右莫交遲　　家中取飯以闍梨",
    "T85n2858_001:1313a21": "　地獄忽然消散盡　　明知諸佛不思議",
    "T85n2858_001:1313a22": "　長者手中執得飯　　過以闍梨發大願",
    "T85n2858_001:1313a23": "　非但和尚奉慈親　　合獄罪人皆飽滿",
    "T85n2858_001:1313a24": "　目蓮乞得耕良飯　　持鉢將來憲慈母",
    "T85n2858_001:1313a25": "　于時行至大荒交　　手捉金匙而自哺",
    "T85n2858_001:1313a26": "青提夫人雖遭地獄之苦慳貪之意未除。見",
    "T85n2858_001:1313a27": "兒將得飯鉢來。望風即生悋惜。來者三寶即",
    "T85n2858_001:1313a28": "是我兒。為我人間取飯。汝等令人息我今自",
    "T85n2858_001:1313a29": "尞況復更能相濟。目連持飯并鉢奉上。阿孃",
    "T85n2858_001:1313b01": "恐被侵奪。舉眼連看四伴左手障鉢右手團",
    "T85n2858_001:1313b02": "食。食來入口變為猛火。長者雖然願票不",
    "T85n2858_001:1313b03": "那慳部尤深。目連見母如斯肝膽猶如刀割。",
    "T85n2858_001:1313b04": "我今聲聞力劣智小人徵。唯有啟問世尊應",
    "T85n2858_001:1313b05": "知濟拔路具看母飯處。",
    "T85n2858_001:1313b06": "　天人見願向前遞　　慳貪未喫且空爭",
    "T85n2858_001:1313b07": "　我兒遠取人間飯　　持來自擬療飢坑",
    "T85n2858_001:1313b08": "　獨喫猶看不飽足　　諸人息意慢承忘",
    "T85n2858_001:1313b09": "　青提慳貪業力重　　入口喉中猛火生",
    "T85n2858_001:1313b10": "　目連見母喫飯成猛火　　渾搥自撲如山崩",
    "T85n2858_001:1313b11": "　耳鼻之中皆流血　　哭言黃天我孃孃",
    "T85n2858_001:1313b12": "　南閻浮提施此飯　　飯上有七尺往神光",
    "T85n2858_001:1313b13": "　將作是香美飲食　　飯未入口成便火",
    "T85n2858_001:1313b14": "　口為慳貪心不改　　所以連年受其罪",
    "T85n2858_001:1313b15": "　如今痛切更無方　　業報不容相替代",
    "T85n2858_001:1313b16": "　世人須懷嫉妬　　一落三塗罪未畢",
    "T85n2858_001:1313b17": "　香飲未及入咽喉　　猛火從孃口中出",
    "T85n2858_001:1313b18": "　俗間之罪滿娑婆　　唯有慳貪罪最多",
    "T85n2858_001:1313b19": "　火既無端從口出　　明知業報不由他",
    "T85n2858_001:1313b20": "　一切常行平等意　　亦復壽心念彌陀",
    "T85n2858_001:1313b21": "　但能捨却貪心者　　淨土天堂隨意至",
    "T85n2858_001:1313b22": "　青提喚言孝順兒　　罪業之身不自亡",
    "T85n2858_001:1313b23": "　不得阿行邪孝道　　誰肯艱辛救耶孃",
    "T85n2858_001:1313b24": "　見飯未能抄入口　　見火無端却損傷",
    "T85n2858_001:1313b25": "　慳貪去得將心貪　　只應過有餘殃",
    "T85n2858_001:1313b26": "　阿師是孃孃孝順子　　與我冷水濟虛腸",
    "T85n2858_001:1313b27": "目連聞阿孃索水氣咽聲嘶。思寸中間忽憶",
    "T85n2858_001:1313b28": "王舍城南有大水。闊浪無邊名曰洹河之水。",
    "T85n2858_001:1313b29": "亦應救得阿孃火難之苦。南閻浮提眾生見",
    "T85n2858_001:1313c01": "水即是清涼冷水。諸天見水即是瑠璃寶池。",
    "T85n2858_001:1313c02": "鼈見此水即是潤澤。青提見水即是膿河猛",
    "T85n2858_001:1313c03": "火。行至水頭未見兒。呪願更即左手託岸。良",
    "T85n2858_001:1313c04": "由慳右手抄水。良由貪直為慳貪心不止。水",
    "T85n2858_001:1313c05": "未入口便成。目連見阿孃喫飯成猛火。喫水",
    "T85n2858_001:1313c06": "成猛火。□胸怕憶悲號啼哭。來向佛前遶佛",
    "T85n2858_001:1313c07": "三匝却住一面白言。世尊慈悲救得阿娘之",
    "T85n2858_001:1313c08": "苦。只今喫飯成火喫水成火。如今救得阿孃",
    "T85n2858_001:1313c09": "大難之苦。世尊喚言。目連汝阿孃如今未得",
    "T85n2858_001:1313c10": "飯喫。無過周匝一年七月十五日。廣造盂蘭",
    "T85n2858_001:1313c11": "盆始得飯喫。目連見阿孃飢白言。世尊每月",
    "T85n2858_001:1313c12": "十三十四日可不否。要須待一年之中七月十",
    "T85n2858_001:1313c13": "五日始得飯喫。世尊報言非。但汝阿孃當須",
    "T85n2858_001:1313c14": "此日廣造盂蘭盆。諸山坐禪戒下日。羅漢得",
    "T85n2858_001:1313c15": "道日。提婆達多罪滅日。閻羅王歡喜日。一切",
    "T85n2858_001:1313c16": "餓鬼總得普同飽滿。目連承佛明教。便向王",
    "T85n2858_001:1313c17": "舍城邊塔廟之前。轉讀大乘經典。廣罪盂蘭",
    "T85n2858_001:1313c18": "盆善根。阿娘就此盆中始得一頓飽飯喫。從",
    "T85n2858_001:1313c19": "得飯已來母子更不見。目連諸處尋覓阿娘",
    "T85n2858_001:1313c20": "不見。悲泣雨淚來向佛前遶佛三匝却住一",
    "T85n2858_001:1313c21": "面。合掌[跍*月]跪白言。世尊阿孃喫飯成火喫水",
    "T85n2858_001:1313c22": "成火。蒙世尊慈悲救得阿娘火難之苦。從七",
    "T85n2858_001:1313c23": "月十五日得一頓飯。喫已來母子更不相見。",
    "T85n2858_001:1313c24": "為當墮地獄。為復向餓鬼之途。世尊報言。汝",
    "T85n2858_001:1313c25": "母亦不墮地獄餓鬼之途。汝轉經功德造盂",
    "T85n2858_001:1313c26": "蘭盆善根。汝母轉餓鬼之身向王舍城中作黑",
    "T85n2858_001:1313c27": "狗身去。汝欲得見阿娘者。心行平等次第乞",
    "T85n2858_001:1313c28": "貪。莫問貧富。行至大富長者家門前。有一黑",
    "T85n2858_001:1313c29": "狗出來捉汝袈裟。銜著作人語。即是汝阿孃",
    "T85n2858_001:1314a01": "也。目連蒙佛勅遂即託鉢持盂尋覓阿孃。不",
    "T85n2858_001:1314a02": "問貧富坊巷行衣匝合總不見阿娘。行至一",
    "T85n2858_001:1314a03": "長者家門前。見一黑狗身。從宅裏出來便捉",
    "T85n2858_001:1314a04": "目連袈裟。咸著即作人語語言。阿孃孝順子。",
    "T85n2858_001:1314a05": "忽是能向地獄冥路之中救阿孃來。因何不",
    "T85n2858_001:1314a06": "救狗身之苦。目連啟言。慈母由兒不孝順殃",
    "T85n2858_001:1314a07": "及慈母墮落三塗。寧作狗身於此儞作餓鬼",
    "T85n2858_001:1314a08": "之途。阿孃喚言。孝順兒受此狗身音啞報行",
    "T85n2858_001:1314a09": "住坐臥得存飢。即於坑中食人不淨渴飲長",
    "T85n2858_001:1314a10": "流以濟虛。朝聞長者念三寶。莫聞娘子誦尊",
    "T85n2858_001:1314a11": "經。寧作狗身受大地不淨。耳中不聞地獄之",
    "T85n2858_001:1314a12": "名。目連引得阿娘往於王舍城中佛塔之前。",
    "T85n2858_001:1314a13": "七日七夜轉誦大乘經典懺悔念戒。阿孃乘",
    "T85n2858_001:1314a14": "此功德轉却狗身。退却狗皮掛於樹上。還得",
    "T85n2858_001:1314a15": "女人身。全具人扶圓滿。目連啟言。阿孃人身",
    "T85n2858_001:1314a16": "難得中眾國難生。佛法難聞善心難發。喚言。",
    "T85n2858_001:1314a17": "阿孃今得人身便即修福。目連將母於娑羅",
    "T85n2858_001:1314a18": "雙樹下。遶佛三匝却住一面白言。世尊與弟",
    "T85n2858_001:1314a19": "子阿孃看業道已來從頭觀占更有何罪。世",
    "T85n2858_001:1314a20": "尊不違目連之語。從三業道觀看更率私之",
    "T85n2858_001:1314a21": "罪。目連見母罪滅心甚歡喜啟言。阿孃歸去",
    "T85n2858_001:1314a22": "來閻浮提世界不堪停。生住死本來無住處。",
    "T85n2858_001:1314a23": "西方佛國最為精。敢得能奉引其前。亦得天",
    "T85n2858_001:1314a24": "女來迎接。一往仰前受快樂。最初說偈度俱",
    "T85n2858_001:1314a25": "輪。當時此經時。有八萬涅槃八萬僧八萬優",
    "T85n2858_001:1314a26": "婆塞八萬姨。作禮圍遶歡喜信受奉行。",
    "T85n2858_001:1314a27": "大目犍連變文一卷",
    "T85n2858_001:1314a28": "貞明漆年辛巳歲四月十六日淨土寺學郎",
    "T85n2858_001:1314a29": "薛安俊寫　　　　　　　張保達文書"
}