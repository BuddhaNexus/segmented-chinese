{
    "X12n0272_008:0066b21": "大佛頂如來密因修證了義諸菩薩萬行首楞嚴經",
    "X12n0272_008:0066b22": "合論卷第八",
    "X12n0272_008:0066b24": "阿難如是眾生一一類中亦各各具十二顛倒猶如",
    "X12n0272_008:0066c01": "揑目亂華發生顛倒妙圓真淨明心具足如斯虗妄",
    "X12n0272_008:0066c02": "亂想汝今修證佛三摩提於是本因元所亂想立三",
    "X12n0272_008:0066c03": "漸次方得除滅如淨器中除去毒蜜以諸湯水并雜",
    "X12n0272_008:0066c04": "灰香洗滌其器後貯甘露云何名為三種漸次一者",
    "X12n0272_008:0066c05": "修習除其助因二者真修刳其正性三者增進違其",
    "X12n0272_008:0066c06": "現業。",
    "X12n0272_008:0066c07": "補曰無盡曰於四種明誨外口腹飲食之間凡可",
    "X12n0272_008:0066c08": "以發婬怒癡者又須微細禁斷所以不食五辛不",
    "X12n0272_008:0066c09": "啖生氣外無所亂內無所資是謂漸次增進也。",
    "X12n0272_008:0066c10": "云何助因阿難如是世界十二類生不能自全依四",
    "X12n0272_008:0066c11": "食住所謂段食觸食思食識食是故佛說一切眾生",
    "X12n0272_008:0066c12": "皆依食住。",
    "X12n0272_008:0066c13": "論曰段食者本曰摶食唐僧義淨易為段食謂一",
    "X12n0272_008:0066c14": "分一段之食也觸食者根境識觸之而成者彌勒",
    "X12n0272_008:0066c15": "曰如貪欲心有妙淨相及於彼相不正思惟多所",
    "X12n0272_008:0066c16": "修習以之為食謂歌舞笑眄美容進止妙觸就禮",
    "X12n0272_008:0066c17": "等也思食者與意識相應者彌勒曰如掉舉以於",
    "X12n0272_008:0066c18": "親屬等所有尋思於所經嬉笑等念及於彼相不",
    "X12n0272_008:0066c19": "正思惟多所修習以之為食謂如念雙陸樗蒲弄",
    "X12n0272_008:0066c20": "珠等戲執持摩觸枹鳴等樂也識食者阿賴耶識",
    "X12n0272_008:0066c21": "依前三種食而住問曰何以知之曰五識者賴耶",
    "X12n0272_008:0066c22": "之自證相分六識及意識者賴耶之自證分五識",
    "X12n0272_008:0066c23": "之區依段食六識分別依觸食七意識依思食故",
    "X12n0272_008:0066c24": "也定林曰段食謂如人刀段食飯麵魚肉等觸食",
    "X12n0272_008:0067a01": "謂如人觸身按摩塗拭等眾生於此四食或具或",
    "X12n0272_008:0067a02": "不具如禪天無段食但有思食如識處無思食但",
    "X12n0272_008:0067a03": "有識食髑思識亦皆以自養如段食故名為識定",
    "X12n0272_008:0067a04": "林葢言其略也此經之意以治婬機故其防微之",
    "X12n0272_008:0067a05": "論五種辛菜今獨釋欲界而略色無色界者其亦",
    "X12n0272_008:0067a06": "以是哉。",
    "X12n0272_008:0067a07": "阿難一切眾生食甘故生食毒故死是諸眾生求三",
    "X12n0272_008:0067a08": "摩提當斷世間五種辛菜是五種辛熟食發婬生啖",
    "X12n0272_008:0067a09": "增恚如是世界食辛之人縱能宣說十二部經十方",
    "X12n0272_008:0067a10": "天仙嫌其臭穢咸皆遠離諸餓鬼等因彼食次舐其",
    "X12n0272_008:0067a11": "脣吻常與鬼住福德日消長無利益是食辛人修三",
    "X12n0272_008:0067a12": "摩地菩薩天仙十方善神不來守護大力魔王得其",
    "X12n0272_008:0067a13": "方便現作佛身來為說法非毀禁戒讚婬怒癡命終",
    "X12n0272_008:0067a14": "自為魔王眷屬受魔福盡墮無間獄阿難修菩提者",
    "X12n0272_008:0067a15": "永斷五辛是則名為第一增進修行漸次。",
    "X12n0272_008:0067a16": "云何正性阿難如是眾生入三摩地要先嚴持清淨",
    "X12n0272_008:0067a17": "戒律永斷婬心不餐酒肉以火淨食無啖生氣阿難",
    "X12n0272_008:0067a18": "是修行人若不斷婬及與殺生出三界者無有是處",
    "X12n0272_008:0067a19": "當觀婬欲猶如毒蛇如見怨賊先持聲聞四棄八棄",
    "X12n0272_008:0067a20": "執身不動後行菩薩清淨律儀執心不起禁戒成就",
    "X12n0272_008:0067a21": "則於世間永無相生相殺之業偷劫不行無相負累",
    "X12n0272_008:0067a22": "亦於世間不還宿債是清淨人修三摩地父母肉身",
    "X12n0272_008:0067a23": "不須天眼自然觀見十方世界覩佛聞法親奉聖旨",
    "X12n0272_008:0067a24": "得大神通遊十方界宿命清淨得無艱險是則名為",
    "X12n0272_008:0067b01": "第二增進修行漸次。",
    "X12n0272_008:0067b02": "云何現業阿難如是清淨持禁戒人心無貪婬於外",
    "X12n0272_008:0067b03": "六塵不多流逸因不流逸旋元自歸塵既不緣根無",
    "X12n0272_008:0067b04": "所偶反流全一六用不行十方國土皎然清淨譬如",
    "X12n0272_008:0067b05": "琉璃內懸明月身心快然妙圓平等獲大安隱一切",
    "X12n0272_008:0067b06": "如來密圓淨妙皆現其中是人即獲無生法忍從是",
    "X12n0272_008:0067b07": "漸修隨所發行安立聖位是則名為第三增進修行",
    "X12n0272_008:0067b08": "漸次。",
    "X12n0272_008:0067b09": "論曰三種漸次世尊方便耳宜若易然不信便能",
    "X12n0272_008:0067b10": "獲無生法忍也於三漸次而獲無生法忍者世尊",
    "X12n0272_008:0067b11": "意令凡夫實證故問曰於凡夫而能實證世尊於",
    "X12n0272_008:0067b12": "餘經甞言之乎曰葢嘗言之維摩經曰亦不滅受",
    "X12n0272_008:0067b13": "而取證者即於此身證也法華經曰父母所生清",
    "X12n0272_008:0067b14": "淨肉眼見於三千大千世界者即於此生證也圓",
    "X12n0272_008:0067b15": "覺經曰一切眾生皆證圓覺者不獨此身此生能",
    "X12n0272_008:0067b16": "證一切眾生葢皆已證也雜華曰少作功德力疾",
    "X12n0272_008:0067b17": "成菩提馬鳴曰若有眾生能觀一切妄想無相則",
    "X12n0272_008:0067b18": "為證得如來智慧夫以一切眾生皆已證者以少",
    "X12n0272_008:0067b19": "方便與能觀妄念便成菩提便證如來智慧則知",
    "X12n0272_008:0067b20": "凡聖一真俱存見隔見存即凡情忘即佛也。補",
    "X12n0272_008:0067b21": "曰五辛者入楞伽經曰葱蒜韭薤興渠也應法師",
    "X12n0272_008:0067b22": "曰興渠正云興宜慈憫三藏曰根如蘿蔔出土辛",
    "X12n0272_008:0067b23": "臭以冬到彼土不見其苗故不繙此方以胡荽稱",
    "X12n0272_008:0067b24": "之八棄者比丘四波羅夷尼復加四也義無正譯",
    "X12n0272_008:0067c01": "但喻如死屍眾所不受故曰棄。",
    "X12n0272_008:0067c02": "阿難是善男子欲愛乾枯根境不偶現前殘質不復",
    "X12n0272_008:0067c03": "續生執心虗明純是智慧慧性明圓瑩十方界乾有",
    "X12n0272_008:0067c04": "其慧名乾慧地欲習初乾未與如來法流水接即以",
    "X12n0272_008:0067c05": "此心中中流入圓妙開敷從真妙圓重發真妙。",
    "X12n0272_008:0067c06": "論曰欲滅盡妄想入中道純真之信必先以空假",
    "X12n0272_008:0067c07": "中三法觀一切法於此言欲愛者自婬機而觀者",
    "X12n0272_008:0067c08": "也根境不偶而欲愛乾枯假也執心虗明而慧性",
    "X12n0272_008:0067c09": "發現空也即以此心中中流入中也有空有假以",
    "X12n0272_008:0067c10": "顯中故而以此中至中道純真之信故曰中中也",
    "X12n0272_008:0067c11": "寶積曰文殊師利曰天子若人一心專精自受貪",
    "X12n0272_008:0067c12": "欲心發即應覺知方便散除還令寂靜云何散除",
    "X12n0272_008:0067c13": "應作是念此是空此不淨求此欲心生處滅處從",
    "X12n0272_008:0067c14": "何處來去至何所其中誰染誰受誰為染者誰為",
    "X12n0272_008:0067c15": "染法如是觀時不見能染不見所染不見染事以",
    "X12n0272_008:0067c16": "不見故則無有取以不取故則無有捨以不捨故",
    "X12n0272_008:0067c17": "則無有受不捨不受則名離欲寂滅涅槃言圓妙",
    "X12n0272_008:0067c18": "開敷者空假中三法具也如圓伊三點如摩醯首",
    "X12n0272_008:0067c19": "羅三目也從真妙圓者觀成之名故於方入觀則",
    "X12n0272_008:0067c20": "曰圓妙於觀成則曰妙圓重發真妙者中道純真",
    "X12n0272_008:0067c21": "者也。",
    "X12n0272_008:0067c22": "妙信常住一切妄想滅盡無餘中道純真名信心住",
    "X12n0272_008:0067c23": "真信明了一切圓通陰處界三不能為礙如是乃至",
    "X12n0272_008:0067c24": "過去未來無數劫中捨身受身一切習氣皆現在前",
    "X12n0272_008:0068a01": "是善男子皆能憶念得無遺忘名念心住妙圓純真",
    "X12n0272_008:0068a02": "真精發化無始習氣通一精明唯以精明進趣真淨",
    "X12n0272_008:0068a03": "名精進心心精現前純以智慧名慧心住執持智明",
    "X12n0272_008:0068a04": "周徧寂湛寂妙常凝名定心住定光發明明性深入",
    "X12n0272_008:0068a05": "唯進無退名不退心心進安然保持不失十方如來",
    "X12n0272_008:0068a06": "氣分交接名護法心覺明保持能以妙力迴佛慈光",
    "X12n0272_008:0068a07": "向佛安住猶如雙鏡光明相對其中妙影重重相入",
    "X12n0272_008:0068a08": "名迴向心心光密迴獲佛常凝無上玅淨安住無為",
    "X12n0272_008:0068a09": "得無遺失名戒心住住戒自在能遊十方所去隨願",
    "X12n0272_008:0068a10": "名願心住。",
    "X12n0272_008:0068a11": "阿難是善男子以真方便發此十心心精發輝十用",
    "X12n0272_008:0068a12": "涉入圓成一心名發心住心中發明如淨瑠璃內現",
    "X12n0272_008:0068a13": "精金以前妙心履以成地名治地住心地涉知俱得",
    "X12n0272_008:0068a14": "明了遊履十方得無留礙名修行住行與佛同受佛",
    "X12n0272_008:0068a15": "氣分如中陰身自求父母陰信冥通入如來種名生",
    "X12n0272_008:0068a16": "貴住既遊道胎親奉覺胤如胎已成人相不缺名方",
    "X12n0272_008:0068a17": "便具足住容貌如佛心相亦同名正心住身心合成",
    "X12n0272_008:0068a18": "日益增長名不退住十身靈相一時具足名童真住",
    "X12n0272_008:0068a19": "形成出胎親為佛子名法王子住表以成人如國大",
    "X12n0272_008:0068a20": "王以諸國事分委太子彼剎利王世子長成陳列灌",
    "X12n0272_008:0068a21": "頂名灌頂住。",
    "X12n0272_008:0068a22": "阿難是善男子成佛子已具足無量如來妙德十方",
    "X12n0272_008:0068a23": "隨順名歡喜行善能利益一切眾生名饒益行自覺",
    "X12n0272_008:0068a24": "覺他得無違拒名無嗔恨行種類出生窮未來際三",
    "X12n0272_008:0068b01": "世平等十方通達名無盡行一切合同種種法門得",
    "X12n0272_008:0068b02": "無差誤名離癡亂行則於同中顯現羣異一一異相",
    "X12n0272_008:0068b03": "各各見同名善現行如是乃至十方虗空滿足微塵",
    "X12n0272_008:0068b04": "一一塵中現十方界現塵現界不相留礙名無著行",
    "X12n0272_008:0068b05": "種種現前咸是第一波羅蜜多名尊重行如是圓融",
    "X12n0272_008:0068b06": "能成十方諸佛軌則名善法行一一皆是清淨無漏",
    "X12n0272_008:0068b07": "一真無為性本然故名真實行。",
    "X12n0272_008:0068b08": "阿難是善男子滿足神通成佛事已純潔精真遠諸",
    "X12n0272_008:0068b09": "留患當度眾生滅除度相迴無為心向涅槃路名救",
    "X12n0272_008:0068b10": "護一切眾生離眾生相迴向壞其可壞遠離諸離名",
    "X12n0272_008:0068b11": "不壞迴向本覺湛然覺齊佛覺名等一切佛迴向精",
    "X12n0272_008:0068b12": "真發明地如佛地名至一切處迴向世界如來互相",
    "X12n0272_008:0068b13": "涉入得無罣礙名無盡功德藏迴向於同佛地地中",
    "X12n0272_008:0068b14": "各各生清淨因依因發揮取涅槃道名隨順平等善",
    "X12n0272_008:0068b15": "根迴向真根既成十方眾生皆我本性性圓成就不",
    "X12n0272_008:0068b16": "失眾生名隨順等觀一切眾生迴向即一切法離一",
    "X12n0272_008:0068b17": "切相唯即與離二無所著名真如相迴向真得所如",
    "X12n0272_008:0068b18": "十方無礙名無縛解脫迴向性德圓成法界量滅名",
    "X12n0272_008:0068b19": "法界無量迴向。",
    "X12n0272_008:0068b20": "阿難是善男子盡是清淨四十一心次成四種妙圓",
    "X12n0272_008:0068b21": "加行即以佛覺用為己心若出未出猶如鑽火欲然",
    "X12n0272_008:0068b22": "其木名為煖地又以己心成佛所履若依非依如登",
    "X12n0272_008:0068b23": "高山身入虗空下有微礙名為頂地心佛二同善得",
    "X12n0272_008:0068b24": "中道如忍事人非懷非出名為忍地數量銷滅迷覺",
    "X12n0272_008:0068c01": "中道二無所目名世第一地。",
    "X12n0272_008:0068c02": "阿難是善男子於大菩提善得通達覺通如來盡佛",
    "X12n0272_008:0068c03": "境界名歡喜地異性入同同性亦滅名離垢地淨極",
    "X12n0272_008:0068c04": "明生名發光地明極覺滿名燄慧地一切同異所不",
    "X12n0272_008:0068c05": "能至名難勝地無為真如性淨明露名現前地盡真",
    "X12n0272_008:0068c06": "如際名遠行地一真如心名不動地發真如用名善",
    "X12n0272_008:0068c07": "慧地。",
    "X12n0272_008:0068c08": "阿難是諸菩薩從此已往修習畢功功德圓滿亦目",
    "X12n0272_008:0068c09": "此地名修習位慈陰妙雲覆涅槃海名法雲地如來",
    "X12n0272_008:0068c10": "逆流如是菩薩順行而至覺際入交名為等覺阿難",
    "X12n0272_008:0068c11": "從乾慧心至等覺已是覺始獲金剛心中初乾慧地",
    "X12n0272_008:0068c12": "如是重重單複十二方盡妙覺成無上道是種種地",
    "X12n0272_008:0068c13": "皆以金剛觀察如幻十種深喻奢摩他中用諸如來",
    "X12n0272_008:0068c14": "毗婆舍耶清淨修證漸次深入阿難如是皆以三增",
    "X12n0272_008:0068c15": "進故善能成就五十五位真菩提路作是觀者名為",
    "X12n0272_008:0068c16": "正觀若他觀者名為邪觀。",
    "X12n0272_008:0068c17": "論曰三世如來付授一切菩薩修證法式銓量淺",
    "X12n0272_008:0068c18": "深力用分別地位等差始自十信然以為信者尚",
    "X12n0272_008:0068c19": "屬生滅故當住心乃立十住又以為住者缺資發",
    "X12n0272_008:0068c20": "方便之用故成行心乃立十行又以為行者蓋自",
    "X12n0272_008:0068c21": "利未有以及眾生故施迴向乃立十迴向自十信",
    "X12n0272_008:0068c22": "而至住行迴向者三賢位也又自三賢即登初地",
    "X12n0272_008:0068c23": "以大慈大悲發生資養茂益成就之故有地名於",
    "X12n0272_008:0068c24": "初地方曰證無生法忍乃至十地之終鍊磨餘習",
    "X12n0272_008:0069a01": "之効與本覺真如相等故名等覺如易曰窮神知",
    "X12n0272_008:0069a02": "化者也至入妙覺則一而已無有等相如但曰神",
    "X12n0272_008:0069a03": "也此經特異於此於十信之前加乾慧地於十地",
    "X12n0272_008:0069a04": "之前加煖頂忍世第一地於妙覺前加金剛乾慧",
    "X12n0272_008:0069a05": "地非特然也雜華於十住曰證無生法忍諸經於",
    "X12n0272_008:0069a06": "十地曰證無生法忍諸經未暇論雜華號一佛乘",
    "X12n0272_008:0069a07": "教然證無生法忍尚在五十五數之中世尊於此",
    "X12n0272_008:0069a08": "乃曰立三漸次證無生法忍三漸次葢方便安立",
    "X12n0272_008:0069a09": "者出於五十五數之外者也世尊之意蓋欲示從",
    "X12n0272_008:0069a10": "凡夫能實證之法故也佛陀此云覺此方則天民",
    "X12n0272_008:0069a11": "之先覺者也而世尊於信住行向十地等妙之外",
    "X12n0272_008:0069a12": "立三漸次證無生法忍者成佛之要訣如此耳嗚",
    "X12n0272_008:0069a13": "呼世尊之恩可謂不貲矣故曰如是以三增進故",
    "X12n0272_008:0069a14": "善能成就五十五位真菩提路問曰乾慧地金剛",
    "X12n0272_008:0069a15": "乾慧心何以分曰皆曰乾慧地皆曰乾慧心也故",
    "X12n0272_008:0069a16": "於初乾慧地又曰阿難從乾慧心至等覺已也於",
    "X12n0272_008:0069a17": "中又曰始獲金剛心中初乾慧地也至等覺已欲",
    "X12n0272_008:0069a18": "盡妙覺故須獲金剛心壞滅前地向以未與如來",
    "X12n0272_008:0069a19": "法流水接故名乾慧今入覺地未能入佛妙莊嚴",
    "X12n0272_008:0069a20": "海故復名初乾慧地也又問何謂十種深喻曰應",
    "X12n0272_008:0069a21": "觀一切業如幻一幻法如燄一切性如水中月妙",
    "X12n0272_008:0069a22": "色如空妙音如響諸佛國土如乾闥婆城佛事如",
    "X12n0272_008:0069a23": "夢佛身如影報身如像法佛如化何則不可取捨",
    "X12n0272_008:0069a24": "一切空故若但如金剛般若觀有為法如幻如夢",
    "X12n0272_008:0069b01": "非深喻也深入此空乃名實相此非作法無滅壞",
    "X12n0272_008:0069b02": "故若異此觀即生滅法唐僧澄觀作地住修證偈",
    "X12n0272_008:0069b03": "曰修習空華萬行宴坐水月道場降伏鏡象天魔",
    "X12n0272_008:0069b04": "證得夢中佛果。補曰如來證真寂法界一如已",
    "X12n0272_008:0069b05": "見諸眾生理體無二亦皆成佛次於根本智起後",
    "X12n0272_008:0069b06": "得智於後得智中觀諸眾生依前輪迴生死備受",
    "X12n0272_008:0069b07": "眾苦於是憶念因中弘誓眾生未度故哀而愍之",
    "X12n0272_008:0069b08": "從大悲心示現報化之身為諸眾生轉正法輪謂",
    "X12n0272_008:0069b09": "從真寂界復入生死海中是為逆流也菩薩依如",
    "X12n0272_008:0069b10": "來教導發起大乘根本信心次第歷五位修行至",
    "X12n0272_008:0069b11": "於等覺是為順行也由此順行將至等覺如曰覺",
    "X12n0272_008:0069b12": "際至等覺已復修習畢功將成妙覺位時於色究",
    "X12n0272_008:0069b13": "竟天上現大寶華王座量等百萬阿僧祇三千大",
    "X12n0272_008:0069b14": "千世界菩薩欲登此座先於身中出現十道百寶",
    "X12n0272_008:0069b15": "光明照燭有情最後從頂門放光入諸佛足於是",
    "X12n0272_008:0069b16": "諸佛從面門放百寶光明流灌此菩薩頂直至心",
    "X12n0272_008:0069b17": "源蓋謂師弟子流光交相涉入故曰入交是為覺",
    "X12n0272_008:0069b18": "際入交也此菩薩與諸如來一切法等故曰等覺",
    "X12n0272_008:0069b19": "言從乾慧心至等覺已是覺始獲金剛心中者乃",
    "X12n0272_008:0069b20": "標舉菩薩自信住行向地等五位進修之槩略也",
    "X12n0272_008:0069b21": "乾慧心即前乾慧地謂執虗明之心以此為地但",
    "X12n0272_008:0069b22": "變其文耳是覺指等覺而言之也謂此菩薩從初",
    "X12n0272_008:0069b23": "發心歷五位修行至法雲地後前念金剛心中斷",
    "X12n0272_008:0069b24": "捨有漏善句劣無漏習氣種子四事已成等覺位",
    "X12n0272_008:0069c01": "也言初乾慧地是如重重單複十二者此通敘菩",
    "X12n0272_008:0069c02": "薩從初發心歷涉五位因地進修之始末非於金",
    "X12n0272_008:0069c03": "剛心後重立此乾慧地也謂從初乾慧地如是重",
    "X12n0272_008:0069c04": "重歷涉五位進修名單十四加行證明得明增印",
    "X12n0272_008:0069c05": "順及世第一法名複二然此菩薩於五位次第修",
    "X12n0272_008:0069c06": "行皆以十波羅蜜修習精練斷彼煩惱所知二障",
    "X12n0272_008:0069c07": "又於五十心中五重修練此十波羅蜜故名重重",
    "X12n0272_008:0069c08": "於一心中正修一波羅蜜故名單兼修餘九波羅",
    "X12n0272_008:0069c09": "蜜隨力隨能故名複言方盡妙覺成無上道者謂",
    "X12n0272_008:0069c10": "前念金剛心中斷捨四事已後念解脫道中獲得",
    "X12n0272_008:0069c11": "三種常身四妙圓寂圓滿佛果故也古今諸師於",
    "X12n0272_008:0069c12": "此箋釋多不能區析反令意義曖昧使學者莫究",
    "X12n0272_008:0069c13": "歸宿寂音雖立二乾慧地以明此義亦未合本旨",
    "X12n0272_008:0069c14": "獨長水從阿難至金剛心中為一科初乾慧地至",
    "X12n0272_008:0069c15": "方盡妙覺為一科其理差勝。",
    "X12n0272_008:0069c16": "爾時文殊師利法王子在大眾中即從座起頂禮佛",
    "X12n0272_008:0069c17": "足而白佛言當何名是經我及眾生云何奉持佛告",
    "X12n0272_008:0069c18": "文殊師利是經名大佛頂悉怛多般怛囉無上寶印",
    "X12n0272_008:0069c19": "十方如來清淨海眼亦名救護親因度脫阿難及此",
    "X12n0272_008:0069c20": "會中性比丘尼得菩提心入徧知海亦名如來密因",
    "X12n0272_008:0069c21": "修證了義亦名大方廣妙蓮華王十方佛母陀羅尼",
    "X12n0272_008:0069c22": "呪亦名灌頂章句諸菩薩萬行首楞嚴汝當奉持。",
    "X12n0272_008:0069c23": "論曰海漩澓處曰眼此經名清淨海眼者有淵深",
    "X12n0272_008:0069c24": "之義輾足無嫌曰親此經又名救護親因者有密",
    "X12n0272_008:0070a01": "嚴之義生我曰母此經又名佛母者有出生如來",
    "X12n0272_008:0070a02": "之義王將付世子以位則取海水灌其頂明為王",
    "X12n0272_008:0070a03": "當受職也此經又名灌頂者有受職之義也問曰",
    "X12n0272_008:0070a04": "文殊師利起問世尊此經名字而明解辨行由因",
    "X12n0272_008:0070a05": "至果顯地位之差別示修證之易難殫盡無餘矣",
    "X12n0272_008:0070a06": "是法會已終結集者當結之而猶有餘義何也觀",
    "X12n0272_008:0070a07": "經之意曰汝當奉行則無後段又下文曰如瑠璃",
    "X12n0272_008:0070a08": "王誅瞿曇族姓則琉璃王乃波斯匿王子也王薨",
    "X12n0272_008:0070a09": "琉璃方紹位豈此會方與之指河論見而阿難已",
    "X12n0272_008:0070a10": "引敘其子事乎自是觀之葢後段乃別時所說特",
    "X12n0272_008:0070a11": "結集者補續為一經耳不可不辯也。補曰寂音",
    "X12n0272_008:0070a12": "以琉璃王誅瞿曇族姓為證可也以文殊師利起",
    "X12n0272_008:0070a13": "問此經名字至汝當奉行謂其法會已終不可也",
    "X12n0272_008:0070a14": "如金剛般若經佛與空生問答未既空生遽起白",
    "X12n0272_008:0070a15": "佛言世尊當何名此經我等云何奉持佛言是經",
    "X12n0272_008:0070a16": "名為金剛般若波羅蜜以是名字汝當奉持則亦",
    "X12n0272_008:0070a17": "法會已終而方談實相葢世尊於此經雖明解辯",
    "X12n0272_008:0070a18": "行由因至果顯地位差別示修證易難令末世眾",
    "X12n0272_008:0070a19": "生超脫見聞明悟如來自到境界入三摩地慮其",
    "X12n0272_008:0070a20": "不能識辯邪正落於魔道於是攬七寶几回紫金",
    "X12n0272_008:0070a21": "山再來凭倚普告大眾於禪那現境說五十種魔",
    "X12n0272_008:0070a22": "最後乃曰此是過去先佛世尊奢摩他中毗婆舍",
    "X12n0272_008:0070a23": "那覺明分析微細魔事魔境現前汝能諳識心垢",
    "X12n0272_008:0070a24": "洗除則能超越信住等位入於如來妙莊嚴海又",
    "X12n0272_008:0070b01": "曰若諸末世愚鈍眾生未識禪那不知說法樂修",
    "X12n0272_008:0070b02": "三昧汝恐同邪至汝當恭欽十方如來究竟修進",
    "X12n0272_008:0070b03": "最後垂範又至理則頓悟乘悟併銷事非頓除因",
    "X12n0272_008:0070b04": "次第盡我已示汝劫波巾結何所不明再此詢問",
    "X12n0272_008:0070b05": "其詞蟬聯終始無間以此攷之非結集者補續明",
    "X12n0272_008:0070b06": "矣寂音未詳此經非一時頓說及匿王與佛實同",
    "X12n0272_008:0070b07": "生年預此法會未幾被廢琉璃王立即誅釋種故",
    "X12n0272_008:0070b08": "有此辯也此經與涅槃說於十八年中既而入滅",
    "X12n0272_008:0070b09": "以匿王在會年六十有二證之非一時頓說則可",
    "X12n0272_008:0070b10": "見矣無盡亦未詳二經於二九年中所說欲刪去",
    "X12n0272_008:0070b11": "故文琉璃善星二事甚不察也。",
    "X12n0272_008:0070b12": "說是語已即時阿難及諸大眾得蒙如來開示密印",
    "X12n0272_008:0070b13": "般怛囉義兼聞此經了義名目頓悟禪那修證聖位",
    "X12n0272_008:0070b14": "增上妙理心慮虗凝斷除三界修心六品微細煩惱。",
    "X12n0272_008:0070b15": "論曰十使煩惱小乘次第斷故身見邊見邪見三",
    "X12n0272_008:0070b16": "品在初果地斷見取戒取貪三品在二果地斷瞋",
    "X12n0272_008:0070b17": "癡慢三品在三果地斷於此界以有疑故未名見",
    "X12n0272_008:0070b18": "道然於此乃方斷故金剛般若談四尊者於三者",
    "X12n0272_008:0070b19": "則曰果於阿羅則曰得阿羅漢道葢至此果地則",
    "X12n0272_008:0070b20": "無疑矣一切眾生皆由著我故不忘身見命將終",
    "X12n0272_008:0070b21": "時未至昏昧想身見特著彌勒曰未到昏昧想位",
    "X12n0272_008:0070b22": "長時所習我愛現行由此力故謂我當無便愛我",
    "X12n0272_008:0070b23": "身由此建立中有生報若預流果及一來果爾時",
    "X12n0272_008:0070b24": "我愛亦復現行然此預流及一來果於此我愛由",
    "X12n0272_008:0070c01": "智慧力數數推求制而不著猶壯夫與羸劣者共",
    "X12n0272_008:0070c02": "相捔力能制伏之阿難已證二果故曰修心六品",
    "X12n0272_008:0070c03": "也。補曰長慶曰俱生煩惱難除故曰微細小乘",
    "X12n0272_008:0070c04": "教三界九地各分九品四四地地別斷初果斷欲",
    "X12n0272_008:0070c05": "界一地九品中前一品惑證第二果二果斷下三",
    "X12n0272_008:0070c06": "品證第三果三果斷上二界七十二品即得羅漢",
    "X12n0272_008:0070c07": "也餘如寂音之論。",
    "X12n0272_008:0070c08": "即從座起頂禮佛足合掌恭敬而白佛言大威德世",
    "X12n0272_008:0070c09": "尊慈音無遮善開眾生微細沈惑令我今日身心快",
    "X12n0272_008:0070c10": "然得大饒益世尊若此妙明真淨妙心本來徧圓如",
    "X12n0272_008:0070c11": "是乃至大地草木蝡動含靈本元真如即是如來成",
    "X12n0272_008:0070c12": "佛真體佛體真實云何復有地獄餓鬼畜生修羅人",
    "X12n0272_008:0070c13": "天等道世尊此道為復本來自有為是眾生妄習生",
    "X12n0272_008:0070c14": "起世尊如寶蓮香比丘尼持菩薩戒私行婬欲妄言",
    "X12n0272_008:0070c15": "行婬非殺非偷無有業報發是語已先於女根生大",
    "X12n0272_008:0070c16": "猛火後於節節猛火燒然墮無間獄琉璃大王善星",
    "X12n0272_008:0070c17": "比丘琉璃為誅瞿曇族姓善星妄說一切法空生身",
    "X12n0272_008:0070c18": "陷入阿鼻地獄此諸地獄為有定處為復自然彼彼",
    "X12n0272_008:0070c19": "發業各各私受惟垂大慈開發童蒙令諸一切持戒",
    "X12n0272_008:0070c20": "眾生聞決定義歡喜頂戴謹絜無犯。",
    "X12n0272_008:0070c21": "論曰阿難引寶蓮香比丘尼琉璃善星所造之業",
    "X12n0272_008:0070c22": "問地獄定處然其意猶著婬機之罪故以為先也",
    "X12n0272_008:0070c23": "言此妙明真淨妙心本來徧圓如是乃至大地草",
    "X12n0272_008:0070c24": "木蝡動含靈本元真如即是如來成佛真體者此",
    "X12n0272_008:0071a01": "出情之法也言佛體真實云何復有地獄餓鬼畜",
    "X12n0272_008:0071a02": "生修羅人天等道者情中之業也雜華論曰情生",
    "X12n0272_008:0071a03": "智隔想變體殊如巧德林菩薩等十林菩薩所從",
    "X12n0272_008:0071a04": "來國國亦名慧一切境界總名慧體何以然者無",
    "X12n0272_008:0071a05": "有情無無情故所以然者無二見故為一真智境",
    "X12n0272_008:0071a06": "界無成佛者無不成佛者故有情無情者此是依",
    "X12n0272_008:0071a07": "業說夫論成佛者非屬業故若非屬業者即非有",
    "X12n0272_008:0071a08": "情無情故也何得於出情法上計言有成佛不成",
    "X12n0272_008:0071a09": "佛耶彼有情此無情者是業收非佛解脫豈將自",
    "X12n0272_008:0071a10": "己情業之繫作如是卜量情與非情成與不成哉",
    "X12n0272_008:0071a11": "阿難以情中之業難出情之法者也。",
    "X12n0272_008:0071a12": "佛告阿難快哉此問令諸眾生不入邪見汝今諦聽",
    "X12n0272_008:0071a13": "當為汝說阿難一切眾生實本真淨因彼妄見有妄",
    "X12n0272_008:0071a14": "習生因此分開內分外分阿難內分即是眾生分內",
    "X12n0272_008:0071a15": "因諸愛染發起妄情情積不休能生愛水是故眾生",
    "X12n0272_008:0071a16": "心憶珍羞口中水出心憶前人或憐或恨目中淚盈",
    "X12n0272_008:0071a17": "貪求財寶心發愛涎舉體光潤心著行婬男女二根",
    "X12n0272_008:0071a18": "自然流液阿難諸愛雖別流結是同潤濕不升自然",
    "X12n0272_008:0071a19": "從墜此名內分。",
    "X12n0272_008:0071a20": "阿難外分即是眾生分外因諸渴仰發明虗想想積",
    "X12n0272_008:0071a21": "不了能生勝氣是故眾生心持禁戒舉身輕清心持",
    "X12n0272_008:0071a22": "呪印顧盻雄毅心欲生天夢想飛舉心存佛國聖境",
    "X12n0272_008:0071a23": "冥現事善知識自輕身命阿難諸想雖別輕舉是同",
    "X12n0272_008:0071a24": "飛動不沈自然超越此名外分。",
    "X12n0272_008:0071b01": "阿難一切世間生死相續生從順習死從變流臨命",
    "X12n0272_008:0071b02": "終時未捨媛觸一生善惡俱時頓現死逆生順二習",
    "X12n0272_008:0071b03": "相交。",
    "X12n0272_008:0071b04": "論曰前識為故習後識為新習是謂二習問曰一",
    "X12n0272_008:0071b05": "生善惡何以於此逆順相交時頓現乎曰善惡之",
    "X12n0272_008:0071b06": "業如夢方作夢時豈能自知是夢非夢要須覺時",
    "X12n0272_008:0071b07": "夢中之事了然自現不待尋繹一生善惡亦復如",
    "X12n0272_008:0071b08": "是寶積經曰佛謂淨飯王言大王耳聞惡聲生於",
    "X12n0272_008:0071b09": "惡心大王如人夢中親愛別離生大苦惱悲號啼",
    "X12n0272_008:0071b10": "哭或離父母妻子所愛眷屬是人覺已憶念夢中",
    "X12n0272_008:0071b11": "親愛別離悲泣等事於意云何夢中所見是實有",
    "X12n0272_008:0071b12": "否王言不也佛言大王於意云何是人所夢執以",
    "X12n0272_008:0071b13": "謂實是為智否王言不也世尊何以故夢中所見",
    "X12n0272_008:0071b14": "親愛別離畢竟是無何況悲泣是人徒自疲勞都",
    "X12n0272_008:0071b15": "無有實佛言大王如是愚癡無聞凡夫耳聞惡聲",
    "X12n0272_008:0071b16": "而生執著生執著已起不愛心以不愛故生於瞋",
    "X12n0272_008:0071b17": "心生嗔心故造作瞋業所謂身三口四意三種業",
    "X12n0272_008:0071b18": "造彼業已即便謝滅是業滅已不依東方而住亦",
    "X12n0272_008:0071b19": "復不依南西北方四維上下而住如是之業乃至",
    "X12n0272_008:0071b20": "臨死之時最後識滅見先所作心想中現大王是",
    "X12n0272_008:0071b21": "人見已心生憂怖自分業盡異業現前大王如所",
    "X12n0272_008:0071b22": "夢覺念夢中事。",
    "X12n0272_008:0071b23": "純想即飛必生天上若飛心中兼福兼慧及與淨願",
    "X12n0272_008:0071b24": "自然心開見十方佛一切淨土隨願往生情少想多",
    "X12n0272_008:0071c01": "輕舉非遠即為飛仙大力鬼王飛行夜叉地行羅剎",
    "X12n0272_008:0071c02": "遊於四天所去無礙其中若有善願善心護持我法",
    "X12n0272_008:0071c03": "或護禁戒隨持戒人或護神呪隨持呪者或護禪定",
    "X12n0272_008:0071c04": "保綏法忍是等親住如來座下情想均等不飛不墜",
    "X12n0272_008:0071c05": "生於人間想明斯聰情幽斯鈍情多想少流入橫生",
    "X12n0272_008:0071c06": "重為毛羣輕為羽族七情三想沉下水輪生於火際",
    "X12n0272_008:0071c07": "受氣猛火身為餓鬼常被焚燒水能害己無食無飲",
    "X12n0272_008:0071c08": "經百千劫九情一想下洞火輪身入風火二交過地",
    "X12n0272_008:0071c09": "輕生有間重生無間二種地獄純情即沉入阿鼻獄",
    "X12n0272_008:0071c10": "若沉心中有謗大乘毀佛禁戒誑妄說法虗貪信施",
    "X12n0272_008:0071c11": "濫膺恭敬五逆十重更生十方阿鼻地獄循造惡業",
    "X12n0272_008:0071c12": "雖則自招眾同分中兼有元地。",
    "X12n0272_008:0071c13": "論曰彌勒曰於欲界中有三十六處謂八大那落",
    "X12n0272_008:0071c14": "迦何等為八一等活二黑繩三眾合四號叫五大",
    "X12n0272_008:0071c15": "號叫六燒熱七極熱八無間此諸大那落迦處廣",
    "X12n0272_008:0071c16": "十千踰繕那此外復有八寒那落迦處何等為八",
    "X12n0272_008:0071c17": "一皰那落迦二皰裂那落迦三郝凡那落迦四郝",
    "X12n0272_008:0071c18": "郝凡那落迦五虎虎凡那落迦六青蓮那落迦七",
    "X12n0272_008:0071c19": "紅蓮那落迦八大紅蓮那落迦從此下三萬二千",
    "X12n0272_008:0071c20": "踰繕那至等活那落迦從此復隔四千踰繕那有",
    "X12n0272_008:0071c21": "餘那落迦如等活大那落迦處初寒那落迦處亦",
    "X12n0272_008:0071c22": "爾從此復隔二千踰繕那有餘那落迦又曰於等",
    "X12n0272_008:0071c23": "活大那落迦中多受如是極治罰苦謂彼有情多",
    "X12n0272_008:0071c24": "共聚集業增上生種種苦具次第而起更相殘害",
    "X12n0272_008:0072a01": "悶絕躃地次虗空中有大聲發唱如是言此諸有",
    "X12n0272_008:0072a02": "情可還等治可還等治次彼有情欻然復起又曰",
    "X12n0272_008:0072a03": "飲食受用者三界將生已生有情壽命安住此中",
    "X12n0272_008:0072a04": "當知觸意思識三種食故一切三界有情壽命安",
    "X12n0272_008:0072a05": "住段食一種唯令欲界有情壽命安住獨大那落",
    "X12n0272_008:0072a06": "迦受生有情有微細段食謂腑臟中有微風由此",
    "X12n0272_008:0072a07": "因緣彼得久住餓鬼旁生人中亦有麤段食謂作",
    "X12n0272_008:0072a08": "分段而噉食之復有微細食謂羯邏藍等位有情",
    "X12n0272_008:0072a09": "及欲界諸天由彼食已所有段食流入一切身分",
    "X12n0272_008:0072a10": "支節尋即消化無有便穢以彌勒所論名目所在",
    "X12n0272_008:0072a11": "受苦之相所依之食驗世尊言曰雖則自招眾同",
    "X12n0272_008:0072a12": "分中兼有元地為無可疑者然破色心論曰如地",
    "X12n0272_008:0072a13": "獄報眾生以同業故熱鐵為地而獄卒夜叉閻羅",
    "X12n0272_008:0072a14": "王等初不與罪苦有情同業然亦同罪獄中何也",
    "X12n0272_008:0072a15": "圓覺經曰有妄業故妄見流轉厭流轉者妄見涅",
    "X12n0272_008:0072a16": "槃於是世尊又為說造十習因受六交報也雜華",
    "X12n0272_008:0072a17": "曰天鼓謂善住太子曰汝等昔在地獄地獄及身",
    "X12n0272_008:0072a18": "非十方來但由汝顛倒惡業愚癡纏縛生地獄身",
    "X12n0272_008:0072a19": "此無根本無有來處。補曰淨土三昧經曰昔毗",
    "X12n0272_008:0072a20": "沙國王與維陀始王共戰自惟陣敗立誓願為地",
    "X12n0272_008:0072a21": "下主時臣佐一十八人領百萬眾願頭生角助王",
    "X12n0272_008:0072a22": "法化治其罪人今所謂閻羅天子牛頭阿傍等是",
    "X12n0272_008:0072a23": "也然其所居處如世之棘寺其獄官獄卒吏雖與",
    "X12n0272_008:0072a24": "囚徒同一囹圄而隨業所治所受之報則異耳愚",
    "X12n0272_008:0072b01": "讀破色心論所問寂音論之未詳故復出此。",
    "X12n0272_008:0072b02": "阿難此等皆是彼諸眾生自業所感造十習因受六",
    "X12n0272_008:0072b03": "交報云何十因阿難一者婬習交接發於相磨研磨",
    "X12n0272_008:0072b04": "不休如是故有大猛火光於中發動如人以手自相",
    "X12n0272_008:0072b05": "磨觸煖相現前二習相然故有鐵牀銅柱之事是故",
    "X12n0272_008:0072b06": "十方一切如來色目行婬同名欲火菩薩見欲如避",
    "X12n0272_008:0072b07": "火坑二者貪習交計發於相吸吸攬不止如是故有",
    "X12n0272_008:0072b08": "積寒堅氷於中凍冽如人以口吸縮風氣有冷觸生",
    "X12n0272_008:0072b09": "二習相陵故有吒吒波波羅羅青赤白蓮寒水等事",
    "X12n0272_008:0072b10": "是故十方一切如來色目多求同名貪水菩薩見貪",
    "X12n0272_008:0072b11": "如避瘴海三者慢習交陵發於相恃馳流不息如是",
    "X12n0272_008:0072b12": "故有騰逸奔波積波為水如人口舌自相綿味因而",
    "X12n0272_008:0072b13": "水發二習相鼓故有血河灰河熱沙毒海融銅灌吞",
    "X12n0272_008:0072b14": "諸事是故十方一切如來色目我慢名飲癡水菩薩",
    "X12n0272_008:0072b15": "見慢如避巨溺四者瞋習交衝發於相忤忤結不息",
    "X12n0272_008:0072b16": "心熱發火鑄氣為金如是故有刀山鐵橛劒樹劒輪",
    "X12n0272_008:0072b17": "斧鉞鎗鋸如人銜冤殺氣飛動二習相擊故有宮割",
    "X12n0272_008:0072b18": "斬斫剉刺槌擊諸事是故十方一切如來色目瞋恚",
    "X12n0272_008:0072b19": "名利刀劒菩薩見瞋如避誅戮五者詐習交誘發於",
    "X12n0272_008:0072b20": "相調引起不住如是故有繩木絞校如水浸田草木",
    "X12n0272_008:0072b21": "生長二習相延故有杻械枷鎻鞭杖撾棒諸事是故",
    "X12n0272_008:0072b22": "十方一切如來色目姧偽同為讒賊菩薩見詐如畏",
    "X12n0272_008:0072b23": "豺狼六者誑習交欺發於相罔誣罔不止飛心造姧",
    "X12n0272_008:0072b24": "如是故有塵土屎尿穢汙不淨如塵隨風各無所見",
    "X12n0272_008:0072c01": "二習相加故有沒溺騰擲飛墜漂淪諸事是故十方",
    "X12n0272_008:0072c02": "一切如來色目欺誑同名劫殺菩薩見誑如踐蛇虺",
    "X12n0272_008:0072c03": "七者怨習交嫌發于銜恨如是故有飛石投磨匣貯",
    "X12n0272_008:0072c04": "車檻甕盛囊撲如陰毒人懷抱畜惡二習相吞故有",
    "X12n0272_008:0072c05": "投擲擒捉擊射拋撮諸事是故十方一切如來色目",
    "X12n0272_008:0072c06": "怨家名違害鬼菩薩見怨如飲鴆酒八者見習交明",
    "X12n0272_008:0072c07": "如薩迦耶見戒禁取邪悟諸業發於違拒出生相反",
    "X12n0272_008:0072c08": "如是故有王使主吏證執文藉如行路人來往相見",
    "X12n0272_008:0072c09": "二習相交故有勘問權詐考訊推鞫察訪披究照明",
    "X12n0272_008:0072c10": "善惡童子手執文簿辭辯諸事是故十方一切如來",
    "X12n0272_008:0072c11": "色目惡見同名見坑菩薩見諸虗妄偏執如入毒壑",
    "X12n0272_008:0072c12": "九者枉習交加發於誣謗如是故有合山合石碾磑",
    "X12n0272_008:0072c13": "耕磨如讒賊人逼枉良善二習相排故有押捺槌按",
    "X12n0272_008:0072c14": "蹙漉衡度諸事是故十方一切如來色目怨謗同名",
    "X12n0272_008:0072c15": "讒虎菩薩見枉如遭霹靂十者訟習交諠發於藏覆",
    "X12n0272_008:0072c16": "如是故有鑒見照燭如於日中不能藏影故有惡友",
    "X12n0272_008:0072c17": "業鏡火珠披露宿業對驗諸事是故十方一切如來",
    "X12n0272_008:0072c18": "色目覆藏同名陰賊菩薩觀覆如戴高山履於巨海。",
    "X12n0272_008:0072c19": "論曰滔天之浸出於涓滴岑樓之木發於毫末者",
    "X12n0272_008:0072c20": "其始於甚微而終於不可禦故聖人於所習多慎",
    "X12n0272_008:0072c21": "之問曰何以有習曰覺性無性故以無性故隨所",
    "X12n0272_008:0072c22": "熏而起甚矣習性之難除雖親奉世尊如阿難者",
    "X12n0272_008:0072c23": "有婬習於說法會中甞諦視女人如畢陵迦婆蹉",
    "X12n0272_008:0072c24": "有慢習呼恒河神女為小婢神女訴於世尊世尊",
    "X12n0272_008:0073a01": "曰當向神女懺悔於是畢陵迦婆蹉呼曰小婢容",
    "X12n0272_008:0073a02": "我悔過阿難依近慈光猶諦視女人畢陵迦婆蹉",
    "X12n0272_008:0073a03": "親受明誨然猶呼神女以為小婢是皆果位中聖",
    "X12n0272_008:0073a04": "人者且折伏婬慢之習無功如此況一切眾生乎",
    "X12n0272_008:0073a05": "言習者謂婬貪慢瞋詐誑怨見枉訟也是十法三",
    "X12n0272_008:0073a06": "毒之別相及等分相以此經專治婬機故又冠其",
    "X12n0272_008:0073a07": "習於十法之首言一切如來色目者猶言以婬為",
    "X12n0272_008:0073a08": "何等品類以貪為何等品類以慢為何等品類以",
    "X12n0272_008:0073a09": "瞋為何等品類以詐為何等品類以誑為何等品",
    "X12n0272_008:0073a10": "類以怨為何等品類以見為何等品類以枉為何",
    "X12n0272_008:0073a11": "等品類以訟為何等品類也而婬本為熱惱故世",
    "X12n0272_008:0073a12": "尊目為火非特世尊雖十方如來亦以為火也而",
    "X12n0272_008:0073a13": "其下九法號十方如來色目者亦爾然因有二其",
    "X12n0272_008:0073a14": "一曰正發業即無明其二曰助發業即餘惑俱生",
    "X12n0272_008:0073a15": "分別也今除婬習是所發之業餘九皆是能發業",
    "X12n0272_008:0073a16": "之惑也如婬研磨不休自耗其精則火界熾然於",
    "X12n0272_008:0073a17": "其生也尚有消渴內熱癰疽等疾則其死也見大",
    "X12n0272_008:0073a18": "猛火固其所也銅柱鐵床則是其抱持寢臥堅覺",
    "X12n0272_008:0073a19": "妄想餘習婬以磨生火則貪以吸生水亦固其所",
    "X12n0272_008:0073a20": "也此與陽盛夢火陰盛夢水亦無以異雖彼以是",
    "X12n0272_008:0073a21": "復我然我所見非彼所成皆以我所習起故問曰",
    "X12n0272_008:0073a22": "何謂吒吒波波羅羅耶曰俱舍論曰波波吒吒羅",
    "X12n0272_008:0073a23": "羅寒者聲相如此青赤白蓮寒者色相如此彌勒。",
    "X12n0272_008:0073a24": "論曰有青蓮那落迦紅蓮那落迦者此也問曰前",
    "X12n0272_008:0073b01": "言婬習以熱惱故為火今言瞋習亦曰心熱發火",
    "X12n0272_008:0073b02": "何也曰瞋能起陽於五性屬木木起陽則發火火",
    "X12n0272_008:0073b03": "克金則鑄氣氣雖屬金要待火力成體又從火革",
    "X12n0272_008:0073b04": "乃能為傷物也問曰慢習為癡水何物耶曰西國",
    "X12n0272_008:0073b05": "有此水如此土炎荒瘴泉飲者即瘖謂之啞瘴類",
    "X12n0272_008:0073b06": "也又問曰詐習而成杻械枷鎻鞭杖檛棒誑習而",
    "X12n0272_008:0073b07": "成屎尿穢汙不淨何也曰以綏婬而成銅柱鐵牀",
    "X12n0272_008:0073b08": "以貪習而成青赤白蓮寒氷等事復何恠哉耶。",
    "X12n0272_008:0073b09": "補曰宮割五刑之一也校枷也易曰屨校滅趾荷",
    "X12n0272_008:0073b10": "校滅耳囊撲者以囊貯之而撲殺之也吏記秦始",
    "X12n0272_008:0073b11": "皇囊撲兩弟薩迦耶具云薩迦耶薩此云身見戒",
    "X12n0272_008:0073b12": "謂執身有我戒也禁取謂非因計因如持牛狗等",
    "X12n0272_008:0073b13": "戒為生天因也。",
    "X12n0272_008:0073b14": "云何六報阿難一切眾生六識造業所造惡報從六",
    "X12n0272_008:0073b15": "根出云何惡報從六根出一者見報招引惡果此見",
    "X12n0272_008:0073b16": "業交則臨終時先見猛火滿十方界亡者神識飛墜",
    "X12n0272_008:0073b17": "乘烟入無間獄發明二相一者明見則能徧見種種",
    "X12n0272_008:0073b18": "惡物生無量畏二者暗見寂然不見生無量恐如是",
    "X12n0272_008:0073b19": "見火燒聽能為鑊湯洋銅燒息能為黑烟紫燄燒味",
    "X12n0272_008:0073b20": "能為焦丸鐵麋燒觸能為熱灰鑪炭燒心能生星火",
    "X12n0272_008:0073b21": "迸灑扇鼓空界二者聞報招引惡果此聞業交則臨",
    "X12n0272_008:0073b22": "終時先見波濤沒溺天地亡者神識降注乘流入無",
    "X12n0272_008:0073b23": "間獄發明二相一者開聽聽種種閙精神愗亂二者",
    "X12n0272_008:0073b24": "閉聽寂無所聞幽魄沈沒如是聞波注聞則能為責",
    "X12n0272_008:0073c01": "為詰注見則能為雷為吼為惡毒氣注息則能為雨",
    "X12n0272_008:0073c02": "為霧漉諸毒蟲周徧身體注味則能為膿為血種種",
    "X12n0272_008:0073c03": "雜穢注觸則能為畜為鬼為糞為尿注意則能為電",
    "X12n0272_008:0073c04": "為雹摧碎心魄三者齅報招引惡果此齅業交則臨",
    "X12n0272_008:0073c05": "終時先見毒氣充塞遠近亡者神識從地涌出入無",
    "X12n0272_008:0073c06": "間獄發明二相一者通聞被諸惡氣熏極心擾二者",
    "X12n0272_008:0073c07": "塞聞氣掩不通悶絕於地如是齅氣衝息則能為質",
    "X12n0272_008:0073c08": "為履衝見則能為火為炬衝聽則能為沒為溺為洋",
    "X12n0272_008:0073c09": "為沸衝味則能為餒為爽衝觸則能為綻為爛為大",
    "X12n0272_008:0073c10": "肉山有百千眼無量咂食衝思則能為灰為瘴為飛",
    "X12n0272_008:0073c11": "砂礰擊碎身體五者味報招引惡果此味業交則臨",
    "X12n0272_008:0073c12": "終時先見鐵網猛燄熾烈周覆世界亡者神識下透",
    "X12n0272_008:0073c13": "挂綱倒懸其頭入無間獄發明二相一者吸氣結成",
    "X12n0272_008:0073c14": "寒水凍裂身肉二者吐氣飛為猛火焦爛骨髓如是",
    "X12n0272_008:0073c15": "甞味歷甞則能為承為忍歷見則能為然金石歷聽",
    "X12n0272_008:0073c16": "則能為利兵刃歷息則能為大鐵籠彌覆國土歷觸",
    "X12n0272_008:0073c17": "則能為弓為箭為弩為射歷思則能為飛熱鐵從空",
    "X12n0272_008:0073c18": "雨下五者觸報招引惡果此觸業交則臨終時先見",
    "X12n0272_008:0073c19": "大山四面來合無復出路亡者神識見大鐵城火蛇",
    "X12n0272_008:0073c20": "火狗虎狼師子牛頭獄卒馬頭羅剎手執鎗矟驅入",
    "X12n0272_008:0073c21": "城門向無間獄發明二相一者合觸合山逼體骨肉",
    "X12n0272_008:0073c22": "血潰二者離觸刀劒觸身心肝屠裂如是合觸歷觸",
    "X12n0272_008:0073c23": "則能為道為觀為廳為案歷見則能為燒為爇歷聽",
    "X12n0272_008:0073c24": "則能為撞為擊為倳為射歷息則能為括為袋為考",
    "X12n0272_008:0074a01": "為縛歷甞則能為耕為鉗為斬為截歷思則能為墜",
    "X12n0272_008:0074a02": "為飛為煎為炙六者思報招引惡果此思業交則臨",
    "X12n0272_008:0074a03": "終時先見惡風吹壞國土亡者神識被吹上空旋落",
    "X12n0272_008:0074a04": "乘風墮無間獄發明二相一者不覺迷極則荒奔走",
    "X12n0272_008:0074a05": "不息二者不迷覺知則苦無量煎燒痛深難忍如是",
    "X12n0272_008:0074a06": "邪思結思則能為方為所結見則能為鑒為證結聽",
    "X12n0272_008:0074a07": "則能為大合石為水為霜為土為霧結息則能為大",
    "X12n0272_008:0074a08": "火車火船火檻結甞則能為大呌喚為悔為泣結觸",
    "X12n0272_008:0074a09": "則能為大為小為一日中萬生萬死為偃為仰。",
    "X12n0272_008:0074a10": "阿難是名地獄十因六果皆是眾生迷妄所造若諸",
    "X12n0272_008:0074a11": "眾生惡業同造入阿鼻獄受無量苦經無量劫六根",
    "X12n0272_008:0074a12": "各造及彼所作兼境兼根是人則入八無間獄身口",
    "X12n0272_008:0074a13": "意三作殺盜婬是人則入十八地獄三業不兼中間",
    "X12n0272_008:0074a14": "或為一殺一盜是人則入三十六地獄見見一根單",
    "X12n0272_008:0074a15": "犯一業是人則入一百八地獄由是眾生別作別造",
    "X12n0272_008:0074a16": "於世界中入同分地妄想發生非本來有。",
    "X12n0272_008:0074a17": "補曰此一段文意以前後次序反覆研覈於訟習",
    "X12n0272_008:0074a18": "不能藏影句下脫二習等四字於見報如是見火",
    "X12n0272_008:0074a19": "句下脫燒見能為等八字似非譯人之簡略殆書",
    "X12n0272_008:0074a20": "工之闕遺也既失稽考於一時遂乃滑疑於千載",
    "X12n0272_008:0074a21": "深為之歎息問曰淨覺曰諸根循業各變難盡消",
    "X12n0272_008:0074a22": "會如聞報謂注見則能為雷為吼豈是眼根所入",
    "X12n0272_008:0074a23": "之相況下文多此類聖言叵測惟博通之士昭示",
    "X12n0272_008:0074a24": "來學今此意可得聞乎曰愚固非博通者試為子",
    "X12n0272_008:0074b01": "言之夫如來說法不苟然也其敘六根始則標定",
    "X12n0272_008:0074b02": "受報之業如招引惡果此見業交等文是也次則",
    "X12n0272_008:0074b03": "示業報之相如燒聽能為鑊湯洋銅等文是也而",
    "X12n0272_008:0074b04": "六根注發互相酬業與易陰中有陽陽中有陰流",
    "X12n0272_008:0074b05": "變無異故見報以火言之聞報以水言之易則以",
    "X12n0272_008:0074b06": "離為目坎為耳故於見聞之間則曰燒曰注至其",
    "X12n0272_008:0074b07": "敘六報於見則曰燒心於聞則曰注意餘四但曰",
    "X12n0272_008:0074b08": "衝思歷思結思而已不曰心意者葢亦以心為火",
    "X12n0272_008:0074b09": "以意為水思是意之業也故前文謂意如幽室見",
    "X12n0272_008:0074b10": "幽室見者沈潛之象則復以為水也宜矣而見報",
    "X12n0272_008:0074b11": "曰燒聽能為鑊湯洋銅者如易離在地為火在天",
    "X12n0272_008:0074b12": "為日坎中有離故有溫泉有火井離中有坎故有",
    "X12n0272_008:0074b13": "火鼠火龜謂聽屬耳耳屬坎而見報之離火變於",
    "X12n0272_008:0074b14": "耳根之坎水故也燒息能為黑烟紫燄者如易艮",
    "X12n0272_008:0074b15": "卦九三厲為熏心程頤以為熏灼其心也謂息屬",
    "X12n0272_008:0074b16": "鼻鼻屬艮而見報之離火變於鼻根之艮土故也",
    "X12n0272_008:0074b17": "燒味能為鐵丸鐵糜者如易兌四九為金離二七",
    "X12n0272_008:0074b18": "為火又乾為金離為火煅之銳戈兵火金相合則",
    "X12n0272_008:0074b19": "煅而為丸融而為糜謂味屬口舌口舌屬兌而見",
    "X12n0272_008:0074b20": "報之離火變於舌根之兌金故也燒觸能為熱灰",
    "X12n0272_008:0074b21": "爐炭者如易坤為釜釜有範金者有合土者其象",
    "X12n0272_008:0074b22": "有腹有耳無足是皆自坤變也坤離皆有木象黃",
    "X12n0272_008:0074b23": "帝書曰在天為風在地為木今焚薪為炭枯枿成",
    "X12n0272_008:0074b24": "灰離火動而薪止火滅而燼留謂觸屬身身屬坤",
    "X12n0272_008:0074c01": "而見報之離火變於身根之坤土故也燒心能為",
    "X12n0272_008:0074c02": "星火煽鼓空界者如易心位在坎離之間也邵雍",
    "X12n0272_008:0074c03": "曰離為星而張衡以星辰為地之精氣上變乎天",
    "X12n0272_008:0074c04": "星日之餘辰月之餘月生於日日所照臨眾星被",
    "X12n0272_008:0074c05": "耀因水轉光至精斁氣歇坎極離現則乃有飛殞",
    "X12n0272_008:0074c06": "之象謂心屬坎離而見報之離火復變於心位之",
    "X12n0272_008:0074c07": "離火與坎水故也聞報注聞則為貴為詰者如易",
    "X12n0272_008:0074c08": "離坎艮為無敢折獄又為刑殺等義謂聞屬耳耳",
    "X12n0272_008:0074c09": "屬坎而聞報之坎水變於耳根之坎水與艮土離",
    "X12n0272_008:0074c10": "火故也注見則能為雷為吼者如易離火與巽風",
    "X12n0272_008:0074c11": "也木中有火風者火氣之動也離為目動為多白",
    "X12n0272_008:0074c12": "眼觀眼之變則可以知風火故迅雷所轟烈燄爍",
    "X12n0272_008:0074c13": "金驚颷奮發萬竅怒號謂見屬眼目眼目屬離而",
    "X12n0272_008:0074c14": "聞報之坎水變於眼根之離火與震木巽風故也",
    "X12n0272_008:0074c15": "注息則能為雨為霧者如易兌為口艮為鼻口鼻",
    "X12n0272_008:0074c16": "通氣山澤通也水氣上蒸而為雲為霧謂息屬鼻",
    "X12n0272_008:0074c17": "鼻屬艮而聞報之坎水變於鼻根之艮土與兌金",
    "X12n0272_008:0074c18": "故也注味則能為膿為血者如易坎為血既濟曰",
    "X12n0272_008:0074c19": "坎上東隣殺牛歸妹曰兌上刲羊無血謂味屬口",
    "X12n0272_008:0074c20": "舌口舌屬坎兌而聞根之坎水變於舌根之兌金",
    "X12n0272_008:0074c21": "坎水故也注觸則能為畜為鬼為糞為尿者如易",
    "X12n0272_008:0074c22": "艮卦曰坤為身坎為鬼坤土也坎水也土陷于水",
    "X12n0272_008:0074c23": "中故為泥為塗睽卦曰見豕負塗載鬼一車惡其",
    "X12n0272_008:0074c24": "穢之甚也謂觸屬身身屬坤而聞報之坎水變於",
    "X12n0272_008:0075a01": "身根之坤土與坎水故也注意則能為電為雹摧",
    "X12n0272_008:0075a02": "碎心魄者如易習坎重坎也今聞報之坎水復注",
    "X12n0272_008:0075a03": "于意之坎水乃以坎而入坎葢意在坎離之間坎",
    "X12n0272_008:0075a04": "離以中相易坎極成離火光起於洲潬巨焚生於",
    "X12n0272_008:0075a05": "積油坎北方之卦沍陰之地也離南方之卦積陽",
    "X12n0272_008:0075a06": "之地也故陽極為電陰極為雹說卦為心病為加",
    "X12n0272_008:0075a07": "憂謂意屬坎離而聞報之坎水復變於耳根之坎",
    "X12n0272_008:0075a08": "水與離火故也餘準此可見然此業報變現如影",
    "X12n0272_008:0075a09": "隨形了無差忒實由自妄所招非本來有或謂虗",
    "X12n0272_008:0075a10": "張三世報應妄說六道輪迴者豈足與語易道哉",
    "X12n0272_008:0075a11": "言為質為履者質與躓同廣雅曰躓踏也言為餒",
    "X12n0272_008:0075a12": "為爽者通俗文云魚敗曰餒羮敗曰爽。",
    "X12n0272_008:0075a13": "復次阿難是諸眾生非破律儀犯菩薩戒毀佛涅槃",
    "X12n0272_008:0075a14": "諸餘雜業歷劫燒然後還罪畢受諸鬼形若於本因",
    "X12n0272_008:0075a15": "貪物為罪是人罪畢遇物成形名為怪鬼貪色為罪",
    "X12n0272_008:0075a16": "是人罪畢遇風成形名為魃鬼貪惑為罪是人罪畢",
    "X12n0272_008:0075a17": "遇畜成形名為魅鬼貪恨為罪是人罪畢遇蟲成形",
    "X12n0272_008:0075a18": "名蠱毒鬼貪憶為罪是人罪畢遇衰成形名為癘鬼",
    "X12n0272_008:0075a19": "貪慠為罪是人罪畢遇氣成形名為餓鬼貪罔為罪",
    "X12n0272_008:0075a20": "是人罪畢遇幽為形名為魘鬼貪明為罪是人罪畢",
    "X12n0272_008:0075a21": "遇精為形名魍魎鬼貪成為罪是人罪畢遇明為形",
    "X12n0272_008:0075a22": "名役使鬼貪黨為罪是人罪畢遇人為形名傳送鬼",
    "X12n0272_008:0075a23": "阿難是人皆以純情墜落業火燒乾上出為鬼此等",
    "X12n0272_008:0075a24": "皆是自妄想業之所招引若悟菩提則妙圓明本無",
    "X12n0272_008:0075b01": "所有。",
    "X12n0272_008:0075b02": "論曰前文曰十方微塵如來異口同音告阿難言",
    "X12n0272_008:0075b03": "善哉阿難汝欲識知俱生無明使汝輪轉生死結",
    "X12n0272_008:0075b04": "根唯汝六根更非他物汝復欲知無上菩提令汝",
    "X12n0272_008:0075b05": "速證安樂解脫寂靜妙常亦汝六根更非他物嗚",
    "X12n0272_008:0075b06": "呼六根果何物哉如二十五聖者因之以獲圓通",
    "X12n0272_008:0075b07": "葢所謂證安樂解脫者也於六根而悟者如受六",
    "X12n0272_008:0075b08": "交罪報苦者因之以沈墜葢所謂輪轉生死結根",
    "X12n0272_008:0075b09": "者也於六根而迷者嗚呼因迷而有六道因悟而",
    "X12n0272_008:0075b10": "有二十五圓通豈本來有哉世尊於法華說化城",
    "X12n0272_008:0075b11": "大通智勝佛國土宮殿謂大光普照徧滿世界勝",
    "X12n0272_008:0075b12": "諸天光而梵天王尋光自東來者西向見佛自西",
    "X12n0272_008:0075b13": "來者東向見佛南北上下四方交相見佛亦如東",
    "X12n0272_008:0075b14": "西者佛體非有方所者也於火宅稱有五百人止",
    "X12n0272_008:0075b15": "住其中鴟梟鵰鷲烏鵲鳩鴿蚖蛇蝮蝎蜈蚣蜓蚰",
    "X12n0272_008:0075b16": "守宮百足鼬貍鼷鼠諸惡蟲輩交橫馳走屎尿臭",
    "X12n0272_008:0075b17": "處不淨流溢蜣蜋諸虫而集其上於智則言大通",
    "X12n0272_008:0075b18": "於光則言普照於貪瞋癡苦集生死之趣則曰五",
    "X12n0272_008:0075b19": "百人於諸三毒則言諸虫輩及屎尿臭處與十習",
    "X12n0272_008:0075b20": "因六交報以成生死結根二十五圓通以證安樂",
    "X12n0272_008:0075b21": "寂靜妙常同意。",
    "X12n0272_008:0075b22": "復次阿難鬼業既盡則情與想二俱成空方於世間",
    "X12n0272_008:0075b23": "與元負人怨對相值身為畜生酬其宿債物怪之鬼",
    "X12n0272_008:0075b24": "物消報盡生於世間多為梟類風魃之鬼風銷報盡",
    "X12n0272_008:0075c01": "生於世間多為咎徵一切異類畜魅之鬼畜死報盡",
    "X12n0272_008:0075c02": "生於世間多為狐類蟲蠱之鬼蠱滅報盡生於世間",
    "X12n0272_008:0075c03": "多為毒類衰癘之鬼衰窮報盡生於世間多為蛔類",
    "X12n0272_008:0075c04": "受氣之鬼氣消報盡生於世間多為食類綿幽之鬼",
    "X12n0272_008:0075c05": "幽銷報盡生於世間多為服類和精之鬼和銷報盡",
    "X12n0272_008:0075c06": "生於世間多為應類明靈之鬼明滅報盡生於世間",
    "X12n0272_008:0075c07": "多為休徵一切諸類依人之鬼人亡報盡生於世間",
    "X12n0272_008:0075c08": "多為循類阿難是等皆以業火燒枯酬其宿債傍為",
    "X12n0272_008:0075c09": "畜生此等亦皆自虗妄業之所招引若悟菩提則此",
    "X12n0272_008:0075c10": "妄緣本無所有如汝所言寶蓮香等及琉璃王善星",
    "X12n0272_008:0075c11": "比丘如是惡業本自發明非從天降亦非地出亦非",
    "X12n0272_008:0075c12": "人與自妄所招還自來受菩提心中皆為浮虗妄想",
    "X12n0272_008:0075c13": "凝結。",
    "X12n0272_008:0075c14": "復次阿難從是畜生酬償先債若彼酬者分越所酬",
    "X12n0272_008:0075c15": "此等眾生還復為人反徵其剩如彼有力兼有福德",
    "X12n0272_008:0075c16": "則於人中不捨人身酬還彼力若無福者還為畜生",
    "X12n0272_008:0075c17": "償彼餘直阿難當知若用錢物或役其力償足自停",
    "X12n0272_008:0075c18": "如於中間殺彼身命或貪其肉如是乃至經微塵劫",
    "X12n0272_008:0075c19": "相食相誅猶如轉輪互為高下無有休息除奢摩他",
    "X12n0272_008:0075c20": "及佛出世不可停寢汝今應知彼梟倫者酬足復形",
    "X12n0272_008:0075c21": "生人道中參合頑類彼咎徵者酬足復形生人道中",
    "X12n0272_008:0075c22": "參合愚類彼狐倫者酬足復形生人道中參於庸類",
    "X12n0272_008:0075c23": "彼毒倫者酬足復形生人道中參合狠類彼蛔倫者",
    "X12n0272_008:0075c24": "酬足復形生人道中參合微類彼食倫者酬足復形",
    "X12n0272_008:0076a01": "生人道中參合柔類彼服倫者酬足復形生人道中",
    "X12n0272_008:0076a02": "參合勞類彼應倫者酬足復形生人道中參於文類",
    "X12n0272_008:0076a03": "彼休徵者酬足復形生人道中參合明類彼諸循倫",
    "X12n0272_008:0076a04": "酬足復形生人道中參於達類阿難是等皆以宿債",
    "X12n0272_008:0076a05": "畢酬復形人道皆無始來業計顛倒相生相殺不遇",
    "X12n0272_008:0076a06": "如來不聞正法於塵勞中法爾輪轉此輩名為可憐",
    "X12n0272_008:0076a07": "愍者。",
    "X12n0272_008:0076a08": "論曰以十習因受六交報生地獄中徧甞諸苦餘",
    "X12n0272_008:0076a09": "業盡已乃生人趣然為順後之業而昏荒癡愚有",
    "X12n0272_008:0076a10": "自來矣今所逢所偶不自三塗之至者幾希天竺",
    "X12n0272_008:0076a11": "僧號耆域者以晉惠時至襄陽欲渡漢江舟人以",
    "X12n0272_008:0076a12": "其胡沙門弊陋看不上眼棄不載至北岸而域已",
    "X12n0272_008:0076a13": "往舟人眩莫測始異之路有兩虎域以手按一虎",
    "X12n0272_008:0076a14": "頭又頓足趂一虎曰叱叱於是虎皆背去所至小",
    "X12n0272_008:0076a15": "兒譁隨之入洛陽諸比丘為作禮域危坐受之謂",
    "X12n0272_008:0076a16": "人曰此方僧萬數獨指支法淵曰此菩薩從羊中",
    "X12n0272_008:0076a17": "來又指竺法興曰此菩薩從天中來又曰比丘衣",
    "X12n0272_008:0076a18": "服皆華飾違法制非佛意也望見宮室曰大略似",
    "X12n0272_008:0076a19": "忉利天但彼是道力所及此特眾生淨業力成耳",
    "X12n0272_008:0076a20": "謂沙門耆闍密曰匠此宮闕者從忉利天來成已",
    "X12n0272_008:0076a21": "即還天上屋脊瓦下應有作具迹之果有千五百",
    "X12n0272_008:0076a22": "器耆域聖者也而洛陽萬僧中指兩人而一人猶",
    "X12n0272_008:0076a23": "旁生來嗚呼今可整心慮趣菩提乎。補曰集解",
    "X12n0272_008:0076a24": "以參合狠類次於狐倫之下又以參合庸類次於",
    "X12n0272_008:0076b01": "毒倫之下愚甞以受諸鬼形身為畜類還復為人",
    "X12n0272_008:0076b02": "等文歷商之則知其為錯綜也夫狐倫者得非起",
    "X12n0272_008:0076b03": "於所謂多為狐類乎多為狐類得非起於所謂貪",
    "X12n0272_008:0076b04": "欲為罪乎毒倫者得非起於所謂多為毒類乎多",
    "X12n0272_008:0076b05": "為毒類得非起於所謂貪恨為罪乎故狐倫當以",
    "X12n0272_008:0076b06": "庸類綴之而毒倫當以很類綴之信有自矣。",
    "X12n0272_008:0076b07": "阿難復有從人不依正覺修三摩地別修妄念存想",
    "X12n0272_008:0076b08": "固形遊於山林人不及處有十種仙阿難彼諸眾生",
    "X12n0272_008:0076b09": "堅固服餌而不休息食道圓成名地行仙堅固草木",
    "X12n0272_008:0076b10": "而不休息藥道圓成名飛行仙堅固金石而不休息",
    "X12n0272_008:0076b11": "化道圓成名遊行仙堅固動止而不休息氣精圓成",
    "X12n0272_008:0076b12": "名空行仙堅固津液而不休息潤德圓成名天行仙",
    "X12n0272_008:0076b13": "堅固精色而不休息吸粹圓成名通行仙堅固呪禁",
    "X12n0272_008:0076b14": "而不休息術法圓成名道行仙堅固思念而不休息",
    "X12n0272_008:0076b15": "思憶圓成名照行仙堅固交遇而不休息感應圓成",
    "X12n0272_008:0076b16": "名精行仙堅固變化而不休息覺悟圓成名絕行仙",
    "X12n0272_008:0076b17": "阿難是等皆於人中鍊心不修正覺別得生理壽千",
    "X12n0272_008:0076b18": "萬歲休止深山或大海島絕於人境斯亦輪迴妄想",
    "X12n0272_008:0076b19": "流轉不修三昧報盡還來散入諸趣。",
    "X12n0272_008:0076b20": "論曰徧入三塗復為人類當求超出乃不遇正法",
    "X12n0272_008:0076b21": "而別修妄術者圓覺曰眾生不能入清淨覺非覺",
    "X12n0272_008:0076b22": "違拒諸能入者非覺入故故曰斯亦輪迴妄想流",
    "X12n0272_008:0076b23": "轉不修三昧報盡還來散入諸趣也。",
    "X12n0272_008:0076b24": "阿難諸世間人不求常住未能捨諸妻妾恩愛於邪",
    "X12n0272_008:0076c01": "婬中心不流逸澄鎣生明命終之後鄰於日月如是",
    "X12n0272_008:0076c02": "一類名四天王天於己妻房婬愛微薄於淨居時不",
    "X12n0272_008:0076c03": "得全味命終之後超日月明居人間頂如是一類名",
    "X12n0272_008:0076c04": "忉利天逢欲暫交去無思憶於人間世動少靜多命",
    "X12n0272_008:0076c05": "終之後於虗空中朗然安住日月光明上照不及是",
    "X12n0272_008:0076c06": "諸人等自有光明如是一類名須燄摩天一切時靜",
    "X12n0272_008:0076c07": "有應觸來未能違戾命終之後上升精微不接下界",
    "X12n0272_008:0076c08": "諸人天境乃至劫壞三災不及如是一類名兜率陀",
    "X12n0272_008:0076c09": "天我無欲心應汝行事於橫陳時味如嚼蠟命終之",
    "X12n0272_008:0076c10": "後生越化地如是一類名樂變化天無世間心同世",
    "X12n0272_008:0076c11": "行事於行事交了然超越命終之後徧能出起化無",
    "X12n0272_008:0076c12": "化境如是一類名他化自在天阿難如是六天形雖",
    "X12n0272_008:0076c13": "出動心迹尚交自此已還名為欲界。",
    "X12n0272_008:0076c14": "論曰四天王天鄰於日月者居須彌山之半腹出",
    "X12n0272_008:0076c15": "海四萬由旬日月自其宮前繞旋以照四天之下",
    "X12n0272_008:0076c16": "自其上以至忉利天尚四萬由旬葢帝釋所居之",
    "X12n0272_008:0076c17": "處山之頂也其四隅各八天共三十二天而帝釋",
    "X12n0272_008:0076c18": "主之燄摩天此云善時分即空居之初天也日月",
    "X12n0272_008:0076c19": "所不能上照以蓮華開合知時分耳兜率陀天此",
    "X12n0272_008:0076c20": "云知足又說喜足又云妙足過三禪乃無三災於",
    "X12n0272_008:0076c21": "此又言三灾不及者盡此一劫無三災耳彌勒菩",
    "X12n0272_008:0076c22": "薩居此天葢過去未來諸聖者後得智所變之宮",
    "X12n0272_008:0076c23": "也故三灾不及然凡夫以福感而生此天者以劫",
    "X12n0272_008:0076c24": "火亦能壞之也樂變化天者有所受用隨念而至",
    "X12n0272_008:0077a01": "非如下之諸天衣食假自化也他化自在天者所",
    "X12n0272_008:0077a02": "須受用又不思而至也除樂變化天他化自在天",
    "X12n0272_008:0077a03": "無嫁娶事一切欲界眾天無有處女胎藏者四天",
    "X12n0272_008:0077a04": "王眾天於父母肩上或懷中如五歲小兒欻然化",
    "X12n0272_008:0077a05": "出忉利天三十三天如六歲時分天如七歲知足",
    "X12n0272_008:0077a06": "天如八歲樂變化天如九歲他化自在天如十歲",
    "X12n0272_008:0077a07": "以是觀之如諸天於婬機微薄分等差故於其生",
    "X12n0272_008:0077a08": "也力用長少如此世尊於此特言之非苟然也問",
    "X12n0272_008:0077a09": "曰於橫陳時何義也曰女子躶形時也司馬相如",
    "X12n0272_008:0077a10": "好色賦曰華容自獻玉體橫陳譯者用此土美詞",
    "X12n0272_008:0077a11": "緣節吾聖人之意耳。補曰兜率陀又云覩史多",
    "X12n0272_008:0077a12": "即欲界第四天乃無漏報上所成是為別報天也",
    "X12n0272_008:0077a13": "此天有內院外院總五十重每一重有五百億天",
    "X12n0272_008:0077a14": "宮內則四十有九外則一也彌勒菩薩所處大摩",
    "X12n0272_008:0077a15": "尼殿居其中焉此殿亦名善法堂牢度跋提神之",
    "X12n0272_008:0077a16": "所造上生經曰佛告優波離若我住世一小劫中",
    "X12n0272_008:0077a17": "廣說一生補處菩薩報應及十善果不能窮盡又",
    "X12n0272_008:0077a18": "曰今此天主名曰彌勒者是已具三品九類行者",
    "X12n0272_008:0077a19": "念念發弘誓願得生彼處以無漏力故三灾不及",
    "X12n0272_008:0077a20": "所言不接下界諸人天境乃至三灾不及者通敘",
    "X12n0272_008:0077a21": "內外院也葢外院由第九品中一分不精進行者",
    "X12n0272_008:0077a22": "所生之處生七日後彌勒菩薩放光雨華引入內",
    "X12n0272_008:0077a23": "院小摩尼殿尋為說法俾發起精進力故然後引",
    "X12n0272_008:0077a24": "之令入內院二院之外又有業報一天乃有漏業",
    "X12n0272_008:0077b01": "果所成是為總報天也修十善業者得生彼處以",
    "X12n0272_008:0077b02": "有漏果故三灾可壞是雖俱同第四一天然以總",
    "X12n0272_008:0077b03": "報望外院尚若仙凡之隔況內院乎言行雖出動",
    "X12n0272_008:0077b04": "心迹尚交者此總結六天雖已超出人世塵寰之",
    "X12n0272_008:0077b05": "境猶未離欲界俱舍頌曰六受欲交抱執手笑視",
    "X12n0272_008:0077b06": "婬謂四天王天忉利天則形交燄摩天則勾抱兜",
    "X12n0272_008:0077b07": "率陀則執手變化則對笑他化則相視而後熱惱",
    "X12n0272_008:0077b08": "方息言自此已還名為欲界者謂自空居四天至",
    "X12n0272_008:0077b09": "地居二天及人世無非欲界所攝葢四天王天與",
    "X12n0272_008:0077b10": "忉利為地居燄摩兜率等為空居也。",
    "X12n0272_008:0077b11": "大佛頂如來密因修證了義諸菩薩萬行首楞嚴經",
    "X12n0272_008:0077b12": "合論卷第八",
    "X12n0272_008:0077b13": "音切",
    "X12n0272_008:0077b14": "眄(四莧切)。樗(音樞)。枹(音孚)。餐(音飡)。蒜(音筭)。韭(音久)。薤(音械)。萎(音雖)。鎣(音瑩)。",
    "X12n0272_008:0077b15": "複(音福)。銓(音川)。瞹(音愛)。澓(音伏)。輾(音碾)。磾(丹同)。薨(呼肱切)。蝡(如兗切)。毅",
    "X12n0272_008:0077b16": "(魚既切)。綏(音須)。繕(音善)。皰(音砲)。郝(音壑)。躃(房益切)。囹圄(音令語)。梱(苦本",
    "X12n0272_008:0077b17": "切)。鉞(音越)。刺(音漆)。檛(陟瓜切)。戮(音六)。虺(音許)。鴆(直禁切)。鞠(音菊)。磑(音對)。",
    "X12n0272_008:0077b18": "蹙(子六切)。煽(音扇)。愗(音茂)。糜(武悲切)。餒(奴罪切)。預(音朔)。倳(側吏切)。覈",
    "X12n0272_008:0077b19": "(音翮)。滑(音骨)。斁(音亦)。刲睽(同古圭切)。沍(音互)。魃(音跋)。鴟(音癡)。梟(音囂)。鵰(音凋)。",
    "X12n0272_008:0077b20": "鷲(音就)。鼬(音柚)。鼷(音奚)。狠(呼墾切)。綜(子宋切)。躶(力可切)。"
}