{
    "T13n0397_047:0303c02": "大方等大集經卷第四十七",
    "T13n0397_047:0303c04": "高齊天竺三藏那連提耶舍譯",
    "T13n0397_047:0303c05": "2 魔王波旬詣佛所品月藏分第十四魔王波旬詣佛所品",
    "T13n0397_047:0303c06": "第二",
    "T13n0397_047:0303c07": "爾時，復於魔王宮中，所有一切諸雜林樹果",
    "T13n0397_047:0303c08": "實華葉，衣冠瓔珞莊嚴之物，皆悉變成半月",
    "T13n0397_047:0303c09": "而現，放大光明照魔王宮，內外明徹，琴瑟箜",
    "T13n0397_047:0303c10": "篌一切樂器，及非樂器寶莊嚴具，及餘諸物，",
    "T13n0397_047:0303c11": "自然演出如是偈句：",
    "T13n0397_047:0303c12": "「世間無等大導師，　　於諸法中最自在，",
    "T13n0397_047:0303c13": "今住佉羅帝迦山，　　為眾顯示佛法海，",
    "T13n0397_047:0303c14": "開說一道清淨法，　　聞者必得勝菩提。",
    "T13n0397_047:0303c15": "波旬獷戾儞不如，　　令汝魔界悉空無，",
    "T13n0397_047:0303c16": "汝本曾作一邪善，　　今得如是自在報。",
    "T13n0397_047:0303c17": "汝今法應當退落，　　何不速去見導師？",
    "T13n0397_047:0303c18": "一切所來諸眾生，　　曾作邪善千億數，",
    "T13n0397_047:0303c19": "福藏大眾皆來集，　　聽受最上無病法。",
    "T13n0397_047:0303c20": "各各向佛心敬仰，　　見尊導師修供養，",
    "T13n0397_047:0303c21": "以其淨信滅煩惱，　　更不重生於欲界。",
    "T13n0397_047:0303c22": "專信禮拜尊導師，　　滅三界苦煩惱縛，",
    "T13n0397_047:0303c23": "億世受於勝妙報，　　速與三界為親友。",
    "T13n0397_047:0303c24": "又於三界作法王，　　說真實法度眾生，",
    "T13n0397_047:0303c25": "一切諸法如水泡，　　有為相現猶如幻。",
    "T13n0397_047:0303c26": "福報無常悉空無，　　當疾捨離我見過，",
    "T13n0397_047:0303c27": "速發無上菩提心，　　以此定受勝妙福。」",
    "T13n0397_047:0303c28": "爾時，魔王波旬及諸官屬見聞是已，驚怖戰",
    "T13n0397_047:0303c29": "悚從床而墮，兩手掩耳而作是言：「當觀沙門",
    "T13n0397_047:0304a01": "作此幻惑，必奪我等諸魔勢力，令諸色像悉",
    "T13n0397_047:0304a02": "成半月，復出如是種種音聲。沙門瞿曇現大",
    "T13n0397_047:0304a03": "神力，盡攝欲界以為己有，可速擊鼓集諸大",
    "T13n0397_047:0304a04": "眾皆到此處。」作是語已，於其宮中即便擊鼓。",
    "T13n0397_047:0304a05": "擊彼鼓時，於其鼓中，即出如是音聲偈句：",
    "T13n0397_047:0304a06": "「諸法空寂風和合，　　遠離所依眾色像，",
    "T13n0397_047:0304a07": "於作無用誑眾生，　　事相詐現猶如幻。",
    "T13n0397_047:0304a08": "和合因緣故成字，　　如書虛空字不住，",
    "T13n0397_047:0304a09": "陰界空寂離眾色，　　無常義現不自實。",
    "T13n0397_047:0304a10": "聲塵入於耳根門，　　無常義現不暫停，",
    "T13n0397_047:0304a11": "其識如幻若分別，　　顯現無我不自在。",
    "T13n0397_047:0304a12": "眼根迅速故空寂，　　是苦自性義相應，",
    "T13n0397_047:0304a13": "鼻根香塵與舌味，　　身根及與一切觸，",
    "T13n0397_047:0304a14": "心法並與無常俱，　　迷惑眾生無所覺，",
    "T13n0397_047:0304a15": "如是六境生諸苦，　　能令失壞涅槃道。",
    "T13n0397_047:0304a16": "以是凡夫轉五趣，　　不能離縛得解脫，",
    "T13n0397_047:0304a17": "於諸境界除渴愛，　　則能速到勝妙處。",
    "T13n0397_047:0304a18": "此心自性清淨相，　　觀是了知菩提道，",
    "T13n0397_047:0304a19": "若已境界得自在，　　則能悲愍一切眾。",
    "T13n0397_047:0304a20": "於彼當得檀戒忍，　　智慧功德自莊嚴，",
    "T13n0397_047:0304a21": "得最無上菩提智，　　能度無量諸眾生。」",
    "T13n0397_047:0304a22": "說此偈時，魔之宮殿一切眾生驚怖不安，男",
    "T13n0397_047:0304a23": "夫婦女、童男童女，迭共相喚，詣魔王所，住",
    "T13n0397_047:0304a24": "立其前。魔王以偈告彼眾言：",
    "T13n0397_047:0304a25": "「汝等悉見此魔宮，　　如是無量極醜惡，",
    "T13n0397_047:0304a26": "諸聲不息生大苦，　　定奪我等魔勢力。",
    "T13n0397_047:0304a27": "沙門瞿曇作是聲，　　欲滅魔力境界事，",
    "T13n0397_047:0304a28": "可速往詣瞿曇所，　　咸共讚歎而歸依。」",
    "T13n0397_047:0304a29": "爾時，魔子名鴦瞿羅歇，即以偈頌而白父言：",
    "T13n0397_047:0304b01": "「我今嚴駕著鎧甲，　　將諸勇健鬪戰士，",
    "T13n0397_047:0304b02": "弓刀鉾矟及刀輪，　　刀面鼓面諸獸面。",
    "T13n0397_047:0304b03": "魔軍夜叉龍修羅，　　及諸眷屬滿虛空，",
    "T13n0397_047:0304b04": "速詣惡心瞿曇所，　　碎滅令彼如灰塵。」",
    "T13n0397_047:0304b05": "爾時，魔王說偈答言：",
    "T13n0397_047:0304b06": "「我從昔來於彼人，　　曾作無量惡留難，",
    "T13n0397_047:0304b07": "汝亦應見菩提樹，　　瞿曇勝我及軍眾。",
    "T13n0397_047:0304b08": "如是我等數惱亂，　　瞿曇常勝於我等，",
    "T13n0397_047:0304b09": "不見天龍阿修羅，　　能動彼人一毛端。」",
    "T13n0397_047:0304b10": "爾時，復有魔之大臣名珊盧遮那，而說偈言：",
    "T13n0397_047:0304b11": "「我等可速捨欲界，　　但當自護己宮殿，",
    "T13n0397_047:0304b12": "瞿曇昔來未至此，　　今來拒之莫聽前。」",
    "T13n0397_047:0304b13": "爾時，魔王甚大憂愁，默然不答。",
    "T13n0397_047:0304b14": "復有大臣名起怖畏，而說偈言：",
    "T13n0397_047:0304b15": "「惟有巧力可伏怨，　　當以諂偽詐為親，",
    "T13n0397_047:0304b16": "我等將眾往詣彼，　　詭詐而歎彼沙門。」",
    "T13n0397_047:0304b17": "復有大臣名毘闡陀行，而說偈言：",
    "T13n0397_047:0304b18": "「昔此宮殿眾盈滿，　　沙門侵奪今減少，",
    "T13n0397_047:0304b19": "已歸彼者眾甚多，　　我等亦可往歸依。」",
    "T13n0397_047:0304b20": "爾時，魔王聞其所說即瞋彼臣，瞋已默然。",
    "T13n0397_047:0304b21": "復有大臣名曰老智，而說偈言：",
    "T13n0397_047:0304b22": "「瞿曇力加諸宮殿，　　出此種種異音聲，",
    "T13n0397_047:0304b23": "我等若不疾詣彼，　　沙門必速來到此。",
    "T13n0397_047:0304b24": "此處無人能遮護，　　以力止彼瞿曇仙，",
    "T13n0397_047:0304b25": "我等寧可共一切，　　速詣歸彼大沙門。」",
    "T13n0397_047:0304b26": "爾時，於彼諸宮殿中所居大眾，男夫婦女、眷",
    "T13n0397_047:0304b27": "屬大小，悉作一朋，復作是言：「大王！今可將諸",
    "T13n0397_047:0304b28": "眷屬速詣彼所，我等今當守護此諸城邑宮",
    "T13n0397_047:0304b29": "殿。」爾時，魔王即作是言：「如是，如是。我與他化",
    "T13n0397_047:0304c01": "自在天王，及諸軍眾、眷屬大小往詣彼所，并",
    "T13n0397_047:0304c02": "與化樂天、兜率陀天、須夜摩天、釋提桓因，及其",
    "T13n0397_047:0304c03": "軍眾共詣彼所。復與毘沙門天王并諸軍眾，",
    "T13n0397_047:0304c04": "毘樓勒叉天王并鳩槃茶軍眾，提頭賴吒天",
    "T13n0397_047:0304c05": "王并乾闥婆、緊那羅軍眾，毘樓博叉天王及",
    "T13n0397_047:0304c06": "諸龍眾，往詣彼所。」作是語時，復有魔王輔",
    "T13n0397_047:0304c07": "佐大臣名珊遮羅拏，白言：「大王！今者所有諸",
    "T13n0397_047:0304c08": "天宮殿皆悉空寂，欲界諸天及諸天女一切眷",
    "T13n0397_047:0304c09": "屬，悉在瞿曇大沙門所聽法而住，如是緊那",
    "T13n0397_047:0304c10": "羅、龍、鬼、夜叉、伽樓羅、鳩槃茶，悉在彼處種",
    "T13n0397_047:0304c11": "種供養沙門瞿曇，聽受其法。」",
    "T13n0397_047:0304c12": "爾時，魔王自觀察已，見諸欲界一切宮殿皆",
    "T13n0397_047:0304c13": "悉空寂，欲界之中所有諸天人非人等，皆悉",
    "T13n0397_047:0304c14": "集在於瞿曇所而坐聽法，惟有阿修羅未到",
    "T13n0397_047:0304c15": "於彼。而作是言：「我今當與諸阿修羅俱詣彼",
    "T13n0397_047:0304c16": "所，令其會眾皆悉惑亂不得正信，勿使瞿曇",
    "T13n0397_047:0304c17": "教彼大眾諸法如幻，不去不來不合不散不",
    "T13n0397_047:0304c18": "生不滅，令我欲界皆悉空寂。」復作是言：「我今",
    "T13n0397_047:0304c19": "當共諸阿修羅并及軍眾疾詣彼所，遮諸眾",
    "T13n0397_047:0304c20": "生不令速得越度苦海到於彼岸，以沙門力",
    "T13n0397_047:0304c21": "速背死法，令我境界勢力減少，我今速往遮",
    "T13n0397_047:0304c22": "護彼諸人非人等。」時魔波旬，即以魔之神通",
    "T13n0397_047:0304c23": "境界，念四阿修羅王及其軍眾一切眷屬，速",
    "T13n0397_047:0304c24": "來集在須彌山頂，然後相將共下詣彼瞿曇",
    "T13n0397_047:0304c25": "沙門所，詐設美言謙下讚歎，示作歸依求見",
    "T13n0397_047:0304c26": "因緣，當以方便令諸大眾悉生怖畏斷其正",
    "T13n0397_047:0304c27": "信，又不令彼於瞿曇所生其尊敬，以是令彼",
    "T13n0397_047:0304c28": "沙門瞿曇厭患於世速入涅槃。如是魔王，數",
    "T13n0397_047:0304c29": "數悕望阿修羅眾，然諸阿修羅為佛神力之",
    "T13n0397_047:0305a01": "所加故，茫然不知魔之悕望。其魔即時惡意",
    "T13n0397_047:0305a02": "於佛及一切阿修羅，便作是言：「觀瞿曇一人",
    "T13n0397_047:0305a03": "於我境界，已得解脫不可追迴，我於欲界悉",
    "T13n0397_047:0305a04": "得自在。此凡賤畜生阿修羅不受我教，我當",
    "T13n0397_047:0305a05": "為其作大衰惱，令彼速捨所治宮殿，然後我",
    "T13n0397_047:0305a06": "當以神通力，將諸眷屬往見瞿曇。又復與諸",
    "T13n0397_047:0305a07": "大臣、勇將、左右諸軍、男夫婦女營從圍遶，以",
    "T13n0397_047:0305a08": "第一最勝五音作樂調戲歌舞，一切衣服莊",
    "T13n0397_047:0305a09": "嚴之具，眾寶香華幢幡寶蓋音聲和合令速",
    "T13n0397_047:0305a10": "嚴辦，往見瞿曇。我今亦將夫人婇女及以男",
    "T13n0397_047:0305a11": "女大眾圍繞，以第一最勝魔之境界神通遊",
    "T13n0397_047:0305a12": "戲五音和合，往見瞿曇。何以故？唯除瞿曇，諸",
    "T13n0397_047:0305a13": "餘大眾天、龍、乾闥婆、人及阿修羅等，世間大",
    "T13n0397_047:0305a14": "眾悉令迷惑，當以堅牢欲網而羅網之，於生",
    "T13n0397_047:0305a15": "死大海不令速度，是故詣彼。餘者留住守此",
    "T13n0397_047:0305a16": "宮殿。」時魔波旬即將九百六十萬頻婆羅眷",
    "T13n0397_047:0305a17": "屬、男夫婦女、童男童女、大臣左右，以魔境",
    "T13n0397_047:0305a18": "界神通加持，作第一最勝五音伎樂歌舞調",
    "T13n0397_047:0305a19": "戲，一切所有令人多憙生染著者悉具備之。",
    "T13n0397_047:0305a20": "時魔波旬往彼諸宮告言：「悉出，往詣彼所。」",
    "T13n0397_047:0305a21": "而復合掌說偈頌曰：",
    "T13n0397_047:0305a22": "「唯佛盡除諸煩惱，　　唯佛能化諸世間，",
    "T13n0397_047:0305a23": "唯佛能然正法燈，　　三界中最我歸依。」",
    "T13n0397_047:0305a24": "爾時，魔王既作如是魔之神通境界力已，從",
    "T13n0397_047:0305a25": "彼宮出以手散華，所散之華於四天下悉作",
    "T13n0397_047:0305a26": "華蓋在空而住，於一切處悉雨種種寶、種種",
    "T13n0397_047:0305a27": "華如雲而下。當於爾時，世尊仍說住阿蘭若",
    "T13n0397_047:0305a28": "第一義諦。佛告大眾：「汝等一切守攝諸根繫",
    "T13n0397_047:0305a29": "心專念莫令馳散。此魔波旬多將諸眾歌舞",
    "T13n0397_047:0305b01": "調戲，五音作樂眾伎和合，又與婦女眷屬大",
    "T13n0397_047:0305b02": "小圍繞而來。」",
    "T13n0397_047:0305b03": "爾時，魔王與諸眷屬尋即來到佉羅帝山牟",
    "T13n0397_047:0305b04": "尼諸仙所依住處。到佛所已，即於佛上虛空",
    "T13n0397_047:0305b05": "之中化七寶蓋，縱廣七由旬而覆佛頂。復以",
    "T13n0397_047:0305b06": "無價真珠瓔珞嚴置佛上，復以種種眾寶、",
    "T13n0397_047:0305b07": "華香、塗香、末香、天鬘、幢幡、寶蓋、金縷、真珠、瓔",
    "T13n0397_047:0305b08": "珞及五音伎樂，供養世尊。右遶三匝，而說",
    "T13n0397_047:0305b09": "偈言：",
    "T13n0397_047:0305b10": "「我今歸命佛世尊，　　從是終不起惡心，",
    "T13n0397_047:0305b11": "瞿曇心定容恕我，　　我當守護佛正法。",
    "T13n0397_047:0305b12": "於世更無如世尊，　　憐愍利益眾生者，",
    "T13n0397_047:0305b13": "自得解脫令他得，　　是故我歸最勝尊。",
    "T13n0397_047:0305b14": "唯佛慈愍一切眾，　　已越生死煩惱山，",
    "T13n0397_047:0305b15": "常慈樂度諸眾生，　　今速歸依汝世尊。",
    "T13n0397_047:0305b16": "能了有為及無為，　　離二如蓮不著水，",
    "T13n0397_047:0305b17": "積德梵行所依身，　　是故我今歸依佛。",
    "T13n0397_047:0305b18": "世無寂定無病法，　　清淨常勝伏煩惱，",
    "T13n0397_047:0305b19": "唯有正法及涅槃，　　是故歸依無等法。",
    "T13n0397_047:0305b20": "於世更無如僧眾，　　和合解脫八丈夫，",
    "T13n0397_047:0305b21": "能離一切煩惱縛，　　是故歸依大德僧。",
    "T13n0397_047:0305b22": "閑居靜默常一食，　　第一義心恒相應，",
    "T13n0397_047:0305b23": "慈悲愍念諸眾生，　　我亦歸依於彼等。",
    "T13n0397_047:0305b24": "於三寶種作熾然，　　護養所有佛聲聞，",
    "T13n0397_047:0305b25": "我勸一切諸眾生，　　名衣上饌而供養。」",
    "T13n0397_047:0305b26": "爾時，會中諸來大眾，若天、若人、乾闥婆等同",
    "T13n0397_047:0305b27": "聲讚言：「善哉，善哉！」爾時，世尊告慧命憍陳",
    "T13n0397_047:0305b28": "如而說偈言：",
    "T13n0397_047:0305b29": "「我已告汝聲聞眾，　　所有相應求解脫，",
    "T13n0397_047:0305c01": "常樂所依四聖種，　　以彼得滿菩提道。",
    "T13n0397_047:0305c02": "如樹果繁速自害，　　竹蘆結實亦如是，",
    "T13n0397_047:0305c03": "如騾懷𨉃自喪身，　　無智求利亦復然。",
    "T13n0397_047:0305c04": "亦如盛夏惡雹雨，　　傷害一切諸苗稼，",
    "T13n0397_047:0305c05": "如是貪求利養者，　　必當速失勝菩提。",
    "T13n0397_047:0305c06": "又如諸樹華開敷，　　而復為火所焚燒，",
    "T13n0397_047:0305c07": "如是貪求利養者，　　亦當退失菩提道。",
    "T13n0397_047:0305c08": "若有比丘得供養，　　樂求利養堅著者，",
    "T13n0397_047:0305c09": "於世更無如此惡，　　故令不得解脫道，",
    "T13n0397_047:0305c10": "如是貪求利養者，　　既得道已還復失。」",
    "T13n0397_047:0305c11": "爾時，魔王聞說偈已，即自念言：「沙門瞿曇知",
    "T13n0397_047:0305c12": "我虛偽詐現歸依。」羞愧默然，退坐一面聽法",
    "T13n0397_047:0305c13": "而住。魔諸婦女諸根形貌容狀光色，皆悉枯",
    "T13n0397_047:0305c14": "悴變成惡色，背僂跛躄醜陋弊惡。所有男夫",
    "T13n0397_047:0305c15": "都不復能歌舞調戲，五音作樂皆悉閉塞不",
    "T13n0397_047:0305c16": "能出聲，却坐一面，聽法而住。",
    "T13n0397_047:0305c17": "3 諸阿修羅詣佛所品大方等大集經月藏分諸阿修羅詣佛",
    "T13n0397_047:0305c18": "所品第三",
    "T13n0397_047:0305c19": "爾時，月藏菩薩摩訶薩為欲攝化諸眾生故，",
    "T13n0397_047:0305c20": "說月幢月呪句之時，於彼四大阿修羅王所",
    "T13n0397_047:0305c21": "治之處，一切所有草木、華果、眾寶、瓔珞莊嚴",
    "T13n0397_047:0305c22": "之事，衣服、臥具皆悉變成半月而現。彼等",
    "T13n0397_047:0305c23": "諸事迭相棖觸出五音聲，所有鼓貝、齊鼓、籢鼓、箜篌、",
    "T13n0397_047:0305c24": "箏笛具足作樂，彼等音中亦復演出如是",
    "T13n0397_047:0305c25": "偈句：",
    "T13n0397_047:0305c26": "「唯佛化導以安隱，　　并眾住在佉羅山，",
    "T13n0397_047:0305c27": "於臭煩惱拔眾生，　　為其說法永斷除。",
    "T13n0397_047:0305c28": "凡夫悉墮生死海，　　煩惱駛河起波浪，",
    "T13n0397_047:0305c29": "三有更無哀愍者，　　如牟尼尊慈善心。",
    "T13n0397_047:0306a01": "多眾聚集一方所，　　天人鳩槃龍夜叉，",
    "T13n0397_047:0306a02": "悉依佉羅帝山所，　　於諸苦畏求解脫。",
    "T13n0397_047:0306a03": "我等俱時速詣彼，　　為欲聽聞正法故，",
    "T13n0397_047:0306a04": "魔王不久或來此，　　而為我等作留難。",
    "T13n0397_047:0306a05": "一心聽受勝妙法，　　於彼淨心得大福，",
    "T13n0397_047:0306a06": "以福長壽除諸怨，　　於世常受威德樂。",
    "T13n0397_047:0306a07": "若以此福求解脫，　　斷諸煩惱得羅漢，",
    "T13n0397_047:0306a08": "及斷諸緣作辟支，　　亦能成佛具諸樂。",
    "T13n0397_047:0306a09": "如是當得無有疑，　　是故速捨諸緣縛，",
    "T13n0397_047:0306a10": "一切當起清淨心，　　速到佛所修供養。",
    "T13n0397_047:0306a11": "從此賢劫初以來，　　未有如是大眾集，",
    "T13n0397_047:0306a12": "於後久遠彌勒興，　　我等不得許時壽。」",
    "T13n0397_047:0306a13": "爾時，於彼四阿修羅城邑宮殿，有如是事，以",
    "T13n0397_047:0306a14": "菩薩力莊嚴加持故，聞是句義皆生信心，各",
    "T13n0397_047:0306a15": "各於其城邑宮殿雲集一處，共相謂言：「今當",
    "T13n0397_047:0306a16": "於此欲有何事？所以者何？我等昔來未曾見",
    "T13n0397_047:0306a17": "者今得見之，昔未聞者今得聞之，無人知者。」",
    "T13n0397_047:0306a18": "時魔波旬從己宮下欲禮佛故而往散華，所",
    "T13n0397_047:0306a19": "散之華於四天下皆作華雨。當雨之時，於四",
    "T13n0397_047:0306a20": "阿修羅城邑宮殿，遍一切處皆悉變作最極",
    "T13n0397_047:0306a21": "臭穢，及惡烟塵灰土塳𡋯處處盈滿，蚊虻、蛇",
    "T13n0397_047:0306a22": "蝎、諸惡毒蠅亦復悉滿，憂愁惱亂不可愛樂。",
    "T13n0397_047:0306a23": "當於爾時，諸阿修羅城邑宮殿皆悉黑闇，一切",
    "T13n0397_047:0306a24": "阿修羅男夫婦女、童男童女，悉懷最極憂愁",
    "T13n0397_047:0306a25": "惱亂不樂住彼，各於巷陌迭相雲集，至己王",
    "T13n0397_047:0306a26": "所在前住立。阿修羅王見諸衰害極增憂惱，",
    "T13n0397_047:0306a27": "毘摩質多羅阿修羅王，與諸眷屬及所治處",
    "T13n0397_047:0306a28": "一切阿修羅男夫婦女、童男童女，波羅陀阿",
    "T13n0397_047:0306a29": "修羅王、跋持毘盧遮那阿修羅王，與諸眷屬",
    "T13n0397_047:0306b01": "及所治處男夫婦女、童男童女，向羅睺羅阿",
    "T13n0397_047:0306b02": "修羅王所治城邑聚落宮殿。見彼如是諸惡",
    "T13n0397_047:0306b03": "惱亂蚊虻蛇蝎毒蠅等已，三阿修羅王俱至",
    "T13n0397_047:0306b04": "羅睺羅阿修羅王所，於前住立。毘摩質多阿",
    "T13n0397_047:0306b05": "修羅王，請問羅睺羅阿修羅王，而說偈言：",
    "T13n0397_047:0306b06": "「一切修羅諸宮殿，　　猶如地獄等無異，",
    "T13n0397_047:0306b07": "熱風暴起來至此，　　一切狀似火燒焚，",
    "T13n0397_047:0306b08": "所有樹林諸果實，　　悉皆墮落在於地。",
    "T13n0397_047:0306b09": "諸有蓮華及浴池，　　草苗眾華悉枯竭，",
    "T13n0397_047:0306b10": "烟塵𡓄𡋯於我等，　　阿修羅城諸宮殿，",
    "T13n0397_047:0306b11": "及有蚊虻蚤惡蠅，　　無量諸惡毒蟲等。",
    "T13n0397_047:0306b12": "今聞如是眾惡聲，　　眾生多惱不喜樂，",
    "T13n0397_047:0306b13": "諸阿修羅受此苦，　　悉為飢渴所逼惱，",
    "T13n0397_047:0306b14": "苦逼無所可歸依，　　一切驚怖心焦枯，",
    "T13n0397_047:0306b15": "生死畏等誰威力，　　而不利益我天龍，",
    "T13n0397_047:0306b16": "以何方便令休息，　　如是種種怖畏事？",
    "T13n0397_047:0306b17": "非是惡龍來至此，　　降伏我等阿修羅？」",
    "T13n0397_047:0306b18": "爾時，羅睺羅阿修羅王說偈答言：",
    "T13n0397_047:0306b19": "「阿修羅輩汝諦聽，　　我等昔日具安樂，",
    "T13n0397_047:0306b20": "五欲所須皆稱意，　　神通勇健有大力，",
    "T13n0397_047:0306b21": "所持弓刀及箭矟，　　羂索矛䂎劍輪等，",
    "T13n0397_047:0306b22": "一切今當悉退落，　　城邑巷陌盡茫然。",
    "T13n0397_047:0306b23": "男夫婦女先凶健，　　顏色端正有勢力，",
    "T13n0397_047:0306b24": "悉與諸天共齊等，　　於今時中定當盡。",
    "T13n0397_047:0306b25": "命盡眾生白法盡，　　羞恥慚愧解心盡，",
    "T13n0397_047:0306b26": "及聰明人所知盡，　　巧行與善聖智盡，",
    "T13n0397_047:0306b27": "苗稼及諸華藥盡，　　果味等盡諸戒盡，",
    "T13n0397_047:0306b28": "所欲稱意音樂盡，　　眾寶衣服飲食盡，",
    "T13n0397_047:0306b29": "喜樂事盡人天盡，　　夜叉乾闥修羅盡，",
    "T13n0397_047:0306c01": "婆羅門種剎利盡，　　并諸毘舍首陀盡。",
    "T13n0397_047:0306c02": "惟共諸惡眾生等，　　非聖諂曲殺盜婬，",
    "T13n0397_047:0306c03": "妄語兩舌綺惡口，　　貪恚胆侫癡邪見，",
    "T13n0397_047:0306c04": "儉短增長及飢渴，　　愛離怨會與捕獵，",
    "T13n0397_047:0306c05": "見他得利生嫉忌，　　割截斬斫諸破壞，",
    "T13n0397_047:0306c06": "毒害刀矟劍輪增，　　面目流淚憂悲苦。",
    "T13n0397_047:0306c07": "蚊虻惡風及烟塵，　　斯等竝來為觸惱，",
    "T13n0397_047:0306c08": "地獄畜生與餓鬼，　　是等境界大苦海，",
    "T13n0397_047:0306c09": "此非善行相應時，　　念念退失於正見。",
    "T13n0397_047:0306c10": "白業之人惡事增，　　如是眾惡皆興盛，",
    "T13n0397_047:0306c11": "是阿修羅盡時至，　　唯無等乘能遮止。」",
    "T13n0397_047:0306c12": "爾時，波羅陀阿修羅王白羅睺羅阿修羅王，",
    "T13n0397_047:0306c13": "說偈問言：",
    "T13n0397_047:0306c14": "「唯王為諸眾生故，　　常勤精進修諸法，",
    "T13n0397_047:0306c15": "具大福德神通力，　　及以智慧莊嚴身。",
    "T13n0397_047:0306c16": "此是何力誰所作，　　欲滅我等阿修羅；",
    "T13n0397_047:0306c17": "誰能救護於我等？　　當禮敬彼而歸依。」",
    "T13n0397_047:0306c18": "爾時，羅睺羅阿修羅王說偈答言：",
    "T13n0397_047:0306c19": "「此非釋梵天王力，　　亦非自在那羅延，",
    "T13n0397_047:0306c20": "又非夜叉及龍神，　　惟除魔王欲自在。",
    "T13n0397_047:0306c21": "昔惱諸龍亦如是，　　大仙瞿曇為斷除，",
    "T13n0397_047:0306c22": "我等禮彼瞿曇仙，　　能施我等安樂故。」",
    "T13n0397_047:0306c23": "爾時，跋持毘盧遮那阿修羅王以偈問言：",
    "T13n0397_047:0306c24": "「為是天人龍夜叉，　　能施一切安樂者，",
    "T13n0397_047:0306c25": "彼何神通精進力，　　為當方便造幻惑，",
    "T13n0397_047:0306c26": "於何法中得自在，　　何誰能受彼教勅，",
    "T13n0397_047:0306c27": "為於魔力得解脫，　　而得何力使其然？」",
    "T13n0397_047:0306c28": "爾時，羅睺羅阿修羅王以偈答言：",
    "T13n0397_047:0306c29": "「昔見端正大沙門，　　端坐菩提樹陰影，",
    "T13n0397_047:0307a01": "魔將軍眾而詣彼，　　以慈悲力速降伏。",
    "T13n0397_047:0307a02": "於彼得成勝菩提，　　超過一切諸天眾，",
    "T13n0397_047:0307a03": "具大慈悲入涅槃，　　故能枯竭眾苦海。",
    "T13n0397_047:0307a04": "此諸仙中最勝幢，　　具足十力眾生藥，",
    "T13n0397_047:0307a05": "釋梵自在修羅仙，　　欲自在魔那羅延，",
    "T13n0397_047:0307a06": "悉禮於彼作歸處，　　是人能示眾解脫，",
    "T13n0397_047:0307a07": "於諸一切三界中，　　超勝所有諸天眾。",
    "T13n0397_047:0307a08": "調伏寂靜降諸根，　　樂寂七聖財莊嚴，",
    "T13n0397_047:0307a09": "安住涅槃到彼岸，　　悉能枯竭煩惱海。",
    "T13n0397_047:0307a10": "是故我等一切眾，　　悉歸能滅諸苦者，",
    "T13n0397_047:0307a11": "皆持種種妙香花，　　各各合掌而求請。」",
    "T13n0397_047:0307a12": "爾時，羅睺羅、毘摩質多羅、波羅陀、跋持毘盧",
    "T13n0397_047:0307a13": "遮那四阿修羅王，及男夫婦女、童男童女，所",
    "T13n0397_047:0307a14": "有一切阿修羅眾皆悉雲集，有以燒香供養",
    "T13n0397_047:0307a15": "禮佛而求請者；有持種種雜色妙華，有持種",
    "T13n0397_047:0307a16": "種摩尼寶珠，有持種種幢幡、寶蓋、金縷、真珠、",
    "T13n0397_047:0307a17": "瓔珞、衣服，以用奉佛而求請者；有持種種",
    "T13n0397_047:0307a18": "箏瑟、箜篌、簫笛、鼓吹五音作樂，供養禮拜求",
    "T13n0397_047:0307a19": "請佛者。羅睺羅阿修羅王以己神通境界之",
    "T13n0397_047:0307a20": "力，大身遊戲兩手執持帝釋毘楞伽摩尼寶",
    "T13n0397_047:0307a21": "鬘，頭面禮拜遙奉世尊。說偈讚曰：",
    "T13n0397_047:0307a22": "「佛為眾生樂，　　久修諸苦行，",
    "T13n0397_047:0307a23": "憐愍一切眾，　　願亦愍我等。",
    "T13n0397_047:0307a24": "忍辱如大地，　　悲愍諸眾生，",
    "T13n0397_047:0307a25": "休息諸濁惡，　　愍覆於我等。",
    "T13n0397_047:0307a26": "佛度諸畏訖，　　得於無上智，",
    "T13n0397_047:0307a27": "等心於眾生，　　願愍阿修羅。",
    "T13n0397_047:0307a28": "佛以八聖船，　　度脫苦眾生，",
    "T13n0397_047:0307a29": "涅槃味充飽，　　慈念阿修羅。",
    "T13n0397_047:0307b01": "佛於諸眾生，　　不恥惡種姓，",
    "T13n0397_047:0307b02": "一切如赤子，　　是故歸依佛。」",
    "T13n0397_047:0307b03": "爾時，毘摩質多羅阿修羅王以兩手捧持一",
    "T13n0397_047:0307b04": "切諸天登祚所著摩尼寶鬘，頭面作禮，以偈",
    "T13n0397_047:0307b05": "讚曰：",
    "T13n0397_047:0307b06": "「勝過天龍眾，　　修羅鳩槃茶，",
    "T13n0397_047:0307b07": "盡除諸煩惱，　　心意所作惡，",
    "T13n0397_047:0307b08": "降伏業苦道，　　而到於彼岸。",
    "T13n0397_047:0307b09": "遠離於有想，　　及無想眾生，",
    "T13n0397_047:0307b10": "悲念眾生故，　　不入於涅槃。",
    "T13n0397_047:0307b11": "為諸眾生故，　　能忍一切苦，",
    "T13n0397_047:0307b12": "視於諸眾生，　　如母念一子，",
    "T13n0397_047:0307b13": "願愍於此等，　　苦處灑悲水。",
    "T13n0397_047:0307b14": "休息苦惱觸，　　煩惱水所溺，",
    "T13n0397_047:0307b15": "起發堅勇者，　　願救眾生苦。",
    "T13n0397_047:0307b16": "念今苦苦至，　　為魔力所壞，",
    "T13n0397_047:0307b17": "苦觸阿修羅，　　願灑大悲水。",
    "T13n0397_047:0307b18": "眾生若於佛，　　起於瞋惡心，",
    "T13n0397_047:0307b19": "而不能動佛，　　身心少分者。",
    "T13n0397_047:0307b20": "若彼所有樂，　　境界身心事，",
    "T13n0397_047:0307b21": "佛常等慈悲，　　於此更無異。",
    "T13n0397_047:0307b22": "惟佛於天人，　　能施一切樂，",
    "T13n0397_047:0307b23": "我等為魔惱，　　心孤無所依。",
    "T13n0397_047:0307b24": "無有餘眾生，　　能滅於魔業，",
    "T13n0397_047:0307b25": "惟佛速除遣，　　盡壞無有餘。",
    "T13n0397_047:0307b26": "諸天龍證知，　　夜叉阿修羅，",
    "T13n0397_047:0307b27": "如佛眾生最，　　能救一切苦。",
    "T13n0397_047:0307b28": "魔欲速滅我，　　修羅諸宮殿，",
    "T13n0397_047:0307b29": "願速放戒光，　　施我滿足樂。」",
    "T13n0397_047:0307c01": "爾時，波羅陀阿修羅王兩手捧持梵天光幢",
    "T13n0397_047:0307c02": "摩尼寶珠和合天鬘，頭面作禮，說偈讚曰：",
    "T13n0397_047:0307c03": "「流轉獄所縛，　　離諸一切樂，",
    "T13n0397_047:0307c04": "極惡大巨海，　　沒溺無所依。",
    "T13n0397_047:0307c05": "唯佛精勤行，　　於三阿僧祇，",
    "T13n0397_047:0307c06": "自度到彼岸，　　悉竭煩惱海。",
    "T13n0397_047:0307c07": "為諸眾生故，　　六年行苦行，",
    "T13n0397_047:0307c08": "而得無上智，　　滅除彼煩惱。",
    "T13n0397_047:0307c09": "我等為魔嬈，　　無力受諸苦，",
    "T13n0397_047:0307c10": "願除魔所加，　　洗浴我等宮。",
    "T13n0397_047:0307c11": "此等僧祇眾，　　為諸苦所惱，",
    "T13n0397_047:0307c12": "願救此諸苦，　　當往見世尊。」",
    "T13n0397_047:0307c13": "爾時，跋持毘盧遮那阿修羅王兩手捧持梵",
    "T13n0397_047:0307c14": "天艶光摩尼寶鬘，頭面作禮，以偈讚曰：",
    "T13n0397_047:0307c15": "「今禮牟尼尊，　　於法自在者，",
    "T13n0397_047:0307c16": "超過釋梵王，　　降魔及軍眾，",
    "T13n0397_047:0307c17": "超過日月光，　　及與四天王，",
    "T13n0397_047:0307c18": "慈悲明日月，　　普照諸眾生。",
    "T13n0397_047:0307c19": "五日並出時，　　海水悉枯竭，",
    "T13n0397_047:0307c20": "若供佛功德，　　無能枯竭者。",
    "T13n0397_047:0307c21": "超度於三界，　　而入無畏城，",
    "T13n0397_047:0307c22": "大悲覆眾生，　　諸苦悉除滅。",
    "T13n0397_047:0307c23": "等心諸眾生，　　如母視一子，",
    "T13n0397_047:0307c24": "我等憂翳障，　　慈風願吹散。",
    "T13n0397_047:0307c25": "更無餘歸依，　　可救我等苦，",
    "T13n0397_047:0307c26": "如佛功德滿，　　莫捨修羅宮。」",
    "T13n0397_047:0307c27": "爾時，世尊以佛耳聞、以佛眼見諸阿修羅城",
    "T13n0397_047:0307c28": "邑宮殿，魔力所加，一切諸難皆悉周遍無有",
    "T13n0397_047:0307c29": "遺餘俱受熱惱：「願樂求我蔭覆救護，為歸為",
    "T13n0397_047:0308a01": "趣。我當救護諸阿修羅，今正是時。」于時，世尊",
    "T13n0397_047:0308a02": "以大悲威勢現一切樂，即入悲風光明三昧，",
    "T13n0397_047:0308a03": "三昧力故，令四阿修羅宮殿所有魔之神力",
    "T13n0397_047:0308a04": "所加苦事，一念之頃皆悉休息還復如故，亦",
    "T13n0397_047:0308a05": "如三十三天宮殿，於中即現第一妙樂可樂",
    "T13n0397_047:0308a06": "之事。彼諸阿修羅見已，踊躍心生歡喜，口眼",
    "T13n0397_047:0308a07": "皆悅熈怡微笑，皆作是言：「南無佛陀。南無佛",
    "T13n0397_047:0308a08": "陀。」作是語已，即以諸天勝妙寶鬘，向佛方所",
    "T13n0397_047:0308a09": "遙擲奉獻。其羅睺羅阿修羅王所擲寶鬘即",
    "T13n0397_047:0308a10": "到佛所，於佛頂上空中而住。毘摩質多羅阿",
    "T13n0397_047:0308a11": "修羅王所擲寶鬘亦到佛所，於虛空中住右",
    "T13n0397_047:0308a12": "肩上。波羅陀阿修羅王所擲寶鬘亦到佛所，",
    "T13n0397_047:0308a13": "於虛空中住左肩上。跋持毘盧遮那阿修羅",
    "T13n0397_047:0308a14": "王所擲寶鬘亦到佛所，住於佛前放光而照。",
    "T13n0397_047:0308a15": "其餘所有諸阿修羅，復持種種眾寶香華、幢",
    "T13n0397_047:0308a16": "幡、寶蓋，及以金縷、寶珠、天鬘、真珠、瓔珞、種種",
    "T13n0397_047:0308a17": "衣服、塗香、末香，彼等一切悉向世尊遙擲奉",
    "T13n0397_047:0308a18": "獻，而以供養。是時，於此佉羅帝山牟尼諸仙",
    "T13n0397_047:0308a19": "所依住處，雨種種華乃至末香如降暴雨。",
    "T13n0397_047:0308a20": "爾時，會中有菩薩摩訶薩名求斷疑，從座而",
    "T13n0397_047:0308a21": "起偏袒右肩，合掌禮佛，以偈問曰：",
    "T13n0397_047:0308a22": "「大仙世尊無量智，　　於先已雨如是雨，",
    "T13n0397_047:0308a23": "現諸神通變化瑞，　　月藏菩薩來到此。",
    "T13n0397_047:0308a24": "今復雨於種種寶，　　誰當復來到於此？",
    "T13n0397_047:0308a25": "為是大德諸菩薩，　　為是他方諸佛使？」",
    "T13n0397_047:0308a26": "爾時，佛告求斷疑菩薩摩訶薩言：「善男子！此",
    "T13n0397_047:0308a27": "是魔王波旬，於四阿修羅城邑宮殿，化作陰",
    "T13n0397_047:0308a28": "闇、灰塵、烟霧、蚊虻、毒蠅及以種種毒蛇、蜂蝎，",
    "T13n0397_047:0308a29": "於彼一切樹林、草木、華果、泉池皆悉枯涸，一",
    "T13n0397_047:0308b01": "切阿修羅苦困欲死。彼等向我一心歸依合掌",
    "T13n0397_047:0308b02": "作禮，以種種華乃至末香，於彼阿修羅所住",
    "T13n0397_047:0308b03": "城邑，向我遙擲而作供養。羅睺羅阿修羅王",
    "T13n0397_047:0308b04": "所擲寶鬘，今我頂上者是也。毘摩質多羅阿",
    "T13n0397_047:0308b05": "修羅王所擲寶鬘，在我右肩者是也。波羅陀",
    "T13n0397_047:0308b06": "阿修羅王所擲寶鬘，在我左肩者是也。跋持",
    "T13n0397_047:0308b07": "毘盧遮那阿修羅王所擲寶鬘，今在我前者",
    "T13n0397_047:0308b08": "是也。」爾時，魔王波旬從坐而起，向佛合掌恭",
    "T13n0397_047:0308b09": "敬禮拜，而作是言：「此諸阿修羅蒙佛恩福，我",
    "T13n0397_047:0308b10": "今亦令諸阿修羅還得具足饒益安樂。」佛告波",
    "T13n0397_047:0308b11": "旬：「汝今不須作如是言，我已令其充足安樂。",
    "T13n0397_047:0308b12": "我諸阿修羅城邑宮殿，轉勝微妙樂具悉有",
    "T13n0397_047:0308b13": "還復如故。何以故？彼等四大阿修羅王是我",
    "T13n0397_047:0308b14": "親舊，如是其餘所有一切阿修羅等，於我得",
    "T13n0397_047:0308b15": "信敬仰尊重心生希有，今當不久來至於此",
    "T13n0397_047:0308b16": "為聽法故。」魔王波旬復生惡心，而作是念：「我",
    "T13n0397_047:0308b17": "是一切欲界之中最勝自在，於諸眾生能作",
    "T13n0397_047:0308b18": "苦樂。沙門是人，何能狡猾幻惑異端妖邪多",
    "T13n0397_047:0308b19": "語，敢共我競而欲與我挍量比並？釋梵四王",
    "T13n0397_047:0308b20": "摩醯首羅那羅延天、轉輪聖王、一切眾生，無",
    "T13n0397_047:0308b21": "能與我挍量比並作相違者。今此瞿曇，作幻",
    "T13n0397_047:0308b22": "誑惑一切眾生，遍四天下地及虛空一切盈",
    "T13n0397_047:0308b23": "滿，皆悉欲見瞿曇故來，今此下賤畜生之類",
    "T13n0397_047:0308b24": "諸阿修羅亦復蒙攝。我今當作魔之境界神",
    "T13n0397_047:0308b25": "通勢力遊戲所加，更作幻惑惱亂於彼沙門",
    "T13n0397_047:0308b26": "瞿曇，及以降伏諸來會眾。」時魔波旬觀其眷",
    "T13n0397_047:0308b27": "屬而說偈言：",
    "T13n0397_047:0308b28": "「諸魔各作念，　　我當降伏怨，",
    "T13n0397_047:0308b29": "及惱此會眾，　　并禁阿修羅。」",
    "T13n0397_047:0308c01": "爾時，世尊而說偈言：",
    "T13n0397_047:0308c02": "「汝應見我力，　　昔於菩提樹，",
    "T13n0397_047:0308c03": "天神為證明，　　我修真正法。",
    "T13n0397_047:0308c04": "隨汝所有力，　　恣汝當現之；",
    "T13n0397_047:0308c05": "若能惱我者，　　我當作歸依。」",
    "T13n0397_047:0308c06": "爾時，魔王波旬復增第一極重瞋恨，以一切",
    "T13n0397_047:0308c07": "魔力境界神通遊戲所加，念於四方最熱之",
    "T13n0397_047:0308c08": "風，令其一切諸來大眾熱風觸惱而作降伏；",
    "T13n0397_047:0308c09": "于時世尊即入摧伏魔力三昧，其三昧力即",
    "T13n0397_047:0308c10": "於四方復起第一妙香涼風，觸其身分皆受",
    "T13n0397_047:0308c11": "快樂。魔王波旬知是事已，復於佛前化大火",
    "T13n0397_047:0308c12": "聚；世尊即於彼處化作清涼大池，水涌上",
    "T13n0397_047:0308c13": "出。魔王見已，復於空中降雨大石；佛即變其",
    "T13n0397_047:0308c14": "所雨之石，悉令化作種種天華而雨其處。魔",
    "T13n0397_047:0308c15": "王波旬及與眷屬，復以兩手捉佉羅帝山，而",
    "T13n0397_047:0308c16": "欲速疾震動三千大千世界；佛復以此三千",
    "T13n0397_047:0308c17": "地界加作金剛，尚不能動乃至一塵，況能多",
    "T13n0397_047:0308c18": "也。魔王復以瞋怒之力，向阿修羅所住之方，",
    "T13n0397_047:0308c19": "放口噓氣成黑氣雲，令其城邑宮殿陰闇，使",
    "T13n0397_047:0308c20": "諸阿修羅重復迷惑不能去來。爾時，世尊即",
    "T13n0397_047:0308c21": "復變其所吹氣雲，令作種種天妙華雲。爾時，",
    "T13n0397_047:0308c22": "於彼四阿修羅城邑宮殿，復雨種種天華之",
    "T13n0397_047:0308c23": "雨，其華雨中演出百千微妙法門，所謂佛聲、",
    "T13n0397_047:0308c24": "法聲、僧聲、檀那波羅蜜聲乃至般若波羅蜜",
    "T13n0397_047:0308c25": "聲、三善行聲、三歸依聲、三律儀聲、三不",
    "T13n0397_047:0308c26": "護聲、三依止聲、三種菩提聲、三乘聲、三",
    "T13n0397_047:0308c27": "修聲、三種善根聲、越度三界聲、三受聲、",
    "T13n0397_047:0308c28": "三解脫聲、三示現聲、四念處聲、四正勤",
    "T13n0397_047:0308c29": "聲、四如意足聲、四不壞信聲、四禪聲、四梵",
    "T13n0397_047:0309a01": "住聲、四攝聲、四無礙智聲、四無色定三摩跋",
    "T13n0397_047:0309a02": "提聲、四聖諦聲、五根聲、五力聲、五支三昧",
    "T13n0397_047:0309a03": "聲、五解脫入聲、顯示六根聲、六和敬聲、六念",
    "T13n0397_047:0309a04": "聲、六通聲、七聖財聲、七識住聲、七覺分聲、",
    "T13n0397_047:0309a05": "八聖道聲、九次第定聲、十聖處聲、佛十力聲、",
    "T13n0397_047:0309a06": "大慈聲大悲聲、因緣生起聲、心不可壞聲、捨",
    "T13n0397_047:0309a07": "一切惡見聲、不忘菩提心聲、不退轉聲、忍聲、",
    "T13n0397_047:0309a08": "三昧聲、陀羅尼聲、授記登祚聲、無生忍聲、",
    "T13n0397_047:0309a09": "苦行聲、十地聲、十八不共佛法聲、到菩提聲、",
    "T13n0397_047:0309a10": "轉法輪聲、不可壞佛聲、捨聲、厭聲、解脫定",
    "T13n0397_047:0309a11": "聲、滅聲、成就眾生聲、攝受正法聲、辯才聲、",
    "T13n0397_047:0309a12": "無常聲、苦聲、無我聲、空聲、無所作聲、寂靜",
    "T13n0397_047:0309a13": "聲、無生聲、如聲、實際聲、入法界聲。無眾生",
    "T13n0397_047:0309a14": "無命無養育無受者、如如不生不滅不常不",
    "T13n0397_047:0309a15": "斷不去不來不住不行聲，大神通變化聲、加",
    "T13n0397_047:0309a16": "護三寶種聲，乃至大般涅槃聲、地獄畜生餓",
    "T13n0397_047:0309a17": "鬼人天苦五陰重擔聲、數數流轉生死與愛",
    "T13n0397_047:0309a18": "別離聲、一切有為流轉之獄如幻芭蕉水月",
    "T13n0397_047:0309a19": "響聲、信念精進忍及智慧十善業道護持聲、",
    "T13n0397_047:0309a20": "出彼流轉獄聲，於彼華雨出是無量百千種",
    "T13n0397_047:0309a21": "聲。彼諸音聲，能令無量阿僧祇等阿修羅於",
    "T13n0397_047:0309a22": "三寶中深得敬信，尊重歸依生希有心，渴仰",
    "T13n0397_047:0309a23": "欲見釋迦牟尼，及欲聽法供奉眾僧，極甚驚",
    "T13n0397_047:0309a24": "怖，流轉生死與愛別離，悕望涅槃。彼諸一切",
    "T13n0397_047:0309a25": "阿修羅等俱發聲言：「南無釋迦牟尼如來！南",
    "T13n0397_047:0309a26": "無釋迦牟尼如來！我等今往見於釋迦牟尼如",
    "T13n0397_047:0309a27": "來，禮拜供養故，聽法故，及供奉眾僧故，為",
    "T13n0397_047:0309a28": "看大集故，為求無上菩提乘故，為退落魔幢",
    "T13n0397_047:0309a29": "故，為建立法幢故，為三寶種不斷絕故，為聽",
    "T13n0397_047:0309b01": "第一義聖諦法門故，為休息煩惱道苦道故，",
    "T13n0397_047:0309b02": "為斷截魔縛故，為枯竭愛河故，為滿法海故，",
    "T13n0397_047:0309b03": "為入智海故，為成熟眾生海故，為供養諸佛",
    "T13n0397_047:0309b04": "海故。是故，我等及諸眷屬往詣佛所，不為惡",
    "T13n0397_047:0309b05": "魔於我等中更得自在，我等從今不復重遭",
    "T13n0397_047:0309b06": "如是之苦。」",
    "T13n0397_047:0309b07": "爾時，牟真隣陀阿修羅王復作是言：「我今亦",
    "T13n0397_047:0309b08": "與婦妾宮人男女大小，諸阿修羅婦女眷屬",
    "T13n0397_047:0309b09": "八萬四千，一切皆悉著青衣服青色莊嚴，青",
    "T13n0397_047:0309b10": "傘青蓋青幢青幡青車青華，青色摩尼琴瑟",
    "T13n0397_047:0309b11": "箜篌，青寶青鼓。我今將諸五音作樂歌舞調",
    "T13n0397_047:0309b12": "戲第一莊嚴，及將眷屬而往見佛，恭敬禮拜",
    "T13n0397_047:0309b13": "聽受妙法，供奉眾僧，故往詣佛所。」",
    "T13n0397_047:0309b14": "爾時，須質多羅阿修羅王復作是言：「我今亦",
    "T13n0397_047:0309b15": "與婦妾宮人、男女眷屬、九十九百千阿修羅婦",
    "T13n0397_047:0309b16": "女，一切皆著黃衣莊嚴，乃至供奉眾僧故往",
    "T13n0397_047:0309b17": "詣佛所。」",
    "T13n0397_047:0309b18": "爾時，睒婆羅阿修羅王復作是言：「我今亦與",
    "T13n0397_047:0309b19": "婦妾宮人、男女眷屬、百千億阿修羅婦女，一",
    "T13n0397_047:0309b20": "切皆悉著紺色衣瓔珞莊嚴，乃至供奉眾",
    "T13n0397_047:0309b21": "僧往詣佛所。」",
    "T13n0397_047:0309b22": "爾時，跋持毘盧遮那阿修羅王復作是言：「我",
    "T13n0397_047:0309b23": "今亦與婦妾宮人、男女眷屬、九十九頻婆羅阿",
    "T13n0397_047:0309b24": "修羅婦女，一切悉著朱色衣服瓔珞莊嚴，乃",
    "T13n0397_047:0309b25": "至往詣佛所。」",
    "T13n0397_047:0309b26": "爾時，毘摩質多羅阿修羅王復作是言：「我今",
    "T13n0397_047:0309b27": "亦與婦妾宮人、男女眷屬、九十九惡初矣尼",
    "T13n0397_047:0309b28": "百千阿修羅婦女，一切悉著頗梨色衣瓔",
    "T13n0397_047:0309b29": "珞莊嚴，乃至往詣佛所。」",
    "T13n0397_047:0309c01": "爾時，羅睺羅阿修羅王復作是言：「我今亦與",
    "T13n0397_047:0309c02": "夫人婇女、男女眷屬，及土田主附庸王，并及",
    "T13n0397_047:0309c03": "長者、臣將、左右、城邑、聚落、所有人眾，如恒河",
    "T13n0397_047:0309c04": "沙等阿修羅婦女，一切悉著馬瑙色衣瓔珞",
    "T13n0397_047:0309c05": "莊嚴，復持馬瑙色衣，及與幢幡寶蓋、金縷、",
    "T13n0397_047:0309c06": "真珠、瓔珞、摩尼寶珠、香華、塗香及所乘車，皆",
    "T13n0397_047:0309c07": "悉同是馬瑙之色，并以鼓角、琴瑟、箜篌、簫笛、",
    "T13n0397_047:0309c08": "伎樂，如是等事皆馬瑙色，相與作樂歌舞戲",
    "T13n0397_047:0309c09": "笑，最勝莊嚴在於虛空，為欲見佛禮拜供養，",
    "T13n0397_047:0309c10": "及為聽法供奉眾僧故，往詣佛所。」如前所說，",
    "T13n0397_047:0309c11": "皆悉嚴備彼諸色相，第一微妙希有未有，昔",
    "T13n0397_047:0309c12": "來未聞如是等大莊嚴事，從彼阿修羅所居",
    "T13n0397_047:0309c13": "處出住在空中。",
    "T13n0397_047:0309c14": "爾時，毘摩質多羅阿修羅王，及與眷屬五音",
    "T13n0397_047:0309c15": "作樂歌舞戲笑，詣羅睺羅阿修羅王於前而",
    "T13n0397_047:0309c16": "引。",
    "T13n0397_047:0309c17": "爾時，波羅陀阿修羅王，及與眷屬皆大嚴持，",
    "T13n0397_047:0309c18": "到羅睺羅阿修羅王右廂而引。",
    "T13n0397_047:0309c19": "爾時，跋持毘盧遮那阿修羅王，并與眷屬亦",
    "T13n0397_047:0309c20": "復如是具大莊嚴，到羅睺羅阿修羅王左廂",
    "T13n0397_047:0309c21": "而引。",
    "T13n0397_047:0309c22": "爾時，睒婆羅阿修羅王，及與眷屬亦悉嚴持，",
    "T13n0397_047:0309c23": "詣羅睺羅阿修羅王於後而引。",
    "T13n0397_047:0309c24": "爾時，牟真隣陀阿修羅王，及與眷屬亦大嚴",
    "T13n0397_047:0309c25": "駕，到羅睺羅阿修羅王在上而引。",
    "T13n0397_047:0309c26": "爾時，須質多羅阿修羅王，及與眷屬如是莊",
    "T13n0397_047:0309c27": "嚴，亦到羅睺羅阿修羅王在下而引。",
    "T13n0397_047:0309c28": "爾時，於中羅睺羅阿修羅王及與眷屬，如是",
    "T13n0397_047:0309c29": "色相以大莊嚴，五音伎樂一時俱作，歌舞戲",
    "T13n0397_047:0310a01": "笑音聲和合而詣佛所。復以兩手持種種寶",
    "T13n0397_047:0310a02": "華天鬘塗香，向佛方所遙散奉獻，到佉羅帝",
    "T13n0397_047:0310a03": "山上變作大雲空中而住。其佉羅帝山牟尼",
    "T13n0397_047:0310a04": "諸仙所依住處，雨種種寶、種種華、種種天鬘、",
    "T13n0397_047:0310a05": "種種塗香。",
    "T13n0397_047:0310a06": "爾時，會中有諸眾生作如是念：「欲有何事，是",
    "T13n0397_047:0310a07": "何等力先作此瑞？」",
    "T13n0397_047:0310a08": "爾時，世尊告慧命耶舍言：「汝等比丘當自正",
    "T13n0397_047:0310a09": "念繫心而住，勿得散亂。」世尊復告慧命耶舍：",
    "T13n0397_047:0310a10": "「汝等比丘當以精勤繫念而住，勿得散亂，若",
    "T13n0397_047:0310a11": "能精勤繫念不散，則能休息煩惱之道及除",
    "T13n0397_047:0310a12": "苦道，能住第一義諦，能滿六波羅蜜，不久得",
    "T13n0397_047:0310a13": "成阿耨多羅三藐三菩提。此是諸阿修羅及",
    "T13n0397_047:0310a14": "與一切眷屬妓女而今欲來，并作五音妓樂",
    "T13n0397_047:0310a15": "和合而作莊嚴，為禮拜我供養聽法。是故汝",
    "T13n0397_047:0310a16": "等勿得散亂，繫念而住。」爾時，一切阿修羅及",
    "T13n0397_047:0310a17": "與眷屬，尋即來到佉羅帝山。到已，即時右遶",
    "T13n0397_047:0310a18": "其山，三匝訖已，將諸眷屬詣世尊所。",
    "T13n0397_047:0310a19": "爾時，羅睺羅阿修羅王向世尊頭面作禮，右遶",
    "T13n0397_047:0310a20": "三匝，於前住立，持梵天髻上光明艶色摩尼",
    "T13n0397_047:0310a21": "寶珠置於佛前；復用種種寶華、末香、幢幡、寶",
    "T13n0397_047:0310a22": "蓋，及以金縷、真珠、瓔珞；復以種種歌舞作樂",
    "T13n0397_047:0310a23": "而用供養，合掌向佛說偈讚曰：",
    "T13n0397_047:0310a24": "「心調士中最，　　能施一切樂，",
    "T13n0397_047:0310a25": "法燈常法施，　　增長法智慧。",
    "T13n0397_047:0310a26": "世尊然法炬，　　天人皆悉知，",
    "T13n0397_047:0310a27": "了達悕望法，　　安住涅槃道。",
    "T13n0397_047:0310a28": "唯佛蔭諸眾，　　如蓋覆一切，",
    "T13n0397_047:0310a29": "摧伏諸陰魔，　　死魔煩惱魔，",
    "T13n0397_047:0310b01": "降魔及軍眾，　　并及惡心意，",
    "T13n0397_047:0310b02": "稽首於世尊，　　勇健愍諸有。",
    "T13n0397_047:0310b03": "是魔極惡心，　　常行諸惡事，",
    "T13n0397_047:0310b04": "此是彼戲笑，　　欲得眾生苦。",
    "T13n0397_047:0310b05": "此諸修羅宮，　　苦雲悉彌覆，",
    "T13n0397_047:0310b06": "佛即起悲心，　　觸我諸修羅。",
    "T13n0397_047:0310b07": "佛為眾生故，　　修諸苦行訖，",
    "T13n0397_047:0310b08": "多劫修檀戒，　　行忍及智慧。",
    "T13n0397_047:0310b09": "世尊更不作，　　諸餘惡行事，",
    "T13n0397_047:0310b10": "佛以如是事，　　足令我得樂。",
    "T13n0397_047:0310b11": "惟佛精進士，　　三界無等雙，",
    "T13n0397_047:0310b12": "離諸煩惱縛，　　解脫於三有。",
    "T13n0397_047:0310b13": "佛仍於眾生，　　慈悲而常轉，",
    "T13n0397_047:0310b14": "禮佛不動山，　　慈心正安住。」",
    "T13n0397_047:0310b15": "爾時，毘摩質多阿修羅王及與眷屬，頭面接",
    "T13n0397_047:0310b16": "足禮拜世尊，右遶三匝佛前住立，即以千斤",
    "T13n0397_047:0310b17": "閻浮檀金置於佛前。復以日愛寶摩尼珠置",
    "T13n0397_047:0310b18": "在佛上，如是種種寶、種種香華，乃至種種歌",
    "T13n0397_047:0310b19": "舞伎樂而作供養，合掌恭敬，說偈讚曰：",
    "T13n0397_047:0310b20": "「釋梵大自在，　　輪王那羅延，",
    "T13n0397_047:0310b21": "護世及波旬，　　悉無如是力。",
    "T13n0397_047:0310b22": "天龍夜叉等，　　人及阿修羅，",
    "T13n0397_047:0310b23": "亦無如世尊，　　慈悲大勢力。",
    "T13n0397_047:0310b24": "惟佛眾生最，　　如地不瞋喜，",
    "T13n0397_047:0310b25": "能忍一切惡，　　并作惡業者，",
    "T13n0397_047:0310b26": "等視諸眾生，　　如母愛其子，",
    "T13n0397_047:0310b27": "心平於一切，　　是故禮佛足。",
    "T13n0397_047:0310b28": "願護此一法，　　勿使魔更來，",
    "T13n0397_047:0310b29": "不令彼得勝，　　作此惡惱害。",
    "T13n0397_047:0310c01": "一切惡瞋怒，　　及以最極惡，",
    "T13n0397_047:0310c02": "實語願說呪，　　降伏諸魔軍。",
    "T13n0397_047:0310c03": "如人身無病，　　不求諸醫師，",
    "T13n0397_047:0310c04": "如是阿修羅，　　無事不想佛。",
    "T13n0397_047:0310c05": "我今甚歡喜，　　來詣於佛所，",
    "T13n0397_047:0310c06": "願說清淨法，　　令到菩提道。",
    "T13n0397_047:0310c07": "顯示諸賢聖，　　寂定如虛空，",
    "T13n0397_047:0310c08": "遠離於諸惡，　　及離我我所。",
    "T13n0397_047:0310c09": "速知於實際，　　能除諸煩惱，",
    "T13n0397_047:0310c10": "速斷一切縛，　　得知最上道。」",
    "T13n0397_047:0310c11": "爾時，波羅陀阿修羅王及與眷屬，頂禮佛足",
    "T13n0397_047:0310c12": "右遶三匝，持眾雜色種種寶樹，狀如波吒羅",
    "T13n0397_047:0310c13": "七寶之樹置於佛後。種種寶葉華果、金縷真",
    "T13n0397_047:0310c14": "珠瓔珞、天生寶鬘、天瓔珞衣服、指印環玔、寶",
    "T13n0397_047:0310c15": "蓋幢幡、手瓔珞、脚瓔珞、臂瓔珞，寶莊嚴",
    "T13n0397_047:0310c16": "具於佛頭上空中垂下，乃至種種歌舞作樂",
    "T13n0397_047:0310c17": "而供養佛。一心合掌，說偈讚曰：",
    "T13n0397_047:0310c18": "「眾生常為彼，　　煩惱火所燒，",
    "T13n0397_047:0310c19": "求樂恒不得，　　不遇施樂者。",
    "T13n0397_047:0310c20": "一切住惡道，　　惟佛眾生藥，",
    "T13n0397_047:0310c21": "安住解脫道，　　能救一切苦。",
    "T13n0397_047:0310c22": "惟佛商人主，　　三有中更無，",
    "T13n0397_047:0310c23": "愍進智慧水，　　眾德滿如海。",
    "T13n0397_047:0310c24": "為盲失道者，　　安住於正路，",
    "T13n0397_047:0310c25": "導引諸眾生，　　住勝涅槃道。",
    "T13n0397_047:0310c26": "凡夫飢無厭，　　唯佛能充飽；",
    "T13n0397_047:0310c27": "常為煩惱溺，　　唯佛能救拔。",
    "T13n0397_047:0310c28": "遭溺之病苦，　　苦逼失其念，",
    "T13n0397_047:0310c29": "如此苦苦者，　　導師為親救。",
    "T13n0397_047:0311a01": "惡心眾生等，　　龍鬼諸羅剎，",
    "T13n0397_047:0311a02": "見佛得正念，　　安住大悲心。",
    "T13n0397_047:0311a03": "唯佛於三界，　　能作救護者，",
    "T13n0397_047:0311a04": "我等已孤獨，　　悉為眾苦溺。",
    "T13n0397_047:0311a05": "我等皆一心，　　一切樂法住，",
    "T13n0397_047:0311a06": "願說最上義，　　令我得菩提。",
    "T13n0397_047:0311a07": "以得於佛眼，　　最上諸佛智，",
    "T13n0397_047:0311a08": "速伏諸魔怨，　　願降正法雨。」",
    "T13n0397_047:0311a09": "爾時，跋持毘盧遮那阿修羅王將諸眷屬，頂",
    "T13n0397_047:0311a10": "禮佛足右遶三匝，於佛右左積閻浮檀金；復",
    "T13n0397_047:0311a11": "以種種寶、種種華、種種末香、寶蓋、幢幡，及以",
    "T13n0397_047:0311a12": "金縷、真珠、瓔珞、歌舞作樂，合掌供養，說偈讚",
    "T13n0397_047:0311a13": "曰：",
    "T13n0397_047:0311a14": "「福田福德水，　　福種福德牙，",
    "T13n0397_047:0311a15": "福樹福德枝，　　福條福德葉，",
    "T13n0397_047:0311a16": "福華福味果，　　最上福味漿。",
    "T13n0397_047:0311a17": "福色福陰影，　　福德子成就，",
    "T13n0397_047:0311a18": "佛福善堅固，　　福勇能伏他，",
    "T13n0397_047:0311a19": "福色勇健士，　　福德不動山，",
    "T13n0397_047:0311a20": "福華覆蓋土，　　福藥所依身。",
    "T13n0397_047:0311a21": "福山最上頂，　　放福智慧水，",
    "T13n0397_047:0311a22": "福德海甚深，　　福德眾生依，",
    "T13n0397_047:0311a23": "妙福眾寶磺，　　福味如巨海。",
    "T13n0397_047:0311a24": "福器盛甘露，　　福願皆盛滿，",
    "T13n0397_047:0311a25": "福商恒將向，　　無漏寶國土。",
    "T13n0397_047:0311a26": "我等眾福盡，　　是故歸依佛，",
    "T13n0397_047:0311a27": "福德賢寶瓶，　　願愍施我等。」",
    "T13n0397_047:0311a28": "爾時，復有阿修羅仙，名一切菩提鬘，具有大",
    "T13n0397_047:0311a29": "福大威德大智慧大苦行，以菩提心而作莊",
    "T13n0397_047:0311b01": "嚴，得五神通離諸塵垢，安住成就一切眾生，",
    "T13n0397_047:0311b02": "常化一切阿修羅等堪受彼供，是諸阿修羅",
    "T13n0397_047:0311b03": "無上導師，與九萬五千具足五通阿修羅仙，",
    "T13n0397_047:0311b04": "前後圍遶來詣佛所頂禮佛足，以真金瓶盛",
    "T13n0397_047:0311b05": "八功德水，置於佛前并獻寶杖；復與九萬五",
    "T13n0397_047:0311b06": "千眷屬各各執持異種寶蓋，以奉世尊右遶",
    "T13n0397_047:0311b07": "三匝，合掌向佛，說偈讚曰：",
    "T13n0397_047:0311b08": "「忍辱如大地，　　忍水常盈滿，",
    "T13n0397_047:0311b09": "安住於淨忍，　　寧心無所失。",
    "T13n0397_047:0311b10": "煩惱渴愛盡，　　安處於信財，",
    "T13n0397_047:0311b11": "佛住慈悲心，　　置眾菩提道。",
    "T13n0397_047:0311b12": "說法猶如水，　　若聞如是法，",
    "T13n0397_047:0311b13": "愛樂菩提心，　　能成第一義。",
    "T13n0397_047:0311b14": "大悲願調伏，　　此諸下劣行，",
    "T13n0397_047:0311b15": "願受我修羅，　　所獻眾寶物。",
    "T13n0397_047:0311b16": "三界所有供，　　棄捨不求染，",
    "T13n0397_047:0311b17": "唯佛無煩惱，　　堪受世供養。",
    "T13n0397_047:0311b18": "佛以大菩提，　　嚴三有眾生，",
    "T13n0397_047:0311b19": "願說第一義，　　為得菩提故。",
    "T13n0397_047:0311b20": "我於拘留孫，　　曾聞第一義，",
    "T13n0397_047:0311b21": "拘那含牟尼，　　迦葉佛亦然。",
    "T13n0397_047:0311b22": "我以自願力，　　應現阿修羅，",
    "T13n0397_047:0311b23": "為化修羅故，　　修行菩提道。",
    "T13n0397_047:0311b24": "聞法獲德藏，　　復能轉示他，",
    "T13n0397_047:0311b25": "降魔惡徒黨，　　熾然正法朋。",
    "T13n0397_047:0311b26": "於此濁惡世，　　難有功德人，",
    "T13n0397_047:0311b27": "現佛境界事，　　是佛妙神力。」",
    "T13n0397_047:0311b28": "大集經卷第四十七"
}