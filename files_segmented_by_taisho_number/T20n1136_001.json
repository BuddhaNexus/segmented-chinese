{
    "T20n1136_001:0579a02": "No. 1136",
    "T20n1136_001:0579a03": "佛說一切諸如來心光明加持普",
    "T20n1136_001:0579a04": "賢菩薩延命金剛最勝陀羅尼經",
    "T20n1136_001:0579a06": "大興善寺開府儀同三司肅國公特",
    "T20n1136_001:0579a07": "進試鴻臚贈司空諡大辨正廣智食",
    "T20n1136_001:0579a08": "邑三千戶師子國三藏沙門不空譯",
    "T20n1136_001:0579a09": "如是我聞。一時佛在殑伽河側。與諸大比丘",
    "T20n1136_001:0579a10": "僧菩薩摩訶薩天人眾俱。爾時會中有普賢",
    "T20n1136_001:0579a11": "菩薩。住如來祕密三摩地。從三昧起。現大神",
    "T20n1136_001:0579a12": "通力。諸佛加持宣金剛壽命陀羅尼。令諸眾",
    "T20n1136_001:0579a13": "生增壽命故無夭橫死。亦令獲得金剛壽命",
    "T20n1136_001:0579a14": "堅固不壞。成就菩提到不退地。爾時世尊於",
    "T20n1136_001:0579a15": "心轉光明召集十方世界恒河沙諸佛。滿虛",
    "T20n1136_001:0579a16": "空中。各放光明如因陀羅網。以光明照觸普",
    "T20n1136_001:0579a17": "賢菩薩令宣說金剛壽命經。",
    "T20n1136_001:0579a18": "爾時普賢菩薩得諸佛心印。即住金剛壽命",
    "T20n1136_001:0579a19": "三昧耶。於身毛孔中放無量微塵等數光遍",
    "T20n1136_001:0579a20": "十方界。以自在神通力即說。陀羅尼曰。",
    "T20n1136_001:0579a21": "怛儞也二合他一者隷者攞者隷二尾曩知三娑",
    "T20n1136_001:0579a22": "縛二合悉底二合計四斫羯󰪯二合誐爾五鉢囉",
    "T20n1136_001:0579a23": "二合捨漫覩六薩嚩路誐引薩嚩娑怛嚩二合南",
    "T20n1136_001:0579a24": "七阿曩𪘜八句曩𪘜九摩賀曩𪘜十者隷者隷十",
    "T20n1136_001:0579a25": "一係摩誤憍二合反哩十二係摩儞鏟禰十三係摩",
    "T20n1136_001:0579a26": "尸棄十四矯囉吠十五矯囉悌十六係俱囉吠十七",
    "T20n1136_001:0579a27": "俱囉𠼝十八俱囉摩底十九微捨摩寧摩寧二十",
    "T20n1136_001:0579a28": "戍󰡊毘嚩二合二十一阿者梨二十二微者梨二十三摩尾",
    "T20n1136_001:0579a29": "覽嚩二十四呼牟呼牟二十五唵嚩日囉二合諭曬娑",
    "T20n1136_001:0579b01": "嚩二合賀",
    "T20n1136_001:0579b02": "說是陀羅尼已。大地山河悉皆振動。地獄摧",
    "T20n1136_001:0579b03": "碎宮震動。病苦眾生當時蘇息。會中有無量",
    "T20n1136_001:0579b04": "執金剛神。異口同音亦共宣說。諸大菩薩摩",
    "T20n1136_001:0579b05": "訶薩眾悉助延命宣說陀羅尼令獲金剛壽命。",
    "T20n1136_001:0579b06": "爾時十方塵沙諸佛心印加持。令普賢菩薩",
    "T20n1136_001:0579b07": "及四天王增得金剛壽命。爾時世尊彈指讚",
    "T20n1136_001:0579b08": "嘆。汝能快善利益眾生。若有善男子善女人。",
    "T20n1136_001:0579b09": "怖畏夭橫非命及不祥事。即以沐浴著新淨",
    "T20n1136_001:0579b10": "衣燒香散花。持我延命心真言。即增壽。若有",
    "T20n1136_001:0579b11": "病苦眾生。求長壽故離於病苦。即建立道場。",
    "T20n1136_001:0579b12": "於清淨屋舍。或就伽藍。請三七比丘清淨僧。",
    "T20n1136_001:0579b13": "轉讀此經各四十九遍。別持是陀羅尼滿十",
    "T20n1136_001:0579b14": "萬遍。即獲壽命。病者即於夜夢自見殊勝境",
    "T20n1136_001:0579b15": "界。我此延命法先須彩書普賢菩薩。如滿月",
    "T20n1136_001:0579b16": "童子形。五佛頭冠。右手持金剛杵。左手持召",
    "T20n1136_001:0579b17": "集金剛鈴。契鬘縱緩帶坐千葉寶華。下有白",
    "T20n1136_001:0579b18": "象王象有三頭。鼻卷獨股杵。各具六牙。其象",
    "T20n1136_001:0579b19": "四足踏一大金剛輪。輪下有五千群象。各負",
    "T20n1136_001:0579b20": "其輪。於菩薩身放百寶光。光外盡白月輪眾",
    "T20n1136_001:0579b21": "彩莊嚴盡得其像敬於清淨處建立道場。令",
    "T20n1136_001:0579b22": "清淨僧持是真言。及轉此經乃至書寫。及持",
    "T20n1136_001:0579b23": "金剛壽命陀羅尼滿十萬遍。即增壽命除夭",
    "T20n1136_001:0579b24": "橫故。",
    "T20n1136_001:0579b25": "爾時四天王等承佛加持助普賢菩薩延命各",
    "T20n1136_001:0579b26": "立誓言。娑婆世界南贍部洲但有此經法流",
    "T20n1136_001:0579b27": "行之處。我等四王即為結護令無夭橫。如有",
    "T20n1136_001:0579b28": "此經清淨道場如不降赴。願我失此威光損",
    "T20n1136_001:0579b29": "我果報。退失菩提心不得解脫。",
    "T20n1136_001:0579c01": "爾時十方如來加持一切執金剛菩薩。異口",
    "T20n1136_001:0579c02": "同音亦說延命陀羅尼曰。",
    "T20n1136_001:0579c03": "唵嚩日羅二合諭勢吽吽尸棄娑嚩二合賀",
    "T20n1136_001:0579c04": "如是說已。一切如來十方執金剛菩薩隱於",
    "T20n1136_001:0579c05": "虛中已不現。",
    "T20n1136_001:0579c06": "爾時毘沙門天王白佛言。世尊我亦以助佛",
    "T20n1136_001:0579c07": "神力加持護念除非命故說陀羅尼曰。",
    "T20n1136_001:0579c08": "唵嚩日囉二合諭勢。濕吠帝濕吠帝濕吠多隷",
    "T20n1136_001:0579c09": "理娑嚩二合賀",
    "T20n1136_001:0579c10": "說是陀羅尼已。令一切眾生獲得壽命無夭",
    "T20n1136_001:0579c11": "橫故。",
    "T20n1136_001:0579c12": "爾時毘樓勒叉天王白佛言。世尊我亦以助",
    "T20n1136_001:0579c13": "佛神力宣說延命陀羅尼曰。",
    "T20n1136_001:0579c14": "唵嚩日羅二合諭勢摩蹬儗摩蹬儗摩蹬儗儞",
    "T20n1136_001:0579c15": "輸摩輸謀嚩二合賀",
    "T20n1136_001:0579c16": "說是陀羅尼已。獲得壽命無夭橫故。",
    "T20n1136_001:0579c17": "爾時毘樓博叉天王白佛言。世尊我亦以助",
    "T20n1136_001:0579c18": "佛神力故助宣延命陀羅尼曰。",
    "T20n1136_001:0579c19": "唵嚩日羅二合諭勢者理者理者理隷",
    "T20n1136_001:0579c20": "說是陀羅尼令諸眾生獲金剛壽命無夭橫故。",
    "T20n1136_001:0579c21": "爾時提頭賴吒天王白佛言。世尊我亦以佛",
    "T20n1136_001:0579c22": "神力宣說延命陀羅尼曰。",
    "T20n1136_001:0579c23": "唵嚩日羅二合諭勢未臨嚩嚩嚩娑嚩二合賀",
    "T20n1136_001:0579c24": "說是陀羅尼已。令諸眾生獲金剛壽命無夭",
    "T20n1136_001:0579c25": "橫故。",
    "T20n1136_001:0579c26": "爾時佛告四天王言。若有眾生怖畏死難病",
    "T20n1136_001:0579c27": "苦夭橫。有如是苦。但書寫此經受持讀誦。或",
    "T20n1136_001:0579c28": "別持此陀羅尼。或畫普賢延命像。作此方法",
    "T20n1136_001:0579c29": "依月一日八日十五日。建立道場燒四十九",
    "T20n1136_001:0580a01": "燈。花香果藥各置十六器散於壇上。合掌禮",
    "T20n1136_001:0580a02": "拜高聲讚詠此陀羅尼。及懺悔往咎。不墮三",
    "T20n1136_001:0580a03": "惡道。捨此身獲得金剛壽命更不輪迴。若有",
    "T20n1136_001:0580a04": "比丘尼及四眾。轉讀此經而不廢忘。離於短",
    "T20n1136_001:0580a05": "命夭橫之怖。及夜惡夢厭魅呪咀惡形羅剎",
    "T20n1136_001:0580a06": "鳥鳴百怪之屬。亦不為水火兵毒之所傷害。",
    "T20n1136_001:0580a07": "一切諸佛及大菩薩攝受護念。亦得諸佛之",
    "T20n1136_001:0580a08": "所護念。",
    "T20n1136_001:0580a09": "爾時世尊說是經已。菩薩摩訶薩天人四眾",
    "T20n1136_001:0580a10": "及毘沙門天王等一切大眾。皆大歡喜信受",
    "T20n1136_001:0580a11": "奉行。",
    "T20n1136_001:0580a12": "佛說一切如來心光明加持普賢菩薩延命金",
    "T20n1136_001:0580a13": "剛最勝陀羅尼經"
}