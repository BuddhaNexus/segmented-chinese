{
    "T47n1997_014:0775c03": "圓悟佛果禪師語錄卷第十四",
    "T47n1997_014:0775c05": "宋平江府虎丘山門人紹隆等編",
    "T47n1997_014:0775c06": "法語上法語上",
    "T47n1997_014:0775c07": "示張持滿朝奉示張持滿朝奉",
    "T47n1997_014:0775c08": "克勤自出峽止訥堂。唯念茲在茲。相從者多",
    "T47n1997_014:0775c09": "不告倦。所謂利他乃自利也。要須根本明徹",
    "T47n1997_014:0775c10": "理地精至純一無雜。纔有是非。紛然失心。若",
    "T47n1997_014:0775c11": "踏王脈。諸天捧華無路。魔外潛覷不見。深深",
    "T47n1997_014:0775c12": "海底行。高高峯頂立始得。不驚群動眾。謂之",
    "T47n1997_014:0775c13": "平常心本源天真自性也。雖居千萬人中。如",
    "T47n1997_014:0775c14": "無一人相似。此豈麁浮識想利智聰慧所能",
    "T47n1997_014:0775c15": "測哉。示諭。綿密無間寂照同時。歲月悠久打",
    "T47n1997_014:0775c16": "成一片。而根本愈牢密密作用。誠無出此。應",
    "T47n1997_014:0775c17": "當當處全真。則彼我遐邇觸處皆渠。剎剎塵",
    "T47n1997_014:0775c18": "塵皆在自己大圓鏡中。愈綿愈密。則愈能轉",
    "T47n1997_014:0775c19": "換也。故雲門道。直得乾坤大地無纖毫過患。",
    "T47n1997_014:0775c20": "猶為轉句。不見一色始是半提。直得如此。更",
    "T47n1997_014:0775c21": "須知有全提時節始得。所以德山棒臨濟喝。",
    "T47n1997_014:0775c22": "皆徹證無生。透頂透底。融通自在。到大用",
    "T47n1997_014:0775c23": "現前處。方能出沒欲人全身擔荷外。退守文",
    "T47n1997_014:0775c24": "殊普賢大人境界。巖頭道。他得底人。只守閑",
    "T47n1997_014:0775c25": "閑地。二六時中無欲無依。自然超諸三昧。德",
    "T47n1997_014:0775c26": "山亦云。汝但無事於心。於心無事。則虛而靈",
    "T47n1997_014:0775c27": "寂而照。若毫端許言本末者。皆為自欺。此既",
    "T47n1997_014:0775c28": "已明。當須履踐。但只退步愈退愈明。愈不會",
    "T47n1997_014:0775c29": "愈有力量。異念纔起擬心纔生。即猛自割斷",
    "T47n1997_014:0776a01": "令不相續。則智照洞然。步步踏實地。豈有高",
    "T47n1997_014:0776a02": "低憎愛達順揀擇於其間哉。無明習氣旋起",
    "T47n1997_014:0776a03": "旋消。悠久間自無力能擾人也。",
    "T47n1997_014:0776a04": "古人以牧牛為喻。誠哉所謂要久長人爾。直",
    "T47n1997_014:0776a05": "截省要。最是先忘我見。使虛靜恬和任運騰",
    "T47n1997_014:0776a06": "騰。騰騰任運於一切法皆無取捨。向根根塵",
    "T47n1997_014:0776a07": "塵應時脫然自處孤運獨照。照體獨立物我",
    "T47n1997_014:0776a08": "一如。直下徹底無照可立。如斬一綟絲。一斬",
    "T47n1997_014:0776a09": "一切斷。便自會作活計去也。佛見法見尚不",
    "T47n1997_014:0776a10": "令起。則塵勞業識自當氷消瓦解。養得成實",
    "T47n1997_014:0776a11": "如癡似兀。而峭措祖佛位中收攝不得。那肯",
    "T47n1997_014:0776a12": "入驢胎馬腹裏也。",
    "T47n1997_014:0776a13": "趙州道。我見千百億箇。盡是覓作佛漢子。於",
    "T47n1997_014:0776a14": "中覓箇無心底難得。又云。我在南方三十年。",
    "T47n1997_014:0776a15": "除粥飯二時是雜用心處。香林四十年方成",
    "T47n1997_014:0776a16": "一片。涌泉四十年尚自走作。南泉十八上解",
    "T47n1997_014:0776a17": "作活計。信知從上古人。無不皆如此密密履",
    "T47n1997_014:0776a18": "踐。安可計得失長短取捨是非知解也。同學",
    "T47n1997_014:0776a19": "之中唯龍門智海。昔常熟與究明。但逢緣遇",
    "T47n1997_014:0776a20": "境莫不管帶。何止此生而已。窮未來際證無",
    "T47n1997_014:0776a21": "量聖身也。未是他泊頭處。但一味退步。切莫",
    "T47n1997_014:0776a22": "作限量也。",
    "T47n1997_014:0776a23": "示吳教授示吳教授",
    "T47n1997_014:0776a24": "佛祖以神道設教。唯務明心達本。況人人具",
    "T47n1997_014:0776a25": "足各各圓成。但以迷妄背此本心。流轉諸趣",
    "T47n1997_014:0776a26": "枉受輪迴。而其根木初無增減。諸佛以為一",
    "T47n1997_014:0776a27": "大事因緣而出。蓋為此也。祖師以單傳密印",
    "T47n1997_014:0776a28": "而來。亦以此也。若是宿昔蘊大根利智。便能",
    "T47n1997_014:0776a29": "於脚跟直下承當。不從他得了然自悟。廓徹",
    "T47n1997_014:0776b01": "靈明。廣大虛寂。從無始來亦未曾間斷。清淨",
    "T47n1997_014:0776b02": "無為妙圓真心。不為諸塵作對。不與萬法為",
    "T47n1997_014:0776b03": "侶。長如十日並照。離見超情。截却生死浮幻。",
    "T47n1997_014:0776b04": "如金剛王堅固不動。乃謂之即心即佛。更不",
    "T47n1997_014:0776b05": "外求唯了自性。應時與佛祖契合。到無疑之",
    "T47n1997_014:0776b06": "地。把得住作得主。可不是徑截大解脫耶。",
    "T47n1997_014:0776b07": "探究此事。要透死生。豈是小緣。應當猛利誠",
    "T47n1997_014:0776b08": "志信重如救頭然。始有少分相應。多見參問",
    "T47n1997_014:0776b09": "之士。世智聰明。只圖資談柄廣聲譽。以為高",
    "T47n1997_014:0776b10": "上趣向。務以勝人。但增益我見。如以油投火",
    "T47n1997_014:0776b11": "其炎益熾。直到臘月三十日。茫然繆亂。殊不",
    "T47n1997_014:0776b12": "得纖毫力。良由最初已無正因。所以末後勞",
    "T47n1997_014:0776b13": "而無功。是故古德勸人參涅槃堂裏禪。誠有",
    "T47n1997_014:0776b14": "旨也。生死之際處之良不易。唯大達超證之",
    "T47n1997_014:0776b15": "士。奮利根勇猛。一徑截斷則無難。然此段雖",
    "T47n1997_014:0776b16": "由自己根力亦假方便。於常時些小境界中。",
    "T47n1997_014:0776b17": "轉得行打得徹。不存解不立見。凜然全體現",
    "T47n1997_014:0776b18": "成。踐履將云養得純熟。到緣謝之時。自然無",
    "T47n1997_014:0776b19": "怖畏。只有清虛瑩徹。無一法當情。如懸崖撒",
    "T47n1997_014:0776b20": "手。棄捨得無留戀。一念萬年萬年一念。覓生",
    "T47n1997_014:0776b21": "了不可得。豈有死也。是故古德坐脫立亡行",
    "T47n1997_014:0776b22": "化倒蛻能得勇健。皆是平昔淘汰得淨潔。香",
    "T47n1997_014:0776b23": "林四十年得成一片。涌泉四十年尚有走作。",
    "T47n1997_014:0776b24": "石霜勸人休去歇去。如古廟裏香爐去。永嘉",
    "T47n1997_014:0776b25": "云。體即無生了本無速。蓋業業兢兢念茲在",
    "T47n1997_014:0776b26": "茲。方得無礙自在。既捨生之後。得意生身隨",
    "T47n1997_014:0776b27": "自意趣。後報悉以理遣。不由業牽。所謂透脫",
    "T47n1997_014:0776b28": "生死耶。報緣未謝於人間。世上有如許參涉。",
    "T47n1997_014:0776b29": "交互應須處之。使綽綽然有餘裕始得。人生",
    "T47n1997_014:0776c01": "各隨緣分不必厭喧求靜。但令中虛外順。雖",
    "T47n1997_014:0776c02": "在鬧市沸湯中。亦恬然安穩。才有纖毫見刺。",
    "T47n1997_014:0776c03": "則打不過也。",
    "T47n1997_014:0776c04": "示許庭龜奉議示許庭龜奉議",
    "T47n1997_014:0776c05": "此箇事。在利根上智之人。一聞千悟不為難。",
    "T47n1997_014:0776c06": "要須根脚牢實諦當徹信。把得定作得主。於",
    "T47n1997_014:0776c07": "一切違順境界差別因緣。打成一片。如太虛",
    "T47n1997_014:0776c08": "空無纖毫障隔。湛湛虛明無有轉變。雖百劫",
    "T47n1997_014:0776c09": "千生。始終一如方可平穩。多見聰俊明敏。根",
    "T47n1997_014:0776c10": "浮脚淺。便向言語上認得轉變。即以世間無",
    "T47n1997_014:0776c11": "可過上。遂增長見刺。逞能逞解逞言語快利。",
    "T47n1997_014:0776c12": "將謂佛法只如此。及至境界緣生。透脫不行。",
    "T47n1997_014:0776c13": "因成進退。良可痛惜。是故古人直是千魔萬",
    "T47n1997_014:0776c14": "難悉皆嘗遍。雖七處割截亦不動念。一往操",
    "T47n1997_014:0776c15": "心猶如鐵石。以至透脫生死渾不費力。豈不",
    "T47n1997_014:0776c16": "是大丈夫超詣慷慨所存也。",
    "T47n1997_014:0776c17": "在家菩薩修出家行。如火中出蓮。蓋名位權",
    "T47n1997_014:0776c18": "勢意氣卒難調伏。而況火宅煩擾煎熬百端",
    "T47n1997_014:0776c19": "千緒。除非自己直下明悟本真妙圓。到大寂",
    "T47n1997_014:0776c20": "定休歇之場。尤能放下廓爾平常徹證無心。",
    "T47n1997_014:0776c21": "觀一切法如夢幻泡空豁豁地。隨時應節消",
    "T47n1997_014:0776c22": "遣將去。即與維摩詰傅大士龐居士裴相國",
    "T47n1997_014:0776c23": "楊內翰諸在家勝士。同其正因。隨自己力量",
    "T47n1997_014:0776c24": "轉化未悟。同入無為無事法性海中。則出來",
    "T47n1997_014:0776c25": "南閻浮提。打一遭不為折本矣。",
    "T47n1997_014:0776c26": "示隆知藏示隆知藏",
    "T47n1997_014:0776c27": "有祖已來。唯務單傳直指。不喜帶水拕泥打",
    "T47n1997_014:0776c28": "露布列窠窟鈍置人。蓋釋迦老子。三百餘會",
    "T47n1997_014:0776c29": "對機設教。立世垂範太段周遮。是故最後徑",
    "T47n1997_014:0777a01": "截省要接最上機。雖自迦葉二十八世。少示",
    "T47n1997_014:0777a02": "機關多顯理致。至於付受之際。靡不直面提",
    "T47n1997_014:0777a03": "持。如倒剎竿盌水投針示圓光相執赤旛把",
    "T47n1997_014:0777a04": "明鑑。說如鐵橛子傳法偈。達磨破六宗。與外",
    "T47n1997_014:0777a05": "道立義。天下太平。翻轉我天爾狗。皆神機迅",
    "T47n1997_014:0777a06": "捷。非擬議思惟所測。洎到梁遊魏。尤復顯言。",
    "T47n1997_014:0777a07": "教外別行單傳心印。六代傳衣所指顯著。逮",
    "T47n1997_014:0777a08": "曹溪大鑑。詳示說通宗通。歷涉既久。具正眼",
    "T47n1997_014:0777a09": "大解脫宗師。變革通塗。俾不滯名相。不墮理",
    "T47n1997_014:0777a10": "性言說。放出活卓卓地。脫灑自由。妙機遂見。",
    "T47n1997_014:0777a11": "行棒行喝。以言遣言。以機奪機。以毒攻毒。以",
    "T47n1997_014:0777a12": "用破用。所以流傳七百來年。枝分派別各擅",
    "T47n1997_014:0777a13": "家風。浩浩轟轟莫知紀極。然鞠其歸著。無出",
    "T47n1997_014:0777a14": "直指人心。心地既明無絲毫隔礙。脫去勝負",
    "T47n1997_014:0777a15": "彼我是非知見解會。透到大休大歇安穩之",
    "T47n1997_014:0777a16": "場。豈有二致哉。所謂百川異流同歸于海。要",
    "T47n1997_014:0777a17": "須是箇向上根器具高識遠見。有紹隆佛祖",
    "T47n1997_014:0777a18": "志氣然後能深入閫奧。徹底信得及直下把",
    "T47n1997_014:0777a19": "得住。始可印證堪為種草。捨此切宜寶祕慎",
    "T47n1997_014:0777a20": "詞。勿作容易放行也。",
    "T47n1997_014:0777a21": "五祖老師。平生孤峻。少許可人。乾嚗嚗地壁",
    "T47n1997_014:0777a22": "立。只靠此一著。常自云。如倚一座須彌山。豈",
    "T47n1997_014:0777a23": "可落虛弄滑頭謾人。把箇沒滋味鐵餕餡劈",
    "T47n1997_014:0777a24": "頭拈似學者令咬嚼。須待渠桶底子脫。喪却",
    "T47n1997_014:0777a25": "如許惡知惡見。胸次不掛絲毫。透得淨盡。始",
    "T47n1997_014:0777a26": "可下手鍛煉。方禁得拳踢。然後示以金剛王",
    "T47n1997_014:0777a27": "寶劍。度其果能踐履負荷。淨然無一事。山是",
    "T47n1997_014:0777a28": "山水是水。更應轉向那邊。千聖籠羅不住處。",
    "T47n1997_014:0777a29": "便契乃祖已來所證傳持正法眼藏。及至應",
    "T47n1997_014:0777b01": "用為物。仍當驅耕夫牛奪飢人食。證驗得十",
    "T47n1997_014:0777b02": "成無滲漏。即是本家道流也。",
    "T47n1997_014:0777b03": "摩竭陀國親行此令。少林面壁全提正宗。而",
    "T47n1997_014:0777b04": "時流錯認遂尚泯默。以為無縫罅無摸索壁",
    "T47n1997_014:0777b05": "立萬仞。殊不知。本分事恣情識摶量便為高",
    "T47n1997_014:0777b06": "見。此大病也。從上來事本不如是。巖頭云。只",
    "T47n1997_014:0777b07": "露目前些子。箇如擊石火閃電光。若搆不得",
    "T47n1997_014:0777b08": "不用疑著。此是向上人行履處。除非知有莫",
    "T47n1997_014:0777b09": "能知之。趙州喫茶去。祕魔巖擎扠。雪峯輥毬。",
    "T47n1997_014:0777b10": "禾山打鼓。俱胝一指。歸宗拽石。玄沙未徹。德",
    "T47n1997_014:0777b11": "山棒臨濟喝。並是透頂透底。直截剪斷葛藤。",
    "T47n1997_014:0777b12": "大機大用。千差萬別會歸一源。可以與人解",
    "T47n1997_014:0777b13": "粘去縛。若隨語作解。即須與本分草料。譬如",
    "T47n1997_014:0777b14": "七斛驢乳。只以一滴師子乳滴悉皆迸散。要",
    "T47n1997_014:0777b15": "脚下傳持相繼綿遠。直須不徇人情。勿使容",
    "T47n1997_014:0777b16": "易。乃端的也。末後一句始到牢關。誠哉是言。",
    "T47n1997_014:0777b17": "透脫死生提持正印。全是此箇時節。唯踏著",
    "T47n1997_014:0777b18": "上頭關捩子底。便諳悉也。",
    "T47n1997_014:0777b19": "隆公知藏。湖湘投機。還往北山十餘年。真探",
    "T47n1997_014:0777b20": "賾精通本色衲子。遂舉分席訓徒已三載。予",
    "T47n1997_014:0777b21": "被睿旨。移都下天寧。欲得法語以表道契。因",
    "T47n1997_014:0777b22": "為出此數段。宣和六年十二月中。佛果老僧",
    "T47n1997_014:0777b23": "書。",
    "T47n1997_014:0777b24": "示華藏明首座示華藏明首座",
    "T47n1997_014:0777b25": "祖師門下直截指示。豈有如許多蹊徑。只貴",
    "T47n1997_014:0777b26": "向上人聊聞舉著剔起便行。明眼覷來只是",
    "T47n1997_014:0777b27": "鈍置。古者道。舉一隅不以三隅反者。吾不與",
    "T47n1997_014:0777b28": "也。箇箇須是舉一明三目機銖兩。阿轆轆地",
    "T47n1997_014:0777b29": "疎通峻快始稱提持。豈不見。良遂見麻谷。第",
    "T47n1997_014:0777c01": "一番才見。便歸方丈閉却門。及至第二次見。",
    "T47n1997_014:0777c02": "谷驟步向菜園。渠便瞥地乃謂谷曰。和尚莫",
    "T47n1997_014:0777c03": "謾良遂。良遂若不來見和尚。洎被十二本經",
    "T47n1997_014:0777c04": "論賺過一生。看渠恁地不妨省力。既歸謂徒",
    "T47n1997_014:0777c05": "黨曰。諸人知處良遂總知。良遂知處諸人不",
    "T47n1997_014:0777c06": "知。信知渠知處有不通風。諸人卒未搆得。可",
    "T47n1997_014:0777c07": "謂真師子兒。要作他家種草。直須更出他一",
    "T47n1997_014:0777c08": "頭地始得。",
    "T47n1997_014:0777c09": "達磨遊梁入魏。落草尋人。向少林冷坐九年。",
    "T47n1997_014:0777c10": "深雪之中覓得一箇。及至最後問得箇什麼。",
    "T47n1997_014:0777c11": "却只禮三拜依位而立。遂有得髓之言。至令",
    "T47n1997_014:0777c12": "守株待兔之流。競以無言禮拜依位。為得髓",
    "T47n1997_014:0777c13": "深致。殊不知。劍去久矣爾方刻舟。豈曾夢見",
    "T47n1997_014:0777c14": "祖師。若是本色真正道流。要須超情離見別",
    "T47n1997_014:0777c15": "有生涯。終不向死水裏作活計。方承紹得他",
    "T47n1997_014:0777c16": "家基業。到此須知有向上事。所謂善學柳下",
    "T47n1997_014:0777c17": "惠。終不師其跡。是故古人道。一句合頭語。萬",
    "T47n1997_014:0777c18": "劫繫驢橛。誠哉。",
    "T47n1997_014:0777c19": "破有法王出現世間。隨眾生欲種種說法。將",
    "T47n1997_014:0777c20": "知所說皆為方便。只為破執破疑破解路破",
    "T47n1997_014:0777c21": "我見。若無許多惡覺惡見。佛亦不必出現。而",
    "T47n1997_014:0777c22": "況說種種法耶。古人得旨之後。向深山茆茨",
    "T47n1997_014:0777c23": "石室。折脚鐺子煮飯喫十年二十年。大忘人",
    "T47n1997_014:0777c24": "世永謝塵寰。今時不敢望如此。但只鞱名晦",
    "T47n1997_014:0777c25": "跡守本分。作箇骨律錐老衲。以自契所證。隨",
    "T47n1997_014:0777c26": "己力量受用。消遣舊業融通宿習。或有餘力",
    "T47n1997_014:0777c27": "推以及人。結般若緣鍊磨自己。脚根純熟。正",
    "T47n1997_014:0777c28": "如荒草裏撥剔一箇半箇。同知有共脫生死",
    "T47n1997_014:0777c29": "轉益未求。以報佛祖深恩。抑不得已。霜露果",
    "T47n1997_014:0778a01": "熟推將出世。應緣順適開拓人天。終不操心",
    "T47n1997_014:0778a02": "於有求。何況依倚貴勢。作流俗阿師舉止。欺",
    "T47n1997_014:0778a03": "凡罔聖苟利圖名。作無間業縱無機緣。只恁",
    "T47n1997_014:0778a04": "度世亦無業果。真出塵羅漢耶。",
    "T47n1997_014:0778a05": "此門瞥脫契證。即是素來不曾經人。壞持拍",
    "T47n1997_014:0778a06": "盲百不知一。但以利根種性孟八郎。便透直下",
    "T47n1997_014:0778a07": "承當。要用便用要行即行。無如許般心行純",
    "T47n1997_014:0778a08": "熟。頓放著所在便得休歇安樂。終日飽齁齁",
    "T47n1997_014:0778a09": "地。不妨真正。最難整理。是半前落後。認得瞻",
    "T47n1997_014:0778a10": "視光影。聽聞不隨聲。守寂湛之性。便為至寶",
    "T47n1997_014:0778a11": "懷在胸中。終日昭昭靈靈。雜知雜解自擔負。",
    "T47n1997_014:0778a12": "我亦有見處。曾得宗師印證。惟只增長我見。",
    "T47n1997_014:0778a13": "便雌黃古今印證佛祖。輕毀一切。問著即作",
    "T47n1997_014:0778a14": "伎倆。粘作一堆。殊不知。末上便錯認定盤星",
    "T47n1997_014:0778a15": "了也。及至與渠作方便解粘去縛。便謂移換",
    "T47n1997_014:0778a16": "人捩轉人。作恁麼心行。似此有甚救處。除是",
    "T47n1997_014:0778a17": "驀地自解知。非却將來須放得下。作善知識。",
    "T47n1997_014:0778a18": "遇著此等。須是大脚手與烹鍊。救得一箇半",
    "T47n1997_014:0778a19": "箇。得徹不妨翻邪成正。將來却是箇沒量大",
    "T47n1997_014:0778a20": "人。何故只為病多諳藥性。",
    "T47n1997_014:0778a21": "得底人。心機泯絕。照用已忘。渾無領覽。只守",
    "T47n1997_014:0778a22": "閑閑地。而諸天捧華無路。魔外潛覷不見。深",
    "T47n1997_014:0778a23": "深海底行。漏盡意解所作平常。似三家村裏",
    "T47n1997_014:0778a24": "無異。直下放懷。養到恁麼處。亦未肯住在。才",
    "T47n1997_014:0778a25": "有纖毫便覺如泰山。似礙塞人便即擺撥。雖",
    "T47n1997_014:0778a26": "純是理地亦無可取。若取即是見刺。所以云。",
    "T47n1997_014:0778a27": "道無心合人。人無心合道。豈肯自衒。我是得",
    "T47n1997_014:0778a28": "底人。原他深不欲人知。喚作絕學無為。與古",
    "T47n1997_014:0778a29": "人為儔。真道人也。",
    "T47n1997_014:0778b01": "他參活句不參死句。活句下薦得。永劫不忘。",
    "T47n1997_014:0778b02": "死句下薦得。自救不了。若要與佛祖為師。須",
    "T47n1997_014:0778b03": "明取活句。韶陽出一句。如利刀剪却。臨濟亦",
    "T47n1997_014:0778b04": "云。吹毛用了急須磨。此豈陰界中事。亦非世",
    "T47n1997_014:0778b05": "智辯聰所及。直是深徹本源。打落從前。依他",
    "T47n1997_014:0778b06": "作解。明昧順逆。以金剛正印印定。揮金剛王",
    "T47n1997_014:0778b07": "寶劍。用本分手段。所以道。殺人須是殺人刀。",
    "T47n1997_014:0778b08": "活人須是活人劍。既殺得人須活得。既活得",
    "T47n1997_014:0778b09": "須殺得。若只孤單則偏墮也。垂手之際却看",
    "T47n1997_014:0778b10": "方便。勿使傷鋒犯手。著著有出身之路。八面",
    "T47n1997_014:0778b11": "玲瓏照破他方。與下刃亦須緊密始得。稍寬",
    "T47n1997_014:0778b12": "緩即落七落八也。只自己等閑尚不留毫髮",
    "T47n1997_014:0778b13": "許。設有亦斬作三段。何況此宗門中從上牙",
    "T47n1997_014:0778b14": "爪遇其中人才拈出。若投機則共用。不投機",
    "T47n1997_014:0778b15": "則剗却。以是為要。無不了底事。切在力行之。",
    "T47n1997_014:0778b16": "示光禪人示光禪人",
    "T47n1997_014:0778b17": "欲得親切。第一不用求。求而得之。已落解會。",
    "T47n1997_014:0778b18": "況此大寶藏。亘古亘今歷歷虛明。從無始劫",
    "T47n1997_014:0778b19": "來。為自己根本舉動施為。全承他力。唯是休",
    "T47n1997_014:0778b20": "歇到一念不生處。即是透脫不墮情塵不居",
    "T47n1997_014:0778b21": "意想。逈然超絕。則遍界不藏。物物頭頭渾成",
    "T47n1997_014:0778b22": "大用。一一皆從自己胸襟流出。古人謂之運",
    "T47n1997_014:0778b23": "出家財。一得永得受用。豈有窮極耶。但患體",
    "T47n1997_014:0778b24": "究處根脚不牢。不能徹證。直須猛截諸緣令",
    "T47n1997_014:0778b25": "無纖毫。依倚放身捨命。直下承當。無第二箇。",
    "T47n1997_014:0778b26": "縱使千聖出來。亦不移易。隨時任運。喫飯著",
    "T47n1997_014:0778b27": "衣。長養聖胎。不存知解。可不是省要徑截殊",
    "T47n1997_014:0778b28": "勝法門耶。",
    "T47n1997_014:0778b29": "示民禪人示民禪人",
    "T47n1997_014:0778c01": "先聖一麻一麥。古德攻苦食淡。潔志於此。廢",
    "T47n1997_014:0778c02": "寢忘飡。體究專確。要求實證。豈計所謂四事",
    "T47n1997_014:0778c03": "豐饒者哉。及至道不及古。便有法輪未轉。食",
    "T47n1997_014:0778c04": "輪先轉之義。由是叢林呼長老為粥飯頭。得",
    "T47n1997_014:0778c05": "非與古人一倍相反耶。然入隨緣變異門。且",
    "T47n1997_014:0778c06": "行第二段。北山延接方來道人。唯仰南畝。今",
    "T47n1997_014:0778c07": "秋適會大稔。覺民禪客覷收刈。臨行乞言。因",
    "T47n1997_014:0778c08": "示以前段因緣。貴宗本搆末。乃為兼利並照。",
    "T47n1997_014:0778c09": "圓悟通達之人本分事也。勉行之。百草頭上",
    "T47n1997_014:0778c10": "有祖師。夾山指出令人薦。寬平田中有大義。",
    "T47n1997_014:0778c11": "百丈展手要人知。若能顆粒圓成。即是單傳",
    "T47n1997_014:0778c12": "心印。更或彌望坦然。便證第一聖諦。且出草",
    "T47n1997_014:0778c13": "一句作麼生道。滿船明月載將歸。",
    "T47n1997_014:0778c14": "示世祥禪人示世祥禪人",
    "T47n1997_014:0778c15": "立志辦道之士。於二六時中自照自了。念茲",
    "T47n1997_014:0778c16": "在茲。知有自己脚跟下一段因緣。處聖不增",
    "T47n1997_014:0778c17": "居凡不減。獨脫根塵逈超物表。凡所作為不",
    "T47n1997_014:0778c18": "立方所。湛寂凝然。唯萬變千化。初無動搖。應",
    "T47n1997_014:0778c19": "緣而彰。遇事便發。靡不圓成。唯要虛靜。一",
    "T47n1997_014:0778c20": "切超然。主本既明無幽不燭。萬年一念一念",
    "T47n1997_014:0778c21": "萬年。透頂透底全機大用。譬如壯士屈伸臂",
    "T47n1997_014:0778c22": "頃。不借他力。則生死幻翳氷消。金剛正體獨",
    "T47n1997_014:0778c23": "露。一得永得無有間斷。古今言教機緣公案。",
    "T47n1997_014:0778c24": "問答作用並全明此。若脫灑履踐得。日久歲",
    "T47n1997_014:0778c25": "深。自然左右逢源。打成一片。豈不見法燈道。",
    "T47n1997_014:0778c26": "入荒田不揀。信手拈來草。觸目未嘗無。臨機",
    "T47n1997_014:0778c27": "何不道。無根兮得活。離地兮不倒。日用尚不",
    "T47n1997_014:0778c28": "知。更向何處討。切宜消息之。",
    "T47n1997_014:0778c29": "示諫長老示諫長老",
    "T47n1997_014:0779a01": "趙州云。我在南方三十年。除粥飯二時是雜",
    "T47n1997_014:0779a02": "用心處。將知古德為此箇事不將作等閑。直",
    "T47n1997_014:0779a03": "是鄭重。所以操修覷捕到徹底分明。於一機",
    "T47n1997_014:0779a04": "一境一句一言。悉不落虛。是致世法佛法打",
    "T47n1997_014:0779a05": "成一片。今時要湊泊著實。須是猛利奮發。倒",
    "T47n1997_014:0779a06": "腸換肚。莫取惡知惡見。莫雜毒食。一味純正。",
    "T47n1997_014:0779a07": "真淨妙明。直下踏著本地風光。到安穩大解",
    "T47n1997_014:0779a08": "脫之地。坐斷報化佛頭凜凜孤危。風吹不入。",
    "T47n1997_014:0779a09": "水灑不著。正體現成。日用有力量。聞聲見色",
    "T47n1997_014:0779a10": "不生取捨。著著有出身之路。豈不見。僧問九",
    "T47n1997_014:0779a11": "峯。見說和尚親見延壽是否。峯云。山前麥熟",
    "T47n1997_014:0779a12": "也未識。得渠親切用處。便見衲僧巴鼻。所謂",
    "T47n1997_014:0779a13": "殺人刀活人劍。但請長時自著眼看。到出格",
    "T47n1997_014:0779a14": "時。自然知落處也。",
    "T47n1997_014:0779a15": "示禪人示禪人",
    "T47n1997_014:0779a16": "達磨西來不立文字語句。唯直指人心。若論",
    "T47n1997_014:0779a17": "直指。只人人本有。無明殼子裏。全體應現。與",
    "T47n1997_014:0779a18": "從上諸聖。不移易一絲毫許。所謂天真自性",
    "T47n1997_014:0779a19": "本淨妙明。含吐十方獨脫根塵。一片田地唯",
    "T47n1997_014:0779a20": "離念絕情。逈超常格。大根大智。以本分力量。",
    "T47n1997_014:0779a21": "直下就自己根脚下承當。如萬仞懸崖撒手",
    "T47n1997_014:0779a22": "放身更無顧。藉教知見解礙倒底脫去。似大",
    "T47n1997_014:0779a23": "死人已絕氣息。到本分地上大休大歇。口鼻",
    "T47n1997_014:0779a24": "眼耳初無相知。手足項背各不相到。然後向",
    "T47n1997_014:0779a25": "寒灰死火上。頭頭上明。枯木朽株間。物物斯",
    "T47n1997_014:0779a26": "照。乃契合孤逈逈峭巍巍。更不須覓心覓佛。",
    "T47n1997_014:0779a27": "築著磕著無非外得。古來悟達百種千端。只",
    "T47n1997_014:0779a28": "這便是心。不必更求心。是佛何勞更覓佛。儻",
    "T47n1997_014:0779a29": "於言句上作露布。境物上生解會。則墮在骨",
    "T47n1997_014:0779b01": "董袋中。卒撈摸不著。此忘懷絕照真諦境界",
    "T47n1997_014:0779b02": "也。",
    "T47n1997_014:0779b03": "不與萬法為侶者。是什麼人。回光自照看。待",
    "T47n1997_014:0779b04": "汝一口吸盡西江水。即向汝道。八角磨盤空",
    "T47n1997_014:0779b05": "裏走。參得透目前萬法平沈。無始妄想蕩盡。",
    "T47n1997_014:0779b06": "德山隔江搖手。便有人承當。鳥窠吹布毛尋",
    "T47n1997_014:0779b07": "有人省悟。得非此段大因緣。時至根苗自生",
    "T47n1997_014:0779b08": "也。亦機感相投有地也。亦當人密運無間借",
    "T47n1997_014:0779b09": "師門發揮。何峭絕如此之難。而超證如此之",
    "T47n1997_014:0779b10": "易。古人以輥芥投針為況。良不虛矣。",
    "T47n1997_014:0779b11": "末後一句都通穿過。有言無言向上向下。權",
    "T47n1997_014:0779b12": "實照用卷舒與𡙸。不消箇勘破了也。誰識趙",
    "T47n1997_014:0779b13": "州這巴鼻。須是吾家種草始得。",
    "T47n1997_014:0779b14": "示尼修道者示尼修道者",
    "T47n1997_014:0779b15": "學道之士。初無信向。厭世煩溷長恐不能得",
    "T47n1997_014:0779b16": "箇入路。既逢師指。或因自己直下發明。從本",
    "T47n1997_014:0779b17": "已來元自具足妙圓真心。觸境遇緣自知落",
    "T47n1997_014:0779b18": "著。便乃守住患不能出得。遂作窠臼。向機境",
    "T47n1997_014:0779b19": "上立照立用。下咄下拍。努眼揚眉。一場特地",
    "T47n1997_014:0779b20": "更遇本色宗匠。盡與拈却如許如解。直下契",
    "T47n1997_014:0779b21": "證。本來無為無事無心境界。然後證羞慚知",
    "T47n1997_014:0779b22": "休歇。一向冥然。諸聖尚覓他起念處不得。況",
    "T47n1997_014:0779b23": "其餘耶。所以巖頭道。他得底人。只守閑閑地。",
    "T47n1997_014:0779b24": "二六時中無欲無依。可不是安樂法門。昔灌",
    "T47n1997_014:0779b25": "溪往末山。山問。近離甚處。溪云路口。山云。",
    "T47n1997_014:0779b26": "何不蓋却。溪無語。次日致問。如何是末山境。",
    "T47n1997_014:0779b27": "山云。不露頂。如何是境中人。云無男女等相。",
    "T47n1997_014:0779b28": "溪云。何不變去。山云。不是神不是鬼。變箇什",
    "T47n1997_014:0779b29": "麼。如此豈不脚踏實地到壁立萬仞處。所以",
    "T47n1997_014:0779c01": "道。末後一句始到牢關。把斷要津不通凡聖。",
    "T47n1997_014:0779c02": "古人既爾。今人豈少欠耶。幸有金剛王寶劍。",
    "T47n1997_014:0779c03": "當須遇著知音可以拈出。",
    "T47n1997_014:0779c04": "示良爐頭示良爐頭",
    "T47n1997_014:0779c05": "金色頭陀論劫打坐。達磨少林面壁九年。曹",
    "T47n1997_014:0779c06": "溪四會縣看獵。大溈深山卓庵十載。大梅一",
    "T47n1997_014:0779c07": "住絕人迹。無業閱大藏。古聖翹足七晝夜讚",
    "T47n1997_014:0779c08": "底沙。常啼經月鬻心肝。長慶坐破七蒲團。是",
    "T47n1997_014:0779c09": "皆為此一段大因緣。其志可尚。終古作後昆",
    "T47n1997_014:0779c10": "標準。便使致身在長連床上亦不過冥心體",
    "T47n1997_014:0779c11": "究。但令心念澄靜。紛紛擾擾處正好作工夫。",
    "T47n1997_014:0779c12": "當作工夫時。透頂透底。無絲毫遺漏。全體現",
    "T47n1997_014:0779c13": "成。更不自他處起。唯此一大機阿轆轆轉。更",
    "T47n1997_014:0779c14": "說甚世諦佛法。一樣平持日久歲深。自然脚",
    "T47n1997_014:0779c15": "跟下實確確地。只是箇良上座。直下契證。如",
    "T47n1997_014:0779c16": "水入水。如金博金。平等一如。湛然真純。是解",
    "T47n1997_014:0779c17": "作活計。但一念不生。放教玲瓏。才有是非。彼",
    "T47n1997_014:0779c18": "我得失。勿隨他去。乃是終日竟夜。親參自家",
    "T47n1997_014:0779c19": "真善知識。何憂此事不辦。切須自看。",
    "T47n1997_014:0779c20": "示諧知浴示諧知浴",
    "T47n1997_014:0779c21": "此箇大法。三世諸佛同證。六代祖師共傳。一",
    "T47n1997_014:0779c22": "印印定。直指人心見性成佛。不立文字語句。",
    "T47n1997_014:0779c23": "謂之教外別行單傳心印。若涉言詮露布。立",
    "T47n1997_014:0779c24": "階立梯。論量格內格外。則失却本宗。辜負先",
    "T47n1997_014:0779c25": "聖。要須最初入作。便遇本分人。直截根源。",
    "T47n1997_014:0779c26": "退步就已。以鐵石心。將從前妄想見解世智",
    "T47n1997_014:0779c27": "辯聰彼我得失。到底一時放却。直下如枯木",
    "T47n1997_014:0779c28": "死灰。情盡見除到淨裸裸赤灑灑處。豁然契",
    "T47n1997_014:0779c29": "證。與從上諸聖不移易一絲毫許。諦信得及",
    "T47n1997_014:0780a01": "明見得徹。此始為入理之門。更須教一念萬",
    "T47n1997_014:0780a02": "年萬年一念。二六時中純一無雜。才有纖塵",
    "T47n1997_014:0780a03": "起滅。則落二十五有無出離之期。抵死謾生",
    "T47n1997_014:0780a04": "咬教斷。然後田地穩密。聖凡位中收攝不",
    "T47n1997_014:0780a05": "得。始是如鳥出籠。自休自了處。得座披衣。",
    "T47n1997_014:0780a06": "真金百煉。舉動施為。等閑蕩蕩地。根塵生死",
    "T47n1997_014:0780a07": "境智玄妙。如湯沃雪。遂自知時。更無分外底。",
    "T47n1997_014:0780a08": "名為無心道人。以此自修。轉開未悟。令如是",
    "T47n1997_014:0780a09": "履踐。豈不為要道哉。",
    "T47n1997_014:0780a10": "示印禪人示印禪人",
    "T47n1997_014:0780a11": "道由悟達。立志為先。自博地具縛凡夫。便欲",
    "T47n1997_014:0780a12": "跂步超證直入聖域。豈小因緣哉。固宜操鐵",
    "T47n1997_014:0780a13": "石心截生死流。承當本來正性。不見纖塵中",
    "T47n1997_014:0780a14": "外有法。使胸次蕩然了無罣礙。施為作用悉",
    "T47n1997_014:0780a15": "根本中出。根本既牢實。能轉一切物。是謂金",
    "T47n1997_014:0780a16": "剛正體。一得永得豈假外求。是故古德云。此",
    "T47n1997_014:0780a17": "宗難得其妙。當須子細用心。可中頓悟正因。",
    "T47n1997_014:0780a18": "便是出塵階塹。古德隔江搖扇吹布毛。便有",
    "T47n1997_014:0780a19": "發機處。至於驀口𡎺劈背棒。亦解桶底子脫。",
    "T47n1997_014:0780a20": "蓋緣專一久之一日瞥地。此豈外得之。皆由",
    "T47n1997_014:0780a21": "自證自悟。",
    "T47n1997_014:0780a22": "示信侍者示信侍者",
    "T47n1997_014:0780a23": "學道之要。在深根固蔕。於二六時中照了自",
    "T47n1997_014:0780a24": "己根脚。當未起念百不干懷時。圓融無際脫",
    "T47n1997_014:0780a25": "體虛凝。一切所為曾無疑間。謂之現成本分",
    "T47n1997_014:0780a26": "事。及至纔起一毫頭見解。欲承當作主宰。便",
    "T47n1997_014:0780a27": "落在陰界裏。被見聞覺知得失是非籠罩。半",
    "T47n1997_014:0780a28": "醉半醒打疊不辦。約實而論。但於鬧鬨鬨處",
    "T47n1997_014:0780a29": "管帶得行。如無一事相似。透頂透底直下圓",
    "T47n1997_014:0780b01": "成。了無形相。不廢功用。不妨作為語默起倒。",
    "T47n1997_014:0780b02": "終不是別人。稍覺纖毫滯礙悉是妄想。直教",
    "T47n1997_014:0780b03": "洒洒落落。如太虛空。如明鏡當臺。如杲日麗",
    "T47n1997_014:0780b04": "天。一動一靜一去一來。不從外得。放教自由",
    "T47n1997_014:0780b05": "自在。不被法縛不求法脫。盡始盡終打成一",
    "T47n1997_014:0780b06": "片。何處離佛法外。別有世法。離世法外。別有",
    "T47n1997_014:0780b07": "佛法。是故祖師直指人心。金剛般若貴人離",
    "T47n1997_014:0780b08": "相。譬如壯士屈伸臂頃。不借他力。如此省要。",
    "T47n1997_014:0780b09": "好長時自退步體究。令有箇落著諦實證悟",
    "T47n1997_014:0780b10": "之地。即是念念遍參無邊無量大善知識也。",
    "T47n1997_014:0780b11": "切切諦信。勉力作工夫。乃善也。",
    "T47n1997_014:0780b12": "示材知莊示材知莊",
    "T47n1997_014:0780b13": "俱胝凡見僧來及答問。唯竪一指。蓋通上徹",
    "T47n1997_014:0780b14": "下契證無疑。差病不假驢駝藥也。後代不諳",
    "T47n1997_014:0780b15": "來脈。隨例竪箇指頭。謾人不分皂白。大似將",
    "T47n1997_014:0780b16": "醍醐作毒藥。良可憐愍。若是真的見透底。始",
    "T47n1997_014:0780b17": "知鄭重。終不將作等閑。所謂千鈞之弩。不為",
    "T47n1997_014:0780b18": "鼷鼠而發機。是故須具頂𩕳上眼方可入作。",
    "T47n1997_014:0780b19": "後來玄沙拈曰。俱胝承當處。莽鹵只認得一",
    "T47n1997_014:0780b20": "機一境。有般拍盲底。隨語生解。便抑屈俱胝。",
    "T47n1997_014:0780b21": "以謂實然。殊不知。焦塼打著連底凍。到這裏",
    "T47n1997_014:0780b22": "直須子細。切忌顢頇。只如俱胝臨遷化去自",
    "T47n1997_014:0780b23": "云。得天龍一指頭禪。一生受用不盡。豈徒然",
    "T47n1997_014:0780b24": "哉。",
    "T47n1997_014:0780b25": "曹溪大鑒微時。新州一樵夫也。碌碌無所發",
    "T47n1997_014:0780b26": "明。已數十載。一旦聞客誦經。激其本願。遂",
    "T47n1997_014:0780b27": "致母出鄉。謁黃梅大滿。才見數語間投機。隱",
    "T47n1997_014:0780b28": "確坊八箇月。既聞秀偈。始露鋒鋩。五祖舉衣",
    "T47n1997_014:0780b29": "鉢授之。是時群眾競趁。逐欲奪取。而蒙山道",
    "T47n1997_014:0780c01": "人。最先及之。於大庾嶺頭知不勝。始悟此衣",
    "T47n1997_014:0780c02": "非可以力爭。稽首求法。大鑒以不思善惡本",
    "T47n1997_014:0780c03": "初面目。歛念知歸。盧老以時緣未穩。復遁迹",
    "T47n1997_014:0780c04": "四會縣獵人中久之。尋抵番禺。吐風旛不動",
    "T47n1997_014:0780c05": "動自於心之語。印宗伸弟子之禮。為之削髮",
    "T47n1997_014:0780c06": "登具。由是開大法要。總二千餘眾。聲徹九重。",
    "T47n1997_014:0780c07": "遣貴近降紫泥召之。確然不應度龍象。若讓",
    "T47n1997_014:0780c08": "師清源永嘉南陽荷澤司空數十人。皆大宗",
    "T47n1997_014:0780c09": "師。何其韙歟。唯聖賢示化。進退存亡。了然先",
    "T47n1997_014:0780c10": "照。然考其步驟。從微至著。不斷世緣。而示妙",
    "T47n1997_014:0780c11": "規百世之下。無與為等。到今數百載。充遍寰",
    "T47n1997_014:0780c12": "海。列剎相望。皆其法孫。欽仰洪範。欲擬其毫",
    "T47n1997_014:0780c13": "末。竭誠罄力。終莫髣髴。惟望後昆有力量者",
    "T47n1997_014:0780c14": "勉旃。聊述梗概爾。",
    "T47n1997_014:0780c15": "圓悟佛果禪師語錄卷第十四"
}