{
    "T13n0397_002:0009a03": "2大方等大集經卷第二",
    "T13n0397_002:0009a06": "陀羅尼自在王菩薩品第二之二",
    "T13n0397_002:0009a07": "佛復告陀羅尼自在王菩薩：「善男子！菩薩",
    "T13n0397_002:0009a08": "摩訶薩有八光明，以是八明能壞諸闇、淨菩",
    "T13n0397_002:0009a09": "薩行。何等為八？一者、念光；二者、意光；三者、行",
    "T13n0397_002:0009a10": "光；四者、法光；五者、智光；六者、實光；七者、神通",
    "T13n0397_002:0009a11": "光；八者、無礙智光。「念光有八種：一者、不失過",
    "T13n0397_002:0009a12": "去善法；二者、作未來善；三者、聞法不忘；四者、",
    "T13n0397_002:0009a13": "思惟實義；五者、不為六塵所壞；六者、憶持如",
    "T13n0397_002:0009a14": "守門人遮止惡法，為真善法守善法城門；七",
    "T13n0397_002:0009a15": "者、不為邪法之所誑惑；八者、能大增長純善",
    "T13n0397_002:0009a16": "之法；是名念光八種。「意光亦有八種：一者、",
    "T13n0397_002:0009a17": "義意非字意；二者、智慧意非識意；三者、法意",
    "T13n0397_002:0009a18": "非人意；四者、實意非虛意；五者、菩薩意非聲",
    "T13n0397_002:0009a19": "聞意；六者、上意非下意；七者、佛意非退意；八",
    "T13n0397_002:0009a20": "者、憐愍意非害意；是名意光八種。「行光亦有",
    "T13n0397_002:0009a21": "八種：一者、法行；二者、一切行；三者、眾生行；",
    "T13n0397_002:0009a22": "四者、眾生心行；五者、十二因緣行；六者、廣說",
    "T13n0397_002:0009a23": "行；七者、行行；八者、一切佛法行；是名行光",
    "T13n0397_002:0009a24": "八種。「法光亦有八種：一者、世法光；二者、出",
    "T13n0397_002:0009a25": "世法光；三者、無漏法光；四者、無為法光；五者、",
    "T13n0397_002:0009a26": "解脫法光；六者、心解脫法光；七者、畢竟解脫",
    "T13n0397_002:0009a27": "法光；八者、破無明慧法光；是名法光八種。「智",
    "T13n0397_002:0009a28": "光亦有八種：一者、八正智光；二者、須陀洹智",
    "T13n0397_002:0009a29": "光；三者、斯陀含智光；四者、阿那含智光；五",
    "T13n0397_002:0009b01": "者、阿羅漢智光；六者、辟支佛智光；七者、菩薩",
    "T13n0397_002:0009b02": "智光；八者、正覺智光；是名智光八種。「實光",
    "T13n0397_002:0009b03": "亦有八種：一者、正定行；二者、得須陀洹果；三",
    "T13n0397_002:0009b04": "者、斯陀含果；四者、阿那含果；五者、阿羅漢果；",
    "T13n0397_002:0009b05": "六者、辟支佛果；七者、菩薩；八者、佛菩提；是名",
    "T13n0397_002:0009b06": "實光八種。「神通光亦有八種：一者、眼光，能見",
    "T13n0397_002:0009b07": "正色；二者、耳光，能聞正聲；三者、念光，能念",
    "T13n0397_002:0009b08": "過去阿僧祇劫所有眾生；四者、性光，為觀性",
    "T13n0397_002:0009b09": "淨眾生之心；五者、虛空光，以大神通光遍",
    "T13n0397_002:0009b10": "到十方無量世界；六者、方便光，具無漏智故；",
    "T13n0397_002:0009b11": "七者、功德莊嚴光，為利益一切眾生故；八者、",
    "T13n0397_002:0009b12": "智慧莊嚴光，為壞一切眾生疑心故；是名神",
    "T13n0397_002:0009b13": "通光八種。「無礙智光亦有八種：一者、智光；二",
    "T13n0397_002:0009b14": "者、意光；三者、慧光；四者、佛光；五者、正見光；",
    "T13n0397_002:0009b15": "六者、淨眾生心光；七者、解脫光；八者、畢竟光；",
    "T13n0397_002:0009b16": "是名八無礙智光。」爾時，世尊欲重宣此義而",
    "T13n0397_002:0009b17": "說偈言：",
    "T13n0397_002:0009b18": "「修集於念心，　　不忘善惡業，",
    "T13n0397_002:0009b19": "樂聞讚誦經，　　修集不放逸，",
    "T13n0397_002:0009b20": "能調伏諸根，　　安住於寂靜，",
    "T13n0397_002:0009b21": "增長於善法，　　修集於念光。",
    "T13n0397_002:0009b22": "能遮止惡法，　　猶善守門者，",
    "T13n0397_002:0009b23": "能守護法城，　　不令四魔入。",
    "T13n0397_002:0009b24": "不隨逐音聲，　　思惟真實義，",
    "T13n0397_002:0009b25": "親近善知識，　　喜樂如法住。",
    "T13n0397_002:0009b26": "其意無邊上，　　永斷諸煩惱，",
    "T13n0397_002:0009b27": "邪法不能動，　　惡世不生謗。",
    "T13n0397_002:0009b28": "誠心念菩提，　　不說小乘心，",
    "T13n0397_002:0009b29": "常樂念上意，　　為眾破下意。",
    "T13n0397_002:0009c01": "不畏魔煩惱，　　修集大慈悲，",
    "T13n0397_002:0009c02": "不念害眾生，　　其得大智光。",
    "T13n0397_002:0009c03": "能壞諸疑心，　　解了甚深義，",
    "T13n0397_002:0009c04": "知真實方便，　　修四無礙智。",
    "T13n0397_002:0009c05": "樂觀十二緣，　　眾生之所因，",
    "T13n0397_002:0009c06": "知無作受者，　　能修大光法。",
    "T13n0397_002:0009c07": "能知諸佛法，　　行世出世行，",
    "T13n0397_002:0009c08": "能到十方土，　　了知人天業。",
    "T13n0397_002:0009c09": "修集無上智，　　說三歸一乘，",
    "T13n0397_002:0009c10": "修集八正道，　　為壞三世法。",
    "T13n0397_002:0009c11": "於有漏無漏，　　如實而知之，",
    "T13n0397_002:0009c12": "能利益人天，　　令斷有漏法。",
    "T13n0397_002:0009c13": "不謬為無為，　　真實而知之，",
    "T13n0397_002:0009c14": "寂靜光無暗，　　不著有為相。",
    "T13n0397_002:0009c15": "知結入出緣，　　知眾心性淨，",
    "T13n0397_002:0009c16": "若有大乘定，　　即知如是法。",
    "T13n0397_002:0009c17": "樂住無漏流，　　了四沙門果，",
    "T13n0397_002:0009c18": "知菩提道行，　　故修無礙智。",
    "T13n0397_002:0009c19": "破邪修實光，　　入眾無所畏，",
    "T13n0397_002:0009c20": "樂說真實義，　　為破生死法。",
    "T13n0397_002:0009c21": "眼耳淨無障，　　能見聞色聲，",
    "T13n0397_002:0009c22": "過去念不謬，　　亦了知他心。",
    "T13n0397_002:0009c23": "到十方無礙，　　知法如虛空，",
    "T13n0397_002:0009c24": "得無漏智慧，　　為調諸眾生。",
    "T13n0397_002:0009c25": "具功德智慧，　　為利諸眾生，",
    "T13n0397_002:0009c26": "於無量世中，　　求是二莊嚴。",
    "T13n0397_002:0009c27": "樂受持淨戒，　　樂護於佛法，",
    "T13n0397_002:0009c28": "修集真實光，　　為於如法住。",
    "T13n0397_002:0009c29": "我說無量光，　　為令眾生得，",
    "T13n0397_002:0010a01": "有信此經者，　　即得此諸光。」",
    "T13n0397_002:0010a02": "爾時，世尊復告陀羅尼自在王菩薩：「善男子！",
    "T13n0397_002:0010a03": "菩薩摩訶薩修集大悲有十六事。何等十六？",
    "T13n0397_002:0010a04": "「一者、菩薩摩訶薩見諸眾生貪著我見，以我",
    "T13n0397_002:0010a05": "見故增長諸見，常為生死之所繫縛。是故菩",
    "T13n0397_002:0010a06": "薩為此眾生修大悲心，悲因緣故宣說法化，",
    "T13n0397_002:0010a07": "為壞眾生如是妄見。「二者、見諸眾生心懷顛",
    "T13n0397_002:0010a08": "倒，常見無常、無常見常、苦見於樂、樂見於苦、",
    "T13n0397_002:0010a09": "淨見不淨、不淨見淨、我見無我、無我見我。是",
    "T13n0397_002:0010a10": "故菩薩為此眾生修集悲心，悲因緣故宣說",
    "T13n0397_002:0010a11": "法要，為壞眾生如是四倒。「三者、見諸眾生心",
    "T13n0397_002:0010a12": "懷憍慢，實無有物而生物想，實無有事而生",
    "T13n0397_002:0010a13": "事想，以是因緣起七種慢，以是慢故增長惡",
    "T13n0397_002:0010a14": "法。是故菩薩於此眾生修集悲心，悲因緣故",
    "T13n0397_002:0010a15": "宣說法要，破壞眾生如是憍慢。「四者、見諸眾",
    "T13n0397_002:0010a16": "生五蓋所覆，以覆蓋故，心多生疑不解深義。",
    "T13n0397_002:0010a17": "是故菩薩於此眾生修集悲心，悲因緣故宣",
    "T13n0397_002:0010a18": "說法要，為壞眾生如是五蓋。「五者、見諸眾生",
    "T13n0397_002:0010a19": "沈六入海，眼取色相，耳取聲相，鼻取香相，舌",
    "T13n0397_002:0010a20": "取味相，身取觸相，意取法相，是名為沈。是",
    "T13n0397_002:0010a21": "故菩薩於此眾生修集悲心，悲因緣故宣說",
    "T13n0397_002:0010a22": "正法，為拔眾生如是沈沒。「六者、見諸眾生有",
    "T13n0397_002:0010a23": "七種慢：一者、慢；二者、大慢；三者、慢慢；四者、",
    "T13n0397_002:0010a24": "我慢；五者、增上慢；六者、下慢；七者、邪慢。菩薩",
    "T13n0397_002:0010a25": "摩訶薩，於下慢者，自言勝汝；於慢慢者，自言",
    "T13n0397_002:0010a26": "最勝，我色勝乃至識勝；於增上慢者，菩薩語",
    "T13n0397_002:0010a27": "言：『汝實非聖，不應便起聖人之想。』為邪慢者，",
    "T13n0397_002:0010a28": "宣說正見。是故菩薩於此眾生修集悲心，悲",
    "T13n0397_002:0010a29": "因緣故宣說正法，為斷眾生如是憍慢。「七者、",
    "T13n0397_002:0010b01": "見諸眾生離於聖道，樂行世道惡道。是故菩",
    "T13n0397_002:0010b02": "薩於此眾生修集悲心，悲因緣故宣說正法，",
    "T13n0397_002:0010b03": "為斷眾生世道惡道。「八者、見諸眾生造惡道",
    "T13n0397_002:0010b04": "行，屬無明愛妻息所繫不得自在。是故菩薩",
    "T13n0397_002:0010b05": "於此眾生修集悲心，悲因緣故宣說正法，為",
    "T13n0397_002:0010b06": "斷眾生如是繫縛，出離惡道。「九者、見諸眾生",
    "T13n0397_002:0010b07": "親近惡友遠離善友，其心甘樂造作惡業。是",
    "T13n0397_002:0010b08": "故菩薩於此眾生修集悲心，悲因緣故宣說",
    "T13n0397_002:0010b09": "正法，為斷眾生如是惡業，遠離惡友親近善",
    "T13n0397_002:0010b10": "友。「十者、見諸眾生造作慳貪，於無明愛心無",
    "T13n0397_002:0010b11": "厭足。為施智慧，是故菩薩於此眾生修集悲",
    "T13n0397_002:0010b12": "心，悲因緣故宣說正法，為斷眾生如是慳貪",
    "T13n0397_002:0010b13": "無明及愛，施與智慧。「十一者、見諸眾生我見",
    "T13n0397_002:0010b14": "斷見。為施眾生十二因緣真智慧故，菩薩於",
    "T13n0397_002:0010b15": "此而生悲心，悲因緣故宣說正法，為斷眾生",
    "T13n0397_002:0010b16": "我見斷見，施與十二因緣智故。「十二者、見諸",
    "T13n0397_002:0010b17": "眾生行無明闇，我見、眾生見、命見、士夫見、別",
    "T13n0397_002:0010b18": "異見、邪見、著見。菩薩為施智光明故，於此眾",
    "T13n0397_002:0010b19": "生而生悲心，悲因緣故宣說正法，為斷眾生",
    "T13n0397_002:0010b20": "如是所見。「十三者、見諸眾生樂於生死，於五",
    "T13n0397_002:0010b21": "聚陰而生親想。是故菩薩於此眾生修集悲",
    "T13n0397_002:0010b22": "心，悲因緣故宣說正法，為斷眾生如是三有。",
    "T13n0397_002:0010b23": "「十四者、見諸眾生為魔所縛。是故菩薩於此",
    "T13n0397_002:0010b24": "眾生修集悲心，悲因緣故宣說正法，為壞眾",
    "T13n0397_002:0010b25": "生如是魔網。「十五者、見諸眾生甘樂快樂，而",
    "T13n0397_002:0010b26": "不能知真實樂因。是故菩薩於此眾生修集",
    "T13n0397_002:0010b27": "悲心，悲因緣故宣說正法，示諸眾生真實樂",
    "T13n0397_002:0010b28": "因。「十六者、見諸眾生求涅槃門不能知處。是",
    "T13n0397_002:0010b29": "故菩薩於此眾生修集悲心，悲因緣故宣說",
    "T13n0397_002:0010c01": "正法，為此眾生開涅槃門。「善男子！菩薩修",
    "T13n0397_002:0010c02": "悲，悉因如是十六因緣。",
    "T13n0397_002:0010c03": "「善男子！一切眾生有三十二不善之業，菩薩",
    "T13n0397_002:0010c04": "見已修集善業，為壞眾生如是惡業。何等三",
    "T13n0397_002:0010c05": "十二？「一者、有諸眾生無明睡眠，菩薩見已修",
    "T13n0397_002:0010c06": "集智慧，為悟眾生如是睡眠。「二者、見諸眾生",
    "T13n0397_002:0010c07": "下解下欲，菩薩見已修集上解上欲，為以大",
    "T13n0397_002:0010c08": "乘而教化之。「三者、有諸眾生樂為非法，菩薩",
    "T13n0397_002:0010c09": "見已修集正法，為令眾生於諸法中得大自",
    "T13n0397_002:0010c10": "在。「四者、有諸眾生修集邪命，菩薩見已修於",
    "T13n0397_002:0010c11": "正命，為壞眾生如是邪命。「五者、有諸眾生入",
    "T13n0397_002:0010c12": "於邪林，菩薩見已修集正見，為令眾生出邪",
    "T13n0397_002:0010c13": "林故。「六者、有諸眾生樂為放逸，菩薩見已修",
    "T13n0397_002:0010c14": "不放逸，為令眾生離放逸故。「七者、有諸眾生",
    "T13n0397_002:0010c15": "樂為麁獷，菩薩見已修如法住，為壞眾生如",
    "T13n0397_002:0010c16": "是麁獷。「八者、有諸眾生慳貪悋惜，菩薩見已",
    "T13n0397_002:0010c17": "修一切施，為壞眾生慳貪心故。「九者、有諸眾",
    "T13n0397_002:0010c18": "生毀犯禁戒，菩薩見已修持淨戒，為破眾生",
    "T13n0397_002:0010c19": "毀禁心故。「十者、有諸眾生心常瞋恨，菩薩見",
    "T13n0397_002:0010c20": "已修慈悲忍，為壞眾生如是瞋恨。「十一者、有",
    "T13n0397_002:0010c21": "諸眾生懶惰懈怠，菩薩見已修勤精進，為壞",
    "T13n0397_002:0010c22": "眾生如是懈怠。「十二者、有諸眾生其心狂亂，",
    "T13n0397_002:0010c23": "菩薩見已修集定心，為壞眾生如是狂亂。「十",
    "T13n0397_002:0010c24": "三者、有諸眾生邪智覆心，菩薩見已修集正",
    "T13n0397_002:0010c25": "智，為壞眾生如是邪智。「十四者、有諸眾生說",
    "T13n0397_002:0010c26": "義顛倒，菩薩見已思惟正義，為壞眾生如是",
    "T13n0397_002:0010c27": "顛倒。「十五者、有諸眾生樂造世行，菩薩見已",
    "T13n0397_002:0010c28": "修善方便，為壞眾生樂世行故。「十六者、有諸",
    "T13n0397_002:0010c29": "眾生繫屬煩惱，菩薩見已先自除斷，為壞眾",
    "T13n0397_002:0011a01": "生煩惱繫縛。「十七者、有諸眾生我見所縛，菩",
    "T13n0397_002:0011a02": "薩見已自除我見，為斷眾生如是我見。「十",
    "T13n0397_002:0011a03": "八者、有諸眾生諸根不調，菩薩見已自調諸",
    "T13n0397_002:0011a04": "根，為調眾生如是不調。「十九者、有諸眾生說",
    "T13n0397_002:0011a05": "言無作、無有受者，菩薩見已宣說有作及有",
    "T13n0397_002:0011a06": "受者，為壞眾生如是邪說。「二十者、有諸眾",
    "T13n0397_002:0011a07": "生不知恩義，菩薩見已說知恩法，為壞眾",
    "T13n0397_002:0011a08": "生如是不知恩義。「二十一者、有諸眾生未得",
    "T13n0397_002:0011a09": "謂得，菩薩見已修集正法，為壞如是增上慢",
    "T13n0397_002:0011a10": "故。「二十二者、有諸眾生惡口麁獷，菩薩見",
    "T13n0397_002:0011a11": "已修善口語，為壞眾生如是惡口。「二十三者、",
    "T13n0397_002:0011a12": "有諸眾生貪無厭足，菩薩見已修集知足，為",
    "T13n0397_002:0011a13": "壞眾生不知足故。「二十四者、有諸眾生不能",
    "T13n0397_002:0011a14": "恭敬父母師長，菩薩見已修不放逸，為令眾",
    "T13n0397_002:0011a15": "生供養恭敬父母師長。「二十五者、有諸眾生",
    "T13n0397_002:0011a16": "貧窮困苦，菩薩見已修集七財，為壞眾生",
    "T13n0397_002:0011a17": "如是貧窮。「二十六者、有諸眾生常為四大毒",
    "T13n0397_002:0011a18": "蛇所病，菩薩見已修身念處，為令眾生遠離",
    "T13n0397_002:0011a19": "如是四大毒病。「二十七者、有諸眾生行無明",
    "T13n0397_002:0011a20": "闇，菩薩見已修集智慧，為令眾生然慧燈故。",
    "T13n0397_002:0011a21": "「二十八者、有諸眾生樂三有獄，菩薩見已修",
    "T13n0397_002:0011a22": "出離道，為示眾生知出離故。「二十九者、有諸",
    "T13n0397_002:0011a23": "眾生常行左道，菩薩見已修集右道，為令眾",
    "T13n0397_002:0011a24": "生捨左道故。「三十者、有諸眾生貪著身命，菩",
    "T13n0397_002:0011a25": "薩見已於自身命修不貪著，為令眾生捨貪",
    "T13n0397_002:0011a26": "著故。「三十一者、有諸眾生不能恭敬供養三",
    "T13n0397_002:0011a27": "寶，菩薩見已修集信心，為令眾生信三寶故。",
    "T13n0397_002:0011a28": "「三十二者、有諸眾生實非世尊自謂世尊，菩",
    "T13n0397_002:0011a29": "薩見已修集六念，為令彼等知真實法故。「善",
    "T13n0397_002:0011b01": "男子！是名眾生三十二業，菩薩見已修治自",
    "T13n0397_002:0011b02": "業，成就具足一切善法、壞諸惡業，勸諸眾生",
    "T13n0397_002:0011b03": "令行善業。「善男子！菩薩摩訶薩有無量業。何",
    "T13n0397_002:0011b04": "以故？眾生煩惱有無量門，為閉眾生煩惱門",
    "T13n0397_002:0011b05": "故，菩薩修集無量善業。「善男子！如恆河沙等",
    "T13n0397_002:0011b06": "世界眾生，悉住聲聞辟支佛乘，欲比菩薩初",
    "T13n0397_002:0011b07": "發心業，百分千分不可為喻。何以故？二乘",
    "T13n0397_002:0011b08": "之人自為解脫觀於煩惱；菩薩不爾，常為眾",
    "T13n0397_002:0011b09": "生得解脫故觀諸煩惱。「善男子！菩薩摩訶薩",
    "T13n0397_002:0011b10": "所作諸業，於諸凡夫、二乘業中最為殊勝。何",
    "T13n0397_002:0011b11": "以故？眾生之業性是顛倒，二乘之業有邊際",
    "T13n0397_002:0011b12": "故，菩薩之業無邊無量，是故菩薩勝於一切",
    "T13n0397_002:0011b13": "聲聞緣覺。」",
    "T13n0397_002:0011b14": "爾時，陀羅尼自在王菩薩聞是法已，心生歡",
    "T13n0397_002:0011b15": "喜踊躍無量，白佛言：「世尊！甚奇，甚特！快說如",
    "T13n0397_002:0011b16": "是不可思議。如來於此已說菩薩瓔珞莊嚴、",
    "T13n0397_002:0011b17": "菩薩光明、菩薩大悲、菩薩善業。唯願宣說，云",
    "T13n0397_002:0011b18": "何如來觀諸眾生起於大悲？云何名悲？悲有",
    "T13n0397_002:0011b19": "何行？有何相貌？何因緣起？云何名佛業？佛",
    "T13n0397_002:0011b20": "業有何行？有何相貌？有何因緣起？善哉！世",
    "T13n0397_002:0011b21": "尊！一切知見，唯願廣說如來之業。」佛言：「善哉，",
    "T13n0397_002:0011b22": "善哉！善男子！汝今諦聽善思念之，吾當為汝",
    "T13n0397_002:0011b23": "分別解說。「善男子！一切如來所有大悲不出",
    "T13n0397_002:0011b24": "不行。何以故？常不變故，無量劫中修集得故，",
    "T13n0397_002:0011b25": "是故大悲不行不轉，不修不捨亦能為於一",
    "T13n0397_002:0011b26": "切眾生。「善男子！一切諸佛所有大悲，無量",
    "T13n0397_002:0011b27": "無邊其心平等，從久遠來無量舌力不能宣",
    "T13n0397_002:0011b28": "說。「善男子！如來、世尊，未甞遠離如是大悲，無",
    "T13n0397_002:0011b29": "上菩提及與大悲，如是二法等無差別。如來",
    "T13n0397_002:0011c01": "所得無上菩提無根無住，根名我見，住名四",
    "T13n0397_002:0011c02": "顛倒，如來、世尊知根知住，是故菩提無根",
    "T13n0397_002:0011c03": "無住。一切眾生皆悉無有無根無住，欲施眾",
    "T13n0397_002:0011c04": "生無根無住起大悲心，如來於此欲令知故",
    "T13n0397_002:0011c05": "演說正法。「善男子！夫菩提者清淨寂靜。云何",
    "T13n0397_002:0011c06": "為淨？云何寂靜？淨名為內，寂靜名外；內名",
    "T13n0397_002:0011c07": "眼空，空名無我、無有我所。何以故？性是一",
    "T13n0397_002:0011c08": "故，乃至意亦如是。何以故？性是一故，知眼",
    "T13n0397_002:0011c09": "空已，不著於色不著色心，是名寂靜；乃至",
    "T13n0397_002:0011c10": "意法亦復如是。一切眾生不知菩提清淨寂",
    "T13n0397_002:0011c11": "靜，如來於此而起大悲，演說正法為令知",
    "T13n0397_002:0011c12": "故。「善男子！一切眾生心性本淨，性本淨者，",
    "T13n0397_002:0011c13": "煩惱諸結不能染著，猶若虛空不可沾污，",
    "T13n0397_002:0011c14": "心性、空性等無有二。眾生不知心性淨故，為",
    "T13n0397_002:0011c15": "欲煩惱之所繫縛，如來於此而起大悲，演",
    "T13n0397_002:0011c16": "說正法欲令知故。「善男子！夫菩提者不取不",
    "T13n0397_002:0011c17": "捨。云何不取？如來不見一切諸法此岸、彼岸。",
    "T13n0397_002:0011c18": "何以故？一切諸法離此彼故。如來、世尊如實",
    "T13n0397_002:0011c19": "知之，是名不取。云何不捨？一切眾生不知法",
    "T13n0397_002:0011c20": "界，如來教令了了知故，是名不捨。如來於此",
    "T13n0397_002:0011c21": "而起大悲，演說正法為令眾生知是二法。「善",
    "T13n0397_002:0011c22": "男子！夫菩提者無想無緣。云何無想無緣？不見",
    "T13n0397_002:0011c23": "眼識乃至意識，不見色相乃至法相，於是法",
    "T13n0397_002:0011c24": "中不知不見故無取無著，是名無緣。無想無",
    "T13n0397_002:0011c25": "緣是名聖行。云何聖行？所謂不行三界之行。",
    "T13n0397_002:0011c26": "善男子！如是不行名為聖行。一切聖人不行",
    "T13n0397_002:0011c27": "於行，眾生不行如是聖行，如來於此而起大",
    "T13n0397_002:0011c28": "悲，演說正法欲令知故。「善男子！夫菩提者非",
    "T13n0397_002:0011c29": "是三世。非三世者名為三等，過去意、未來識、",
    "T13n0397_002:0012a01": "現在貪，是名三分。以能了了知三分故，意、識",
    "T13n0397_002:0012a02": "及貪無有住處。以是義故，不念過去、不求未",
    "T13n0397_002:0012a03": "來、不愛現在。若見三世悉平等者，是名正見。",
    "T13n0397_002:0012a04": "如來為令一切眾生得如是等平等正見，而",
    "T13n0397_002:0012a05": "起大悲演說正法。「善男子！夫菩提者，無身",
    "T13n0397_002:0012a06": "無為。非眼識界乃至非意識界，是名無身。不",
    "T13n0397_002:0012a07": "生不滅、不盡不住、無有三相，是為無為。「善男",
    "T13n0397_002:0012a08": "子！一切法性是名無性，若無性者則無有二，",
    "T13n0397_002:0012a09": "是故菩提無身無為。一切眾生不知菩提無",
    "T13n0397_002:0012a10": "身無為，如來為令了了知故，而起大悲演說",
    "T13n0397_002:0012a11": "正法。",
    "T13n0397_002:0012a12": "「善男子！夫菩提者，無有分別、無有句義。云何",
    "T13n0397_002:0012a13": "分別？云何句義？無所住者名無分別，字不",
    "T13n0397_002:0012a14": "攝故名無句義；非有二故名無分別，不入法",
    "T13n0397_002:0012a15": "界名無句義；無動搖故名無分別，不變易故",
    "T13n0397_002:0012a16": "名無句義；不可說故名無句義，空故名無分",
    "T13n0397_002:0012a17": "別；無覺觀故名無分別，無相故名無句義；不",
    "T13n0397_002:0012a18": "發故名無分別，無願故名無句義；知眾生界",
    "T13n0397_002:0012a19": "同於虛空名無分別，無眾生界名無句義；不",
    "T13n0397_002:0012a20": "生故名無分別，無宅故名無句義；不滅故名",
    "T13n0397_002:0012a21": "無分別，無為故名無句義；不行故名無分別，",
    "T13n0397_002:0012a22": "平等故名無句義；知平等故名無分別，寂靜",
    "T13n0397_002:0012a23": "故名無句義。眾生不知如是等義，如來為令",
    "T13n0397_002:0012a24": "了了知故，而起大悲演說正法。「善男子！夫菩",
    "T13n0397_002:0012a25": "提者，不可以身得，不可以心得。何以故？身",
    "T13n0397_002:0012a26": "心如幻故。若能了知身心真實，是名菩提。",
    "T13n0397_002:0012a27": "為流布故名為菩提，而其性相實不可說。「善",
    "T13n0397_002:0012a28": "男子！夫菩提者，不可說身不可說心，不可說",
    "T13n0397_002:0012a29": "法不可說非法，不可說有不可說無，不可說",
    "T13n0397_002:0012b01": "實不可說空。何以故？性不可說故。菩提者",
    "T13n0397_002:0012b02": "無有住處，不可宣說，猶如虛空。為真實知一",
    "T13n0397_002:0012b03": "切諸法不可宣說，字中無法、法中無字，為流",
    "T13n0397_002:0012b04": "布故故可宣說。一切凡夫不知真實，是故如",
    "T13n0397_002:0012b05": "來於此眾生而起大悲，演說正法為令知故。",
    "T13n0397_002:0012b06": "「善男子！夫菩提者無取無緣。云何無取？云何",
    "T13n0397_002:0012b07": "無緣？知眼真實名為無取，知眼無境名為無",
    "T13n0397_002:0012b08": "緣；乃至知意真實名為無取，知意無境名",
    "T13n0397_002:0012b09": "為無緣。如來、世尊以如是義，知於菩提無取",
    "T13n0397_002:0012b10": "著故名為無取。無屋宅故名為無緣，眼識不",
    "T13n0397_002:0012b11": "住於彼色中名無屋宅，乃至意識亦復如是，",
    "T13n0397_002:0012b12": "一切眾生心無住處。如來、世尊如實而知心",
    "T13n0397_002:0012b13": "無住處，無住處者有四種：色、受、想、行。於是",
    "T13n0397_002:0012b14": "四法心無所住，是名心無住處，是故名為一",
    "T13n0397_002:0012b15": "切諸法悉無住處。如來、世尊如實知之，一切",
    "T13n0397_002:0012b16": "凡夫不能知故，如來於此而起大悲演說正",
    "T13n0397_002:0012b17": "法。「善男子！夫菩提者名之為空，而菩提中",
    "T13n0397_002:0012b18": "無有空相，是故名空。一切法空，菩提亦爾。",
    "T13n0397_002:0012b19": "如來、世尊真實能知如是之空，是故如來名",
    "T13n0397_002:0012b20": "為知空。諸佛名覺一切諸法，而不覺知空",
    "T13n0397_002:0012b21": "中之空，亦能了知無上菩提，空及菩提即是",
    "T13n0397_002:0012b22": "一如，空與菩提是一非二。離空菩提別有法",
    "T13n0397_002:0012b23": "者，可得說二，以無二故名之為空。無名字",
    "T13n0397_002:0012b24": "故名之為空，無相貌故名之為空，無威儀故",
    "T13n0397_002:0012b25": "名之為空，無修行故名之為空，無言說故名",
    "T13n0397_002:0012b26": "之為空。「善男子！第一義者謂無諸法。若無諸法。云何",
    "T13n0397_002:0012b27": "說空？善男子！譬如虛空無言無說，無言無",
    "T13n0397_002:0012b28": "說故，故名虛空。無言說中無有言說，是名為",
    "T13n0397_002:0012b29": "空。一切諸法亦復如是，無名字法說為名字，",
    "T13n0397_002:0012c01": "如是名字亦無住處。若名無住處，名下之法",
    "T13n0397_002:0012c02": "亦復如是。如來真實知如是法不生不滅，以",
    "T13n0397_002:0012c03": "真知故名得解脫。本無繫縛，云何說言名得",
    "T13n0397_002:0012c04": "解脫？是故如來無縛無解。如是等法，一切凡",
    "T13n0397_002:0012c05": "夫不能知見，如來於此而起大悲，演說正法",
    "T13n0397_002:0012c06": "為令知故。「善男子！夫菩提者同於虛空，虛空",
    "T13n0397_002:0012c07": "之性不平不下，菩提亦爾。若法無性，不可說",
    "T13n0397_002:0012c08": "言有平有下。如來、世尊知一切法無平無下，",
    "T13n0397_002:0012c09": "乃至微塵不作平下。若法有性即如實智，如",
    "T13n0397_002:0012c10": "實智者，知一切法本無今有、已有還無，出時",
    "T13n0397_002:0012c11": "滅時無所繫屬，從緣而出、從緣而滅，以是義",
    "T13n0397_002:0012c12": "故名之為道。斷是道故名為菩提。凡夫眾生",
    "T13n0397_002:0012c13": "不知如是真實道故，如來於此而起大悲，宣",
    "T13n0397_002:0012c14": "說正法為令知故。「善男子！夫菩提者名真實",
    "T13n0397_002:0012c15": "句，真實句者即是菩提，色亦如是，如是二句",
    "T13n0397_002:0012c16": "等無差別。受、想、行、識、地、水、火、風、眼界、色界、眼",
    "T13n0397_002:0012c17": "識界，乃至意界、法界、意識界，亦復如是，名",
    "T13n0397_002:0012c18": "法流布。真實覺知如是陰入界法無有顛倒，",
    "T13n0397_002:0012c19": "不顛倒者，知過去法不生不滅、未來之法不",
    "T13n0397_002:0012c20": "生不滅、現在之法亦不生不滅，如是知已，",
    "T13n0397_002:0012c21": "名不顛倒、名真實句。真實句者，如一法，一切",
    "T13n0397_002:0012c22": "法亦如是；如一切法，一法亦如是。是真實句",
    "T13n0397_002:0012c23": "凡夫不知，如來於此而起大悲，演說正法為",
    "T13n0397_002:0012c24": "令知故。",
    "T13n0397_002:0012c25": "「善男子！夫菩提者非內非外。云何為內？云何",
    "T13n0397_002:0012c26": "為外？非內者無所造作，非外者無所覺知。內",
    "T13n0397_002:0012c27": "者謂作，外者謂相。菩提之體非作非相，",
    "T13n0397_002:0012c28": "是故名為非內非外。又非內者，非身口意業，",
    "T13n0397_002:0012c29": "非外者，非三業緣。非內者，無相解脫門，非外",
    "T13n0397_002:0013a01": "者，空解脫門。如是等義凡夫不知，如來於此",
    "T13n0397_002:0013a02": "而起大悲，演說正法為令知故。「善男子！夫菩",
    "T13n0397_002:0013a03": "提者無漏無取。云何無漏？云何無取？無漏者",
    "T13n0397_002:0013a04": "遠離四流。四流者：欲流、有流、無明流、見流。無",
    "T13n0397_002:0013a05": "取者遠離四取。四取者：欲取、有取、見取、戒取。",
    "T13n0397_002:0013a06": "而諸眾生無明所覆行於四取，以渴愛故作",
    "T13n0397_002:0013a07": "我我所。如來了知我取根本，是故我淨，我淨",
    "T13n0397_002:0013a08": "故能淨眾生。我淨者，則不覺知一切諸法，亦",
    "T13n0397_002:0013a09": "不思惟一切非法，不起無明，不起無明因緣",
    "T13n0397_002:0013a10": "故，不起十二因緣有。十二因緣有不起故則不",
    "T13n0397_002:0013a11": "生，不生故入決定聚，入決定聚者名為了義。",
    "T13n0397_002:0013a12": "了義者名第一義，第一義者名無眾生，無眾",
    "T13n0397_002:0013a13": "生義者名不可說，不可說義者即十二因緣",
    "T13n0397_002:0013a14": "義，十二因緣義者即是法義，法義者即是如",
    "T13n0397_002:0013a15": "來。以是義故我經中說：『若有得見十二因緣",
    "T13n0397_002:0013a16": "則為見法，見法者為見如來。』見如來者即無",
    "T13n0397_002:0013a17": "所見。所見是邪，夫邪見者謂想想數法。如來無",
    "T13n0397_002:0013a18": "想亦無想數，以是義故，見如來者為無所見。",
    "T13n0397_002:0013a19": "若見如來無想、無作、無知、無覺，是名真實見",
    "T13n0397_002:0013a20": "於如來。如來亦爾，覺知一切諸法平等，如",
    "T13n0397_002:0013a21": "法界無取。一切凡夫不能覺知，如來於此",
    "T13n0397_002:0013a22": "而起大悲，演說正法為令知故。「善男子！夫菩",
    "T13n0397_002:0013a23": "提者，清淨寂靜光明無諍。云何為淨？云何寂",
    "T13n0397_002:0013a24": "靜？云何光明？云何無諍？不雜煩惱名之為淨，",
    "T13n0397_002:0013a25": "空解脫門名之寂靜，無相、無願名為光明，無",
    "T13n0397_002:0013a26": "生無滅名為無諍。又無生者名之為淨，無滅",
    "T13n0397_002:0013a27": "者名為寂靜，無取者名光明，不出者名無諍。",
    "T13n0397_002:0013a28": "性名為淨，無諸煩惱名為寂靜、光明、無諍。法",
    "T13n0397_002:0013a29": "界名淨，真實之性名曰寂靜、光明、無諍。虛空",
    "T13n0397_002:0013b01": "之性名之曰淨，無分別法界名曰寂靜、光明、",
    "T13n0397_002:0013b02": "無諍。內外清淨名之為淨，於內外法不取不",
    "T13n0397_002:0013b03": "著，名為寂靜、光明、無諍。真知五陰名之為淨，",
    "T13n0397_002:0013b04": "真實知界名為寂靜、光明，遠離諸入名為無",
    "T13n0397_002:0013b05": "諍。見過去盡名之為淨，見未來不生名為寂",
    "T13n0397_002:0013b06": "靜，見現在法住於法界無有動轉，名光明、無",
    "T13n0397_002:0013b07": "諍。清淨、寂靜、光明、無諍，如是四法等入一界",
    "T13n0397_002:0013b08": "一法一句，如是三法即是涅槃。遠煩惱故名",
    "T13n0397_002:0013b09": "之為淨，畢竟淨故名曰寂靜，無闇冥故名曰",
    "T13n0397_002:0013b10": "光明，不可說故名為無諍，以是故言釋迦如",
    "T13n0397_002:0013b11": "來默無所說。「善男子！夫菩提者即是虛空，虛",
    "T13n0397_002:0013b12": "空者名之為法。如法，眾生亦爾；如眾生，福田",
    "T13n0397_002:0013b13": "亦爾；如福田，涅槃亦爾。以是義故，一切諸法",
    "T13n0397_002:0013b14": "同於涅槃。如來能覺如是法界，是故名佛。修",
    "T13n0397_002:0013b15": "集具足清淨、寂靜、光明、無諍如是四句，名之",
    "T13n0397_002:0013b16": "為佛。如來能知善方便故，初得菩提默然而",
    "T13n0397_002:0013b17": "住，無所宣說待梵王請。爾時，尸棄梵王與六",
    "T13n0397_002:0013b18": "萬八千諸梵天人來至我所，頭面作禮，合掌",
    "T13n0397_002:0013b19": "而言：『唯願，如來！為諸眾生轉正法輪。』而說",
    "T13n0397_002:0013b20": "偈曰：",
    "T13n0397_002:0013b21": "「『如來法離淨寂靜，　　大光無礙無有諍，",
    "T13n0397_002:0013b22": "無字無聲亦無說，　　真實覺知如法界。",
    "T13n0397_002:0013b23": "佛為眾生無量劫，　　苦行受持世間戒，",
    "T13n0397_002:0013b24": "為悟無明睡眾生，　　久行放逸迷實義。",
    "T13n0397_002:0013b25": "又此會中無量眾，　　於無量佛積善根，",
    "T13n0397_002:0013b26": "能解甚深真實義，　　唯願轉於無上輪。",
    "T13n0397_002:0013b27": "此眾已調一切魔，　　欲令開闡甘露門，",
    "T13n0397_002:0013b28": "如來號為真導師，　　示闇眾生無上道。",
    "T13n0397_002:0013b29": "如來雖有大慈悲，　　憐愍眾生如一子，",
    "T13n0397_002:0013c01": "我今勸請法應爾，　　願轉無上正法輪。",
    "T13n0397_002:0013c02": "如往三佛轉法輪，　　唯願如來亦復爾，",
    "T13n0397_002:0013c03": "畢竟導師無退轉，　　示暗眾生一真道。",
    "T13n0397_002:0013c04": "如雨潤長諸草木，　　令諸眾生除熱渴，",
    "T13n0397_002:0013c05": "佛施法雨於眾生，　　為得無上無異果。",
    "T13n0397_002:0013c06": "如來初生發誓言，　　我當救彼苦眾生，",
    "T13n0397_002:0013c07": "眾生渴仰甘露味，　　願大施主施法雨。』",
    "T13n0397_002:0013c08": "「爾時，世尊既受請已，往波羅奈鹿野林中仙",
    "T13n0397_002:0013c09": "人住處，轉正法輪。如是法輪，諸天魔梵及餘",
    "T13n0397_002:0013c10": "沙門、婆羅門等所不能轉。爾時，世尊說四諦",
    "T13n0397_002:0013c11": "時，憍陳如比丘得法眼淨，其聲遍聞三千大",
    "T13n0397_002:0013c12": "千世界。」爾時，世尊說優陀那：",
    "T13n0397_002:0013c13": "「甚深之義不可說，　　第一實義無聲字，",
    "T13n0397_002:0013c14": "憍陳比丘於諸法，　　獲得真實之知見，",
    "T13n0397_002:0013c15": "即是我往無量世，　　所得菩提今已得。",
    "T13n0397_002:0013c16": "「如來轉是正法輪時，無量眾生悉得調伏，示",
    "T13n0397_002:0013c17": "現如是大悲神通。眾生見已，阿僧祇人發阿",
    "T13n0397_002:0013c18": "耨多羅三藐三菩提心。「善男子！如來如是十",
    "T13n0397_002:0013c19": "六大悲，悉為眾生而修起之。如來以是悲因",
    "T13n0397_002:0013c20": "緣故，為一一眾生，於恒河沙劫大地獄中，受",
    "T13n0397_002:0013c21": "諸苦惱心不悔退，而其悲心亦無損減，以",
    "T13n0397_002:0013c22": "是義故，如來大悲不可思議。「善男子！聲聞人",
    "T13n0397_002:0013c23": "悲猶如畫皮，菩薩大悲猶如破肉，如來大悲",
    "T13n0397_002:0013c24": "破骨徹髓；聲聞之悲讚佛所知，菩薩大悲勸",
    "T13n0397_002:0013c25": "他令行，如來大悲授人阿耨多羅三藐三菩",
    "T13n0397_002:0013c26": "提記；聲聞悲心為慈因緣，菩薩大悲為調眾",
    "T13n0397_002:0013c27": "生，如來大悲為畢竟度；聲聞悲心因麁苦生，",
    "T13n0397_002:0013c28": "菩薩大悲因離苦生，如來大悲因斷一切因",
    "T13n0397_002:0013c29": "緣而生。「善男子！如來修集如是大悲，若為一",
    "T13n0397_002:0014a01": "人住經一劫百劫千劫萬劫，至無量劫終不畢",
    "T13n0397_002:0014a02": "竟入於涅槃。善男子！如來大悲成就如是無",
    "T13n0397_002:0014a03": "量功德。「善男子！乃往過去無量無邊阿僧",
    "T13n0397_002:0014a04": "祇劫，時世有佛號栴檀窟，界名大香劫名上",
    "T13n0397_002:0014a05": "香。爾時世尊於三百三十二萬劫中，常以正",
    "T13n0397_002:0014a06": "法教諸聲聞。時佛身上一一毛孔所出香氣，",
    "T13n0397_002:0014a07": "遍滿三千大千世界。爾時此界無有臭穢名，",
    "T13n0397_002:0014a08": "所有草木山河之屬悉栴檀香，眾生身香亦復",
    "T13n0397_002:0014a09": "如是，一切無有身口意惡，諸佛弟子聞此香",
    "T13n0397_002:0014a10": "已即得四禪。「爾時，乃有一萬諸佛次第興世，",
    "T13n0397_002:0014a11": "皆同一號，號栴檀窟，是故彼劫名曰上香。爾",
    "T13n0397_002:0014a12": "時如來作佛事已欲入涅槃，觀諸眾生誰未",
    "T13n0397_002:0014a13": "調者我當調之。爾時，如來以淨天眼見有一",
    "T13n0397_002:0014a14": "人在非有想非無想處，已於先佛種下上善",
    "T13n0397_002:0014a15": "根，定當因佛而得度脫，非因聲聞得解脫也。",
    "T13n0397_002:0014a16": "壽過八萬四千劫已，乃當下生來受五欲，當",
    "T13n0397_002:0014a17": "得聞於大乘經典，發阿耨多羅三藐三菩提心",
    "T13n0397_002:0014a18": "安住不退。「爾時，世尊以大悲故起大方便，告",
    "T13n0397_002:0014a19": "諸比丘：『我涅槃時到。』作是言已即便入於不",
    "T13n0397_002:0014a20": "悔三昧，示諸眾生令知涅槃。既知如來入涅",
    "T13n0397_002:0014a21": "槃已，令諸大眾廣設供養，正法住世滿足六",
    "T13n0397_002:0014a22": "十八萬四千歲。當爾之時，佛諸弟子乃至無",
    "T13n0397_002:0014a23": "有一人於正法所作邪法想。爾時世尊以定",
    "T13n0397_002:0014a24": "力故，八萬四千劫隱密此身不令眾見，過是",
    "T13n0397_002:0014a25": "劫已，彼人即下，生於人中大長者家。經八十",
    "T13n0397_002:0014a26": "年，彼佛即從三昧而起詣長者家。其家大小",
    "T13n0397_002:0014a27": "悉無見者，唯是童子獨得見之。「爾時，世尊為",
    "T13n0397_002:0014a28": "令彼人於五欲中心生厭離，而為說法。彼人",
    "T13n0397_002:0014a29": "聞已，即得不退阿耨多羅三藐三菩提心，如",
    "T13n0397_002:0014b01": "來知已即為授記：『善男子！汝於來世過七萬",
    "T13n0397_002:0014b02": "二千阿僧祇百千劫，當得成於阿耨多羅三",
    "T13n0397_002:0014b03": "藐三菩提，號曰寶上。』如是音聲餘無聞者，唯",
    "T13n0397_002:0014b04": "有一萬二千諸天同得聞之，聞已悉發阿耨",
    "T13n0397_002:0014b05": "多羅三藐三菩提心，俱作是言：『願彼寶上成",
    "T13n0397_002:0014b06": "佛之時，我等當於是佛法中諮受正法而為",
    "T13n0397_002:0014b07": "弟子。』爾時，如來知是事已復與授記：『寶上如",
    "T13n0397_002:0014b08": "來成作佛時，汝等當作受法弟子，彼佛亦當",
    "T13n0397_002:0014b09": "授汝阿耨多羅三藐三菩提記。』時栴檀窟佛",
    "T13n0397_002:0014b10": "授彼記已，爾乃畢竟入於涅槃，一切諸天大",
    "T13n0397_002:0014b11": "設供養。「善男子！如來具足如是大悲，非諸",
    "T13n0397_002:0014b12": "聲聞緣覺所知。善男子！爾時彼佛不斷佛種，",
    "T13n0397_002:0014b13": "若有眾生供養三寶，亦復如是。」佛說如是大",
    "T13n0397_002:0014b14": "悲功德時，此會眾中有三恒沙等眾生發阿",
    "T13n0397_002:0014b15": "耨多羅三藐三菩提心，半會大眾得成於忍，",
    "T13n0397_002:0014b16": "半中之半得具如是十六大悲，其餘半半得",
    "T13n0397_002:0014b17": "佛法忍。爾時，一切諸天世人聞法歡喜，同聲",
    "T13n0397_002:0014b18": "讚歎：「善哉！善哉！甚奇！甚特！快說如是大",
    "T13n0397_002:0014b19": "悲法門。」",
    "T13n0397_002:0014b20": "大方等大集經卷第二"
}