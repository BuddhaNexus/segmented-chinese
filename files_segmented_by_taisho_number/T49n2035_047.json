{
    "T49n2035_047:0423b03": "佛祖統紀卷第四十七",
    "T49n2035_047:0423b05": "宋咸淳四明東湖沙門志磬撰",
    "T49n2035_047:0423b06": "法運通塞志第十七之十四",
    "T49n2035_047:0423b07": "高宗(徽宗第九子。母賢妃韋氏。追諡顯仁皇后。五月二十一日天申節。永思陵)",
    "T49n2035_047:0423b08": "建炎元年。上駐蹕維揚○初隆祐太后孟氏。",
    "T49n2035_047:0423b09": "將去國南嚮求護身法於道場大德。有教以",
    "T49n2035_047:0423b10": "奉摩利支天母者。及定都吳門念天母冥護",
    "T49n2035_047:0423b11": "之德。乃以天母像奉安於西湖中天竺。刻",
    "T49n2035_047:0423b12": "石以紀事。案不空三藏譯摩利支天經念誦",
    "T49n2035_047:0423b13": "法云。南無釋迦牟尼佛(十聲)南無摩利支天菩",
    "T49n2035_047:0423b14": "薩(十聲)我弟子(某甲)歸命三寶摩利支天菩薩。願",
    "T49n2035_047:0423b15": "護我身無人能見我。無人能知我。無人",
    "T49n2035_047:0423b16": "能捉縛加害我。無人能欺誑責罰我。無人",
    "T49n2035_047:0423b17": "能債我財物。不為怨家能得其便。即說最",
    "T49n2035_047:0423b18": "上心真言曰。唵摩利支娑縛賀(或百聲或千聲)王難",
    "T49n2035_047:0423b19": "中護我。賊難中護我。失道曠野中護我。水",
    "T49n2035_047:0423b20": "火刀兵中護我。鬼神毒藥難中護我。惡獸毒",
    "T49n2035_047:0423b21": "蟲難中護我。一切怨家惡人難中護我。佛",
    "T49n2035_047:0423b22": "實語護我。法實語護我。僧實語護我。天實",
    "T49n2035_047:0423b23": "語護我。仙實語護我。一切處一切時願常護",
    "T49n2035_047:0423b24": "我。弟子(某甲)娑縛賀。誦時想菩薩作天女",
    "T49n2035_047:0423b25": "形。瓔珞莊嚴坐蓮華上。左手執天扇。右手",
    "T49n2035_047:0423b26": "垂掌向外。作與願勢。若欲見天真身求",
    "T49n2035_047:0423b27": "勝願者。誦滿十萬遍佛言。此天常行日月",
    "T49n2035_047:0423b28": "前。日月所不能見。我因知此天名得免",
    "T49n2035_047:0423b29": "一切厄難。",
    "T49n2035_047:0423c01": "二年三月。唐州泌陽尉李珏遇北虜入寇。挾",
    "T49n2035_047:0423c02": "一僕單騎走。夜匿道旁空舍。聞車過聲遣",
    "T49n2035_047:0423c03": "僕問。唐州賊何在。見車中人長丈餘面藍",
    "T49n2035_047:0423c04": "色。驚而返。珏即乘馬追及之。前致敬曰。珏",
    "T49n2035_047:0423c05": "避寇至此。敢問車中何所載。其人曰。此京",
    "T49n2035_047:0423c06": "西遭劫死人名字。天曹定籍。汝是李珏亦其",
    "T49n2035_047:0423c07": "數也。珏大怖告曰。何法可免。願賜指教。人",
    "T49n2035_047:0423c08": "曰。能旦旦念摩利支天菩薩七百遍。向虛",
    "T49n2035_047:0423c09": "空回向天曹聖賢。則死籍可銷。可免兵戈",
    "T49n2035_047:0423c10": "之厄。珏方拜謝。駕車者疾馳而去。自是不",
    "T49n2035_047:0423c11": "輟誦持。轉以教人。皆得免難(賈德仁板行)。",
    "T49n2035_047:0423c12": "述曰。摩利支天經。藏中凡三譯。唯　本朝",
    "T49n2035_047:0423c13": "天息災本呪法最多。　仁宗親製聖教序",
    "T49n2035_047:0423c14": "以冠其首。雖未聞行其法者。而菩薩之",
    "T49n2035_047:0423c15": "緣已開。先於此時矣。當　高宗之南渡",
    "T49n2035_047:0423c16": "也。隆祐受教大德獲奉像之應。李珏請",
    "T49n2035_047:0423c17": "命神人致稱名之功。至矣哉。威德悲願。",
    "T49n2035_047:0423c18": "殆與圓通大士俱不思議。釋迦自云。我因",
    "T49n2035_047:0423c19": "知此天名得免一切厄難。信菩薩遠本。",
    "T49n2035_047:0423c20": "又在釋迦之先也。今茲中原多故兵革未",
    "T49n2035_047:0423c21": "銷。士夫民庶有能若終身若全家行此解",
    "T49n2035_047:0423c22": "厄至簡之法。吾見天母之能大濟於人",
    "T49n2035_047:0423c23": "也。",
    "T49n2035_047:0423c24": "十一月。勅賣四字師號價二百千。",
    "T49n2035_047:0423c25": "三年正月。金虜入淮。上幸建康。八月上發",
    "T49n2035_047:0423c26": "建康。十一月虜酋兀朮宗弼陷杭州。錢塘令",
    "T49n2035_047:0423c27": "朱畢率弓兵與之戰。力不敵走天竺山。虜",
    "T49n2035_047:0423c28": "奄至。遂遇害。初是圓應法師德賢(慈雲下四世)為",
    "T49n2035_047:0423c29": "兒時。相者曰。他日有官厄。唯出家可免。遂",
    "T49n2035_047:0424a01": "落髮往靈山。參學於慧淨。後竟繼其席。",
    "T49n2035_047:0424a02": "臨終謂門人曰。吾生前以道力免難。死後",
    "T49n2035_047:0424a03": "猶有殘業。門人造像入祖堂。乃以鐵護其",
    "T49n2035_047:0424a04": "頸。及虜至其酋真珠王者至靈山祖殿。眾",
    "T49n2035_047:0424a05": "像皆立。獨師像不起。酋怒令斬之。以頸有",
    "T49n2035_047:0424a06": "鐵不可傷。乃積薪盈門縱火焚之。薪盡",
    "T49n2035_047:0424a07": "而屋如故。或見神僧千數執瓶注水出沒",
    "T49n2035_047:0424a08": "空表。虜眾大驚而退。初如靖法師主上竺。兀",
    "T49n2035_047:0424a09": "朮入境。師預感夢。知此山厄運不可免。戒",
    "T49n2035_047:0424a10": "眾令避之。及虜至。或謂可以禮迓。即聲",
    "T49n2035_047:0424a11": "鍾集眾。虜疑其抗已。從兵大掠火其寺",
    "T49n2035_047:0424a12": "○十二月己卯(六日)上幸明州。壬午(九日)次定",
    "T49n2035_047:0424a13": "海御樓船癸巳(二十日)虜陷越州。癸卯(三十日)浙",
    "T49n2035_047:0424a14": "東制置使張俊。與虜戰於明之西門。俊見",
    "T49n2035_047:0424a15": "民間多織席。遣兵斂取之。以重席覆於",
    "T49n2035_047:0424a16": "路。虜騎踐席上。皆足滑而仆。因急擊之。斬",
    "T49n2035_047:0424a17": "首甚眾(此耆老相傳。與國史所載不同)。",
    "T49n2035_047:0424a18": "四年正月。甲辰(旦日)上次崎頭入白峯菴。僧",
    "T49n2035_047:0424a19": "歲朝禮懺。上前立其旁。聞保國安民之辭",
    "T49n2035_047:0424a20": "喜甚。為徘徊茗飲而行(今御座。特旨免稅石刻在菴中)丙午",
    "T49n2035_047:0424a21": "(三日)次台州章安鎮。入金鼇山寺。有老僧禱",
    "T49n2035_047:0424a22": "佛前。皆憂時保國之語。上問何典。答曰。護國",
    "T49n2035_047:0424a23": "金光明懺。上因宿於寺。後駐蹕臨安。歲賜",
    "T49n2035_047:0424a24": "輦下諸寺金帛修舉此法。初上在京邸。有",
    "T49n2035_047:0424a25": "異人授一詩云。牝蠣灘頭一艇橫。夕陽多",
    "T49n2035_047:0424a26": "處待潮生。共君不負登臨約。同向金鼇背",
    "T49n2035_047:0424a27": "上行。及幸海登金鼇坐榻上。見壁間題",
    "T49n2035_047:0424a28": "此詩。始悟異人示先讖也○庚戌(七日)虜陷明",
    "T49n2035_047:0424a29": "州。其酋奄至南湖寺。眾先已奔散。獨介然",
    "T49n2035_047:0424b01": "不肯去。酋訶之曰。不畏死耶。然曰。貧道一",
    "T49n2035_047:0424b02": "生以願力建此十六觀堂。今老矣。不忍捨",
    "T49n2035_047:0424b03": "去以求生也。酋義之曰。師幸為我歸北朝。",
    "T49n2035_047:0424b04": "建觀堂一如此規制。遂虜以行。虜兵至湖",
    "T49n2035_047:0424b05": "心。逼律主元肇行。師忻然無難色。至京口",
    "T49n2035_047:0424b06": "謂左右曰。吾將西歸。即聞笙歌之音。一時",
    "T49n2035_047:0424b07": "軍民咸見師念佛西望而化(師即參政陸佃之孫)○初宏",
    "T49n2035_047:0424b08": "智禪師正覺。主天童開拓眾宇。聚眾至千",
    "T49n2035_047:0424b09": "二百人。虜之入境也眾將散。師止之曰。虜",
    "T49n2035_047:0424b10": "不至此無用避。及虜登塔嶺。見神兵滿",
    "T49n2035_047:0424b11": "山谷。大懼而退○育王山月堂禪師道昌。聞",
    "T49n2035_047:0424b12": "虜且至。就山後掘一窖。捧釋迦舍利塔坐",
    "T49n2035_047:0424b13": "其中。以陶器覆於上。虜酋至不得塔。大怒",
    "T49n2035_047:0424b14": "將火其屋。忽壁間觀音畫像放光出水滿",
    "T49n2035_047:0424b15": "地。輪藏自轉。酋大怖畏拜禱而去。越七日",
    "T49n2035_047:0424b16": "開窖取塔。水至頸不沒○丙寅(二十三日)上次溫",
    "T49n2035_047:0424b17": "州館頭(留十日)○二月乙亥(三日)上次江心寺。有",
    "T49n2035_047:0424b18": "旨以林靈素故居為資福教院。丞相呂頤",
    "T49n2035_047:0424b19": "浩。舉圓辨法師道琛主之○丙子(四日)虜兵",
    "T49n2035_047:0424b20": "退。初杭人以時方兵旱。迎上竺大工於郡",
    "T49n2035_047:0424b21": "中法慧寺。侍香火者道元慮至求索。舉藏",
    "T49n2035_047:0424b22": "於井。取他像置行殿。虜還自四明再犯",
    "T49n2035_047:0424b23": "杭州。果詰問大士所在。徑取之去。并軀道",
    "T49n2035_047:0424b24": "元行。元默哀禱。夜至許村若有人導之者。",
    "T49n2035_047:0424b25": "遂得逸歸告於郡。時虜焚其城不知井",
    "T49n2035_047:0424b26": "所在。忽聞金石聲。就求之。獲井出像○",
    "T49n2035_047:0424b27": "三月己未(十七日)上發江心(主上留寺中半月。趙汝四詩云。思陵半月",
    "T49n2035_047:0424b28": "都。世人以為實錄)詔法道法師隨駕陪議軍國事。上",
    "T49n2035_047:0424b29": "欲加以冠冕。師力辭。詔加圓通法濟大師",
    "T49n2035_047:0424c01": "○四月上駐蹕於會稽天旱。詔道法師禱",
    "T49n2035_047:0424c02": "於圓通(寺在城內)即日雨至。上大說○七月道",
    "T49n2035_047:0424c03": "君二帝自韓州遷於五國城(續稽古錄)。",
    "T49n2035_047:0424c04": "紹興二年正月。上駐蹕於錢唐。升為臨安",
    "T49n2035_047:0424c05": "府。上每於禁中書金剛圓覺普門品心經七",
    "T49n2035_047:0424c06": "佛偈。暇日嘗自披讀以發聖解。又御書阿",
    "T49n2035_047:0424c07": "育王山舍利塔曰佛頂光明之塔○二月詔",
    "T49n2035_047:0424c08": "再建天竺觀音大士殿○四月詔孔子四十",
    "T49n2035_047:0424c09": "九代孫玠襲封衍聖公(孔端友之子)○召法道法",
    "T49n2035_047:0424c10": "師入見。上從容謂之曰。上皇為妖人所惑",
    "T49n2035_047:0424c11": "毀師形服。朕為師去此黥涅。道對曰。上皇",
    "T49n2035_047:0424c12": "御墨不忍毀除。上笑曰。此僧到老倔彊。乃",
    "T49n2035_047:0424c13": "勅住廬山太平禪寺。",
    "T49n2035_047:0424c14": "三年二月。廬山道法師申剳都省稱。崇觀之",
    "T49n2035_047:0424c15": "後(崇寧大觀)道士叨冐資品。林靈素王沖道輩。視",
    "T49n2035_047:0424c16": "兩府者甚眾。遂令道士冐居僧上。靖康建炎",
    "T49n2035_047:0424c17": "道士視官已行追毀。而國忌行香寺院會聚。",
    "T49n2035_047:0424c18": "猶敢傲然居上。其蔑視國法有若此者。今",
    "T49n2035_047:0424c19": "欲復還祖宗舊制。僧史略具載。每當朝集",
    "T49n2035_047:0424c20": "僧先道後。並立殿廷僧東道西。凡遇郊天",
    "T49n2035_047:0424c21": "道左僧右。尋送禮部取到太常寺狀稱因",
    "T49n2035_047:0424c22": "革禮。乾德元年宣德門肆赦故事。道左僧",
    "T49n2035_047:0424c23": "右。又檢照嘉祐編勅并紹興新書。並以僧",
    "T49n2035_047:0424c24": "道立文為次。其政和條內道僧觀僧及道士。",
    "T49n2035_047:0424c25": "位在僧上。並已刪去不行。尋蒙朝旨依條",
    "T49n2035_047:0424c26": "改正。以僧居上。十一月太常寺遍符諸路。",
    "T49n2035_047:0424c27": "應行香立班。諸處聚會。並依祖宗成法。以",
    "T49n2035_047:0424c28": "僧居左(此依準開寶五年詔旨也)○八月自治平末始鬻",
    "T49n2035_047:0424c29": "度牒。舊以黃紙印。造偽為者多。戶部朱異",
    "T49n2035_047:0425a01": "始奏。令僧道用勅綾牒。",
    "T49n2035_047:0425a02": "述曰。唐明皇天寶中。度牒已用綾素　本",
    "T49n2035_047:0425a03": "朝太宗初年普度十七萬　真宗天禧普",
    "T49n2035_047:0425a04": "度二十三萬。應此時但用紙牒使之易",
    "T49n2035_047:0425a05": "辨。今既斥賣。欲重其價故用勅綾。比",
    "T49n2035_047:0425a06": "同品官之告身。亦見朝廷之重僧也。",
    "T49n2035_047:0425a07": "吳郡延祥院僧茅子元者。初學於梵法主。",
    "T49n2035_047:0425a08": "依放台宗出圓融四土圖晨朝禮懺文偈歌",
    "T49n2035_047:0425a09": "四句佛念五聲。勸諸男女同修淨業。自稱",
    "T49n2035_047:0425a10": "白蓮導師。坐受眾拜。謹茐乳不殺不飲酒。",
    "T49n2035_047:0425a11": "號白蓮菜。受其邪教者。謂之傳道。與之通",
    "T49n2035_047:0425a12": "婬者。謂之佛法。相見傲僧慢人無所不",
    "T49n2035_047:0425a13": "至。愚夫愚婦轉相誑誘。聚落田里皆樂其",
    "T49n2035_047:0425a14": "妄。有論於有司者。正以事魔之罪。流於",
    "T49n2035_047:0425a15": "江州。然其餘黨效習至今為盛(釋門正統)。",
    "T49n2035_047:0425a16": "議曰。嗟夫天下之事未嘗無弊也。君天",
    "T49n2035_047:0425a17": "下如禹湯而有桀紂。相天下如周召",
    "T49n2035_047:0425a18": "而有斯莾。道本老莊而有歸真靈素。釋",
    "T49n2035_047:0425a19": "本能仁而有清覺子元。信三教皆有其",
    "T49n2035_047:0425a20": "弊也。所謂四土圖者。則竊取台宗格言",
    "T49n2035_047:0425a21": "附以雜偈。率皆鄙薄言辭。晨朝懺者。則",
    "T49n2035_047:0425a22": "撮略慈雲七懺。別為一本。不識依何行",
    "T49n2035_047:0425a23": "法。偈吟四句。則有類於樵歌。佛念五聲。",
    "T49n2035_047:0425a24": "則何關於十念。號白蓮妄託於祖。稱",
    "T49n2035_047:0425a25": "導師僭同於佛。假名淨業而專為姦穢",
    "T49n2035_047:0425a26": "之行。猥褻不良。何能具道。嗟夫。",
    "T49n2035_047:0425a27": "四年。偽齊劉豫同金虜入寇。上下詔親征。九",
    "T49n2035_047:0425a28": "月上親詣天竺大士殿。焚香恭禱蚤平北",
    "T49n2035_047:0425a29": "虜。既而淮東宣撫使韓世忠。敗金人齊人",
    "T49n2035_047:0425b01": "於承州。世忠獻俘行在。因陳戰沒之人乞",
    "T49n2035_047:0425b02": "加贈恤。上蹙然曰。死於鋒鏑誠為可閔。即",
    "T49n2035_047:0425b03": "勅直學士院胡松年具詞。建水陸大齋以",
    "T49n2035_047:0425b04": "為濟度。是夕也有見鬼神來會甚眾。有夢",
    "T49n2035_047:0425b05": "戰死者咸忻然相慶。以為自此得生善趣",
    "T49n2035_047:0425b06": "者。上聞之大說。五年。彌月大旱。詔道法師",
    "T49n2035_047:0425b07": "入內祈雨。結壇作法。以四金瓶各盛鮮",
    "T49n2035_047:0425b08": "鯽噀水默祝。遣四急足投諸江。使未回而",
    "T49n2035_047:0425b09": "雨已洽。上大說。特賜金鉢○九月上幸天",
    "T49n2035_047:0425b10": "竺大士殿炷香。住山應如奏對如流。上",
    "T49n2035_047:0425b11": "說。賜萬歲香山以供大士及度牒銀幣之",
    "T49n2035_047:0425b12": "類。",
    "T49n2035_047:0425b13": "七年。左司諫陳公輔上疏。乞照祖宗成法不",
    "T49n2035_047:0425b14": "許執政指射有額寺院。應臣僚前曾陳乞",
    "T49n2035_047:0425b15": "有額寺院充墳寺功德者。並令改正許與",
    "T49n2035_047:0425b16": "無額小院。詔可。初是知院李綱。占常州普利",
    "T49n2035_047:0425b17": "及邵武興聖。臺臣論奏。以兩處俱為有額",
    "T49n2035_047:0425b18": "有所違礙。詔令別占無額小院。士論為",
    "T49n2035_047:0425b19": "快。又樞密沈與求奏稱。墳寺妙嚴院。雖本",
    "T49n2035_047:0425b20": "家建造。既元有勅額。不當撥賜。上以為自",
    "T49n2035_047:0425b21": "造之屋。不必改正。時諫臣謂。與求能體",
    "T49n2035_047:0425b22": "祖宗法意革今日之弊。宜從所請。有旨許",
    "T49n2035_047:0425b23": "之。",
    "T49n2035_047:0425b24": "九年。勅天下州郡立報恩光孝禪寺。為徽",
    "T49n2035_047:0425b25": "宗專建追嚴之所。",
    "T49n2035_047:0425b26": "十一年五月。宰相秦檜。以徑山宗杲為張",
    "T49n2035_047:0425b27": "九成黨。毀衣牒竄衡州(塔銘)○上謂輔臣",
    "T49n2035_047:0425b28": "曰。自佛法入中國。士大夫靡然從之。上者",
    "T49n2035_047:0425b29": "信於清淨之說。下者信於禍福之報。殊不",
    "T49n2035_047:0425c01": "知六經廣大靡不周盡。如易無思無為寂",
    "T49n2035_047:0425c02": "然不動感而遂通禮之正心誠意者。非佛氏",
    "T49n2035_047:0425c03": "清淨之化乎。積善之家必有餘慶。積不善",
    "T49n2035_047:0425c04": "之家必有餘殃。與書作善降之百祥。作不",
    "T49n2035_047:0425c05": "善降之百殃。非佛氏禍福之報乎。",
    "T49n2035_047:0425c06": "十二年。左修職郎詹叔義。上財賦表。乞住",
    "T49n2035_047:0425c07": "賣度牒朝廷從之。時臨安府。乞度牒修天",
    "T49n2035_047:0425c08": "竺大士殿。勅給錢五萬緡。謂侍臣曰。朕觀",
    "T49n2035_047:0425c09": "古者人主。欲除釋老二教。或毀其像或廢",
    "T49n2035_047:0425c10": "其徒皆不及久。往往愈熾。今不放度牒則",
    "T49n2035_047:0425c11": "自可漸銷而制勝。",
    "T49n2035_047:0425c12": "十三年。右司諫詹大方奏曰。頃者鼓倡俘言。",
    "T49n2035_047:0425c13": "張九成實為之首。徑山宗杲從而和之。今宗",
    "T49n2035_047:0425c14": "杲已竄。為之首者豈可不問。詔張九成南",
    "T49n2035_047:0425c15": "安軍居住○臨安府道正劉若謙。申省乞道",
    "T49n2035_047:0425c16": "士序位在僧上。妄稱別得指揮。僧正善達",
    "T49n2035_047:0425c17": "陳狀乞檢準紹興三年都省。批送法道法",
    "T49n2035_047:0425c18": "師。乞復祖宗舊法。繼蒙朝旨。批下依條改",
    "T49n2035_047:0425c19": "正。應行香立班。諸處聚會以僧在上。告示",
    "T49n2035_047:0425c20": "劉若謙。取知委狀。後有妄詞以違制論○",
    "T49n2035_047:0425c21": "勅西湖北山建天申萬壽圓覺寺○勅再修",
    "T49n2035_047:0425c22": "西湖壽星院。主事者乞撥度牒。上曰。言者皆",
    "T49n2035_047:0425c23": "欲賣牒以資國用。朕謂不然。一牒所得不",
    "T49n2035_047:0425c24": "過二亘緡。而一夫不耕矣。若住撥十年。則",
    "T49n2035_047:0425c25": "其徒自少矣。",
    "T49n2035_047:0425c26": "十五年。勅天下僧道始令納丁錢。自十千",
    "T49n2035_047:0425c27": "至一千三百。凡九等。謂之清閑錢。年六十",
    "T49n2035_047:0425c28": "已上及殘疾者聽免納。道法師致書於省部",
    "T49n2035_047:0425c29": "曰。大法東播千有餘歲。其間污隆隨時暫厄",
    "T49n2035_047:0426a01": "終奮。特未有如今日抑沮卑下之甚也。",
    "T49n2035_047:0426a02": "自紹興中年僧道征免丁錢。大者十千。下",
    "T49n2035_047:0426a03": "至一千三百。國四其民。士農工商也。僧道",
    "T49n2035_047:0426a04": "舊籍仕版。而得與儒分鼎立之勢。非有經",
    "T49n2035_047:0426a05": "國理民之異。以其祖大聖人而垂化為善故",
    "T49n2035_047:0426a06": "耳。至若天災流行雨暘不時。命其徒以禱",
    "T49n2035_047:0426a07": "之。則天地應鬼神順。抑古今耳目所常聞",
    "T49n2035_047:0426a08": "見者也。夫苟為國家禦菑而來福祥。亦宜",
    "T49n2035_047:0426a09": "稍異庸庶之等夷可也。若之何遽以民賦。",
    "T49n2035_047:0426a10": "賦且數倍。今天下民丁之賦多止緡錢三百。",
    "T49n2035_047:0426a11": "或土瘠民勞而得類免者。為僧反不獲齒",
    "T49n2035_047:0426a12": "於齊民。以其不耕不蠶而衣食於世也。夫",
    "T49n2035_047:0426a13": "耕而食蠶而衣。未必僧道之外人人耕且蠶",
    "T49n2035_047:0426a14": "也云云。",
    "T49n2035_047:0426a15": "述曰。目僧道同丁夫。而出征賦以免",
    "T49n2035_047:0426a16": "之。豈獨僧道之恥。亦國家不知尊尚二",
    "T49n2035_047:0426a17": "教之恥也。今州家征免丁。則必舉常年",
    "T49n2035_047:0426a18": "多額以責之。而不顧僧之存亡去住。既",
    "T49n2035_047:0426a19": "又欲以虧額均賦諸寺者。其為患皆此",
    "T49n2035_047:0426a20": "類。甞考郡志云。僧道免丁歲無定額。官",
    "T49n2035_047:0426a21": "吏曾不省。此王荊公創新法。當年後世。",
    "T49n2035_047:0426a22": "誰不知為民患。然今之為政者。語安石",
    "T49n2035_047:0426a23": "則目之小人。追民賦則仍用其立法。蓋",
    "T49n2035_047:0426a24": "利源一開。雖有聖人之治所不能革。",
    "T49n2035_047:0426a25": "以人心好利者同然耳。然則為利創法",
    "T49n2035_047:0426a26": "者。未甞不為後世患。悲夫。",
    "T49n2035_047:0426a27": "十七年七月。寶覺圓通法濟大師法道。趺坐",
    "T49n2035_047:0426a28": "說法合掌而化。建塔於北山九里松。",
    "T49n2035_047:0426a29": "二十一年。初太后韋氏北還之日。以道家四",
    "T49n2035_047:0426b01": "聖有神助。至是改孤山為延祥觀以奉",
    "T49n2035_047:0426b02": "之。遷法師全身於馬腦坡。見陶器中舍",
    "T49n2035_047:0426b03": "利無算○十一月謫衡州宗杲量移梅州。",
    "T49n2035_047:0426b04": "述曰。自古公卿與釋氏遊者。重其道敬",
    "T49n2035_047:0426b05": "其人耳本朝公卿交釋氏者尤為多。",
    "T49n2035_047:0426b06": "未聞以語言之過交相為累者。洪覺範",
    "T49n2035_047:0426b07": "之竄朱崖。坐交張無盡。杲大慧之流衡",
    "T49n2035_047:0426b08": "陽。坐交張子韶。而皆以語言為其罪。夫",
    "T49n2035_047:0426b09": "儒釋之交遊。不過於倡和以詩談論以",
    "T49n2035_047:0426b10": "道。否則為廬山結社之舉耳。豈當陷賢",
    "T49n2035_047:0426b11": "者於姦佞而鉤黨於林間之人哉。其為",
    "T49n2035_047:0426b12": "法門不幸。有若二師者。言事之過論九",
    "T49n2035_047:0426b13": "重之不察也。",
    "T49n2035_047:0426b14": "二十三年十月。給事中知瀘州憑楫(字濟川號不動居士)",
    "T49n2035_047:0426b15": "委漕使攝郡事。別僚佐具衣冠。望闕再",
    "T49n2035_047:0426b16": "拜。著僧衣升座。橫柱杖膝上。說偈言而",
    "T49n2035_047:0426b17": "化。始楫問道於杲佛日。頓悟心旨。南渡之",
    "T49n2035_047:0426b18": "後。所在經藏殘闕楫以奉資(奉音鳳俸俗)造大藏",
    "T49n2035_047:0426b19": "經四十八所。小藏四大部者亦如其數(世以華嚴涅槃",
    "T49n2035_047:0426b20": "寶積珠林為四大部)所至與高僧逸民續蓮社時賢咸",
    "T49n2035_047:0426b21": "從其化。",
    "T49n2035_047:0426b22": "二十四年。詔以上天竺為御前道場。特免",
    "T49n2035_047:0426b23": "科敷等事○寓衢州衍聖公孔玠卒。詔其子",
    "T49n2035_047:0426b24": "搢襲封衍聖公。是為五十代。",
    "T49n2035_047:0426b25": "二十五年。初是治平初飛山戒珠禪師。依高",
    "T49n2035_047:0426b26": "僧三傳。采修行淨業臨終往生者。作淨土",
    "T49n2035_047:0426b27": "傳三卷。元豐間尚書王古增補新聞。通為四",
    "T49n2035_047:0426b28": "卷。是年錢唐陸師壽續集往生淨土者為八",
    "T49n2035_047:0426b29": "卷。易名寶珠集。",
    "T49n2035_047:0426c01": "二十六年。張九成知溫州。九成謫南安軍",
    "T49n2035_047:0426c02": "十四年。寓橫浦僧舍。日談經著書以自適。",
    "T49n2035_047:0426c03": "嘗曰。六經皆妙法也○九月禮部侍郎吳秉",
    "T49n2035_047:0426c04": "信卒。紹興初時相諱言兵事。斥秉信為黨",
    "T49n2035_047:0426c05": "人。乃歸四明城南。築菴禪坐。製一棺。夜臥",
    "T49n2035_047:0426c06": "其中。至五更令童子扣棺而歌曰。吳信叟",
    "T49n2035_047:0426c07": "歸去來。三界無安不可住。西方淨土有蓮",
    "T49n2035_047:0426c08": "胎。歸去來。聞唱即起禪誦。久之檜相亡。召",
    "T49n2035_047:0426c09": "為禮部侍郎。時國用匱乏。秉信請賣度牒",
    "T49n2035_047:0426c10": "以裕國因言。及秦黨尋被論。以佞佛邀福",
    "T49n2035_047:0426c11": "出知常州。既而復被召至蕭山驛舍。令家",
    "T49n2035_047:0426c12": "人靜聽咸聞天樂之音。即曰。清淨界中失",
    "T49n2035_047:0426c13": "念至此。金臺既至吾當有行。言訖而逝○",
    "T49n2035_047:0426c14": "十月勅量移梅州宗杲。復形服放還。十一",
    "T49n2035_047:0426c15": "月詔住明州阿育王山。",
    "T49n2035_047:0426c16": "二十七年八月。禮部侍郎賀允中上殿。上問。",
    "T49n2035_047:0426c17": "天下僧道幾何。答曰。僧二十萬。道士萬人。上",
    "T49n2035_047:0426c18": "曰。朕見士大夫奉佛者。多乞放度牒。今田",
    "T49n2035_047:0426c19": "業多荒。不耕而食者二十萬人。若更給度",
    "T49n2035_047:0426c20": "牒。是驅農為僧也。佛法自漢明入中國。其",
    "T49n2035_047:0426c21": "道廣大終不可廢。朕非有意絕之。正恐僧",
    "T49n2035_047:0426c22": "徒多則不耕者眾。故暫停度僧耳(聖政錄)。",
    "T49n2035_047:0426c23": "述曰。高宗聰明而達於權道。故不放度",
    "T49n2035_047:0426c24": "牒。將抑僧以助農。如古人排佛。正以",
    "T49n2035_047:0426c25": "不耕為國蠧。可謂知政本矣。然嘗論",
    "T49n2035_047:0426c26": "之。今之為僧者。未暇以學道言之。或",
    "T49n2035_047:0426c27": "迫於兄弟之眾多。或因無田而不耕。皆",
    "T49n2035_047:0426c28": "天下之閒民也。深山蛇虎之鄉。邊海斥鹵",
    "T49n2035_047:0426c29": "之地。非田也。出家之士。率眾力憑志願。",
    "T49n2035_047:0427a01": "幸而可開為畝。皆天下之閒田也。以閒",
    "T49n2035_047:0427a02": "民食閒田。未嘗為農病也。矧今為農者",
    "T49n2035_047:0427a03": "常自多。常苦於天下之田少。而寺院之產",
    "T49n2035_047:0427a04": "常自定。不令閒民為僧則農益多。農多",
    "T49n2035_047:0427a05": "而常田少。農始病矣。去而為商賈。為百",
    "T49n2035_047:0427a06": "工。為遊乞。為倡優。趨末者紛紛然。又不",
    "T49n2035_047:0427a07": "能為則盜於海劫於陸。無所而不為",
    "T49n2035_047:0427a08": "矣。然則驅閒民而僧之。是亦為政之權",
    "T49n2035_047:0427a09": "道也。可不講明乎。",
    "T49n2035_047:0427a10": "十月六日。住天童山正覺禪師。沐浴更衣正",
    "T49n2035_047:0427a11": "坐而化。齒髮道具自然生出舍利。葬全身",
    "T49n2035_047:0427a12": "於東谷。諡曰宏智禪師妙光之塔。有禮塔",
    "T49n2035_047:0427a13": "求舍利者。皆如其意(洞山下九世)。",
    "T49n2035_047:0427a14": "二十八年二月。詔佛日禪師宗杲再住徑",
    "T49n2035_047:0427a15": "山○七月起居舍人洪遵。論鑄錢未及額。",
    "T49n2035_047:0427a16": "上諭大臣。令民間銅器以他物代之。乃出",
    "T49n2035_047:0427a17": "御府銅器送鑄錢司。大斂民間銅器寺觀",
    "T49n2035_047:0427a18": "佛像鍾磬。並令置籍。每斤收算二十。",
    "T49n2035_047:0427a19": "述曰。紹興之際住鬻牒。不以此為利。而",
    "T49n2035_047:0427a20": "且征僧道免丁算寺觀鍾磬。所得無多。",
    "T49n2035_047:0427a21": "而徒使後世指為作古。蓋小臣詹叔義。",
    "T49n2035_047:0427a22": "以財賦之稅根人主之心。而當時輔相",
    "T49n2035_047:0427a23": "不能開陳為利之輕重耳。",
    "T49n2035_047:0427a24": "三十年十一月。住靈隱道昌禪師上表。乞頒",
    "T49n2035_047:0427a25": "行度牒。不報。",
    "T49n2035_047:0427a26": "三十一年。禮部侍郎吳子才奏。乞頒行度牒。",
    "T49n2035_047:0427a27": "言事者以佞佛斥之。罷歸田里○七月金",
    "T49n2035_047:0427a28": "虜主元顏亮。徙居汴京。九月自將入寇。兵",
    "T49n2035_047:0427a29": "號百萬。中竺寺沙門曇瑩學禪悟易。屢對",
    "T49n2035_047:0427b01": "禁中。至是策以易數。謂亮當斃於江北。十",
    "T49n2035_047:0427b02": "月下詔親征浙西。總管李寶舟師敗之。密",
    "T49n2035_047:0427b03": "州中書舍人虞允文。收都統王權散卒敗之",
    "T49n2035_047:0427b04": "采石。亮欲渡瓜州。令於眾曰。三日不渡",
    "T49n2035_047:0427b05": "江當盡殺諸將。眾苦其虐。夜半諸酋射帳",
    "T49n2035_047:0427b06": "中殺之而遁。",
    "T49n2035_047:0427b07": "三十二年正月。上歸自建康。五月詔禪位",
    "T49n2035_047:0427b08": "於皇太子○十月淫雨不止。上遣內侍禱",
    "T49n2035_047:0427b09": "於上竺。燎烟始升曉日開霽。上喜出內府玉",
    "T49n2035_047:0427b10": "器三品。以施大士殿。壽成太后施七寶冠",
    "T49n2035_047:0427b11": "○賜徑山宗杲大慧禪師。",
    "T49n2035_047:0427b12": "孝宗(十月二十二日會慶節。永阜陵)",
    "T49n2035_047:0427b13": "隆興元年。初是太祖後七世子稱為嘉興丞。",
    "T49n2035_047:0427b14": "妻張氏夢神人稱崔府君擁一羊與之。遂",
    "T49n2035_047:0427b15": "娠。初封普安郡王○上初在王邸。遣內都",
    "T49n2035_047:0427b16": "監至徑山。問道於杲禪師。答以偈曰。大",
    "T49n2035_047:0427b17": "根大器大力量。荷擔大事不尋常。後在建",
    "T49n2035_047:0427b18": "邸遣內知客。至山賜妙喜菴三字及真讚。",
    "T49n2035_047:0427b19": "至是悉取向賜識以御寶。是年八月十日。",
    "T49n2035_047:0427b20": "師示寂。上傷悼不已。賜諡普覺。塔曰寶光。",
    "T49n2035_047:0427b21": "語錄入大藏。右相湯思退。參政李邴。內翰汪",
    "T49n2035_047:0427b22": "藻。禮部侍郎張九成。給事中憑楫。皆問道",
    "T49n2035_047:0427b23": "有悟入(魏公張浚撰塔銘)。",
    "T49n2035_047:0427b24": "乾道元年二月。召靈山子琳法師入見。問",
    "T49n2035_047:0427b25": "曰。朕欲讀經以何為要。師曰。金剛圓覺最",
    "T49n2035_047:0427b26": "為要道。又問參禪之法。師曰。直須自悟。上",
    "T49n2035_047:0427b27": "說。賜號慈受○二月以鄭國公主出家。勅",
    "T49n2035_047:0427b28": "品官庶民有毀辱僧尼罵稱禿字者。依祥",
    "T49n2035_047:0427b29": "符宣和勅旨。品官勒停。庶民流千里。仰天",
    "T49n2035_047:0427c01": "下州軍。遍榜曉諭。仍許僧尼錄。白指揮與",
    "T49n2035_047:0427c02": "度牒隨身永同公據。應僧尼過犯。官司不",
    "T49n2035_047:0427c03": "得私理。須奏聞取旨施行。",
    "T49n2035_047:0427c04": "三年二月。駕幸上天竺禮敬大士。問住山",
    "T49n2035_047:0427c05": "若訥曰。大士之前合拜不合拜。師曰。不拜",
    "T49n2035_047:0427c06": "則各自稱尊。拜則遞相恭敬。上欣然致拜。",
    "T49n2035_047:0427c07": "又問歲旦修光明懺之意。師曰。佛為梵釋",
    "T49n2035_047:0427c08": "四王說金光明三昧之道。囑其護國護人。",
    "T49n2035_047:0427c09": "後世祖師立為懺儀。於歲旦奉行其法。為",
    "T49n2035_047:0427c10": "國祈福。此盛世之典也。上說。授右街僧錄",
    "T49n2035_047:0427c11": "復賜錢。即道翌法師故居建十六觀堂。命",
    "T49n2035_047:0427c12": "內翰樓鑰作記○三月勅於禁中建內觀",
    "T49n2035_047:0427c13": "堂。一遵上竺制度○日本遣使致書四明",
    "T49n2035_047:0427c14": "郡庭問佛法大意。乞集名僧對使發函讀",
    "T49n2035_047:0427c15": "之。郡將大集。緇衣皆畏縮莫敢應命。棲心",
    "T49n2035_047:0427c16": "維那忻然而出。日本之書與中國同文。何足",
    "T49n2035_047:0427c17": "為疑。即揖太守褫封疾。讀以爪掐其紙",
    "T49n2035_047:0427c18": "七處。讀畢語使人曰。日本雖欲學文不",
    "T49n2035_047:0427c19": "無疎繆。遂一一為析之。使慚懼而退。守踊",
    "T49n2035_047:0427c20": "躍大喜曰。天下維那也。",
    "T49n2035_047:0427c21": "四年四月八日。召上竺訥法師。領五十僧",
    "T49n2035_047:0427c22": "入內觀堂。行護國金光明三昧。齋罷說法。",
    "T49n2035_047:0427c23": "上曰。佛法固妙。安得如許經卷。師曰。有本",
    "T49n2035_047:0427c24": "者如是。上說。進授左街僧錄。慧光法師。自",
    "T49n2035_047:0427c25": "是歲歲佛生日。賜入內僧帛五十匹。修舉",
    "T49n2035_047:0427c26": "佛事(宋之瑞撰塔銘)○九月上謂禮部尚書李燾曰。",
    "T49n2035_047:0427c27": "科舉之文不可用佛老語。若自修之山林。",
    "T49n2035_047:0427c28": "於道無害。倘用之科場。恐妨政事(中興事鑑)。",
    "T49n2035_047:0427c29": "述曰。儒家用老莊語其來已久。故不可",
    "T49n2035_047:0428a01": "一旦絕去。至若窮理之妙盡性之奧。高",
    "T49n2035_047:0428a02": "出世表而無所不容者。則無越乎釋氏",
    "T49n2035_047:0428a03": "之書。然儒家欲明理於天人之際。易洪範",
    "T49n2035_047:0428a04": "中庸大學語孟。求之自足。倘涉乎佛經語",
    "T49n2035_047:0428a05": "意。則自違其宗而放肆無歸矣。大哉孝",
    "T49n2035_047:0428a06": "廟之戒。其有旨乎。",
    "T49n2035_047:0428a07": "六年四月。上與群臣論東都治亂消長之",
    "T49n2035_047:0428a08": "數。上曰。朕每念治平已前國家無事。自王安",
    "T49n2035_047:0428a09": "石首亂成法。繼之以章子厚(名惇避諱)蔡京之",
    "T49n2035_047:0428a10": "徒。至靖康輔臣率皆庸繆。以致大壞。蔡京",
    "T49n2035_047:0428a11": "謫死湖湘四十二年。遷葬之日皮肉銷盡。獨",
    "T49n2035_047:0428a12": "於胸上隱起卍字。若鐫刻然。按佛經如來",
    "T49n2035_047:0428a13": "具三十二相。胸題卍字。是其一。由戒定慧",
    "T49n2035_047:0428a14": "積修所成。其相明妙。魔王亦有三十二相。",
    "T49n2035_047:0428a15": "其相稍晦。今京相如此。豈非魔乎。又豈非",
    "T49n2035_047:0428a16": "天地大數產此魔物為生民之禍乎(兩朝事鑑容齋三筆)",
    "T49n2035_047:0428a17": "○十一月撰德殿親灑靈感觀音之寺及靈",
    "T49n2035_047:0428a18": "感觀音寶殿。以賜上竺(各六字為額)。",
    "T49n2035_047:0428a19": "七年二月。靈隱慧遠禪師入對選德殿。上曰。",
    "T49n2035_047:0428a20": "如何免得生死。對曰。不悟大乘終未能",
    "T49n2035_047:0428a21": "免。上曰。如何得悟。對曰。本有之性磨以歲",
    "T49n2035_047:0428a22": "月自然得悟。上曰。悟後如何。對曰。悟後始",
    "T49n2035_047:0428a23": "知今日問答皆非。上曰。一切處不是後如",
    "T49n2035_047:0428a24": "何。對曰。脫體現前更無可見之相。上有省",
    "T49n2035_047:0428a25": "首肯之。",
    "T49n2035_047:0428a26": "八年正月。車駕幸靈隱。錫賚有加○八月",
    "T49n2035_047:0428a27": "召天竺訥法師。徑山印禪師(別峯寶印)靈隱遠禪",
    "T49n2035_047:0428a28": "師。及三教之士。集內觀堂賜齋。復令遠禪",
    "T49n2035_047:0428a29": "師獨對東閣賜坐。問曰。前日睡中忽聞鍾",
    "T49n2035_047:0428b01": "聲。不知夢覺。是同是別。對曰。夢覺無殊教",
    "T49n2035_047:0428b02": "誰分別。上曰。鍾聲從何處起。對曰。從陛下",
    "T49n2035_047:0428b03": "問處起。十月賜靈隱慧遠佛海禪師(號瞎堂)。",
    "T49n2035_047:0428b04": "九年正月。召上竺訥法師。獨對選德殿賜",
    "T49n2035_047:0428b05": "座。問大士歷代靈跡及法華經旨(登對錄)○魏",
    "T49n2035_047:0428b06": "公史浩佚老於四明。自號真隱居士。每從",
    "T49n2035_047:0428b07": "南湖智連法師問法要(號覺雲法師)嘗曰。師於禪",
    "T49n2035_047:0428b08": "律亦貫通耶。師曰。氷泮雪消固一水耳。又",
    "T49n2035_047:0428b09": "問。華嚴般若何太支離。師曰。支離所以為",
    "T49n2035_047:0428b10": "簡易。公倏然有省。及帥閩歸里。乃於東",
    "T49n2035_047:0428b11": "湖創月波山。放補陀巖。結洞室以安大",
    "T49n2035_047:0428b12": "士。奉德壽殿。書潮音洞以為額。首延覺",
    "T49n2035_047:0428b13": "雲高弟則約法師。專講智者教(號元菴賜智海大師)初是",
    "T49n2035_047:0428b14": "公攝昌國鹽監。偕鄱陽程休甫汎海謁補",
    "T49n2035_047:0428b15": "陀山。忽一僧指巖頂。有竇可以下瞰。方瞻",
    "T49n2035_047:0428b16": "佇間公與眾見大士金色身相。而公復見雙",
    "T49n2035_047:0428b17": "齒出脣際如珂玉。喜尉作禮而退。暨歸寺",
    "T49n2035_047:0428b18": "日已暮。一長身僧來訪。語公歷官至太師。",
    "T49n2035_047:0428b19": "且云。公是善終文潞公也。他日入相。主上",
    "T49n2035_047:0428b20": "欲用兵。須力諫之。後二十年當與公會於",
    "T49n2035_047:0428b21": "越。語畢遂去。乾道初以故相鎮越。有道人",
    "T49n2035_047:0428b22": "自稱養素先生與公有舊。亟命延之。索紙",
    "T49n2035_047:0428b23": "大書曰。黑頭潞相重增萬里風光。碧眼胡僧",
    "T49n2035_047:0428b24": "曾共一宵情話。擲筆竟出。公大驚。因追思",
    "T49n2035_047:0428b25": "補陀事。知長身僧及道人皆大士示現相。距",
    "T49n2035_047:0428b26": "正二十年云(夷堅志。補陀璧記○今月波行堂有太師所見補陀現相一軸)。",
    "T49n2035_047:0428b27": "述曰。越王出仕之初。登補陀覲大士。聞",
    "T49n2035_047:0428b28": "長身僧之言。許他日為師相。且囑其諫",
    "T49n2035_047:0428b29": "君上勿用兵。其後張魏公(浚)果勸孝宗",
    "T49n2035_047:0428c01": "北征。越王諫之不從。及符離兵敗浚歸",
    "T49n2035_047:0428c02": "見上。上迎謂浚曰。此行甚快史浩意。蓋",
    "T49n2035_047:0428c03": "大士預鑑時機。知南北勢分未可以合。",
    "T49n2035_047:0428c04": "故囑公興諫以免生靈之塗炭也。",
    "T49n2035_047:0428c05": "史魏公過金山。覽梁武帝水陸儀軌之盛。謂",
    "T49n2035_047:0428c06": "報恩度世之道在是。乃於月波山創殿設",
    "T49n2035_047:0428c07": "十界像。與名僧講究製儀文四卷。以四時",
    "T49n2035_047:0428c08": "修供。為普度大齋(至今百年)爼豆之器繁約折衷",
    "T49n2035_047:0428c09": "(音眾當也)讚唄之音抑揚有節。鄉城諸剎莫不視",
    "T49n2035_047:0428c10": "此為法○國學生王日休。龍舒人。為六經訓",
    "T49n2035_047:0428c11": "傳數十萬言。一旦捐之曰。是皆業習非究竟",
    "T49n2035_047:0428c12": "法。吾其為西方之歸乎。自是一志念佛。日",
    "T49n2035_047:0428c13": "課千拜。一夕厲聲念佛。忽云佛來接我也。屹",
    "T49n2035_047:0428c14": "然立化。邦人有夢二青衣引之西行。日休",
    "T49n2035_047:0428c15": "為淨土文行於世。嘗為之說云。儒者或以",
    "T49n2035_047:0428c16": "釋氏之徒無戒行故輕其教者。豈可以道",
    "T49n2035_047:0428c17": "流不肖而輕老子。士人不肖而輕孔子。釋",
    "T49n2035_047:0428c18": "氏之教有世間法有出世間法。其世間法",
    "T49n2035_047:0428c19": "戒殺盜婬。儒釋未嘗不同。其不同者。釋氏",
    "T49n2035_047:0428c20": "之出世間法也。儒家止於世間。故獨言一世",
    "T49n2035_047:0428c21": "而歸之於天。釋氏知屢世。而能具見群生",
    "T49n2035_047:0428c22": "業緣本末。此其不同耳。",
    "T49n2035_047:0428c23": "述曰。王龍舒之為儒也。固嘗為六經作",
    "T49n2035_047:0428c24": "訓傳矣。潛心學古。非世儒之常流也。及",
    "T49n2035_047:0428c25": "盡棄其學而學佛。必有一定之見。今人",
    "T49n2035_047:0428c26": "為儒未及於龍舒。而欲以汎汎口舌效",
    "T49n2035_047:0428c27": "韓歐排佛之失言。是皆未足以知兩家之",
    "T49n2035_047:0428c28": "道本不悖也。至若世間出世間之說。雖",
    "T49n2035_047:0428c29": "未盡理謂佛能具見群生業緣本末。此",
    "T49n2035_047:0429a01": "得之矣。蘇黃諸公誠知此。伊洛先輩徒",
    "T49n2035_047:0429a02": "能以道自任。以故時有排斥。然不足以",
    "T49n2035_047:0429a03": "知此義也。",
    "T49n2035_047:0429a04": "淳熙元年二月。賜內帑於上竺建藏殿。及",
    "T49n2035_047:0429a05": "賜大藏經。皇太子為書殿榜○四月召雁",
    "T49n2035_047:0429a06": "山靈峯中仁禪師。入對禁中(嗣圓悟普燈錄)○五月",
    "T49n2035_047:0429a07": "召靈隱遠禪師。入對便殿。",
    "T49n2035_047:0429a08": "二年三月。駕幸上竺炷香禮敬大士。詔建",
    "T49n2035_047:0429a09": "護國金光明道場。賜白雲堂印。令天下三學",
    "T49n2035_047:0429a10": "諸宗並詣白雲堂。公舉用印申明有司○",
    "T49n2035_047:0429a11": "六月召上竺訥法師。獨對內觀堂○十二月",
    "T49n2035_047:0429a12": "遣中使至阿育王山迎佛舍利塔。上瞻禮",
    "T49n2035_047:0429a13": "之頃見塔上有如月輪。他日復見如水晶",
    "T49n2035_047:0429a14": "者。勅迎往東宮。皇太子見相輪上纍纍若",
    "T49n2035_047:0429a15": "水晶貫珠。",
    "T49n2035_047:0429a16": "三年正月。迎舍利於碧琳堂。上見塔角有",
    "T49n2035_047:0429a17": "光若金珠者。勅內侍奉塔還山。具齋以",
    "T49n2035_047:0429a18": "謝靈貺○勅福州依天聖二年已降聖旨。天",
    "T49n2035_047:0429a19": "台一宗教部。付開元東禪鏤版入藏。先是",
    "T49n2035_047:0429a20": "慈雲式法師奏乞天台教文入藏。詔可之。○",
    "T49n2035_047:0429a21": "二月詔台州報恩德光禪師入住靈隱。十一",
    "T49n2035_047:0429a22": "月入對選德殿。上問曰。釋迦雪山六年所成",
    "T49n2035_047:0429a23": "者何事。師曰。將謂陛下忘却。上說。賜號佛",
    "T49n2035_047:0429a24": "照禪師(師號拙菴)。",
    "T49n2035_047:0429a25": "四年八月。參政錢端禮微疾。請平田行機禪",
    "T49n2035_047:0429a26": "師入臥內趺坐談咲。忽謂機曰。地水火風",
    "T49n2035_047:0429a27": "暫時湊泊。昧者認為自己。從上諸聖去住自",
    "T49n2035_047:0429a28": "在。今吾如是豈不快哉。遂斂目而逝。公與",
    "T49n2035_047:0429a29": "機同參護國元禪師。世知其有悟入(普燈錄)",
    "T49n2035_047:0429b01": "○召靈隱光禪師。入對內殿。進宗門直指。",
    "T49n2035_047:0429b02": "上問。浙東名山太白玉几之外。以何為勝。",
    "T49n2035_047:0429b03": "師曰。保國護聖國清萬年。上說。當時侍臣",
    "T49n2035_047:0429b04": "咸皆歎賞。以為名對○唐奘三藏譯大般若",
    "T49n2035_047:0429b05": "經成六百卷。有鳳城雪月大師大隱。用難",
    "T49n2035_047:0429b06": "信解品一百三卷。行通關之法以授後人。",
    "T49n2035_047:0429b07": "本朝淳熙間。有沙門不知所從來。車載此",
    "T49n2035_047:0429b08": "經至四明甬東。行道中口浪浪誦不輟。里",
    "T49n2035_047:0429b09": "人沃承璋遇諸塗。問之曰。我車上經皆能",
    "T49n2035_047:0429b10": "音誦。承璋初不信。試抽數卷對誦之。頃",
    "T49n2035_047:0429b11": "刻即度。始大異之。徐叩其故。沙門曰。是有",
    "T49n2035_047:0429b12": "關法焉。能通其關則百三卷之文皆可背",
    "T49n2035_047:0429b13": "誦。承璋欣然願受教。既通復教其妻子奴",
    "T49n2035_047:0429b14": "婢。闔門皆能通誦。乃刻板行關法。以化世",
    "T49n2035_047:0429b15": "人(舊印本有淳熙丁酉印施者是)。",
    "T49n2035_047:0429b16": "述曰。嘗考經關盡百三卷。凡八十四科。",
    "T49n2035_047:0429b17": "今教卷諸文稱八十一科。名色者。當是相",
    "T49n2035_047:0429b18": "承之誤。沃本巨室初不信法。由沙門一",
    "T49n2035_047:0429b19": "化乃能背通般若。然不知回向淨土。其",
    "T49n2035_047:0429b20": "沒也生日本為國主。背有銘曰。大宋沃",
    "T49n2035_047:0429b21": "承璋。日本人說若此(愚客月波。同住如習能關通此經。時眾有欲求",
    "T49n2035_047:0429b22": "受者。乃始用沃本刊經關一卷。以勸世人。因敘承璋本事云)。",
    "T49n2035_047:0429b23": "五年。御書太白名山。賜住山了朴禪師",
    "T49n2035_047:0429b24": "(師號慈杭)。",
    "T49n2035_047:0429b25": "七年。召明州雪竇寶印禪師入見。上問曰。",
    "T49n2035_047:0429b26": "三教聖人本同此理。師曰。譬如虛空初無",
    "T49n2035_047:0429b27": "南北。上曰。但所立門戶異耳。故孔子以中",
    "T49n2035_047:0429b28": "庸設教。師曰。非中庸何以立世間。華嚴有",
    "T49n2035_047:0429b29": "云。不壞世間相而成出世間法。上曰。今時",
    "T49n2035_047:0429c01": "學者秖觀文字不識夫子心。師曰。非獨今",
    "T49n2035_047:0429c02": "之學者。當時顏子為具體。秖說得瞻之在前",
    "T49n2035_047:0429c03": "忽焉在後。如有所立卓爾。亦未足以識夫",
    "T49n2035_047:0429c04": "子心。夫子亦曰。二三子以我為隱乎。吾無",
    "T49n2035_047:0429c05": "隱乎。爾以此而觀當時弟子。尚不識夫子",
    "T49n2035_047:0429c06": "心。況今人乎。張商英有云。唯吾學佛然後",
    "T49n2035_047:0429c07": "能知儒。上曰。朕意常作此見。上又問曰。老",
    "T49n2035_047:0429c08": "莊之教何如。師曰。可比佛門中小乘人耳。",
    "T49n2035_047:0429c09": "小乘厭身如桎梏。棄智如雜毒。化火焚身",
    "T49n2035_047:0429c10": "入無為界。正如莊子形固可使如槁木心",
    "T49n2035_047:0429c11": "固可使如死灰。老子曰吾有大患為吾有",
    "T49n2035_047:0429c12": "身。大乘人則不然。度眾生盡方證菩提。正",
    "T49n2035_047:0429c13": "如伊尹所謂予天民之先覺者也。將以斯道",
    "T49n2035_047:0429c14": "覺斯民也。如有一夫不被其澤若已推",
    "T49n2035_047:0429c15": "而內之溝中也。上大說。即日詔住徑山○",
    "T49n2035_047:0429c16": "詔佛照禪師德光住阿育王山。十一月召",
    "T49n2035_047:0429c17": "對內殿。賜妙勝之殿四字。為釋迦舍利殿",
    "T49n2035_047:0429c18": "額。",
    "T49n2035_047:0429c19": "八年。上製原道論曰。朕觀韓愈原道論。謂",
    "T49n2035_047:0429c20": "佛法相混三教相絀。未有能辨之者。徒文",
    "T49n2035_047:0429c21": "煩而理迂耳。若揆之以聖人之用心。則無",
    "T49n2035_047:0429c22": "不昭然矣。何則釋氏窮性命外形骸。於",
    "T49n2035_047:0429c23": "世事了不相關。又何與禮樂仁義者哉。然",
    "T49n2035_047:0429c24": "猶立戒曰不殺不婬不盜不妄語不飲酒。夫",
    "T49n2035_047:0429c25": "不殺仁也。不婬禮也。不盜義也。不妄語信也。",
    "T49n2035_047:0429c26": "不飲酒智也。此與仲尼又何遠乎。從容中",
    "T49n2035_047:0429c27": "道聖人也。聖人之所為孰非禮樂。孰非仁",
    "T49n2035_047:0429c28": "義。又惡得而名焉。譬如天地運行陰陽若",
    "T49n2035_047:0429c29": "循環之無端。豈有春夏秋冬之別哉。此世",
    "T49n2035_047:0430a01": "人強名之耳。亦猶仁義禮樂之別。聖人所以",
    "T49n2035_047:0430a02": "設教治世。不得不然也。因其強名揆而",
    "T49n2035_047:0430a03": "求之。則道也者。仁義禮樂之宗也。仁義禮樂",
    "T49n2035_047:0430a04": "固道之用也。楊雄謂老氏棄仁義絕禮樂。",
    "T49n2035_047:0430a05": "今迹老氏之書。其所寶者三。曰慈。曰儉。曰",
    "T49n2035_047:0430a06": "不敢為天下先。孔子曰。節用而愛人。老氏",
    "T49n2035_047:0430a07": "之所謂儉。豈非愛人之大者耶。孔子曰。溫",
    "T49n2035_047:0430a08": "良恭儉讓。老氏所謂不敢為天下先。豈非",
    "T49n2035_047:0430a09": "讓之大者耶。孔子曰。惟仁為大。老氏之所",
    "T49n2035_047:0430a10": "謂慈豈非仁之大者耶。至其會道則互見",
    "T49n2035_047:0430a11": "偏舉。所貴者清淨寧一。而與孔聖果相背",
    "T49n2035_047:0430a12": "馳乎。蓋三教末流。昧者執之自為異耳。夫",
    "T49n2035_047:0430a13": "佛老絕念無為修身而矣。孔子教以治天",
    "T49n2035_047:0430a14": "下者。特所施不同耳。譬猶耒耜而耕機杼而",
    "T49n2035_047:0430a15": "織。後世紛紛而惑。固失其理。或曰。當如何",
    "T49n2035_047:0430a16": "去其惑哉。曰以佛修心。以道養生。以儒",
    "T49n2035_047:0430a17": "治世。斯可也。其唯聖人為能同之。不可不",
    "T49n2035_047:0430a18": "論也(聖政錄)。",
    "T49n2035_047:0430a19": "十年。上親注圖覺經。賜徑山寶印禪師。刊",
    "T49n2035_047:0430a20": "行於世。",
    "T49n2035_047:0430a21": "十一年。上竺左街僧錄若訥劄子。洪惟聖",
    "T49n2035_047:0430a22": "朝遵用唐制立試經度僧之科。竊詳大宋",
    "T49n2035_047:0430a23": "高僧傳洪覺範僧寶傳所載。自建隆開國",
    "T49n2035_047:0430a24": "至於南渡。名德高行皆先策試法華。然後",
    "T49n2035_047:0430a25": "得度。以由此經是如來出世一化之妙唱。群",
    "T49n2035_047:0430a26": "生之宗趣。帙唯七卷繁簡適中。故學者誦習",
    "T49n2035_047:0430a27": "無過與不及之患。自唐至今五百年來。昭",
    "T49n2035_047:0430a28": "垂令典。雖下及萬世可舉而行唐世之式。",
    "T49n2035_047:0430a29": "遠矣。及我。",
    "T49n2035_047:0430b01": "朝而甚詳如文瑩湘山錄載。國初潭州僧童",
    "T49n2035_047:0430b02": "試經。此州郡比試也。歐陽歸田錄載。執政",
    "T49n2035_047:0430b03": "宋綬夏竦同試童行。此朝廷開試也。若僧史",
    "T49n2035_047:0430b04": "略載。朱梁時不許私度。願出家者入京比",
    "T49n2035_047:0430b05": "試。竊詳三書之意。當是天下童行。先就州",
    "T49n2035_047:0430b06": "郡試中。然後入京。執政開場親監覆試第",
    "T49n2035_047:0430b07": "名奏上。乃下祠部給牒。若特詔疏恩。如建",
    "T49n2035_047:0430b08": "隆八千僧。太平普度十七萬。則又不在試經",
    "T49n2035_047:0430b09": "之限。或謂有虧國用者。則將對之曰。但於",
    "T49n2035_047:0430b10": "每歲以千牒為試經之擬。即以千牒之資",
    "T49n2035_047:0430b11": "均於餘牒。俾不能誦經而裕於財者亦",
    "T49n2035_047:0430b12": "得求度。厥今天下僧冗矣。試經以行古道。",
    "T49n2035_047:0430b13": "貴牒以限常人。誠足以復祖宗之成法救",
    "T49n2035_047:0430b14": "末流之冗弊也。上可其奏。付執政。下僧司。",
    "T49n2035_047:0430b15": "具格式。以供申不明。竟為中書所沮○",
    "T49n2035_047:0430b16": "建興福院成。先是上竺訥法師。屢以疾求",
    "T49n2035_047:0430b17": "閒。上曰。且賜地築室。一二年後。彼此作閑",
    "T49n2035_047:0430b18": "人。水邊石上共說無生。至是以賜師為佚",
    "T49n2035_047:0430b19": "老。授兩街都僧錄。東宮為書歸隱扁其室。",
    "T49n2035_047:0430b20": "十六年。上遜位於皇太子。退養重華宮稱",
    "T49n2035_047:0430b21": "壽皇○壽皇召慧光若訥法師入內殿。注",
    "T49n2035_047:0430b22": "金剛般若經書成。上積日披覽。益有省發。",
    "T49n2035_047:0430b23": "光宗(孝宗第三子九月四日重明節永獻陵)",
    "T49n2035_047:0430b24": "紹熙二年十月。慧光法師入寂。諡宗教廣慈",
    "T49n2035_047:0430b25": "法師。塔曰普照。",
    "T49n2035_047:0430b26": "五年四月。刑部都官陸沅。沐浴冠服就寢而",
    "T49n2035_047:0430b27": "化。將殮忽聞蓮華香氣自口鼻噴出。沅",
    "T49n2035_047:0430b28": "號省菴。居四明鄞之橫溪。每晨起誦法華。",
    "T49n2035_047:0430b29": "日一過者三十載。年登八秩增至三部。為",
    "T49n2035_047:0430c01": "詩見志。有清晨三度到靈山之句。又閱大",
    "T49n2035_047:0430c02": "藏誦佛號。凡天台教門。少林宗旨。無不博",
    "T49n2035_047:0430c03": "究(弟陸游放翁撰墓誌)。",
    "T49n2035_047:0430c04": "佛祖統紀卷第四十七(終)",
    "T49n2035_047:0430c05": "○上將立謝妃為后。遣藍內侍詣何",
    "T49n2035_047:0430c06": "蘘衣菴而不告所問。止令說一二句來。",
    "T49n2035_047:0430c07": "內侍留數日敬禱之曰。皇帝見遣。願賜",
    "T49n2035_047:0430c08": "一語以復命。何大怒振衣而出。藍隨之",
    "T49n2035_047:0430c09": "至天慶觀門。回首曰為天下母。藍即日",
    "T49n2035_047:0430c10": "歸奏。妃遂王位中宮。",
    "T49n2035_047:0430c11": "○嚴陵唐仙姑者。幼年厭塵俗往姑蘇。",
    "T49n2035_047:0430c12": "謁何蘘衣。躬薪水十二年。後逢呂真人",
    "T49n2035_047:0430c13": "與之丹。大上皇聞其名。召入德壽宮。請",
    "T49n2035_047:0430c14": "符水。問曰。先生符水是行何法。對曰。不",
    "T49n2035_047:0430c15": "曾行法。但以心為法。以神為符。以氣為",
    "T49n2035_047:0430c16": "水耳。上說。書寂靜先生以賜之。"
}