{
    "X69n1352_002:0312c10": "白雲端和尚語錄卷二",
    "X69n1352_002:0312c12": "舒州興化禪院語錄",
    "X69n1352_002:0312c13": "參學小師　處凝　編",
    "X69n1352_002:0312c14": "師開堂日。祝　聖白槌罷。乃云。便恁麼散去。祖燄高",
    "X69n1352_002:0312c15": "輝了也。若也未然。不免平高就下。所以道。吾大聖人",
    "X69n1352_002:0312c16": "之道。不在有言。不在無言。不關有言。不關無言。只者",
    "X69n1352_002:0312c17": "箇。赫然獨耀。逈出古今。寄古今間。應時而作。今日還",
    "X69n1352_002:0312c18": "有知時之士麼。出事與興化相見　僧問。朝蓋親臨",
    "X69n1352_002:0312c19": "於法會。西來密意請師宣。師云。五挎歌中搥法皷。箇",
    "X69n1352_002:0312c20": "中消息少人知。僧云。恁麼則清風匝地。師云聽不著。",
    "X69n1352_002:0312c21": "僧云三十年後。有人舉此話在。師云好。僧禮拜。僧問。",
    "X69n1352_002:0312c22": "一言頓悟。於當人何益。一言不悟。於當人何損。仰無",
    "X69n1352_002:0312c23": "諸佛。俯無眾生。轉身一句。作麼生道。師云誰知蓆帽",
    "X69n1352_002:0312c24": "下。元是昔愁人。僧云恁麼則聖凡收不得。堯舜不知",
    "X69n1352_002:0313a01": "名。師云只知其一。不知其二。僧云謝師證明。師云莫",
    "X69n1352_002:0313a02": "錯認定盤星。僧應喏。師云三十年後。更須自看。僧禮",
    "X69n1352_002:0313a03": "拜　師乃云。達磨大師。初來此土時。未有人相委。於",
    "X69n1352_002:0313a04": "少林寺。端然宴坐。凡經九年。一日二祖立雪齊腰。達",
    "X69n1352_002:0313a05": "磨曰。汝當何來。二祖云。請師安心。達磨曰。汝將心來。",
    "X69n1352_002:0313a06": "為汝安心。二祖良久對曰。覓心了不可得。達磨曰。與",
    "X69n1352_002:0313a07": "汝安心竟。大眾且道。什麼處是達磨為二祖安心處。",
    "X69n1352_002:0313a08": "若言覓心了不可得。無一法可當情處。是為他安心",
    "X69n1352_002:0313a09": "處。祇如恁麼道底消息。從什麼處來。若言恁麼道底。",
    "X69n1352_002:0313a10": "是為他安心處。不見道。意為大患。理為大障。直得意",
    "X69n1352_002:0313a11": "理掃盡。豁然便是本鄉。山僧有頌云。終始覓心無可",
    "X69n1352_002:0313a12": "得。寥寥不見少林人。滿庭舊雪重知冷。鼻孔依前搭",
    "X69n1352_002:0313a13": "上唇。正當恁麼時。乾坤大地。都是箇解脫門。釋迦老",
    "X69n1352_002:0313a14": "子。向者裏無措手分。一大藏教。祇下得箇注脚。然後",
    "X69n1352_002:0313a15": "移身換步。應物投機。却能流出一大藏教。所以道。善",
    "X69n1352_002:0313a16": "言言者。言所不能言。善跡跡者。跡所不能跡。要放行",
    "X69n1352_002:0313a17": "也。萬卉常春。要把定也。大地無塵。然雖如是。未稱衲",
    "X69n1352_002:0313a18": "僧家風。且道如何是衲僧家風。良久云。千峰勢到嶽",
    "X69n1352_002:0313a19": "邊止。萬派聲歸海上消。",
    "X69n1352_002:0313a20": "上堂云。秋江清淺時。白鷺和煙島。良哉觀世音。全身",
    "X69n1352_002:0313a21": "下荒艸。大眾。興化今日有例攀例。",
    "X69n1352_002:0313a22": "新正上堂。僧問。孟春猶寒即不問。如何是興化境。師",
    "X69n1352_002:0313a23": "云家家盡看夜胡兒。僧云白雲常展瀟湘畔。滿堂清",
    "X69n1352_002:0313a24": "眾盡霑恩。師云你無分。僧禮拜　師乃云。年去年來",
    "X69n1352_002:0313b01": "來去間。迎新送舊幾多般。街頭撞見張三伯。元正啟",
    "X69n1352_002:0313b02": "祚太無端。喃喃猶道孟春寒。城上角聲成一片。大家",
    "X69n1352_002:0313b03": "齊賀萬年歡。",
    "X69n1352_002:0313b04": "因嗣者點茶上堂云。拈花付曯。土上加泥。斷臂安心。",
    "X69n1352_002:0313b05": "水中捉月。且道作麼生得此脉。到今日不墜。良久云。",
    "X69n1352_002:0313b06": "青山不鎻長飛勢。滄海合知來處高。",
    "X69n1352_002:0313b07": "上堂云。法尚應捨。何況非法。拈起拄杖云。者箇拄杖。",
    "X69n1352_002:0313b08": "且作麼生捨。又作麼生說箇非法。良久云。敲落鼻孔。",
    "X69n1352_002:0313b09": "露出眼睛。擊禪牀一下。",
    "X69n1352_002:0313b10": "上堂云。一法不明。瞖汝眼睛。拈起拄杖云。者箇豈不",
    "X69n1352_002:0313b11": "是眼睛。八萬四千法門。無一點影子。八萬四千法門。",
    "X69n1352_002:0313b12": "門門解脫。作麼生瞖得伊。只如每日見山見水。分別",
    "X69n1352_002:0313b13": "青黃赤白。不是伊又作麼生見。乃卓拄杖一下云。瞎。",
    "X69n1352_002:0313b14": "因請藏主上堂。舉一僧在經堂內長坐。一日藏主問。",
    "X69n1352_002:0313b15": "上座何不看經。僧云某甲不識字。藏主云。何不問人。",
    "X69n1352_002:0313b16": "其僧鞠躬叉手云。未審是什麼字。藏主無語。大眾。藏",
    "X69n1352_002:0313b17": "主雖然無語。爭奈其聲如雷。者僧雖不識字。要且點",
    "X69n1352_002:0313b18": "畫分明。且道是什麼字。良久云。玉篇裏尋取。",
    "X69n1352_002:0313b19": "上堂。僧問。父母未生時。鼻孔在什麼處。師云花須連",
    "X69n1352_002:0313b20": "夜發。莫待曉風吹。僧云特伸請益。師云換却眼睛。僧",
    "X69n1352_002:0313b21": "云恁麼則和尚有長處也。師云喫棒得也未。僧禮拜。",
    "X69n1352_002:0313b22": "師乃云。古者道。賊來須打。客來須看。禮之常道。賊來",
    "X69n1352_002:0313b23": "須打。且道作麼生打。人面似賊。賊面似人。半夜三更。",
    "X69n1352_002:0313b24": "有什麼辨處。然雖如是。也不得放過。以拄杖擊一下。",
    "X69n1352_002:0313c01": "上堂云。尋常向你道未在。也無別意。只是要諸人喫",
    "X69n1352_002:0313c02": "粥喫飯。須是自家拈匙放筯便得飽。若取別人辦。只",
    "X69n1352_002:0313c03": "是虗飽。﨟月三十日。贏得一場乾嚥唾。然雖如是。莫",
    "X69n1352_002:0313c04": "教忘却口。",
    "X69n1352_002:0313c05": "舒州白雲山海會禪院語錄",
    "X69n1352_002:0313c06": "參學小師　法演　編",
    "X69n1352_002:0313c07": "師開堂日。宣疏。白槌已。乃顧視座下云。皷聲未動已",
    "X69n1352_002:0313c08": "前。山僧未陞座已前。好箇古佛樣子。若人向此時薦",
    "X69n1352_002:0313c09": "得。可謂古釋迦不前。今彌勒不後。更待聽三寸舌頭",
    "X69n1352_002:0313c10": "上。帶出來底。早是參差。須有掃參差之手。方能救得",
    "X69n1352_002:0313c11": "完全。今日還有麼。出來看　僧問。世尊出世。度人已",
    "X69n1352_002:0313c12": "畢。和尚六度開堂。度得多少人。師云行到水窮處。坐",
    "X69n1352_002:0313c13": "看雲起時。僧云恁麼則皇帝萬歲。師云人人盡願。僧",
    "X69n1352_002:0313c14": "應諾。禮拜　僧問。朝蓋臨筵於法會。請師不恡震雷",
    "X69n1352_002:0313c15": "音。師云一琴彈古調。百里賀新聲。僧云一句逈然去",
    "X69n1352_002:0313c16": "也。師云你作麼生聞。僧云相識滿天下。師哂之　乃",
    "X69n1352_002:0313c17": "云。善言言者。言所不能言。善跡跡者。跡所不能跡。每",
    "X69n1352_002:0313c18": "日開口動舌。無非是言。作麼生說箇言所不能言。既",
    "X69n1352_002:0313c19": "喚作言。即便是跡。作麼生說箇跡所不能跡。到者裏。",
    "X69n1352_002:0313c20": "一大藏教。用一字不著。到者裏。一大藏教。一字用得",
    "X69n1352_002:0313c21": "著。為什麼先用不著。又却用得著。且道譊訛在甚處。",
    "X69n1352_002:0313c22": "不見道。千峰勢到嶽邊止。萬派聲歸海上消。自古自",
    "X69n1352_002:0313c23": "今。向其間鑽仰者。如稻麻竹葦。實端的透徹。百千中",
    "X69n1352_002:0313c24": "無一二。若果然透得者。十二時中。不妨慶快。應機接",
    "X69n1352_002:0314a01": "物。利樂有情。將盡乾坤星辰日月。盡大地艸木叢林。",
    "X69n1352_002:0314a02": "都在一箇出入遊戲之具。所以古者道。玉轉珠迴祖",
    "X69n1352_002:0314a03": "佛言。精通猶自污心田。老盧只解長舂米。何得黃梅",
    "X69n1352_002:0314a04": "萬古傳。山僧在菴中。亦有示徒道。直下雖然沒許般。",
    "X69n1352_002:0314a05": "透如未盡活還難。海門昨夜狂風起。無限波濤一掃",
    "X69n1352_002:0314a06": "乾。恁麼地。先與人開却大路。然後兩手掇向人前。有",
    "X69n1352_002:0314a07": "靈利底。不用一毫頭氣力。便提得去。今日還有麼。若",
    "X69n1352_002:0314a08": "道提不去。敢問諸人。十二時中。應用施為。分賢別愚。",
    "X69n1352_002:0314a09": "是是非非。是箇什麼。",
    "X69n1352_002:0314a10": "上堂云。佛法二字。掉去他方世界。未為分外。一日兩",
    "X69n1352_002:0314a11": "度鉢盂溼。少一點不得。不見道。常聞一飽忘百飢。今",
    "X69n1352_002:0314a12": "日山僧身便是。乃云。不審不審。",
    "X69n1352_002:0314a13": "郭長官入山。師上堂云。夜來枕上。作得箇山頌。謝功",
    "X69n1352_002:0314a14": "父大儒。廬山二十年之舊。今日遠訪白雲之懃。當須",
    "X69n1352_002:0314a15": "舉與大眾。請已後分明舉似諸方。此頌豈唯謝功甫",
    "X69n1352_002:0314a16": "大儒。直要與天下有鼻孔衲僧。脫却著肉汗衫。莫言",
    "X69n1352_002:0314a17": "不道。乃云。上大人丘乙己。化三千七十士。爾小生八",
    "X69n1352_002:0314a18": "九子。佳作仁可知禮也。",
    "X69n1352_002:0314a19": "上堂。僧問。冬至一陽生。遂提起坐具云。且道者箇作",
    "X69n1352_002:0314a20": "麼生。師拍禪床一下。僧云爭奈風吹日炙何。師云答",
    "X69n1352_002:0314a21": "話得也未。僧撫掌兩下。師云只得半橛。僧云將謂真",
    "X69n1352_002:0314a22": "箇。師云猶較些子。僧禮拜　師乃云。今日一陽之節。",
    "X69n1352_002:0314a23": "恁麼道。且道是世諦流布。為當別有所歸。若向者裏",
    "X69n1352_002:0314a24": "分得去。一陽生後。四時八節。萬象森羅。與諸人同光。",
    "X69n1352_002:0314b01": "還有人分得麼。白雲今日不免為你分看。乃云。晷運",
    "X69n1352_002:0314b02": "推移。日南長至。應時納祜。慶無弗宜。",
    "X69n1352_002:0314b03": "中峰長老至。師上堂。僧問。紅葉辭枝即不問。逢場作",
    "X69n1352_002:0314b04": "戲事如何。師云無孔笛子兩邊吹。僧云恁麼則。在處",
    "X69n1352_002:0314b05": "謌謠樂太平。師云誰是知音者。僧云囉邏哩囉邏哩。",
    "X69n1352_002:0314b06": "師云猶在半途。僧云和尚分明記取。師云也得。僧禮",
    "X69n1352_002:0314b07": "拜　師乃云。九九八十一。幾人能解筭。兩箇五百文。",
    "X69n1352_002:0314b08": "元來是一貫。到者裏。添得一文麼。若有添得一文。即",
    "X69n1352_002:0314b09": "便滿路光生。拔出古今。爭奈自古自今。千箇萬箇。只",
    "X69n1352_002:0314b10": "愛足頭底。白雲今日為你添看。乃云。下座與知事首",
    "X69n1352_002:0314b11": "座大眾。請中峰和尚。昇座一徧。",
    "X69n1352_002:0314b12": "上堂。僧問。千聖不求嫌自己。往來消息為誰通。師云",
    "X69n1352_002:0314b13": "同途不同步。僧云爭奈眾眼難瞞。師云一脚在前。一",
    "X69n1352_002:0314b14": "脚在後。僧云。若不隔流水。還應過別山。師云礚著腦",
    "X69n1352_002:0314b15": "門。僧云和尚不得忘却。師便打。僧禮拜　師乃云。一",
    "X69n1352_002:0314b16": "稱南無佛。皆已成佛道。彈指一下云。且道。者箇是多",
    "X69n1352_002:0314b17": "少。莫是一即一切。一切即一。若恁麼會。有甚分曉。且",
    "X69n1352_002:0314b18": "道如何即是。乃云。相逢盡道休官去。林下何曾見一",
    "X69n1352_002:0314b19": "人。拍禪牀一下。",
    "X69n1352_002:0314b20": "上堂。僧問。淨名杜口行私路。和尚如何為闡揚。師云",
    "X69n1352_002:0314b21": "東行不見西行利。僧云恁麼則一出一沒。師云在什",
    "X69n1352_002:0314b22": "麼處。僧便喝。師云猶在者裏。僧云莫道不逢人。師云",
    "X69n1352_002:0314b23": "更須子細　師乃云。此事有一人擔得起。價直三千",
    "X69n1352_002:0314b24": "大千世界。有一人擔不得。不直半文錢。且道三千大",
    "X69n1352_002:0314c01": "千世界即是。不直半文錢即是。乃云。不見道。知恩方",
    "X69n1352_002:0314c02": "解報恩。",
    "X69n1352_002:0314c03": "上堂云。揚眉瞬目。拈槌竪拂。彈指謦欬。盡是鐃鈎搭",
    "X69n1352_002:0314c04": "索。且道。海會今日還免過也無。乃云。家家觀世音。處",
    "X69n1352_002:0314c05": "處彌陀佛。",
    "X69n1352_002:0314c06": "上堂云。初秋夏末不思議。舉步移身可自知。四海盡",
    "X69n1352_002:0314c07": "歌堯舜化。爭如雲外囉邏哩。",
    "X69n1352_002:0314c08": "上堂。舉洞山悟本和尚云。初秋夏末。直須向萬里無",
    "X69n1352_002:0314c09": "寸艸處去。有僧。舉到劉陽菴主。菴主云。出門便。是艸",
    "X69n1352_002:0314c10": "師云。若見得庵主。便見得洞山老人。若見洞山老人。",
    "X69n1352_002:0314c11": "便見得庵主洞山却易見。庵主却難見。為他不為住",
    "X69n1352_002:0314c12": "持之絆。不見道。雲在嶺頭閒不徹。水流澗下太忙生。",
    "X69n1352_002:0314c13": "上堂。僧問。不重己靈求解脫。往來消息為誰通。師云",
    "X69n1352_002:0314c14": "不知。僧云一言已出。駟馬難追。師云作麼生分。僧云",
    "X69n1352_002:0314c15": "傍觀者哂。師云果然未分。僧云慣從五鳳樓前過。手",
    "X69n1352_002:0314c16": "握金鏘賀太平。師云咄咄。僧禮拜　師乃云。十方同",
    "X69n1352_002:0314c17": "聚會。箇箇學無為。此是選佛場。心空及第歸。每日動",
    "X69n1352_002:0314c18": "用施為。說黃道白。若喚作心。即無及第之時。若不喚",
    "X69n1352_002:0314c19": "作心。亦無及第之時。且道作麼生得心空及第去。良",
    "X69n1352_002:0314c20": "久云。向道是龍剛不信。果然奪得錦標歸。",
    "X69n1352_002:0314c21": "上堂。僧問。大地雪漫漫。相逢盡道寒。為什麼過這裏",
    "X69n1352_002:0314c22": "不得。師云眼裏分身看。僧云恁麼則片片不落別處。",
    "X69n1352_002:0314c23": "師云又道過不得。僧云。將謂胡鬚赤。更有赤鬚胡。師",
    "X69n1352_002:0314c24": "云元來却是。僧禮拜　師乃云。石頭和尚。問讓和尚。",
    "X69n1352_002:0315a01": "不求諸聖解脫。不重己靈時如何。讓云汝問太高生。",
    "X69n1352_002:0315a02": "何不向下問。石頭云。乍可永劫沈淪。不求諸聖解脫。",
    "X69n1352_002:0315a03": "雪竇拈云。三十棒教誰喫。師云。大眾。誰知雪竇老人。",
    "X69n1352_002:0315a04": "留者拄杖子。今日與白雲。既然如此。也要大家知。卓",
    "X69n1352_002:0315a05": "拄杖一下。",
    "X69n1352_002:0315a06": "上堂云。百丈道。汝等為我開田。吾為汝等說大義。僧",
    "X69n1352_002:0315a07": "開田了。白云。開田已竟。請和尚說大義。百丈行數步。",
    "X69n1352_002:0315a08": "退身而立。展開兩手。師云。大眾。百丈說大義。只止於",
    "X69n1352_002:0315a09": "此。當時再參馬祖底。向甚處去也。若言更有在。未免",
    "X69n1352_002:0315a10": "與蛇畵足。且道作麼生見得百丈老人立地處。乃云。",
    "X69n1352_002:0315a11": "客來無茶點。蒿湯備禮儀。",
    "X69n1352_002:0315a12": "上堂云。若端的得一迴汗出來。也向一莖艸上便現",
    "X69n1352_002:0315a13": "瓊樓玉殿。若未端的得一迴汗出。縱有玉殿瓊樓。却",
    "X69n1352_002:0315a14": "被一莖艸蓋却。且道作麼生得汗出去。良久云。自有",
    "X69n1352_002:0315a15": "一雙窮相手。不曾容易舞三臺。",
    "X69n1352_002:0315a16": "上堂。舉僧問北禪和尚。夾山打典座。意旨如何。賢便",
    "X69n1352_002:0315a17": "打。其僧擬議。賢却問僧。會麼。僧云不會。賢云廢却我",
    "X69n1352_002:0315a18": "多少鹽醋。師云。且道北禪還見得古人麼。若道向棒",
    "X69n1352_002:0315a19": "下見夾山。大似掉棒打月。若不恁麼見。且道棒在誰",
    "X69n1352_002:0315a20": "手裏。乃打禪牀。下座。",
    "X69n1352_002:0315a21": "上堂云。拈一放一。自古自今。且道作麼生是拈一放",
    "X69n1352_002:0315a22": "一底句。乃云。青林暗換葉。紅蘃續開花。",
    "X69n1352_002:0315a23": "上堂云。興化和尚。向克賓維那道。汝不久當作唱導",
    "X69n1352_002:0315a24": "之師去。克賓云。我不入你這保社。興化云。會了不入。",
    "X69n1352_002:0315b01": "不會了不入。克賓云。總不恁麼。興化便打。乃云。大眾。",
    "X69n1352_002:0315b02": "克賓維那。法戰不勝。罸錢五貫。設飯一堂。至來日齋",
    "X69n1352_002:0315b03": "時。又抽單趂出院。克賓後來出世。却為興化燒香。叢",
    "X69n1352_002:0315b04": "林自古自今。盡道克賓維那。知恩方解報恩。恁麼說",
    "X69n1352_002:0315b05": "話。可謂埋沒古人。土上加泥。且道作麼生見得克賓",
    "X69n1352_002:0315b06": "維那。要會麼。雖為興化燒香。要且自要熏天炙地。更",
    "X69n1352_002:0315b07": "聽一頌。明明熱處為斯人。若為斯人即陸沈。要見賓",
    "X69n1352_002:0315b08": "公拈起處。熏天炙地到如今。",
    "X69n1352_002:0315b09": "上堂云。功高二儀而不仁。明踰日月而彌昏。肇法師",
    "X69n1352_002:0315b10": "只得半邊。且道作麼生是完全者。乃云。左眼半斤。右",
    "X69n1352_002:0315b11": "眼八兩。",
    "X69n1352_002:0315b12": "上堂云。馬大師道。即心即佛。又道非心非佛。諸人即",
    "X69n1352_002:0315b13": "今要見馬大師麼。處處綠楊堪繫馬。家家門首透長",
    "X69n1352_002:0315b14": "安。",
    "X69n1352_002:0315b15": "上堂云。開口有時道不著。開口有時道得著。著與不",
    "X69n1352_002:0315b16": "著爭幾何。祥麟只有一隻角。",
    "X69n1352_002:0315b17": "上堂云。彈指謦欬。揚眉瞬目。無不是這箇。古人為什",
    "X69n1352_002:0315b18": "麼却道。萬古碧潭空界月。再三勞摝始應知。要會麼。",
    "X69n1352_002:0315b19": "九九八十一。",
    "X69n1352_002:0315b20": "上堂云。田地穩密底。古佛家風在。神通遊戲底。今佛",
    "X69n1352_002:0315b21": "現光明。且道。即今是古是今。乃云。上馬見路。職到威",
    "X69n1352_002:0315b22": "成。",
    "X69n1352_002:0315b23": "上堂云。古人留下一言半句。未透時。撞著鐵壁相似。",
    "X69n1352_002:0315b24": "忽然一日覰得透後。方知自己自是鐵壁。且道如今",
    "X69n1352_002:0315c01": "作麼生透。乃云。鐵壁鐵壁。",
    "X69n1352_002:0315c02": "上堂云。一句道得盡。與祖佛為師。一句道不盡。與人",
    "X69n1352_002:0315c03": "天為師。今日作麼生道。乃云。有水皆含月。無山不帶",
    "X69n1352_002:0315c04": "雲。",
    "X69n1352_002:0315c05": "上堂。僧問。與我相似。共你無緣。且道今日有緣無緣。",
    "X69n1352_002:0315c06": "師云相逢不飲酒。山花也笑人。僧云恁麼則相識滿",
    "X69n1352_002:0315c07": "天下。知心能幾人。師云知心底事作麼生道。僧云不",
    "X69n1352_002:0315c08": "是冤家不聚頭。師云猶較些子。僧禮拜　師乃云。既",
    "X69n1352_002:0315c09": "到這裏。還免得人道養子之緣麼。免得免不得。凜凜",
    "X69n1352_002:0315c10": "清風格。尀耐善財童。辜負他彌勒。",
    "X69n1352_002:0315c11": "上堂云。一二三四五。剩得太多。六七八九十。又却少",
    "X69n1352_002:0315c12": "些子。且道。作麼生得向定盤星上。秤得恰好去。乃云。",
    "X69n1352_002:0315c13": "到頭霜夜月。任運落前溪。",
    "X69n1352_002:0315c14": "上堂云。有為雖偽。棄之即道業不成。無為雖真。著之",
    "X69n1352_002:0315c15": "即慧性不明。古人若向者裏。借路經從。盡大地盡在",
    "X69n1352_002:0315c16": "脚跟下。若向長安城裏。即賺殺一船人。諸人要見白",
    "X69n1352_002:0315c17": "雲病老麼。乃云。時把一聲歸去笛。夜深吹過汨羅灣。",
    "X69n1352_002:0315c18": "上堂云。明明知道。只是這箇。為什麼透不過。只為見",
    "X69n1352_002:0315c19": "人開口時。便喚作言句。見人閉口時。便喚作良久默",
    "X69n1352_002:0315c20": "然。又道。動轉施為。開言吐氣。盡十方世界內。無不是",
    "X69n1352_002:0315c21": "自己。所以道。在途中隱隱。猶懷舊日嫌。豈不見。雲門",
    "X69n1352_002:0315c22": "大師道。聞聲悟道。見色明心。遂舉起手云。觀世音菩",
    "X69n1352_002:0315c23": "薩。把箇錢來買餬餅。放下手云。元來却是饅頭。又不",
    "X69n1352_002:0315c24": "見。山僧在法華時。甞有示眾道。無業禪師道。一毫頭",
    "X69n1352_002:0316a01": "聖凡情念未盡。未免入驢胎馬腹裏去。大眾。直饒一",
    "X69n1352_002:0316a02": "毫頭聖凡情念頓盡。亦未免入驢胎馬腹裏去。瞎漢。",
    "X69n1352_002:0316a03": "但恁麼看取。",
    "X69n1352_002:0316a04": "掛院額上堂。僧問。天得一以清。地得一以寧。君王得",
    "X69n1352_002:0316a05": "一以治天下。衲僧得一。堪作什麼。師云苗從地斷。僧",
    "X69n1352_002:0316a06": "云恁麼則寒來向火。飢來喫飯也。師云十萬八千。僧",
    "X69n1352_002:0316a07": "云是。師云大眾見你。僧禮拜　師乃云。龍舒海會有",
    "X69n1352_002:0316a08": "新聞。金牓高懸耀白雲。樓閣不消彈指入。眉毛眼睫",
    "X69n1352_002:0316a09": "要須分。眉毛眼睫。有長有短。直饒道不長不短。未出",
    "X69n1352_002:0316a10": "常見。更道長長短短。雪上加霜。且道如何即是。乃云分。",
    "X69n1352_002:0316a11": "上堂。舉溈山問仰山。甚處來。仰山云田中來。溈山云",
    "X69n1352_002:0316a12": "田中有多少人。仰山插鍬子叉手而立。溈山云今日",
    "X69n1352_002:0316a13": "南山大有人刈茅。仰山拔鍬便行。師云。仰山恁麼祗",
    "X69n1352_002:0316a14": "對。不妨數目分明。只是插得鍬子太深。溈山也只是",
    "X69n1352_002:0316a15": "要兩箇五百是一貫。且不是得箇驢兒便歡喜。何謂",
    "X69n1352_002:0316a16": "如此。家肥生孝子。國覇有謀臣。",
    "X69n1352_002:0316a17": "上堂云。開口時。末上一句正道著。舉步時。末上一步",
    "X69n1352_002:0316a18": "正踏著。為甚鼻孔到底不正。只為尋常見他頑了。所",
    "X69n1352_002:0316a19": "以不肯發心。白雲今日勸諸人發却去。乃云一。",
    "X69n1352_002:0316a20": "上堂云。本是釣魚船上客。偶除鬚髮著袈裟。祖佛位",
    "X69n1352_002:0316a21": "中留不得。夜來依舊宿蘆花。依舊宿蘆花。有誰可共。",
    "X69n1352_002:0316a22": "明月滿船無處問。沙鷗時呌兩三聲。",
    "X69n1352_002:0316a23": "上堂云。雲門舉。夾山道。一塵纔起。大地全收。鳥窠拈",
    "X69n1352_002:0316a24": "布毛。便有人醒去。大眾。甚處不是雲門。雖然如是。更",
    "X69n1352_002:0316b01": "須穿過鼻孔。卓拄杖一下。",
    "X69n1352_002:0316b02": "上堂云。直下分明。承當得了。被人道箇不是。便見參",
    "X69n1352_002:0316b03": "差。不然亂有承當。不然忘前失後。且道病在甚處。只",
    "X69n1352_002:0316b04": "為未有透得時節。只這箇不是。泄盡天機。並無一點",
    "X69n1352_002:0316b05": "滲漏。良久云。不是不是。",
    "X69n1352_002:0316b06": "上堂。舉雲門道。終日喫飰。不曾咬著一粒米。為什麼",
    "X69n1352_002:0316b07": "終日喫飰。不曾咬著一粒米。若道咬著。即與雲門相",
    "X69n1352_002:0316b08": "違。不唯與雲門相違。自己向甚處去也。若道不曾咬",
    "X69n1352_002:0316b09": "著。又作麼生得肚裏飽。要會麼。三德六味。施佛及僧。",
    "X69n1352_002:0316b10": "法界有情。普仝供養。",
    "X69n1352_002:0316b11": "上堂云。絲毫有趣皆能進。畢竟無歸若可當。逐日退",
    "X69n1352_002:0316b12": "身行興盡。忽然得見本爺娘。且作麼生是本爺娘。乃",
    "X69n1352_002:0316b13": "云。萬福萬福。",
    "X69n1352_002:0316b14": "上堂云。法法本來法。無法無非法。何於一法中。有法",
    "X69n1352_002:0316b15": "有不法。大眾。披袈裟底是僧。戴冠子底是道士。褁帽",
    "X69n1352_002:0316b16": "子底是秀才。又道非僧非俗。非男女等相。又作麼生。",
    "X69n1352_002:0316b17": "良久云。一氣不言含有像。萬靈何處謝無私。",
    "X69n1352_002:0316b18": "上堂。舉甘贄行者常接待。凡有僧問行者接待不易。",
    "X69n1352_002:0316b19": "行者云。譬如餧驢餧馬。琅邪覺和尚云。快把飯來。大",
    "X69n1352_002:0316b20": "眾。琅邪有不犯之手。雖然如是。白雲即不然。譬如餧",
    "X69n1352_002:0316b21": "驢餧馬。願行者長似今日。",
    "X69n1352_002:0316b22": "上堂云。一切障礙。即究竟覺。釋迦老子。不唧溜無用",
    "X69n1352_002:0316b23": "處。被白雲拄杖子。穿過鼻孔也。且道還可恕也無。乃",
    "X69n1352_002:0316b24": "云。文殊自文殊。解脫自解脫。卓拄杖一下。",
    "X69n1352_002:0316c01": "上堂云。世間一切伎倆。手頭弄得熟後。自然方有餘",
    "X69n1352_002:0316c02": "態。且道。衲僧伎倆。手頭弄得熟後。有多少餘態。良。久",
    "X69n1352_002:0316c03": "吹一聲。下座。",
    "X69n1352_002:0316c04": "上堂云。舉起來便有親有疎。且道那箇是親。那箇是",
    "X69n1352_002:0316c05": "疎。良久云。嶮。",
    "X69n1352_002:0316c06": "上堂云。彌勒真彌勒。分身千百億。乃卓拄杖三下。時",
    "X69n1352_002:0316c07": "時示時人。時人自不識。卓拄杖下座。",
    "X69n1352_002:0316c08": "上堂云。太平堅不住。終老白雲間。第一便宜處。門前",
    "X69n1352_002:0316c09": "有好山。等閒行一徧。勝服大還丹。為什麼勝服大還",
    "X69n1352_002:0316c10": "丹。乃噫氣兩聲。",
    "X69n1352_002:0316c11": "上堂。舉龍牙和尚云。一切名山到因脚。辛苦年深與",
    "X69n1352_002:0316c12": "襪著。如今老大不能行。手裏把柄破木杓。師云。龍牙",
    "X69n1352_002:0316c13": "老人。可謂熟處難忘。",
    "X69n1352_002:0316c14": "上堂。舉僧問楊歧。如何是不動尊。楊歧云。大眾齊著",
    "X69n1352_002:0316c15": "力。白雲即不然。如何是不動尊。禮拜著。",
    "X69n1352_002:0316c16": "上堂。舉洞山和尚云。天晴蓋却屋。乘時刈却禾。輸賦",
    "X69n1352_002:0316c17": "皇祖了。皷腹唱謳歌。大眾且道。洞山聰禪老。何似白",
    "X69n1352_002:0316c18": "雲老。",
    "X69n1352_002:0316c19": "黃梅楊長官請上堂。僧問。炎雲乍捲。玉露初垂。賢宰",
    "X69n1352_002:0316c20": "臨筵。請師說法。師云松柏唯高唯斂。僧云便恁麼去",
    "X69n1352_002:0316c21": "時如何。師云汝見青青見什麼。僧云歲久見人心。師",
    "X69n1352_002:0316c22": "云更子細道看。僧云却請和尚道。師云恁麼禪客。且",
    "X69n1352_002:0316c23": "在半途。乃云。自古自今。說理說事者。如稻麻竹葦。會",
    "X69n1352_002:0316c24": "禪者。更比比然。俱是討一箇家裏人。如天上揀月相",
    "X69n1352_002:0317a01": "似。黃梅賢宰楊次公。聞名十載有餘。夜來忽蒙訪及。",
    "X69n1352_002:0317a02": "元來却是一箇本分家裏人。杓柄長短。鍋子大小。雖",
    "X69n1352_002:0317a03": "然未曾一一點過。看他數目。也甚分明。可謂如在東",
    "X69n1352_002:0317a04": "溪日。花開葉落時。幾擬將黃金。鑄作鍾子期。昨來當",
    "X69n1352_002:0317a05": "塗郭公甫來。曾舉上大人一徧。今日次公來。更須舉",
    "X69n1352_002:0317a06": "一徧。夜凉堂上忽聞人呌喚。黃梅楊長官。來到白雲",
    "X69n1352_002:0317a07": "畔。久聞竊我宗。未得當面斷。一夜燈火前。行過舊公",
    "X69n1352_002:0317a08": "案。所犯一一招。也要眾人看。鼻直權骨高。一箇沒量",
    "X69n1352_002:0317a09": "漢。何日履亨衢。吾道聊輝煥。共唱太平歌。掃盡天下",
    "X69n1352_002:0317a10": "亂。文章不礙他。兼能大衍筭。兩箇五伯文。依前是一",
    "X69n1352_002:0317a11": "貫。",
    "X69n1352_002:0317a12": "上堂。僧問。禁足九旬今已滿。蠟人輕重請師分。師云",
    "X69n1352_002:0317a13": "自己施為猶不可。誰能更去管閒人。僧云恁麼則斤",
    "X69n1352_002:0317a14": "兩分明。師云相逢盡道休官去。林下何曾見一人。僧",
    "X69n1352_002:0317a15": "云六六三十六。師云更道看。僧云一二三。師云。大眾",
    "X69n1352_002:0317a16": "證明。乃云。白雲又得一夏。說盡靈山舊話。雖然移東",
    "X69n1352_002:0317a17": "補西。直到如今話覇。",
    "X69n1352_002:0317a18": "上堂云。吾本來茲土。傳法救迷情。祖師豈不知有。一",
    "X69n1352_002:0317a19": "花開五葉。結果自然成。因風吹火。用力不多。",
    "X69n1352_002:0317a20": "上堂云。忌口自然諸病減。多情未免有時勞。貧居動",
    "X69n1352_002:0317a21": "便成違順。祇得清閒一味高。雖然如是。莫謂無心云",
    "X69n1352_002:0317a22": "是道。無心猶隔一重關。",
    "X69n1352_002:0317a23": "上堂云。諸人每日見底。諸人每日用底。如從天上降",
    "X69n1352_002:0317a24": "下。地中涌出。緜緜然無絲毫間斷。可謂古釋迦不前。",
    "X69n1352_002:0317b01": "今彌勒不後。白雲病老。打底不遇作家。到底飜成骨",
    "X69n1352_002:0317b02": "董。",
    "X69n1352_002:0317b03": "上堂云。圓成沈識海。既是圓成。為甚却沈識海。遂拈",
    "X69n1352_002:0317b04": "拄杖云。只為喚者箇作拄杖子。且道如何得依舊位",
    "X69n1352_002:0317b05": "去。乃竪起拄杖云。拄杖子拄杖子。",
    "X69n1352_002:0317b06": "上堂云。叮嚀損君德。無依真有功。任從滄海變。終不",
    "X69n1352_002:0317b07": "為君通。者箇是黃泥。那箇是白石。",
    "X69n1352_002:0317b08": "上堂云。從來共住不知名。齪漢。任運相將只麼行。一",
    "X69n1352_002:0317b09": "脚在前。一脚在後。自古上賢猶不識。端的也未。造次",
    "X69n1352_002:0317b10": "凡流豈可明。錦上更添花。",
    "X69n1352_002:0317b11": "上堂。舉僧報趙州和尚。大王來看和尚。趙州云。大王",
    "X69n1352_002:0317b12": "萬福。僧云。大王未來。趙州云。又道大王來也。其僧罔",
    "X69n1352_002:0317b13": "措。師云。其僧雖然罔措。爭奈王令已行。王令已行。即",
    "X69n1352_002:0317b14": "海晏河清。且道海宴河清一句作麼生道。乃云。野老",
    "X69n1352_002:0317b15": "不知堯舜力。鼕鼕打皷祭江神。",
    "X69n1352_002:0317b16": "上堂。舉僧問六祖。黃梅意旨。是什麼人得。六祖云。會",
    "X69n1352_002:0317b17": "佛法人得。僧云師還得否。祖云我不得。僧云為什麼",
    "X69n1352_002:0317b18": "不得。祖云我不會佛法。大眾。還識祖師麼。",
    "X69n1352_002:0317b19": "上堂。舉長沙和尚遊山迴。首座問。和尚甚處去來。長",
    "X69n1352_002:0317b20": "沙云。始隨芳艸去。又逐落花迴。首座云。大似春意。長",
    "X69n1352_002:0317b21": "沙云。也勝秋露滴芙蕖。大眾且道。長沙在春夏秋冬",
    "X69n1352_002:0317b22": "中。不在春夏秋冬中。要會麼。一氣不言含有象。萬靈",
    "X69n1352_002:0317b23": "何處謝無私。",
    "X69n1352_002:0317b24": "上堂。舉僧問洞山和尚。寒暑到來。如何迴避。洞山云。",
    "X69n1352_002:0317c01": "何不向無寒暑處去。僧云。如何是無寒暑處。洞山云。",
    "X69n1352_002:0317c02": "寒時寒殺闍黎。熱時熱殺闍黎。洞山老。人偏向枯木上",
    "X69n1352_002:0317c03": "生春。作麼生下手。白雲今日與你下手。今日是開鑪。",
    "X69n1352_002:0317c04": "上堂。舉百丈和尚云。汝等為我開田。吾為汝等說大",
    "X69n1352_002:0317c05": "義。一日眾開田了云。開田已竟。請和尚說大義。百丈",
    "X69n1352_002:0317c06": "展開兩手行數步。大眾。百丈如是說大義。諸人還記",
    "X69n1352_002:0317c07": "得麼。今日白雲重為諸人說過。常憐百丈解開田。今",
    "X69n1352_002:0317c08": "古行人手裡傳。誰道舌頭曾不動。五音六律太周旋。",
    "X69n1352_002:0317c09": "上堂云。大道只在目前。要且目前難覩。欲識大道真",
    "X69n1352_002:0317c10": "體。不離聲色言語。拈起拄杖云。者箇是拄杖子。阿那",
    "X69n1352_002:0317c11": "箇是大道真體。將箇什麼識想。你者一隊漆桶。臈月",
    "X69n1352_002:0317c12": "三十日。只認得驢鞍橋。作阿爺下頷。乃喝云。去。",
    "X69n1352_002:0317c13": "上堂云。言之者失其真。知之者返其愚。有之者乖其",
    "X69n1352_002:0317c14": "性。無之者傷其軀。若也會得。因風吹火。用力不多。若",
    "X69n1352_002:0317c15": "也不會。秋水共長天一色。然雖如是。有時乘好月。不",
    "X69n1352_002:0317c16": "覺過滄州。",
    "X69n1352_002:0317c17": "演首座受四面請。上堂云。年年秋暑甚如初。何事清",
    "X69n1352_002:0317c18": "凉特有餘。盡是當人心地感。不虗把手在龍舒。且道。",
    "X69n1352_002:0317c19": "把手一句作麼生道。良久云。行到水窮處。坐看雲起",
    "X69n1352_002:0317c20": "時。",
    "X69n1352_002:0317c21": "上堂云。秋色凄清。早晚愈凉。信知節氣不相饒。林間",
    "X69n1352_002:0317c22": "學道之士。飢則喫飯。寒則添衣。殊不知。世間有苦樂",
    "X69n1352_002:0317c23": "者。且道如何得知苦樂去。乃云。只知事逐眼前過。不",
    "X69n1352_002:0317c24": "覺老從頭上來。",
    "X69n1352_002:0318a01": "興道者開田迴。上堂云。三歲區區弄水泥。捎裩擗袴",
    "X69n1352_002:0318a02": "又扶犁。滿倉収稻方歸院。一任禪和韗肚皮。且道韗",
    "X69n1352_002:0318a03": "底是禪是飯。乃云。因風吹火。用力不多。",
    "X69n1352_002:0318a04": "上堂云。少一滴不得。剩一滴不得。且道是什麼人分",
    "X69n1352_002:0318a05": "上事。良久云。日日日東上。夜夜月西流。",
    "X69n1352_002:0318a06": "上堂云。文字一般樣。語話一般樣。聲勢一般。理趣一",
    "X69n1352_002:0318a07": "般。為什麼却道。他未在。乃云。只為鼻孔大頭向下。",
    "X69n1352_002:0318a09": "白雲端和尚語錄卷二"
}