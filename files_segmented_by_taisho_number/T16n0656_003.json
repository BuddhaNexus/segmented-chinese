{
    "T16n0656_003:0021c02": "菩薩瓔珞經卷第三一名現在報",
    "T16n0656_003:0021c04": "姚秦涼州沙門竺佛念譯",
    "T16n0656_003:0021c05": "6 識界品(三)識界品第六",
    "T16n0656_003:0021c06": "爾時，座上有菩薩名曰豪賢，乃從東方十六",
    "T16n0656_003:0021c07": "恒沙剎土來詣此界，聽受瓔珞妙法。即從",
    "T16n0656_003:0021c08": "座起，偏露右臂，長跪叉手，白佛言：「唯然，世尊！",
    "T16n0656_003:0021c09": "若見聽者，乃敢陳啟。」世尊告曰：「善哉，善哉！",
    "T16n0656_003:0021c10": "族姓子！吾當與汝一一分別。」爾時，豪賢菩薩",
    "T16n0656_003:0021c11": "白佛言：「世尊！云何識持諸識境界？如世尊",
    "T16n0656_003:0021c12": "言：『識從有為不從無為。』又復說言：『識從無",
    "T16n0656_003:0021c13": "為不從有為。』云何此識彼識？名曰識界乎？」佛",
    "T16n0656_003:0021c14": "告豪賢菩薩曰：「識非有識，從法生識。」豪賢",
    "T16n0656_003:0021c15": "白佛言：「云何識非有識，從法生識？」答曰：「識",
    "T16n0656_003:0021c16": "非常識，隨法有識。」又問：「云何為識？」「遍一切",
    "T16n0656_003:0021c17": "識知一切法，是謂識非常識。」又問：「識有智",
    "T16n0656_003:0021c18": "耶？為無智耶？」答曰：「識有智如如，識無智如",
    "T16n0656_003:0021c19": "如，一切眾生識有智如如，無學賢聖識無智",
    "T16n0656_003:0021c20": "如如。是謂，族姓子！有識如如、無識如如。」又",
    "T16n0656_003:0021c21": "問：「云何有識？云何無識？云何有識如如？云",
    "T16n0656_003:0021c22": "何無識如如？」答曰：「悉能分別有識智、無識智",
    "T16n0656_003:0021c23": "如如，是謂分別識界。」豪賢菩薩白佛言：「如來",
    "T16n0656_003:0021c24": "今說定義識義，倍生狐疑。」佛告豪賢：「諦聽",
    "T16n0656_003:0021c25": "諦聽！善思念之！或有智識非智識，或有法",
    "T16n0656_003:0021c26": "識非法識。云何法識非法識？從最第一義至",
    "T16n0656_003:0021c27": "辟支佛，是謂法識。從見地、薄地、性地、無礙地，",
    "T16n0656_003:0021c28": "至一生補處，是謂法識。法識復有五事。云",
    "T16n0656_003:0021c29": "何為五？一趣道慧、二識宿命、三趣分別慧、",
    "T16n0656_003:0022a01": "四入空門、五觀心本，是謂法識成就五事。復",
    "T16n0656_003:0022a02": "有五事成就法識。云何為五？一修梵行不猗",
    "T16n0656_003:0022a03": "三毒、二處胞胎不染生死、三行無相空無願",
    "T16n0656_003:0022a04": "法、四修神通神足無礙、五立覺意一相無相，",
    "T16n0656_003:0022a05": "是謂成就法識清淨。」",
    "T16n0656_003:0022a06": "佛復告豪賢菩薩：「法識清淨復有五事。云何",
    "T16n0656_003:0022a07": "為五？學識不變思惟學跡、無學無跡不見法",
    "T16n0656_003:0022a08": "趣、不見有教亦不見無教、亦復不見道性非",
    "T16n0656_003:0022a09": "道性、有生道意不生道意，是謂法識成就五",
    "T16n0656_003:0022a10": "事觀法識定。「復有五事。云何為五？一定滅",
    "T16n0656_003:0022a11": "本垢不見處所、二念無量空寂定意、三建道",
    "T16n0656_003:0022a12": "本不與道會、四心斷念求坐道場、五修福田",
    "T16n0656_003:0022a13": "蠲除妄想，是謂五事法識清淨。「無生法識，復",
    "T16n0656_003:0022a14": "有五事。云何為五？識觀過去不起生滅、識觀",
    "T16n0656_003:0022a15": "現在不見生滅、識觀未來不見生滅、識觀本",
    "T16n0656_003:0022a16": "末不見生滅、識觀如性不見生滅，是謂五",
    "T16n0656_003:0022a17": "事法界清淨。」佛復告豪賢菩薩：「如來等正覺",
    "T16n0656_003:0022a18": "復當修習法識，音響通有十一行。云何為十",
    "T16n0656_003:0022a19": "一？法界無著不見識本，於中具足神足道行，",
    "T16n0656_003:0022a20": "欲得淨修法界識者，初意如山如牆壁，漸漸",
    "T16n0656_003:0022a21": "乃至思惟身本知身離身。復捨身已知心離",
    "T16n0656_003:0022a22": "心，復離心已知空離空，復捨空已還從一意",
    "T16n0656_003:0022a23": "至百千意，未化之意盡能修之，復知化法而",
    "T16n0656_003:0022a24": "無所有，是謂法識起神足道。「以無身識修",
    "T16n0656_003:0022a25": "身識行，或以身識造無身識行，識別身識非",
    "T16n0656_003:0022a26": "身識，是謂法識修神足行。「於無二法分別",
    "T16n0656_003:0022a27": "一切諸法，於中成等正覺，不見生識成等正",
    "T16n0656_003:0022a28": "覺，過去億百千數悉能分別諸陰入持，不失",
    "T16n0656_003:0022a29": "眾生本行所趣，是謂法識修神足行。「無化之",
    "T16n0656_003:0022b01": "法，不見變易，於中造識不可窮盡，是謂法",
    "T16n0656_003:0022b02": "識修神足行。「於是入定分別空界，復自計身",
    "T16n0656_003:0022b03": "如彼無異，是謂法識修神足行。「觀諸世界亦",
    "T16n0656_003:0022b04": "不見盡，一切世界成界不成界悉能了知，是",
    "T16n0656_003:0022b05": "謂法識修神足行。「夫法界識成五陰形，有生",
    "T16n0656_003:0022b06": "有滅，不見五陰有生滅者，是謂法識修神足",
    "T16n0656_003:0022b07": "行。「法界無著不見形相，過識非今，今識非",
    "T16n0656_003:0022b08": "過，不見現在因緣本末，是謂法識修神足行。",
    "T16n0656_003:0022b09": "「一一分別法性所起一切諸法，不見窠窟，攝",
    "T16n0656_003:0022b10": "意滅想亦不生智，是謂法識修神足行。「諸法",
    "T16n0656_003:0022b11": "不生不見起滅，復能思惟生滅之法，本性自",
    "T16n0656_003:0022b12": "然一相無相。是謂，族姓子！菩薩所修神足之",
    "T16n0656_003:0022b13": "行。」佛復告：「族姓子！無著法界，復有十事。云",
    "T16n0656_003:0022b14": "何為十？如來、至真、等正覺出現於世，便能具",
    "T16n0656_003:0022b15": "足三世身識想，是謂法識修無我行。「漸化眾",
    "T16n0656_003:0022b16": "生以三滅法，亦不見滅亦不見不滅，是謂法",
    "T16n0656_003:0022b17": "識修無我行。「分別句義一一了知，復以權慧",
    "T16n0656_003:0022b18": "示現本業，是謂法識修無我行。「如來、至真、等",
    "T16n0656_003:0022b19": "正覺，分別思惟四無量慧，不見斷滅有常之",
    "T16n0656_003:0022b20": "想，是謂法識修無我行。「復以妙慧悉化眾生，",
    "T16n0656_003:0022b21": "不捨大慈，是謂法識修無我行。「盡觀眾生有",
    "T16n0656_003:0022b22": "淳淑有不淳淑，隨類而化不捨其性，是謂法",
    "T16n0656_003:0022b23": "識修無我行。「如來世尊行權方便，盡化眾生",
    "T16n0656_003:0022b24": "不見化者，是謂法識修無我行。「佛慧無量不",
    "T16n0656_003:0022b25": "見成敗，有生有滅非如來本誓，是謂法識修",
    "T16n0656_003:0022b26": "無我行。「如來一相，不染過去當來現在，修無",
    "T16n0656_003:0022b27": "猗行，乃逮至真等正覺，是謂法識修無我行。",
    "T16n0656_003:0022b28": "「如來、至真、等正覺，以無數億千萬劫以為一",
    "T16n0656_003:0022b29": "日，於一日中化度眾生不可稱極，是謂法識",
    "T16n0656_003:0022c01": "修無我行。」佛復告豪賢菩薩曰：「過去無數阿",
    "T16n0656_003:0022c02": "僧祇劫，自念修行無形法識。有佛名曰弘誓",
    "T16n0656_003:0022c03": "無願如來、至真、等正覺、明行成為、善逝、世間解、",
    "T16n0656_003:0022c04": "無上士、道法御、天人師，號佛、世尊，為說法界",
    "T16n0656_003:0022c05": "無著之行。夫法界者一百七事。云何為一百",
    "T16n0656_003:0022c06": "七事？不求空行，不念有常，觀世如夢，自滅吾",
    "T16n0656_003:0022c07": "我，生識不起，分別界相，永斷妄見，施心不",
    "T16n0656_003:0022c08": "闕，心常一定在眾不亂，身識空識無若干想，",
    "T16n0656_003:0022c09": "菩薩有數不著名號，觀了諸法非一非二，眾",
    "T16n0656_003:0022c10": "生起恚，便為方便說除无本身識之行，十",
    "T16n0656_003:0022c11": "二因緣，四諦聖慧，思惟苦本有苦識耶？無苦",
    "T16n0656_003:0022c12": "識耶？「或時有識，在眼耳鼻舌身意；或時有",
    "T16n0656_003:0022c13": "識，離眼耳鼻舌身意；或時有識，著色不染",
    "T16n0656_003:0022c14": "識；或時有識，不著色不染識，此識微妙非",
    "T16n0656_003:0022c15": "退轉菩薩所能了知；或時有識，著聲不染",
    "T16n0656_003:0022c16": "識；或時有識，不著聲不染識，亦無音響，故",
    "T16n0656_003:0022c17": "名清淨識。「或時有識，著香不染識；或時有",
    "T16n0656_003:0022c18": "識，不著香不染識，一一分別不失法識；或",
    "T16n0656_003:0022c19": "時有識，著味不染識；或時有識，不著味不",
    "T16n0656_003:0022c20": "染識，亦復分別不失次緒；或時有識，著身",
    "T16n0656_003:0022c21": "更樂不染識；或時有識，不著身更樂不染識，",
    "T16n0656_003:0022c22": "一一分別不起想著；或時有識，了知諸法",
    "T16n0656_003:0022c23": "起者滅者，有為法無為法，有定有亂，是謂",
    "T16n0656_003:0022c24": "菩薩摩訶薩分別識性亦無所染。「復次，族姓",
    "T16n0656_003:0022c25": "子！分別四無量慧，慈悲喜護，遍滿一切",
    "T16n0656_003:0022c26": "救攝眾生，亦無所著。或時有族姓子，入定",
    "T16n0656_003:0022c27": "三昧修行一法，已行一法，便獲百千總持法",
    "T16n0656_003:0022c28": "門，如響如幻，漸漸乃至滅盡定意，身行清淨",
    "T16n0656_003:0022c29": "不造惡本，心念慈心不施眾惡，解知三世除",
    "T16n0656_003:0023a01": "去縛著。是謂，族姓子！菩薩正行有起不起。「復",
    "T16n0656_003:0023a02": "次，有定意法門，一切諸法皆來入中，有身無",
    "T16n0656_003:0023a03": "身想，有念無念意，無一無二亦復無識。吾",
    "T16n0656_003:0023a04": "昔無數阿僧祇劫，初入法律乃應斯行，識法",
    "T16n0656_003:0023a05": "有十二造因緣本，無明緣行乃至老死不見",
    "T16n0656_003:0023a06": "起滅，是謂定意名曰無盡。已得定意，悉知",
    "T16n0656_003:0023a07": "一切三界所趣，或有眾生有常想無常想，有",
    "T16n0656_003:0023a08": "苦想無苦想，有定想無定想，一一分別不起",
    "T16n0656_003:0023a09": "染著。」佛復告族姓子：「菩薩摩訶薩，當念修行",
    "T16n0656_003:0023a10": "三十七品道法之要。何謂三十七？所謂四意",
    "T16n0656_003:0023a11": "止，除婬怒癡永滅三毒。復當思惟四意斷法，",
    "T16n0656_003:0023a12": "斷去念求不生果報，乃獲四神足行。已得神",
    "T16n0656_003:0023a13": "足，往至十方諸佛世界，不自稱說神足。如來",
    "T16n0656_003:0023a14": "五根成就法身，戒身、定身、慧身、解脫身、解脫",
    "T16n0656_003:0023a15": "知見身，是謂如來五分法身、如來神智不毀",
    "T16n0656_003:0023a16": "法身。「云何為五力？信力、精進力、念力、定力、慧",
    "T16n0656_003:0023a17": "力。所謂信力者，一向無為不染三界，正使恒",
    "T16n0656_003:0023a18": "沙諸魔變形作佛，不能變動此意，是謂信力。",
    "T16n0656_003:0023a19": "云何精進力？所謂精進力，曾聞有法法界識",
    "T16n0656_003:0023a20": "者，或在一由延至百千由延，或在一佛境",
    "T16n0656_003:0023a21": "界或百千佛境界，守信立戒不捨弘誓，是謂",
    "T16n0656_003:0023a22": "精進力。云何為念力？所謂念力者，繼念在",
    "T16n0656_003:0023a23": "前無他餘想，正使恒沙諸魔官屬，欲來毀此",
    "T16n0656_003:0023a24": "定意者，徒自勞苦不獲本願，是謂成就念",
    "T16n0656_003:0023a25": "力。云何定力？所謂定力者，立根上位菩薩",
    "T16n0656_003:0023a26": "摩訶薩，攝意去想不懷狐疑，是謂定力亦不",
    "T16n0656_003:0023a27": "可壞。云何慧力？所謂慧力者，無量法界不",
    "T16n0656_003:0023a28": "可思議，悉攝諸慧善權法本，不毀法界慧性",
    "T16n0656_003:0023a29": "之行，是謂慧力眾德具足。「復當分別七覺意",
    "T16n0656_003:0023b01": "法，覺了一切有形無形心識所念，從欲界至",
    "T16n0656_003:0023b02": "色界無色界，斯可分別、是不可分別，攝意不",
    "T16n0656_003:0023b03": "亂，是謂定意。「慧性八道平等，亦無恐畏，入空",
    "T16n0656_003:0023b04": "三昧，一行無二不可本末，有限無限已離生",
    "T16n0656_003:0023b05": "死，不生餘智，知起滅法淨不生眾想，是謂",
    "T16n0656_003:0023b06": "八道清淨無二。「復當思念六十二見，有常想",
    "T16n0656_003:0023b07": "無常想，有道想無道想，有今世無今世，有",
    "T16n0656_003:0023b08": "父母想無父母想，有著身想無著身想。或時",
    "T16n0656_003:0023b09": "有識分別諸道清淨無瑕，一一分別三處愛",
    "T16n0656_003:0023b10": "本，五處欲本，七處婬行。有時有行在閑靜",
    "T16n0656_003:0023b11": "處，若在樹下露地塚間，觀出入息，有時有",
    "T16n0656_003:0023b12": "長、有時有短，有時有寒、有時有煖，諸法生",
    "T16n0656_003:0023b13": "生因緣共會、思惟分別意不錯亂。所以行者",
    "T16n0656_003:0023b14": "知出入息，息長亦知息短亦知，前息亦知前",
    "T16n0656_003:0023b15": "息，後息亦知後息，漸漸乃成一禪之行。如",
    "T16n0656_003:0023b16": "來聖達禪意不同，修行四禪入想知滅，如此",
    "T16n0656_003:0023b17": "定意三乘共有。「又復如來無上定意。云何名",
    "T16n0656_003:0023b18": "曰無上定意？所謂無上定者，心有上中下，行",
    "T16n0656_003:0023b19": "人入定無復出入長短息，惟分別剎土專心",
    "T16n0656_003:0023b20": "一意。觀過去未來現在，何者是我所化非我",
    "T16n0656_003:0023b21": "所化？復自思惟：『設我在閑靜處，不分別眾",
    "T16n0656_003:0023b22": "生者，是非我宜；今當往至無數剎土，自化",
    "T16n0656_003:0023b23": "化彼乃成我願。』是謂初定亦不可毀。「復次，行",
    "T16n0656_003:0023b24": "人初入定意，內自思惟有苦有樂皆由身本，",
    "T16n0656_003:0023b25": "已過此行復當宣傳，使彼眾生而悉知之，是",
    "T16n0656_003:0023b26": "謂入定成就二行。「復次，心法非有非無，無身",
    "T16n0656_003:0023b27": "有身想，不得神通遊化十方，攝意自撿淨其",
    "T16n0656_003:0023b28": "種姓，是謂定意不毀法識。「有心意識思惟止",
    "T16n0656_003:0023b29": "觀，我自無我況有眾生，先自知空却觀眾生，",
    "T16n0656_003:0023c01": "以神足道，心神往化身不往彼。復於十方諸",
    "T16n0656_003:0023c02": "佛剎土，以此定意濟度無數百千眾生，於彼",
    "T16n0656_003:0023c03": "復修十虛空慧。云何為十？所說法教摧却魔",
    "T16n0656_003:0023c04": "宮，進趣道場成無量覺，心若虛空無有增",
    "T16n0656_003:0023c05": "減，是謂族姓子修虛空慧。「復次，族姓子！初化",
    "T16n0656_003:0023c06": "外道異學之類，去其邪業使立正見，皆使歸",
    "T16n0656_003:0023c07": "趣無復慳嫉，是謂修虛空慧。「又復，世尊化眾生",
    "T16n0656_003:0023c08": "類，隨其所願皆令具足，雖說此法心無所著，",
    "T16n0656_003:0023c09": "是謂修虛空慧。「復以無礙智神通道，遊至無",
    "T16n0656_003:0023c10": "量世界，布現諸法而化眾生，不見眾生亦不",
    "T16n0656_003:0023c11": "見化，是謂修虛空慧。「復有如來智，名曰懷",
    "T16n0656_003:0023c12": "空，成就法界不毀本性，持心如空不生染污，",
    "T16n0656_003:0023c13": "是謂修虛空慧。「如來等正覺，或以一身遊虛",
    "T16n0656_003:0023c14": "空界，或無數身，或復示現滅盡泥洹，不著一",
    "T16n0656_003:0023c15": "身，不起若干想，亦復不著盡滅泥洹，是謂",
    "T16n0656_003:0023c16": "修虛空慧。「諸佛世尊有七十二無礙辯才、十",
    "T16n0656_003:0023c17": "四舌相報，教化眾生智不停滯，使眾生類皆",
    "T16n0656_003:0023c18": "成慧明。云何七十二無礙辯才？於是，族姓子！",
    "T16n0656_003:0023c19": "如來初修功德相本，自發弘誓：『若我後成無",
    "T16n0656_003:0023c20": "量等正覺，所生國土眾生之類，不聞無明婬",
    "T16n0656_003:0023c21": "怒癡名，令我國土淨如虛空，如淨居天少欲",
    "T16n0656_003:0023c22": "知足，意趣於道中間無滯，亦復不生八無閑",
    "T16n0656_003:0023c23": "處。在於豪貴中不自貢高，不鄙卑賤，於中攝",
    "T16n0656_003:0023c24": "意行布施福，求漿與漿，求食與食，國財妻子",
    "T16n0656_003:0023c25": "盡施與之，心施無礙不生亂想。復教眾生持",
    "T16n0656_003:0023c26": "戒完具，精進一心修六重法，若有眾生遭百",
    "T16n0656_003:0023c27": "千苦，輒能往度不令墜落失賢聖類。』是謂八",
    "T16n0656_003:0023c28": "法修虛空慧。「如來等正覺欲轉法輪，先入",
    "T16n0656_003:0023c29": "等定自攝身意，自知時至：『吾今宜可與眾生",
    "T16n0656_003:0024a01": "類轉無上法輪。』遊心六通，一一毛孔放諸光",
    "T16n0656_003:0024a02": "明，然後乃轉無上法輪。不起不滅無所著法，",
    "T16n0656_003:0024a03": "一相無相無染污法，所說如空言迹不現，不",
    "T16n0656_003:0024a04": "見眾生有增有減，是謂九法修虛空慧。「復次，",
    "T16n0656_003:0024a05": "如來從無生法界成等正覺，悉觀諸法如幻",
    "T16n0656_003:0024a06": "如化，不見成就道果者，不失神通慧分別，如",
    "T16n0656_003:0024a07": "來十力亦不染著，是謂十法修虛空慧。」爾時，",
    "T16n0656_003:0024a08": "世尊告四部眾：「汝等各各於如來前，自說空",
    "T16n0656_003:0024a09": "慧無所著法。」時有菩薩，名曰空行，去此東南",
    "T16n0656_003:0024a10": "五十六江河沙諸佛剎土，從彼國來，來至此",
    "T16n0656_003:0024a11": "土，叉手白佛言：「國土清淨，無有法說義說，知",
    "T16n0656_003:0024a12": "淨不淨悉如虛空，是謂空慧無著之法。」無我",
    "T16n0656_003:0024a13": "菩薩曰：「無見非空，見亦非空，不見見亦不",
    "T16n0656_003:0024a14": "見無見，是謂空慧無著之法。」法住菩薩曰：",
    "T16n0656_003:0024a15": "「未立行迹生染污識，不可計劫本無識性，是",
    "T16n0656_003:0024a16": "謂虛空無著之法。」過行菩薩曰：「於身口意不",
    "T16n0656_003:0024a17": "造眾惡，定不起想，是謂空行無著之法。」無行",
    "T16n0656_003:0024a18": "菩薩曰：「法身無盡，不見猗著，定心一意，是謂",
    "T16n0656_003:0024a19": "空慧無著行也。」寶藏菩薩曰：「不見前後法界",
    "T16n0656_003:0024a20": "處所，亦復不見罪福惡報，是謂空慧無著行",
    "T16n0656_003:0024a21": "也。」習苦菩薩曰：「諸佛世尊悉知過去、當來、現",
    "T16n0656_003:0024a22": "在，入自在慧不起妄見，是謂空慧無著行也。」",
    "T16n0656_003:0024a23": "慈意菩薩曰：「吾我無形，專心行道無他異想，",
    "T16n0656_003:0024a24": "無猗無著法，自然起滅，是謂空慧無著行也。」",
    "T16n0656_003:0024a25": "寶計菩薩曰：「四無我行無著無染，有身有",
    "T16n0656_003:0024a26": "苦識想亦苦，解不起滅，是謂空慧無著行也。」",
    "T16n0656_003:0024a27": "善算菩薩曰：「不見諸法有數無數。云何諸法",
    "T16n0656_003:0024a28": "有數無數？俗是有數、道是無數，有為有數、無",
    "T16n0656_003:0024a29": "為無數，不見數無數者，是謂空慧無著行也。」",
    "T16n0656_003:0024b01": "盡生菩薩曰：「諸法無生亦不見生，淨無淨想，",
    "T16n0656_003:0024b02": "生死已盡永滅不起，是謂空慧無著行也。」梵",
    "T16n0656_003:0024b03": "行菩薩曰：「習三三昧不念受身，念空不離空，",
    "T16n0656_003:0024b04": "念無相不離無相，念無願不離無願，亦復不",
    "T16n0656_003:0024b05": "念受清淨福，是謂空慧無著行也。」光相菩薩",
    "T16n0656_003:0024b06": "曰：「分別三毒為闇冥法，不見三達為清淨法，",
    "T16n0656_003:0024b07": "是謂空慧無著行也。」所作菩薩曰：「不見一相，",
    "T16n0656_003:0024b08": "分別無相，不見苦不見離苦，無苦不苦亦無",
    "T16n0656_003:0024b09": "所作，是謂空慧無著行也。」不受形菩薩曰：「無",
    "T16n0656_003:0024b10": "四大本亦不見境界所在，一向無為不生三",
    "T16n0656_003:0024b11": "意，是謂空慧無著行也。」無等菩薩曰：「離世",
    "T16n0656_003:0024b12": "苦樂不著八法，見有稱譽不以為歡，設見毀",
    "T16n0656_003:0024b13": "謗不懷憂慼，忍心如地，是謂空慧無著行也。」",
    "T16n0656_003:0024b14": "無垢菩薩曰：「不見內六情造外六塵，不見六",
    "T16n0656_003:0024b15": "塵與六情為對，是謂空慧無著行也。」重觀菩",
    "T16n0656_003:0024b16": "薩曰：「外色不起內識，識亦不著外色，識不知",
    "T16n0656_003:0024b17": "我為色，色不知我為識，聲香味細滑法亦復",
    "T16n0656_003:0024b18": "如是，法不知我為識，識不知我為法，一切諸",
    "T16n0656_003:0024b19": "法各不相知，是謂空慧無著行也。」遠離菩薩",
    "T16n0656_003:0024b20": "曰：「不見五陰有染有著。何以故？五陰性諸",
    "T16n0656_003:0024b21": "法性，常住不變易，是謂空慧無著行也。」賢護",
    "T16n0656_003:0024b22": "菩薩曰：「諸法總持不見有望無望，不見有法",
    "T16n0656_003:0024b23": "可說不可說，將護眾生立不退轉，是謂空",
    "T16n0656_003:0024b24": "慧無著行也。」寶來菩薩曰：「諸法常定無有若",
    "T16n0656_003:0024b25": "干，亦不分別佛法菩薩法，俗法道法、有形",
    "T16n0656_003:0024b26": "法無形法、可護持法不可護持法，亦無分",
    "T16n0656_003:0024b27": "別，是謂空慧無著行也。」爾時，座上無數四部",
    "T16n0656_003:0024b28": "眾，聞說此法空慧清淨無著之法，倍生狐疑",
    "T16n0656_003:0024b29": "不達究竟。世尊即知心中所念，應從空慧解，",
    "T16n0656_003:0024c01": "緣會未至。即自化身高四百由延，出大音聲，",
    "T16n0656_003:0024c02": "告十方世界諸如來、至真、等正覺現在說法：",
    "T16n0656_003:0024c03": "「欲聞聽受菩薩瓔珞，悉皆雲集，欲詣忍界，",
    "T16n0656_003:0024c04": "遣化菩薩無央數眾，盡禮十方諸如來、至真、",
    "T16n0656_003:0024c05": "等正覺。」「今能仁如來於沙呵剎土，演說菩",
    "T16n0656_003:0024c06": "薩瓔珞，我等宜可普集彼土。」如是十方諸如",
    "T16n0656_003:0024c07": "來無所著，尋如其像攝持威儀，詣沙呵剎土。",
    "T16n0656_003:0024c08": "立信菩薩得十住者，盡見如來禮拜供養，各",
    "T16n0656_003:0024c09": "各以次坐無畏座；未立信人在凡夫地，未得",
    "T16n0656_003:0024c10": "天眼諸通未具，亦不見十方如來。何以故？凡",
    "T16n0656_003:0024c11": "夫意小恐失梵行。或有如來定坐於此，身",
    "T16n0656_003:0024c12": "至梵天，或有如來變身遍滿一千剎土二千",
    "T16n0656_003:0024c13": "剎土，乃至三千大千剎土。何以故？眾生受",
    "T16n0656_003:0024c14": "化，應見形受法、應聽聞受法。爾時，東方過二",
    "T16n0656_003:0024c15": "江河沙剎土，有如來號曰本淨，即與大眾",
    "T16n0656_003:0024c16": "因偈說此法言：",
    "T16n0656_003:0024c17": "「虛空無邊涯，　　想著生狐疑，",
    "T16n0656_003:0024c18": "本際行已盡，　　無二無等侶。",
    "T16n0656_003:0024c19": "欲說虛空相，　　本質無生兆，",
    "T16n0656_003:0024c20": "何得疑空慧，　　欲於中求無。",
    "T16n0656_003:0024c21": "吾今雖成佛，　　懷有無所染，",
    "T16n0656_003:0024c22": "垢盡自致尊，　　不復有起滅，",
    "T16n0656_003:0024c23": "已入平正路，　　不從狹小意，",
    "T16n0656_003:0024c24": "計我無生心，　　得道從是滅。",
    "T16n0656_003:0024c25": "吾壽有劫數，　　所度不可量，",
    "T16n0656_003:0024c26": "斷意永滅寂，　　豈有度人識？",
    "T16n0656_003:0024c27": "七觀瓔珞身，　　道華色不變，",
    "T16n0656_003:0024c28": "無形入諸趣，　　斯謂菩薩行。",
    "T16n0656_003:0024c29": "如來有二業，　　道本眾德具，",
    "T16n0656_003:0025a01": "權現幻化法，　　乃應無起滅。",
    "T16n0656_003:0025a02": "天世眾生類，　　無形無有數，",
    "T16n0656_003:0025a03": "何得有形人，　　善知無色法？",
    "T16n0656_003:0025a04": "世雄無盡藏，　　非色欲能盡，",
    "T16n0656_003:0025a05": "況復未得道，　　欲究平等慧？",
    "T16n0656_003:0025a06": "雖經百千劫，　　未曾自息意，",
    "T16n0656_003:0025a07": "眾生有懈怠，　　中住不建意。",
    "T16n0656_003:0025a08": "大乘平等法，　　聽受何可盡，",
    "T16n0656_003:0025a09": "今粗說空慧，　　何復疑於空。」",
    "T16n0656_003:0025a10": "爾時，如來說此偈已，忽然不現。南方去此",
    "T16n0656_003:0025a11": "十八億江河沙數，彼有佛剎名曰嚴淨，佛名",
    "T16n0656_003:0025a12": "離垢如來、至真、等正覺，十號具足。現身色相",
    "T16n0656_003:0025a13": "無極巍巍，在大眾中復說頌曰：",
    "T16n0656_003:0025a14": "「吾本從道有，　　聞空平等慧，",
    "T16n0656_003:0025a15": "經於十二劫，　　乃得此定意。",
    "T16n0656_003:0025a16": "思惟前後來，　　六度四等行，",
    "T16n0656_003:0025a17": "皆由空慧業，　　然熾諸法本。",
    "T16n0656_003:0025a18": "發意有階差，　　弘誓不有異，",
    "T16n0656_003:0025a19": "無著慧觀念，　　化人無若干。",
    "T16n0656_003:0025a20": "如我所遊國，　　嚴淨妙瓔珞，",
    "T16n0656_003:0025a21": "頒宣殊特慧，　　國無三惡道。",
    "T16n0656_003:0025a22": "唯演空慧行，　　不著有無處。",
    "T16n0656_003:0025a23": "我既無心行，　　云何當說有？",
    "T16n0656_003:0025a24": "如性無形相，　　法界亦清淨，",
    "T16n0656_003:0025a25": "解了已盡滅，　　是故無起滅。",
    "T16n0656_003:0025a26": "復過嚴淨剎，　　十億諸剎土，",
    "T16n0656_003:0025a27": "彼乃有此法，　　清淨無為行。",
    "T16n0656_003:0025a28": "說言不有言，　　不著有相本，",
    "T16n0656_003:0025b01": "故應寂然定，　　行盡無名號。",
    "T16n0656_003:0025b02": "眾生心所趣，　　隨類起本識，",
    "T16n0656_003:0025b03": "如我永澹泊，　　不見有無行。",
    "T16n0656_003:0025b04": "所以無數劫，　　斷求不著有，",
    "T16n0656_003:0025b05": "欲求不起滅，　　逮得始成就。",
    "T16n0656_003:0025b06": "今以空無身，　　現形如所趣，",
    "T16n0656_003:0025b07": "佛慧無邊涯，　　終不為所染。",
    "T16n0656_003:0025b08": "自然性清淨，　　不見有常想，",
    "T16n0656_003:0025b09": "道慧眾德具，　　故號名離垢。",
    "T16n0656_003:0025b10": "自從成道果，　　遍遊虛空界，",
    "T16n0656_003:0025b11": "或作天帝釋，　　大尊梵天王。",
    "T16n0656_003:0025b12": "所以變化形，　　化彼著有者，",
    "T16n0656_003:0025b13": "盡趣無生慧，　　清淨至究竟。",
    "T16n0656_003:0025b14": "復作轉輪王，　　統領無數城，",
    "T16n0656_003:0025b15": "捨而行學道，　　知之非久長。",
    "T16n0656_003:0025b16": "復入聲聞中，　　現如不及道，",
    "T16n0656_003:0025b17": "輒便從師受，　　斷諸想著結。",
    "T16n0656_003:0025b18": "復到淨居天，　　說行清淨本，",
    "T16n0656_003:0025b19": "使離彼天福，　　此等不盡苦。",
    "T16n0656_003:0025b20": "無色色眾生，　　計常不去想，",
    "T16n0656_003:0025b21": "憍慢自放恣，　　盡令入道門。",
    "T16n0656_003:0025b22": "本無等正覺，　　所化無有形，",
    "T16n0656_003:0025b23": "要盡死生本，　　終不捨入寂。",
    "T16n0656_003:0025b24": "況汝今四部，　　初聞便懈怠？",
    "T16n0656_003:0025b25": "此類自有期，　　非速能使成。」",
    "T16n0656_003:0025b26": "爾時，如來說此偈已，忽然不現。西方去此百",
    "T16n0656_003:0025b27": "億恒沙諸佛剎土，剎名水精，佛名淨尊如來、",
    "T16n0656_003:0025b28": "至真、等正覺，十號具足——彼土眾生奉持一法，",
    "T16n0656_003:0025b29": "亦無六度眾行業本——復在大眾而說斯頌：",
    "T16n0656_003:0025c01": "「八行無高下，　　亘然歸滅盡，",
    "T16n0656_003:0025c02": "捨身復受身，　　但益塵勞垢。",
    "T16n0656_003:0025c03": "虛空無二法，　　無住亦無迹，",
    "T16n0656_003:0025c04": "八道平等慧，　　諸佛所遊處。",
    "T16n0656_003:0025c05": "吾昔自建行，　　弘誓轉於法，",
    "T16n0656_003:0025c06": "體信歸於無，　　今得人中尊。",
    "T16n0656_003:0025c07": "諸佛所居剎，　　善權法各異，",
    "T16n0656_003:0025c08": "在在處處現，　　現欲化群有。",
    "T16n0656_003:0025c09": "更樂所縛著，　　永處於冥室，",
    "T16n0656_003:0025c10": "道從本無誓，　　然後乃得離。",
    "T16n0656_003:0025c11": "如我國土人，　　攝心不造惡，",
    "T16n0656_003:0025c12": "至終崇無為，　　如是自近道。",
    "T16n0656_003:0025c13": "婬怒癡垢薄，　　亦不大慇懃，",
    "T16n0656_003:0025c14": "自然入律行，　　如華隨時敷。",
    "T16n0656_003:0025c15": "道意不移動，　　苦樂心永斷，",
    "T16n0656_003:0025c16": "往來詣剎土，　　盡修於空慧。",
    "T16n0656_003:0025c17": "我今既一行，　　彼眾亦不異，",
    "T16n0656_003:0025c18": "今聞能仁尊，　　故現修等慧。",
    "T16n0656_003:0025c19": "大聖皆雲集，　　豪尊無高下，",
    "T16n0656_003:0025c20": "雖現國土異，　　所修同一法。",
    "T16n0656_003:0025c21": "今觀五趣人，　　無明行所蔽，",
    "T16n0656_003:0025c22": "沒溺於生死，　　轉增勤勞苦。",
    "T16n0656_003:0025c23": "何不自建意，　　體信空慧道，",
    "T16n0656_003:0025c24": "速可得解脫，　　如外剎眾生。」",
    "T16n0656_003:0025c25": "如來說此偈已，忽然不現。北方去此三恒沙",
    "T16n0656_003:0025c26": "佛土，剎名普照，佛名機辯如來、至真、等正",
    "T16n0656_003:0025c27": "覺，十號具足，復於大眾而作頌曰：",
    "T16n0656_003:0025c28": "「如來道一相，　　本從名色生，",
    "T16n0656_003:0025c29": "勤苦經無數，　　乃盡塵勞患。",
    "T16n0656_003:0026a01": "如人欲度空，　　不求巧方便，",
    "T16n0656_003:0026a02": "但憶望空法，　　無由而果獲。",
    "T16n0656_003:0026a03": "意想之所縛，　　不計物非常，",
    "T16n0656_003:0026a04": "欲求不死地，　　此亦未曾得。",
    "T16n0656_003:0026a05": "安住所以離，　　不住有無境，",
    "T16n0656_003:0026a06": "已得履空慧，　　自然無染著。",
    "T16n0656_003:0026a07": "道從身本生，　　然後成正覺，",
    "T16n0656_003:0026a08": "迷惑心意錯，　　離心外求空。",
    "T16n0656_003:0026a09": "外苦雖有號，　　不離其識想，",
    "T16n0656_003:0026a10": "法界清淨道，　　乃應清淨慧。",
    "T16n0656_003:0026a11": "眾生處生死，　　沒溺不自拔，",
    "T16n0656_003:0026a12": "欲得離眾惱，　　先當去意識。",
    "T16n0656_003:0026a13": "如來所顯現，　　暢演無比法。",
    "T16n0656_003:0026a14": "一相無染污，　　何由復染空？",
    "T16n0656_003:0026a15": "最勝三達智，　　已過有礙形，",
    "T16n0656_003:0026a16": "今念非本念，　　緣眾生有念。",
    "T16n0656_003:0026a17": "諸法不思議，　　非有亦不無，",
    "T16n0656_003:0026a18": "因聲乃有響，　　眾生乃有佛。",
    "T16n0656_003:0026a19": "受化眾生等，　　常自厭患身，",
    "T16n0656_003:0026a20": "道能滅非道，　　無有非真法。」",
    "T16n0656_003:0026a21": "爾時，如來說此偈已，忽然不現。東北方去此",
    "T16n0656_003:0026a22": "九十二億恒沙剎土，剎名淨觀，佛名法觀如",
    "T16n0656_003:0026a23": "來、至真、等正覺，十號具足，於此大眾而說頌",
    "T16n0656_003:0026a24": "曰：",
    "T16n0656_003:0026a25": "「色本無有色，　　亦非有色相，",
    "T16n0656_003:0026a26": "痛法無起滅，　　亦非生更樂，",
    "T16n0656_003:0026a27": "意識如野馬，　　水泡不久停，",
    "T16n0656_003:0026a28": "無身慧自淨，　　是謂平等空。",
    "T16n0656_003:0026a29": "一觀一意止，　　清淨尊梵行，",
    "T16n0656_003:0026b01": "吾我著有想，　　不至有無境。",
    "T16n0656_003:0026b02": "自覺復覺彼，　　令達虛空慧，",
    "T16n0656_003:0026b03": "眾生不自覺，　　是以懷猶豫。",
    "T16n0656_003:0026b04": "性有上中下，　　善惡常有對，",
    "T16n0656_003:0026b05": "捨惡而行善，　　不得空無慧。",
    "T16n0656_003:0026b06": "能不見善惡，　　心正無顛倒，",
    "T16n0656_003:0026b07": "爾乃信解空，　　逮得清淨慧。",
    "T16n0656_003:0026b08": "本從平等意，　　不見群萌類，",
    "T16n0656_003:0026b09": "久久乃自達，　　應於無上道。",
    "T16n0656_003:0026b10": "慧觀除貪著，　　洗心淨無垢，",
    "T16n0656_003:0026b11": "仁智如空慧，　　故謂真人法。",
    "T16n0656_003:0026b12": "慈愍世間類，　　故演虛無道，",
    "T16n0656_003:0026b13": "不念善惡對，　　無形無情想。",
    "T16n0656_003:0026b14": "我本從等意，　　如來受斯法，",
    "T16n0656_003:0026b15": "聞輒達空慧，　　念化淨觀剎。",
    "T16n0656_003:0026b16": "受命阿僧祇，　　說法終教化，",
    "T16n0656_003:0026b17": "導引無數人，　　入此法界本。」",
    "T16n0656_003:0026b18": "爾時，世尊說此偈已，忽然不現。東南去此",
    "T16n0656_003:0026b19": "一億佛土，剎名極妙，佛名微妙如來、至真、等",
    "T16n0656_003:0026b20": "正覺，十號具足，復說頌曰：",
    "T16n0656_003:0026b21": "「識本因五陰，　　因緣共合會，",
    "T16n0656_003:0026b22": "流轉無數劫，　　自起自然滅。",
    "T16n0656_003:0026b23": "愚惑眾生等，　　不達生死本，",
    "T16n0656_003:0026b24": "終竟處胞胎，　　不求離災患。",
    "T16n0656_003:0026b25": "如人一念頃，　　純生顛倒見，",
    "T16n0656_003:0026b26": "縛著遂滋甚，　　況復生道根？",
    "T16n0656_003:0026b27": "計念眾生類，　　愛樂三毒本，",
    "T16n0656_003:0026b28": "五蓋翳心神，　　無眼何有觀？",
    "T16n0656_003:0026b29": "如來執大炬，　　消滅塵欲本，",
    "T16n0656_003:0026c01": "雖復見慧明，　　猶生不篤信。",
    "T16n0656_003:0026c02": "我觀十方世，　　發意欲求道，",
    "T16n0656_003:0026c03": "行盡復受生，　　當更三塗惱。",
    "T16n0656_003:0026c04": "四處非本願，　　自投于四淵，",
    "T16n0656_003:0026c05": "不離四生門，　　不成四道果。",
    "T16n0656_003:0026c06": "有時離四法，　　便生五盛陰，",
    "T16n0656_003:0026c07": "無著增上慢，　　不盡放逸行。",
    "T16n0656_003:0026c08": "漸至無數法，　　不覩聖行原，",
    "T16n0656_003:0026c09": "猶人意遊蕩，　　心不自防慮。",
    "T16n0656_003:0026c10": "如來六通行，　　非空不異空，",
    "T16n0656_003:0026c11": "永去生死本，　　乃應平等慧。",
    "T16n0656_003:0026c12": "本自無生死，　　流轉染著色，",
    "T16n0656_003:0026c13": "遂成法界色，　　滅有不著有。",
    "T16n0656_003:0026c14": "有道則有識，　　此識非本無，",
    "T16n0656_003:0026c15": "能不見道識，　　乃應慧定法。",
    "T16n0656_003:0026c16": "道從識更樂，　　現身無數變，",
    "T16n0656_003:0026c17": "自知成定慧，　　乃應眾相變。",
    "T16n0656_003:0026c18": "無住不變易，　　無疑猶豫想，",
    "T16n0656_003:0026c19": "降伏諸塵勞，　　乃應平等慧。",
    "T16n0656_003:0026c20": "人行有三礙，　　由想不捨空，",
    "T16n0656_003:0026c21": "未興眾行本，　　此業無有成。」",
    "T16n0656_003:0026c22": "爾時，如來說此偈已，忽然不現。西南去此十",
    "T16n0656_003:0026c23": "三億佛土，剎名廣勝，佛名妙迹如來、至真、",
    "T16n0656_003:0026c24": "等正覺，十號具足，在於大眾而說頌曰：",
    "T16n0656_003:0026c25": "「覺生是幻法，　　不在深法要，",
    "T16n0656_003:0026c26": "道尚無名號，　　況空見言迹？",
    "T16n0656_003:0026c27": "諸外入內入，　　分別悉無有，",
    "T16n0656_003:0026c28": "無形不可見，　　乃應清淨慧。",
    "T16n0656_003:0026c29": "計欲不從心，　　亦復不著空，",
    "T16n0656_003:0027a01": "彼此無染著，　　逮成最正覺。",
    "T16n0656_003:0027a02": "愚惑未覩明，　　計從心識起，",
    "T16n0656_003:0027a03": "六法生六塵，　　由是起疑想。",
    "T16n0656_003:0027a04": "因識受此身，　　自然成四大，",
    "T16n0656_003:0027a05": "輪轉向五趣，　　不解空性法。",
    "T16n0656_003:0027a06": "如有一人念，　　自說染本無，",
    "T16n0656_003:0027a07": "身心俱生礙，　　豈達有無想？",
    "T16n0656_003:0027a08": "妙觀照三世，　　示現說諸法，",
    "T16n0656_003:0027a09": "諸佛體妙教，　　不有亦不無。",
    "T16n0656_003:0027a10": "世苦由無明，　　平等空無猗，",
    "T16n0656_003:0027a11": "觀了等有無，　　故謂平等慧。",
    "T16n0656_003:0027a12": "有時識有無，　　此非如來慧，",
    "T16n0656_003:0027a13": "不染彼此者，　　心平如響應。",
    "T16n0656_003:0027a14": "八道盡苦原，　　八解洗心塵，",
    "T16n0656_003:0027a15": "八響悉歸虛，　　八慧不起生。",
    "T16n0656_003:0027a16": "自離復離彼，　　中間無有礙，",
    "T16n0656_003:0027a17": "隨識所染著，　　是謂平等慧。",
    "T16n0656_003:0027a18": "人本在虛空，　　染識三有道，",
    "T16n0656_003:0027a19": "唐自著塵勞，　　不入本無際。",
    "T16n0656_003:0027a20": "本從初發意，　　不減空性慧，",
    "T16n0656_003:0027a21": "由復經無量，　　後乃獲此定。",
    "T16n0656_003:0027a22": "吾解眾會心，　　離識欲求空，",
    "T16n0656_003:0027a23": "何不自念識，　　內空外亦然。",
    "T16n0656_003:0027a24": "如法法無相，　　慧見亦復然，",
    "T16n0656_003:0027a25": "念定除去亂，　　是謂平等慧。",
    "T16n0656_003:0027a26": "此身悉歸空，　　永寂無起滅，",
    "T16n0656_003:0027a27": "如來普弘誓，　　濟此群萌類。」",
    "T16n0656_003:0027a28": "爾時，世尊說此偈已，忽然不現。西北去此五",
    "T16n0656_003:0027a29": "十四億江河沙數諸佛國土，剎名柔順，佛名",
    "T16n0656_003:0027b01": "眾相如來、至真、等正覺，十號具足，在於眾會",
    "T16n0656_003:0027b02": "而作頌曰：",
    "T16n0656_003:0027b03": "「如我觀空行，　　一意無高下，",
    "T16n0656_003:0027b04": "有無是非心，　　皆由生死起。",
    "T16n0656_003:0027b05": "欲求佛深藏，　　究盡諸行本，",
    "T16n0656_003:0027b06": "未曾能究暢，　　如來神慧通。",
    "T16n0656_003:0027b07": "如有一士夫，　　從劫復至劫，",
    "T16n0656_003:0027b08": "如是億百千，　　其數不增減。",
    "T16n0656_003:0027b09": "彼人諸根具，　　六情不缺減，",
    "T16n0656_003:0027b10": "欲聞如來慧，　　未便卒果獲。",
    "T16n0656_003:0027b11": "況復初發意，　　欲至平等慧？",
    "T16n0656_003:0027b12": "但自轉有損，　　無益於道法。",
    "T16n0656_003:0027b13": "要修大慈悲，　　權慧自防衛，",
    "T16n0656_003:0027b14": "堅固無畏誓，　　然後乃降心。",
    "T16n0656_003:0027b15": "設復遊世界，　　欲供養諸佛，",
    "T16n0656_003:0027b16": "不起所造功，　　自然應聖行。",
    "T16n0656_003:0027b17": "如來十力聖，　　降伏諸邪見，",
    "T16n0656_003:0027b18": "忍知無我想，　　故得人中尊。",
    "T16n0656_003:0027b19": "了法住不住，　　不見功德行，",
    "T16n0656_003:0027b20": "盡生更不受，　　是世雄境界。",
    "T16n0656_003:0027b21": "欲成眾相好，　　不斷諸善本，",
    "T16n0656_003:0027b22": "滅意不起想，　　是謂平等慧。",
    "T16n0656_003:0027b23": "我觀眾生類，　　時空不自知，",
    "T16n0656_003:0027b24": "是故數疲勞，　　不入永寂處。",
    "T16n0656_003:0027b25": "欲速行道果，　　眾德莊嚴身，",
    "T16n0656_003:0027b26": "但念斷心本，　　云何起狐疑？」",
    "T16n0656_003:0027b27": "爾時，世尊說此偈已，忽然不現。上方去此無數",
    "T16n0656_003:0027b28": "佛土，盡眾生界，剎名迴轉，佛名音響如來、至",
    "T16n0656_003:0027b29": "真、等正覺，十號具足，在彼大眾而說頌曰：",
    "T16n0656_003:0027c01": "「虛空無形識，　　不有彼此岸，",
    "T16n0656_003:0027c02": "不見有眾生，　　況有遊法界？",
    "T16n0656_003:0027c03": "現在求道者，　　遊空求於空，",
    "T16n0656_003:0027c04": "不淨已識者，　　復求外空為。",
    "T16n0656_003:0027c05": "愍念此等人，　　意不解聖慧，",
    "T16n0656_003:0027c06": "思惟此慧觀，　　亦獲無常道。",
    "T16n0656_003:0027c07": "今受三界身，　　通慧自分別，",
    "T16n0656_003:0027c08": "定識無形想，　　種斷為道意。",
    "T16n0656_003:0027c09": "人自思惟識，　　四大為窠窟，",
    "T16n0656_003:0027c10": "正使在外空，　　不異於四大。",
    "T16n0656_003:0027c11": "但今未得慧，　　未了內外情，",
    "T16n0656_003:0027c12": "此等可慈愍，　　眾祐不尤責。",
    "T16n0656_003:0027c13": "丈夫無等倫，　　行過無想定，",
    "T16n0656_003:0027c14": "是謂諸佛法。　　迷惑自計我，",
    "T16n0656_003:0027c15": "本無起盡法，　　究竟悉清淨。",
    "T16n0656_003:0027c16": "梵行終竟淨，　　不生三世念，",
    "T16n0656_003:0027c17": "前說非今說，　　念念自變易，",
    "T16n0656_003:0027c18": "以此可為證，　　何故生狐疑？",
    "T16n0656_003:0027c19": "我既不自稱，　　權假為凡人，",
    "T16n0656_003:0027c20": "思惟此四大，　　識法為何從，",
    "T16n0656_003:0027c21": "宣說過去法，　　無形不可見。",
    "T16n0656_003:0027c22": "雖有未來識，　　亦未受四大，",
    "T16n0656_003:0027c23": "現在為二品，　　今為一一說，",
    "T16n0656_003:0027c24": "各各莫懷疑，　　於此平等慧。",
    "T16n0656_003:0027c25": "分別過去識，　　死者非今形，",
    "T16n0656_003:0027c26": "此識不腐敗，　　為稱過去識。",
    "T16n0656_003:0027c27": "設識今現在，　　四大因緣合，",
    "T16n0656_003:0027c28": "此識恒不變，　　復稱識現在。",
    "T16n0656_003:0027c29": "且復捨現在，　　未來未有生，",
    "T16n0656_003:0028a01": "彼識亦非今，　　何由稱三世？",
    "T16n0656_003:0028a02": "識性恒自住，　　無去今現在，",
    "T16n0656_003:0028a03": "欲求識根本，　　窠窟何所在？",
    "T16n0656_003:0028a04": "如來無等智，　　乃達識本無，",
    "T16n0656_003:0028a05": "空性恬然一，　　勿復有疑想。",
    "T16n0656_003:0028a06": "欲成等正覺，　　不染想著行，",
    "T16n0656_003:0028a07": "悉知無識性，　　故號平等慧。」",
    "T16n0656_003:0028a08": "爾時，如來說此偈已，忽然不現。下方去此十",
    "T16n0656_003:0028a09": "一恒沙，剎名無減，佛名普願如來、至真、等",
    "T16n0656_003:0028a10": "正覺、明行成為、善逝、世間解、無上士、道法御、天",
    "T16n0656_003:0028a11": "人師，號佛、世尊，在於彼會而說頌曰：",
    "T16n0656_003:0028a12": "「十方諸佛集，　　平等無有二，",
    "T16n0656_003:0028a13": "盡說於空定，　　寂然無有行。",
    "T16n0656_003:0028a14": "眾生有常想，　　謂為空有限，",
    "T16n0656_003:0028a15": "達本無染污，　　是謂悉歸空。",
    "T16n0656_003:0028a16": "不施心縛著，　　以失本願行，",
    "T16n0656_003:0028a17": "遂生誹謗業，　　無佛法聖眾。",
    "T16n0656_003:0028a18": "如來戒德身，　　清淨無瑕疵，",
    "T16n0656_003:0028a19": "已度未度者，　　三世無觀想。",
    "T16n0656_003:0028a20": "空識自有名，　　自生自然滅，",
    "T16n0656_003:0028a21": "此生非空識，　　識滅亦復然。",
    "T16n0656_003:0028a22": "由彼不達本，　　流馳求識相，",
    "T16n0656_003:0028a23": "假空名為識，　　空識豈有異？",
    "T16n0656_003:0028a24": "身相猶無形，　　生一復一生，",
    "T16n0656_003:0028a25": "但為愚惑人，　　起識有若干。",
    "T16n0656_003:0028a26": "眾智成法體，　　相好自嚴身，",
    "T16n0656_003:0028a27": "身滅智歸空，　　復可言有識。",
    "T16n0656_003:0028a28": "推尋無三世，　　無識無四大，",
    "T16n0656_003:0028a29": "乃得遊法界，　　知有亦不有。",
    "T16n0656_003:0028b01": "諸佛無量智，　　權現無增減，",
    "T16n0656_003:0028b02": "以此無識形，　　遍遊諸佛剎。",
    "T16n0656_003:0028b03": "此疑久已有，　　非汝我亦爾，",
    "T16n0656_003:0028b04": "通慧普悉照，　　爾乃應佛識。」",
    "T16n0656_003:0028b05": "爾時，如來說此偈已，忽然不現。即時，在會十",
    "T16n0656_003:0028b06": "一那術諸眾生，悉得平等空慧之觀。復有無",
    "T16n0656_003:0028b07": "量眾生天龍鬼神，聞說此法，皆發無上正真",
    "T16n0656_003:0028b08": "道意。",
    "T16n0656_003:0028b09": "7 諸佛勸助品(三)菩薩瓔珞經諸佛勸助品第七",
    "T16n0656_003:0028b10": "爾時，世尊自昇無畏座，放舌相光明，普照三",
    "T16n0656_003:0028b11": "千大千世界，及照十方無央數恒沙諸佛國",
    "T16n0656_003:0028b12": "土，及十方恒沙地獄、畜生、餓鬼，乃至十方虛空",
    "T16n0656_003:0028b13": "眾生悉見光明。爾時，世尊放無央數億百千",
    "T16n0656_003:0028b14": "光明，彼彼眾生自相謂言：「從久遠以來，未曾",
    "T16n0656_003:0028b15": "見此微妙光明，亦非星辰、日月、天子有此光",
    "T16n0656_003:0028b16": "明。甚奇！甚特！未曾所聞，未曾所見。」爾時，十方",
    "T16n0656_003:0028b17": "諸國眾生各生此念：「將不有佛出現于世？」爾",
    "T16n0656_003:0028b18": "時，世尊即知十方眾生心中所念，現諸光明",
    "T16n0656_003:0028b19": "皆有化佛，一一化佛，皆有無央數眾，前後圍",
    "T16n0656_003:0028b20": "遶而為說法。所謂說法者，無形相法，無言教",
    "T16n0656_003:0028b21": "法，無生、無老、無病死法。有後聞此音，諸不",
    "T16n0656_003:0028b22": "覩光見形色者，皆聞如來說法音響，空慧法慧",
    "T16n0656_003:0028b23": "說無著心。爾時，世尊告諸來會四部眾曰：",
    "T16n0656_003:0028b24": "「汝等頗見此舌相光明不思議法，普至十方",
    "T16n0656_003:0028b25": "無央數恒沙剎土，悉照無量眾生之類，及諸",
    "T16n0656_003:0028b26": "化佛而說法言，汝等眾生為見不乎？」時，諸神",
    "T16n0656_003:0028b27": "通菩薩大士皆白佛言：「唯然，世尊！我等悉見。」",
    "T16n0656_003:0028b28": "諸在凡夫著欲眾生，復自陳說前白佛言：「我",
    "T16n0656_003:0028b29": "等，世尊！雖見光明，不知此光是何瑞應？」爾時，",
    "T16n0656_003:0028c01": "世尊知彼眾生心中所念，欲去狐疑不著妄",
    "T16n0656_003:0028c02": "想，便告軟首菩薩摩訶薩曰：「如來、至真、成無",
    "T16n0656_003:0028c03": "上等正覺，身黃金色圓光七尺，聲如羯毘鳥",
    "T16n0656_003:0028c04": "柔軟無瑕，眾相嚴身，皆由過去無央數劫，",
    "T16n0656_003:0028c05": "積福行善眾德具足。不犯口過，所說言教無",
    "T16n0656_003:0028c06": "有增減，故使如來、至真、等正覺，今得十四舌",
    "T16n0656_003:0028c07": "相報法：一者、言聲至誠無欺；二者、所說聞輒",
    "T16n0656_003:0028c08": "信解；三者、口行不失根門；四者、知時說法無",
    "T16n0656_003:0028c09": "闕；五者、自樂演布禁戒；六者、名句次第相應；",
    "T16n0656_003:0028c10": "七者、大慈加被不捨施心；八者、覩佛形像不懷",
    "T16n0656_003:0028c11": "疑滯；九者、得佛神通而自遊戲；十者、已入法",
    "T16n0656_003:0028c12": "界不捨佛慧；十一者、獲無量慧無盡之藏；十",
    "T16n0656_003:0028c13": "二者、佛意無形皆悉得入；十三者、權慧無礙",
    "T16n0656_003:0028c14": "不見有度；十四者、住誠諦慧人皆篤信；是謂",
    "T16n0656_003:0028c15": "十四舌相之報。若有善男子、善女人，得此",
    "T16n0656_003:0028c16": "十四舌相報者，便能放此無量光明，照諸十",
    "T16n0656_003:0028c17": "方諸佛剎土，皆由曩昔言無欺詐。」佛復告軟",
    "T16n0656_003:0028c18": "首：「若有善男子、善女人，執持諷誦此深法者，",
    "T16n0656_003:0028c19": "便獲身相十無厭報。云何為十？如來、至真、等",
    "T16n0656_003:0028c20": "正覺昇於無畏座，先以平等觀攝意寂默，內",
    "T16n0656_003:0028c21": "自思惟：『吾今在眾為人中雄，今坐此座大",
    "T16n0656_003:0028c22": "有所濟。』復自思惟：『眾生之類不可思議，或",
    "T16n0656_003:0028c23": "在信地欲退轉者，或在初地乃至六地欲退",
    "T16n0656_003:0028c24": "轉者，宜且別置不在聖例。或復眾生婬怒癡",
    "T16n0656_003:0028c25": "心縛著偏多，此亦別之不在聖例。或有眾生，",
    "T16n0656_003:0028c26": "意崇豪貴不造德本，此亦捨置不在聖例。或",
    "T16n0656_003:0028c27": "有眾生，無明心盛起憍慢行，此亦捨置不在",
    "T16n0656_003:0028c28": "聖例。或有眾生，心解幻法觀見如來此幻",
    "T16n0656_003:0028c29": "非佛，此亦捨置不在聖例。「『或有眾生得世俗",
    "T16n0656_003:0029a01": "通，觀佛神德與己無異，此亦捨置不在聖",
    "T16n0656_003:0029a02": "例。或有眾生體性強記，不信如來總持之行，",
    "T16n0656_003:0029a03": "此亦捨置不在聖例。或有眾生施心偏多，聞",
    "T16n0656_003:0029a04": "如來施與我何異？此亦捨置不在聖例。或有",
    "T16n0656_003:0029a05": "眾生純有戒心，聞如來戒與我何異？此亦捨",
    "T16n0656_003:0029a06": "置不在聖例。或有眾生心恒慈忍，今世尊忍",
    "T16n0656_003:0029a07": "與我何異？此亦捨置不在聖例。或有眾生所",
    "T16n0656_003:0029a08": "為精進，世尊精進與我何異？此亦捨置不在",
    "T16n0656_003:0029a09": "聖例。或有眾生心樂禪行，世尊行禪與我何",
    "T16n0656_003:0029a10": "異？此亦捨置不在聖例。或有眾生得世辯才，",
    "T16n0656_003:0029a11": "世尊說慧與我何異？此亦捨置不在聖例。「『或",
    "T16n0656_003:0029a12": "有眾生偏有慈心，如來說慈與我何異？此亦",
    "T16n0656_003:0029a13": "捨置不在聖例。或有眾生悲意不斷，如來行",
    "T16n0656_003:0029a14": "悲與我何異？此亦捨置不在聖例。或有眾生",
    "T16n0656_003:0029a15": "恒懷歡喜，如來歡喜與我何異？此亦捨置不",
    "T16n0656_003:0029a16": "在聖例。或有眾生心恒放捨，如來放捨與我",
    "T16n0656_003:0029a17": "何異？此亦捨置不在聖例。「『或有眾生心恒念",
    "T16n0656_003:0029a18": "空，如來行空與我何異？此亦捨置不在聖例。",
    "T16n0656_003:0029a19": "或有眾生心不摸貿，如來無願與我何異？此",
    "T16n0656_003:0029a20": "亦捨置不在聖例。或有眾生不生想著，如來",
    "T16n0656_003:0029a21": "無想與我何異？此亦捨置不在此例。』」爾時，",
    "T16n0656_003:0029a22": "世尊告軟首菩薩：「眾生所處志趣不同，一切",
    "T16n0656_003:0029a23": "十方諸佛世界，欲界色界無色界，眾生心念",
    "T16n0656_003:0029a24": "各異不同。或有欲界眾生，娛樂五欲不捨五",
    "T16n0656_003:0029a25": "陰，此亦捨置不在聖例。或有眾生，計色存懷",
    "T16n0656_003:0029a26": "內不著欲，此亦捨置不在聖例。或有眾生願",
    "T16n0656_003:0029a27": "樂無色，此亦捨置不在聖例。」佛告軟首菩薩",
    "T16n0656_003:0029a28": "曰：「眾生之類心識不同，所行各異。所以然者，",
    "T16n0656_003:0029a29": "皆由顛倒卒不可寤。如我今日觀眾生類，知",
    "T16n0656_003:0029b01": "心所趣願求何道，至十方界無數剎土，一一",
    "T16n0656_003:0029b02": "了知而不錯謬。猶如士夫有目之者，躬自手",
    "T16n0656_003:0029b03": "執明月神珠，審然不惑無他餘想。我今亦爾，",
    "T16n0656_003:0029b04": "分別眾生神識本行之所趣也。或有眾生，意",
    "T16n0656_003:0029b05": "一念頃一行二行，此亦捨置不在聖例。或有",
    "T16n0656_003:0029b06": "眾生，一念之中具足眾行，行亦無記，此亦捨",
    "T16n0656_003:0029b07": "置不在聖例。或有眾生，有戒無施、有施無戒，",
    "T16n0656_003:0029b08": "此亦捨置不在聖例。或有眾生，具足六行、不",
    "T16n0656_003:0029b09": "具六行，此亦捨置不在聖例。過去恒沙無數",
    "T16n0656_003:0029b10": "如來、至真、等正覺，先具三品後乃說法。正使",
    "T16n0656_003:0029b11": "將來，恒沙諸佛如來欲說法者，亦當具此三",
    "T16n0656_003:0029b12": "品妙行。云何為三？一者、觀眾生念念念不",
    "T16n0656_003:0029b13": "同；二者、諸佛莊嚴無畏道場，非聲聞緣覺能",
    "T16n0656_003:0029b14": "建此場；三者、本未聞法如來與說悉歸空慧；",
    "T16n0656_003:0029b15": "是謂如來三品妙行，當說法時悉無缺減。」爾",
    "T16n0656_003:0029b16": "時，軟首菩薩白佛言：「世尊！云何如來三品妙",
    "T16n0656_003:0029b17": "行所建不同？」爾時，世尊報曰：「如是如是，如汝",
    "T16n0656_003:0029b18": "所言，今當為汝一一演說，何謂菩薩三品妙",
    "T16n0656_003:0029b19": "行。如來至真初入定意眾相三昧，普為眾生",
    "T16n0656_003:0029b20": "一會說法，如此等無央數眾，心同一識所念",
    "T16n0656_003:0029b21": "亦同，聞說苦義非餘法典，此則得入在如來",
    "T16n0656_003:0029b22": "例。又復，族姓子！過去當來今現在佛，知彼眾",
    "T16n0656_003:0029b23": "生心中所念，先從等覺乃成無上正法，然說",
    "T16n0656_003:0029b24": "有法不離想著，此亦不應在聖賢例。「又復，如",
    "T16n0656_003:0029b25": "來、至真、等正覺，先攝十意無亂想行，然後乃",
    "T16n0656_003:0029b26": "演深妙法藏，使眾生類所聞言教尋得解了。",
    "T16n0656_003:0029b27": "云何為十？如來欲說法時，一向無礙悉觀",
    "T16n0656_003:0029b28": "眾生，為應何法而得度脫？有復眾生意有深",
    "T16n0656_003:0029b29": "淺，以何方便而得拔濟？或復說法一行無二，",
    "T16n0656_003:0029c01": "今此眾生為應此法不耶？觀無量空識心所",
    "T16n0656_003:0029c02": "念，為從何法？然後得解奮迅三昧，行無點",
    "T16n0656_003:0029c03": "污，一念之頃諸法悉具，悉觀法界無始無終，",
    "T16n0656_003:0029c04": "行諸佛事亦無罣礙，以無量慧普潤一切。眾",
    "T16n0656_003:0029c05": "會已定，以神足力照彼心意，皆識本緣而",
    "T16n0656_003:0029c06": "為說法，乃在聖例。「復次，軟首！如來、至真、等",
    "T16n0656_003:0029c07": "正覺昇無畏座，復當具足十無盡法。云何為",
    "T16n0656_003:0029c08": "十？諸佛法藏不可思議，佛身無量法亦無量。",
    "T16n0656_003:0029c09": "如來、至真、等正覺，復有無盡無形法海，施為",
    "T16n0656_003:0029c10": "佛事，復有無盡非眼識所攝，普觀十方有形",
    "T16n0656_003:0029c11": "無形識。如來、至真、等正覺，善權方便拯濟眾",
    "T16n0656_003:0029c12": "生，不捨本願，普立一切修十善行。「復次，如來、",
    "T16n0656_003:0029c13": "至真、等正覺，內常一意外現說法，不以一定",
    "T16n0656_003:0029c14": "應寂然法，不以說法外現有亂。「復次，如來、至",
    "T16n0656_003:0029c15": "真、等正覺，當說法時降甘露法雨，有情無情",
    "T16n0656_003:0029c16": "有識無識，普使周遍皆蒙潤澤。「復次，如來、至",
    "T16n0656_003:0029c17": "真、等正覺，居家成就色相殊特，正使大眾處",
    "T16n0656_003:0029c18": "在高者伏心自卑，不自稱說我姓豪貴，卑者",
    "T16n0656_003:0029c19": "不說如來本從出族姓。「復次，如來、至真、等",
    "T16n0656_003:0029c20": "正覺，以宿命智識前生，無極不可計量，難",
    "T16n0656_003:0029c21": "度眾生生在五趣，本造此緣，今復報緣因緣",
    "T16n0656_003:0029c22": "得寤。「復次，如來、至真、等正覺，發大弘誓四等",
    "T16n0656_003:0029c23": "之心，能使十方有形眾生，一日成佛眾相具",
    "T16n0656_003:0029c24": "足，如實如願皆成佛道。「復次，如來、至真、等正",
    "T16n0656_003:0029c25": "覺，建意牢固不捨本心，復使無量諸佛世界，",
    "T16n0656_003:0029c26": "普共一日盡取滅度，如其所念亦不違錯，是",
    "T16n0656_003:0029c27": "謂十無盡如來法要。昇無畏座具此法要，宣",
    "T16n0656_003:0029c28": "暢如來無窮盡法，亦非羅漢辟支佛所能宣",
    "T16n0656_003:0029c29": "傳。」",
    "T16n0656_003:0030a01": "爾時，世尊告軟首菩薩曰：「云何？族姓子！若有",
    "T16n0656_003:0030a02": "善男子、善女人，習行空無相願，皆立信地修",
    "T16n0656_003:0030a03": "菩薩行，其福寧為多不？」軟首菩薩白佛言：「甚",
    "T16n0656_003:0030a04": "多甚多。世尊！不可稱量，無以為喻。」",
    "T16n0656_003:0030a05": "佛告軟首：「不如善男子、善女人執持諷誦十",
    "T16n0656_003:0030a06": "無盡藏，其福勝彼善男子、善女人者上。」佛復",
    "T16n0656_003:0030a07": "告軟首菩薩：「云何？族姓子！若有善男子、善女",
    "T16n0656_003:0030a08": "人，已在二地具足眾行，不懷懈怠有下劣心，",
    "T16n0656_003:0030a09": "并復供養如前立信。十方恒沙諸佛國土皆",
    "T16n0656_003:0030a10": "如此類，其福寧多不乎？」軟首白佛言：「甚多",
    "T16n0656_003:0030a11": "甚多，不可稱計。何以故？若有善男子、善女人，",
    "T16n0656_003:0030a12": "修行諸法，從信地至二地，如此等類遍滿十",
    "T16n0656_003:0030a13": "方無量世界，甚奇！甚特！不可為喻。」佛復告族",
    "T16n0656_003:0030a14": "姓子：「故不如此善男子、善女人，奉持修行十",
    "T16n0656_003:0030a15": "無盡法，其福甚多甚多，不可為喻。」佛復告軟",
    "T16n0656_003:0030a16": "首菩薩曰：「若有善男子、善女人，修行諸法成",
    "T16n0656_003:0030a17": "就三地，皆使具足成諸法本，并前信地二地，",
    "T16n0656_003:0030a18": "十方恒沙諸佛國土皆如此類，其福寧多不",
    "T16n0656_003:0030a19": "乎？」軟首白佛言：「甚多甚多，不可稱計。何以",
    "T16n0656_003:0030a20": "故？若有善男子、善女人，奉修諸法從信地至",
    "T16n0656_003:0030a21": "二地三地，如此等類遍滿十方無量世界，不",
    "T16n0656_003:0030a22": "可以喻。」佛復告族姓子：「故不如是善男子、善",
    "T16n0656_003:0030a23": "女人，奉持修行十無盡法，其福甚多甚多，不",
    "T16n0656_003:0030a24": "可以喻。」佛復告軟首菩薩：「若有善男子、善女",
    "T16n0656_003:0030a25": "人，修行諸法成就四地，皆使具足如上信地",
    "T16n0656_003:0030a26": "二地三地，其福寧為多不？」軟首白佛言：「甚多",
    "T16n0656_003:0030a27": "甚多。世尊！」佛言：「故不如此善男子、善女人，",
    "T16n0656_003:0030a28": "執持諷誦十無盡藏，其福勝彼善男子、善女",
    "T16n0656_003:0030a29": "人上。」佛復告軟首菩薩：「云何？族姓子！若有",
    "T16n0656_003:0030b01": "善男子、善女人，具足誠諦不狐疑法，不捨五",
    "T16n0656_003:0030b02": "地如來法印，及行信地乃至四地遍滿十方",
    "T16n0656_003:0030b03": "無量世界，其福寧多不乎？」軟首白佛言：「世",
    "T16n0656_003:0030b04": "尊！甚多甚多。」佛言：「故不如此善男子、善女",
    "T16n0656_003:0030b05": "人奉持修行十無盡法，其福甚多，不可以喻。」",
    "T16n0656_003:0030b06": "佛復告軟首菩薩：「復捨此已，若有善男子、善",
    "T16n0656_003:0030b07": "女人，已在六地具足眾行，已得越彼空無相",
    "T16n0656_003:0030b08": "願，必然不疑，并行信地乃至五地遍滿十方",
    "T16n0656_003:0030b09": "無量世界。云何？族姓子！其福寧為多不？」軟",
    "T16n0656_003:0030b10": "首白佛言：「甚多甚多。」佛言：「故不如此善男子、",
    "T16n0656_003:0030b11": "善女人執持諷誦十無盡藏，其福出彼上。」佛",
    "T16n0656_003:0030b12": "復告軟首：「云何？族姓子！若有善男子、善女人，",
    "T16n0656_003:0030b13": "弘誓堅固，在於七地住不退轉，具足諸法而",
    "T16n0656_003:0030b14": "無彼我，從信地乃至六地，眾德具足諸行皆",
    "T16n0656_003:0030b15": "備。云何？族姓子！其福寧多不乎？」軟首白佛",
    "T16n0656_003:0030b16": "言：「甚多甚多。世尊！」佛言：「故不如是善男子、",
    "T16n0656_003:0030b17": "善女人執持諷誦十無盡藏，其福出彼上。」佛",
    "T16n0656_003:0030b18": "復告軟首菩薩：「若有善男子、善女人，已過七",
    "T16n0656_003:0030b19": "地進前成佛。吾今已住無彼此想，如我自覺",
    "T16n0656_003:0030b20": "必然不疑，如此等類遍滿十方，供養如前從",
    "T16n0656_003:0030b21": "信地乃至七地，其福寧為多不？」軟首白佛言：",
    "T16n0656_003:0030b22": "「甚多甚多。世尊！」佛言：「故不如是善男子、善",
    "T16n0656_003:0030b23": "女人執持諷誦十無盡藏，其福出彼上。」佛復",
    "T16n0656_003:0030b24": "告軟首菩薩：「若有菩薩摩訶薩，已得無生無",
    "T16n0656_003:0030b25": "起滅法，心如虛空不可點污，唯須權慧詣樹",
    "T16n0656_003:0030b26": "王下。如此等類，始從信地乃至八地，具足",
    "T16n0656_003:0030b27": "眾行成佛不久，遍滿三千無量世界。云何？族",
    "T16n0656_003:0030b28": "姓子！其福寧為多不？」軟首白佛言：「甚多甚多。",
    "T16n0656_003:0030b29": "世尊！何以故？是善男子、善女人，已住佛伴",
    "T16n0656_003:0030c01": "便名為佛，況復十方無量世界，從信地乃",
    "T16n0656_003:0030c02": "至八地？故不如九地菩薩摩訶薩一念之",
    "T16n0656_003:0030c03": "德。」佛言：「若有善男子、善女人，執持諷誦十",
    "T16n0656_003:0030c04": "無盡藏，如我今日成如來、至真、等正覺、明行",
    "T16n0656_003:0030c05": "成為、善逝、世間解、無上士、道法御、天人師，猶",
    "T16n0656_003:0030c06": "尚不得十無盡藏。若有善男子、善女人，欲得",
    "T16n0656_003:0030c07": "修習十無盡藏者，盡知十方如來一時得道",
    "T16n0656_003:0030c08": "者、同時般泥洹者、盡滅眾生心識想著者、欲",
    "T16n0656_003:0030c09": "在前成佛者、欲攝眾生同如佛心者，當修習",
    "T16n0656_003:0030c10": "是十無盡藏。」",
    "T16n0656_003:0030c11": "爾時，釋迦文佛在於大眾，而說斯頌：",
    "T16n0656_003:0030c12": "「吾今雖成佛，　　由昔勸助報，",
    "T16n0656_003:0030c13": "正法不可移，　　大道無若干。",
    "T16n0656_003:0030c14": "自念過去世，　　承事供諸佛，",
    "T16n0656_003:0030c15": "勸助以道法，　　捨形至無形。",
    "T16n0656_003:0030c16": "復於無數劫，　　不獲無盡藏，",
    "T16n0656_003:0030c17": "建意無有想，　　漸至無為岸。",
    "T16n0656_003:0030c18": "如來等正覺，　　三達六通慧，",
    "T16n0656_003:0030c19": "勸助眾行具，　　乃獲無盡藏。",
    "T16n0656_003:0030c20": "本願今得報，　　故號天中天，",
    "T16n0656_003:0030c21": "斯由勸助福，　　自致無極尊。",
    "T16n0656_003:0030c22": "江海可竭盡，　　山河亦崩落，",
    "T16n0656_003:0030c23": "日月有虧盈，　　法藏不可盡。",
    "T16n0656_003:0030c24": "諸佛權慧道，　　其力不可思，",
    "T16n0656_003:0030c25": "育養諸眾生，　　慈愍轉於法。",
    "T16n0656_003:0030c26": "或現在母胎，　　欲化於父母，",
    "T16n0656_003:0030c27": "復作轉輪王，　　統領無數土。",
    "T16n0656_003:0030c28": "快哉斯果報，　　獲此無盡藏，",
    "T16n0656_003:0030c29": "修行得成佛，　　變化無有窮。",
    "T16n0656_003:0031a01": "昔在無數世，　　作福建功德，",
    "T16n0656_003:0031a02": "勸助為第一，　　無有出是上。",
    "T16n0656_003:0031a03": "金銀七寶具，　　色相無有比，",
    "T16n0656_003:0031a04": "皆由勸助報，　　無盡諸法藏。",
    "T16n0656_003:0031a05": "虛空無所有，　　由造形色相，",
    "T16n0656_003:0031a06": "此法甚深妙，　　真諦不可毀。」",
    "T16n0656_003:0031a07": "爾時，釋迦文如來說此偈已，復告善男子、善",
    "T16n0656_003:0031a08": "女人：「若有菩薩摩訶薩，從初發意乃至成佛，",
    "T16n0656_003:0031a09": "令一切眾生如己不異者，當習是十無盡藏。」",
    "T16n0656_003:0031a10": "爾時，如來、至真、等正覺，將欲說法轉於法輪，",
    "T16n0656_003:0031a11": "便入無盡藏定意，感動十方恒沙諸佛，應",
    "T16n0656_003:0031a12": "時面見，同時一響，各說頌曰：",
    "T16n0656_003:0031a13": "「現法離四義，　　如來無著行，",
    "T16n0656_003:0031a14": "修一得佛道，　　念進無有怠。",
    "T16n0656_003:0031a15": "三向平等空，　　號曰無盡藏，",
    "T16n0656_003:0031a16": "不捨十行本，　　是謂如來藏。",
    "T16n0656_003:0031a17": "佛法不思議，　　如空有所受，",
    "T16n0656_003:0031a18": "我識不見我，　　是應無盡藏。",
    "T16n0656_003:0031a19": "佛行非有盡，　　所演不可量，",
    "T16n0656_003:0031a20": "慈愍一切故，　　示現無所有。",
    "T16n0656_003:0031a21": "如來諸佛相，　　成道無差特，",
    "T16n0656_003:0031a22": "隨彼眾生意，　　知相有高下。",
    "T16n0656_003:0031a23": "我今無有等，　　厭患眾生苦，",
    "T16n0656_003:0031a24": "以道自攝意，　　降伏諸外道。",
    "T16n0656_003:0031a25": "一切諸法本，　　無緣亦不合，",
    "T16n0656_003:0031a26": "道從平等覺，　　乃逮如來慧。",
    "T16n0656_003:0031a27": "諸佛不思議，　　法本不思議，",
    "T16n0656_003:0031a28": "緣報不思議，　　分別不思議。",
    "T16n0656_003:0031a29": "我住經千劫，　　佛佛自稱歎，",
    "T16n0656_003:0031b01": "未能盡法藏，　　毫釐有損減。",
    "T16n0656_003:0031b02": "我等已成佛，　　具足空法身，",
    "T16n0656_003:0031b03": "昔修無盡藏，　　自致人中尊。",
    "T16n0656_003:0031b04": "欲界多塵勞，　　斷欲非餘處，",
    "T16n0656_003:0031b05": "於欲能離欲，　　皆由無盡藏。",
    "T16n0656_003:0031b06": "雖住不處住，　　亦無形色相，",
    "T16n0656_003:0031b07": "分別諸識著，　　佛識無形相。",
    "T16n0656_003:0031b08": "如來無色相，　　為眾生現相，",
    "T16n0656_003:0031b09": "無著無染污，　　如來身亦空。",
    "T16n0656_003:0031b10": "遍滿十方界，　　如今等正覺，",
    "T16n0656_003:0031b11": "本識不可思，　　演說無盡義。」",
    "T16n0656_003:0031b12": "是時，十方諸佛說此偈已，八方上下六反震",
    "T16n0656_003:0031b13": "動。座上有六百比丘本趣羅漢，尋時迴意",
    "T16n0656_003:0031b14": "逮無盡藏。有十三億眾生，亦得無盡法藏。",
    "T16n0656_003:0031b15": "8 如來品(三)菩薩瓔珞經如來品第八",
    "T16n0656_003:0031b16": "爾時，軟首菩薩白佛言：「世尊！諸族姓子云",
    "T16n0656_003:0031b17": "何修習無盡法藏？」佛言：「若有善男子、女人，",
    "T16n0656_003:0031b18": "欲得修無盡法者，當修五苦法門。云何為",
    "T16n0656_003:0031b19": "五苦法門？若有眾生見十方界，當聞苦慧苦",
    "T16n0656_003:0031b20": "識便能隨形而往接度，是謂一法。「復次，族姓",
    "T16n0656_003:0031b21": "子！若有善男子、女人，欲觀無量世界眾生",
    "T16n0656_003:0031b22": "所念空無所有，欲得空苦慧者，當建此意亦",
    "T16n0656_003:0031b23": "不退轉，是謂二法。「復次，族姓子！諸比丘、比",
    "T16n0656_003:0031b24": "丘尼、優婆塞、優婆夷，皆得平等意，行無盡",
    "T16n0656_003:0031b25": "慈，未獲者獲、未得者得、未度者度，是謂三",
    "T16n0656_003:0031b26": "法。「復次，族姓子！若有善男子、女人，居家成",
    "T16n0656_003:0031b27": "就種姓亦爾，皆知苦慧心不在樂，是謂四法。",
    "T16n0656_003:0031b28": "「復次，族姓子！若有善男子、女人，如來無量",
    "T16n0656_003:0031b29": "法門、無盡法藏眾智自在，是謂五法無盡法",
    "T16n0656_003:0031c01": "藏。「復次，族姓子！若有善男子女人，欲得具",
    "T16n0656_003:0031c02": "足無盡法藏者，復有五事。云何為五？諸佛",
    "T16n0656_003:0031c03": "世尊常在等定，有時入虛空觀分別眾生，有",
    "T16n0656_003:0031c04": "在賢聖法律、不在賢聖法律，悉能安處各充",
    "T16n0656_003:0031c05": "其願，是謂一法。「復次，族姓子！若欲生天，便",
    "T16n0656_003:0031c06": "當修行諸天戒法，有愛欲天、無愛欲天，或時",
    "T16n0656_003:0031c07": "有天著於愛樂、不著愛樂，能具足二事悉",
    "T16n0656_003:0031c08": "無染著，乃應無盡法。「復次，族姓子！復當具",
    "T16n0656_003:0031c09": "足四果報行，便乘神通遊無量世界。云何四",
    "T16n0656_003:0031c10": "果報行？諸佛如來恒處寂寞，若有諸天、龍神、",
    "T16n0656_003:0031c11": "乾沓惒、阿須倫，欲從如來聞真實者，未發問",
    "T16n0656_003:0031c12": "頃，如來已知此族姓子當問是義，是謂一法",
    "T16n0656_003:0031c13": "四果報行。」佛復告族姓子：「若善男子、女人，",
    "T16n0656_003:0031c14": "心意寂然不欲聞法，如來悉知是可從、是不",
    "T16n0656_003:0031c15": "可從，斯欲聞法、不欲聞法，是謂，族姓子！第二",
    "T16n0656_003:0031c16": "果報。「復次，族姓子！若善男子、女人，已得如",
    "T16n0656_003:0031c17": "來印，便能印可眾生心意，是謂第三果報。「復",
    "T16n0656_003:0031c18": "次，族姓子！若善男子、女人，已聞正法，非心",
    "T16n0656_003:0031c19": "所度非念所測，皆使平等無有二想，是謂第",
    "T16n0656_003:0031c20": "四果報。「復次，族姓子！欲得具足四神足行，亦",
    "T16n0656_003:0031c21": "當念此四事果報。云何四神足？於是菩薩摩",
    "T16n0656_003:0031c22": "訶薩，從初發意、一地二地乃至十地，各有",
    "T16n0656_003:0031c23": "神足行行不同。或有菩薩已在一地，便得身",
    "T16n0656_003:0031c24": "識遊行十方無量世界，未得定意知眾生心。",
    "T16n0656_003:0031c25": "「復有菩薩既在一地，得佛色相眾好具足，亦",
    "T16n0656_003:0031c26": "復遊觀十方世界，禮事供養諸佛世尊。雖得",
    "T16n0656_003:0031c27": "身通，未能堪任教化眾生淨佛國土。「復有菩",
    "T16n0656_003:0031c28": "薩摩訶薩，已得神通，禮事供養諸佛世尊，便",
    "T16n0656_003:0031c29": "能說法教化眾生。「復有菩薩摩訶薩，已在初",
    "T16n0656_003:0032a01": "地淨修佛國，未能自知第一地事。「復有菩薩",
    "T16n0656_003:0032a02": "摩訶薩，未具弘誓大乘之心，於中便生猶豫",
    "T16n0656_003:0032a03": "想著，如此等比必墮聲聞緣覺道中。「復有菩",
    "T16n0656_003:0032a04": "薩摩訶薩，修治一地清淨之行，復以神通廣",
    "T16n0656_003:0032a05": "遊十方無量世界，遍知眾生心中所念，然未",
    "T16n0656_003:0032a06": "能度彼眾生安處道撿。「復有菩薩摩訶薩，已",
    "T16n0656_003:0032a07": "在初地得四神足：第一神足名曰苦觀，菩薩",
    "T16n0656_003:0032a08": "得此神足者，恒遊諸佛世界，諸苦眾生得處",
    "T16n0656_003:0032a09": "無為；第二神足名曰音響，菩薩得此法者，遍",
    "T16n0656_003:0032a10": "遊十方無量世界，諸有眾生應從音響而得",
    "T16n0656_003:0032a11": "度者，聞菩薩所說無不信解；復有神足名曰",
    "T16n0656_003:0032a12": "發意，菩薩得此神足者，遍遊十方無量世界，",
    "T16n0656_003:0032a13": "諸有眾生發意趣道，輒能擁護令得成就；復",
    "T16n0656_003:0032a14": "有神足名曰感動，菩薩得此神足者，遍遊十",
    "T16n0656_003:0032a15": "方觀眾生心，應從空觀而得度者，是謂初地",
    "T16n0656_003:0032a16": "菩薩摩訶薩，具足是四神足行。「二地菩薩復",
    "T16n0656_003:0032a17": "有四事。云何為四？菩薩有神足名曰滅種，",
    "T16n0656_003:0032a18": "得是神足者，遍遊十方無量世界，盡知眾生",
    "T16n0656_003:0032a19": "意識所念，滅凡夫種入聖諦境；復有滅神足，",
    "T16n0656_003:0032a20": "得此神足者，遍遊十方無量世界，盡觀眾",
    "T16n0656_003:0032a21": "生心中所念有善惡想，能滅惡想入於聖諦；",
    "T16n0656_003:0032a22": "復有神足名曰除垢，得此神足者，遍遊十方",
    "T16n0656_003:0032a23": "無量世界，觀知眾生心中所念垢欲纏心，便",
    "T16n0656_003:0032a24": "能蠲除凡夫識念入於聖諦；復有三巧便神",
    "T16n0656_003:0032a25": "足，菩薩得此神足者，遍遊十方無量世界，觀",
    "T16n0656_003:0032a26": "知眾生心識所念，能建彼意立三等法。是",
    "T16n0656_003:0032a27": "謂菩薩摩訶薩，得此四神足法，能遊十方",
    "T16n0656_003:0032a28": "無量世界，則能具足二地行法。」佛復告族姓",
    "T16n0656_003:0032a29": "子：「菩薩摩訶薩在三地中，復有四瓔珞神足，",
    "T16n0656_003:0032b01": "能變此身成無量形，還合為一。云何為四？有",
    "T16n0656_003:0032b02": "本要神足，得此神足者遍遊十方無量世界，",
    "T16n0656_003:0032b03": "普觀眾生心中所念，如我所念而度脫之；復",
    "T16n0656_003:0032b04": "有法行然熾神足，菩薩得此神足，遍遊十",
    "T16n0656_003:0032b05": "方無量世界，盡觀眾生心中所念，見有喜怒",
    "T16n0656_003:0032b06": "無喜怒者，以然熾法而教化之；復有無形",
    "T16n0656_003:0032b07": "神足，得此神足者，遍遊十方無量世界，觀眾",
    "T16n0656_003:0032b08": "生心中所念，以無心識而教化之；復有三清",
    "T16n0656_003:0032b09": "淨神足，得此神足者，遍遊十方無量世界，觀",
    "T16n0656_003:0032b10": "知眾生所念，說三法行使滅三想。云何為",
    "T16n0656_003:0032b11": "三法行？一者、空；二者、識；三者、我。是謂菩薩",
    "T16n0656_003:0032b12": "摩訶薩在三地中具足四神足行。」",
    "T16n0656_003:0032b13": "佛復告族姓子：「菩薩摩訶薩住四地中，復當",
    "T16n0656_003:0032b14": "具此四神足。云何為四？復有神足名曰無",
    "T16n0656_003:0032b15": "相，菩薩得此神足者遍遊十方無量世界，",
    "T16n0656_003:0032b16": "從三色天至虛空際，普令眾生得無相法；復",
    "T16n0656_003:0032b17": "有除貪神足，得此神足者，遍遊十方無量世",
    "T16n0656_003:0032b18": "界，盡觀眾生心中所念，以定意法而教化之；",
    "T16n0656_003:0032b19": "復有轉法輪神足，得此神足者，遍遊十方無",
    "T16n0656_003:0032b20": "量世界，轉四無畏不死甘露法，久飢渴者令",
    "T16n0656_003:0032b21": "得充足；復有等慧神足，得此神足者，遍遊十",
    "T16n0656_003:0032b22": "方無量世界，盡觀眾生心中所念，以平等",
    "T16n0656_003:0032b23": "慧而度脫之。是謂菩薩摩訶薩住於四地具",
    "T16n0656_003:0032b24": "足四神足行。」",
    "T16n0656_003:0032b25": "佛復告族姓子：「菩薩摩訶薩在五地中，復有",
    "T16n0656_003:0032b26": "四神足。云何為四？有神足名曰無量門，菩薩",
    "T16n0656_003:0032b27": "得是無量門者，盡觀眾生心中所念，以解脫",
    "T16n0656_003:0032b28": "慧而度脫之；復有行神足，得此神足者，遍",
    "T16n0656_003:0032b29": "遊十方無量世界，悉了眾生所念，即說法本",
    "T16n0656_003:0032c01": "通達法門；復有受報神足門，得是神足者，以",
    "T16n0656_003:0032c02": "現行法報而度脫之。是謂菩薩在五住地具",
    "T16n0656_003:0032c03": "足是四神足行。」",
    "T16n0656_003:0032c04": "佛復告族姓子：「菩薩在六地中，復當具足四",
    "T16n0656_003:0032c05": "神足行。云何為四？有神足名曰墮落，菩薩",
    "T16n0656_003:0032c06": "得此神足者，遍遊十方無量世界，盡觀眾",
    "T16n0656_003:0032c07": "生心中所念，諸惡果報應淳淑者，漸與說法",
    "T16n0656_003:0032c08": "令使墮落；復有無根神足，得是神足者，遍",
    "T16n0656_003:0032c09": "遊十方無量世界，盡觀眾生心中所念，掘其",
    "T16n0656_003:0032c10": "根本永斷不生；復有神足名離垢出要，得此",
    "T16n0656_003:0032c11": "神足者，遍遊十方無量世界，盡觀眾生心中",
    "T16n0656_003:0032c12": "所念，令彼眾生得出道要不了梵本闕一事。」",
    "T16n0656_003:0032c13": "佛復告族姓子：「菩薩摩訶薩以在七地，名曰",
    "T16n0656_003:0032c14": "不退轉法，便當具足四神足法。云何為四？有",
    "T16n0656_003:0032c15": "神足名曰眾生身不淨，菩薩得此神足者，能",
    "T16n0656_003:0032c16": "示現惡露不淨，因此教化無數眾生；復有神",
    "T16n0656_003:0032c17": "足名曰道德，菩薩得此神足者，能以正道捨",
    "T16n0656_003:0032c18": "於三道得阿羅漢；復有神足名曰覺正，菩",
    "T16n0656_003:0032c19": "薩得此神足者，能令眾生皆立信地令不退",
    "T16n0656_003:0032c20": "轉。是謂菩薩摩訶薩在七地中具神足法。」",
    "T16n0656_003:0032c21": "佛復告族姓子：「菩薩摩訶薩在八地中，具足",
    "T16n0656_003:0032c22": "四神足，廣大無邊非聲聞辟支佛所能及知。",
    "T16n0656_003:0032c23": "云何為四？或有神足本未發道心，菩薩得此",
    "T16n0656_003:0032c24": "神足者，令彼眾生始立信地，餘行未就；復",
    "T16n0656_003:0032c25": "有神足名曰無生，菩薩得此神足者，一一觀",
    "T16n0656_003:0032c26": "察諸行無我；復有神足名曰貪著，菩薩得此",
    "T16n0656_003:0032c27": "神足者，貪樂諸佛相好；復有盡漏神足，菩",
    "T16n0656_003:0032c28": "薩得是神足者，能使一意斷諸漏法。是謂菩",
    "T16n0656_003:0032c29": "薩摩訶薩在八地中具四神足。」",
    "T16n0656_003:0033a01": "佛復告族姓子：「菩薩在九住中，便當具足四",
    "T16n0656_003:0033a02": "神足法。云何為四？有神足名曰眾海，菩薩",
    "T16n0656_003:0033a03": "得此神足者，諸有四使趣來向門，穢垢已盡",
    "T16n0656_003:0033a04": "便得入門，心垢未盡不得入門，是謂菩薩在",
    "T16n0656_003:0033a05": "九地中具四神足。」",
    "T16n0656_003:0033a06": "佛復告族姓子：「菩薩在十地中，具四神足。云",
    "T16n0656_003:0033a07": "何為四？有神足名曰光明，菩薩得是神足者，",
    "T16n0656_003:0033a08": "遊騰十方無數佛土，盡觀眾生心中所念，坐",
    "T16n0656_003:0033a09": "樹王下結加趺坐，爾乃具足弘誓之心；復",
    "T16n0656_003:0033a10": "有神足名曰無量門，菩薩得此神足者，分別",
    "T16n0656_003:0033a11": "所趣盡趣一乘；復有神足名曰一念，菩薩得",
    "T16n0656_003:0033a12": "此神足者，盡令十方無量眾生一念成道；復",
    "T16n0656_003:0033a13": "有神足名曰莊嚴，菩薩得此神足者，一日之",
    "T16n0656_003:0033a14": "中盡共莊嚴諸佛剎土，同字同時一時成道。",
    "T16n0656_003:0033a15": "是謂十住菩薩摩訶薩具四神足法。」",
    "T16n0656_003:0033a16": "菩薩瓔珞經卷第三"
}