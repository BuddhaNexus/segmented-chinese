{
    "T44n1848_007:0331b12": "起信論疏筆削記卷第七",
    "T44n1848_007:0331b14": "長水沙門子󱈜錄",
    "T44n1848_007:0331b15": "疏釋上等者。立義文云。何以故。是心真如",
    "T44n1848_007:0331b16": "相即示摩訶衍體等。今此正釋也。科動靜不",
    "T44n1848_007:0331b17": "一不異。如次是前二門。與不相離義。頓說實",
    "T44n1848_007:0331b18": "難故成前後。觀智境者。以體非名相之法故。",
    "T44n1848_007:0331b19": "言念之所不及言念尚所不及。豈落見聞。唯",
    "T44n1848_007:0331b20": "久修觀智。方得相應。所以說者。意令如此用",
    "T44n1848_007:0331b21": "心也。故下文云。離言說相。離名字相。離心",
    "T44n1848_007:0331b22": "緣相。乃至若離於念。名為得入。亦如楞伽云。",
    "T44n1848_007:0331b23": "真實離文字修行示真實。次後科云。生信境",
    "T44n1848_007:0331b24": "者。以有空不空二種義相。既容言說故。得聞",
    "T44n1848_007:0331b25": "者生於信心。所以說者亦意令生信也。故下",
    "T44n1848_007:0331b26": "文云。依言說分別。有二種義等。亦如楞伽云。",
    "T44n1848_007:0331b27": "言說別施行分別應初業。",
    "T44n1848_007:0331b28": "疏釋上真如義者。彼云。是心真如相。今且釋",
    "T44n1848_007:0331b29": "真如兩字。",
    "T44n1848_007:0331c01": "論即是下二示法也。疏二。初釋上句二。初釋",
    "T44n1848_007:0331c02": "一字二。初約當體釋。無二真心者。竪窮橫遍。",
    "T44n1848_007:0331c03": "為一切法平等所依。依正凡聖唯此為體。離",
    "T44n1848_007:0331c04": "實相外更無別法。故云無二。揀非偽妄靈鑒",
    "T44n1848_007:0331c05": "不昧故名真心。此非下揀濫。夫言一者。見數",
    "T44n1848_007:0331c06": "之首。今非此等也。謂如下明一之相。謂真如",
    "T44n1848_007:0331c07": "之理虛通圓融。於一切法平等平等。體非別",
    "T44n1848_007:0331c08": "異故云一也。",
    "T44n1848_007:0331c09": "又對下二對二釋。斯但對下空不空二以稱",
    "T44n1848_007:0331c10": "一也。下但約相。今唯顯體亦非算數。",
    "T44n1848_007:0331c11": "依生下二釋法界。諸有聖法依此生故。即菩",
    "T44n1848_007:0331c12": "提涅槃十力四無所畏等。是聖人所證所得",
    "T44n1848_007:0331c13": "之法。故名聖法。故圓覺云。無上法王有大陀",
    "T44n1848_007:0331c14": "羅尼門。名為圓覺。流出一切清淨真如菩提",
    "T44n1848_007:0331c15": "涅槃及波羅蜜。教授菩薩。因義者。法即聖法",
    "T44n1848_007:0331c16": "界即是因。能生聖法故云法界。問據前所說",
    "T44n1848_007:0331c17": "真性是凡聖染淨通依。何故此文獨言聖法",
    "T44n1848_007:0331c18": "因義。答此中乃是以勝顯劣也。非謂揀於凡",
    "T44n1848_007:0331c19": "法。聖法尚依。豈況凡耶。此約終教故作此釋。",
    "T44n1848_007:0331c20": "若就圓教事理無礙相。即相入渾融含攝。為",
    "T44n1848_007:0331c21": "一真法界也。",
    "T44n1848_007:0331c22": "疏二門之中下二釋下句三。初釋大總相。別",
    "T44n1848_007:0331c23": "相者。生滅門。總相者。真如門。然亦下釋成大",
    "T44n1848_007:0331c24": "義。謂別相之中所有染淨諸法。此門收盡竟",
    "T44n1848_007:0331c25": "無所遺故稱大也。故次文云。一切法離言說",
    "T44n1848_007:0331c26": "相等。斯則揀非別故言總。收別盡故言大。然",
    "T44n1848_007:0331c27": "論總相有於四種。謂下中上上上下者。謂一切",
    "T44n1848_007:0331c28": "有漏皆苦。理通苦樂名為總相。不通無漏乃",
    "T44n1848_007:0331c29": "名為下。中者。謂一切行無常。理該三諦。名為",
    "T44n1848_007:0332a01": "總相。雖通無漏不兼無為故名為中。上者。謂",
    "T44n1848_007:0332a02": "一切法無我。理通四諦名為總相。猶是真詮",
    "T44n1848_007:0332a03": "真諦未窮實性第一義諦但名為上也。上上者。謂真如",
    "T44n1848_007:0332a04": "是一切法之實性。遍通凡聖。情與非情無所",
    "T44n1848_007:0332a05": "不該故云上上。論所明者。當於第四。超勝前",
    "T44n1848_007:0332a06": "三故。云大總相也。",
    "T44n1848_007:0332a07": "此一下二釋體字。全作生滅。即事法界。全作",
    "T44n1848_007:0332a08": "真如即理法界。既是一體所為則令二無障",
    "T44n1848_007:0332a09": "礙。即是理事無礙。法界也。二皆言作者。生滅",
    "T44n1848_007:0332a10": "即隨緣變作。真如即轉改其名曰作。二義俱",
    "T44n1848_007:0332a11": "無能所義言作也。",
    "T44n1848_007:0332a12": "軌生下三釋法門。軌謂軌則。物謂眾生。解即",
    "T44n1848_007:0332a13": "智解。謂諸眾生內有熏習之力。於此法界體",
    "T44n1848_007:0332a14": "上生始覺智。智起反照。常依法界軌則而修。",
    "T44n1848_007:0332a15": "即不空不有無我無人等。是法界軌則。始覺",
    "T44n1848_007:0332a16": "之智依而行之。故下文云。順本性故修檀波",
    "T44n1848_007:0332a17": "羅蜜等。圓覺亦云。流出波羅蜜等。教授菩薩。",
    "T44n1848_007:0332a18": "然法更有任持之義。今以順文。唯取斯義。聖",
    "T44n1848_007:0332a19": "智等者。謂法體虛通以能容。彼聖智出入故",
    "T44n1848_007:0332a20": "受門稱。遊即出入也。謂入則自證出則利他。",
    "T44n1848_007:0332a21": "佛及菩薩皆有二義。然唯局登地已上乃至",
    "T44n1848_007:0332a22": "究竟。不通凡位故云聖智。以地前未發無漏。",
    "T44n1848_007:0332a23": "未能親證故。前科云觀智境也。",
    "T44n1848_007:0332a24": "論所謂下三釋成。釋法體者。論云。心性性即",
    "T44n1848_007:0332a25": "體也。反顯心相不妨生滅。即屬後門。隨妄不",
    "T44n1848_007:0332a26": "生者。隨無明九相之妄。妄生而心性不生。約",
    "T44n1848_007:0332a27": "治不滅者。約始覺反流四位治染。妄滅而心",
    "T44n1848_007:0332a28": "性不滅。此約妄生妄滅。顯心性不生滅也。修",
    "T44n1848_007:0332a29": "起不生者修行顯起大智慧光明等。及十力",
    "T44n1848_007:0332b01": "等功德生。而心性不生。處染不滅者。處於生",
    "T44n1848_007:0332b02": "滅垢染。十力等功德滅。而心性不滅。此約淨",
    "T44n1848_007:0332b03": "生淨滅。顯心性不生滅也。世間不破者。明真",
    "T44n1848_007:0332b04": "如流轉世間。世間有破而真如不破。不破即",
    "T44n1848_007:0332b05": "不變義。故下疏云。在染不破。出世間不盡者。",
    "T44n1848_007:0332b06": "謂修行故。真如顯出世間。世間盡而真如不",
    "T44n1848_007:0332b07": "盡。故下疏云。治道不壞也。",
    "T44n1848_007:0332b08": "會妄顯真者。意令體妄。即是不須待滅也。如",
    "T44n1848_007:0332b09": "經云。色即是空非色滅空。論二初會妄。疏妄",
    "T44n1848_007:0332b10": "執等者。謂聞前段真如是總相法門。體即真",
    "T44n1848_007:0332b11": "如舉體作諸法。若爾。應知諸法生滅。即是真",
    "T44n1848_007:0332b12": "如生滅。何故乃言心性不生不滅。釋意云。諸",
    "T44n1848_007:0332b13": "法本無說何生滅。如見空華本自無體。說誰",
    "T44n1848_007:0332b14": "生滅。",
    "T44n1848_007:0332b15": "論若離下二顯真。疏疑者下徵其所以。可知。",
    "T44n1848_007:0332b16": "釋云下正顯文意。又若下反以釋成。皆可解。",
    "T44n1848_007:0332b17": "誰是病眼者。須知見空華者。是病眼。若眼明",
    "T44n1848_007:0332b18": "淨必不見華。楞嚴云。若無翳目而能見華。云",
    "T44n1848_007:0332b19": "何晴空號清明眼。應知見諸法者。是曰凡夫。",
    "T44n1848_007:0332b20": "不見法者斯曰聖人。聖人稱實既不見於諸",
    "T44n1848_007:0332b21": "法。當知諸法凡夫妄見。實無生滅也。諸法既",
    "T44n1848_007:0332b22": "無生滅。真性何曾動搖。是故前云不生滅",
    "T44n1848_007:0332b23": "也。",
    "T44n1848_007:0332b24": "論是故下三。初標舉能離。疏是所執下二句",
    "T44n1848_007:0332b25": "解是故二字。是故者。指前二段為所以也。所",
    "T44n1848_007:0332b26": "執空即指前無一切境相。真心不動即指前",
    "T44n1848_007:0332b27": "心性不生滅也。由斯之故。遂得一切諸法即",
    "T44n1848_007:0332b28": "真如也。然此二句又迭互相成。乃由所執本",
    "T44n1848_007:0332b29": "空所以真心不動。又由真心不動故。得所執",
    "T44n1848_007:0332c01": "本空。其猶萬像本空明鏡不動。由此下正結",
    "T44n1848_007:0332c02": "真實。由此二字指前所以。一切下正顯真如。",
    "T44n1848_007:0332c03": "即釋論中一切法下文也。此中顯真而舉一",
    "T44n1848_007:0332c04": "切法者。以其性不離相故。一切諸相性所成",
    "T44n1848_007:0332c05": "故。人皆執相以迷性故。今約相而顯性。令知",
    "T44n1848_007:0332c06": "相即無相唯一真如。觸境對緣任運合道。動",
    "T44n1848_007:0332c07": "靜施作無非妙門。然此論中從本之言。與下",
    "T44n1848_007:0332c08": "畢竟之言。相望互成影說。謂從本二字約望",
    "T44n1848_007:0332c09": "過去。以顯真義。謂非是先來不離言等諸相。",
    "T44n1848_007:0332c10": "而今方離。以從本已來便自離相。影取未來",
    "T44n1848_007:0332c11": "畢竟如是下。畢竟二字。約望未來以明如義。",
    "T44n1848_007:0332c12": "謂非是只於今日。平等不變不破。以盡未來",
    "T44n1848_007:0332c13": "際畢竟平等不變不破。亦影取過去從本以",
    "T44n1848_007:0332c14": "來便自如此。又此二義各通下三句而轉。又",
    "T44n1848_007:0332c15": "一切法言亦通下畢竟而轉。思之可見。",
    "T44n1848_007:0332c16": "論離言下正顯所離二。初離妄相以顯真。疏",
    "T44n1848_007:0332c17": "言語路絕者。上句即音聲不及。下句即名句",
    "T44n1848_007:0332c18": "文不及。既聲名句文不及。即當言語路絕也。",
    "T44n1848_007:0332c19": "非聞慧境者。聲名句文是所聞故。意言分別",
    "T44n1848_007:0332c20": "者意言。即是分別也。以形口曰言。在意曰分",
    "T44n1848_007:0332c21": "別。今以所分別與所言同故。云意言也。夫人",
    "T44n1848_007:0332c22": "發言。皆意中之事故。詩序云。情動於中而形",
    "T44n1848_007:0332c23": "於言也。心行處滅者。以相是心之行處。行猶",
    "T44n1848_007:0332c24": "緣也。既離於相心無所緣。所緣既無能緣亦",
    "T44n1848_007:0332c25": "絕。無相真理何思慧之所及乎。離偽等者。偽",
    "T44n1848_007:0332c26": "則鍮似真金。妄謂影如本質。凡是有名相。法",
    "T44n1848_007:0332c27": "悉皆偽妄。故金剛云。凡所有相皆是虛妄。又",
    "T44n1848_007:0332c28": "楞嚴云。幻妄稱相。以偽妄故。則非是真。今既",
    "T44n1848_007:0332c29": "離於名相。即非偽妄故名為真。離異等者。謂",
    "T44n1848_007:0333a01": "有差別有變異。可破壞也。今既皆離故名如",
    "T44n1848_007:0333a02": "也。又若約的訓。如者似也。夫法異則不似。不",
    "T44n1848_007:0333a03": "似即非如。今既不異。不異即相似。似即如義",
    "T44n1848_007:0333a04": "也。故圭山云。謂此實體於未來。常如過去。於",
    "T44n1848_007:0333a05": "色中常如受中。真實相如非為妄似。展轉釋",
    "T44n1848_007:0333a06": "者。為何畢竟平等。為無有變異故。因何無有",
    "T44n1848_007:0333a07": "變異。為不可破壞故。又不可破壞者。為無有",
    "T44n1848_007:0333a08": "變異故。無有變異者。為畢竟平等故離世間",
    "T44n1848_007:0333a09": "者。世謂遷流。間謂墮在其中以差別變異破",
    "T44n1848_007:0333a10": "壞。是世間法。今皆反此故云離也。非脩慧境",
    "T44n1848_007:0333a11": "者。脩即是定非定境也。夫苦空無常不淨等。",
    "T44n1848_007:0333a12": "皆是定所緣。故正智相應者。即如之智證即",
    "T44n1848_007:0333a13": "智之如。除此之外莫能及焉。故下文云。以離",
    "T44n1848_007:0333a14": "念境界唯證相應。故從上來下乃是通斷前",
    "T44n1848_007:0333a15": "後二文。仍辨下段之意。以對非三慧境也。",
    "T44n1848_007:0333a16": "論畢竟下二離異相以顯如。疏雖遍等者。在",
    "T44n1848_007:0333a17": "染時與在淨時同。謂凡夫真性的同諸佛真",
    "T44n1848_007:0333a18": "性。如淨室空與穢室空等。此約同時橫說也。",
    "T44n1848_007:0333a19": "在緣者。謂在染淨緣中過去如現在。現在如",
    "T44n1848_007:0333a20": "未來。猶昨日空與今日空等。染淨雖自改變。",
    "T44n1848_007:0333a21": "真如於此無遷異也。又染緣即以生相為始。",
    "T44n1848_007:0333a22": "業繫苦相為終。淨緣即以覺滅相為始。覺生",
    "T44n1848_007:0333a23": "相為終。真如於中竟無改變。此約異時竪說。",
    "T44n1848_007:0333a24": "不同有為者。是無作法故。體若虛空欲何破",
    "T44n1848_007:0333a25": "壞。在染不破等者。隨流則妄染起。而真體無",
    "T44n1848_007:0333a26": "損。反流則妄染壞。而真體如舊。故圓覺疏云。",
    "T44n1848_007:0333a27": "處生死流。驪珠獨耀於滄海。踞涅槃岸桂輪",
    "T44n1848_007:0333a28": "孤朗於碧天。",
    "T44n1848_007:0333a29": "論唯是下三結體立名。法體者。一心即是法",
    "T44n1848_007:0333b01": "體。故前文云。所言法者。謂眾生心。諸法既",
    "T44n1848_007:0333b02": "無故唯心在。如萬像本空唯是一鏡圓覺云。",
    "T44n1848_007:0333b03": "諸幻盡滅覺心不動。依義立名者。於一心上",
    "T44n1848_007:0333b04": "依離偽妄變易之義。以立真如之名。",
    "T44n1848_007:0333b05": "疏言教非實等者。以權設故因緣有故。意令",
    "T44n1848_007:0333b06": "假其有言以契無言。無言之理可以證悟。有",
    "T44n1848_007:0333b07": "言之教不可取著。取之即成認指亡月也。十",
    "T44n1848_007:0333b08": "地論說隨聲取義有五過失。一不正信聽既",
    "T44n1848_007:0333b09": "逐聲不會深意。二退勇猛由不正信則無勝",
    "T44n1848_007:0333b10": "解。不能決定。三誑他由不會故。或以深為淺",
    "T44n1848_007:0333b11": "以淺為深。四謗佛執權為實。或執事迷理。便",
    "T44n1848_007:0333b12": "謂如來言成虛妄。五輕法以謬解成性聞深",
    "T44n1848_007:0333b13": "不重。釋無實所以者。以一切境界。皆從妄念",
    "T44n1848_007:0333b14": "所生。念尚無體。況所生法而是實耶。故前文",
    "T44n1848_007:0333b15": "云。一切境界唯依妄念。而有差別。若離心念",
    "T44n1848_007:0333b16": "則無一切境界之相。由是一切言說。皆是假",
    "T44n1848_007:0333b17": "名無有實體。性不可得也。疏恐諸下敘外疑",
    "T44n1848_007:0333b18": "可見故。今下以釋論也。若據疏意從一切言",
    "T44n1848_007:0333b19": "說下盡是釋前故名真如四字也。在文可見。",
    "T44n1848_007:0333b20": "然此釋疑之文。合在次前文下注釋。方得文",
    "T44n1848_007:0333b21": "便。學者應知。不相違者假名與離名雖言異",
    "T44n1848_007:0333b22": "而義同。良以等者。凡是有名。皆依相。立真",
    "T44n1848_007:0333b23": "如無相所立即空。以遍計所緣不入真實故。",
    "T44n1848_007:0333b24": "故楞伽下引證名相俱遍計也。相從想生名",
    "T44n1848_007:0333b25": "依相立。不離相故。故曰相。隨緣此相名又",
    "T44n1848_007:0333b26": "生妄想即遍計心也。然此段論以愚詳之。從",
    "T44n1848_007:0333b27": "以一切下。四句合是前科所離相中釋所以",
    "T44n1848_007:0333b28": "也。疏文節釋科解俱不穩暢。今於疏外略助",
    "T44n1848_007:0333b29": "一解。或問曰。何以真如體。上離前言說等相",
    "T44n1848_007:0333c01": "耶。故論釋云。以一切言說假名無實故也。此",
    "T44n1848_007:0333c02": "之二句乃是釋前離言說名字二相所以。也",
    "T44n1848_007:0333c03": "謂心性真實不與虛妄相應。言說名字但是",
    "T44n1848_007:0333c04": "虛妄假有。無其實體不與真合。是故離也。但",
    "T44n1848_007:0333c05": "隨下二句文通兩勢。一則釋前離心緣相所以",
    "T44n1848_007:0333c06": "也。以心緣之相但是隨彼妄念而生。念無自",
    "T44n1848_007:0333c07": "性緣相何有。故云。但隨妄念不可得故。故字",
    "T44n1848_007:0333c08": "通於前段。以真體無念。念則違真是故離也。",
    "T44n1848_007:0333c09": "二則釋前假名無實所以。此如疏解。譯者務",
    "T44n1848_007:0333c10": "簡兩段一釋。此文之巧略也。從言真如者下",
    "T44n1848_007:0333c11": "方是釋疑。疑曰。前云離言說等相。以顯真如",
    "T44n1848_007:0333c12": "無相。今復結云。故名真如。豈非言說等相耶。",
    "T44n1848_007:0333c13": "故此牒而標云言真如者。亦無有相。疑者復",
    "T44n1848_007:0333c14": "云。顯言真如正是名相。何謂無相。故論釋云。",
    "T44n1848_007:0333c15": "謂言說之極。因言遣言也。意云。非謂立此真",
    "T44n1848_007:0333c16": "如一名。便滯於相。以寄此假立之極名。以遣",
    "T44n1848_007:0333c17": "於言相也。有智至此希為詳焉。餘文如疏。立",
    "T44n1848_007:0333c18": "名分齊下敘疑答釋。文並可知。諸名邊際者。",
    "T44n1848_007:0333c19": "如極微是色邊際等。今真如是名之邊際。故",
    "T44n1848_007:0333c20": "此名後更無名也。十種名者。一法名謂蘊處",
    "T44n1848_007:0333c21": "界三科。二人名謂信等五十二位。三教名謂",
    "T44n1848_007:0333c22": "修多羅等十二分。四義名謂蘊處界等所顯",
    "T44n1848_007:0333c23": "義理。五性名謂無義文字無所詮表。不生義",
    "T44n1848_007:0333c24": "解。六略名謂眾生等。七廣名謂眾生等各有",
    "T44n1848_007:0333c25": "差別義名。八不淨名謂凡夫等。九淨名謂生",
    "T44n1848_007:0333c26": "滅即真。十究竟名謂真如也。故偈云。人法及",
    "T44n1848_007:0333c27": "教義。性略及廣名。不淨淨究竟。十名差別境。",
    "T44n1848_007:0333c28": "遣於名者遣於諸名也。若不立此極名。不能",
    "T44n1848_007:0333c29": "遣於諸名。例如扣犍息喧。若無此聲。不能止",
    "T44n1848_007:0334a01": "於諸聲也。若存等者。若存真如名。亦同不遣",
    "T44n1848_007:0334a02": "名。雖是極名體畢竟假。存而不亡。豈稱法體。",
    "T44n1848_007:0334a03": "須知雖立真如之名。名即無名。無名之名故",
    "T44n1848_007:0334a04": "曰假名。即是離名也。故淨名云。文字性離即",
    "T44n1848_007:0334a05": "是解脫。學者至此雖因名而生解。必亡名而",
    "T44n1848_007:0334a06": "證耳。疏一云下。克就真如自體釋。可知。妙智",
    "T44n1848_007:0334a07": "等者。既無名相則非心識所緣。但唯微妙真",
    "T44n1848_007:0334a08": "智觀行所及。謂遍計所緣是假。假故可遣。妙",
    "T44n1848_007:0334a09": "智所證是實。實故不可遣。圓覺云。諸幻滅盡",
    "T44n1848_007:0334a10": "覺心不動。前則能所皆妄。此則能所皆真也。",
    "T44n1848_007:0334a11": "二云下會顯生滅無相釋。意明非謂以真如",
    "T44n1848_007:0334a12": "體遣生滅法也。何以下徵起下文。以法下釋",
    "T44n1848_007:0334a13": "有二意。初約唯真無法解即約真如門釋。但",
    "T44n1848_007:0334a14": "有真如更無餘法性何可遣。又以下二約有",
    "T44n1848_007:0334a15": "法無性解。即約生滅門釋。雖有染淨自性本",
    "T44n1848_007:0334a16": "空。何用更遣前如鏡體無像。後如影像即空",
    "T44n1848_007:0334a17": "也。外人下約真如門釋。離妄情者名相俱絕",
    "T44n1848_007:0334a18": "情有理無。若使可立。焉能離妄。故下文云。以",
    "T44n1848_007:0334a19": "離念境界唯證相應。故又生滅下約生滅門",
    "T44n1848_007:0334a20": "釋。生滅無性。無性故即真。真本自立。故云",
    "T44n1848_007:0334a21": "不待。斯則真如本立。更不須待立生滅法。以",
    "T44n1848_007:0334a22": "為真也。其猶於波本自是水。何須待立以為",
    "T44n1848_007:0334a23": "水耶。何以下躡前徵起下文。真故下約真如",
    "T44n1848_007:0334a24": "門釋。夫真者。非偽非妄。如者。不變不易。今",
    "T44n1848_007:0334a25": "若可遣即成偽妄。可立即成變改。以先不立。",
    "T44n1848_007:0334a26": "今方立故。又生滅下約生滅門釋。以真如從",
    "T44n1848_007:0334a27": "本以來舉體成生滅。生滅無性。常即真如。如",
    "T44n1848_007:0334a28": "是性相曾不捨離。以生滅顯時。即如體顯也。",
    "T44n1848_007:0334a29": "斯則本自顯然。何須更立。",
    "T44n1848_007:0334b01": "離言者。不可說故。絕慮者。不可念故。以前文",
    "T44n1848_007:0334b02": "云。離名字相離心緣相。故此結也。然一切眾",
    "T44n1848_007:0334b03": "生從無始來。執相迷性不能即妄會真雖終",
    "T44n1848_007:0334b04": "日行而不自覺故。今示真而約生滅也。學大",
    "T44n1848_007:0334b05": "乘者。須終日不食終夜不寐。以思此事。何曾",
    "T44n1848_007:0334b06": "是無聖凡依正空色等時。何處真體不常顯",
    "T44n1848_007:0334b07": "現。何有一法不是性。為何有一法體不空寂。",
    "T44n1848_007:0334b08": "又空法何嘗得離真性。苟或不同。此說則墮",
    "T44n1848_007:0334b09": "斷常。無有是處。是故論中每節顯真。皆言一",
    "T44n1848_007:0334b10": "切法也。",
    "T44n1848_007:0334b11": "論若如是義者。指上不可說不可念之義。論",
    "T44n1848_007:0334b12": "諸眾生等者。既發言違理動念乖真。諸眾生",
    "T44n1848_007:0334b13": "等念念相續。未曾離念。欲得不乖如何隨順。",
    "T44n1848_007:0334b14": "欲得契證如何造入。",
    "T44n1848_007:0334b15": "論可說者。即所說也。念亦如是。疏念即無念",
    "T44n1848_007:0334b16": "等者。謂知念諸法時。本無能念所念非謂滅。",
    "T44n1848_007:0334b17": "此令無以念體本絕即無念也。故圓覺云。於",
    "T44n1848_007:0334b18": "諸妄心亦不息滅。非滅下雙釋。即念無念以",
    "T44n1848_007:0334b19": "離二邊。若滅念令絕即墮斷見。若不知念即",
    "T44n1848_007:0334b20": "空。即墮常見也。今既不滅復知即無故免斯",
    "T44n1848_007:0334b21": "過。此則即言忘言非都不語。即念無念非都",
    "T44n1848_007:0334b22": "不思故。經云。無離文字而說解脫。文字性離",
    "T44n1848_007:0334b23": "即是解脫。下文云。眾生迷故謂心為念。心實",
    "T44n1848_007:0334b24": "不動。若能觀察知心無念。即得隨順入真如",
    "T44n1848_007:0334b25": "門。於一下結益。只於一念無念。已離二過。二",
    "T44n1848_007:0334b26": "過既無。乃順中道法性。即不乖真如也。又亦",
    "T44n1848_007:0334b27": "等者。前則直就法體說。念即無念。此即起念",
    "T44n1848_007:0334b28": "之時用觀。觀察能念所念已起未起。了不可",
    "T44n1848_007:0334b29": "得。說亦如是。故云等也。雖未離念者。如是。",
    "T44n1848_007:0334c01": "觀時。麁念不起細念猶存故云未離。如但得",
    "T44n1848_007:0334c02": "火滅火杖猶存。而順無念者。常觀無能所故。",
    "T44n1848_007:0334c03": "如是觀時即是順無念也。如下文云。若有眾",
    "T44n1848_007:0334c04": "生能觀無念者。則為向佛智故。如上等者。以",
    "T44n1848_007:0334c05": "前來所說但是入理之方便故。前疏云答方",
    "T44n1848_007:0334c06": "便觀。即能等者。由前觀察純熟。便能離此能",
    "T44n1848_007:0334c07": "所之念。契於無念真理。以真無能所念想。今",
    "T44n1848_007:0334c08": "既離此。則能契真。正觀者。此觀正與真如相。",
    "T44n1848_007:0334c09": "當如匣與蓋也。又正者。聖也。位當登地已去",
    "T44n1848_007:0334c10": "名為入理聖人。前之方便即當地前。契入即",
    "T44n1848_007:0334c11": "證義也。以離能所念故。得證真如名為契入",
    "T44n1848_007:0334c12": "故。唯識云。若時於所緣智。都無所得。爾時住",
    "T44n1848_007:0334c13": "唯識離二取相故。然上所說。且約一分得無",
    "T44n1848_007:0334c14": "漏。正智名離念得入。若約究竟離者。唯妙覺",
    "T44n1848_007:0334c15": "一人而已。智行處者。真如是正智所遊履處。",
    "T44n1848_007:0334c16": "明非倒惑所行之處。故華嚴云。甚深真法性",
    "T44n1848_007:0334c17": "妙智隨順入。又亦等者。前解約所觀念無。今",
    "T44n1848_007:0334c18": "解約能觀亦無也。觀念之心。此心名為知。無",
    "T44n1848_007:0334c19": "能所之念。苟存斯念。然亦不入擬心即差故。",
    "T44n1848_007:0334c20": "故圓覺云。離遠離幻亦復遠離。得無所離。即",
    "T44n1848_007:0334c21": "除諸幻。荷澤云。妄起即覺妄滅覺滅。覺妄俱",
    "T44n1848_007:0334c22": "滅即是真如。然則如體離念動即乖真。苟能",
    "T44n1848_007:0334c23": "知念無念觀察不息。如是隨順還有入期。冀",
    "T44n1848_007:0334c24": "諸行人勤修妙智。然據前之問答。雙明說念",
    "T44n1848_007:0334c25": "後答。正觀中不論於說者。以細況麁故。心念",
    "T44n1848_007:0334c26": "微細尚須遠離。言語麁淺豈得存焉。",
    "T44n1848_007:0334c27": "釋真如相者。前云是心真如相。自此之前",
    "T44n1848_007:0334c28": "已釋真如兩字。從此向後方釋相之一字。初",
    "T44n1848_007:0334c29": "總標論。復次真如者。問此既說真如之相。",
    "T44n1848_007:0335a01": "何不牒云相耶。答以從無相中辨相。相即無",
    "T44n1848_007:0335a02": "相不異離言之法。故又相即義也。今於真體",
    "T44n1848_007:0335a03": "之中開說二義故。云有二種義。義即相也。一",
    "T44n1848_007:0335a04": "味者。前云一心一法界故。然且約理離諸相",
    "T44n1848_007:0335a05": "故。強名為一。而此一相即不可得。法句經云。",
    "T44n1848_007:0335a06": "森羅及萬像。一法之所印。一亦不為一。為欲",
    "T44n1848_007:0335a07": "破諸數。淺智之所聞。見一謂為一。幸諸深智",
    "T44n1848_007:0335a08": "者忘懷而體之。有二者。既容言說分別故。有",
    "T44n1848_007:0335a09": "一二之相也。不可隨言者。前雖顯體離言。不",
    "T44n1848_007:0335a10": "可執為無說。以有二義故。今雖分別二義。不",
    "T44n1848_007:0335a11": "可取為有相。以相即無相不異離言故。故不",
    "T44n1848_007:0335a12": "得隨言執取也。但為下必若無言。憑何信解。",
    "T44n1848_007:0335a13": "必若有二法體。全乖證入絕分。引文可知。",
    "T44n1848_007:0335a14": "二略辨疏無妄染者。以如實體中本不與九",
    "T44n1848_007:0335a15": "相六染相應。故名為空。不是真體是空。如實",
    "T44n1848_007:0335a16": "之空者。如實是真性空。是無妄染。如實之空",
    "T44n1848_007:0335a17": "依主釋。如言瓶空。蓋為瓶中無物。非謂瓶體",
    "T44n1848_007:0335a18": "是空。涅槃經中具有此喻也。論究竟者。至極",
    "T44n1848_007:0335a19": "義。意明立空之言至極只為顯於真實也。遂",
    "T44n1848_007:0335a20": "能等者以妄空為能顯。真實為所顯。不因彼",
    "T44n1848_007:0335a21": "妄空。焉知此真實異妄無體者。妄攬真有真",
    "T44n1848_007:0335a22": "元自有。故云異也有流者。有謂三有二十五",
    "T44n1848_007:0335a23": "有。流即四流九流。以彼諸有煩惱。能漂溺群",
    "T44n1848_007:0335a24": "物故總名流。即根隨等共有二十六使。此論",
    "T44n1848_007:0335a25": "即三細四麁。如是煩惱多不可計。故曰恒沙。",
    "T44n1848_007:0335a26": "若準此論所說。即過河沙數。理實無量。豈止",
    "T44n1848_007:0335a27": "河沙。若有定數。恐非了義。所言異者。彼曰煩",
    "T44n1848_007:0335a28": "惱。此名功德。彼染此淨彼空此有故。相離者。",
    "T44n1848_007:0335a29": "妄體本空無可相隨故。下文云。一切煩惱染",
    "T44n1848_007:0335b01": "法皆是妄有。性自本無。未曾與如來藏相應",
    "T44n1848_007:0335b02": "故。無上法者。即大智慧光明義等。是佛所證",
    "T44n1848_007:0335b03": "之法。故云無上。此皆即性之德。德皆是性不",
    "T44n1848_007:0335b04": "相捨離。故曰相隨。",
    "T44n1848_007:0335b05": "初略明疏能所分別者。即心境也。染法雖多",
    "T44n1848_007:0335b06": "統。唯此攝故。論云一切。而疏云能所。下即心",
    "T44n1848_007:0335b07": "境別明所取相者。即境界相。於中有色香味",
    "T44n1848_007:0335b08": "觸等不同。故云差別。能取見者。即智相相續",
    "T44n1848_007:0335b09": "等。於中分見聞覺知不同。總名能取。即下分",
    "T44n1848_007:0335b10": "離識也。此即約雙遣心境釋。又以下約唯遣",
    "T44n1848_007:0335b11": "境界釋。前二句但說境無。此則出境無所以。",
    "T44n1848_007:0335b12": "謂凡是境界皆從心念所生。心念既無。境從",
    "T44n1848_007:0335b13": "何有。故前文云。一切境界唯依妄念而有差",
    "T44n1848_007:0335b14": "別。若離於念則無一切境界。據此是本識中",
    "T44n1848_007:0335b15": "能見相也。以與智相生境取境功能別故。良",
    "T44n1848_007:0335b16": "以下通釋文意。情有理無者。妄情中有。真理",
    "T44n1848_007:0335b17": "中無猶如空華翳病故見。理有已下反前可",
    "T44n1848_007:0335b18": "見。故不相應者。結前妄法。理中既無說何相",
    "T44n1848_007:0335b19": "應。斯則却與情為相應。以從妄念生。故離念",
    "T44n1848_007:0335b20": "則無一切法故。",
    "T44n1848_007:0335b21": "論當知下二四句。初有無四句。疏離妄有者。",
    "T44n1848_007:0335b22": "謂人執有故言非有。若無所執約何言非妄",
    "T44n1848_007:0335b23": "有之言。攝一切相。惑者下為不了非有之言。",
    "T44n1848_007:0335b24": "是遣情執之有。却認法體是無。今此釋云。上",
    "T44n1848_007:0335b25": "但以非非汝執有。不道此法便是於無。故云",
    "T44n1848_007:0335b26": "非無。雙非是真法者。將謂真如是非有是非",
    "T44n1848_007:0335b27": "無。故破云。非非有相非非無相。此皆上非字",
    "T44n1848_007:0335b28": "是能治之藥。下三字是所治之病。釋云下細",
    "T44n1848_007:0335b29": "詳可解。此中前後四箇謂字。前二箇中。上是",
    "T44n1848_007:0335c01": "計謂之謂。下是言謂之謂。後二例之。還立等",
    "T44n1848_007:0335c02": "者。執第一第二句同時有無相。並為真如也。",
    "T44n1848_007:0335c03": "非許雙是等者。我若單言非非。則從汝雙執",
    "T44n1848_007:0335c04": "有相無相。我以兩非和非有相非無相。一時",
    "T44n1848_007:0335c05": "非却。何以迷倒雙執有無。故今論云。非有無",
    "T44n1848_007:0335c06": "俱相。俱相者。即有無同時也。今皆非却。",
    "T44n1848_007:0335c07": "論非一下二一異四句。疏準前等者。但前約",
    "T44n1848_007:0335c08": "有無此約一異。二執不同。餘皆無別。但如前",
    "T44n1848_007:0335c09": "疏配釋可知。然執下結總攝別謂眾生執取",
    "T44n1848_007:0335c10": "無量無邊。根本從此二四句起。所以百非只",
    "T44n1848_007:0335c11": "約此說。義見前文。故廣下引例。皆非真實者。",
    "T44n1848_007:0335c12": "是妄計著不稱實理。同此有無一異二四句",
    "T44n1848_007:0335c13": "也。所執不同者。四人各執一句。有即有句。是",
    "T44n1848_007:0335c14": "此初句所遣也。非有即無句。是此次句所遣",
    "T44n1848_007:0335c15": "也。俱即亦有亦無句。是此第四句所遣。非即",
    "T44n1848_007:0335c16": "非有非無句。是此第三句所遣。一等例此配",
    "T44n1848_007:0335c17": "之。隨次配者。如上配為四句。然但一向就彼",
    "T44n1848_007:0335c18": "所配。非與此論相配。皆是妄執。故云非真。四",
    "T44n1848_007:0335c19": "宗外道者。一數論外道執有等性與諸法一。",
    "T44n1848_007:0335c20": "即當有句。故彼破云。此執非真。所以者何。若",
    "T44n1848_007:0335c21": "青等色與色性一。應如色性其體皆同。五樂",
    "T44n1848_007:0335c22": "等聲與聲性一。應如聲性其體皆同。眼等諸",
    "T44n1848_007:0335c23": "根與根性一。應如根性其體皆同。應一一根",
    "T44n1848_007:0335c24": "取一切境。應一一境對一切根。又一切法與",
    "T44n1848_007:0335c25": "有性一。應如有性其體皆同。二勝論外道說",
    "T44n1848_007:0335c26": "有等性與法非一。當非有句。此亦非真。所以",
    "T44n1848_007:0335c27": "者何。若青等色與色性異。應如聲等非眼所",
    "T44n1848_007:0335c28": "行。聲等亦爾。又一切法異有性者應如兔角。",
    "T44n1848_007:0335c29": "其體本無。乃至廣破三。無慚外道執有等性。",
    "T44n1848_007:0336a01": "與彼諸法亦一亦異。當於亦有亦非有句。此",
    "T44n1848_007:0336a02": "亦非真。所以者何。若有性等。與色等一同數",
    "T44n1848_007:0336a03": "論過。與色等異。同勝論矣。一異二種性相相",
    "T44n1848_007:0336a04": "違。而言體同。理不成立。一應非一以即異故",
    "T44n1848_007:0336a05": "如異。異應非異。以即一故如一。乃至廣破四",
    "T44n1848_007:0336a06": "邪命外道執有等性與彼諸法非一非異。當",
    "T44n1848_007:0336a07": "非有非非有句。此亦非真。所以者何。汝此所",
    "T44n1848_007:0336a08": "說非一非異者。為但是遮。為偏有表。若偏",
    "T44n1848_007:0336a09": "有表。應不雙非。若但是遮。應無所執。有遮有",
    "T44n1848_007:0336a10": "表理互相違。無遮無表言成戲論。乃至廣破",
    "T44n1848_007:0336a11": "如是。世間起四種謗。謂有非有雙許雙非。如",
    "T44n1848_007:0336a12": "次是增益損減相違戲論。是故世間所執非",
    "T44n1848_007:0336a13": "實。今此下揀異此是一人展轉。彼乃四宗各",
    "T44n1848_007:0336a14": "殊。又此則為顯真如。彼則一向治執。故不同",
    "T44n1848_007:0336a15": "也。後段等者。今但取皆非真實已上文。不取",
    "T44n1848_007:0336a16": "及顯外道已下也。",
    "T44n1848_007:0336a17": "二總結疏妄計塵沙者。顯妄執多也。既從念",
    "T44n1848_007:0336a18": "生。豈順無念真理故不相應。然此文中但約",
    "T44n1848_007:0336a19": "心結而不約境者。以一切境界皆從心生。但",
    "T44n1848_007:0336a20": "說無心則知無境。故略不言。以對下謂如實",
    "T44n1848_007:0336a21": "之體約無妄故。說名為空。非謂真體是無名",
    "T44n1848_007:0336a22": "為空也。亦可下通指此段總結之文。皆是釋",
    "T44n1848_007:0336a23": "疑。恐聞前真如自性非有相等。便謂全無自",
    "T44n1848_007:0336a24": "體及功德法。成斷滅見。故今釋之。云乃至",
    "T44n1848_007:0336a25": "等。聞空謂真無妄相。不空謂自性功德清淨",
    "T44n1848_007:0336a26": "本然。",
    "T44n1848_007:0336a27": "初正釋疏牒前者。牒前體空無妄。顯下不空",
    "T44n1848_007:0336a28": "之法。舉體者。體是所依。下常等諸義皆依此",
    "T44n1848_007:0336a29": "說。故常者。三際四相不能遷故。樂者。三苦八",
    "T44n1848_007:0336b01": "苦不能害故。疏以恒為樂者。以無生老病死",
    "T44n1848_007:0336b02": "故名恒。此生老等正是苦法。故今配此。前約",
    "T44n1848_007:0336b03": "惑業故配四相。今約果報故配老死等。我者。",
    "T44n1848_007:0336b04": "是自在義。為對所繫不自在故。以離業行繫",
    "T44n1848_007:0336b05": "縛故。論云不變。不變是離行也。行即是業。既",
    "T44n1848_007:0336b06": "非業繫則得自在。故云我也。淨者。染而不染",
    "T44n1848_007:0336b07": "故。然此注合在淨字之下。以滿足之言。蓋是",
    "T44n1848_007:0336b08": "都結。謂除此四德之外。所有過河沙數功德。",
    "T44n1848_007:0336b09": "悉在其中。故云滿足。即如下所說大智慧光",
    "T44n1848_007:0336b10": "明遍照法界等。故本疏以淨法為淨德。不該",
    "T44n1848_007:0336b11": "滿足之言。然法一字猶通上下。又詳常恒不",
    "T44n1848_007:0336b12": "變之文。但成一義。縱此各配自是一塗。今助",
    "T44n1848_007:0336b13": "一解則與疏異。常恒不變者。竪顯真體三際",
    "T44n1848_007:0336b14": "無窮。斯則釋前以有自體也。淨法滿足者。橫",
    "T44n1848_007:0336b15": "顯淨德十方無盡。斯則顯前具足無漏等。自",
    "T44n1848_007:0336b16": "體既常不變。復具無漏功德。法體若然。豈是",
    "T44n1848_007:0336b17": "空耶。故結不空。",
    "T44n1848_007:0336b18": "二釋疑疏情執有者。謂遍計所執色等諸法。",
    "T44n1848_007:0336b19": "是妄情中有故。是則等者。真實法體自性功",
    "T44n1848_007:0336b20": "德。雖無缺少。然無一相可得故不異空。釋無",
    "T44n1848_007:0336b21": "相等者。夫有相者是妄念所緣。今既唯以證",
    "T44n1848_007:0336b22": "智相應。故知無相。故唯識偈云。若時於所緣。",
    "T44n1848_007:0336b23": "智都無所得。爾時住唯識。離二取相故。",
    "T44n1848_007:0336b24": "起信論疏筆削記卷第七"
}