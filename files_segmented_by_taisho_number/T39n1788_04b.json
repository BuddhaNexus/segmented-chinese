{
    "T39n1788_04b:0271b15": "folio_4b 金光明最勝王經疏卷第四末",
    "T39n1788_04b:0271b17": "8 金勝陀羅尼品(四末)金勝陀羅尼品第八",
    "T39n1788_04b:0271b18": "金勝陀羅尼品，三門分別：一來意、二釋名、三",
    "T39n1788_04b:0271b19": "解妨。言來意者，上明夢聞金鼓說懺悔音滅",
    "T39n1788_04b:0271b20": "除業障修淨地行，皆□親近供養諸佛、發勝",
    "T39n1788_04b:0271b21": "祈願善根所成。此等既由佛得，□□教常見",
    "T39n1788_04b:0271b22": "佛。廣行難學、略行易遵，故授總持，令依修□，",
    "T39n1788_04b:0271b23": "常得見佛修行供養，故前品後有此品生。二",
    "T39n1788_04b:0271b24": "釋名者，梵云呬囉此云金跋底此云勝陀羅尼此云總持。",
    "T39n1788_04b:0271b25": "金者是喻，陀羅尼是法，勝通法喻。金中之勝",
    "T39n1788_04b:0271b26": "如贍部金，此總持勝亦復如是，取金為喻，義",
    "T39n1788_04b:0271b27": "同於前〈三身品〉說。解妨者，問：經云「持此總持",
    "T39n1788_04b:0271b28": "者具大福德，已多佛所殖善持戒，決定能入",
    "T39n1788_04b:0271b29": "甚深法門。」既云已多佛所殖善持戒，此即自",
    "T39n1788_04b:0271c01": "能恒覩諸佛，何假佛教總持之法？答：更令增",
    "T39n1788_04b:0271c02": "進，故教神呪。",
    "T39n1788_04b:0271c03": "經。爾時世尊復於眾中告善住菩薩摩訶薩：「善",
    "T39n1788_04b:0271c04": "男子！有陀羅尼名曰金勝。」贊曰：品文分五，",
    "T39n1788_04b:0271c05": "初標呪勸持讚人令學、二教持神呪前之方",
    "T39n1788_04b:0271c06": "便、三正說神呪、四廣讚功能、五教行方軌。初",
    "T39n1788_04b:0271c07": "段有三：一對機標呪之名、二勸人持學所以、",
    "T39n1788_04b:0271c08": "三「是故」下美人令具修學。此初也。",
    "T39n1788_04b:0271c09": "經　「若有善男子善女人，欲求親見過去未來現",
    "T39n1788_04b:0271c10": "在諸佛恭敬供養者，應當受持此陀羅尼。」贊",
    "T39n1788_04b:0271c11": "曰：勸人持學所以。有三：初述願持、次徵所以、",
    "T39n1788_04b:0271c12": "後為解釋。此初也。",
    "T39n1788_04b:0271c13": "經　「何以故？此陀羅尼乃是過現未來諸佛之母。」",
    "T39n1788_04b:0271c14": "贊曰：後二文也。能生諸佛，名為佛母。",
    "T39n1788_04b:0271c15": "經　「是故當知，持此陀羅尼者具大福德，已於過",
    "T39n1788_04b:0271c16": "去無量佛所植諸善本，今得受持，於戒清淨不",
    "T39n1788_04b:0271c17": "毀不缺，無有障礙，決定能入甚深法門。」贊",
    "T39n1788_04b:0271c18": "曰：美人令其修學。有八：初標持人、二有大福、",
    "T39n1788_04b:0271c19": "三逢諸佛、四殖善根、五具尸羅、六無障礙、七",
    "T39n1788_04b:0271c20": "入正定聚、八入甚深法則決定能入住正定",
    "T39n1788_04b:0271c21": "位。長取決定能入甚深法門，即為第八。或但",
    "T39n1788_04b:0271c22": "為七，合第七八為能證不退。",
    "T39n1788_04b:0271c23": "經　世尊即為說持呪法：「先稱諸佛及菩薩名，至",
    "T39n1788_04b:0271c24": "心禮敬，然後誦呪。」贊曰：教持神呪前之方",
    "T39n1788_04b:0271c25": "便。初標、後教。初也。",
    "T39n1788_04b:0271c26": "經　「南謨十方一切諸佛。南謨諸大菩薩摩訶薩。",
    "T39n1788_04b:0271c27": "南謨聲聞緣覺一切賢聖。南謨釋迦牟尼佛。南",
    "T39n1788_04b:0271c28": "謨東方不動佛。南謨南方寶幢佛。南謨西方阿",
    "T39n1788_04b:0271c29": "彌陀佛。南謨北方天鼓音王佛。南謨上方廣眾",
    "T39n1788_04b:0272a01": "德佛。南謨下方明德佛。南謨寶藏佛。南謨普光",
    "T39n1788_04b:0272a02": "佛。南謨普明佛。南謨香積王佛。南謨蓮華勝佛。",
    "T39n1788_04b:0272a03": "南謨平等見佛。南謨寶髻佛。南謨寶上佛。南謨",
    "T39n1788_04b:0272a04": "寶光佛。南謨無垢光明佛。南謨辨才莊嚴思惟",
    "T39n1788_04b:0272a05": "佛。南謨淨月光稱相王佛。南謨華嚴光佛。南謨",
    "T39n1788_04b:0272a06": "光明王佛。南謨善光無垢稱王佛。南謨觀察無",
    "T39n1788_04b:0272a07": "畏自在佛。南謨無畏名稱佛。南謨最勝王佛。南",
    "T39n1788_04b:0272a08": "謨寶相佛。南謨觀自在菩薩摩訶薩。南謨地藏",
    "T39n1788_04b:0272a09": "菩薩摩訶薩。南謨虛空藏菩薩摩訶薩。南謨妙",
    "T39n1788_04b:0272a10": "吉祥菩薩摩訶薩。南謨金剛手菩薩摩訶薩。南",
    "T39n1788_04b:0272a11": "謨普賢菩薩摩訶薩。南謨無盡意菩薩摩訶薩。",
    "T39n1788_04b:0272a12": "南謨大勢至菩薩摩訶薩。南謨慈氏菩薩摩訶",
    "T39n1788_04b:0272a13": "薩。南謨善思菩薩摩訶薩。」贊曰：教也。初教",
    "T39n1788_04b:0272a14": "總體、後教別禮。初也。別禮可知。",
    "T39n1788_04b:0272a15": "經　「陀羅尼曰：」「南謨曷喇怛娜怛喇夜也　怛",
    "T39n1788_04b:0272a16": "姪他　君睇君睇　矩折囇矩折囇　壹窒哩",
    "T39n1788_04b:0272a17": "蜜窒哩　莎訶」贊曰：正說神呪。",
    "T39n1788_04b:0272a18": "經　佛告善住菩薩：「此陀羅尼是三世佛母。」贊",
    "T39n1788_04b:0272a19": "曰：下廣讚功能。有二：初明呪是佛母、後明持",
    "T39n1788_04b:0272a20": "者獲益。初也。",
    "T39n1788_04b:0272a21": "經　「若有善男子善女人持此呪者，能生無量無",
    "T39n1788_04b:0272a22": "邊福德之聚。」贊曰：獲益中，初總標、後別示。",
    "T39n1788_04b:0272a23": "此總也。",
    "T39n1788_04b:0272a24": "經　「即是供養恭敬尊重讚歎無數諸佛，如是諸",
    "T39n1788_04b:0272a25": "佛皆與此人授阿耨多羅三藐三菩提記。」贊",
    "T39n1788_04b:0272a26": "曰：別示獲益。有六：一即供養佛，是法供養故；",
    "T39n1788_04b:0272a27": "二得佛授記；三得世福果；四所願遂心；五常",
    "T39n1788_04b:0272a28": "近善友；六佛菩薩等守護。文段可知，故不別",
    "T39n1788_04b:0272a29": "指。",
    "T39n1788_04b:0272b01": "經　「善住！若有人能持此呪者，隨其所欲，衣食財",
    "T39n1788_04b:0272b02": "寶、多聞聰慧、無病長壽，獲福甚多，隨所願求無",
    "T39n1788_04b:0272b03": "不遂意。善住！持是呪者，乃至未證無上菩提，常",
    "T39n1788_04b:0272b04": "與金城山菩薩、慈氏菩薩、大海菩薩、觀自在菩",
    "T39n1788_04b:0272b05": "薩、妙吉祥菩薩、大氷伽羅菩薩等而共居止，為",
    "T39n1788_04b:0272b06": "諸菩薩之所攝護。善住！當知持此呪時，作如是",
    "T39n1788_04b:0272b07": "法。」贊曰：五教行方軌。文分為三：一總標、二",
    "T39n1788_04b:0272b08": "別示、三結勸勿忘。初也。",
    "T39n1788_04b:0272b09": "經　「先應誦持滿一萬八遍為前方便。次於暗室",
    "T39n1788_04b:0272b10": "莊嚴道場，黑月一日清淨洗浴，著鮮潔衣燒香",
    "T39n1788_04b:0272b11": "散華，種種供養并諸飲食。入道場中，先當稱禮",
    "T39n1788_04b:0272b12": "如前所說諸佛菩薩。至心慇重悔先罪已，右膝",
    "T39n1788_04b:0272b13": "著地，可誦前呪滿一千八遍，端坐思惟念其所",
    "T39n1788_04b:0272b14": "願。日未出時，於道場中食淨黑食，日唯一食，至",
    "T39n1788_04b:0272b15": "十五日方出道場。能令此人福德威力不可思",
    "T39n1788_04b:0272b16": "議，隨所願求無不圓滿。若不遂意，重入道場。」",
    "T39n1788_04b:0272b17": "贊曰：別示。於中有八：一持呪方便；二處所；三",
    "T39n1788_04b:0272b18": "莊嚴；四時節；五結淨；六供養；七「入道場」下正",
    "T39n1788_04b:0272b19": "行，正行中有九：一歸禮、二懺悔、三虔恭、四",
    "T39n1788_04b:0272b20": "誦數、五起願、六食處時節、七所應食染令黑",
    "T39n1788_04b:0272b21": "亦得、八知量、九期限；八「能令」下願遂，有二：初",
    "T39n1788_04b:0272b22": "福多之者二七願遂、二「若不遂意」下惡業重",
    "T39n1788_04b:0272b23": "者更重邀期還如前作。此分二品，準餘修行",
    "T39n1788_04b:0272b24": "多分三品。或約根性利鈍、或障有三品、或三",
    "T39n1788_04b:0272b25": "品修，如求普賢或一七二三七日，或復經生",
    "T39n1788_04b:0272b26": "業輕重別。此亦如是，文段準科。",
    "T39n1788_04b:0272b27": "經　「既稱心已，常持莫忘。」結勸勿忘。",
    "T39n1788_04b:0272b28": "9 重顯空性品(四末)經重顯空性品第九重顯空性品，三門分別：",
    "T39n1788_04b:0272b29": "一來意、二釋名、三解妨。言來意，前《壽量》等明",
    "T39n1788_04b:0272c01": "大乘果，《夢懺》等下明大乘行。大乘行託境生，",
    "T39n1788_04b:0272c02": "前諸品中雖略明空，未廣正辨，今為明境，故",
    "T39n1788_04b:0272c03": "此品來。又前諸品雖略明空，多說有行，恐其",
    "T39n1788_04b:0272c04": "滯有二執難除，三輪不圓、六度難滿，故今廣",
    "T39n1788_04b:0272c05": "明我法二空，重令除其二執。三輪既得清淨，",
    "T39n1788_04b:0272c06": "六度能到彼岸，故此品生。釋名者，空性有三：",
    "T39n1788_04b:0272c07": "一者空即是性，即遍計所執我法二種；二者",
    "T39n1788_04b:0272c08": "空之性即真如，是空之真性，因空所顯，故云",
    "T39n1788_04b:0272c09": "空性，非體性空；三者依他亦名空性，名無生",
    "T39n1788_04b:0272c10": "性故。又云「虛妄分別有，於此二都無」，此即依",
    "T39n1788_04b:0272c11": "他，但空二執，不空依圓故。今乘此品明我法",
    "T39n1788_04b:0272c12": "空為其方便，正意令觀真如空性，非不了真",
    "T39n1788_04b:0272c13": "如而能了諸行故。若云舜若空即是性，云舜",
    "T39n1788_04b:0272c14": "若多即空之性，故《解深密》等云「相無自性性、",
    "T39n1788_04b:0272c15": "生無自性性、勝義無自性性。」故三無性俱得",
    "T39n1788_04b:0272c16": "云性。空者無也，顯者明也，重者復也。前雖略",
    "T39n1788_04b:0272c17": "明猶未能解，餘經雖廣亦未能知，今復顯之，",
    "T39n1788_04b:0272c18": "故云〈重顯空性品〉。解妨者，問：既云明空性品，",
    "T39n1788_04b:0272c19": "何故復云「求證菩提真實處，常以甘露施群生」",
    "T39n1788_04b:0272c20": "等？菩提有情俱不空故。答：我法實皆空無法。",
    "T39n1788_04b:0272c21": "有情覺依他、圓成實有，故說得菩提。若不先",
    "T39n1788_04b:0272c22": "觀空，無由能證實。為對遣妄執，故云空性",
    "T39n1788_04b:0272c23": "品。",
    "T39n1788_04b:0272c24": "經　爾時世尊說此呪已，為欲利益菩薩摩訶薩、",
    "T39n1788_04b:0272c25": "人天大眾，令得悟解甚深真實第一義故，重明",
    "T39n1788_04b:0272c26": "空性。贊曰：品文分三，一初結集敘說所因、",
    "T39n1788_04b:0272c27": "二佛為重陳空義、三時眾獲益慶躍奉行。此",
    "T39n1788_04b:0272c28": "初也。初結前文即說呪已。二所利器，即利菩",
    "T39n1788_04b:0272c29": "薩。三標所悟，即第一義。云真實者，簡諸小乘",
    "T39n1788_04b:0273a01": "所說第一義諦，彼非實故。四顯慈悲，即重明",
    "T39n1788_04b:0273a02": "空性。",
    "T39n1788_04b:0273a03": "經　而說頌曰：「我已於餘甚深經，廣說真空微妙",
    "T39n1788_04b:0273a04": "法，今復於此經王內，略說空法不思議。」贊曰：",
    "T39n1788_04b:0273a05": "佛為重陳空義，有三十三頌，分二：初三頌總",
    "T39n1788_04b:0273a06": "標說意、次三十頌別為說空。初中復三：初一",
    "T39n1788_04b:0273a07": "頌指廣顯略、次一頌明其所為、後一頌明起",
    "T39n1788_04b:0273a08": "說因。此初也。於餘甚深，《深密》、《楞伽》、《般若》等經",
    "T39n1788_04b:0273a09": "廣說。此經王內略說空法者，總略即為人法",
    "T39n1788_04b:0273a10": "別。總即十八空。十八空中但明八種，謂內空、",
    "T39n1788_04b:0273a11": "外空、內外空、畢竟空、無際空、無散空、自性",
    "T39n1788_04b:0273a12": "空、一切法空，影顯餘故。",
    "T39n1788_04b:0273a13": "經　「於諸廣大甚深法，有情無智不能解，故我於",
    "T39n1788_04b:0273a14": "斯重敷演，令於空法得開悟。」贊曰：明所為。",
    "T39n1788_04b:0273a15": "令於空得開悟者，於諸深法即所迷境，二空",
    "T39n1788_04b:0273a16": "真理或菩提涅槃，有情無智即能迷人。所為",
    "T39n1788_04b:0273a17": "之生，有四種人無智不解：一執我法人、二怖",
    "T39n1788_04b:0273a18": "空之人、三懈怠不修、四疑惑不學。故《十八空",
    "T39n1788_04b:0273a19": "論》云「明此十八空理，能除四種過失：一除戲",
    "T39n1788_04b:0273a20": "論、二除怖畏、三除懈怠、四除疑惑。一除戲論",
    "T39n1788_04b:0273a21": "者有二：一除世間外道我執、二除出世行者",
    "T39n1788_04b:0273a22": "法執。此二者有，不能悟解二空之理。二除怖",
    "T39n1788_04b:0273a23": "畏者，眾生聞人法空，怖不修道。此即著空，佛",
    "T39n1788_04b:0273a24": "為說有事有用。若人能修，則能得道及得道",
    "T39n1788_04b:0273a25": "果，乃至三身一切功德。三除懈怠者，若定言",
    "T39n1788_04b:0273a26": "淨，不勞修道；若定不淨，則永無除滅。今明如",
    "T39n1788_04b:0273a27": "如非淨不淨，但有惑時名為不淨，除惑已去",
    "T39n1788_04b:0273a28": "名得清淨，故應修道方可解脫。四除疑惑者，",
    "T39n1788_04b:0273a29": "既聞如如非有非無則心猶豫，為其分判人",
    "T39n1788_04b:0273b01": "法二我決定非有、人法二無理決定非無，故",
    "T39n1788_04b:0273b02": "除疑惑令得開悟。」",
    "T39n1788_04b:0273b03": "經　「大悲哀愍有情故，以善方便勝因緣，我今於",
    "T39n1788_04b:0273b04": "此大眾中，演說令彼明空義。」贊曰：明起說",
    "T39n1788_04b:0273b05": "因。以善方便為作勝因緣。明者解也，令彼解",
    "T39n1788_04b:0273b06": "空義。",
    "T39n1788_04b:0273b07": "經　「當知此身如空聚，六賊依止不相知，六塵諸",
    "T39n1788_04b:0273b08": "賊別依根，各不相知亦如是。」贊曰：下三十",
    "T39n1788_04b:0273b09": "頌別明空。分之為六：初十二頌明初三空，為",
    "T39n1788_04b:0273b10": "除有情我法二執；第二有半頌明畢竟空；三",
    "T39n1788_04b:0273b11": "「一切諸法」下有四頌半明無際空；四「我斷一",
    "T39n1788_04b:0273b12": "切」下一頌明無散空；五「我開甘露」下一頌明",
    "T39n1788_04b:0273b13": "自性空；六自餘文明一切法空。問：準《十八空",
    "T39n1788_04b:0273b14": "論》等，空有十八，何故但明八耶？答：準彼《十八",
    "T39n1788_04b:0273b15": "空論》，初六明空自體、次十明空之用、第十七",
    "T39n1788_04b:0273b16": "空屬體、第十八空屬用。體中，內空為破能受",
    "T39n1788_04b:0273b17": "我，外空為破所受法，內外空通破二，故別明",
    "T39n1788_04b:0273b18": "之。大空是器世間，非有情故。空空即能觀如",
    "T39n1788_04b:0273b19": "無漏智與如合，名空空。真實空即真如理能",
    "T39n1788_04b:0273b20": "所證法，凡夫未得。又此大空、真實空，法空攝；",
    "T39n1788_04b:0273b21": "空空，即人空攝，故不別說。十用之中，有為無",
    "T39n1788_04b:0273b22": "為明其因果，但在自利，故不明之。若畢竟空，",
    "T39n1788_04b:0273b23": "為常益有情。無際空，成前常益。無散空，為",
    "T39n1788_04b:0273b24": "常益故不住涅槃。自性空，開悟有情令得涅",
    "T39n1788_04b:0273b25": "槃。相空，為成諸相好，劣故不明。一切法空，令",
    "T39n1788_04b:0273b26": "成力無畏等。有法空、無法空，通出十四空體，",
    "T39n1788_04b:0273b27": "除增減執。此畢竟等五，於利他勝。餘非勝要，",
    "T39n1788_04b:0273b28": "故略不說。廣此諸空，如《法苑》中〈空義林〉說。又",
    "T39n1788_04b:0273b29": "解：初三頌科解如前、次十七頌正為說空、後",
    "T39n1788_04b:0273c01": "「我斷一切煩惱」下明說空所因。且依第一。且",
    "T39n1788_04b:0273c02": "依第一別解中，初文分二：初一頌總標初三",
    "T39n1788_04b:0273c03": "空、後十一頌別明三空。此初。此身如空聚，標",
    "T39n1788_04b:0273c04": "內外空，即造根四大及細意識為六識依，及",
    "T39n1788_04b:0273c05": "為五色根依，名內空。亦為外境，故名外空，即",
    "T39n1788_04b:0273c06": "扶根塵名之為外，非離身外。六賊依止不相",
    "T39n1788_04b:0273c07": "知，標內空。六塵諸賊等，標外空。下各廣釋。此",
    "T39n1788_04b:0273c08": "所依身猶聚沫等，云如空聚。又有漏虛偽無",
    "T39n1788_04b:0273c09": "功德故，名為空聚。然六根境皆能為緣損壞",
    "T39n1788_04b:0273c10": "善品，故竝名賊，故云六塵諸賊別依根。",
    "T39n1788_04b:0273c11": "經　「眼根常觀於色處，耳根聽聲不斷絕，鼻根恒",
    "T39n1788_04b:0273c12": "嗅於香境，舌根鎮甞於美味，身根受於輕軟觸，",
    "T39n1788_04b:0273c13": "意根了法不知厭，此等六根隨事起，各於自境",
    "T39n1788_04b:0273c14": "生分別。」贊曰：下別明空。初三頌半明內空、",
    "T39n1788_04b:0273c15": "次一頌半就能所緣以明外空、後六頌明內",
    "T39n1788_04b:0273c16": "外空。就內空中，初兩頌就所依根以明內空、",
    "T39n1788_04b:0273c17": "次「識如幻」下一頌半就能依識以明內空。此即",
    "T39n1788_04b:0273c18": "初也。此六根體及所緣境，釋其根名，廣如《法",
    "T39n1788_04b:0273c19": "苑．補闕．蘊處界義林》廣明。《十八空論》云「凡夫",
    "T39n1788_04b:0273c20": "二乘，諸內六入能受六塵果報，故名受者。為",
    "T39n1788_04b:0273c21": "破此執，唯有六根無能受法，名受者空。」此意",
    "T39n1788_04b:0273c22": "根境識三和合能受，非根獨能。破外道執受",
    "T39n1788_04b:0273c23": "者我故，破二乘執能受法我，又破離識但說",
    "T39n1788_04b:0273c24": "為空。隨事起者，隨能造大并能依識等事起，",
    "T39n1788_04b:0273c25": "照自境生妄識分別。",
    "T39n1788_04b:0273c26": "經　「識如幻化非真實，依止根處妄貪求，如人奔",
    "T39n1788_04b:0273c27": "走空聚中，六識依根亦如是，心遍馳求隨處轉，",
    "T39n1788_04b:0273c28": "託根緣境了諸事。」贊曰：就能依識以明內",
    "T39n1788_04b:0273c29": "空。論云「以無境故，識不得生，是名內空。」識如",
    "T39n1788_04b:0274a01": "幻事從顛倒生，妄想取境如走空聚。諸境皆",
    "T39n1788_04b:0274a02": "貪名遍馳求。託根緣境，根境既空，故識非有。",
    "T39n1788_04b:0274a03": "經　「常愛色聲香味觸，於法尋思無暫停，隨緣遍",
    "T39n1788_04b:0274a04": "行於六根，如鳥飛空無障礙。藉此諸根作依處，",
    "T39n1788_04b:0274a05": "方能了別於外境。」贊曰：明外空也。舉能緣",
    "T39n1788_04b:0274a06": "識明境是空。遍行六根者，或一意識義。又約",
    "T39n1788_04b:0274a07": "一意處現起之識，云遍行六根。識遍緣境，如",
    "T39n1788_04b:0274a08": "鳥無礙。既藉根處方變緣境，根識是空外境",
    "T39n1788_04b:0274a09": "非有。對小乘人亦破離識，令除法執；對外道",
    "T39n1788_04b:0274a10": "人，破其我所亦破我執，故說為空。故彼論云",
    "T39n1788_04b:0274a11": "「若諸眾生有所受用，但是六塵，內無人故，無",
    "T39n1788_04b:0274a12": "能受者。外無法故，無所受者。人法俱空，唯識",
    "T39n1788_04b:0274a13": "無境，是名外空。」問：何故根境識三相對而明？",
    "T39n1788_04b:0274a14": "答：以識依受者，受者無故識亦無。根藉識取",
    "T39n1788_04b:0274a15": "境，識無根不有。境因心變，境離心無。皆約執",
    "T39n1788_04b:0274a16": "明，故根境識相對而明。故論云「六入無識即",
    "T39n1788_04b:0274a17": "無有人，識無根塵則無有法。兩義相須，故知",
    "T39n1788_04b:0274a18": "皆空。」",
    "T39n1788_04b:0274a19": "經　「此身無知無作者，體不堅固託緣成，皆從虛",
    "T39n1788_04b:0274a20": "妄分別生，譬如機關由業轉。」贊曰：下明第",
    "T39n1788_04b:0274a21": "三內外空。即造根及扶塵之四大是根境依，",
    "T39n1788_04b:0274a22": "復總合觀，故云內外空。故彼論云「內外空者，",
    "T39n1788_04b:0274a23": "謂身四大為內外法之所依止。內依者，謂內",
    "T39n1788_04b:0274a24": "六根。外依者，謂外六塵。根及非根亦皆是空，",
    "T39n1788_04b:0274a25": "名內外空。」《辨中邊》同。於中分三：初一頌總明",
    "T39n1788_04b:0274a26": "無我、次三頌別明四大互乖無常有苦、後二",
    "T39n1788_04b:0274a27": "頌明身無淨樂等故空。初也。無知者無作者，",
    "T39n1788_04b:0274a28": "下一「者」字貫通無知。身如聚沫，故不堅固。四",
    "T39n1788_04b:0274a29": "大合成，故託眾緣。皆從顛倒虛妄所生，總無",
    "T39n1788_04b:0274b01": "我故。如機關木人，但由業風所轉。",
    "T39n1788_04b:0274b02": "經　「地水火風共成身，隨彼因緣招異果，同在一",
    "T39n1788_04b:0274b03": "處相違害，如四毒蛇居一篋。此四大蛇性各異，",
    "T39n1788_04b:0274b04": "雖居一處有昇沈，或上或下遍於身，斯等終歸",
    "T39n1788_04b:0274b05": "於滅法。」贊曰：別明四大互乖無常有苦。初",
    "T39n1788_04b:0274b06": "兩頌總明相乖故無常、後一頌顯性各別故",
    "T39n1788_04b:0274b07": "有苦。初復有二：初一頌總明相違、次一頌明",
    "T39n1788_04b:0274b08": "相違所以。",
    "T39n1788_04b:0274b09": "經　「於此四種毒蛇中，地水二蛇多沈下，風火二",
    "T39n1788_04b:0274b10": "蛇性輕舉，由此乖違眾病生。」贊曰：顯性各",
    "T39n1788_04b:0274b11": "別故有苦。",
    "T39n1788_04b:0274b12": "經　「心識依止於此身，造作種種善惡業，當往人",
    "T39n1788_04b:0274b13": "天三惡趣，隨其業力受身形。遭諸疾病身死後，",
    "T39n1788_04b:0274b14": "大小便利悉盈流，膿爛蟲蛆不可樂，棄在屍林",
    "T39n1788_04b:0274b15": "如朽木。」贊曰：明無淨樂等故空。分二：初一",
    "T39n1788_04b:0274b16": "頌不淨業故招五趣果，不同無漏白淨之業",
    "T39n1788_04b:0274b17": "招清淨果；後一頌明不淨相無淨樂故空。如",
    "T39n1788_04b:0274b18": "《解脫道論》於不淨有十想：一膖脹想、二青瘀、",
    "T39n1788_04b:0274b19": "三爛壞、四棄擲、五鳥獸食噉、六身肉分張、七",
    "T39n1788_04b:0274b20": "斬斫離散、八赤血塗染、九虫臭、十骨想。此經",
    "T39n1788_04b:0274b21": "不具，頌中略示。",
    "T39n1788_04b:0274b22": "經　「汝等當觀法如是，云何執有我眾生？」贊",
    "T39n1788_04b:0274b23": "曰：上來明觀空體即人法空，此下明觀空作",
    "T39n1788_04b:0274b24": "用有五空。此即畢竟空。文勢亦得結前無我，",
    "T39n1788_04b:0274b25": "據別即令觀畢竟空。菩薩發心為常益物，故",
    "T39n1788_04b:0274b26": "次令觀畢竟空也。故彼論云「菩薩修空為欲",
    "T39n1788_04b:0274b27": "畢竟利益眾生，盡生死際誓不斷絕」等。然彼",
    "T39n1788_04b:0274b28": "論文以所觀生無，令觀能願之心畢竟空。不",
    "T39n1788_04b:0274b29": "爾執著，不成大悲。眾生攬法以成，法既體空，",
    "T39n1788_04b:0274c01": "眾生寧有？故觀生空。",
    "T39n1788_04b:0274c02": "經　「一切諸法盡無常，悉從無明緣力起，彼諸大",
    "T39n1788_04b:0274c03": "種咸虛妄，本非實有體無生。故說大種性皆空，",
    "T39n1788_04b:0274c04": "知此浮虛非實有。」贊曰：明無際空。為成畢",
    "T39n1788_04b:0274c05": "竟利有情故，觀無際空。故《辨中邊》云「生死長",
    "T39n1788_04b:0274c06": "遠，無初後際。觀此空故，名無際空。不觀為空",
    "T39n1788_04b:0274c07": "便速厭捨，為不厭捨此生死故觀此無際。」《十",
    "T39n1788_04b:0274c08": "八空論》云「妄想無法故曰無前，分別無相故",
    "T39n1788_04b:0274c09": "稱無後，無前無後是故名空。」此意無明妄想",
    "T39n1788_04b:0274c10": "生故云無前，生老死等相未來無故稱無後。",
    "T39n1788_04b:0274c11": "又除遍計無常無作，二緣生故所以名空。文",
    "T39n1788_04b:0274c12": "段分三：初一頌半總明體空、次兩頌別明緣",
    "T39n1788_04b:0274c13": "生、後一頌明輪迴不息即是無終。初也。諸法",
    "T39n1788_04b:0274c14": "無常，觀無常緣生。無明力起，觀無作緣生即",
    "T39n1788_04b:0274c15": "是無常。無明為緣，餘支得起。彼羯剌藍等諸",
    "T39n1788_04b:0274c16": "位，大種顛倒緣生，名為虛妄。不同勝、數諸外",
    "T39n1788_04b:0274c17": "道等說體皆實，云本非實有體，皆從緣起，無",
    "T39n1788_04b:0274c18": "自然生，故云無生。故說大種性皆空者，結前",
    "T39n1788_04b:0274c19": "大種虛妄。由此虛妄，觀若浮漚非實故空。",
    "T39n1788_04b:0274c20": "經　「無明自性本是無，藉眾緣力和合有，於一切",
    "T39n1788_04b:0274c21": "時失正慧，故我說彼為無明。」贊曰：別明十",
    "T39n1788_04b:0274c22": "二。此初無明也。非神我等起、非自性等因生，",
    "T39n1788_04b:0274c23": "云本無。但眾緣有，明緣生義。無正慧，明妄失",
    "T39n1788_04b:0274c24": "正慧說為無明。",
    "T39n1788_04b:0274c25": "經　「行識為緣有名色，六處及觸受隨生，愛取有",
    "T39n1788_04b:0274c26": "緣生老死，憂悲苦惱恒隨逐。」贊曰：明所餘",
    "T39n1788_04b:0274c27": "支，文相可知。",
    "T39n1788_04b:0274c28": "經　「眾苦惡業常纏迫，生死輪迴無息時，本來非",
    "T39n1788_04b:0274c29": "有體是空，由不如理生分別。」贊曰：明輪迴不",
    "T39n1788_04b:0275a01": "息，顯無終也。眾苦者，明從生老後起惑業，惑",
    "T39n1788_04b:0275a02": "纏苦迫因業更復生死輪迴，虛妄緣生無有",
    "T39n1788_04b:0275a03": "實體皆心所變，識外體空。由不如理虛妄生，",
    "T39n1788_04b:0275a04": "思惟倒分別，非他所造。",
    "T39n1788_04b:0275a05": "經　「我斷一切諸煩惱，常以正智現前行，了五蘊",
    "T39n1788_04b:0275a06": "宅悉皆空，求證菩提真實處。」贊曰：明無散",
    "T39n1788_04b:0275a07": "空。《辨中邊》云「為所修善至無餘依般涅槃位",
    "T39n1788_04b:0275a08": "亦無散捨而觀空，故名無散空。」此意不同二",
    "T39n1788_04b:0275a09": "乘，無大悲故，所修諸善至無餘位即皆散捨，",
    "T39n1788_04b:0275a10": "身灰致滅故。《十八空論》云「是故如來雖入涅",
    "T39n1788_04b:0275a11": "槃，不捨本願，隨物機緣恒現應化，導利含生",
    "T39n1788_04b:0275a12": "常隨不捨，如月影像不離水鏡。不同二乘入",
    "T39n1788_04b:0275a13": "滅永斷，慈悲薄少不能化他」等。如月影不離",
    "T39n1788_04b:0275a14": "水，如物像不離鏡，但有水鏡緣，別像必隨現。",
    "T39n1788_04b:0275a15": "我斷煩惱，明得涅槃。常正智現前，即所起應",
    "T39n1788_04b:0275a16": "化是智影故，名為正智。又即四智獲常五蘊，",
    "T39n1788_04b:0275a17": "能了皆為空，故不捨生死。求真實處，故不捨",
    "T39n1788_04b:0275a18": "涅槃。菩提菩提斷，俱名為菩提。非虛妄故，名",
    "T39n1788_04b:0275a19": "真實處，亦即三身不即離，義思準可解。",
    "T39n1788_04b:0275a20": "經　「我開甘露大城門，示現甘露微妙器，既得甘",
    "T39n1788_04b:0275a21": "露真實味，常以甘露施群生。」贊曰：明本性",
    "T39n1788_04b:0275a22": "空。《辨中邊》云「諸聖種姓自體本有，非習所成，",
    "T39n1788_04b:0275a23": "說名本性。菩薩為此速得清淨而觀空，故名",
    "T39n1788_04b:0275a24": "本性空。」此說行性名聖種性，即本性住種姓。",
    "T39n1788_04b:0275a25": "《十八空論》云「佛性者，一切諸法自性法體。性",
    "T39n1788_04b:0275a26": "有二義：一者無始、二者無因。下成生死法爾",
    "T39n1788_04b:0275a27": "本有，譬如無始生死相續，有心無心自體無",
    "T39n1788_04b:0275a28": "因。」此意情非情皆法爾有。若心有因，為當本",
    "T39n1788_04b:0275a29": "有？此問心因為無始有？為新始生？若本有因",
    "T39n1788_04b:0275b01": "即是自然此意若云心因是本有者，即法爾有，即是自然亦應許心",
    "T39n1788_04b:0275b02": "是自然法此成現心但是法爾，同因無始，昔未有因此意難云：若言先未有因，牒識",
    "T39n1788_04b:0275b03": "云應無眾生，後時有因方有眾生此難意則無因時未有眾生，後",
    "T39n1788_04b:0275b04": "時有因方有眾生。若許爾者，如土石等。若有因時應成眾生此意",
    "T39n1788_04b:0275b05": "石土等先無眾生因，後不可有因令成眾生，故知自然一作有心、一作無心，佛性亦爾，自然",
    "T39n1788_04b:0275b06": "無因此意明行性法爾先有，不是明行後時有因方有。虛妄尚有自然之義，",
    "T39n1788_04b:0275b07": "何況真實而不法爾？故由無始佛性為因，所",
    "T39n1788_04b:0275b08": "以六入欲求解脫。若無佛性，解脫之果不得",
    "T39n1788_04b:0275b09": "成就。此意同彼《善戒經》、《地持論》等六處殊勝",
    "T39n1788_04b:0275b10": "等。我開大城，即涅槃門，即能詮之教。微妙器",
    "T39n1788_04b:0275b11": "者，即行佛性能得受證涅槃甘露。既得甘露",
    "T39n1788_04b:0275b12": "等，明他聞得，得即證也。常以施生，明他能施。",
    "T39n1788_04b:0275b13": "或此釋前我開城之所以，我既自證，故施群",
    "T39n1788_04b:0275b14": "生，故說境行性分別無相、依他無生，名本性",
    "T39n1788_04b:0275b15": "空。問：觀此空有何利益？答：《十八空論》云「令",
    "T39n1788_04b:0275b16": "諸眾生離五過失、生五功德。離五失者，一除",
    "T39n1788_04b:0275b17": "下劣心。若人不信實有佛性是應可得，是故",
    "T39n1788_04b:0275b18": "不能發菩提心，常守下劣。由信有性，令其發",
    "T39n1788_04b:0275b19": "心，能除下劣。二除高慢心。若不能解佛性平",
    "T39n1788_04b:0275b20": "等，謂我有性故能發心，他無佛法不能發心，",
    "T39n1788_04b:0275b21": "故生高慢。若體此理無有彼此，高心即滅。此",
    "T39n1788_04b:0275b22": "悟行性之理無有彼此。三除妄想執。若識生",
    "T39n1788_04b:0275b23": "死妄想非真，即不見能罵所罵等。由不見能",
    "T39n1788_04b:0275b24": "所，能除妄想，唯見眾生皆有佛性功德圓滿。",
    "T39n1788_04b:0275b25": "以是義故，即生慈悲成大菩薩。四除我見。一",
    "T39n1788_04b:0275b26": "切諸法本自性空，若有若無二皆平等。由作",
    "T39n1788_04b:0275b27": "此解，捨我見執。五除怖畏心。能令眾生信受",
    "T39n1788_04b:0275b28": "甚深有相無相。何以故？若解佛性則能信受",
    "T39n1788_04b:0275b29": "相無相法，是故不謗空不空義。」生五功德，至",
    "T39n1788_04b:0275c01": "下當知。",
    "T39n1788_04b:0275c02": "經　「我擊最勝大法鼓，我吹最勝大法螺，我然最",
    "T39n1788_04b:0275c03": "勝大明燈，我降最勝大法雨，降伏煩惱諸怨結，",
    "T39n1788_04b:0275c04": "建立無上大法幢。」贊曰：下三頌明一切法",
    "T39n1788_04b:0275c05": "空。《辨中邊》云「為令力無畏等一切佛法皆得",
    "T39n1788_04b:0275c06": "清淨而觀此空，故名一切法空。」《十八空論》意",
    "T39n1788_04b:0275c07": "同文廣，顯得三身離不離義。化得應身，決",
    "T39n1788_04b:0275c08": "定不離法身。若法身望應身有離，法身是本、",
    "T39n1788_04b:0275c09": "應身為末，末不離本、本可離末故。彼論「問：何",
    "T39n1788_04b:0275c10": "以法身不離應身？有何過失？答曰：若爾，一人",
    "T39n1788_04b:0275c11": "得佛，餘應同得。以一切人不同得故，知法身",
    "T39n1788_04b:0275c12": "不即應身。」於中分二：初明所得功德、後「由是",
    "T39n1788_04b:0275c13": "我於」下明為求此功德修行方成。初中復二：",
    "T39n1788_04b:0275c14": "一頌半明得一切功德體、後一頌半明一切",
    "T39n1788_04b:0275c15": "功德利用。此初也。擊大法鼓，開權。吹大法螺，",
    "T39n1788_04b:0275c16": "說教。然大法燈，照涅槃理。降大法雨，成就智",
    "T39n1788_04b:0275c17": "身。降諸怨結者，破惡。即餘經云「欲說大法，建",
    "T39n1788_04b:0275c18": "大法幢，得菩提智。」",
    "T39n1788_04b:0275c19": "經　「於生死海濟群迷，我當關閉三惡趣，煩惱熾",
    "T39n1788_04b:0275c20": "火燒眾生，無有救護無依止，清涼甘露充足彼，",
    "T39n1788_04b:0275c21": "身心熱惱普皆除。」贊曰：下明功德利用。由",
    "T39n1788_04b:0275c22": "諸眾生不識苦諦、不斷集諦、不證滅諦、不修道",
    "T39n1788_04b:0275c23": "諦，故受諸苦。今此初句是總。關閉惡趣，令捨",
    "T39n1788_04b:0275c24": "苦諦。煩惱燒生至無依止，令斷集諦。甘露充",
    "T39n1788_04b:0275c25": "足彼，令證滅諦。身心熱竝皆除，此能除者令",
    "T39n1788_04b:0275c26": "修道諦。令諸眾生知苦斷集證滅修道，即四",
    "T39n1788_04b:0275c27": "弘願功德。有二，謂自他利。此中多說利他功",
    "T39n1788_04b:0275c28": "德，益物勝故。",
    "T39n1788_04b:0275c29": "經　「由是我於無量劫，恭敬供養諸如來。」贊",
    "T39n1788_04b:0276a01": "曰：下明我為求此一切功德修行方成。即顯",
    "T39n1788_04b:0276a02": "觀空勝獲五利，勸人修學。五勝利者，《十八空",
    "T39n1788_04b:0276a03": "論》云「一除下劣心，生正勤事；二除高慢心，生",
    "T39n1788_04b:0276a04": "恭教心；三除虛妄想，生慈悲行；四除我見心，",
    "T39n1788_04b:0276a05": "生般若觀；五除怖畏心，樂受正法。」下八頌中",
    "T39n1788_04b:0276a06": "分之為四：初由是我於無量劫，即明初生正",
    "T39n1788_04b:0276a07": "勤，經無量劫行正勤事，并第五樂受正法經無",
    "T39n1788_04b:0276a08": "量劫。次恭敬供養諸如來一句，明除高慢生",
    "T39n1788_04b:0276a09": "恭敬心。生恭敬心故，復能修行十供養。",
    "T39n1788_04b:0276a10": "經　「堅持禁戒趣菩提，求證法身安樂處，施他眼",
    "T39n1788_04b:0276a11": "耳及手足，妻子僮僕心無悋，財寶七珍莊嚴具，",
    "T39n1788_04b:0276a12": "隨來求者咸供給，忍等諸度皆遍修，十地圓滿",
    "T39n1788_04b:0276a13": "成正覺。」贊曰：此兩頌明除妄想行慈悲行。",
    "T39n1788_04b:0276a14": "除他破戒垢故持戒，戒為諸善之根本故，所",
    "T39n1788_04b:0276a15": "以先明。為除他貪故行布施。為除他瞋及懈",
    "T39n1788_04b:0276a16": "怠故行忍等諸度。此諸度各多差別，一一遍",
    "T39n1788_04b:0276a17": "修得圓滿已方成正覺。",
    "T39n1788_04b:0276a18": "經　「故我得稱一切智，無有眾生度量者。」贊",
    "T39n1788_04b:0276a19": "曰：下五頌半明第四除我見生般若觀。分二：",
    "T39n1788_04b:0276a20": "初半頌明般若餘不能量、後五頌校量難知。",
    "T39n1788_04b:0276a21": "初也。故者，所以。我觀空修諸行滿，故得稱一",
    "T39n1788_04b:0276a22": "切智。故者亦由，由我觀空。餘如前解。",
    "T39n1788_04b:0276a23": "經　「假使三千大千界，盡此土地生長物，所有叢",
    "T39n1788_04b:0276a24": "林諸樹木，稻麻竹葦及枝條，此等諸物皆伐取，",
    "T39n1788_04b:0276a25": "竝悉細末作微塵，隨處積集量難知，乃至充滿",
    "T39n1788_04b:0276a26": "虛空界。」贊曰：校量難知。初二頌舉一三千",
    "T39n1788_04b:0276a27": "塵數、次一頌舉十方塵數、後兩頌正校量不",
    "T39n1788_04b:0276a28": "知。初也。",
    "T39n1788_04b:0276a29": "經　「一切十方諸剎土，所有三千大千界，地土皆",
    "T39n1788_04b:0276b01": "悉末為塵，此微塵量不可數。」贊曰：舉十方",
    "T39n1788_04b:0276b02": "也。此微塵量不可數，即通結前一三千界。",
    "T39n1788_04b:0276b03": "經　「假使一切眾生智，以此智慧與一人，如是智",
    "T39n1788_04b:0276b04": "者量無邊，容可知彼微塵數。」贊曰：正校量",
    "T39n1788_04b:0276b05": "也。初知塵數。",
    "T39n1788_04b:0276b06": "經　「牟尼世尊一念智，令彼智人共度量，於多俱",
    "T39n1788_04b:0276b07": "胝劫數中，不能算知其少分。」贊曰：不能知",
    "T39n1788_04b:0276b08": "佛智也。一念之智多劫不知，況長時也。",
    "T39n1788_04b:0276b09": "經　時諸大眾聞佛說此甚深空性，有無量眾生",
    "T39n1788_04b:0276b10": "悉能了達四大五蘊體性俱空，六根六境妄生",
    "T39n1788_04b:0276b11": "繫縛，願捨輪迴正修出離，深心慶喜如說奉持。",
    "T39n1788_04b:0276b12": "贊曰：品第三段時眾獲益慶躍奉行。分五：",
    "T39n1788_04b:0276b13": "初指所聞法。二顯得悟數。三「悉能了」下明所",
    "T39n1788_04b:0276b14": "得悟。四「願捨」下明願修行、願捨生死。出離者，",
    "T39n1788_04b:0276b15": "涅槃。五「深心」下明慶益奉持，流通不絕。",
    "T39n1788_04b:0276b16": "10 依空滿願品(四末)依空滿願品第十",
    "T39n1788_04b:0276b17": "依空滿願品，三門分別：一來意、二釋名、三解",
    "T39n1788_04b:0276b18": "妨。言來意者，前品明空，是所觀境，未說修行；",
    "T39n1788_04b:0276b19": "今正明依二空起行，行無所著方契正修，修",
    "T39n1788_04b:0276b20": "稱於真方能得果。故前品後有此品生。釋名",
    "T39n1788_04b:0276b21": "者，依者能依，即所修行；亦通所依，所依即於",
    "T39n1788_04b:0276b22": "聲境第七攝。空者是境，即行所觀。滿願者，果",
    "T39n1788_04b:0276b23": "隨願得滿，即所修行稱空境修，離有無執，當",
    "T39n1788_04b:0276b24": "得果滿，名依空滿願。此品廣明，故以為名。三",
    "T39n1788_04b:0276b25": "解妨者，問：若前品明境為令生解，未說修行，",
    "T39n1788_04b:0276b26": "如何聞說解空發願？答：前正明境，隨聞分修，",
    "T39n1788_04b:0276b27": "故有得益。此正明修，故天女請云：「唯願為說",
    "T39n1788_04b:0276b28": "於甚深理修行之法。」又前聞空，生無分別智",
    "T39n1788_04b:0276b29": "行利；後令起修，二智二利。又前利根聞說得",
    "T39n1788_04b:0276c01": "益，此為鈍根。問：前之三品不請而說，何故此",
    "T39n1788_04b:0276c02": "品待請方說？答：令法久住，顯佛大悲不請而",
    "T39n1788_04b:0276c03": "說。令生渴仰機宜所欲，因請方說。故不一準。",
    "T39n1788_04b:0276c04": "又前為現會修，此為後時學。又前品久修者，",
    "T39n1788_04b:0276c05": "隨聞能修；此品通為近遠二修。",
    "T39n1788_04b:0276c06": "經　爾時如意寶光耀天女於大眾中聞說深法，",
    "T39n1788_04b:0276c07": "歡喜踊躍。贊曰：大文分六，一天女請問、二",
    "T39n1788_04b:0276c08": "「佛告善女天」下世尊為答習學之方、三「爾時",
    "T39n1788_04b:0276c09": "世尊作是語已」下天女領悟奉持修學、四「說",
    "T39n1788_04b:0276c10": "是品時」下明時眾聞經得益多少、五「梵王是",
    "T39n1788_04b:0276c11": "金光明」下校量顯勝令其受行、六「爾時大梵",
    "T39n1788_04b:0276c12": "天王」下諸天聞勅願護流通。初中分三：初天",
    "T39n1788_04b:0276c13": "女陳請、次世尊垂許、後正申請。初中有五：一",
    "T39n1788_04b:0276c14": "出請人、二明請處、三述請因、四陳請相、五申",
    "T39n1788_04b:0276c15": "啟請。此有三也。觀空稱念名如意，因發妙慧",
    "T39n1788_04b:0276c16": "云寶光，破二障闇稱為耀，離染自在號為天，",
    "T39n1788_04b:0276c17": "生長地善故曰女。上解請主名，亦表觀空能",
    "T39n1788_04b:0276c18": "生勝慧，破自他障，生長地善，故此天請。菩薩",
    "T39n1788_04b:0276c19": "悲願具大神通，應物現形皆令獲益，是故菩",
    "T39n1788_04b:0276c20": "薩化為女形。問：此菩薩位居何地？答：準真諦",
    "T39n1788_04b:0276c21": "三藏，云八地已上。又令證無生忍，故此或六",
    "T39n1788_04b:0276c22": "地。準前得地相，第六地相能令界淨，現七寶",
    "T39n1788_04b:0276c23": "蓮華池遍世界，故下發願已界淨生華，應第",
    "T39n1788_04b:0276c24": "六地。於大眾中，請處。聞說深法等，請因。身悅",
    "T39n1788_04b:0276c25": "曰歡，心悅名喜。踊躍者，跣足䠊也。",
    "T39n1788_04b:0276c26": "經　從座而起，偏袒右肩膝著地，合掌恭敬白佛",
    "T39n1788_04b:0276c27": "言：「世尊！唯願為說於甚深理修行之法。」贊",
    "T39n1788_04b:0276c28": "曰：初陳請相。「白佛言」下申啟請。啟請有二：初",
    "T39n1788_04b:0276c29": "長行、後頌請。",
    "T39n1788_04b:0277a01": "經　而說頌言：「我問照世界，兩足最勝尊，菩薩正",
    "T39n1788_04b:0277a02": "行法，唯願慈聽許。」贊曰：頌請。世間有二，有",
    "T39n1788_04b:0277a03": "情及器。身光智光俱照二世間，如《瑜伽》八十",
    "T39n1788_04b:0277a04": "三云「能知有情八萬百千心行差別，能知東",
    "T39n1788_04b:0277a05": "方無邊世界若干成壞」等，此智光照。《法華經》",
    "T39n1788_04b:0277a06": "云「放眉間光照諸世界，見六道等」，又云「我以",
    "T39n1788_04b:0277a07": "相嚴身光，明照世間」，此身光照。於諸有足，兩",
    "T39n1788_04b:0277a08": "足為勝，人天二趣是二足。人天二足，梵釋人",
    "T39n1788_04b:0277a09": "王各為調御，佛能調彼名最勝；沙門婆羅門",
    "T39n1788_04b:0277a10": "人中調御，佛亦調彼名最尊，故云最勝尊。故",
    "T39n1788_04b:0277a11": "《瑜伽》八十二云「兩足中尊，諸調御中最勝最",
    "T39n1788_04b:0277a12": "上，沙門眾中最為殊妙。」菩薩正行法，是所請",
    "T39n1788_04b:0277a13": "法。簡二乘等云菩薩，簡邪行故名正行。邪行",
    "T39n1788_04b:0277a14": "無量，略總而言，諸帶二執行名為邪。今問離",
    "T39n1788_04b:0277a15": "執稱正理行。",
    "T39n1788_04b:0277a16": "經　佛言：「善女天！若有疑惑者，隨汝意所問，吾當",
    "T39n1788_04b:0277a17": "分別說。」贊曰：次世尊垂許。",
    "T39n1788_04b:0277a18": "經　是時天女請世尊曰：「云何諸菩薩，行菩提正",
    "T39n1788_04b:0277a19": "行？離生死涅槃，饒益自他故。」贊曰：後正申",
    "T39n1788_04b:0277a20": "請。請有二：一問菩提之正行、二問無住涅槃",
    "T39n1788_04b:0277a21": "之正行，此覺寂因，俱能饒益於自他故。又復",
    "T39n1788_04b:0277a22": "菩薩意求菩提，利樂有情窮未來際。於涅槃",
    "T39n1788_04b:0277a23": "中求無住處，異於凡夫及二乘，故一正行言，",
    "T39n1788_04b:0277a24": "通上菩提及下涅槃。或無住涅槃亦名菩提，",
    "T39n1788_04b:0277a25": "菩提斷亦名菩提，故偏問之。故下答云「依於",
    "T39n1788_04b:0277a26": "法界行菩提法」，答菩提正行。「修平等行」，答無",
    "T39n1788_04b:0277a27": "住涅槃因。生死涅槃俱平等，無欣厭故。若不",
    "T39n1788_04b:0277a28": "行此二行，即不證二果，故下云「若如是者，凡",
    "T39n1788_04b:0277a29": "夫之人應見真諦，得於無上安樂涅槃」，乃至",
    "T39n1788_04b:0277b01": "云「即執著未得解脫煩惱繫縛，即不證阿耨",
    "T39n1788_04b:0277b02": "菩提。」此俱返顯。又解：行菩提正行，所謂悲智，",
    "T39n1788_04b:0277b03": "由智故得如此。如是智性智相合斷智德，名",
    "T39n1788_04b:0277b04": "為法身離生死。由悲故得應化身，即是恩德，",
    "T39n1788_04b:0277b05": "為生說法，離涅槃修智故益自，修悲故益他。",
    "T39n1788_04b:0277b06": "此釋順前〈三身品〉無住涅槃。又行有四，謂信、",
    "T39n1788_04b:0277b07": "般若、大定、大悲。四行能除不信、著我、畏苦、捨",
    "T39n1788_04b:0277b08": "心四種重障，即能為佛淨我樂常四德之因。",
    "T39n1788_04b:0277b09": "初二煩惱障，後二所知障。由信及智離生死，",
    "T39n1788_04b:0277b10": "由悲離涅槃。定為二因，彰二俱勝，故偏問之。",
    "T39n1788_04b:0277b11": "菩提涅槃各有四德，四障能礙故。",
    "T39n1788_04b:0277b12": "經　佛告善女天：「依於法界行菩提法，修平等行。」",
    "T39n1788_04b:0277b13": "贊曰：世尊為說習學之方。於中分三：初標",
    "T39n1788_04b:0277b14": "宗略釋、次「善女天云何五蘊」下法喻廣明、後",
    "T39n1788_04b:0277b15": "「善女天若善男子」下結勸修學。初中復五：一",
    "T39n1788_04b:0277b16": "標、二徵、三釋、四結、五通。此初標也。依於法",
    "T39n1788_04b:0277b17": "界，舉前空性所觀之境。《辨中邊》云「即此中說",
    "T39n1788_04b:0277b18": "所知空性，由無變義說為真如，真性常如無",
    "T39n1788_04b:0277b19": "轉變故。」乃至云「由聖法因義說為法界，以一",
    "T39n1788_04b:0277b20": "切聖法緣此生故，此中界言即是因義。」問：準",
    "T39n1788_04b:0277b21": "《攝大乘》及《成唯識論》，即以第八為一切法因。《阿",
    "T39n1788_04b:0277b22": "毘達磨經》云「無始時來界，一切法等依，由此",
    "T39n1788_04b:0277b23": "有諸趣，及涅槃證得。」何故《中邊》說真如理為",
    "T39n1788_04b:0277b24": "諸法因？答：約流轉還滅依，即說第八識是一",
    "T39n1788_04b:0277b25": "切法因，持彼種故。若約迷悟依，即說真如性，",
    "T39n1788_04b:0277b26": "故《勝鬘經》云「如來藏為依、為持、為建立。」《寶性",
    "T39n1788_04b:0277b27": "論》中即依此義說真如理為無始時來界等。",
    "T39n1788_04b:0277b28": "問：既迷悟依通生染淨，云何《中邊論》云聖法",
    "T39n1788_04b:0277b29": "因義說為法界？答：不說唯言，故無有失。又復",
    "T39n1788_04b:0277c01": "染法不由證如始得生。若諸聖法因根本智",
    "T39n1788_04b:0277c02": "之所引生，無分別智必證如起，是故偏說為",
    "T39n1788_04b:0277c03": "聖法因。此增上緣因，非親因緣。今此云依，是",
    "T39n1788_04b:0277c04": "所緣因，於是境聲。緣勝義諦行菩提法，以法",
    "T39n1788_04b:0277c05": "界性非生死涅槃，離二相故；故亦非非生死",
    "T39n1788_04b:0277c06": "涅槃，不離二故。如是見於諸佛菩提，亦非生",
    "T39n1788_04b:0277c07": "死涅槃。菩提即三身，三身非生死涅槃。作",
    "T39n1788_04b:0277c08": "如是觀修菩提法，即是修平等行。故《十八空",
    "T39n1788_04b:0277c09": "論》云「化身非生死涅槃。何以故？生死皆是",
    "T39n1788_04b:0277c10": "妄想顛倒，不過苦集故。化身不爾，依法應生",
    "T39n1788_04b:0277c11": "法者法身，應者應身體非顛倒，復能除眾生顛倒，故非生",
    "T39n1788_04b:0277c12": "死。」非涅槃者，有始終故。非生死故非顛倒，非",
    "T39n1788_04b:0277c13": "涅槃故非真實。又云「法身與彼應身亦不即",
    "T39n1788_04b:0277c14": "不離故。」《十八空論》「問云：若法身不離應身，有",
    "T39n1788_04b:0277c15": "何過失？答曰：若爾，一人得佛，餘應同得。以一",
    "T39n1788_04b:0277c16": "切人不同得故，知法身有不即應身義。」此意",
    "T39n1788_04b:0277c17": "法身一切眾生平等共有，體是其一。與應身",
    "T39n1788_04b:0277c18": "一，故一得應身應一切得，體無別故。既不如",
    "T39n1788_04b:0277c19": "是，明知法身有不即應身義。論云「又亦不離",
    "T39n1788_04b:0277c20": "應身。何以故？法身無異，常不離三世諸佛功",
    "T39n1788_04b:0277c21": "德故。若能如此體解法應離不離義，即除決",
    "T39n1788_04b:0277c22": "定離不離執。依不離道理而修諸行故，能證",
    "T39n1788_04b:0277c23": "得應身之果，化身亦爾。」此意法身與應化身",
    "T39n1788_04b:0277c24": "不即不離，應化與法身亦不即不離，亦如真",
    "T39n1788_04b:0277c25": "如。作如是觀而修菩提，名平等行。知果既然，",
    "T39n1788_04b:0277c26": "修行亦爾，不即生死涅槃，成無住道，即七大",
    "T39n1788_04b:0277c27": "性中方便大性。",
    "T39n1788_04b:0277c28": "經　「云何依於法界行菩提法，修平等行？」贊曰：",
    "T39n1788_04b:0277c29": "徵也。真如是常，菩提行等無常。常無常、生死",
    "T39n1788_04b:0278a01": "涅槃、有體無體，體相各異，云何依法界行菩",
    "T39n1788_04b:0278a02": "提法修平等？此意約彼執情執一向異而假",
    "T39n1788_04b:0278a03": "徵之。",
    "T39n1788_04b:0278a04": "經　「謂於五蘊能現法界，法界即是五蘊，五蘊不",
    "T39n1788_04b:0278a05": "可說，非五蘊亦不可說。」贊曰：第三釋。此約",
    "T39n1788_04b:0278a06": "不離不即答。初云謂於五蘊能現法界，法界",
    "T39n1788_04b:0278a07": "即是五蘊。此不離義。謂於者，指斥標舉發端",
    "T39n1788_04b:0278a08": "之義。即於五蘊能現法界，法界即現五蘊。此",
    "T39n1788_04b:0278a09": "有二。一云：依遍計所執相無自性、及所顯空",
    "T39n1788_04b:0278a10": "性、故說五蘊能現法界、法界即是五蘊故。《般",
    "T39n1788_04b:0278a11": "若心經》云「色即是空、空即是色，受想行識亦",
    "T39n1788_04b:0278a12": "復如是。」空性即如，故《解深密經》及《瑜伽論》云",
    "T39n1788_04b:0278a13": "「於第二時唯為發趣修大乘者，於一切法無",
    "T39n1788_04b:0278a14": "生無滅本來寂靜自性涅槃，以隱密相轉正",
    "T39n1788_04b:0278a15": "法輪。」《十八空論》亦云「故知分別無相依他無",
    "T39n1788_04b:0278a16": "生名真實性。真實體無，無體故無相，無相故",
    "T39n1788_04b:0278a17": "無生，無生故無滅，無滅故寂靜，寂靜故名自",
    "T39n1788_04b:0278a18": "性涅槃。」《辨中邊論》亦云「無二謂無所取能取，",
    "T39n1788_04b:0278a19": "有無謂有二取之無性。」此意所能取無，即所",
    "T39n1788_04b:0278a20": "取五蘊及能取心俱遍計故體無，無之性體即",
    "T39n1788_04b:0278a21": "是如，故云五蘊能現法界。法界是五蘊性亦",
    "T39n1788_04b:0278a22": "名五蘊，故云法界即五蘊真如。由此道理，遍",
    "T39n1788_04b:0278a23": "計所執五蘊體無亦不可說。二無之性，體非積",
    "T39n1788_04b:0278a24": "聚，名非五蘊。性離言故，亦不可說。此除遍計，",
    "T39n1788_04b:0278a25": "以證真而修行說。二云：依他中唯有圓成，圓成",
    "T39n1788_04b:0278a26": "中唯有依他。云五蘊能現法界，法界即是五",
    "T39n1788_04b:0278a27": "蘊，約不離義云是五蘊。故《中邊論》云「即虛妄",
    "T39n1788_04b:0278a28": "分別中有空性故，及空性中有虛妄分別故，",
    "T39n1788_04b:0278a29": "是即契中道。」空性即法界，雖云不離，不可言",
    "T39n1788_04b:0278b01": "一異。若此法界與五蘊一，亦不可說。若此法",
    "T39n1788_04b:0278b02": "性非五蘊者，此意說異，亦不可說。俱是遍計，",
    "T39n1788_04b:0278b03": "無自性故、不可說故。《中邊》云「若異應成法性",
    "T39n1788_04b:0278b04": "異法，便違聖說，如苦等性。若一應非淨智境",
    "T39n1788_04b:0278b05": "亦非共相，此即顯空如與虛妄分別。依此離",
    "T39n1788_04b:0278b06": "一異相，云不可說。」或復二性俱非言境，名不",
    "T39n1788_04b:0278b07": "可說，故《成唯識論》云「真謂自性，假智及詮俱",
    "T39n1788_04b:0278b08": "非境故。既非言說，又非決定一向一異，故非",
    "T39n1788_04b:0278b09": "生死涅槃別，所以云平等。」雖別言五蘊，意約",
    "T39n1788_04b:0278b10": "三身令求修行，即五修中依止自在修也。然",
    "T39n1788_04b:0278b11": "約不一異釋，順《中邊》、《十八空論》，依此經文即",
    "T39n1788_04b:0278b12": "通二解。然依重詰，為通釋文，即不一異為勝。",
    "T39n1788_04b:0278b13": "前徵、後詰，依影顯說，即通說勝。",
    "T39n1788_04b:0278b14": "經　「何以故？」贊曰：詰也。何所以故法界亦五",
    "T39n1788_04b:0278b15": "蘊不可說，非五蘊亦不可說？",
    "T39n1788_04b:0278b16": "經　「若法界是五蘊，即是斷見；若離五蘊，即是常",
    "T39n1788_04b:0278b17": "見。」贊曰：通也。有三：初釋不得言一異、次出",
    "T39n1788_04b:0278b18": "不得所由、後結。此初。若法界即五蘊，約遍計",
    "T39n1788_04b:0278b19": "說，彼是無故，即是斷見。若離五蘊別見法性，",
    "T39n1788_04b:0278b20": "即是常見。又法界即五蘊，約依他說。二乘得",
    "T39n1788_04b:0278b21": "無餘時法界同斷，即是斷見。或隨有為真如",
    "T39n1788_04b:0278b22": "有滅，故說為斷。若離五蘊別見法性，即是常",
    "T39n1788_04b:0278b23": "見，以法性體與彼遍計、依他二性非定一異，",
    "T39n1788_04b:0278b24": "言定一異，俱是遍計，不離斷常。問：真如非常",
    "T39n1788_04b:0278b25": "見為常者，名為常見。真如是常見之為常，稱",
    "T39n1788_04b:0278b26": "境而知，何名常見？答：言常無常，此隨言詮，是",
    "T39n1788_04b:0278b27": "分別見。談其法體非常無常，如言執常，故是",
    "T39n1788_04b:0278b28": "常見。又復正違無分別智，此意欲令離分別",
    "T39n1788_04b:0278b29": "執亡相方修，若執為常違此正智，以其法性",
    "T39n1788_04b:0278c01": "離有無一異常斷相故，不障後得智離執觀",
    "T39n1788_04b:0278c02": "如以為常也。此中即離，應可立量云：法界應",
    "T39n1788_04b:0278c03": "有斷，斷者滅義。因云即五蘊故，猶如五蘊。又",
    "T39n1788_04b:0278c04": "若離五蘊即是常見者，即難依他應是常名",
    "T39n1788_04b:0278c05": "為常見，以蘊非蘊中隨一攝故，猶如法界。然",
    "T39n1788_04b:0278c06": "此不為破他，故不立量。復違教過，以教不許",
    "T39n1788_04b:0278c07": "五蘊常故，但可顯云應是常見。然觀經文，但",
    "T39n1788_04b:0278c08": "明法界與五蘊體非定一異；若定一異，法界",
    "T39n1788_04b:0278c09": "體應是斷是常。",
    "T39n1788_04b:0278c10": "經　「離於二相、不著二邊，不可見過所見，無名無",
    "T39n1788_04b:0278c11": "相。」贊曰：出不得言一異之所以。離於二相，",
    "T39n1788_04b:0278c12": "離常無常、有無、生滅此等二相故。不著二邊，",
    "T39n1788_04b:0278c13": "遠離增減。我法二不有，離增；空性如不無，離",
    "T39n1788_04b:0278c14": "減。不可見，非五識境。過所見，超於意識虛計",
    "T39n1788_04b:0278c15": "度境。無名，離能詮。無相，離所詮。",
    "T39n1788_04b:0278c16": "經　「是則名為說於法界。」贊曰：結也。由離二相",
    "T39n1788_04b:0278c17": "等故，不可說與蘊一異，是則名為說法界體。",
    "T39n1788_04b:0278c18": "法界體既離此等相，修行時如法界相。",
    "T39n1788_04b:0278c19": "經　「善女天！云何五蘊能現法界？如是五蘊不從",
    "T39n1788_04b:0278c20": "因緣生。」贊曰：次下法喻廣明。意就法界離",
    "T39n1788_04b:0278c21": "於八不，故依五蘊能現法界。初且舉不生明、",
    "T39n1788_04b:0278c22": "次例不滅等。文分為四：初法、次「善女天譬如",
    "T39n1788_04b:0278c23": "鼓聲」下喻說、三「若不可生」下例餘七不、四「故",
    "T39n1788_04b:0278c24": "知五蘊非有非無」下總結成。初法說中，分三：",
    "T39n1788_04b:0278c25": "初假徵起前、二標宗、三釋所以。此初二也。標",
    "T39n1788_04b:0278c26": "宗意說五蘊不生，破遍計執。依遍計無，即能",
    "T39n1788_04b:0278c27": "現法界，故五蘊與法界不一異等。",
    "T39n1788_04b:0278c28": "經　「何以故？」贊曰：下釋所以。初假設外徵：何",
    "T39n1788_04b:0278c29": "所以故不從因生？此假作執因中有果論及",
    "T39n1788_04b:0279a01": "去來實有論徵。執有果論者，意說因中已有",
    "T39n1788_04b:0279a02": "果竟，但從緣生或從緣顯。若如穀種，因中先",
    "T39n1788_04b:0279a03": "無其果而後生穀，亦應生豆等。彼此本無，從",
    "T39n1788_04b:0279a04": "因生故。若爾，即應從於一因生一切果。是故",
    "T39n1788_04b:0279a05": "因中定已有果，但緣生顯。何所以故不從因",
    "T39n1788_04b:0279a06": "緣生？若去來實有論徵意：三世法有，然未來",
    "T39n1788_04b:0279a07": "世有生能生應生之法。若無生生不至現在，",
    "T39n1788_04b:0279a08": "何所以故云不從因緣生？",
    "T39n1788_04b:0279a09": "經　「若從因緣生者，為已生故生？為未生故生？」",
    "T39n1788_04b:0279a10": "贊曰：正釋。初總牒、二「為已生故生」下開徵、三",
    "T39n1788_04b:0279a11": "「若已生生者」下別非、四無「名無相」已下結成",
    "T39n1788_04b:0279a12": "五蘊能現法界。此初二也。此開徵。意云：為諸",
    "T39n1788_04b:0279a13": "法生已，更待生等因為能生？為諸法未生，待",
    "T39n1788_04b:0279a14": "生等因為能生？",
    "T39n1788_04b:0279a15": "經　「若已生生者，何用因緣？」贊曰：別非。此非",
    "T39n1788_04b:0279a16": "初已生。若法未生，可待因生；果既生已，何用",
    "T39n1788_04b:0279a17": "生等為因緣生？故《十二門論》頌云「此生若未",
    "T39n1788_04b:0279a18": "生，云何能自生？若生已自生，已生何用生？」初",
    "T39n1788_04b:0279a19": "二句破未生生，後兩句破已生生。此破去來",
    "T39n1788_04b:0279a20": "實有。論釋云「若謂生已而生，生已即是生，何",
    "T39n1788_04b:0279a21": "須更生？生已更無生，作已更無作。」此意生已",
    "T39n1788_04b:0279a22": "更無生者，直責。作已更無作，舉喻例破。如所",
    "T39n1788_04b:0279a23": "作事了而更不作，既體生已，何更生生？此難",
    "T39n1788_04b:0279a24": "破大生及小生，例所生法爾。又解：亦破所生",
    "T39n1788_04b:0279a25": "法。又頌云「先有即不生，先無亦不生，有無亦",
    "T39n1788_04b:0279a26": "不生，誰當有生者？」此破因中有果論。初句破",
    "T39n1788_04b:0279a27": "先有果，但用因生。第二三句設破先無及俱",
    "T39n1788_04b:0279a28": "有，無用因生。第四句結不用因生，故所生亦",
    "T39n1788_04b:0279a29": "無。此意本無今有，有即名生。果既因中先有，",
    "T39n1788_04b:0279b01": "即應名生。此既已生，何用因生？故釋云：若果",
    "T39n1788_04b:0279b02": "因中先有而生，是則無窮。",
    "T39n1788_04b:0279b03": "經　「若未生生者，不可得生。」贊曰：此非未生",
    "T39n1788_04b:0279b04": "生。初立宗、「何故」下舉因。《十二門論》云「若未生",
    "T39n1788_04b:0279b05": "而生，未生名未有，云何能自生？」此意因緣未",
    "T39n1788_04b:0279b06": "生即體是無，無自不能生，何能生他？此破去",
    "T39n1788_04b:0279b07": "來實有論。彼論復云「復次若因中無果而果",
    "T39n1788_04b:0279b08": "生，諸因相即不成。何以故？諸因若無，法何能",
    "T39n1788_04b:0279b09": "作？何能成？若無作無成，云何名為因？」此意言",
    "T39n1788_04b:0279b10": "因必須對果，果既無體，對誰名能作能成？既",
    "T39n1788_04b:0279b11": "無能作能成，何得名因？",
    "T39n1788_04b:0279b12": "經　「何以故？」贊曰：將欲舉因，先假徵之。",
    "T39n1788_04b:0279b13": "經　「未生諸法即是非有。」贊曰：舉因也。",
    "T39n1788_04b:0279b14": "經　「無名無相，非校量譬喻之所能及。」贊曰：",
    "T39n1788_04b:0279b15": "結成五蘊能現法界。以非有即法空，非校量",
    "T39n1788_04b:0279b16": "譬喻之所能及者，無比量能立令生。",
    "T39n1788_04b:0279b17": "經　「非是因緣之所生故。」贊曰：結也。雙結前",
    "T39n1788_04b:0279b18": "二。若已生法，亦非是因緣生。若未生生者，亦",
    "T39n1788_04b:0279b19": "非是因緣之所生。故既非因緣生，即無名無",
    "T39n1788_04b:0279b20": "相，譬所不及，此即法界故。法界與遍計及依",
    "T39n1788_04b:0279b21": "他性俱不一異，言無名無相。亦應云不生不",
    "T39n1788_04b:0279b22": "滅，乃至自性涅槃，但顯略爾。此中比量，若已",
    "T39n1788_04b:0279b23": "生法應不待因生，體已生故，如過去等。若未",
    "T39n1788_04b:0279b24": "生法，應立宗云：諸未生法應不可得生宗，以",
    "T39n1788_04b:0279b25": "非有故，因。無名無相故，亦得是因。諸非有者",
    "T39n1788_04b:0279b26": "皆不可得生，如兔角等。諸無名相者皆不可",
    "T39n1788_04b:0279b27": "得生，如真如等。又《十二門論》云「若不生法生，",
    "T39n1788_04b:0279b28": "一切不生法皆應生，一切凡夫未生阿耨菩",
    "T39n1788_04b:0279b29": "提皆應生。又不壞法阿羅漢煩惱不生而生。」",
    "T39n1788_04b:0279c01": "此說不退法羅漢應起煩惱。又云：兔馬等角",
    "T39n1788_04b:0279c02": "不生而生。是事不然，是故不應說不生而生。",
    "T39n1788_04b:0279c03": "《顯揚論》第九、《瑜伽論》第六，及《廣百論》第四等，",
    "T39n1788_04b:0279c04": "皆悉有破，恐煩不引。此上破妄，即依遍計五",
    "T39n1788_04b:0279c05": "蘊即現法界，未說依他；下喻及合方顯依他",
    "T39n1788_04b:0279c06": "能現法界。",
    "T39n1788_04b:0279c07": "經　「善女天！譬如鼓聲，依木依皮及桴手等，故得",
    "T39n1788_04b:0279c08": "出聲。」贊曰：第二喻說。文中有二：初喻依他",
    "T39n1788_04b:0279c09": "假有、次顯遍計是無。此初也。有二：初明依他",
    "T39n1788_04b:0279c10": "有、次顯能現法界。此依他假有也。因緣如幻，",
    "T39n1788_04b:0279c11": "但假合生。",
    "T39n1788_04b:0279c12": "經　「如是鼓聲過去亦空、未來亦空、現在亦空。」",
    "T39n1788_04b:0279c13": "贊曰：顯五蘊能現法性。既是緣生，非定實有，",
    "T39n1788_04b:0279c14": "過去已滅、未來未生、現在不住，故皆是空，空",
    "T39n1788_04b:0279c15": "即法界。故無著菩薩《般若論》中說夢電雲喻",
    "T39n1788_04b:0279c16": "三世法，名修出離。出離即涅槃，以無生滅故。",
    "T39n1788_04b:0279c17": "《瑜伽》第六，三世各有十二相故，不可說有。廣",
    "T39n1788_04b:0279c18": "如彼說。",
    "T39n1788_04b:0279c19": "經　「何以故？是鼓音聲，不從木生、不從皮生、乃桴",
    "T39n1788_04b:0279c20": "手生、不於三世生，是則不生。」贊曰：次顯遍",
    "T39n1788_04b:0279c21": "計是無。初徵、次辨、後結。《中論》云「諸法不自生」，",
    "T39n1788_04b:0279c22": "自無作用故。「亦不從他生」，他無作用故。「亦不",
    "T39n1788_04b:0279c23": "從共生」，共無作用故。非不從二生，雖無作用，",
    "T39n1788_04b:0279c24": "緣而有功，德緣可得。此破執有實作用。今此",
    "T39n1788_04b:0279c25": "亦爾，聲不從木生等，無作用故。不從皮、桴、手",
    "T39n1788_04b:0279c26": "生亦爾。不於三世生者，過去生已滅、未來無",
    "T39n1788_04b:0279c27": "不生、現世自已生，故非三世生。是則不生，此",
    "T39n1788_04b:0279c28": "結也。此意既不生，即顯法界，文如前引。",
    "T39n1788_04b:0279c29": "經　「若不可生則不可滅，若不可滅無所從來，若",
    "T39n1788_04b:0280a01": "無所從來亦無所去，若無所去則非常非斷，若",
    "T39n1788_04b:0280a02": "非常非斷則不一不異。」贊曰：三例餘不滅",
    "T39n1788_04b:0280a03": "等七不，明顯法界。有二：初例、後釋難。遍計所",
    "T39n1788_04b:0280a04": "執體性是無，如石女兒。先自現不生，如何有",
    "T39n1788_04b:0280a05": "過滅？亦不從未來因來。既是無來，何有謝過",
    "T39n1788_04b:0280a06": "去；既不從未來來亦無謝過去，說誰為常斷？",
    "T39n1788_04b:0280a07": "既無常斷，說誰與諸法為一異？故不一異等，",
    "T39n1788_04b:0280a08": "約遍計無與法界不一異。不異故，遍計即能",
    "T39n1788_04b:0280a09": "現法界；不一故，法界即離斷常等。或不一故，",
    "T39n1788_04b:0280a10": "遍計所執即離斷常等。約依他，聲與木皮等",
    "T39n1788_04b:0280a11": "亦復如是。聲與皮等一，應當聞四聲，應聞木",
    "T39n1788_04b:0280a12": "皮桴手，以體一故。如聲若與皮等異，應不從",
    "T39n1788_04b:0280a13": "起，但假和合，不可言一異。餘亦準知。聲依木",
    "T39n1788_04b:0280a14": "等起，不得說一異。蘊依法界生，與彼不一異。",
    "T39n1788_04b:0280a15": "既是不異，故依五蘊即現法界；以不一故，法",
    "T39n1788_04b:0280a16": "界無生滅等。",
    "T39n1788_04b:0280a17": "經　「何以故？」贊曰：下第二釋難，但釋不一異。",
    "T39n1788_04b:0280a18": "有二：一釋不一難、二釋不異難。初釋不一難",
    "T39n1788_04b:0280a19": "中有四：初段徵、二却詰、三出過、四結成不",
    "T39n1788_04b:0280a20": "一。此初也。",
    "T39n1788_04b:0280a21": "經　「此若是一，則不異法界。」贊曰：却詰是一。",
    "T39n1788_04b:0280a22": "經　「若如是者，凡夫之人應見真諦，得於無上安",
    "T39n1788_04b:0280a23": "樂涅槃。」贊曰：出過。若法界與五蘊一，如是",
    "T39n1788_04b:0280a24": "者即凡夫見五蘊時應見真諦，以五蘊即是",
    "T39n1788_04b:0280a25": "真如故。若許爾者，凡夫應得無上安樂，無上",
    "T39n1788_04b:0280a26": "安樂即大涅槃。此亦同《阿毘達磨經》「境離識",
    "T39n1788_04b:0280a27": "有，凡夫自應成無倒智，以見實故。既不成智，",
    "T39n1788_04b:0280a28": "明離識無。」",
    "T39n1788_04b:0280a29": "經　「既不如是，故知不一。」贊曰：結成不一。既",
    "T39n1788_04b:0280b01": "不如是成聖得安樂涅槃，故知法界與五蘊",
    "T39n1788_04b:0280b02": "不一。同《十八空論》難應與如一。",
    "T39n1788_04b:0280b03": "經　「若言異者。」贊曰：下釋不異難。亦有四：初",
    "T39n1788_04b:0280b04": "牒徵、二詰責、三出過、四結成。此初也。此難",
    "T39n1788_04b:0280b05": "不一異，同《解深密》第一、《瑜伽論》七十五，恐煩",
    "T39n1788_04b:0280b06": "不引。",
    "T39n1788_04b:0280b07": "經　「一切諸佛菩薩行相即是執著，未得解脫煩",
    "T39n1788_04b:0280b08": "惱繫縛。」贊曰：二詰責。有三：一應是執著、二",
    "T39n1788_04b:0280b09": "應未證涅槃、三應未離縛。以如前說不離斷",
    "T39n1788_04b:0280b10": "常見故，是執著等。",
    "T39n1788_04b:0280b11": "經　「即不證阿耨多羅三藐三菩提。」贊曰：出",
    "T39n1788_04b:0280b12": "過。以有前三過，諸佛現應不證，菩薩當應不",
    "T39n1788_04b:0280b13": "證，以有執有煩惱故。",
    "T39n1788_04b:0280b14": "經　「何以故？一切聖人於行非行同真實性，是故",
    "T39n1788_04b:0280b15": "不異。」贊曰：下結成不異。初假徵。何所以故",
    "T39n1788_04b:0280b16": "不得法界與五蘊異？成云：一切聖人於行即",
    "T39n1788_04b:0280b17": "五蘊，非行即法界見，同真實性、離一異相。是",
    "T39n1788_04b:0280b18": "故不異者，結。",
    "T39n1788_04b:0280b19": "經　「故知五蘊非有非無，不從因緣生，非無因緣",
    "T39n1788_04b:0280b20": "生。」贊曰：下例結成。有二：初結成非生、次「是",
    "T39n1788_04b:0280b21": "聖所知」下結成前無名無相等。此結非生，以",
    "T39n1788_04b:0280b22": "例餘不滅等。成無名相，即總成前八不俱無",
    "T39n1788_04b:0280b23": "名相等。又結非生中亦結成前。初略標宗中，",
    "T39n1788_04b:0280b24": "遠離二相云非有非無。或此結前已生未生",
    "T39n1788_04b:0280b25": "云非有非無。或此非有無通結八不，以非有",
    "T39n1788_04b:0280b26": "無故，所以非生滅等。五蘊真性不從因緣生，",
    "T39n1788_04b:0280b27": "或遍計所執自性五蘊不從因緣生，依他五",
    "T39n1788_04b:0280b28": "蘊非無因緣生，故知八不或約真如、或就遍",
    "T39n1788_04b:0280b29": "計，非依他起。設依依他說其八不，亦約遍計",
    "T39n1788_04b:0280c01": "說。",
    "T39n1788_04b:0280c02": "經　「是聖所知，非餘境故，亦非言說之所能及，無",
    "T39n1788_04b:0280c03": "名無相、無因無緣，亦無譬喻，始終寂靜，本來自",
    "T39n1788_04b:0280c04": "空。」贊曰：結成前無名相等。是聖所知非餘",
    "T39n1788_04b:0280c05": "境，成前非校量之所能及。亦非言說等，成前",
    "T39n1788_04b:0280c06": "無名無相。無因無緣，成前非是因緣之所生",
    "T39n1788_04b:0280c07": "故。亦非譬喻，成前非譬喻之所能及。始終寂",
    "T39n1788_04b:0280c08": "靜等，結成五蘊能現法界。準此文言，始終寂",
    "T39n1788_04b:0280c09": "靜等前亦合有，以顯略故。或始終寂靜本來",
    "T39n1788_04b:0280c10": "自空，成前喻中如是鼓聲三世俱空。前釋為",
    "T39n1788_04b:0280c11": "勝，喻及結成顯法說故。即《解深密經》云「說一",
    "T39n1788_04b:0280c12": "切法本來寂靜自性涅槃之義。」",
    "T39n1788_04b:0280c13": "經　「是故五蘊能現法界。」下結。",
    "T39n1788_04b:0280c14": "經　「善女天！若善男子善女人欲求阿耨多羅三",
    "T39n1788_04b:0280c15": "藐三菩提，異真異俗難可思量，於凡聖境體非",
    "T39n1788_04b:0280c16": "一異，不捨於俗不離於真，依於法界行菩提行。」",
    "T39n1788_04b:0280c17": "贊曰：佛教習學之方中第三結勸修學。非",
    "T39n1788_04b:0280c18": "住涅槃故異真，非住生死故異俗。或四智菩",
    "T39n1788_04b:0280c19": "提及菩提斷，非即真如故異真，非即生死故",
    "T39n1788_04b:0280c20": "異俗。前依無住修，後依稱理修。此深行相，難",
    "T39n1788_04b:0280c21": "以分別尋伺之可思量。凡夫所見五蘊不離",
    "T39n1788_04b:0280c22": "真如，聖者所見真如不離五蘊，云不異；蘊如",
    "T39n1788_04b:0280c23": "性別，云不一。或聖見五蘊如幻，凡見為實，云",
    "T39n1788_04b:0280c24": "不一；同緣五蘊，云不異。或凡見蘊如為一為",
    "T39n1788_04b:0280c25": "異，聖見蘊如非一非異，俱因緣見解，別云非",
    "T39n1788_04b:0280c26": "一異。此中云凡，二乘亦是，猶有一分異生性",
    "T39n1788_04b:0280c27": "故。由二乘人見五蘊與法界異故，一向厭生",
    "T39n1788_04b:0280c28": "死而求涅槃。凡夫見異故，一向怖涅槃而住",
    "T39n1788_04b:0280c29": "生死。菩薩見於五蘊法界體非一異，故不捨",
    "T39n1788_04b:0281a01": "俗不離於真，由得此平等法界理，不怖生死",
    "T39n1788_04b:0281a02": "不樂涅槃，為此能修大悲大智二利妙行。問：",
    "T39n1788_04b:0281a03": "行菩提行也，準無著菩薩《般若經論》解攝取",
    "T39n1788_04b:0281a04": "無住涅槃云「如所通達故」，此意說如是所通",
    "T39n1788_04b:0281a05": "達。如現在生死非生死迫，如在涅槃非涅槃",
    "T39n1788_04b:0281a06": "拘，如是諸法之真體性，故能依修行。亦復如",
    "T39n1788_04b:0281a07": "是住生死非苦迫，住涅槃非樂拘，故不住生",
    "T39n1788_04b:0281a08": "死涅槃。不同二乘及以凡夫，不證如故各住",
    "T39n1788_04b:0281a09": "一邊。準此，由如非住於二，如如而證，名無住",
    "T39n1788_04b:0281a10": "涅槃。何故此間即說五蘊與如體非一異，依",
    "T39n1788_04b:0281a11": "此而修名不住行耶？答：彼此不違。此中明如",
    "T39n1788_04b:0281a12": "與蘊不一，即不住生死，非苦拘義。若如與蘊",
    "T39n1788_04b:0281a13": "一，即住生死而為苦拘。由如不異，即不住涅",
    "T39n1788_04b:0281a14": "槃，非涅槃拘義，故亦相似。",
    "T39n1788_04b:0281a15": "經　爾時世尊作是語已，時善女天踊躍歡喜，即",
    "T39n1788_04b:0281a16": "從座起，偏袒右肩右膝著地，合掌恭敬一心頂",
    "T39n1788_04b:0281a17": "禮而白佛言：「世尊！如上所說菩提正行，我今當",
    "T39n1788_04b:0281a18": "學。」贊曰：第三天女領悟奉依修學。文分為",
    "T39n1788_04b:0281a19": "六：一天女喜悟修行、二梵王請問修相、三梵",
    "T39n1788_04b:0281a20": "王讚悟深法、四世尊印述勝益、五梵王領悟",
    "T39n1788_04b:0281a21": "慶喜、六世尊與天授記成梵慶喜。初也。有五：",
    "T39n1788_04b:0281a22": "一結所說、二明喜悟、三致虔敬、四領所聞、五",
    "T39n1788_04b:0281a23": "依修學，文段可知。",
    "T39n1788_04b:0281a24": "經　是時索訶世界主大梵天王於大眾中，問如",
    "T39n1788_04b:0281a25": "意寶光耀善女天曰：「此菩提行難可修行，汝今",
    "T39n1788_04b:0281a26": "云何於菩提行而得自在？」贊曰：梵王請問",
    "T39n1788_04b:0281a27": "修相。有四：一問如何觀解自在、二問如何修",
    "T39n1788_04b:0281a28": "菩提行、二問依何而起修說、四問得益多少。",
    "T39n1788_04b:0281a29": "初中，一問、二答。此初問也。文有二：一能請人。",
    "T39n1788_04b:0281b01": "索訶，此云堪忍界，即生死於中多怨難，菩薩",
    "T39n1788_04b:0281b02": "能忍。梵王者，或云初靜慮王，或是第四靜慮",
    "T39n1788_04b:0281b03": "王，大千主故。二所請主。正申問：此菩提行，離",
    "T39n1788_04b:0281b04": "四句、絕八非，非語詮、斷思慮，非真非俗，二乘",
    "T39n1788_04b:0281b05": "不知、凡夫不測，難可解知。汝今云何於菩提",
    "T39n1788_04b:0281b06": "行智觀自在？",
    "T39n1788_04b:0281b07": "經　爾時善女天答梵王曰：「大梵王！如佛所說實",
    "T39n1788_04b:0281b08": "是甚深，一切異生不解其義，是聖境界微妙難",
    "T39n1788_04b:0281b09": "知。」贊曰：下答，有四：初印難知、二請明證、三",
    "T39n1788_04b:0281b10": "得祥瑞、四轉女身。此初也。",
    "T39n1788_04b:0281b11": "經　「若使我今依於此法得安樂住是實語者。」",
    "T39n1788_04b:0281b12": "贊曰：請明證。初明如實解、次立誓願。此明",
    "T39n1788_04b:0281b13": "實解。於此深理得自在智，非諸煩惱相用所",
    "T39n1788_04b:0281b14": "動名為安樂，依此正觀名住。",
    "T39n1788_04b:0281b15": "經　「願令一切五濁惡世無量無數無邊眾生，皆",
    "T39n1788_04b:0281b16": "得金色三十二相非男非女，坐寶蓮華受無量",
    "T39n1788_04b:0281b17": "樂，雨天妙華，諸天音樂不鼓自鳴，一切供養皆",
    "T39n1788_04b:0281b18": "悉具足。」贊曰：立誓願。表解凡聖不一異，故",
    "T39n1788_04b:0281b19": "願成金色等。或表同順真，當得成佛，請現金",
    "T39n1788_04b:0281b20": "色等。表解無男女相，故請現非男女。或表雖",
    "T39n1788_04b:0281b21": "當成佛，非男女現男女身，故願現非男非女。",
    "T39n1788_04b:0281b22": "表出生死淤泥，表解非染淨，願現坐蓮華。表",
    "T39n1788_04b:0281b23": "因此解必當證得菩提涅槃二安樂，願受無量",
    "T39n1788_04b:0281b24": "樂。表能行因亦能教他行因，故願雨華。表能",
    "T39n1788_04b:0281b25": "任運為他說法，願不鼓自鳴。表智證境，為法",
    "T39n1788_04b:0281b26": "行供故，願一切供養皆悉具足。",
    "T39n1788_04b:0281b27": "經　時善女天說是語已，一切五濁惡世所有眾",
    "T39n1788_04b:0281b28": "生皆悉金色，具大人相非男非女，坐寶蓮華受",
    "T39n1788_04b:0281b29": "無量樂，猶如他化自在天宮無諸惡道，寶樹行",
    "T39n1788_04b:0281c01": "列，七寶蓮華遍滿世界，又雨七寶上妙天華，作",
    "T39n1788_04b:0281c02": "天妓樂。贊曰：得祥瑞。以解稱真，所願當遂，",
    "T39n1788_04b:0281c03": "故願所現皆得隨心。具七支戒，願得寶樹行",
    "T39n1788_04b:0281c04": "列。修七聖財，能出生死，得七寶蓮華。雖出生",
    "T39n1788_04b:0281c05": "死而不捨利生，故遍法界。或稱真理無限而",
    "T39n1788_04b:0281c06": "修，故華遍法界。",
    "T39n1788_04b:0281c07": "經　如意寶光耀善女天即轉女身作梵天身。",
    "T39n1788_04b:0281c08": "贊曰：轉女身。此自證成無定異相、故女成",
    "T39n1788_04b:0281c09": "男。",
    "T39n1788_04b:0281c10": "經　時大梵王問如意寶光耀菩薩言：「仁者！如何",
    "T39n1788_04b:0281c11": "行菩提行？」贊曰：問如何證菩提行。此問行",
    "T39n1788_04b:0281c12": "行之時作何行解。初問、後答。此問也。",
    "T39n1788_04b:0281c13": "經　答言：「梵王！若水中月行菩提行，我亦行菩提",
    "T39n1788_04b:0281c14": "行；若夢中行菩提行，我亦行菩提行；若陽焰行",
    "T39n1788_04b:0281c15": "菩提行，我亦行菩提行；若谷響行菩提行，我亦",
    "T39n1788_04b:0281c16": "行菩提行。」贊曰：答也。行相難知，舉喻以顯。",
    "T39n1788_04b:0281c17": "此有四喻：一水月喻，喻無外境，而定心所行",
    "T39n1788_04b:0281c18": "境得成。如水為緣，雖水中無月，有月影起。我",
    "T39n1788_04b:0281c19": "今亦爾，從定願心現諸境界，雖無實身等，為",
    "T39n1788_04b:0281c20": "利眾生而似身境生。月影既不行，我身亦不",
    "T39n1788_04b:0281c21": "行，此除遍計性，謂定所取境離心實有，故舉",
    "T39n1788_04b:0281c22": "水月喻，雖無月境而似月生。二夢境喻，喻無",
    "T39n1788_04b:0281c23": "心外愛憎之境，而有愛憎境增生。如雖受彼",
    "T39n1788_04b:0281c24": "三界六道愛非愛身，行菩提行，如夢所見愛",
    "T39n1788_04b:0281c25": "非愛身行菩提行，不取為真。三陽焰喻，能取",
    "T39n1788_04b:0281c26": "心心所迷亂故緣所取境，雖非是實而有似",
    "T39n1788_04b:0281c27": "境生，非真實有。菩薩以無分別智，於三輪境",
    "T39n1788_04b:0281c28": "應如是知，無有真實。四谷響喻，所起語業化",
    "T39n1788_04b:0281c29": "眾生時如谷響聲，谷實無聲，但自出聲似彼",
    "T39n1788_04b:0282a01": "谷響。故知菩薩為他說法觀如谷聲，由他緣",
    "T39n1788_04b:0282a02": "現但似谷聲說法利生，實非出聲為他說法。",
    "T39n1788_04b:0282a03": "如是行菩提行，如無性《攝大乘》第四說。如經",
    "T39n1788_04b:0282a04": "所說，於依他起自性說幻等喻，於依他起自",
    "T39n1788_04b:0282a05": "性為除他虛妄疑故。云何無義而有實取諸三",
    "T39n1788_04b:0282a06": "摩地所行境轉？為除此疑，說水月喻。云何無",
    "T39n1788_04b:0282a07": "義有愛非愛受用差別性？為除此疑，說所夢",
    "T39n1788_04b:0282a08": "喻。云何無義心心法轉？為除此疑，說陽炎喻。",
    "T39n1788_04b:0282a09": "云何無義種種戲論言說而轉？為除此疑，說",
    "T39n1788_04b:0282a10": "谷響喻。如次配四。彼論更有四喻，此經文無，",
    "T39n1788_04b:0282a11": "不須具引。《大莊嚴論》第四，八喻大意相似。何",
    "T39n1788_04b:0282a12": "故無餘？略故無也。又釋：此中除有無相執，似",
    "T39n1788_04b:0282a13": "幻不無，故《辨中邊論》頌云「於不動無倒，謂知",
    "T39n1788_04b:0282a14": "義非有，非無如幻等，有無不動故。」釋云：前說",
    "T39n1788_04b:0282a15": "諸義離有離無，此如幻等非有無故。謂如幻",
    "T39n1788_04b:0282a16": "作諸象馬等，彼非實有象馬等性，亦非全無，",
    "T39n1788_04b:0282a17": "亂識似彼諸象馬等而顯現故。如是諸義無",
    "T39n1788_04b:0282a18": "如現似所取能取定實有性，亦非全無，亂識",
    "T39n1788_04b:0282a19": "似彼所取能取而顯現故。此中意說，如水中",
    "T39n1788_04b:0282a20": "月，非實月性故，非有而有似現故不無。我行",
    "T39n1788_04b:0282a21": "菩提行亦如是，因緣和合假故非有，然有假",
    "T39n1788_04b:0282a22": "和合相故不無。五蘊不有故能現法界，不無",
    "T39n1788_04b:0282a23": "故法界即五蘊。即前所說得安樂住者不動，",
    "T39n1788_04b:0282a24": "不為有無動故。但總相喻離有無相，不別配",
    "T39n1788_04b:0282a25": "蘊。又依見覺知聞，如次喻四所取境界性離",
    "T39n1788_04b:0282a26": "有無，準下問答約見聞辨故。",
    "T39n1788_04b:0282a27": "經　時大梵王聞此說已，白菩薩言：「仁依何義而",
    "T39n1788_04b:0282a28": "說此語？」贊曰：第三問依何道理如是而說。",
    "T39n1788_04b:0282a29": "前問問修，此問問說。或前問答自行修，說但",
    "T39n1788_04b:0282b01": "且說修。此後問答為他說修，起說但且問說。",
    "T39n1788_04b:0282b02": "前後互影，二利各具。於中有四：一問、二答、三",
    "T39n1788_04b:0282b03": "難、四通。此問依何道理能離有無而起修說。",
    "T39n1788_04b:0282b04": "或問：既如水月等非實有者，依何修說？",
    "T39n1788_04b:0282b05": "經　答言：「梵王！無有一法是實相者，但由因緣而",
    "T39n1788_04b:0282b06": "得成故。」贊曰：答也。依因緣道理，由假因緣",
    "T39n1788_04b:0282b07": "故離有無。如因淨水有月影生故不無，非如",
    "T39n1788_04b:0282b08": "所現真實之月故不有，餘準此知。如水月等",
    "T39n1788_04b:0282b09": "無有一法是實有相者，但依假因緣故得修",
    "T39n1788_04b:0282b10": "說。",
    "T39n1788_04b:0282b11": "經　梵王言：「若如是者，諸凡夫人皆悉應得阿耨",
    "T39n1788_04b:0282b12": "多羅三藐三菩提。」贊曰：三設難也。若由因",
    "T39n1788_04b:0282b13": "緣假合之法能修說者，諸凡夫人皆因假成，",
    "T39n1788_04b:0282b14": "悉應得菩提。此意若有實能修之者，可有得",
    "T39n1788_04b:0282b15": "不得；既皆假有，凡亦應得。如維摩詰以真如",
    "T39n1788_04b:0282b16": "門令一切皆得記，此以因緣門難應皆作佛。",
    "T39n1788_04b:0282b17": "經　答言：「仁以何意而作是說？」贊曰：為通，有",
    "T39n1788_04b:0282b18": "三：初總非、次通釋、後「梵王是諸聖人」下結成。",
    "T39n1788_04b:0282b19": "或分為二：初總非、次通釋。釋中有四，法、喻、合、",
    "T39n1788_04b:0282b20": "結。今且依初科。此初也。",
    "T39n1788_04b:0282b21": "經　「愚癡人異、智慧人異，菩提異、非菩提異，解脫",
    "T39n1788_04b:0282b22": "異、非解脫異。」贊曰：為通，有三：初法、次喻、後",
    "T39n1788_04b:0282b23": "「梵王愚癡異生」下合。法中有二：初凡夫執有",
    "T39n1788_04b:0282b24": "無異故不成佛、次聖者知不異故得菩提。此",
    "T39n1788_04b:0282b25": "初。即執愚智等或定一異，此雖言異，亦應有",
    "T39n1788_04b:0282b26": "一。有無生滅等，不了實無，因緣心有，不稱境",
    "T39n1788_04b:0282b27": "知，不得作佛；菩薩翻此故作佛。或依俗諦，即",
    "T39n1788_04b:0282b28": "有愚智能行異。菩提非菩提，即善不善因異。",
    "T39n1788_04b:0282b29": "解脫非解脫，果異。",
    "T39n1788_04b:0282c01": "經　「梵王！如是諸法平等無異。於此法異，真如不",
    "T39n1788_04b:0282c02": "異。無有中間而可執著，無增無減。」贊曰：聖",
    "T39n1788_04b:0282c03": "者了知有無愚智等皆非定異，以於此中法",
    "T39n1788_04b:0282c04": "界真如等法平等，故皆不定異。無有中間者，",
    "T39n1788_04b:0282c05": "諸法非定異、非定一、非亦一亦異。不言非一，",
    "T39n1788_04b:0282c06": "影第二句說。第三句名無中間。不說第四句，",
    "T39n1788_04b:0282c07": "但是遮三，更無別法。此一異等皆不可執，如",
    "T39n1788_04b:0282c08": "水月無實離增執，如似有月離減執。由稱境",
    "T39n1788_04b:0282c09": "知，故得作佛。此或第一義即不異。然準下喻，",
    "T39n1788_04b:0282c10": "據愚智解別。",
    "T39n1788_04b:0282c11": "經　「梵王！譬如幻師及幻弟子善解幻術，於四衢",
    "T39n1788_04b:0282c12": "道取諸沙土草木葉等聚在一處作諸幻術，使",
    "T39n1788_04b:0282c13": "人覩見象眾馬眾車兵等眾、七寶之聚種種倉",
    "T39n1788_04b:0282c14": "庫。」贊曰：舉喻也。有三：初緣生幻境喻、次愚",
    "T39n1788_04b:0282c15": "人執實喻、後智者知幻喻。此初也。於中有六：",
    "T39n1788_04b:0282c16": "一幻主、二幻資、三幻處、四幻緣、五起幻、六",
    "T39n1788_04b:0282c17": "幻相。譬如幻師，喻八識心王幻主。及弟子者，",
    "T39n1788_04b:0282c18": "喻心所幻資。善解幻術，能了別境總別等相，",
    "T39n1788_04b:0282c19": "能變起用。於四衢道，喻四諦幻處。取諸草等，",
    "T39n1788_04b:0282c20": "即是名色幻緣。聚在一處，或隨起依苦集等",
    "T39n1788_04b:0282c21": "處。作諸幻術者，此起幻因緣，業力起種種事",
    "T39n1788_04b:0282c22": "業不同。使人覩象馬等者，幻相。初喻四生內",
    "T39n1788_04b:0282c23": "處。七寶之聚，喻外境。又釋：幻師，喻第八識。幻",
    "T39n1788_04b:0282c24": "弟子，喻餘七轉識，依第八起故，故經論云「識",
    "T39n1788_04b:0282c25": "如幻事」。衢道，喻四識住，故八十六云「有取之",
    "T39n1788_04b:0282c26": "識依四識住，發起種種自體隨轉，相似法故。」",
    "T39n1788_04b:0282c27": "沙土草木，喻種子識。隨在一處者，喻隨於一",
    "T39n1788_04b:0282c28": "識住及四識住。作諸幻術者，喻四緣力能起",
    "T39n1788_04b:0282c29": "五蘊。又釋：幻師，是佛弟子菩薩僧等。四衢道",
    "T39n1788_04b:0283a01": "者，在四生處。解幻術巧方便智，取諸沙土等，",
    "T39n1788_04b:0283a02": "隨彼機緣所樂之法，隨在一處、隨所受根熟",
    "T39n1788_04b:0283a03": "生處，見象等為現身。七寶等，為說法。準下合",
    "T39n1788_04b:0283a04": "意，此釋為好。餘同前解。",
    "T39n1788_04b:0283a05": "經　「若有眾生愚癡無智，不能思惟不知幻本。」",
    "T39n1788_04b:0283a06": "贊曰：下愚人執實喻。有三：初不知幻本喻、次",
    "T39n1788_04b:0283a07": "初見執實喻、後終亦不思喻。初也。言幻本者，",
    "T39n1788_04b:0283a08": "幻人幻緣皆名為本，喻無智故不知五蘊從",
    "T39n1788_04b:0283a09": "緣假生。",
    "T39n1788_04b:0283a10": "經　「若見若聞作是思惟：『我所見聞象馬等眾，此",
    "T39n1788_04b:0283a11": "是實有，餘皆虛妄。』」贊曰：次初見執實喻。不",
    "T39n1788_04b:0283a12": "知假，隨所見聞分別妄執將為實有。言空無",
    "T39n1788_04b:0283a13": "我等皆虛妄無，不離有無增減之執。",
    "T39n1788_04b:0283a14": "經　「於後更不審察思惟。」贊曰：後終亦不思",
    "T39n1788_04b:0283a15": "喻。亦不審觀思量惟忖，名義皆假虛妄緣生。",
    "T39n1788_04b:0283a16": "經　「有智之人則不如是，了於幻本。」贊曰：後",
    "T39n1788_04b:0283a17": "智者了達喻。文有其二：初自能了知喻、後隨",
    "T39n1788_04b:0283a18": "為他說喻。初文亦有二：初了知幻本喻。了從",
    "T39n1788_04b:0283a19": "緣生，非定有空。",
    "T39n1788_04b:0283a20": "經　「若見若聞作如是念：『如我所見象馬等眾，非",
    "T39n1788_04b:0283a21": "是真實。』」贊曰：次初不執實喻。喻見諦理無",
    "T39n1788_04b:0283a22": "漏智人，初知實無，離於有執。後審思所以假",
    "T39n1788_04b:0283a23": "有實無。初也。知無象馬等實，用除增益執。",
    "T39n1788_04b:0283a24": "經　「『唯有幻事惑人眼目。妄謂象等及諸倉庫，",
    "T39n1788_04b:0283a25": "有名無實。如我見聞，不執為實。』」贊曰：審思",
    "T39n1788_04b:0283a26": "所以假有實無。幻象馬等但惑愚人眼耳，聞",
    "T39n1788_04b:0283a27": "象等名見象等形，執妄謂實。實但假名無如",
    "T39n1788_04b:0283a28": "自性，如我我所。隨所見聞不執為實，離有",
    "T39n1788_04b:0283a29": "無執。",
    "T39n1788_04b:0283b01": "經　「後時思惟知其虛妄。」贊曰：後思不實喻。",
    "T39n1788_04b:0283b02": "思實無，離增執。了為無，為非如名言有實自",
    "T39n1788_04b:0283b03": "體。",
    "T39n1788_04b:0283b04": "經　「是故智者了一切法皆無實體，但隨世俗如",
    "T39n1788_04b:0283b05": "見如聞表宣其事，思惟諦理則不如是。復由假",
    "T39n1788_04b:0283b06": "說顯實義故。」贊曰：隨為他說喻。又但隨世",
    "T39n1788_04b:0283b07": "俗所見所聞，假說名言表宣其事。表宣是能",
    "T39n1788_04b:0283b08": "詮，其事是所詮。世俗有二：一執情世俗、二",
    "T39n1788_04b:0283b09": "諸聖智者假設世俗。此喻聖智者隨俗言說，",
    "T39n1788_04b:0283b10": "有二：一隨世俗言說明俗、二隨世俗言說明",
    "T39n1788_04b:0283b11": "真。且隨世俗云如見聞表宣其事，思惟諦理",
    "T39n1788_04b:0283b12": "即不如是。諦謂實也，思惟實理無如所說。復",
    "T39n1788_04b:0283b13": "但隨俗方便假起言說，為彰第一真實義故。",
    "T39n1788_04b:0283b14": "無分別智證入諦理即不如是，心言絕故。此",
    "T39n1788_04b:0283b15": "了俗有，真諦中無。",
    "T39n1788_04b:0283b16": "經　「梵王！愚癡異生未得出世聖慧之眼，未知一",
    "T39n1788_04b:0283b17": "切諸法真如不可說故。」贊曰：下合喻。初合",
    "T39n1788_04b:0283b18": "愚人不了喻，有二：初合不了幻本喻、後合初",
    "T39n1788_04b:0283b19": "見執實喻。言愚癡異生者，為簡大乘見道已",
    "T39n1788_04b:0283b20": "前雖是異生，能分作唯識觀等了知幻等，亦",
    "T39n1788_04b:0283b21": "是未得出世本後二空慧眼故。今簡却二乘，",
    "T39n1788_04b:0283b22": "雖得生空慧眼了人我無，然未能得出世法",
    "T39n1788_04b:0283b23": "空慧眼故不了法我無，不知一切法之真如",
    "T39n1788_04b:0283b24": "性離諸相不可說，故不了幻本。據全無者，說",
    "T39n1788_04b:0283b25": "愚癡異生。或可有分異生性故，即此愚癡異",
    "T39n1788_04b:0283b26": "生所攝，故《成唯識論》云「凡謂無性，愚謂趣",
    "T39n1788_04b:0283b27": "寂。」",
    "T39n1788_04b:0283b28": "經　「是諸凡愚若見若聞行非行法，如是思惟便",
    "T39n1788_04b:0283b29": "生執著謂以為實。」贊曰：合初見執實喻。初",
    "T39n1788_04b:0283c01": "合執有、後合不了無。初也。若見若聞，行謂有",
    "T39n1788_04b:0283c02": "為、非行謂無為，便生執實，合初遇境時。如是",
    "T39n1788_04b:0283c03": "思惟便生執實，合後不能審察。",
    "T39n1788_04b:0283c04": "經　「於第一義不能了知諸法真如是不可說。」",
    "T39n1788_04b:0283c05": "贊曰：合不了無。由其無智，不了第一義、不證",
    "T39n1788_04b:0283c06": "如故，不知諸法性不可說。如言執實，不知實",
    "T39n1788_04b:0283c07": "無。",
    "T39n1788_04b:0283c08": "經　「是諸聖人若見若聞行非行法，隨其力能不",
    "T39n1788_04b:0283c09": "生執著以為實有。」贊曰：合智者了達喻。初",
    "T39n1788_04b:0283c10": "合自了達喻、後合為他假說喻。初中亦三：初",
    "T39n1788_04b:0283c11": "合不執實有喻、次合了知幻本喻、後合後思",
    "T39n1788_04b:0283c12": "假有喻。初也。若見若聞說為無為，隨勝解力",
    "T39n1788_04b:0283c13": "能，初地已上隨位證智力能不生執實。",
    "T39n1788_04b:0283c14": "經　「了知一切無實行法、無實非行法，但妄思量。」",
    "T39n1788_04b:0283c15": "贊曰：合了知幻本喻。知從幻者業煩惱緣，",
    "T39n1788_04b:0283c16": "或二乘者法執之情，妄思度起，無如名言有",
    "T39n1788_04b:0283c17": "實有為行法、無如名言有實無為非行法。",
    "T39n1788_04b:0283c18": "經　「行非行相唯有名字，無有實體。」贊曰：合",
    "T39n1788_04b:0283c19": "後思假有喻。唯有世俗名言說之為有，無有",
    "T39n1788_04b:0283c20": "如彼所說實體真實是有。",
    "T39n1788_04b:0283c21": "經　「是諸聖人隨世俗說，為欲令他知真實義。」",
    "T39n1788_04b:0283c22": "贊曰：合為他假說喻。隨世俗名言說為無為，",
    "T39n1788_04b:0283c23": "為欲令他知為無為真實之義，或欲令證真",
    "T39n1788_04b:0283c24": "第一義，非不見如能了行故。",
    "T39n1788_04b:0283c25": "經　「如是梵王！是諸聖人以聖智見，了法真如不",
    "T39n1788_04b:0283c26": "可說故，行非行法亦復如是。」贊曰：第三段",
    "T39n1788_04b:0283c27": "結成。有二：初結知真實無、後結隨俗說有。初",
    "T39n1788_04b:0283c28": "也。聖人以無分別智了一切法本真如性皆",
    "T39n1788_04b:0283c29": "離言故，不可言說。知彼所說為無為法，亦但",
    "T39n1788_04b:0284a01": "名言無有實體，非無離言行非行法，但除其",
    "T39n1788_04b:0284a02": "病不除法故。",
    "T39n1788_04b:0284a03": "經　「令他證知，故說種種世俗名言。」贊曰：結",
    "T39n1788_04b:0284a04": "隨俗說有。亦是寄詮以顯諸法，意令他證為",
    "T39n1788_04b:0284a05": "無為法，捨凡成聖。隨於世俗說蘊處界等種",
    "T39n1788_04b:0284a06": "種世俗名言，此意結成喻言無有一法是實",
    "T39n1788_04b:0284a07": "相者，但由因緣而得成立。上來多隨自識起",
    "T39n1788_04b:0284a08": "幻凡夫解別，若依第三解譬喻者，準義可知。",
    "T39n1788_04b:0284a09": "準此結文，第三解勝。又本問：如何修行？依何",
    "T39n1788_04b:0284a10": "而說？因此設難。法喻合結應只為彼，故第三",
    "T39n1788_04b:0284a11": "解勝。",
    "T39n1788_04b:0284a12": "經　時大梵王問如意寶光耀菩薩言：「有幾眾生",
    "T39n1788_04b:0284a13": "能解如是甚深正法？」贊曰：第四問得益多",
    "T39n1788_04b:0284a14": "少。於中有四：一問、二答、三難、四通。初問也。",
    "T39n1788_04b:0284a15": "此意梵王雖解眾樂能知，依眾執情實生為",
    "T39n1788_04b:0284a16": "問，寄除執實，令生知幻而能起修。",
    "T39n1788_04b:0284a17": "經　答言：「梵王！有眾幻人心心數法能解如是甚",
    "T39n1788_04b:0284a18": "深正法。」贊曰：二答也。有者，簡持義。一切眾",
    "T39n1788_04b:0284a19": "生有能知依他起性心心數法如幻人等，則",
    "T39n1788_04b:0284a20": "能解此甚深之法。若無大性，不能如是。此意",
    "T39n1788_04b:0284a21": "能知遍計是無，如幻非實人，若似人相似，心",
    "T39n1788_04b:0284a22": "心數依他幻有，即悟唯識證圓成性。此依漸",
    "T39n1788_04b:0284a23": "入三性道理，初了遍計、次悟依他、後證圓實。",
    "T39n1788_04b:0284a24": "如有頌言「於繩起蛇覺，見繩了義無。證見彼",
    "T39n1788_04b:0284a25": "分時，知如蛇智亂。」或可寄執實眾生問，此答",
    "T39n1788_04b:0284a26": "實生如眾幻人，無有實人。說此解者，欲顯能",
    "T39n1788_04b:0284a27": "聞法人尚自非有，如何得解法？如《無垢稱經》",
    "T39n1788_04b:0284a28": "舍利子問天女云：「汝於此沒，當生何處？」答云：",
    "T39n1788_04b:0284a29": "「如來所化當所生處，我當生彼。」舍利子言：「如",
    "T39n1788_04b:0284b01": "來所化無沒無生，云何答得言當所生處？」天",
    "T39n1788_04b:0284b02": "女云：「諸法有情應知亦爾無沒無生，云何問",
    "T39n1788_04b:0284b03": "我當生何所？」",
    "T39n1788_04b:0284b04": "經　梵王曰：「此幻化人體是非有，此之心數從何",
    "T39n1788_04b:0284b05": "而生？」贊曰：三難也。依俗執情，幻定非有，能",
    "T39n1788_04b:0284b06": "證心心法從何事生？非石女兒有心能證。此",
    "T39n1788_04b:0284b07": "依執無難，寄除無見。",
    "T39n1788_04b:0284b08": "經　答曰：「若知法界不有不無，如是眾生能解深",
    "T39n1788_04b:0284b09": "義。」贊曰：為通。若定執有無，則不能悟知真",
    "T39n1788_04b:0284b10": "如法界。雙離有無，行平等行，此等能悟從緣",
    "T39n1788_04b:0284b11": "生故如幻有，無實性故說是無，不如言說定",
    "T39n1788_04b:0284b12": "實有無。如是眾生能解深義，此即令除有無、",
    "T39n1788_04b:0284b13": "一異、常斷等執，行菩提行。",
    "T39n1788_04b:0284b14": "經　爾時梵王白佛言：「世尊！是如意寶光耀菩薩",
    "T39n1788_04b:0284b15": "不可思議，通達如是甚深之義。」贊曰：第三",
    "T39n1788_04b:0284b16": "梵王讚悟深法。",
    "T39n1788_04b:0284b17": "經　佛言：「如是如是。梵王！如汝所言，此如意寶光",
    "T39n1788_04b:0284b18": "耀已教汝等發心修學無生忍法。」贊曰：第",
    "T39n1788_04b:0284b19": "四世尊印述勝益。言如是者，印梵王言。已教",
    "T39n1788_04b:0284b20": "汝等者，述得勝益，即慶讚也。",
    "T39n1788_04b:0284b21": "經　是時大梵天王與諸梵眾從座而起，偏袒右",
    "T39n1788_04b:0284b22": "肩合掌恭敬，頂禮如意寶光耀菩薩足。贊",
    "T39n1788_04b:0284b23": "曰：第五梵王領悟歡喜。有二：初知是勝人，改",
    "T39n1788_04b:0284b24": "容虔敬；後慶自所聞。初也。",
    "T39n1788_04b:0284b25": "經　作如是言：「希有希有！我等今日幸遇大士，得",
    "T39n1788_04b:0284b26": "聞正法。」贊曰：慶自所聞。一讚成勝德、二讚",
    "T39n1788_04b:0284b27": "能利他，故重言希有。又得遇故、聞法故，重言",
    "T39n1788_04b:0284b28": "希有。",
    "T39n1788_04b:0284b29": "經　爾時世尊告梵王言：「是如意寶光耀於未來",
    "T39n1788_04b:0284c01": "世當得作佛，號寶焰吉祥藏如來、應、正遍知、明",
    "T39n1788_04b:0284c02": "行圓滿、善逝、世間解、無上士、調御丈夫、天人師、",
    "T39n1788_04b:0284c03": "佛、世尊。」贊曰：第六世尊與天授記成梵慶",
    "T39n1788_04b:0284c04": "喜。號寶焰者，以聞《金光明經》故，又悟諸法陽",
    "T39n1788_04b:0284c05": "炎故。吉祥者，於一切時能與眾生作吉祥者。",
    "T39n1788_04b:0284c06": "藏者，包含義。吉祥無量具足功德，無有盡時，",
    "T39n1788_04b:0284c07": "云吉祥藏。文相可知。",
    "T39n1788_04b:0284c08": "經　說是品時，有三千億菩薩於阿耨多羅三藐",
    "T39n1788_04b:0284c09": "三菩提得不退轉。贊曰：第四大段明時眾",
    "T39n1788_04b:0284c10": "聞經得益多少。有三：初明十地得不退益、次",
    "T39n1788_04b:0284c11": "明十迴得見道益、後明十住得不退益。初也。",
    "T39n1788_04b:0284c12": "不退有四，此行不退，入第八地，相用煩惱不",
    "T39n1788_04b:0284c13": "能動故。",
    "T39n1788_04b:0284c14": "經　八千億天子、無量無數國王臣民，遠塵離垢",
    "T39n1788_04b:0284c15": "得法眼淨。贊曰：得見道益。天通欲、色。《顯揚",
    "T39n1788_04b:0284c16": "論》云「極戚非惡趣，極忻非上二」者，據彼頓悟",
    "T39n1788_04b:0284c17": "者說，不障色界迴心入見。又約二乘說，非據",
    "T39n1788_04b:0284c18": "大乘。《瑜伽》八十三釋遠塵離垢云「又復塵者",
    "T39n1788_04b:0284c19": "所謂我慢及所斷一切煩惱，垢謂上品所有",
    "T39n1788_04b:0284c20": "麁重，法者謂於自相共相所住法中。法眼者，",
    "T39n1788_04b:0284c21": "謂如實現證，唯有法慧。言得法者，謂隨證得",
    "T39n1788_04b:0284c22": "沙門果故。此隨得言，顯得不定：一超次不定、",
    "T39n1788_04b:0284c23": "二通三乘，有不得果，故說隨言。遠塵是真見",
    "T39n1788_04b:0284c24": "無間道，說斷見所斷煩惱故。離垢相，見解脫",
    "T39n1788_04b:0284c25": "道，說離麁重。若以種子名麁重者，即俱在無",
    "T39n1788_04b:0284c26": "間，現種別說。若據習氣，亦通相見，說得果故。」",
    "T39n1788_04b:0284c27": "《大莊嚴論》第七，文雖少別，意同瑜伽。若《雜集",
    "T39n1788_04b:0284c28": "論》言「諸法忍能遠塵，諸法智能離垢」者，據隨",
    "T39n1788_04b:0284c29": "轉門，真見道中不別觀諦故。或通三乘，隨放",
    "T39n1788_04b:0285a01": "法說，亦不相違。",
    "T39n1788_04b:0285a02": "經　爾時會中有五十億苾芻行菩薩行，欲退菩",
    "T39n1788_04b:0285a03": "提心。贊曰：後明十住得不退益。有二：初得",
    "T39n1788_04b:0285a04": "因益，不退進修；後得果益，因滿授記。前文有",
    "T39n1788_04b:0285a05": "四：一先欲退心、二由聞住意、三復得勝進、四",
    "T39n1788_04b:0285a06": "迴向菩提。初也。有五：一所益處、二所益數、",
    "T39n1788_04b:0285a07": "三所益人、四所修行、五先欲退。欲退有二種：",
    "T39n1788_04b:0285a08": "一已得退、二未得退。初在地前、後在前七地。",
    "T39n1788_04b:0285a09": "已得有二：一得勝解、二得證法。得勝解有二：",
    "T39n1788_04b:0285a10": "一信、二行。初信退，在十信之中第五心前後；",
    "T39n1788_04b:0285a11": "行退，在第六住已前。信不退，不退起邪見；行",
    "T39n1788_04b:0285a12": "不退，不退向二乘。然《仁王般若》云「十千劫中",
    "T39n1788_04b:0285a13": "行菩薩道，隨風東西或進或退」者，據信及行",
    "T39n1788_04b:0285a14": "通相而說，劫有大小不同。《淨行優婆塞戒經》",
    "T39n1788_04b:0285a15": "經六十劫行。舍利退大者，據大劫說。",
    "T39n1788_04b:0285a16": "經　聞如意寶光耀菩薩說是法時，皆得堅固不",
    "T39n1788_04b:0285a17": "可思議滿足上願。贊曰：由聞住意大菩提",
    "T39n1788_04b:0285a18": "果，名不可思議。由住不退必定得故，滿足上",
    "T39n1788_04b:0285a19": "願。上願即求大菩提願，通自他利。",
    "T39n1788_04b:0285a20": "經　更復發起菩提之心，各自脫衣供養菩薩，",
    "T39n1788_04b:0285a21": "重發無上勝進之心，作如是願：「願令我等功德",
    "T39n1788_04b:0285a22": "善根悉皆不退。」贊曰：後得勝進。有四：一重",
    "T39n1788_04b:0285a23": "願求菩提、二修供養、三復願修勝行、四「如是",
    "T39n1788_04b:0285a24": "願」下願得不復退。",
    "T39n1788_04b:0285a25": "經　「迴向阿耨多羅三藐三菩提。」贊曰：四迴",
    "T39n1788_04b:0285a26": "向也。上得因益。",
    "T39n1788_04b:0285a27": "經　「梵王！是諸苾芻依此功德如說修行，過九十",
    "T39n1788_04b:0285a28": "大劫當得解悟，出離生死。」贊曰：後得果益。",
    "T39n1788_04b:0285a29": "有二：初得至初地、後「爾時世尊」下得極當記。",
    "T39n1788_04b:0285b01": "初也。依聞此經及重發心修行功德，更復如",
    "T39n1788_04b:0285b02": "說修行過九十大劫，當得無漏二空解悟，出",
    "T39n1788_04b:0285b03": "分段生死，名離生死。依此功德更如說行至",
    "T39n1788_04b:0285b04": "迴向位，故言過九十大劫。以十迴向中修行",
    "T39n1788_04b:0285b05": "之時各經十劫，如《淨行優婆塞戒經》說。",
    "T39n1788_04b:0285b06": "經　爾時世尊即為授記：「汝諸苾芻！過三十阿僧",
    "T39n1788_04b:0285b07": "祇劫當得作佛，劫名難勝光王，國名無垢光。」",
    "T39n1788_04b:0285b08": "贊曰：授當果記。有六：一時節，過三十僧祇者，",
    "T39n1788_04b:0285b09": "依梁《攝論》，十地各三祇，過十地數三十祇。二",
    "T39n1788_04b:0285b10": "劫名、三國名。",
    "T39n1788_04b:0285b11": "經　「同時皆得阿耨多羅三藐三菩提，皆同一號，",
    "T39n1788_04b:0285b12": "名願莊嚴間飾王，十號具足。」贊曰：四成佛",
    "T39n1788_04b:0285b13": "時，云同時。五所得果，謂無上菩提。六佛名號。",
    "T39n1788_04b:0285b14": "問：無處無容同時同處有二如來，如何五十",
    "T39n1788_04b:0285b15": "億同時得作佛？答：約化佛土說二不俱，亦約",
    "T39n1788_04b:0285b16": "現相不得同時，據他用土及應合作則說同",
    "T39n1788_04b:0285b17": "時。又或國劫名字雖同，據方器界各別，得同",
    "T39n1788_04b:0285b18": "時作佛。",
    "T39n1788_04b:0285b19": "經　「梵王！是金光明微妙經典若正聞持，有大威",
    "T39n1788_04b:0285b20": "力。」贊曰：第五大段校量，明勝勸令受行。文",
    "T39n1788_04b:0285b21": "分為三：初標勝、次校量、後勸學。初也。",
    "T39n1788_04b:0285b22": "經　「假使有人於百千大劫行六波羅蜜無有方",
    "T39n1788_04b:0285b23": "便。」贊曰：次校量。初校量勝、次勸持學。就",
    "T39n1788_04b:0285b24": "初又三：一舉劣度、二明持經、三正校量。初",
    "T39n1788_04b:0285b25": "也。雖行六度無二方便，謂拔濟、迴向，此經令",
    "T39n1788_04b:0285b26": "修發願迴向。又此經明無住方便故。問：若不",
    "T39n1788_04b:0285b27": "迴向，何得名度？非七最勝所攝受故，各據餘",
    "T39n1788_04b:0285b28": "攝受說。或相似六度。",
    "T39n1788_04b:0285b29": "經　「若有善男子善女人，書寫如是《金光明經》，半",
    "T39n1788_04b:0285c01": "月半月專心讀誦，是功德聚，於前功德百分不",
    "T39n1788_04b:0285c02": "及一，乃至算數譬喻所不能及。」贊曰：餘二",
    "T39n1788_04b:0285c03": "文。法行有十，且舉書寫讀誦三行，據處中說，",
    "T39n1788_04b:0285c04": "供養施他劣，思惟修習等勝，故略不舉。",
    "T39n1788_04b:0285c05": "經　「梵王！是故我今令汝修學、憶念、受持、為他廣",
    "T39n1788_04b:0285c06": "說。」贊曰：第二勸學。有三：初勸。",
    "T39n1788_04b:0285c07": "經　「何以故？」贊曰：徵。",
    "T39n1788_04b:0285c08": "經　「我於往昔行菩薩道時，猶如勇士入於戰陣，",
    "T39n1788_04b:0285c09": "不惜身命流通如是微妙經王，受持讀誦為他",
    "T39n1788_04b:0285c10": "解說。」贊曰：釋也。有三：初法、次喻、後合。初法",
    "T39n1788_04b:0285c11": "也。行三精進，加行攝善利樂，依四法行流通",
    "T39n1788_04b:0285c12": "此經，猶如勇士故。《遺教經》云「譬如著鎧入陣",
    "T39n1788_04b:0285c13": "則無所畏。」",
    "T39n1788_04b:0285c14": "經　「梵王！譬如轉輪聖王，若王在世七寶不滅，王",
    "T39n1788_04b:0285c15": "若命終所有七寶自然滅盡。」贊曰：喻。七寶喻",
    "T39n1788_04b:0285c16": "七聖財，或喻七覺分。如《大莊嚴論》第十云「念",
    "T39n1788_04b:0285c17": "似輪寶降未伏國，未伏境界念能伏故。擇似",
    "T39n1788_04b:0285c18": "象寶，諸國勍敵象能降故。分別勝怨，擇能破",
    "T39n1788_04b:0285c19": "故。進似馬寶，大地闊邊馬速窮故，真如極際",
    "T39n1788_04b:0285c20": "進速覺故。喜似珠寶，珠光燭幽，王歡極故。法",
    "T39n1788_04b:0285c21": "明破闇，心喜滿故。倚似女寶，王受快樂，女摩",
    "T39n1788_04b:0285c22": "觸故。智脫障慳，倚息惡故。定似藏臣，王有所",
    "T39n1788_04b:0285c23": "須從臣出故，智有所用從定生故。捨似兵臣，",
    "T39n1788_04b:0285c24": "棄弱取強隨王無倦。菩薩修行棄惡取善，隨",
    "T39n1788_04b:0285c25": "無分別智無功用故。」此經如王，功德如寶。",
    "T39n1788_04b:0285c26": "經　「梵王！是《金光明》微妙經王若現在世，無上法",
    "T39n1788_04b:0285c27": "寶悉皆不滅；若無是經，隨處隱沒。」贊曰：合",
    "T39n1788_04b:0285c28": "也。無上法寶，即七寶財，或七覺分，或一切功",
    "T39n1788_04b:0285c29": "德，即是經義。如綖貫華、如經持緯，能詮勝教",
    "T39n1788_04b:0286a01": "顯生功德，故經無亦無法。",
    "T39n1788_04b:0286a02": "經　「是故應當於此經王，專心聽聞受持讀誦為",
    "T39n1788_04b:0286a03": "他解說勸令書寫，行精進波羅蜜不惜身命、不",
    "T39n1788_04b:0286a04": "憚疲勞，功德中勝。我諸弟子應當如是精勤修",
    "T39n1788_04b:0286a05": "學。」下勸學，有三：初於經起法行、二明得勝",
    "T39n1788_04b:0286a06": "功德、三「我諸弟子」下結勸令行。行精進波羅",
    "T39n1788_04b:0286a07": "蜜者，即令行法行起精進也。",
    "T39n1788_04b:0286a08": "經　爾時大梵天王與無量梵眾、帝釋四王及諸",
    "T39n1788_04b:0286a09": "藥叉，俱從座起，偏袒右肩右膝著地合掌恭敬。",
    "T39n1788_04b:0286a10": "贊曰：第六大段天等聞勅願護流通。分之",
    "T39n1788_04b:0286a11": "為四：初請護法儀、二次正願守護、三佛讚記、",
    "T39n1788_04b:0286a12": "四天等喜受。此初也。",
    "T39n1788_04b:0286a13": "經　而白佛言：「世尊！我等皆願守護流通是《金光",
    "T39n1788_04b:0286a14": "明》微妙經典。」贊曰：願守護。又有其四：一護",
    "T39n1788_04b:0286a15": "正法、二護法師、三護國土、四護供養者。",
    "T39n1788_04b:0286a16": "經　「及說法師若有諸難，我當除遣，令具眾善，色",
    "T39n1788_04b:0286a17": "力充足辨才無礙，身意泰然。」贊曰：護法師。",
    "T39n1788_04b:0286a18": "護法師有五：一除惡、二得善、三身安、四具",
    "T39n1788_04b:0286a19": "辨、五心泰。",
    "T39n1788_04b:0286a20": "經　「時會聽者皆受安樂。」贊曰：護聽眾。",
    "T39n1788_04b:0286a21": "經　「所在國土若有饑饉、怨賊、非人為惱害者，我",
    "T39n1788_04b:0286a22": "等天眾皆為擁護，使其人民安隱豐樂無諸枉",
    "T39n1788_04b:0286a23": "橫，皆是我等天眾之力。」贊曰：護國土。有四：",
    "T39n1788_04b:0286a24": "一除飢饉；二除怨賊；三除非人；四結守護，「我",
    "T39n1788_04b:0286a25": "等天眾」下是。",
    "T39n1788_04b:0286a26": "經　「若有供養是經典者，我等亦當恭敬供養如",
    "T39n1788_04b:0286a27": "佛不異。」贊曰：護供養者。",
    "T39n1788_04b:0286a28": "經　爾時佛告大梵天王及諸梵眾，乃至四王諸",
    "T39n1788_04b:0286a29": "藥叉等：「善哉善哉！汝等得聞甚深妙法。」贊曰：",
    "T39n1788_04b:0286b01": "下佛讚記。一讚聞法、二讚護法、三讚獲福、四",
    "T39n1788_04b:0286b02": "與授記。初也。",
    "T39n1788_04b:0286b03": "經　「復能於此微妙經王發心擁護，及持經者當",
    "T39n1788_04b:0286b04": "獲無邊殊勝之福，速成無上正等菩提。」贊",
    "T39n1788_04b:0286b05": "曰：讚護法等三。",
    "T39n1788_04b:0286b06": "經　時梵王等聞佛語已，歡喜頂受。下第四天",
    "T39n1788_04b:0286b07": "等喜受。",
    "T39n1788_04b:0286b08": "金光明最勝王經疏卷第四末"
}