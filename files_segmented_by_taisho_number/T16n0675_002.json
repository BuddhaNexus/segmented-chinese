{
    "T16n0675_002:0669c02": "深密解脫經卷第二",
    "T16n0675_002:0669c04": "元魏天竺三藏菩提流支譯",
    "T16n0675_002:0669c05": "聖者功德林菩薩問品第七",
    "T16n0675_002:0669c06": "爾時，聖者功德林菩薩摩訶薩，依一切法相，白",
    "T16n0675_002:0669c07": "佛言：「世尊！世尊說諸菩薩善知法相。世尊！菩",
    "T16n0675_002:0669c08": "薩善知諸法相者，云何名善知諸法相？世尊！",
    "T16n0675_002:0669c09": "菩薩能知幾種法故，名為善知一切法相，而",
    "T16n0675_002:0669c10": "如來說菩薩善知一切法相？」爾時，佛告功德",
    "T16n0675_002:0669c11": "林菩薩摩訶薩言：「善哉，善哉！功德林！汝今乃",
    "T16n0675_002:0669c12": "能問佛此義。功德林！汝能為與一切眾生安",
    "T16n0675_002:0669c13": "隱樂具，悉令滿足。功德林！汝能哀愍一切人",
    "T16n0675_002:0669c14": "天，多所安樂、多所饒益，乃能問我如是之義。",
    "T16n0675_002:0669c15": "善哉，善哉！功德林！汝今一心諦聽諦聽，我為",
    "T16n0675_002:0669c16": "汝說。「功德林！一切法相有三種相。何等為三？",
    "T16n0675_002:0669c17": "所謂虛妄分別相、因緣相、第一義相。功德林！",
    "T16n0675_002:0669c18": "何者虛妄分別相？所謂名相所說法體，及種",
    "T16n0675_002:0669c19": "種相名、用義等。功德林！何者諸法因緣之相？",
    "T16n0675_002:0669c20": "所謂十二因緣，依此法生彼法，謂依無明緣",
    "T16n0675_002:0669c21": "行，乃至生大苦聚處。功德林！何者是諸法第",
    "T16n0675_002:0669c22": "一義相？所謂諸法真如之體，諸菩薩等正念",
    "T16n0675_002:0669c23": "修行、至心修行證不二法，證彼法已乃至得",
    "T16n0675_002:0669c24": "成就阿耨多羅三藐三菩提。「功德林！譬如有",
    "T16n0675_002:0669c25": "人目中有瞖，是眼識過。功德林！虛妄分別亦",
    "T16n0675_002:0669c26": "復如是。功德林！譬如有人眼中有瞖，見毛",
    "T16n0675_002:0669c27": "輪繩及胡麻子，青、黃、赤、白等相現前。功德林！",
    "T16n0675_002:0669c28": "因緣之相亦復如是。功德林！譬如有人眼淨",
    "T16n0675_002:0669c29": "無濁，離眼瞖過，即彼眼見自性境界不生迷",
    "T16n0675_002:0670a01": "惑。功德林！第一義相亦復如是。「功德林！譬",
    "T16n0675_002:0670a02": "如世間清淨琉璃置青色中，即因陀羅青色出",
    "T16n0675_002:0670a03": "大因陀羅摩尼寶光明，因陀羅青色，大因陀羅",
    "T16n0675_002:0670a04": "摩尼之寶光明現前，迷惑眾生以為實寶。功",
    "T16n0675_002:0670a05": "德林！即彼清淨琉璃之體置赤色中，即出赤",
    "T16n0675_002:0670a06": "波頭摩摩尼之寶光明現前，迷惑眾生以為",
    "T16n0675_002:0670a07": "赤寶。功德林！即彼清淨琉璃之體置綠色中，",
    "T16n0675_002:0670a08": "即出綠色摩尼之寶光明現前，迷惑眾生以",
    "T16n0675_002:0670a09": "為綠寶。功德林！即彼清淨琉璃之體置黃色",
    "T16n0675_002:0670a10": "中，即出金色摩尼之寶光明現前，迷惑眾生",
    "T16n0675_002:0670a11": "以為金寶。功德林！如彼清淨琉璃之中種種",
    "T16n0675_002:0670a12": "異色；如是，他力因緣相中虛妄分別名字、章",
    "T16n0675_002:0670a13": "句、熏習之體，亦爾應知。「功德林！如彼清淨",
    "T16n0675_002:0670a14": "琉璃因陀羅青色、大因陀羅青色，因赤色、綠",
    "T16n0675_002:0670a15": "色、黃色為金等寶種種現前，迷惑眾生皆以",
    "T16n0675_002:0670a16": "為寶。功德林！如是，他力因緣相中虛妄分別",
    "T16n0675_002:0670a17": "名字、章句亦爾應知。功德林！如彼清淨白琉",
    "T16n0675_002:0670a18": "璃體，他力因緣亦爾應知。功德林！即彼清淨",
    "T16n0675_002:0670a19": "琉璃之體，無彼因陀羅青色、大因陀羅青色，",
    "T16n0675_002:0670a20": "無彼青寶、赤、綠、黃金等寶如是寶體，常常時、",
    "T16n0675_002:0670a21": "恒恒時無如是等一切寶體。「功德林！即彼他",
    "T16n0675_002:0670a22": "力因緣相中，彼虛妄分別名字、章句，常常時、",
    "T16n0675_002:0670a23": "恒恒時無如是等虛妄分別名字、章句體相",
    "T16n0675_002:0670a24": "應知。功德林！而依名相因緣分別因緣相應",
    "T16n0675_002:0670a25": "知。功德林！依虛妄因緣執著名相，是故見他",
    "T16n0675_002:0670a26": "力因緣。「功德林！依他力因緣執著虛妄分別",
    "T16n0675_002:0670a27": "之相，見第一義相。功德林！菩薩於彼因緣相",
    "T16n0675_002:0670a28": "中如實能知是知虛妄分別之相，菩薩爾時",
    "T16n0675_002:0670a29": "名為能知諸法無相。功德林！菩薩若知因緣",
    "T16n0675_002:0670b01": "法相，如實知諸因緣法已，能如實知諸法染",
    "T16n0675_002:0670b02": "相；能如實知染相法已，能知第一義相；能如",
    "T16n0675_002:0670b03": "實知第一義相已，能如實知清淨法相。「功德",
    "T16n0675_002:0670b04": "林！菩薩若於他力因緣法中能如實知無相",
    "T16n0675_002:0670b05": "之法，如實知已，遠離染法；離染法已，得證一",
    "T16n0675_002:0670b06": "切清淨法相。功德林！菩薩如實能知虛妄法",
    "T16n0675_002:0670b07": "相、能知他力因緣法相、能知第一義相、無相，",
    "T16n0675_002:0670b08": "如實能知染相、淨相，離染法相、證淨法相。功",
    "T16n0675_002:0670b09": "德林！菩薩摩訶薩應當如是善知諸法。是故，",
    "T16n0675_002:0670b10": "佛說菩薩摩訶薩善知諸法。」爾時，世尊而說",
    "T16n0675_002:0670b11": "偈言：",
    "T16n0675_002:0670b12": "「如實知諸法，　　即捨染法相；",
    "T16n0675_002:0670b13": "　捨染法相已，　　證於清淨法。",
    "T16n0675_002:0670b14": "　不觀有為過、　　懈怠、放逸害，",
    "T16n0675_002:0670b15": "　諸法常不動，　　離相名菩薩。」",
    "T16n0675_002:0670b16": "聖者成就第一義菩薩問品第八",
    "T16n0675_002:0670b17": "爾時，聖者成就第一義菩薩，依無體相第一義",
    "T16n0675_002:0670b18": "相，白佛言：「世尊！世尊！我獨在於空閑之處生",
    "T16n0675_002:0670b19": "覺觀心，作如是念：『如來種種說於諸陰自體",
    "T16n0675_002:0670b20": "相法，所謂能知生滅之相，離於如是諸入因",
    "T16n0675_002:0670b21": "緣而起諸行；如是說諸諦自體相，所謂知離",
    "T16n0675_002:0670b22": "證修；如是說諸界自體相、種種別相、種種界",
    "T16n0675_002:0670b23": "相、無量界相；如是說諸念處、正勤、如意、根、力、",
    "T16n0675_002:0670b24": "覺、道自體，對治修行，未生令生、已生令增廣。",
    "T16n0675_002:0670b25": "世尊復說，一切法本來無體、一切法本來不",
    "T16n0675_002:0670b26": "生、一切法本來不滅、一切法本來寂靜、一切",
    "T16n0675_002:0670b27": "法本來自性涅槃。』世尊！是故我問如來此義，",
    "T16n0675_002:0670b28": "如來何意作如是說？」爾時，佛告成就第一義",
    "T16n0675_002:0670b29": "菩薩言：「善哉，善哉！成就第一義！汝能如是正",
    "T16n0675_002:0670c01": "念思惟，生此覺觀。」復言：「善哉。成就第一義！汝",
    "T16n0675_002:0670c02": "今乃能問佛此義。何以故？汝為安樂一切眾",
    "T16n0675_002:0670c03": "生、安隱一切眾生、為欲利益一切眾生、安隱",
    "T16n0675_002:0670c04": "一切天人，故問此義。成就第一義！汝一心聽，",
    "T16n0675_002:0670c05": "我意何故作如是說，一切法本來無體相、一",
    "T16n0675_002:0670c06": "切法本來不生、一切法本來不滅、一切法本",
    "T16n0675_002:0670c07": "來寂靜、一切法本來涅槃？「成就第一義！我意",
    "T16n0675_002:0670c08": "依諸法三種無體相，作如是說，一切諸法無",
    "T16n0675_002:0670c09": "自體相。何等為三？所謂依諸法無自體相、無",
    "T16n0675_002:0670c10": "生體相、第一義諦無自體相。成就第一義！諸",
    "T16n0675_002:0670c11": "法無自體相者，諸分別相。何以故？以彼諸法",
    "T16n0675_002:0670c12": "隨名相說，非有自體，是故我言無自體相。成",
    "T16n0675_002:0670c13": "就第一義！何者諸法無生體相？謂諸法無體",
    "T16n0675_002:0670c14": "相。何以故？以彼生法依他力因緣，非自體相，",
    "T16n0675_002:0670c15": "是故我說無生體相。成就第一義！何者是第",
    "T16n0675_002:0670c16": "一義無體相？成就第一義！第一義無體相者，",
    "T16n0675_002:0670c17": "一切諸法本無生體，是故我說一切諸法無",
    "T16n0675_002:0670c18": "自體相，以彼依於因緣生故、以依第一義無",
    "T16n0675_002:0670c19": "體相故。何以故？成就第一義！於諸法中清淨",
    "T16n0675_002:0670c20": "觀相，我說彼是第一義相。「成就第一義！以他",
    "T16n0675_002:0670c21": "力相中清淨觀故，是故我說第一義諦無自體",
    "T16n0675_002:0670c22": "相。成就第一義！一切諸法無成就相，是故我",
    "T16n0675_002:0670c23": "說彼第一義諦無自體相。何以故？成就第一",
    "T16n0675_002:0670c24": "義！諸法無我、無我體相，是故我說彼一切",
    "T16n0675_002:0670c25": "法無自體相。成就第一義！以是，彼法依無體",
    "T16n0675_002:0670c26": "得名，是故我說第一義諦無自體相。成就第",
    "T16n0675_002:0670c27": "一義！如空中華無自體相，一切諸法無自體",
    "T16n0675_002:0670c28": "相亦復如是。是故，我說一切諸法無自體相，",
    "T16n0675_002:0670c29": "法應如是，應知。「成就第一義！譬如幻作種",
    "T16n0675_002:0671a01": "種色像，諸因緣法無自體相亦復如是。是故，",
    "T16n0675_002:0671a02": "我說一切諸法無自體相。成就第一義！第",
    "T16n0675_002:0671a03": "一義諦無自體相亦復如是。是故，我說第一",
    "T16n0675_002:0671a04": "義諦無自體相。成就第一義！如空中華色，無",
    "T16n0675_002:0671a05": "體相得名。如是，第一義諦無自體相亦復如",
    "T16n0675_002:0671a06": "是。成就第一義！我意依此三種法無體相",
    "T16n0675_002:0671a07": "故，說言諸法無自體相法。「復次，成就第一義！",
    "T16n0675_002:0671a08": "我意依相無自體相，說言諸法無自體相，",
    "T16n0675_002:0671a09": "彼法本來不生、彼法本來不滅、彼法本來",
    "T16n0675_002:0671a10": "寂靜、彼法本來涅槃。何以故？成就第一義！",
    "T16n0675_002:0671a11": "若一切法無自體相，彼法不生；若法不生，彼",
    "T16n0675_002:0671a12": "法不滅；若不滅、不生，彼法本來寂靜；若法",
    "T16n0675_002:0671a13": "本來寂靜，彼法本來清淨；若法本來清淨，彼",
    "T16n0675_002:0671a14": "法本來涅槃。若如是，彼法無有少法可滅令",
    "T16n0675_002:0671a15": "入涅槃。成就第一義！是故我意依彼相說彼",
    "T16n0675_002:0671a16": "法無自體相，是故我說一切諸法本來不生。",
    "T16n0675_002:0671a17": "「復次，成就第一義！第一義者，依無我得名，是",
    "T16n0675_002:0671a18": "故我意依第一義無體相故，說言諸法本來不",
    "T16n0675_002:0671a19": "生。何以故？成就第一義！以第一義法無我得",
    "T16n0675_002:0671a20": "名，是故名為第一義諦無自體相，常常時、恒",
    "T16n0675_002:0671a21": "恒時一切法體常住——謂無為體——離諸一切煩",
    "T16n0675_002:0671a22": "惱相應。若法常常時、恒恒時依彼法體住彼",
    "T16n0675_002:0671a23": "法，不生、不滅，以無為故。若法無為，彼法本來",
    "T16n0675_002:0671a24": "寂靜；若法本來寂靜，彼法本來涅槃，以遠離",
    "T16n0675_002:0671a25": "一切煩惱、毒相應故。是故，第一義法無我得",
    "T16n0675_002:0671a26": "名，我說諸法無自體相，一切法本來不生、一",
    "T16n0675_002:0671a27": "切法本來不滅、一切法本來寂靜、一切法本",
    "T16n0675_002:0671a28": "來涅槃。「成就第一義！一切眾生眾生界中不",
    "T16n0675_002:0671a29": "知不覺虛妄分別法體差別，亦不能知他力",
    "T16n0675_002:0671b01": "因緣法體差別，亦復不見第一義諦法體差",
    "T16n0675_002:0671b02": "別，是故我說三種法無自體相。成就第一義！",
    "T16n0675_002:0671b03": "而諸眾生虛妄分別諸法體相、他力法體、第",
    "T16n0675_002:0671b04": "一義體，虛妄分別名字體相、說因緣法、第一",
    "T16n0675_002:0671b05": "義法。成就第一義！一切眾生如是如是說、如",
    "T16n0675_002:0671b06": "是受用，依名字心、依隨順心、依名用使心，",
    "T16n0675_002:0671b07": "依彼分別名字體相，執著他力、因緣法體、第",
    "T16n0675_002:0671b08": "一義體。「成就第一義！如是如是執著，如是如",
    "T16n0675_002:0671b09": "是依他力法虛妄執著因緣法體，依彼因緣",
    "T16n0675_002:0671b10": "生未來世他力法體，為煩惱染、業染、生染，流",
    "T16n0675_002:0671b11": "轉六道，長夜受苦，不能出離生死苦縛，所謂",
    "T16n0675_002:0671b12": "地獄、畜生、餓鬼、阿修羅、天、人諸趣。「成就第一",
    "T16n0675_002:0671b13": "義！隨所有眾生不種善根、不能清淨一切罪",
    "T16n0675_002:0671b14": "業、不能成就諸善根力、不多信法、不集功德",
    "T16n0675_002:0671b15": "智慧之業，我為彼說諸法不生。彼諸眾生聞",
    "T16n0675_002:0671b16": "我所說因緣和合有為行生，彼眾生知諸法",
    "T16n0675_002:0671b17": "無常不恒、不可歸依、異異轉滅，於諸一切有",
    "T16n0675_002:0671b18": "為行中生驚怖心、生遠離心。生驚怖心、生遠",
    "T16n0675_002:0671b19": "離心已，彼諸眾生不行惡法、修行善法，修行",
    "T16n0675_002:0671b20": "善法者依善法因、不種善根者種諸善根、不",
    "T16n0675_002:0671b21": "清淨罪業者清淨罪業、不成熟諸根者能令",
    "T16n0675_002:0671b22": "成熟，依彼成熟善根力故能多信法，多信法",
    "T16n0675_002:0671b23": "者能集功德智慧之藏。「成就第一義！彼諸眾",
    "T16n0675_002:0671b24": "生雖種善根，乃至能集一切功德智慧之藏，",
    "T16n0675_002:0671b25": "成就第一義！而彼眾生於彼因緣諸法之體、",
    "T16n0675_002:0671b26": "無生體相及第一義無體相法不如實知，不",
    "T16n0675_002:0671b27": "如實知故，於諸一切有為行中不能生厭、不",
    "T16n0675_002:0671b28": "能遠離。是故，彼諸一切眾生不得解脫煩",
    "T16n0675_002:0671b29": "惱染、業染、生染。「成就第一義！如來為彼諸眾",
    "T16n0675_002:0671c01": "生故，重說彼法——所謂因緣無體、第一義無體——",
    "T16n0675_002:0671c02": "令彼眾生於有為行生厭離心，為得解脫煩",
    "T16n0675_002:0671c03": "惱染、業染、生染。彼諸眾生聞我所說，於彼",
    "T16n0675_002:0671c04": "諸法無生相中、於一切法虛妄分別中、第一",
    "T16n0675_002:0671c05": "義諦無體相中能生正信，思惟彼法，如實覺",
    "T16n0675_002:0671c06": "知，於他力中不生執著、虛妄分別諸法體相，",
    "T16n0675_002:0671c07": "但知唯是名用得名、唯是隨順名用得名、",
    "T16n0675_002:0671c08": "唯是隨順名用彼諸煩惱得名。是故，彼諸",
    "T16n0675_002:0671c09": "一切眾生能滅他力因緣諸相，依於現法智",
    "T16n0675_002:0671c10": "慧之力斷彼未來一切因緣。是故，依彼因緣",
    "T16n0675_002:0671c11": "正見能離一切有為諸行；厭離一切有為行",
    "T16n0675_002:0671c12": "已，得正解脫，遠離業染、煩惱染、生染。「成就第",
    "T16n0675_002:0671c13": "一義！聲聞性眾生依此道、依此法，得聲聞涅",
    "T16n0675_002:0671c14": "槃；緣覺性眾生亦復如是，依此道、依此法，得",
    "T16n0675_002:0671c15": "緣覺涅槃；佛乘性眾生亦復如是，依此道、依",
    "T16n0675_002:0671c16": "此法，得阿耨多羅三藐三菩提。成就第一義！",
    "T16n0675_002:0671c17": "是故，我說聲聞、緣覺、菩薩一清淨道。成就第",
    "T16n0675_002:0671c18": "一義！唯一清淨道，更無第二，我意依此故說",
    "T16n0675_002:0671c19": "一乘。「成就第一義！而眾生界中非無種種性",
    "T16n0675_002:0671c20": "軟中上根眾生。成就第一義！寂滅聲聞性人，",
    "T16n0675_002:0671c21": "一切諸佛盡力教化，不能令其坐於道場得",
    "T16n0675_002:0671c22": "阿耨多羅三藐三菩提。何以故？成就第一義！",
    "T16n0675_002:0671c23": "以彼自性本來狹劣，一向少於慈悲之心、一",
    "T16n0675_002:0671c24": "向怖畏一切諸苦、以少慈悲一向捨於利益",
    "T16n0675_002:0671c25": "眾生。成就第一義！若一向畏苦、一向離諸有",
    "T16n0675_002:0671c26": "為之行，彼人遠離利益眾生、遠離能度諸",
    "T16n0675_002:0671c27": "眾生業。是故，我說彼人不能證阿耨多羅三",
    "T16n0675_002:0671c28": "藐三菩提，我說名為寂滅聲聞。「成就第一義！",
    "T16n0675_002:0671c29": "發菩提心聲聞人者，而我說彼名為菩薩。何",
    "T16n0675_002:0672a01": "以故？以彼菩薩先離煩惱障得慧解脫、後離",
    "T16n0675_002:0672a02": "智障得心解脫，彼菩薩如來初化，依自身利",
    "T16n0675_002:0672a03": "益而得解脫。是故，我說彼是聲聞性人菩薩。",
    "T16n0675_002:0672a04": "「成就第一義！我善說法中、善如意法中、善毘",
    "T16n0675_002:0672a05": "尼法中、善清淨法中、清淨法中，不錯依種種",
    "T16n0675_002:0672a06": "性說種種法相。成就第一義！是故，佛意依此",
    "T16n0675_002:0672a07": "三種無體相法，說不了義修多羅法，所謂諸",
    "T16n0675_002:0672a08": "法本來不生、本來不滅、本來寂靜、本來涅槃。",
    "T16n0675_002:0672a09": "「成就第一義！若有眾生種諸一切增上善根、",
    "T16n0675_002:0672a10": "清淨罪業、成就諸根、多信諸法、善集一切善根",
    "T16n0675_002:0672a11": "智慧，彼諸眾生聞我法音能如實知，彼諸眾",
    "T16n0675_002:0672a12": "生信我法、信我義，智慧觀察能如實覺，依彼",
    "T16n0675_002:0672a13": "證法隨順行力，速得究竟阿耨多羅三藐三",
    "T16n0675_002:0672a14": "菩提。我依彼諸一切眾生能於我身生恭敬",
    "T16n0675_002:0672a15": "心作如是言：『此是正覺，知一切法，是故名為",
    "T16n0675_002:0672a16": "應正遍知。』「成就第一義！若有眾生不種一切",
    "T16n0675_002:0672a17": "增上善根、不能清淨一切罪業、不能淳熟一切",
    "T16n0675_002:0672a18": "善根、不多信法、無增上心、不集功德智慧之",
    "T16n0675_002:0672a19": "藏、直心體性、不能觀察是法非法——是法可取、",
    "T16n0675_002:0672a20": "是法可捨，依自心見執著而行——彼諸眾生雖",
    "T16n0675_002:0672a21": "聞我法，亦復不知依何意說。而彼眾生信於",
    "T16n0675_002:0672a22": "我法、恭敬我法，而作是言：『我信諸佛如來所",
    "T16n0675_002:0672a23": "說修多羅，甚深甚深相、依空相應、難見難覺、",
    "T16n0675_002:0672a24": "不可覺形相、不可覺微細極微、黠慧人智",
    "T16n0675_002:0672a25": "慧境界，如來說諸修多羅義我不能知。』默然",
    "T16n0675_002:0672a26": "而信而作是言：『諸佛如來菩提甚深，諸法體",
    "T16n0675_002:0672a27": "相亦復甚深，唯佛所知，非我境界。諸佛如來",
    "T16n0675_002:0672a28": "隨諸眾生種種信心說種種法，以諸如來無",
    "T16n0675_002:0672a29": "量智慧所知如海，而我知見如牛跡水。』是故，",
    "T16n0675_002:0672b01": "眾生於彼修多羅若，能至心受持、書寫，寫已",
    "T16n0675_002:0672b02": "住持、讀示、供養、為他人說、誦常誦、隨喜施",
    "T16n0675_002:0672b03": "他，而彼眾生不能於中如實修行，以未知我",
    "T16n0675_002:0672b04": "甚深之意，以不覺故。成就第一義！彼諸眾生",
    "T16n0675_002:0672b05": "依因彼故，功德、智慧增長滿足，亦復令彼未",
    "T16n0675_002:0672b06": "淳熟心令得淳熟。「成就第一義！復有眾生眾",
    "T16n0675_002:0672b07": "生界中不能種諸一切善根，乃至不能成就功",
    "T16n0675_002:0672b08": "德智慧之業，無直心、無直意，而彼眾生知是",
    "T16n0675_002:0672b09": "法、是非法，是可取、是可捨，自智生見是可取、",
    "T16n0675_002:0672b10": "是可捨，而彼眾生聞我所說甚深之法不知",
    "T16n0675_002:0672b11": "我意，是故不知如實之法。不知如實法故，不",
    "T16n0675_002:0672b12": "能覺知一切諸法；聞聲執著義亦如是。是故，",
    "T16n0675_002:0672b13": "彼諸一切眾生說如是言：『諸法無體相，一切法",
    "T16n0675_002:0672b14": "本來不生、一切法本來不滅、一切法本來寂",
    "T16n0675_002:0672b15": "靜、一切法本來涅槃。』而彼眾生依因此見，於",
    "T16n0675_002:0672b16": "諸法中起於邪見、無諸法相墮於邪見，以見",
    "T16n0675_002:0672b17": "諸法無無相。以見諸法無無相故，而謗一切",
    "T16n0675_002:0672b18": "諸法為無，所謂虛妄分別相、因緣法體相、第",
    "T16n0675_002:0672b19": "一義法體相。何以故？成就第一義！依彼他力、",
    "T16n0675_002:0672b20": "因緣體相，依於第一義諦體相，有名字相。成",
    "T16n0675_002:0672b21": "就第一義！若眾生見因緣體相、第一義相言",
    "T16n0675_002:0672b22": "是無相，彼眾生謗假名名字相，是故我說彼",
    "T16n0675_002:0672b23": "諸眾生謗三種相。「成就第一義！彼諸眾生於",
    "T16n0675_002:0672b24": "無法中起法相、於無義中生義相，無法依法",
    "T16n0675_002:0672b25": "住持、無義依義住持。成就第一義！彼諸眾生",
    "T16n0675_002:0672b26": "依我信法增長善法，而取非義為義，智不增",
    "T16n0675_002:0672b27": "長。智不增長者，離諸善法，於聞法眾生住持",
    "T16n0675_002:0672b28": "是法，法住持非義為義墮於邪見，彼諸眾",
    "T16n0675_002:0672b29": "生以取無法法相、無義義相。以取無法法、",
    "T16n0675_002:0672c01": "非義義相，是故，彼諸一切眾生依不正見",
    "T16n0675_002:0672c02": "離諸善法。「應知，成就第一義！復有眾生於彼",
    "T16n0675_002:0672c03": "邪見人邊聞法，說如是言：『諸法無體，不生、不",
    "T16n0675_002:0672c04": "滅、寂靜、涅槃。』驚懼怖畏而說是言：『此非佛語，",
    "T16n0675_002:0672c05": "是魔所說。』是故，彼諸邪見眾生謗諸修多羅、",
    "T16n0675_002:0672c06": "說諸修多羅、毀諸修多羅，言是非法。而彼眾",
    "T16n0675_002:0672c07": "生因彼謗法得無量罪，成就無量極惡罪業。",
    "T16n0675_002:0672c08": "「成就第一義！是故，我說謗法眾生見無諸法、",
    "T16n0675_002:0672c09": "亦無於義依義說法，成就無量極惡罪業，亦",
    "T16n0675_002:0672c10": "令無量諸眾生等多生罪業。「成就第一義！若",
    "T16n0675_002:0672c11": "有眾生不種善根、不清淨罪業、不熟身業、多",
    "T16n0675_002:0672c12": "不信法、不能集彼功德智慧、不直心、不隨順",
    "T16n0675_002:0672c13": "直心，而依自見邪智分別是法、非法，是法可",
    "T16n0675_002:0672c14": "取、是法可捨，彼諸眾生雖聞我法，不得我意、",
    "T16n0675_002:0672c15": "不生信心、亦復不能如實知我所說之意。是",
    "T16n0675_002:0672c16": "故，彼諸一切眾生於諸非法生於法想、於諸",
    "T16n0675_002:0672c17": "非義生於義想，執著非法生是法想、執著非",
    "T16n0675_002:0672c18": "義生是義想，而作是言：『此非佛語，是魔所說。』",
    "T16n0675_002:0672c19": "而彼邪智如是解故，而謗諸法、不順諸法、毀",
    "T16n0675_002:0672c20": "呰諸法、輕論諸法、於正法中加置邪法，為滅",
    "T16n0675_002:0672c21": "修多羅、為壞修多羅、為不行修多羅、為不說",
    "T16n0675_002:0672c22": "修多羅、於信修多羅者生怨家想。彼諸眾生",
    "T16n0675_002:0672c23": "先有無量罪業重障，復因謗法而謗於人，轉",
    "T16n0675_002:0672c24": "更增長無量罪障，而彼罪障根本之罪不可",
    "T16n0675_002:0672c25": "說盡，何況復加謗法之罪？墮大地獄無有出",
    "T16n0675_002:0672c26": "期，乃至無量百千萬億阿僧祇劫說其歲數",
    "T16n0675_002:0672c27": "亦不能盡。「成就第一義！我今善說如是諸法、",
    "T16n0675_002:0672c28": "善示善清淨、善說眾生如是種種異信、種種異",
    "T16n0675_002:0672c29": "見。」爾時，世尊而說偈言：",
    "T16n0675_002:0673a01": "「無法體不生、　　本寂靜、不滅、",
    "T16n0675_002:0673a02": "　自性涅槃法，　　是故我說常。",
    "T16n0675_002:0673a03": "　三種無體相，　　第一義無體，",
    "T16n0675_002:0673a04": "　若能知我意，　　是人得解脫。",
    "T16n0675_002:0673a05": "　一道法進趣，　　諸眾生解脫，",
    "T16n0675_002:0673a06": "　是故一乘法，　　隨聞差別說。",
    "T16n0675_002:0673a07": "　諸眾生無量，　　為身求涅槃，",
    "T16n0675_002:0673a08": "　如來甚希有，　　安隱諸眾生。",
    "T16n0675_002:0673a09": "　若證無漏界，　　平等無二相，",
    "T16n0675_002:0673a10": "　成就佛諸義，　　彼人離煩惱。」",
    "T16n0675_002:0673a11": "爾時，成就第一義菩薩白佛言：「希有，世尊！未",
    "T16n0675_002:0673a12": "曾有、未曾聞，如來所說如是微細、極微細，甚",
    "T16n0675_002:0673a13": "深、極甚深，難覺、極難覺，諸佛如來意趣難知。",
    "T16n0675_002:0673a14": "「世尊！我知如來所說義意：所謂分別境界彼",
    "T16n0675_002:0673a15": "依分別有為行相，於名字中說彼色陰自體相",
    "T16n0675_002:0673a16": "相名為勝相，所謂色陰生、色陰滅、離色陰、知",
    "T16n0675_002:0673a17": "色陰。是故，如來依彼法相，說彼諸法為無體",
    "T16n0675_002:0673a18": "相。「世尊！彼分別境界，依彼分別境界行相",
    "T16n0675_002:0673a19": "是他力相。是故，如來依於彼法，而說諸法不",
    "T16n0675_002:0673a20": "生、諸法無體，亦依彼法說第一義言無體相。「世",
    "T16n0675_002:0673a21": "尊！我知世尊所說法義：謂即依彼分別境界",
    "T16n0675_002:0673a22": "虛妄分別有為行相，即彼虛妄分別之相。無",
    "T16n0675_002:0673a23": "如是相即彼無體相，無體相法無我，真如清",
    "T16n0675_002:0673a24": "淨觀相是第一義。是故，如來依第一義說彼",
    "T16n0675_002:0673a25": "諸法名無體相。「世尊！如一色陰，餘陰亦如是；",
    "T16n0675_002:0673a26": "如是，十二入、十八界，一一入、一切法亦如是。",
    "T16n0675_002:0673a27": "「世尊！我知如來所說法義：所謂分別境界中",
    "T16n0675_002:0673a28": "虛妄分別有為行相，所謂苦諦，知苦諦依於",
    "T16n0675_002:0673a29": "名字，說自體相勝相虛妄分別，如來依彼說",
    "T16n0675_002:0673b01": "言諸法無有體相。世尊！彼分別境界相依止",
    "T16n0675_002:0673b02": "分別有為行相，名因緣相。世尊！是故，我說我",
    "T16n0675_002:0673b03": "知如來所說法義。何以故？世尊！即彼分別境",
    "T16n0675_002:0673b04": "界分別諸相依止虛妄行相而生，而彼虛妄",
    "T16n0675_002:0673b05": "分別行相無如是體、無如是相，是法無我，真",
    "T16n0675_002:0673b06": "如清淨觀名第一義。是故，如來依彼法說第",
    "T16n0675_002:0673b07": "一義無體相。「世尊！如苦諦，餘諦亦如是；如是，",
    "T16n0675_002:0673b08": "四念處、四正勤、四如意足、五根、五力、七覺分、八",
    "T16n0675_002:0673b09": "聖道，以要言之，一切諸法亦復如是。「世尊！我",
    "T16n0675_002:0673b10": "知世尊所說法義：於分別境界中依虛妄分",
    "T16n0675_002:0673b11": "別有為行相，正覺三昧對治，對治生正三昧；",
    "T16n0675_002:0673b12": "生三昧已而復住持，不忘、不失，修行增長。名",
    "T16n0675_002:0673b13": "字所說法相、勝相是分別相，是故，如來依彼",
    "T16n0675_002:0673b14": "法相說言諸法無有體相。世尊！彼分別境界",
    "T16n0675_002:0673b15": "依止他力、因緣行相是他力相，是故，如來依",
    "T16n0675_002:0673b16": "彼法相說言諸法無有體相，亦說第一義是",
    "T16n0675_002:0673b17": "無體相。「世尊！我知世尊所說義相：即彼名",
    "T16n0675_002:0673b18": "字分別境界依止分別名字行相，即彼分",
    "T16n0675_002:0673b19": "別無如是相，即彼無相、即彼無相體、無體",
    "T16n0675_002:0673b20": "法、無我，真如清淨觀相即第一義。是故，世",
    "T16n0675_002:0673b21": "尊說言諸法無有體相是第一義相。「世尊！譬",
    "T16n0675_002:0673b22": "如毘舒婆藥草著諸藥中、一切食中。世尊！如",
    "T16n0675_002:0673b23": "來說法亦復如是，諸法無體相——諸法不生、諸",
    "T16n0675_002:0673b24": "法不滅、諸法寂靜、諸法自性涅槃——說了義修",
    "T16n0675_002:0673b25": "多羅，置於一切不了義修多羅中。「世尊！譬如",
    "T16n0675_002:0673b26": "畫地，種種一相，所謂青、黃、赤、白，能了別彼種",
    "T16n0675_002:0673b27": "種畫相。世尊！如來說法亦復如是，諸法無體",
    "T16n0675_002:0673b28": "相——不生、不滅、寂靜、自性涅槃——了義言教置於",
    "T16n0675_002:0673b29": "一切不了義中成一味相，亦能了別彼不了",
    "T16n0675_002:0673c01": "義修多羅等名字故。「世尊！譬如一切諸飲食",
    "T16n0675_002:0673c02": "中，若置熟酥生增上味。佛說此法亦復如",
    "T16n0675_002:0673c03": "是，依一切法無有體相——不生、不滅、寂靜、自性",
    "T16n0675_002:0673c04": "涅槃——說此了義修多羅，置諸一切不了義中",
    "T16n0675_002:0673c05": "能生增上歡喜踊躍。「世尊！譬如虛空，一切處",
    "T16n0675_002:0673c06": "等於諸一切種種作業無有障礙，皆悉能成。",
    "T16n0675_002:0673c07": "世尊！如來亦爾，說言諸法無有體相——諸法不",
    "T16n0675_002:0673c08": "生、諸法不滅、諸法寂靜、諸法自性而是涅槃——",
    "T16n0675_002:0673c09": "說了義經於諸一切不了義經等同一味，成",
    "T16n0675_002:0673c10": "就一切聲聞、辟支佛、大乘修行，作無障礙。」爾",
    "T16n0675_002:0673c11": "時，世尊告成就第一義菩薩言：「善哉，成就第",
    "T16n0675_002:0673c12": "一義！」復作是言：「善哉，善哉！成就第一義！汝",
    "T16n0675_002:0673c13": "實能知諸佛如來說法之意。汝今善說此義",
    "T16n0675_002:0673c14": "譬喻，如彼毘舒婆藥草、畫地、置酥、虛空等",
    "T16n0675_002:0673c15": "譬。成就第一義！如是如是，如汝所說。不異",
    "T16n0675_002:0673c16": "汝說，如是受持。」",
    "T16n0675_002:0673c17": "爾時，成就第一義菩薩白佛言：「世尊！如來初",
    "T16n0675_002:0673c18": "成應、正等覺，於波羅[木*奈]城仙人集處、諸禽",
    "T16n0675_002:0673c19": "獸遊處，為諸修行聲聞行人一轉四諦希有",
    "T16n0675_002:0673c20": "法輪，世間一切沙門、婆羅門、天、人、魔、梵無能",
    "T16n0675_002:0673c21": "轉者，若有能轉，依法相應無有是處。「世尊！",
    "T16n0675_002:0673c22": "此第二轉法輪說上法相可入法相，分別彼",
    "T16n0675_002:0673c23": "諸不了義修多羅，為住大乘眾生說於諸法",
    "T16n0675_002:0673c24": "無有體相——諸法不生、諸法不滅、諸法寂靜、諸",
    "T16n0675_002:0673c25": "法自性涅槃——希有之中復是希有。「世尊！此是",
    "T16n0675_002:0673c26": "第三轉法輪，為住一切大乘眾生說諸法無",
    "T16n0675_002:0673c27": "體相——不生、不滅、寂靜、自性涅槃——善說四諦差",
    "T16n0675_002:0673c28": "別之相，希中希有，無人能入、無人能對、無",
    "T16n0675_002:0673c29": "人能諍、更無有上、更無有勝了義修多羅無",
    "T16n0675_002:0674a01": "諍論處。」爾時，成就第一義菩薩白佛言：「世尊！",
    "T16n0675_002:0674a02": "若善男子、善女人聞如來說諸法本來無體",
    "T16n0675_002:0674a03": "相——本來不生、本來不滅、本來寂靜、本來自性涅",
    "T16n0675_002:0674a04": "槃——正信書寫、寫已受持、供養、施與他人、為",
    "T16n0675_002:0674a05": "自說、自誦、自讀、修行隨喜，彼善男子、善女人",
    "T16n0675_002:0674a06": "得幾所功德？」爾時，世尊告成就第一義菩薩",
    "T16n0675_002:0674a07": "摩訶薩言：「彼善男子、善女人成就無量阿僧",
    "T16n0675_002:0674a08": "祇功德聚。成就第一義！彼之功德無有譬喻",
    "T16n0675_002:0674a09": "可以況說。以要言之，略說少分。成就第一",
    "T16n0675_002:0674a10": "義！譬如指甲上土，依大地土百分不及一、",
    "T16n0675_002:0674a11": "迦羅分不及一、憂波尼沙陀分不及一，乃至",
    "T16n0675_002:0674a12": "算數譬喻不能及一。成就第一義！譬如牛跡",
    "T16n0675_002:0674a13": "中水，依大海水百分不及一、千分不及一、迦",
    "T16n0675_002:0674a14": "羅分不及一、憂波尼沙陀分不及一，乃至算",
    "T16n0675_002:0674a15": "數譬喻亦不及一。「成就第一義！如是，我說信",
    "T16n0675_002:0674a16": "不了義修多羅，乃至修行不了義修多羅所",
    "T16n0675_002:0674a17": "得功德，依此所說了義修多羅，生於信心",
    "T16n0675_002:0674a18": "乃至修行所得功德、受持讀誦，彼不了義修",
    "T16n0675_002:0674a19": "多羅，百分不及一、千分不及一、萬分不及一、",
    "T16n0675_002:0674a20": "迦羅分不及一、憂波尼沙陀分不及一，乃至",
    "T16n0675_002:0674a21": "算數譬喻所不能知。」爾時，成就第一義菩薩",
    "T16n0675_002:0674a22": "白佛言：「世尊！此深密解脫修多羅中，此法門",
    "T16n0675_002:0674a23": "名為何等？云何奉持？」佛言：「成就第一義！此",
    "T16n0675_002:0674a24": "法門名『說第一義了義修多羅』，汝應如是受",
    "T16n0675_002:0674a25": "持。」佛說此法門時，六千眾生發阿耨多羅三",
    "T16n0675_002:0674a26": "藐三菩提心、三百千聲聞遠塵離垢得法眼",
    "T16n0675_002:0674a27": "淨、復有五百千聲聞得無漏心解脫、七萬五",
    "T16n0675_002:0674a28": "千菩薩得無生法忍。",
    "T16n0675_002:0674a29": "深密解脫經卷第二"
}