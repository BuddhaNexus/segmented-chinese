{
    "T38n1779_005:0767b19": "2維摩經略疏垂裕記卷第五",
    "T38n1779_005:0767b21": "錢唐沙門釋智圓述",
    "T38n1779_005:0767b22": "三、勸求佛身二。初、分科，二：初、標下隨釋，三：初、",
    "T38n1779_005:0767b23": "標章，二。初、述意。二、徵釋四重。初重，二：初、問。二、",
    "T38n1779_005:0767b24": "答，二：初、雙標。「方便兩教」即藏通。「常住佛身」即",
    "T38n1779_005:0767b25": "別圓。二、「何故」下，雙釋。「豈可勸求」等者，荊溪云，",
    "T38n1779_005:0767b26": "非是專令求於劣身。既勸捨於無常之身，豈",
    "T38n1779_005:0767b27": "可還求無常之果？引文雖復但云真實，下文",
    "T38n1779_005:0767b28": "還約四種真實者，實能兼權理無間也。二重，",
    "T38n1779_005:0767b29": "二：初、問。此問從前答中第二義生。二、答，二：初、",
    "T38n1779_005:0767c01": "引經。因無常、果是常，即別教意，地前無常、登",
    "T38n1779_005:0767c02": "地證常。荊溪云：佛答梵志等者，借彼破外，證",
    "T38n1779_005:0767c03": "此先權。若一向依彼，豈得引之？二、類釋。「士庶」",
    "T38n1779_005:0767c04": "者《毛詩傳》曰「士，事也。」《白虎通》云「士者，任事之",
    "T38n1779_005:0767c05": "稱也。〈周禮〉天子有元士、中士、下士。」庶，眾也，謂",
    "T38n1779_005:0767c06": "天下之眾人也。「空假一心」者，《輔行》云「心性不",
    "T38n1779_005:0767c07": "動假立中名，亡泯三千假立空稱，雖亡而存",
    "T38n1779_005:0767c08": "假立假號。」今云一心，一心即中也。三重，二：初、",
    "T38n1779_005:0767c09": "問。「定用何判」者，前答通漫，故此定之。二、答。「何",
    "T38n1779_005:0767c10": "妨通勸」者，隨類各解則成通勸四人。荊溪云：",
    "T38n1779_005:0767c11": "以依今部教寬機遍故也。「諸味所感不同」者，",
    "T38n1779_005:0767c12": "《華嚴》別圓二因感一常果，鹿苑一生滅因感",
    "T38n1779_005:0767c13": "灰斷果，《大品》三因感灰斷常住二果，《法華》一",
    "T38n1779_005:0767c14": "圓因感一常果，《涅槃》四因感一常果，故云諸",
    "T38n1779_005:0767c15": "味等也。「今方等」等者，指今經是第三時也。「四",
    "T38n1779_005:0767c16": "因得二果」者，生滅、無生二因同得灰斷果，無",
    "T38n1779_005:0767c17": "量、無作二因同得常住果。準一部文，隨品不",
    "T38n1779_005:0767c18": "定，方便但二。〈問疾〉及以〈不思議〉則唯在大。〈觀",
    "T38n1779_005:0767c19": "眾生〉去三品分三，故一部始終方具四耳。若",
    "T38n1779_005:0767c20": "從一部顯密異聞，秖〈方便品〉密解別圓，顯密",
    "T38n1779_005:0767c21": "相對四因二果其義宛足。四重，二：初、問。由前",
    "T38n1779_005:0767c22": "答四因得二果，故此問之。佛身既有四教不",
    "T38n1779_005:0767c23": "同，何得涅槃但有灰斷、常住二種？二、答。「如云",
    "T38n1779_005:0767c24": "至是一」者，指上文也。《大疏》云如上明也。「巧拙",
    "T38n1779_005:0767c25": "兩度」等者，藏通界內巧拙，而見思病差是一；",
    "T38n1779_005:0767c26": "別圓界外巧拙，而無明病差是一。二、正觀，三：",
    "T38n1779_005:0767c27": "初、正勸識果。荊溪云：「所以者何」去，亦名轉釋，",
    "T38n1779_005:0767c28": "轉釋上來當樂佛身。國王長者但見王宮父母",
    "T38n1779_005:0767c29": "生身，故須勸云佛身者即法身也。已下諸句",
    "T38n1779_005:0768a01": "雖復轉釋，此句是總，下去是別。言「偏真空理」",
    "T38n1779_005:0768a02": "等者，五分仍依有為之法，空理即是無為功",
    "T38n1779_005:0768a03": "德。引《禪經》及以須菩提為證，大小自明。「佛告",
    "T38n1779_005:0768a04": "蓮華」等者，此尼化為輪王，眾皆避座。化王見",
    "T38n1779_005:0768a05": "佛，還復本身。最先見佛，故佛斥之。二、勸慕果",
    "T38n1779_005:0768a06": "行因，二：初、總舉果中福智。「即是法身」者，福智",
    "T38n1779_005:0768a07": "即五分也，慧及知見屬智，餘三是福。「別圓福",
    "T38n1779_005:0768a08": "智顯出佛性」者，福智即緣了也，緣了約修位",
    "T38n1779_005:0768a09": "位橫具。若約竪判，福即緣因，位在觀行相似；",
    "T38n1779_005:0768a10": "智即了因，位在名字；顯佛性位在初住。此由",
    "T38n1779_005:0768a11": "智三覺本有三，復由福三助智嚴本。故至初",
    "T38n1779_005:0768a12": "住，修性一合無復分張，三德分顯，故名顯出",
    "T38n1779_005:0768a13": "佛性也。修能顯性，故云從無量功德智慧生。",
    "T38n1779_005:0768a14": "應知功德無量，言緣則攝；智慧無量，言了則",
    "T38n1779_005:0768a15": "攝。約圓既爾，別可準知，但即不即而分二殊。",
    "T38n1779_005:0768a16": "藏通一往亦可立緣了名以收福智，名教區",
    "T38n1779_005:0768a17": "別前二定無。荊溪云：勸慕果行因者，雖對諸",
    "T38n1779_005:0768a18": "法不及緣了，其名最顯，至果仍存。別圓二教",
    "T38n1779_005:0768a19": "以顯為生，異藏通故，其名別立。余謂荊溪言",
    "T38n1779_005:0768a20": "「對諸法」者，即指別列一十二科。緣了即指今",
    "T38n1779_005:0768a21": "文總舉福智。況復豈但行因名顯，抑亦別列",
    "T38n1779_005:0768a22": "不出福智。舉總收別，故先明之；從總出別，故",
    "T38n1779_005:0768a23": "下委列。二、別十，二：初、五分。荊溪云：戒定慧等",
    "T38n1779_005:0768a24": "者言從五分法身生者，方便教中五，及法身",
    "T38n1779_005:0768a25": "名雖在果，又戒等三雖通於因，二種解脫藏通",
    "T38n1779_005:0768a26": "唯果，前四並從了了之後方受其名。然今從",
    "T38n1779_005:0768a27": "圓故，故五通因。教既列四，圓義不局，故後結",
    "T38n1779_005:0768a28": "之修五者也。又云：用此五身復生法身五身，",
    "T38n1779_005:0768a29": "即是因五身也。通教五分，初之二分云如前",
    "T38n1779_005:0768b01": "者，罪不罪等皆依前教五分為境，故後後教",
    "T38n1779_005:0768b02": "悉觀前前。若一音異解，秖於一五所見各別。",
    "T38n1779_005:0768b03": "通教中云見真圓極者，此非圓融之圓，以極",
    "T38n1779_005:0768b04": "稱圓耳。「九種戒」等者，《地持》六度一一皆九，名",
    "T38n1779_005:0768b05": "同義別，故今用彼三九之文而為三分。「了了知",
    "T38n1779_005:0768b06": "見法身顯」等者，自唯見理也。通因果迷悟諸",
    "T38n1779_005:0768b07": "位，位有隱顯。圓教云一往與別無殊者，意云",
    "T38n1779_005:0768b08": "同至常住極果故也，圓修境智因果大異。然",
    "T38n1779_005:0768b09": "別教三皆云九種者，通指地前乃至等覺，證",
    "T38n1779_005:0768b10": "道且同，故云無殊。「欲分別」去，更辨別也。「以前",
    "T38n1779_005:0768b11": "三教無有一時修五因義事等」等者，以事況",
    "T38n1779_005:0768b12": "理，故云事等。即法身之大在煩惱之小，小大",
    "T38n1779_005:0768b13": "常爾，無所相妨。況至果時大恒在小，故能事",
    "T38n1779_005:0768b14": "用芥等須彌。故不斷言秖指凡鄙一念剎那",
    "T38n1779_005:0768b15": "具足難思法身之見，本來相在非關事通。是",
    "T38n1779_005:0768b16": "故方便教內之人迷於相在不思議理，縱聞",
    "T38n1779_005:0768b17": "常住解惑分流，故使權人由教未實，若至登",
    "T38n1779_005:0768b18": "地勝用無殊，故教道中仍存異解。故唯圓教",
    "T38n1779_005:0768b19": "始末一如，故使五分法身不乖凡質。「慧行緣",
    "T38n1779_005:0768b20": "理名慧身」者，因修之相，戒定是助，故且云事",
    "T38n1779_005:0768b21": "中慧具足偏門諸慧，故以圓慧而為正道。以",
    "T38n1779_005:0768b22": "正消助，無處不融，以具正助合行故也。二、四",
    "T38n1779_005:0768b23": "等。然此四等皆應約三，謂生緣、法緣、無緣。而",
    "T38n1779_005:0768b24": "《大經》、《大論》皆從慈說，以慈望三，義準可知。今",
    "T38n1779_005:0768b25": "此四教通以生緣為境，藏通至二、別圓具三。",
    "T38n1779_005:0768b26": "又雖俱觀生而境有廣狹，藏通觀六、別圓觀",
    "T38n1779_005:0768b27": "十。藏通以空亡境但至法緣，別圓觀中俱修",
    "T38n1779_005:0768b28": "無緣。故《大經》云「慈之所緣，一切眾生如父母",
    "T38n1779_005:0768b29": "妻子親屬，是名眾生緣。見一切法皆從緣生，",
    "T38n1779_005:0768c01": "是名法緣。不住法相及眾生相，是名無緣。」「藏",
    "T38n1779_005:0768c02": "通至大慈悲」者，修因得果，因果俱慈。下文例",
    "T38n1779_005:0768c03": "爾。其中藏人雖不斷惑，修無常觀亦屬法緣。",
    "T38n1779_005:0768c04": "別圓二教雖皆具三，別教無緣初地方得，不",
    "T38n1779_005:0768c05": "同圓教初心具三。故《大經》云「慈若有無非有",
    "T38n1779_005:0768c06": "非無，如是之慈非諸聲聞辟支佛等所能思",
    "T38n1779_005:0768c07": "議。」此即三慈一體圓人所修。「若初心」等，荊溪",
    "T38n1779_005:0768c08": "云：所有諸意具如上說。此文亦是寄通說之，",
    "T38n1779_005:0768c09": "故云入空。應知皆以眾生緣慈而為觀境，是",
    "T38n1779_005:0768c10": "故向來一一教中皆云法緣，所以藏通唯至",
    "T38n1779_005:0768c11": "法緣，別教後心方得無緣，圓教初心即修三",
    "T38n1779_005:0768c12": "慈。「慶喜亡懷」者，由用慈悲見他離苦得樂，故",
    "T38n1779_005:0768c13": "起喜心不望恩報，即是捨心，故云亡懷也。三、",
    "T38n1779_005:0768c14": "諸度。「四教六度如前說」者，荊溪云：如前〈佛國〉",
    "T38n1779_005:0768c15": "中說，用此為勸求之行，是故須爾。「或開六為",
    "T38n1779_005:0768c16": "七十百」者，七十，具如前記。「開為百」者，荊溪云：",
    "T38n1779_005:0768c17": "於十一一更互相資。「八萬」等者，對三昧煩惱",
    "T38n1779_005:0768c18": "陀羅尼等皆云八萬，彼諸八萬悉至彼岸故",
    "T38n1779_005:0768c19": "得名也。「諸波羅蜜」者，一行一心皆至彼岸。四、",
    "T38n1779_005:0768c20": "方便。「如前說」者，荊溪云：如釋〈方便品〉名者是",
    "T38n1779_005:0768c21": "也。三者，一破、二立、三隨順眾生也。「生果地法",
    "T38n1779_005:0768c22": "身方便」者，荊溪云：通至圓果故也。因通自行，",
    "T38n1779_005:0768c23": "果全利他。五、六通。荊溪云：六通是果，而亦從",
    "T38n1779_005:0768c24": "六通生者，習未盡時雖見云五通，但讓果耳，",
    "T38n1779_005:0768c25": "其實已得無漏通也，故從因六而生果六。別",
    "T38n1779_005:0768c26": "圓亦是借果名也。故知亦有因中分六以成",
    "T38n1779_005:0768c27": "果六。六、三明。「皆約三通」等者，於六通以宿命",
    "T38n1779_005:0768c28": "通見過苦生大厭離，天眼知未來生苦生大",
    "T38n1779_005:0768c29": "厭離，漏盡於現在能作正觀斷煩惱，故此三",
    "T38n1779_005:0769a01": "通別受明名。其餘三者，身通但是工巧，天耳",
    "T38n1779_005:0769a02": "但聞聲，他心緣他別想，是故餘三但得名通。",
    "T38n1779_005:0769a03": "此如《婆沙》中說。「通明」下，應問云此三既得名",
    "T38n1779_005:0769a04": "通，復名為明，二義何異？故今釋云：通明異者",
    "T38n1779_005:0769a05": "等也。「一往遠事」者，即直知三世。「見根本」者，即",
    "T38n1779_005:0769a06": "知三世因緣行業。此亦依《婆沙》也。故荊溪云：",
    "T38n1779_005:0769a07": "以從業來，業為根本。別圓即以迷於真如而",
    "T38n1779_005:0769a08": "為根本，故云並通達界外三世，亦應更云九",
    "T38n1779_005:0769a09": "世故也。三明亦得從因為名，即以時節不思",
    "T38n1779_005:0769a10": "議智而為其體。「下文云」者，若準此意，唯在於",
    "T38n1779_005:0769a11": "圓，尚不通別，寄此通辨亦可知也。七、道品。八、",
    "T38n1779_005:0769a12": "止觀。「緣理」等者，荊溪云：止觀是能緣，事理是",
    "T38n1779_005:0769a13": "所緣，具如《止觀》所明正助。即是諸教止觀不",
    "T38n1779_005:0769a14": "同，止觀既殊，事理亦別。總而論之，唯實名理，",
    "T38n1779_005:0769a15": "權皆屬事。「證佛身定慧之果」者，即是果地報",
    "T38n1779_005:0769a16": "應二身，亦寂照也，亦二德也，亦二智也，亦二",
    "T38n1779_005:0769a17": "嚴也。不二而二，以分四教報應等別。九、三法。",
    "T38n1779_005:0769a18": "荊溪云此三皆據等者，四教佛果皆有十力",
    "T38n1779_005:0769a19": "等三，此三唯果。今約通明，因人具有，故云因",
    "T38n1779_005:0769a20": "中乃至修此三法也。十、斷集。「緣理善法」者，智",
    "T38n1779_005:0769a21": "慧也。「緣事善法」者，福德也。十一、真實。荊溪云",
    "T38n1779_005:0769a22": "從真實生者，此從所入以為名也。諸教真諦",
    "T38n1779_005:0769a23": "莫非真實。十二、不放逸。「跋致相也」者，不放逸",
    "T38n1779_005:0769a24": "即不退，四教各明三不退，可見。",
    "T38n1779_005:0769a25": "三、舉廣類勸，二：初、正釋現文。「如是清淨法」者，",
    "T38n1779_005:0769a26": "荊溪云：指向諸法並清淨故。應知清淨其理",
    "T38n1779_005:0769a27": "不權。又復應知，此諸法門一一各有互相收",
    "T38n1779_005:0769a28": "攝如初。二嚴攝下十二，具如《止觀》攝法中明。",
    "T38n1779_005:0769a29": "及以助道攝佛威儀，即其相也。總而言之不",
    "T38n1779_005:0769b01": "出常觀涅槃行道，以般若、解脫即二嚴故。「一",
    "T38n1779_005:0769b02": "音演說」等者，此乃重以一音結之，令稱經旨",
    "T38n1779_005:0769b03": "也。二、「其尋」下，勸尋大旨。三、結勸。四、明時眾得",
    "T38n1779_005:0769b04": "益。「誡勸二門」者，誡門即正說觀門，勸門即勸",
    "T38n1779_005:0769b05": "求佛身。誡謂誡惡，勸謂勸善。",
    "T38n1779_005:0769b06": "3 弟子品(五-七)1弟子品弟子品折伏無為緣集，二：初、",
    "T38n1779_005:0769b07": "敘意分章。二、隨章釋義，三：初、正明此品來意，",
    "T38n1779_005:0769b08": "二：初、總明來意。「忍土」者，娑婆，此云堪忍。二、別",
    "T38n1779_005:0769b09": "明來意，二：初、列章。二、隨釋，五：初、為顯淨名勝",
    "T38n1779_005:0769b10": "智。二、為令四眾捨小慕大，二：初、正為小乘。「捨",
    "T38n1779_005:0769b11": "受持衣」等者，彼經三百比丘聞般若已，皆以",
    "T38n1779_005:0769b12": "僧伽梨而用供養。論中或云亡相，或云當日",
    "T38n1779_005:0769b13": "更得。二、「亦通」下，旁開四眾。「開發四眾」者，非獨",
    "T38n1779_005:0769b14": "為小乘比丘也。三、為扶成佛國。「如身子自述」",
    "T38n1779_005:0769b15": "者，即答梵王云「我見此土穢惡充滿也。」「淨名",
    "T38n1779_005:0769b16": "至之失」者，此破五百執小之失，非獨指身子，",
    "T38n1779_005:0769b17": "故下云各鄙也。「令得預座」者，由昔被彈破，冥",
    "T38n1779_005:0769b18": "發慕大，以此為緣令預此座。「得聞此說」者，即",
    "T38n1779_005:0769b19": "聞佛國也。「情同五百」者，同彼五百長者願聞",
    "T38n1779_005:0769b20": "得佛國清淨也。未彰身口，故曰情同。「而燈」下，",
    "T38n1779_005:0769b21": "借座於燈王、索飯於香積，示本居於無動。小",
    "T38n1779_005:0769b22": "乘目擊，佛國義彰，扶成之說其旨顯矣。四、為",
    "T38n1779_005:0769b23": "折二乘成生酥教，二：初、正解。「聲振大千」者，〈不",
    "T38n1779_005:0769b24": "思議品〉中迦葉自敘也。「事等生酥」者，其鄙慕之",
    "T38n1779_005:0769b25": "事如轉酪為生酥也。「有成生酥之由」者，暹云：",
    "T38n1779_005:0769b26": "昔日被彈之者已得生酥益竟，於今重述，時",
    "T38n1779_005:0769b27": "眾又得生酥之益，昔為今益之由也。二、釋疑。",
    "T38n1779_005:0769b28": "五、為印定成經，二：初、正解。「即方便教謝」者，「方」",
    "T38n1779_005:0769b29": "字是後人妄加，今尋廣疏及暹記牒此文，並",
    "T38n1779_005:0769c01": "無「方」字。言「即便教謝」者，謂訶彼既畢，其言便",
    "T38n1779_005:0769c02": "癈。「若不」不，因命述昔，則其教重興。既對佛宣，",
    "T38n1779_005:0769c03": "方蒙印定，益及未來，職由此也。「印定」者，劉熙",
    "T38n1779_005:0769c04": "《釋名》曰「印，信也，所以對物為驗也。」許慎《說文》",
    "T38n1779_005:0769c05": "云「執政所持信。」佛既許可，如有印信。二、釋疑。",
    "T38n1779_005:0769c06": "二、略釋弟子義。此即釋品題也。文為二：初、標",
    "T38n1779_005:0769c07": "列。二、隨釋，九：初、略釋名義，二：初、正釋。文中先",
    "T38n1779_005:0769c08": "釋名、次結歸。釋名又三：先分顯師資、次正解",
    "T38n1779_005:0769c09": "弟子、後引儒為證。初、分顯師資，言「匠成之能」",
    "T38n1779_005:0769c10": "者，孫卿子曰「干將、鏌耶、巨闕、辟閭，此皆古之",
    "T38n1779_005:0769c11": "良劍也。然而不加砥礪則不能利，不得人力",
    "T38n1779_005:0769c12": "則不能斷。夫人雖有性質美而心辯智，必將",
    "T38n1779_005:0769c13": "求賢師而事之，擇良友而友之，資稟之德者",
    "T38n1779_005:0769c14": "資取也。」學者取法於師，故名資。《論語》曰「子路",
    "T38n1779_005:0769c15": "聞夫子之言，未之能行，唯恐有聞。」「資則」下，次",
    "T38n1779_005:0769c16": "正解弟子也。初解子義，次解弟義。所以稱弟",
    "T38n1779_005:0769c17": "子者，言弟則顯師之謙，言子則彰我之敬。謙",
    "T38n1779_005:0769c18": "敬俱陳，故言弟子。所以自稱為弟子，師亦謂",
    "T38n1779_005:0769c19": "之為弟子，故知其名含謙敬也。「捨父從師」者，",
    "T38n1779_005:0769c20": "穀梁曰「魯昭公云：『子既生，不免於水火，母之",
    "T38n1779_005:0769c21": "罪也。成童不就師傅，父之罪也。就師，學問無",
    "T38n1779_005:0769c22": "方、心志不通，師之罪也。』」「敬師如父」者，人生在",
    "T38n1779_005:0769c23": "三，事之如一，故敬如父也。「處資如弟」者，安處",
    "T38n1779_005:0769c24": "其資於昆弟之行也。「故夫」下，引儒為證。《論語》",
    "T38n1779_005:0769c25": "曰「顏淵死，門人欲厚葬。子曰：『不可。』門人厚葬",
    "T38n1779_005:0769c26": "之。子曰：『回也視予猶父也。予不得視猶子也。",
    "T38n1779_005:0769c27": "非我也，夫二三子也。』」今大師引用，改轉其語",
    "T38n1779_005:0769c28": "俾其易解耳。然釋弟子義，復有二家。一、南山",
    "T38n1779_005:0769c29": "解云：學居師後故稱弟，解從師生故稱子。二、",
    "T38n1779_005:0770a01": "先儒解云：以父兄之禮事師，故稱弟子。總成",
    "T38n1779_005:0770a02": "三釋，其猶蘭菊。次「今身」下，結歸。故知弟則顯",
    "T38n1779_005:0770a03": "如來之謙，子則彰聲聞之敬，故云弟子品也。",
    "T38n1779_005:0770a04": "二、料簡，二：初、「問一切眾生皆是佛子」者，以生",
    "T38n1779_005:0770a05": "心佛心聖凡理一，其猶父子天性相關，故眾",
    "T38n1779_005:0770a06": "生在迷如子，諸佛在悟如父。二、「答太子」者，漢",
    "T38n1779_005:0770a07": "制天子之嫡嗣曰太子，諸侯王嫡嗣曰世子。",
    "T38n1779_005:0770a08": "「此即約理」者，望俗名理，其實約事。「世間出世",
    "T38n1779_005:0770a09": "間」者，為太子是世間，成佛道是出世。「順俗無",
    "T38n1779_005:0770a10": "諍」者，如《大經》云「世若說有，我亦說有。世若說",
    "T38n1779_005:0770a11": "無，我亦說無。」故今得順仲尼之教釋弟子也。",
    "T38n1779_005:0770a12": "二、明別指近侍，二：初問、二答。「晨宵」者，早夜也。",
    "T38n1779_005:0770a13": "「事理圓足」者，從聞生解，約理為弟子也。事事",
    "T38n1779_005:0770a14": "資承，約事為弟子也。二、「復次」下，從小立稱，二：",
    "T38n1779_005:0770a15": "初、小衍對明。「五佛子」者，暹云：四果、支佛也。荊",
    "T38n1779_005:0770a16": "溪云：故《大論》云「聲聞經以菩薩為似子，以未",
    "T38n1779_005:0770a17": "斷惑故；聲聞為真子，以斷惑故。大乘經以菩",
    "T38n1779_005:0770a18": "薩為真子，求實果故；以聲聞為似子，不願大",
    "T38n1779_005:0770a19": "故。」二、「今」下，捨衍從小。「世多信用」者，明從小意",
    "T38n1779_005:0770a20": "也。以小乘形服既親，故人信用。經家標品意",
    "T38n1779_005:0770a21": "在此也。二、釋十弟子，二：初、明行列異同。「一往",
    "T38n1779_005:0770a22": "至意同」者，荊溪云：《法華》三周亦以身子而為",
    "T38n1779_005:0770a23": "上根，今亦居初。《法華》即以迦葉等四而為中",
    "T38n1779_005:0770a24": "根，今經亦次身子之後。《法華》以阿難為下，今",
    "T38n1779_005:0770a25": "經亦著九德之餘。中小不同，故云一往也。二、",
    "T38n1779_005:0770a26": "「但如」下，掌法輔佛，二：初、正釋。「如來法王」者，乘",
    "T38n1779_005:0770a27": "如實道來成正覺，其猶應天歷數、即位稱王",
    "T38n1779_005:0770a28": "也。王，往也，天下所歸往也。今以法界歸往，故",
    "T38n1779_005:0770a29": "稱法王。「初開至輔翼」者，輔弼翼助也。荊溪云：",
    "T38n1779_005:0770b01": "例如初定社稷拓境立功，事藉忠臣腹心輔",
    "T38n1779_005:0770b02": "佐。「論議往窮」者，論議字並應從言。《文心雕龍》",
    "T38n1779_005:0770b03": "曰「論，倫也。」倫理無爽則聖意不墜。議者，宜言",
    "T38n1779_005:0770b04": "也。或單作義者，非也。「往窮」者，以論議往研，窮",
    "T38n1779_005:0770b05": "邪正也。二、料簡，二：初、問身子持衣帶者，《中阿",
    "T38n1779_005:0770b06": "含》二十云「佛在阿耨達池。龍王云：『此眾不見",
    "T38n1779_005:0770b07": "舍利弗，願佛召之。』佛命目連往祇洹呼。身子",
    "T38n1779_005:0770b08": "正縫五納衣，答云：『汝但前去，我在後來。』目連",
    "T38n1779_005:0770b09": "云：『我為佛使人，云何前去？』目連以手摩衣，衣",
    "T38n1779_005:0770b10": "即成。身子念：『目連弄試我。我亦試之。』即以衣",
    "T38n1779_005:0770b11": "繩擲地：『汝能舉此耶？』目連念：『身子弄試我。』即",
    "T38n1779_005:0770b12": "盡力舉不起。身子于時以繩繫閻浮樹，目連",
    "T38n1779_005:0770b13": "牽之，一天下動，乃至大千亦不立。即繫他方",
    "T38n1779_005:0770b14": "佛座，十方皆不動。目連自念：『我神力第一，今",
    "T38n1779_005:0770b15": "不能動。將不失神力？』因催令去。答：『汝前去。』目",
    "T38n1779_005:0770b16": "連還佛所已，見身子在佛前。目連以事白佛",
    "T38n1779_005:0770b17": "等」如疏。二、答就其十德自有偏長者，謂十人",
    "T38n1779_005:0770b18": "各各具足十德。如目連望身子，則目連十德",
    "T38n1779_005:0770b19": "俱下、身子十德俱高。但身子於己十德中智",
    "T38n1779_005:0770b20": "慧最勝，目連於己十德中神通最勝，故名從",
    "T38n1779_005:0770b21": "勝受名。既身子俱高，則目連神通不如，何足",
    "T38n1779_005:0770b22": "可怪。以二例八，階級可知。「八座卿各有所掌」",
    "T38n1779_005:0770b23": "者，《續漢書》曰「光武帝又分增三公曹為二曹，",
    "T38n1779_005:0770b24": "其一曹主歲終書課諸州郡事。改常侍曹為",
    "T38n1779_005:0770b25": "吏曹主選舉祠祀，昏曹主繕功作鹽池苑囿，",
    "T38n1779_005:0770b26": "客曹主護駕羌胡朝賀，二千石曹主辭頌。中",
    "T38n1779_005:0770b27": "都官主水火盜賊。三公為六曹，并令僕二人，",
    "T38n1779_005:0770b28": "謂之八座。」故云各有所掌也。「故分十德各屬",
    "T38n1779_005:0770b29": "一人」者，問：既身子十德俱高，何不身子獨擅",
    "T38n1779_005:0770c01": "十能耶？答：明君為政尚無棄人，法王化世豈",
    "T38n1779_005:0770c02": "宜偏取？故隨彼所長各稱第一。故《增一》云「我",
    "T38n1779_005:0770c03": "弟子神通輕舉，目連第一也。」諸弟子佛皆偏",
    "T38n1779_005:0770c04": "讚之。三、總對心數，二：初、引論示義，二：初、引論",
    "T38n1779_005:0770c05": "偈明數。荊溪云：此中但依舊名列之。若新譯，",
    "T38n1779_005:0770c06": "云受、想、思、觸、欲、慧、念與作意、勝解、三摩地，遍於",
    "T38n1779_005:0770c07": "一切心。望此舊名，但以觸為更樂、受為痛為",
    "T38n1779_005:0770c08": "別，餘名悉同。然此二名，秖是名異義同而已。",
    "T38n1779_005:0770c09": "二、「此通」下，約臣主示義。「如國十臣」者，故《高僧傳》",
    "T38n1779_005:0770c10": "隋德山云「煩亂之法，道俗同弊。故政煩則國",
    "T38n1779_005:0770c11": "亂，心煩則意亂。水清則魚石可見，神清想倒",
    "T38n1779_005:0770c12": "可識。學清簡者尚自諠煩，況在亂使，焉可道",
    "T38n1779_005:0770c13": "哉。」二、「復次」下，配合師弟，二：初、明師弟利他，二：",
    "T38n1779_005:0770c14": "初、配合引證。「相扶至如是」者，若師弟共行善",
    "T38n1779_005:0770c15": "惡，則後學皆隨之。例前王臣，故云亦復如是。",
    "T38n1779_005:0770c16": "次引文證，今王數有師弟義也。二、「佛為」下，正",
    "T38n1779_005:0770c17": "示利他。「共化眾生王數」者，令眾生稟教修行，",
    "T38n1779_005:0770c18": "則心王心數俱善也。「苦生」下，荊溪云：問見修",
    "T38n1779_005:0770c19": "二道俱須正助，何以於見道中即用正行，於",
    "T38n1779_005:0770c20": "修道中即用行行？答：此有二義。一者以法，望",
    "T38n1779_005:0770c21": "法觀理觀事以判正助。二者從人，既入初果",
    "T38n1779_005:0770c22": "已得正位，次從此後更修事觀助顯正理成",
    "T38n1779_005:0770c23": "後三果。又於修道乃是從行修行，故云行行。",
    "T38n1779_005:0770c24": "二、約法門入道，二：初、明眾生十數能通。「即十",
    "T38n1779_005:0770c25": "法門能通涅槃」者，荊溪云：言此意何但直名",
    "T38n1779_005:0770c26": "世間心數而已，亦成法問。何者？若在凡夫唯",
    "T38n1779_005:0770c27": "名為有，至四枯時即名枯，中受想思等成枯",
    "T38n1779_005:0770c28": "法門，榮及雙非準此以說。於此方等，不定漸",
    "T38n1779_005:0770c29": "頓皆不出於受想等故。「如合」下，喻顯。「合抱」喻",
    "T38n1779_005:0771a01": "成道，「毫末」喻十心數。二、「今法」下，明師弟隨機",
    "T38n1779_005:0771a02": "往化，二：初、法王隨樂施教。「先以欲鉤牽」等者，",
    "T38n1779_005:0771a03": "此十心數更互通入，今且從於通欲中說。先",
    "T38n1779_005:0771a04": "用世間十心數欲，後乃令其入佛十數。二、「今",
    "T38n1779_005:0771a05": "十」下，明弟子順機掌法。「人以類聚」者，好智慧",
    "T38n1779_005:0771a06": "者樂親身子，好神通者樂親目連，餘皆例說。",
    "T38n1779_005:0771a07": "《易》云「方以類聚」，而改為人，欲附今義。四、別對",
    "T38n1779_005:0771a08": "十心，十：初、想對滿慈，二：初、正釋滿慈，二：初、明",
    "T38n1779_005:0771a09": "掌法化眾。「識得實法」等者，暹云：心王率爾總",
    "T38n1779_005:0771a10": "見物體，故云得實法。心數思想假名句文方",
    "T38n1779_005:0771a11": "成，故云想得假名。二、「諸有」下，明機緣受道。「皆",
    "T38n1779_005:0771a12": "師滿慈」者，故十人揚化各隨所好。「故二」下，引",
    "T38n1779_005:0771a13": "證也。即訶優波離中，二人犯戒不敢問佛，往",
    "T38n1779_005:0771a14": "問波離。二、「是故」下，例示餘九，二：初、準想用",
    "T38n1779_005:0771a15": "義。二、「如今」下，引例結成。例如世人好律學",
    "T38n1779_005:0771a16": "則近律師，好禪學則近禪師，好慧學則近法",
    "T38n1779_005:0771a17": "師，故云隨其三學等也。二、欲對迦葉。「一切善",
    "T38n1779_005:0771a18": "法欲為其本」者，荊溪云：欲為本者，何以獨將",
    "T38n1779_005:0771a19": "對迦葉耶？答：義有通別，通義可爾。若別論者，",
    "T38n1779_005:0771a20": "唯取於欲。故今迦葉於善欲中最受其名，以",
    "T38n1779_005:0771a21": "頭陀法善行中最。三、更樂對旃延。更樂，即新",
    "T38n1779_005:0771a22": "云觸也。故荊溪云：更樂為論議者，更樂是觸，",
    "T38n1779_005:0771a23": "觸即觸對，對彼往復故得名也。且順古名，而",
    "T38n1779_005:0771a24": "消釋之。即如更語，更聽故也。「餘例迦葉」者，謂",
    "T38n1779_005:0771a25": "同前顯發枯榮入道之教也，下去例爾。四、慧",
    "T38n1779_005:0771a26": "對身子。五、念對波離。荊溪云：其用念數者，約",
    "T38n1779_005:0771a27": "能持義將對持律，名最為便。六、思對羅云。荊",
    "T38n1779_005:0771a28": "溪云：思云密行者，思居內懷，人無測者。七、解",
    "T38n1779_005:0771a29": "脫對善吉。荊溪云：若不見空，無由解脫。八、作",
    "T38n1779_005:0771b01": "意對那律。「作意名憶數」者，荊溪云：作意方得",
    "T38n1779_005:0771b02": "名為憶也。「佛令起此數」等者，修天眼時，憶光",
    "T38n1779_005:0771b03": "明等以為方便，故云繫心於外境也。九、定對",
    "T38n1779_005:0771b04": "目連。三摩提，此云定也。「凡夫皆有此數」者，荊",
    "T38n1779_005:0771b05": "溪云：如根本定，一切眾生皆曾得之，故云皆",
    "T38n1779_005:0771b06": "有。「若無」下，證心數定。「以眾生」下，舉住心所不",
    "T38n1779_005:0771b07": "能進修，若單心所但名決定。十、痛對阿難。「四",
    "T38n1779_005:0771b08": "卷」者，荊溪云：《阿毘曇心論》文有四卷，古譯受",
    "T38n1779_005:0771b09": "數名之為痛。「雜心」者，《雜心論》也。所以雙引兩",
    "T38n1779_005:0771b10": "名者，明痛是受，恐人誤解，故並列之。五、莊嚴",
    "T38n1779_005:0771b11": "雙樹，二：初、略示。「上雖明」等者，荊溪云：上約十",
    "T38n1779_005:0771b12": "數以釋十人，雖一一人略云枯榮，即當人人",
    "T38n1779_005:0771b13": "經於五味，味相未顯故云語少。此中正用《大",
    "T38n1779_005:0771b14": "經》雙樹中間涅槃，涅槃正表令物入中，故云",
    "T38n1779_005:0771b15": "安置諸子自亦入中。「是十弟子」等者，如來所",
    "T38n1779_005:0771b16": "入，意令弟子悉入其中。此意始終亦用《大經》",
    "T38n1779_005:0771b17": "師子吼文。師子吼言：「誰能莊嚴娑羅雙樹？」如",
    "T38n1779_005:0771b18": "來次第答出六人，師子吼一一領解而云：「如",
    "T38n1779_005:0771b19": "來方乃最能莊嚴。」故知至果方受最名。當知",
    "T38n1779_005:0771b20": "弟子但同如來，少分得於雙非枯榮。若爾，非",
    "T38n1779_005:0771b21": "唯涅槃名非枯榮，八教所顯佛性之說皆得",
    "T38n1779_005:0771b22": "名也。若行若證，悉名涅槃、悉名莊嚴，此中須",
    "T38n1779_005:0771b23": "以《法華》大旨思之方見。二、「三藏」下，廣釋，二：初、",
    "T38n1779_005:0771b24": "約義正釋，二：初、莊嚴四枯，二：初、正解。二、釋疑。",
    "T38n1779_005:0771b25": "「向云二千莊嚴」者，意總五百所用法門，法相",
    "T38n1779_005:0771b26": "未顯法門通漫，故更問之。「未見五百所傳」者，",
    "T38n1779_005:0771b27": "所傳五百法門也。既未見經文所出，故且以",
    "T38n1779_005:0771b28": "十相配而為五百，復引身因以證成之。「今尋」",
    "T38n1779_005:0771b29": "等者，荊溪云：此但借數而對於數，義之要者",
    "T38n1779_005:0771c01": "不出根境，故用對之以消五百，故引五百身",
    "T38n1779_005:0771c02": "因為證，故知身因不出根境。《大經》云「五百比",
    "T38n1779_005:0771c03": "丘皆問身子：『佛說身因，何者是耶？』身子言：『汝",
    "T38n1779_005:0771c04": "等各得解脫，何緣方作是問？』有比丘言：『我未",
    "T38n1779_005:0771c05": "得正解脫時，意謂無明即是身因，作是觀時",
    "T38n1779_005:0771c06": "得阿羅漢果。』有說。行識名色、六入、觸、受、愛、取、",
    "T38n1779_005:0771c07": "有、生、飲食五欲即是身因。五百說已，共往佛",
    "T38n1779_005:0771c08": "所，說如上義。身子白佛：『誰是正說？』佛言：『無非",
    "T38n1779_005:0771c09": "正說。』」二、莊嚴四榮，二：初、明垂迹調機。文中具",
    "T38n1779_005:0771c10": "明四味調機。始、鹿苑。「悉來師命」者，舍利、目連、",
    "T38n1779_005:0771c11": "三迦葉等受習四枯者，稟三藏證小果也。「學",
    "T38n1779_005:0771c12": "徒風靡」者，如舍利、目連共二百五十人弟子",
    "T38n1779_005:0771c13": "等。靡，偃也。咸順佛化，如草加於風皆偃伏也。",
    "T38n1779_005:0771c14": "「過是」下，次、方等。「皆恥小慕大」者，意兼二酥。「開",
    "T38n1779_005:0771c15": "佛」下，《法華》、《涅槃》也。「皆由至佛事」者，荊溪云：明",
    "T38n1779_005:0771c16": "諸弟子具經半滿，皆為成熟輔翼法王，故今",
    "T38n1779_005:0771c17": "具歷一代教法。「眾生至開佛知見」者，意指《法",
    "T38n1779_005:0771c18": "華》入祕密藏，即是《大經》中間涅槃，意明二經",
    "T38n1779_005:0771c19": "大旨同故。二、「又大」下，明王數即理，二：初、明《涅",
    "T38n1779_005:0771c20": "槃》減四因由。《大經》二十八云「爾時師子吼菩",
    "T38n1779_005:0771c21": "薩白佛言：『世尊！何等比丘能莊嚴娑羅雙樹？』",
    "T38n1779_005:0771c22": "佛舉六人及以如來。」六人在因、如來居果，因",
    "T38n1779_005:0771c23": "果俱得莊嚴之名。因果始終四德具足，所表義",
    "T38n1779_005:0771c24": "顯，故云莊嚴。因六人者，經云「若有比丘受持",
    "T38n1779_005:0771c25": "讀誦十二部經正其文句，如是比丘乃能莊",
    "T38n1779_005:0771c26": "嚴娑羅雙樹。師子吼言：『如我解佛所說義者，",
    "T38n1779_005:0771c27": "阿難比丘即其人也。』」得淨天眼，指阿那律。少",
    "T38n1779_005:0771c28": "欲知足，指大迦葉。無諍空行，指須菩提。善修",
    "T38n1779_005:0771c29": "神通，指目犍連。得大智慧，指舍利弗。於一一",
    "T38n1779_005:0772a01": "人，廣如阿難。後舉果人云「若有比丘能說眾",
    "T38n1779_005:0772a02": "生悉有佛性得金剛三昧，具足四德八自在",
    "T38n1779_005:0772a03": "我。如是比丘最能莊嚴娑羅雙樹。如其無者，",
    "T38n1779_005:0772a04": "則不端嚴。惟願如來常住於此。」佛言：「一切諸",
    "T38n1779_005:0772a05": "法，性無住住。云何請住？前之六人雖曰多聞",
    "T38n1779_005:0772a06": "乃至大智，要必宣說一切眾生悉有佛性，已",
    "T38n1779_005:0772a07": "於法華聞得記已，非不能說，但不及果人。」故",
    "T38n1779_005:0772a08": "云如來最能莊嚴。因人果人皆具四德，因人",
    "T38n1779_005:0772a09": "始入，故云唯佛。二、「何」下，示今經具十旨趣，二：",
    "T38n1779_005:0772a10": "初、眾生背性成迷。「佛性宛然」者，三因具足故。",
    "T38n1779_005:0772a11": "「煩惱」下，迷故不知然。此以十數束對三因，各",
    "T38n1779_005:0772a12": "從義便。若論理體，一一皆三。心色尚同，豈隔",
    "T38n1779_005:0772a13": "王數？二、「是故」下，諸聖表報令悟。荊溪云：開佛",
    "T38n1779_005:0772a14": "知見即指《法華》，入祕藏即《大經》中間涅槃也，",
    "T38n1779_005:0772a15": "意明二經大旨同故。二、「今以」下，結示斥失。六、",
    "T38n1779_005:0772a16": "明生果報土。荊溪云：生果報土者，還指前文",
    "T38n1779_005:0772a17": "二乘之心是菩薩淨土以為問答之意也。故",
    "T38n1779_005:0772a18": "彈斥及受彈者，同時聞者、重聞述者、同入室者、",
    "T38n1779_005:0772a19": "後時入者，遠論皆當入於寂光，分居果報。若",
    "T38n1779_005:0772a20": "雖入實，未破無明，但在方便有餘中耳。今處",
    "T38n1779_005:0772a21": "中說及已入實，故云果報。所被大機即有顯",
    "T38n1779_005:0772a22": "益，若於小行但有冥資，今從意說故得言之。",
    "T38n1779_005:0772a23": "「生有餘」者，於諸味中，無學之人便入滅度，不到",
    "T38n1779_005:0772a24": "法華及無密益，故作是說。七、明淨佛國土，二：",
    "T38n1779_005:0772a25": "初、通釋。荊溪云：淨佛國土者，淨土正當菩薩",
    "T38n1779_005:0772a26": "之行，他消經文都無此旨，今此從於權行者",
    "T38n1779_005:0772a27": "說。若從未顯本，示為小乘。實行說者，爾前未",
    "T38n1779_005:0772a28": "曾與物結緣，故便法華初得記已，須更修於",
    "T38n1779_005:0772a29": "淨土之行。二、「若齊」下，別示，二：初、約當分非淨",
    "T38n1779_005:0772b01": "國。二、「今取」下，約跨節是淨國。「今取」等者，荊溪",
    "T38n1779_005:0772b02": "云：明用《法華》須有二別。引汝等所行，證開權",
    "T38n1779_005:0772b03": "也；次引少欲，證顯本也，故釋此文方得云符",
    "T38n1779_005:0772b04": "成淨土。故知淨名與諸弟子皆有實本，故從",
    "T38n1779_005:0772b05": "「是則」下，以本迹義對淨名本而用結之。自古",
    "T38n1779_005:0772b06": "但作彈訶等言，永失符成佛國之理。八、明觀",
    "T38n1779_005:0772b07": "心。「前解亦是觀心」者，即指第三總對、第四別",
    "T38n1779_005:0772b08": "對二文也。荊溪云：非但佛及弟子義當王數，",
    "T38n1779_005:0772b09": "凡入道者心王心數一切悉然。施教本令凡",
    "T38n1779_005:0772b10": "夫修習，義當王數，共化諸心全成正覺。若以",
    "T38n1779_005:0772b11": "十數配人，已如前段，故今從略。「即同身子」者，",
    "T38n1779_005:0772b12": "略示一人。「如是一一」等者，即定同目連，乃至",
    "T38n1779_005:0772b13": "痛同阿難。例如身子以明自他，故云一一等",
    "T38n1779_005:0772b14": "也。「皆約自他」者，化心義似淨佛土也。「若能至",
    "T38n1779_005:0772b15": "住大涅槃」，應約觀行相似分真住涅槃也。今",
    "T38n1779_005:0772b16": "云見性即入分真莊嚴雙樹者，秖是三諦一心",
    "T38n1779_005:0772b17": "名嚴雙樹。照真嚴枯、照俗嚴榮、照中即是中",
    "T38n1779_005:0772b18": "間入滅。又此三諦，一一皆常樂我淨及四非",
    "T38n1779_005:0772b19": "常，即名嚴樹。「疏豈盡心」者，亦猶《易》云「書不盡",
    "T38n1779_005:0772b20": "言，言不盡意」也。九、明遣問前後。三、入文解釋，",
    "T38n1779_005:0772b21": "二：初、分科。二、隨釋，二：初、淨名默念，二：初、自念",
    "T38n1779_005:0772b22": "寢疾。「自念是解脫知見法身」者，荊溪云：解脫",
    "T38n1779_005:0772b23": "知見，了自得法。今之淨名了已證位位居等",
    "T38n1779_005:0772b24": "覺，既具三德，自念亦是以解脫德利益眾生，",
    "T38n1779_005:0772b25": "念自解脫利他故也。「息諸勞煩」等者，煩是煩",
    "T38n1779_005:0772b26": "惱，事即是業，世疾亦須息此二事。今亦二事",
    "T38n1779_005:0772b27": "表於惑業，境智相應二事必息。所以者何？此",
    "T38n1779_005:0772b28": "二種體即是般若解脫二德之種故也。而今",
    "T38n1779_005:0772b29": "淨名種轉事顯，名之為息。「大經」下四句，即〈梵",
    "T38n1779_005:0772c01": "行品〉。闍王造逆，身瘡發腫不得安眠，故發此",
    "T38n1779_005:0772c02": "言。如來惑業究盡，名得安眠。故與淨名寢義",
    "T38n1779_005:0772c03": "稍合，但分極少殊，而極在不久，故得引證。「修",
    "T38n1779_005:0772c04": "因已圓」者，等覺是真因極位也。「和光不同其",
    "T38n1779_005:0772c05": "塵」者，方便現疾故曰和光，內無惑業故不同",
    "T38n1779_005:0772c06": "塵。《老子》云「和其光，同其塵，湛兮似或存。」此謂",
    "T38n1779_005:0772c07": "和光同塵。而妙本不雜，故云湛兮似或存。今",
    "T38n1779_005:0772c08": "借其語，改轉用之，即以不同其塵則成妙本",
    "T38n1779_005:0772c09": "不雜之義。「問淨名」下，荊溪云：問意者，秖應愍",
    "T38n1779_005:0772c10": "彼，何為自念？答意者，此表三德。此三德中境",
    "T38n1779_005:0772c11": "智和合，故云法身及以般若。但解脫未暢，於",
    "T38n1779_005:0772c12": "化義中須云念耳。大悲即解脫之相，託自念",
    "T38n1779_005:0772c13": "彼，故云寄也。二、念佛垂旨。「三種緣集」者，荊溪",
    "T38n1779_005:0772c14": "云：二種緣集加法界集，〈方便品〉前皆但立二。",
    "T38n1779_005:0772c15": "〈方便品〉初便依攝師立法界集者，為欲消品消",
    "T38n1779_005:0772c16": "文便故。若不爾者，弟子菩薩但共為一無為",
    "T38n1779_005:0772c17": "緣集，大小則濫，故更順古離為三種。若爾，何",
    "T38n1779_005:0772c18": "以破他？答：名同義異，已如前說。二、如來遣問，",
    "T38n1779_005:0772c19": "二：初、佛知心念。「智人知智」者，極果智人知分",
    "T38n1779_005:0772c20": "真智人。以蛇喻智，其旨可知。同類方見，餘莫",
    "T38n1779_005:0772c21": "能覩，此語出《大論》。二、遣問，二：初、分科。二、隨釋，",
    "T38n1779_005:0772c22": "二：初、命十弟子，十：初、命身子，二：初、佛命，二：初、",
    "T38n1779_005:0772c23": "略釋。「左面侍者」者，「左」字誤，應云「右」面。西土君",
    "T38n1779_005:0772c24": "父師皆東向，則左北右南，北是陰方，陰靜表",
    "T38n1779_005:0772c25": "定。神通因定而發，故目連居左。南是陽方，陽",
    "T38n1779_005:0772c26": "動表慧，故身子居右。《大論》云「目連是佛左面",
    "T38n1779_005:0772c27": "弟子，身子是佛右面弟子。」若爾，身子應居目",
    "T38n1779_005:0772c28": "連之下，何名上首耶？答：以西方尚右，故右面",
    "T38n1779_005:0772c29": "為尊。亦猶此方偏將軍處左、上將軍處右也。",
    "T38n1779_005:0773a01": "或曰：吉事尚左，凶事尚右。上將軍主兵謀專",
    "T38n1779_005:0773a02": "殺，故以喪禮處之，豈得類彼耶？答：二土之禮，",
    "T38n1779_005:0773a03": "有冥符者、有相反者。其退坐一面，從座而起，",
    "T38n1779_005:0773a04": "則類此方侍坐於師，更端請益請業皆起，此",
    "T38n1779_005:0773a05": "冥符也。若乃此以肉袒謝過、彼以肉袒興敬，",
    "T38n1779_005:0773a06": "此方吉事尚左、彼方尚右，此其反也。何足疑",
    "T38n1779_005:0773a07": "乎？今身子居乎右面，如世上將，任用既重，故",
    "T38n1779_005:0773a08": "先命之。二、「但」下，廣釋，二：初、正釋，二：初、略指因",
    "T38n1779_005:0773a09": "緣。二、「託」下，廣明五味，二：初、身子五味皆先。「託",
    "T38n1779_005:0773a10": "胎已來」等者，既託母胎，寄辯母口，其母論議",
    "T38n1779_005:0773a11": "倍勝於前。「後值佛」等者，身子師事沙然梵志，",
    "T38n1779_005:0773a12": "能盡其道。其師既沒，後遇阿鞞，聞三諦義而",
    "T38n1779_005:0773a13": "得初果，因往見佛遂成羅漢。「故大經」下，明莊",
    "T38n1779_005:0773a14": "嚴人。荊溪云：如來於中既表入中，中體者何？",
    "T38n1779_005:0773a15": "謂即邊是。是故其枯即嚴於榮，榮所以嚴謂",
    "T38n1779_005:0773a16": "即枯故。故諸弟子自鹿苑來至般若會，枯榮",
    "T38n1779_005:0773a17": "尚隔，迹中化事相仍別故。二、「有云」下，大師因",
    "T38n1779_005:0773a18": "便斥古。「探取法華意耳」者，荊溪云：至法華時",
    "T38n1779_005:0773a19": "三乘被會，三即是一，邊方能嚴，以法華會悉",
    "T38n1779_005:0773a20": "入中故。故至涅槃，重以表顯一代所歸，非待",
    "T38n1779_005:0773a21": "涅槃方堪嚴樹。却引法華秋收冬藏，良有",
    "T38n1779_005:0773a22": "以也。二、「以是」下，總結。二、奉辭，二：初、分科。二、隨",
    "T38n1779_005:0773a23": "釋，四：初、奉辭不堪。二、述不堪之由。「如龜藏六」",
    "T38n1779_005:0773a24": "者，四足、頭、尾也。如龜出曝，野干將食之。龜藏",
    "T38n1779_005:0773a25": "六處於殼中，野干無如之何。出《雜譬喻》等諸",
    "T38n1779_005:0773a26": "經。六識不染六塵，如龜藏六。魔合野干。「似涅",
    "T38n1779_005:0773a27": "槃法」者，暹云：《俱舍》第二十四云「得滅定不還",
    "T38n1779_005:0773a28": "轉，名為身證。」論曰「得滅定即不還者，若於身",
    "T38n1779_005:0773a29": "中有滅定得轉，名身證。謂由身證得似涅槃",
    "T38n1779_005:0773b01": "法，故名身證。又便作是思：此滅盡定最為寂",
    "T38n1779_005:0773b02": "靜，極似涅槃法。如是證得身之寂靜，故名身",
    "T38n1779_005:0773b03": "證。」三、述不堪之事，二：初、分科。二、隨釋，三：初、總",
    "T38n1779_005:0773b04": "訶，二：初、牒文總標。「不必」者，荊溪云：必秖是定，",
    "T38n1779_005:0773b05": "即不定也。「此不全非」者，以大乘亦宴坐，故但",
    "T38n1779_005:0773b06": "譏小乘之見偏僻耳。二、「身子」下，徵釋僻處，二：",
    "T38n1779_005:0773b07": "初、徵。二、「將」下，釋，二：初、略釋大旨。「將下文望」者，",
    "T38n1779_005:0773b08": "荊溪云：即準別訶之文故也。既云「不於三界」",
    "T38n1779_005:0773b09": "等，驗知以圓而訶於藏。「則有六失」者，如下別",
    "T38n1779_005:0773b10": "訶三雙是也。二、「毘」下，廣釋所入，二：初、正明諸",
    "T38n1779_005:0773b11": "定，二：初、出部執。「不相應行來補處」等者，暹云：",
    "T38n1779_005:0773b12": "將十四不相應行中無想定、滅盡定來補替",
    "T38n1779_005:0773b13": "也。暹釋意終未顯，待撿《毘曇》敘之。「空心二",
    "T38n1779_005:0773b14": "處滅」者，暹云：秖是空處、識處二處入滅也。二、",
    "T38n1779_005:0773b15": "今正明，二：初、標示。「南岳所出」者，南岳所發皆",
    "T38n1779_005:0773b16": "如兩經，故依所證說以示人。二、「一依」下，正釋，",
    "T38n1779_005:0773b17": "二：初、釋諸禪，二：初、正釋，二：初、正釋，五：初、淨禪。",
    "T38n1779_005:0773b18": "「十種細法」者，即受想等十通數也。暹云：受謂",
    "T38n1779_005:0773b19": "識所受，想謂識所想，行謂法行，觸謂意觸，思",
    "T38n1779_005:0773b20": "謂法思，欲謂欲入定，解謂法勝解，念謂念三",
    "T38n1779_005:0773b21": "昧，定謂心如法住，慧謂慧根慧力。二、觀禪，二：",
    "T38n1779_005:0773b22": "初、正釋義，二：初、正釋相。言「背捨」者，《大論》云「背",
    "T38n1779_005:0773b23": "淨潔五欲，捨是著心，初背捨。」「二勝處」者，荊溪",
    "T38n1779_005:0773b24": "云：於內有色外觀多少，分之為二三四。二勝",
    "T38n1779_005:0773b25": "處者，謂內無色，外觀多少，亦分為二。餘四勝",
    "T38n1779_005:0773b26": "處在淨背捨，即八一切處中四色是也，廣如",
    "T38n1779_005:0773b27": "禪門。言「八一切處」者，一切有十，八在色界，故",
    "T38n1779_005:0773b28": "取四色；二在無色，故不論之，即是空識兩一",
    "T38n1779_005:0773b29": "切處也。二、「在因」下，明得名，二：初、因果互通。二、",
    "T38n1779_005:0773c01": "「而今」下，從因立稱。「身證那含」者，暹云：《俱舍》頌",
    "T38n1779_005:0773c02": "曰「得滅定不還，轉名為身證。釋曰：不還果修",
    "T38n1779_005:0773c03": "得滅定，轉名身證。滅定無心，由身證得，故名",
    "T38n1779_005:0773c04": "身證。」二、「約背」下，結勝前。「小勝通明」者，暹云：通",
    "T38n1779_005:0773c05": "明猶是亦有漏亦無漏禪，背捨一向屬無漏，",
    "T38n1779_005:0773c06": "故勝也。三、練禪。「九次第」者，更修練觀禪體用",
    "T38n1779_005:0773c07": "令熟。言「次第」者，若入禪時，深心智慧利，能從",
    "T38n1779_005:0773c08": "一禪入一禪，心心相續無異念間雜，故名次",
    "T38n1779_005:0773c09": "第定也。四、熏禪。「師子奮迅」者，借譬以顯法也。",
    "T38n1779_005:0773c10": "如世師子奮迅，為二事故，一為奮却塵土、二",
    "T38n1779_005:0773c11": "能前走捷疾異於諸獸。此三昧亦爾，一則奮",
    "T38n1779_005:0773c12": "除細微無知之惑、二能入出捷疾無間異上",
    "T38n1779_005:0773c13": "所得禪定，故名師子奮迅三昧。五、修禪。能超",
    "T38n1779_005:0773c14": "過諸地自在入出，故名超越。「今此」下，略示超",
    "T38n1779_005:0773c15": "入相。若超出者，從滅定起入散心中，散心中",
    "T38n1779_005:0773c16": "起入滅定，滅定起還住散心，散心起入非非",
    "T38n1779_005:0773c17": "想，如是次第至初禪起入散心中，委如《法界",
    "T38n1779_005:0773c18": "次第》。二、約味判。「明五味」者，荊溪云：暫寄五禪",
    "T38n1779_005:0773c19": "明五味耳。「願智」者，應云願智頂禪。暹云：秖是",
    "T38n1779_005:0773c20": "修禪，有願有智最強，如迦葉入雞足山，願力",
    "T38n1779_005:0773c21": "所持，待彌勒出然後付衣，即其事也。「十八變」",
    "T38n1779_005:0773c22": "者，暹云：頌曰「震動及熾然，流布與示現，轉變",
    "T38n1779_005:0773c23": "及往來，卷舒眾像身，往同趣隱顯，自在并制",
    "T38n1779_005:0773c24": "他，施辨與憶念，施安及放光。」「於諸」下，荊溪云：",
    "T38n1779_005:0773c25": "一切諸禪若依觀等至於熏修，皆得頂名。二、",
    "T38n1779_005:0773c26": "料簡。「問何以」等者，荊溪云：若單根本，無此",
    "T38n1779_005:0773c27": "問也。更有觀等四對根本成五，以背捨等皆",
    "T38n1779_005:0773c28": "依禪地，何故別立觀等四耶？答意者，秖是",
    "T38n1779_005:0773c29": "重以觀等觀練根本耳。「料簡云云」者，暹云：數",
    "T38n1779_005:0774a01": "人但云於第四禪中修熏練耳。二、「羅漢」下，結",
    "T38n1779_005:0774a02": "示宗極。「摩訶那迦」者，摩訶此云大，那伽此",
    "T38n1779_005:0774a03": "云龍。如《涅槃》歎德云「人中之龍」也。二、結示",
    "T38n1779_005:0774a04": "被訶。「深禪定窟」者，楞嚴大定竪徹三諦名深，",
    "T38n1779_005:0774a05": "諸法所依為窟。二、別示真宴坐，二：初、分料。「三",
    "T38n1779_005:0774a06": "雙」等者，荊溪云：悉是圓訶，但體中名猶似濫",
    "T38n1779_005:0774a07": "小。何者？身子亦謂我入滅定，不是三界而現",
    "T38n1779_005:0774a08": "於意，後入無餘是不現身，何以訶云現身意",
    "T38n1779_005:0774a09": "耶？然淨名意，訶其現在。若云未來，凡夫亦滅，",
    "T38n1779_005:0774a10": "何獨身子。餘之二雙一隻，皆悉非其見聞之",
    "T38n1779_005:0774a11": "境。次定用中，正斥身子所入之定，不能如是。",
    "T38n1779_005:0774a12": "餘之二雙，即是訶其定中無慧。於第二雙，仍",
    "T38n1779_005:0774a13": "更兼前定用以斥下一隻一雙多皆屬慧。又",
    "T38n1779_005:0774a14": "因果雙，雖至第三方立其名，然前二雙並約果",
    "T38n1779_005:0774a15": "訶。下重云果者，以對因故，雖復立因並為成",
    "T38n1779_005:0774a16": "果，以訶身子時不對餘人故。但以大乘分證",
    "T38n1779_005:0774a17": "之果而訶小果，故除因已，餘之五法皆先直",
    "T38n1779_005:0774a18": "引菩薩，次重奉法身菩薩，以分證人對斥小",
    "T38n1779_005:0774a19": "果。至訶目連，緣對八百，則盡以三教因法訶",
    "T38n1779_005:0774a20": "之。下去八人，至文屬當。二、隨釋，三：初、約體用，",
    "T38n1779_005:0774a21": "二：初、約體，二，初、牒經。二、「身」下，釋義，二：初、事解，",
    "T38n1779_005:0774a22": "二：初：斥偽身。「如木石」等者，雖如木石，有此身",
    "T38n1779_005:0774a23": "故。雖如死灰，有要期故，並名為有。身子何必",
    "T38n1779_005:0774a24": "為邀名利，由現此儀全似現相，是故大士寄",
    "T38n1779_005:0774a25": "之以訶。二、顯真，二：初、約生身訶。「趣佛慧」者，即",
    "T38n1779_005:0774a26": "生身得忍，分證三智也。「九大禪」，即別教禪。「及",
    "T38n1779_005:0774a27": "二乘定」，即藏通禪。達邊即中，隨機所好，故云",
    "T38n1779_005:0774a28": "「隨意即入」。「在欲而行禪」者，荊溪云：此亦約果",
    "T38n1779_005:0774a29": "地真滅定作此說，意令入於不思議假，故云",
    "T38n1779_005:0774b01": "在欲，不以世人在欲而謂有禪。今意云，魔本",
    "T38n1779_005:0774b02": "以欲而亂世人，既以魔界而為佛事，故魔見",
    "T38n1779_005:0774b03": "之其心憒亂不端，下方寄因人不現身心之",
    "T38n1779_005:0774b04": "觀也。二、約法身訶。「法身菩薩」者，即果報土中",
    "T38n1779_005:0774b05": "菩薩也。荊溪云：正以因乘無生分果而往訶",
    "T38n1779_005:0774b06": "之。大小俱果，汝何以於三果而現身心？「若理」",
    "T38n1779_005:0774b07": "下，恐推大果，故以不思議事理而對責之，事",
    "T38n1779_005:0774b08": "理俱不如汝所入。二、「若修」下，觀解。「六種宴坐」，",
    "T38n1779_005:0774b09": "即體用、法心、因果也。今觀一心攝此六者，體",
    "T38n1779_005:0774b10": "即一念三諦，妙用至廣豈踰十界，即事而理",
    "T38n1779_005:0774b11": "一念遍攝，心法無殊、因果理一，三千三諦無",
    "T38n1779_005:0774b12": "所不該，觀此一心名真宴坐。於此總示，下文",
    "T38n1779_005:0774b13": "存略。二、約用。「自他無益無用」等者，得自有餘，",
    "T38n1779_005:0774b14": "何復此定？故於自無用。廢餘威儀，故於他無",
    "T38n1779_005:0774b15": "益。「由其無體」者，由無妙體，故無大用。荊溪云：",
    "T38n1779_005:0774b16": "前訶無體，正訶無用之體。今訶無用，乃成雙",
    "T38n1779_005:0774b17": "訶。「不思議定」下，示圓定也。文中亦先明生身",
    "T38n1779_005:0774b18": "得忍，次明法身。「現十界威儀」者，《大論》二十九",
    "T38n1779_005:0774b19": "云「聲聞入定則無說，佛在定亦能遊行。」如《密",
    "T38n1779_005:0774b20": "迹經》心密中說「諸佛心常在定中」，心亦應說",
    "T38n1779_005:0774b21": "法。當知所現十界四儀說默一一無妨。二、約",
    "T38n1779_005:0774b22": "法心，二：初、法。「身子出真」者，出定也。以入定則",
    "T38n1779_005:0774b23": "冥真，故以出定名出真。「二法不得相捨」者，「相」",
    "T38n1779_005:0774b24": "字誤，應云「不」捨。廣本同，謂小乘凡聖二法既",
    "T38n1779_005:0774b25": "異，則不得不捨道法而現凡事也。「現凡事至",
    "T38n1779_005:0774b26": "不善事」者，荊溪云：秖是如彼凡夫有漏三業",
    "T38n1779_005:0774b27": "所作之事，咸是菩薩定法之外用也，故不須",
    "T38n1779_005:0774b28": "捨。「引物至淨土」者，故知六法但有一法，即能",
    "T38n1779_005:0774b29": "利生，為利生故須取淨土。具足如前二十九",
    "T38n1779_005:0774c01": "事。二、心。「入出動散」者，暹云：有出有入故，定名",
    "T38n1779_005:0774c02": "散動。三、約因果，二：初、約因訶，二：初、牒經略示。",
    "T38n1779_005:0774c03": "二、開句廣釋。「今應」等者，荊溪云：四句之中，第",
    "T38n1779_005:0774c04": "三所訶、第四能訶，餘之二句相從來耳。「故佛",
    "T38n1779_005:0774c05": "於須跋經中作師子吼」者，決定說外道法中",
    "T38n1779_005:0774c06": "無聖果故。「不動不修」者，有身見故即有邊見，",
    "T38n1779_005:0774c07": "有邊見故即有戒取及以邪見，八十八使具",
    "T38n1779_005:0774c08": "足，故云不動修。「四枯念處」等者，等取正勤、如",
    "T38n1779_005:0774c09": "意、根、力、覺、道也。此是通塗道品，具如《止觀》第",
    "T38n1779_005:0774c10": "七及記。若有身邊即具五陰，陰是四教所觀",
    "T38n1779_005:0774c11": "之境。「七十三人」者，上八地各九品，八九七十",
    "T38n1779_005:0774c12": "二人，并取欲界具惑一人，七十三也。「不取不",
    "T38n1779_005:0774c13": "捨」者，見即菩提，無見可捨；菩提即見，無菩提",
    "T38n1779_005:0774c14": "可取。波水取捨，譬意可見。「污穢陰」者，《止觀》明",
    "T38n1779_005:0774c15": "九種五陰：一期色心果報陰，平平想受無記",
    "T38n1779_005:0774c16": "陰，起見起愛兩種污穢陰，三業善惡善惡兩",
    "T38n1779_005:0774c17": "陰，變化示現工巧陰，五善根人方便陰，證四",
    "T38n1779_005:0774c18": "果名無漏陰。今觀見愛五陰即三諦理，故云",
    "T38n1779_005:0774c19": "污穢等。「非垢非淨」等者，垢即是枯，淨即是榮，",
    "T38n1779_005:0774c20": "下三例爾。秖是中道念處雙非二邊，雖復互",
    "T38n1779_005:0774c21": "融，且從勝說。「此是別觀四念處」者，此約圓中",
    "T38n1779_005:0774c22": "境觀俱別也。然例小乘，念處有二：一別、二總。",
    "T38n1779_005:0774c23": "總自有三：一境別觀總、二境總觀別、三境觀",
    "T38n1779_005:0774c24": "俱總。今是別念處也。「八自在」者，一、一多，示一",
    "T38n1779_005:0774c25": "身為多身，身數如微塵。二、小大，示一塵身滿",
    "T38n1779_005:0774c26": "大千界。三、輕重，以滿大千界身，輕舉遠到。四、",
    "T38n1779_005:0774c27": "色心，心安不動，示化無量形類。五、根，六根互",
    "T38n1779_005:0774c28": "用。六、得，得一切法，亦無得想。七、說，演一偈經",
    "T38n1779_005:0774c29": "無量劫。八、身，遍一切如虛空，廣如《大經》。「於中",
    "T38n1779_005:0775a01": "勤策」等者，暹云：此是相攝道品也。二、約果訶，",
    "T38n1779_005:0775a02": "二：初、牒經略示。「或七日或十五日」者，《大論》云",
    "T38n1779_005:0775a03": "「來至佛所，七日遍達佛法淵海。」又云「十五日",
    "T38n1779_005:0775a04": "後得阿羅漢。」二、開句廣釋，二：初、開句正釋，二：",
    "T38n1779_005:0775a05": "初、約句正辨。「二斷而入至別菩薩」者，荊溪云：",
    "T38n1779_005:0775a06": "此是別人十住之初，用二乘法耳。二、「若身」下，",
    "T38n1779_005:0775a07": "引喻比決。「不能用煩惱為佛事」者，二乘可知。",
    "T38n1779_005:0775a08": "前約句既云及別菩薩，今云不能用煩惱等",
    "T38n1779_005:0775a09": "者，荊溪云：正約初住之位也。二、「他解」下，斥舊",
    "T38n1779_005:0775a10": "顯今，二：初、斥舊解。「有如是過」者，以大入小，正",
    "T38n1779_005:0775a11": "明果上有難思用。若言是空，以大入空妙用",
    "T38n1779_005:0775a12": "何在？此雖例破前義，亦見斥解芥納須彌之",
    "T38n1779_005:0775a13": "家俱空之說，自謂高深，研之甚淺。二、「若煩」下，",
    "T38n1779_005:0775a14": "顯今釋。「雖云能入」等者，荊溪云：應云涅槃本",
    "T38n1779_005:0775a15": "來不動，故細合此喻。今謂若細合者，應云煩",
    "T38n1779_005:0775a16": "惱之性非事非理而事不妨理，故即煩惱是涅",
    "T38n1779_005:0775a17": "槃。涅槃之性亦非事非理而理不妨事，故即",
    "T38n1779_005:0775a18": "涅槃是煩惱。雖事理相即，而本性不動。故知",
    "T38n1779_005:0775a19": "由具此性，至果顯發，故有大用。今借大小相",
    "T38n1779_005:0775a20": "入以喻理事互融。三、結成印定。「此六種」等者，",
    "T38n1779_005:0775a21": "謂體用等悉皆圓極，故云「即是究竟」。以圓望",
    "T38n1779_005:0775a22": "偏，故名究竟。非約極果，以前能訶之六皆約",
    "T38n1779_005:0775a23": "分真故。四、結成不堪，二：初、正釋現文。「若作至",
    "T38n1779_005:0775a24": "何殊」者，徵難也。「理而」下，答釋也。華嚴全不受",
    "T38n1779_005:0775a25": "益，今聞彈折遠為淨土之因。聾瘂雖同，益不",
    "T38n1779_005:0775a26": "益異。二、對後料簡，二：初、問。二、答，三：初、略示。",
    "T38n1779_005:0775a27": "二、「遠師」下，引證。三、「身子」下，釋成，二：初、身子。「故",
    "T38n1779_005:0775a28": "用禪訶兼得智也」者，荊溪云：身子非但有無",
    "T38n1779_005:0775a29": "定之智，亦入無智之定，以是義故從定訶之。",
    "T38n1779_005:0775b01": "二、目連。二、命目連，二：初、分科。二、「所以」下，隨釋，",
    "T38n1779_005:0775b02": "二：初、命問疾。荊溪云：次命目連，為對居士全",
    "T38n1779_005:0775b03": "從因訶，又從說法邊皆用教訶。居士俗眾一",
    "T38n1779_005:0775b04": "切並具有為緣集，故須兼通帶別入圓。若但",
    "T38n1779_005:0775b05": "目連，是則以三而訶於小。所以次命目連者，",
    "T38n1779_005:0775b06": "智既不逮，兼定應堪。「名拘律陀」者，問：《大經》云",
    "T38n1779_005:0775b07": "「目揵連即是姓也，因姓立名故名目連。」何故",
    "T38n1779_005:0775b08": "名拘律陀耶？答：本自有名，但時人多召其姓，",
    "T38n1779_005:0775b09": "故《大經》云耳。「文殊問」下，翻姓也。「萊茯」者，《字林》",
    "T38n1779_005:0775b10": "云「上，力何反；下，蒲北反。正應作蘆菔，音與上",
    "T38n1779_005:0775b11": "同。今時作蘿蔔者，俗字耳。」郭璞云「紫花大根，",
    "T38n1779_005:0775b12": "俗呼雹葖。」《爾雅》「葖，蘆菔是也。」後學不曉，往往",
    "T38n1779_005:0775b13": "以來復音呼。「父母好食」者，先祖父母食之得",
    "T38n1779_005:0775b14": "仙，因以命族。《法華疏》云「二物，古仙所嗜。胡豆",
    "T38n1779_005:0775b15": "者，新翻採菽氏。」蓋同此義，菽亦豆也。「深求其",
    "T38n1779_005:0775b16": "致」者，荊溪云：勸勿忘本，故曰深求。下去悉然，",
    "T38n1779_005:0775b17": "身子亦爾。「五種利益」者，一示為外道化諸同",
    "T38n1779_005:0775b18": "類、二鹿苑顯四枯教、三方等恥小慕四榮教、",
    "T38n1779_005:0775b19": "四般若信解四榮教、五法華悟四榮教，悉是",
    "T38n1779_005:0775b20": "以權引實，約此五義名深求其致。二、辭不堪，",
    "T38n1779_005:0775b21": "二：初、分科。二、隨釋，四：初、正辭不堪。二、述不堪",
    "T38n1779_005:0775b22": "之由。「表曲徑」者，三藏折觀紆通化城，故名曲",
    "T38n1779_005:0775b23": "徑。「半滿相對」者，荊溪云：所破定半，能訶是滿。",
    "T38n1779_005:0775b24": "門中或三二一雖復不定，三皆名滿。以由此",
    "T38n1779_005:0775b25": "故，得名相對。三、正述被訶，二：初、分科。二、隨釋，",
    "T38n1779_005:0775b26": "三：初、總訶，二：初、正釋。「非唯至小益」者，荊溪云：",
    "T38n1779_005:0775b27": "說小法相被彼大機，故俱失二，故總訶之云",
    "T38n1779_005:0775b28": "不當如仁者所說。此中當字，平聲呼之，意明",
    "T38n1779_005:0775b29": "所說不當故也。若去聲呼，須以當字而為句",
    "T38n1779_005:0775c01": "末，故不可也。二、「良以」下，結示。「禪定至不明」者，",
    "T38n1779_005:0775c02": "小定力淺，大法不明也。二、別訶，二：初、分章敘",
    "T38n1779_005:0775c03": "意。二、「如法」下，隨文釋義，三：初、外說內解用通",
    "T38n1779_005:0775c04": "教即空破說法不當道理，二：初、分科。二、隨釋，",
    "T38n1779_005:0775c05": "二：初、當如法說，三：初、標章總勸。二、別說，二：初、",
    "T38n1779_005:0775c06": "分科示義，二：初、分科。二、「須略」下，示義，二：初、明",
    "T38n1779_005:0775c07": "小衍不同，二：初、明三空行相。二、異，二：初、明小",
    "T38n1779_005:0775c08": "三空，二：初、正釋，二：初、總明三空。「析五陰空」者，",
    "T38n1779_005:0775c09": "心則念念生滅，色則四大不同。於一一大復",
    "T38n1779_005:0775c10": "更析破，如一地析至隣虛，見五陰空，名法空",
    "T38n1779_005:0775c11": "也。「故阿含」下，雖一經二論明空多少，三空收",
    "T38n1779_005:0775c12": "之義無不盡。「誰老死」等者，《大論》引《雜含》云「十",
    "T38n1779_005:0775c13": "二因緣從無明至老死，若有人言是老死，若",
    "T38n1779_005:0775c14": "言誰老死？皆生邪見。乃至無明亦復如是。若",
    "T38n1779_005:0775c15": "說無誰老死。當知虛妄，是名生空。若說無是",
    "T38n1779_005:0775c16": "老死。當知虛妄，是名法空。乃至無明亦復如",
    "T38n1779_005:0775c17": "是。」彼經佛在調牛聚落告諸比丘，初中後善",
    "T38n1779_005:0775c18": "乃至梵行清淨，所謂大空經。若有問言彼誰",
    "T38n1779_005:0775c19": "老死？老死屬誰？彼即言：我即老死。今老死屬",
    "T38n1779_005:0775c20": "我。老死是我所。若無明離而生明者，彼誰老",
    "T38n1779_005:0775c21": "死？老死屬誰？老死則斷，斷其根本則無明滅，",
    "T38n1779_005:0775c22": "無明滅則諸行滅，具二空故名為大空。故知",
    "T38n1779_005:0775c23": "小乘空於我所名為法空，空於我人名眾生",
    "T38n1779_005:0775c24": "空。若諸菩薩以空涅槃塵沙佛法名為法空。",
    "T38n1779_005:0775c25": "人謂小乘不明法空者，未曉經意；縱有誠教",
    "T38n1779_005:0775c26": "云聲聞人但得生空，且讓菩薩與奪之言。二、",
    "T38n1779_005:0775c27": "「有師」下，別解平等，二：初、古人解義。二、今師研",
    "T38n1779_005:0775c28": "難，二：初、研難示義。文中先以平等並生法。「若",
    "T38n1779_005:0775c29": "直」下，以生法並平等。既許生法與空異，例應",
    "T38n1779_005:0776a01": "平等與空異，是故今師立三空義異。二、「若止」",
    "T38n1779_005:0776a02": "下，二空攝屬，借如《阿含》但明二空，而法攝平",
    "T38n1779_005:0776a03": "等，故知三空處處具足。「涅槃空」等者，尚攝涅",
    "T38n1779_005:0776a04": "槃，何況平等，以平等但是起生法平等見故。",
    "T38n1779_005:0776a05": "此見須破，故有能所。二、「雖復」下，結一示。二、",
    "T38n1779_005:0776a06": "「破拙」下，明衍三空，三：初、標示。二、「今」下，約譬顯。",
    "T38n1779_005:0776a07": "「實拳指」喻析空，「鏡像拳指」喻體空。「實拳指」等",
    "T38n1779_005:0776a08": "者，雖知開指無拳，而血肉之指猶存，故須析",
    "T38n1779_005:0776a09": "破方空。鏡中所覩二俱本空，其指尚無，其拳",
    "T38n1779_005:0776a10": "安有？拳喻假名，指喻實法。「智人」下，荊溪云：無",
    "T38n1779_005:0776a11": "拳者生空也，無指者法空也，無空即是平等",
    "T38n1779_005:0776a12": "空也。三、「此」下，結性相不在四句是性空。內自、",
    "T38n1779_005:0776a13": "外他、中間共自有、無因四性俱無，故云不也。",
    "T38n1779_005:0776a14": "「亦不不住」者，不住無四句也，此即相空。故前",
    "T38n1779_005:0776a15": "三空，各具性相二空也。二、「若三」下，辨三空入",
    "T38n1779_005:0776a16": "道兩殊。初明小教入道。次「若衍」下，明衍門入",
    "T38n1779_005:0776a17": "道。初云「前三是方便」等者，「三」應作「二」字誤也。",
    "T38n1779_005:0776a18": "荊溪云：前二空是方便等者，由人法空方入",
    "T38n1779_005:0776a19": "真空，乃名平等。當知但指所證之空即名平",
    "T38n1779_005:0776a20": "等。「若衍」等者，衍通三教，先明別圓，次明通教，",
    "T38n1779_005:0776a21": "以通教機雜故須別明。又初是總明，但云即",
    "T38n1779_005:0776a22": "真入中。次是別示，乃分利鈍，鈍乃即真，利則",
    "T38n1779_005:0776a23": "入中。初云「即真入中」者，荊溪云：既是巧空，即",
    "T38n1779_005:0776a24": "真即中，不應別說。言即真者，不必皆即，但云",
    "T38n1779_005:0776a25": "此真通至於中，是故釋云皆通法性。「若通」下，",
    "T38n1779_005:0776a26": "別明通教也，亦是別示衍義。「上根智」者，文脫",
    "T38n1779_005:0776a27": "「利」字，應云「上根利智」。荊溪云：先出鈍根不見",
    "T38n1779_005:0776a28": "法性唯住偏真，故云「同得見真」。上根利智通",
    "T38n1779_005:0776a29": "至法性，即菩薩中利者故也。既通利鈍，名為",
    "T38n1779_005:0776b01": "共空。故荊溪云：若不信有共空義者，今問他",
    "T38n1779_005:0776b02": "云：「且如經云『法無眾生，離眾生垢』等，豈不是",
    "T38n1779_005:0776b03": "無眾生我人壽命等四？此之四法二乘已離，",
    "T38n1779_005:0776b04": "何以還將用斥於小？既斥於小，小大須分。」於",
    "T38n1779_005:0776b05": "今應云所離無殊、能空智別。今家意以能離",
    "T38n1779_005:0776b06": "三中通真與拙，所證不別，應知別圓能離永",
    "T38n1779_005:0776b07": "乖，故釋義者諸皆具約三教俗同真異，真體",
    "T38n1779_005:0776b08": "須分。今疏從勝，且從圓釋。心法法性其言尚",
    "T38n1779_005:0776b09": "通，下三空句一切皆爾。善得斯旨，方乃可言",
    "T38n1779_005:0776b10": "善消三空。又復經文所列諸句，凡諸法字及",
    "T38n1779_005:0776b11": "以釋中諸法性名，悉須分別令具三真。若獨",
    "T38n1779_005:0776b12": "圓者，心外無境，一攝一切莫不融通。今兼斥",
    "T38n1779_005:0776b13": "俗義，義通權實及以初心，應知所觀不出界",
    "T38n1779_005:0776b14": "內一切心法，以由即故義雜真殊。二、「今淨」下，",
    "T38n1779_005:0776b15": "結示經意。二、「法無」下，隨文正釋，三：初、明體法",
    "T38n1779_005:0776b16": "生空破折法生空，二：初、標示懸解，二：初、標示。",
    "T38n1779_005:0776b17": "二、「問」下，懸解，二：初、懸斷生空即中疑。問中初",
    "T38n1779_005:0776b18": "是牒前義，「何得入中」是正問。荊溪云：此依通",
    "T38n1779_005:0776b19": "中偏生空問，答中並約通中利根、利中圓教",
    "T38n1779_005:0776b20": "以釋空義。引經證義，一切皆然。細得七重之",
    "T38n1779_005:0776b21": "中三真深意，方了此中。前後經文然約圓釋。",
    "T38n1779_005:0776b22": "眾生尚乃即是法性，況眾生空豈可非耶？故",
    "T38n1779_005:0776b23": "使一切趣於我人。次引《大經》六法而答。問者",
    "T38n1779_005:0776b24": "五陰神我總成六法，不即不離已如餘文，於",
    "T38n1779_005:0776b25": "中但取我空而已，故引六十二見即是答也。",
    "T38n1779_005:0776b26": "向多處文已料簡竟，此何復疑？如云即真入",
    "T38n1779_005:0776b27": "中，故於次文分上下根，下根即真、上根即中。",
    "T38n1779_005:0776b28": "即中從深、即真在淺，深不失淺、淺則遺深，故",
    "T38n1779_005:0776b29": "覆淺從深，一音通被。況依經部，理合隨機；準",
    "T38n1779_005:0776c01": "經現文，且從通釋。如云法無眾生，三教之法",
    "T38n1779_005:0776c02": "俱無眾生，用智不同使成三異，故法性實慧",
    "T38n1779_005:0776c03": "及以方便其言悉通。但譬之以伊，不通通別。",
    "T38n1779_005:0776c04": "又復須知已下諸句方便慧中悉有二意：自",
    "T38n1779_005:0776c05": "行、化他。又下諸句云心及一切法者，以此諸",
    "T38n1779_005:0776c06": "句歷心約法，誰有見之不思己行，一向專憑",
    "T38n1779_005:0776c07": "文字法耶？二、「今言」下懸，釋。法即妄心義。心垢",
    "T38n1779_005:0776c08": "者，隨染緣也；心淨者，隨淨緣也。染淨既異，十",
    "T38n1779_005:0776c09": "界分焉。由性本具，隨緣能造，故《輔行》釋造凡",
    "T38n1779_005:0776c10": "有二義：一者約理，造即是具；二者約事，即十",
    "T38n1779_005:0776c11": "界依正俱由心起。委示如《顯性錄》。二、「法無」下，",
    "T38n1779_005:0776c12": "隨文正釋，四：初、明無眾生，三：初、標名統示。「此",
    "T38n1779_005:0776c13": "去」下，統示下皆具三義也。二、「一約」下，正明三",
    "T38n1779_005:0776c14": "解。「心及諸法」者，心即能造，諸法即所造。既法",
    "T38n1779_005:0776c15": "由心造，明全法是心。但觀能造即具諸法，此",
    "T38n1779_005:0776c16": "理不改，名之為性。諸法之性，故名法性。又性",
    "T38n1779_005:0776c17": "可軌則，故名法性，性謂三諦也。「不為惑染」者，",
    "T38n1779_005:0776c18": "即惑是理，故不為染。「如優波離心相」等者，荊",
    "T38n1779_005:0776c19": "溪云：下文正約犯罪之心本來無垢，如優波",
    "T38n1779_005:0776c20": "離得小乘脫，豈不見於罪心？心性不別，故",
    "T38n1779_005:0776c21": "約理性一切無垢。「勝天王」者，引自相空以證",
    "T38n1779_005:0776c22": "理法無眾生垢。引自相離，以證理中離眾生",
    "T38n1779_005:0776c23": "垢。皆約法性，並云自相。次實慧中亦先牒法",
    "T38n1779_005:0776c24": "性者，由性無故慧方今無。雖復性無而猶有",
    "T38n1779_005:0776c25": "者，良由無慧不可自無。但云若法不云心者，",
    "T38n1779_005:0776c26": "心法相攝，舉一自通。下去諸句一切悉然。「法",
    "T38n1779_005:0776c27": "性至煩惱垢」者，此中具二：一者全不了知真",
    "T38n1779_005:0776c28": "中無我；二者縱了真諦，不知中道。由此故令",
    "T38n1779_005:0776c29": "我猶有垢，以有垢故並名妄計。「若了」下，明稱",
    "T38n1779_005:0777a01": "實之慧乃契理無。下去諸句一切悉然。三、「此",
    "T38n1779_005:0777a02": "即」下，結異顯觀，二：初、結異小乘。二、「下去」下，顯",
    "T38n1779_005:0777a03": "即觀心。二、明無我，二：初、總示對破。二、正明三",
    "T38n1779_005:0777a04": "解。「並類前作」者，類前方便皆有自他，及結三種",
    "T38n1779_005:0777a05": "如世伊字。三、明法無壽命。四、明無人。荊溪云：",
    "T38n1779_005:0777a06": "不同凡夫至際斷者，且據此於二邊便故，具",
    "T38n1779_005:0777a07": "足應云不同七種方便人也。此非獨圓，不得",
    "T38n1779_005:0777a08": "說之。下去例爾。二、明體法法空破析法法空，",
    "T38n1779_005:0777a09": "八：初、明法常寂然。「次八番明體法入法空」者，",
    "T38n1779_005:0777a10": "荊溪云：前明衍門人即是法，不應別說。但於",
    "T38n1779_005:0777a11": "前來生空之上以示法空，故體法言通人法",
    "T38n1779_005:0777a12": "也。故於所空人法還別，約所空說故重言之。",
    "T38n1779_005:0777a13": "故所空人中，但對眾生壽命，即彼能空體常",
    "T38n1779_005:0777a14": "寂滅，諸相常滅即名法空。若不說者，何以得",
    "T38n1779_005:0777a15": "知。下去皆然，讀者體之，行者察之，消者了",
    "T38n1779_005:0777a16": "之，教意前後相望皆爾，數數融會無令迷旨。",
    "T38n1779_005:0777a17": "二、明法離於相。「十相」者，荊溪云：《涅槃》云「色聲",
    "T38n1779_005:0777a18": "香味觸，生住滅及男女相。但離此十，未足以",
    "T38n1779_005:0777a19": "顯大涅槃德。」然經意者，云涅槃中無此十相，",
    "T38n1779_005:0777a20": "非唯破此成大涅槃。「智識」者，分別識也，亦是",
    "T38n1779_005:0777a21": "分別智也。於今正當空假二相，故云分別。故",
    "T38n1779_005:0777a22": "中道理無分別境，必非智識之所能緣。問曰：",
    "T38n1779_005:0777a23": "亦有一智而緣多境，如以俗智照具照中及",
    "T38n1779_005:0777a24": "以真俗更互轉照，其理何耶？答：若論通相入",
    "T38n1779_005:0777a25": "空境智，即以一俗對於三真，互照轉照非此",
    "T38n1779_005:0777a26": "所論。三、明法無名字。四、明法無有說。荊溪云：",
    "T38n1779_005:0777a27": "以諸言說從覺觀生。凡諸有言皆從覺觀，法",
    "T38n1779_005:0777a28": "性俱離能說所說，法性本無實慧照之，方便",
    "T38n1779_005:0777a29": "無著故使然也。五、明法無形相。六、明法無戲",
    "T38n1779_005:0777b01": "論。「無愛見戲論之法」者，愛心見心，所有言談",
    "T38n1779_005:0777b02": "不契實理，名為戲論。肇法師云「具境無言，凡",
    "T38n1779_005:0777b03": "有言論皆是虛戲。」七、明法無有我。八、明法無",
    "T38n1779_005:0777b04": "分別。「非六七八識」者，識名分別，故說皆無。言",
    "T38n1779_005:0777b05": "六識者，總攝前五，備舉云六。非唯第六，諸識",
    "T38n1779_005:0777b06": "俱妄，故非真理。如下經云「不依六塵」，豈唯第",
    "T38n1779_005:0777b07": "六？三、明體法平等空破析法平等空，二：初、標",
    "T38n1779_005:0777b08": "示。「及諸句」者下，有九句也。「似平等空」者，荊溪",
    "T38n1779_005:0777b09": "云：以準絕待及同法性，隨如、住、實際等言全",
    "T38n1779_005:0777b10": "是平等。但諸句勢，如離好醜及過眼等，亦欲",
    "T38n1779_005:0777b11": "同前生法二空進退兼含，故且云似。又不同",
    "T38n1779_005:0777b12": "前七，故云不屬因緣、無去來等。既三空體一，",
    "T38n1779_005:0777b13": "故得言之。既生法狀，似有待故，以平等而重",
    "T38n1779_005:0777b14": "緣之。二、「法無」下，隨釋，二：初、明七番，七：初、法無有",
    "T38n1779_005:0777b15": "比，二：初、正約三解。荊溪云：初云無相待者，無",
    "T38n1779_005:0777b16": "我是絕，絕彼待故。故從心絕不從事絕，事絕",
    "T38n1779_005:0777b17": "無窮絕還不絕。心約實理，理即法性，法性本",
    "T38n1779_005:0777b18": "無，尚亦無絕，有何不絕？「相待之惑自然而滅」",
    "T38n1779_005:0777b19": "者，智稱法性方乃名滅，是故法性亦滅於絕。",
    "T38n1779_005:0777b20": "二、「今以」下，示平等空義。荊溪云：平等之理猶",
    "T38n1779_005:0777b21": "有所存者，故得二空即名平等。言所存者，意",
    "T38n1779_005:0777b22": "令成絕，必無所存。當知平等自無平等，名平",
    "T38n1779_005:0777b23": "等空。若不然者，何名衍門？三空俱時欲顯功",
    "T38n1779_005:0777b24": "能三無差別，故列所存顯無所存。欲得平等，",
    "T38n1779_005:0777b25": "生法亦無，豈更存於平等之見？故云平等亦",
    "T38n1779_005:0777b26": "空。「但三藏」下，更引小三以形大三。縱有平等",
    "T38n1779_005:0777b27": "終無別理，況復小教二空成時猶未平等，況",
    "T38n1779_005:0777b28": "更修空空於平等，是故大小三空不同。「智障",
    "T38n1779_005:0777b29": "心滅」者，有智障時仍屬相待。智障秖是空假",
    "T38n1779_005:0777c01": "智耳，雖因共乘至初住位智障必滅。二、法非",
    "T38n1779_005:0777c02": "因緣。「六因四緣」者，《俱舍》云「能作及俱有，同類",
    "T38n1779_005:0777c03": "與相應，遍行并異熟，許因唯六種。」《大論》云「六",
    "T38n1779_005:0777c04": "因者，謂所作因、共因、自種因、遍因、相應因、報",
    "T38n1779_005:0777c05": "因。四緣者，因緣、次第緣、緣緣、增上緣。」新譯次",
    "T38n1779_005:0777c06": "第緣名等無間緣，緣緣名所緣緣，餘二名同。",
    "T38n1779_005:0777c07": "所作因者，不礙於他。相應因者，心心數法同",
    "T38n1779_005:0777c08": "因同緣，以心心法共相應故，名相應因。心心",
    "T38n1779_005:0777c09": "數法以心相應為因，名相應因，如親友知識",
    "T38n1779_005:0777c10": "和合成事。共因者，一切有為法各共生因。以",
    "T38n1779_005:0777c11": "共生故，更相佐助，相兄弟同生互相成濟。自",
    "T38n1779_005:0777c12": "種因者，過去善法與現在善法為因，現在善",
    "T38n1779_005:0777c13": "法與未來善法為因，惡、無記法亦復如是，一",
    "T38n1779_005:0777c14": "切各各有自種因。遍因者，若集諦下十一遍",
    "T38n1779_005:0777c15": "使名為遍因。報因者，行善惡因得善惡報。四",
    "T38n1779_005:0777c16": "緣者，如上五因名為因緣。心心數法次第無",
    "T38n1779_005:0777c17": "間相續而起，名次第緣。心心數法託緣生故，",
    "T38n1779_005:0777c18": "名為緣緣。諸法生時不生障礙，名增上緣。荊",
    "T38n1779_005:0777c19": "溪云：大體秖是法性不從因緣生耳。以在因",
    "T38n1779_005:0777c20": "法必屬緣故，因緣必是有為法故。「及十二」等",
    "T38n1779_005:0777c21": "者，四緣六因及以十二並是生死，生死即三",
    "T38n1779_005:0777c22": "道，三道即三德，三德是法性，三德之外無復",
    "T38n1779_005:0777c23": "三道。言「亦非」等者，以十二緣名同事同，十二",
    "T38n1779_005:0777c24": "秖是四六而已，故知但是離合說耳。且如無",
    "T38n1779_005:0777c25": "明即是行家之能通也，即同類因。行必四相，",
    "T38n1779_005:0777c26": "即俱有也。行中五部，亦同類也。無明行中，心",
    "T38n1779_005:0777c27": "心所法共行共感所作必同，行有必招識等",
    "T38n1779_005:0777c28": "異熟，此行必有遍行五部之惑。若四緣中，論",
    "T38n1779_005:0777c29": "云「增上即能作，因緣五因性」，比六因說可知。",
    "T38n1779_005:0778a01": "然疏文中，因緣中所作及增上，云與相待同",
    "T38n1779_005:0778a02": "者，如增上中有力無力並是能成，望彼所成",
    "T38n1779_005:0778a03": "能所別故，故名相待，況能所中俱有長短大",
    "T38n1779_005:0778a04": "小等也。我法性中都無是事，故為平等之所",
    "T38n1779_005:0778a05": "破也。然小乘中已破因緣得入真諦，今云法",
    "T38n1779_005:0778a06": "性不屬因緣，故殊小也。三、法同法性。「一法入",
    "T38n1779_005:0778a07": "一切法」等者，荊溪云：既云諸法悉有安樂，即",
    "T38n1779_005:0778a08": "是本有義。云相入，既本相在，更云互入者，示",
    "T38n1779_005:0778a09": "相攝相，令知相在。「通達法性」者，法雖本同，必",
    "T38n1779_005:0778a10": "須實慧而遍入之，方了諸法互入之性。又法",
    "T38n1779_005:0778a11": "即智慧，以境智不二故。理智合者，一多相入，",
    "T38n1779_005:0778a12": "垂應自在也。四、法隨於如。荊溪云：如如不異",
    "T38n1779_005:0778a13": "者，法性中如，一如無二。理智合者，明一切應",
    "T38n1779_005:0778a14": "用之法皆順法性真如，起即無起，無起即是",
    "T38n1779_005:0778a15": "無所隨也。五、法住實際。荊溪云：法性實際及",
    "T38n1779_005:0778a16": "以如如，名異義等，故無四邊，義亦通三。今文",
    "T38n1779_005:0778a17": "且一，意在略耳。理智合者，解雖無邊理既本",
    "T38n1779_005:0778a18": "具，而能起四教四門攝物，而內無執著流動",
    "T38n1779_005:0778a19": "之過，故言諸邊不動。六、法無動搖。搖去聲。「不",
    "T38n1779_005:0778a20": "依六塵」者，荊溪云：依者著也。若爾，三藏小乘",
    "T38n1779_005:0778a21": "豈著六耶？答：有即有離，離仍同著，以著中之",
    "T38n1779_005:0778a22": "無故也。塵離二著，著名無殊，如金鐵鎖被繫",
    "T38n1779_005:0778a23": "義等。今摩訶衍二俱離也，以見真俗法界故",
    "T38n1779_005:0778a24": "爾。三理智合者，方便和光而不同塵，故言不",
    "T38n1779_005:0778a25": "依六塵。七、法無去來。荊溪云：問言不住者秖",
    "T38n1779_005:0778a26": "是去來，何得去來釋無去來？答？不住則不去，",
    "T38n1779_005:0778a27": "不住不去則無去來，故以釋無去來也。意明",
    "T38n1779_005:0778a28": "法性不偏住故，故云不住，為異二乘有去有",
    "T38n1779_005:0778a29": "住。理智合者，方便化物，不來相而來、不去相",
    "T38n1779_005:0778b01": "而去。二、明九句，二：初、牒句正釋。「若聲聞至十",
    "T38n1779_005:0778b02": "六行」等者，荊溪云：室謂空無我，無相謂滅。四",
    "T38n1779_005:0778b03": "無作即餘十，依諦各別，三不相收。若衍門，三",
    "T38n1779_005:0778b04": "法相收。若真若中，俱無異趣，一法性中三亦",
    "T38n1779_005:0778b05": "何別。「引思益」者，眾生即理性滅定，理性滅定",
    "T38n1779_005:0778b06": "尚具足三，故知理性不殊，無相無願故也。故",
    "T38n1779_005:0778b07": "一理中最可相即，尚即眾生，諸何可異？「即是",
    "T38n1779_005:0778b08": "復宗明義」者，復彼眾生身中滅定之三理也。",
    "T38n1779_005:0778b09": "理為本宗，故云復也。應用即是方便之慧，亦",
    "T38n1779_005:0778b10": "有三也。雖同他有，有常同理。離好醜中理慧",
    "T38n1779_005:0778b11": "合者，現十界好醜而無取捨，即是離也。「增損」",
    "T38n1779_005:0778b12": "等者，荊溪云：問增損之中亦云生死及以涅",
    "T38n1779_005:0778b13": "槃，與前何別，而此復云？答：好醜約果報，增損",
    "T38n1779_005:0778b14": "約功能。二門雖別，生死等同。名異義同，重論",
    "T38n1779_005:0778b15": "何爽。下去準知。「法過眼耳」等者，與前離諸識",
    "T38n1779_005:0778b16": "及不依六塵，并今過眼耳等，秖是法性，非根",
    "T38n1779_005:0778b17": "境識三也。文雖隔越，意實相通。荊溪云：然法",
    "T38n1779_005:0778b18": "性無眼等名，一一根中俱是法界，故云過也。",
    "T38n1779_005:0778b19": "若實慧者，得慧故過。若方便中，入假故過。文",
    "T38n1779_005:0778b20": "略不述，高下比知。二、「從不」下，略指料簡，二：初、",
    "T38n1779_005:0778b21": "指前語略。二、簡前用義。荊溪云：異三藏者，理",
    "T38n1779_005:0778b22": "俱異三，何但三藏。今沒二者，應知能異必異",
    "T38n1779_005:0778b23": "三教。今經文中通教似顯，故且從之。義解之",
    "T38n1779_005:0778b24": "人須令圓顯，文之旨故、應修門故、深收淺故、",
    "T38n1779_005:0778b25": "佛元意故，故令思擇令義歸圓。三、結破，二：初、",
    "T38n1779_005:0778b26": "正解。「唯大目連至豈可說乎」者，荊溪云：故知",
    "T38n1779_005:0778b27": "不應唯作三藏說也。言「如是」者，法相應如向",
    "T38n1779_005:0778b28": "來所釋，豈可唯如目連說乎。目連豈不能說",
    "T38n1779_005:0778b29": "三藏之中法無眾生離眾生垢等，而為淨名之",
    "T38n1779_005:0778c01": "所責耶？法既含三，目連尚不能說三中之幼",
    "T38n1779_005:0778c02": "俗，何能說於即幻之三真、即真之圓中、中理",
    "T38n1779_005:0778c03": "之諸法？故結示云法相如是，豈如目連以三",
    "T38n1779_005:0778c04": "藏說乎。二、「問」下，釋疑。二、當如法解，二：初、分科。",
    "T38n1779_005:0778c05": "二、隨釋，二：初、彈不解，二：初、不解能說無。荊溪",
    "T38n1779_005:0778c06": "云：夫說者等者，然準次第，應先訶解、後訶於",
    "T38n1779_005:0778c07": "說。今先訶說、後訶解者，正訶目連說法相故",
    "T38n1779_005:0778c08": "也。說不如法，良為無解，故訶於說、後方訶解。",
    "T38n1779_005:0778c09": "如是解者，方可如解而為他說。故前結云解",
    "T38n1779_005:0778c10": "應如是，豈可輒為居士說耶。「四不可說」者，當",
    "T38n1779_005:0778c11": "知法性尚不可作圓教說之，況復三教寧當",
    "T38n1779_005:0778c12": "可說？「引法華」者，以證從極，三教名餘。通別尚",
    "T38n1779_005:0778c13": "迷，況復三藏？二、不解能聽無。荊溪云：其聽法",
    "T38n1779_005:0778c14": "者無聞無得等者，此亦斥於說示之謬。秖由",
    "T38n1779_005:0778c15": "說示，不示無聞無得之體，故令聽者有聞有",
    "T38n1779_005:0778c16": "得。「若目連」下，以有說示，正結訶其不能於法",
    "T38n1779_005:0778c17": "性中忘其師資之道。目連豈不能於真諦體",
    "T38n1779_005:0778c18": "中忘師資耶？準於出定，真亦不忘。二、借幻為",
    "T38n1779_005:0778c19": "譬。荊溪云：問前文多云幻隨三真，今那云四",
    "T38n1779_005:0778c20": "理如幻耶？答：過涅槃幻，類之可知。問文初但",
    "T38n1779_005:0778c21": "云約通教訶，前後釋義皆作一幻隨三真轉，",
    "T38n1779_005:0778c22": "乃成於別圓接通。對通即三，豈會經旨獨通",
    "T38n1779_005:0778c23": "教耶？答：通為能通，別圓是所通。有能通別圓",
    "T38n1779_005:0778c24": "之功，故先但約通教釋之，能所相對即具三",
    "T38n1779_005:0778c25": "也。若從接邊，通是所接、別圓是能。秖緣所有",
    "T38n1779_005:0778c26": "可接之理，則令能接之有功。況義在通並含",
    "T38n1779_005:0778c27": "能所，若其不以接義釋者，何以明於通中利",
    "T38n1779_005:0778c28": "根根生待接、接候機成。今存三釋，為順接入",
    "T38n1779_005:0778c29": "圓接別教也。此文前後少明接義，秖得從容",
    "T38n1779_005:0779a01": "兼含判之，故委料簡通上下文。況今責目連，",
    "T38n1779_005:0779a02": "若解若說不稱法相，正當不得二種入通、通",
    "T38n1779_005:0779a03": "入二種之深旨耳，當令目連依於中道觀解",
    "T38n1779_005:0779a04": "之意而說法也。況復說接，然須知機，目連復",
    "T38n1779_005:0779a05": "無觀機之智，故令說解不當於機。「若入如幻」",
    "T38n1779_005:0779a06": "等者，此引二十五三昧中如幻三昧，故令依",
    "T38n1779_005:0779a07": "圓不思議理而說法也。二、外了根緣內善知",
    "T38n1779_005:0779a08": "見用別教破說法不當根緣，二：初、敘意分科。",
    "T38n1779_005:0779a09": "荊溪云：當了至隨病授藥者，問前已約圓，此",
    "T38n1779_005:0779a10": "何仍別？答：前正在通。通中真理雖含圓別，但",
    "T38n1779_005:0779a11": "俗未是知根之智。目連可中自因此門入圓",
    "T38n1779_005:0779a12": "入別，尚須勸以中智照俗使成妙俗。況前況",
    "T38n1779_005:0779a13": "為利根通論機緣不同，剋仍須別，故以別訶",
    "T38n1779_005:0779a14": "良由此也。「一訶不知根、二訶有滯」者，訶滯仍",
    "T38n1779_005:0779a15": "與通教略同，以通教中先真後假故也，故先",
    "T38n1779_005:0779a16": "訶其不知根緣。況訶有滯，正是不知根緣之",
    "T38n1779_005:0779a17": "由。文在後者，文後意前故也。二、隨文釋義，二：",
    "T38n1779_005:0779a18": "初、訶不知根緣。「如來知根」者，知眾生根鈍，即",
    "T38n1779_005:0779a19": "說藏教析空，故云故聲聞經等。今居士根利，",
    "T38n1779_005:0779a20": "應說通教體空，何以反說三藏乎？故荊溪云：",
    "T38n1779_005:0779a21": "文中但作藏通相對以論利鈍，亦且寄通一往",
    "T38n1779_005:0779a22": "而已。今亦可云一切利鈍皆悉不知，目連但",
    "T38n1779_005:0779a23": "汎對他以說拙教而已。既不知小鈍，亦不知",
    "T38n1779_005:0779a24": "大利，況十六門六十四悉之利鈍耶。故利鈍",
    "T38n1779_005:0779a25": "之言有通有別，通約十六，別但衍門；與而言",
    "T38n1779_005:0779a26": "之，亦可容知三藏十六。故今所以斥小被大，",
    "T38n1779_005:0779a27": "三空悉然，故須曉此。二、訶知見有滯。三、外慈",
    "T38n1779_005:0779a28": "眾生內念佛恩用圓教破說法不當佛心，二：",
    "T38n1779_005:0779a29": "初、敘意分科。荊溪云：問前已用別，理合有悲。",
    "T38n1779_005:0779b01": "今此亦以大悲為訶，何得判云是圓訶耶？答：",
    "T38n1779_005:0779b02": "前對真空，且以滯空不知根訶，非全無悲。今",
    "T38n1779_005:0779b03": "云悲者，加報佛恩，即是無緣大慈悲也。故以",
    "T38n1779_005:0779b04": "念報佛恩之大悲而訶其偏，但是被俗之慈",
    "T38n1779_005:0779b05": "悲耳。況八百居士宜須在慈，故更進訶雙被",
    "T38n1779_005:0779b06": "故也。二、隨文釋義，二：初、當起大悲心。二、念報",
    "T38n1779_005:0779b07": "佛恩。「應報至寶種」者，荊溪云：運無緣悲即念",
    "T38n1779_005:0779b08": "報佛恩之大悲也，若報佛恩即不斷種。當知",
    "T38n1779_005:0779b09": "二乘自既斷種亦斷他種，良由不知小三空",
    "T38n1779_005:0779b10": "中無無緣悲，雖終日說，非報佛恩。三、聞法得",
    "T38n1779_005:0779b11": "益。荊溪云：準此亦須略說三空，以結淨名巧",
    "T38n1779_005:0779b12": "說之德。以訶說法不應法相、不知根緣，故且",
    "T38n1779_005:0779b13": "云大機。居士發心者，故上破古斥小逗大非",
    "T38n1779_005:0779b14": "關人天。又發心語通諸居士中根緣不同，或",
    "T38n1779_005:0779b15": "是唯圓或是通別，或有圓機宜先通別，或唯",
    "T38n1779_005:0779b16": "通別同座異聞。四、結成不堪。三、命迦葉，二：初、",
    "T38n1779_005:0779b17": "分科敘意。「頭陀」，此云抖擻，抖擻煩惱故也。《善",
    "T38n1779_005:0779b18": "住意天子經》云「頭陀者，抖擻貪欲、瞋恚、愚癡、",
    "T38n1779_005:0779b19": "三界六入。」荊溪云：次命迦葉者，身子已約果",
    "T38n1779_005:0779b20": "訶、目連復約因訶，今此文中約因兼果而為",
    "T38n1779_005:0779b21": "訶也。寄大因果訶其小果，寄小因果示其大",
    "T38n1779_005:0779b22": "教。大因者，示乞食門。大果者，示正食法。小因",
    "T38n1779_005:0779b23": "者，集道諦也。小果者，滅諦也。大教者，頓教也。",
    "T38n1779_005:0779b24": "二、「迦葉」下，隨文釋義，二：初、命問疾，二：初、正釋",
    "T38n1779_005:0779b25": "現文，二：初、釋迦葉。「此翻為龜」者，其先代學道，",
    "T38n1779_005:0779b26": "靈龜負仙圖而應，從德命族，故云龜氏。「以姓",
    "T38n1779_005:0779b27": "為名」者，時多以姓召之故云也。其實有名，名",
    "T38n1779_005:0779b28": "畢鉢羅，父母禱樹神而生子，因以名之。二、釋",
    "T38n1779_005:0779b29": "大，二：初、今解，二：初、標。今約所表，故云智大等。",
    "T38n1779_005:0779c01": "若約事釋者，佛弟子中多名迦葉，如十力、三",
    "T38n1779_005:0779c02": "迦葉等，於同姓中尊者最長，故標大以簡之。",
    "T38n1779_005:0779c03": "二、「所」下，釋。二、「有言」下，他釋，此亦事釋耳。二、「若",
    "T38n1779_005:0779c04": "深」下，指同前意。二、辭不堪，二：初、分科。二、隨釋，",
    "T38n1779_005:0779c05": "四：初、奉辭不堪。二、述不堪之由，二：初、指略斥",
    "T38n1779_005:0779c06": "非。「十二頭陀」者，《南山鈔》云「位分為四，謂衣、食、",
    "T38n1779_005:0779c07": "處及威儀。衣中立二：一者納衣、二者但三衣。",
    "T38n1779_005:0779c08": "食中立四：一乞食、二不作餘食法、三一坐、四",
    "T38n1779_005:0779c09": "一揣。處立五：一蘭若、二塚間、三樹下、四露",
    "T38n1779_005:0779c10": "坐、五隨坐。威儀立一，常坐。」荊溪云：頭陀三",
    "T38n1779_005:0779c11": "意者，半滿秖是約教而已，《法華疏》文具廣分",
    "T38n1779_005:0779c12": "別。「今難」下，破他解中，今以二門對於二人，意",
    "T38n1779_005:0779c13": "略可見。今更助一釋，二門雖殊，得飯義一，即",
    "T38n1779_005:0779c14": "涅槃是。「恐人謬作觀行」等者，問：大師常用，何",
    "T38n1779_005:0779c15": "以匿他？答：非謂不許，但斥乖文。一家消文皆",
    "T38n1779_005:0779c16": "先事、次教、後方觀門。縱為觀門依文附教，堪",
    "T38n1779_005:0779c17": "資至道以益行者，直爾理解恐迷經宗。二、「今",
    "T38n1779_005:0779c18": "言」下，正示經義。「貧里」者，〈周禮〉「五家為隣，五隣",
    "T38n1779_005:0779c19": "為里。」里，居也。「使現轉報」者，荊溪云：凡施聖眾",
    "T38n1779_005:0779c20": "皆蒙現益，如阿那律拔現貧苦。「稽時廢業」者，",
    "T38n1779_005:0779c21": "稽音雞，留止也。「非為物軌」者，習染甘美，安稱",
    "T38n1779_005:0779c22": "抖擻？豈堪為人軌範也？三、述不堪之事，二：初、",
    "T38n1779_005:0779c23": "分科。二、隨釋，三：初、總訶。「有慈悲心」等者，荊溪",
    "T38n1779_005:0779c24": "云：抑揚之妙，事在於斯，以歎有悲抑之令普",
    "T38n1779_005:0779c25": "故也。「如來所歎命共同坐」者，迦葉一時從山",
    "T38n1779_005:0779c26": "中出，形體垢膩著麁弊衣來詣佛所，諸比丘",
    "T38n1779_005:0779c27": "見之起輕賤意。佛欲除諸比丘輕慢心，故讚",
    "T38n1779_005:0779c28": "言：「善來。」即分床命坐。迦葉辭曰：「佛為大師，我",
    "T38n1779_005:0779c29": "為弟子。云何共坐？」佛言：「我禪定、解脫、智慧、三",
    "T38n1779_005:0780a01": "昧、大悲、教化眾生，汝亦如是。有何差別？」諸比",
    "T38n1779_005:0780a02": "丘聞已起慕敬心。「本關福智」者，《法華》云「若人",
    "T38n1779_005:0780a03": "有福，曾供養佛，為說緣覺。」故知福德利智則",
    "T38n1779_005:0780a04": "易度也。此斥迦葉從貧，故且一向準理易度",
    "T38n1779_005:0780a05": "在根，豈擇貧富？其或貧而鈍愚、富而利智，",
    "T38n1779_005:0780a06": "豈可捨富而從貧耶？二、別訶，二：初、分科。荊溪",
    "T38n1779_005:0780a07": "云：別訶中立四意者，從始至末次第訶故。元",
    "T38n1779_005:0780a08": "知迦葉建意，欲往乞食之所，標心既謬，故後",
    "T38n1779_005:0780a09": "訶時至入聚落其心必非，故不能體空聚之",
    "T38n1779_005:0780a10": "想。入已得食，食必有非，非由觀諦，俱不合",
    "T38n1779_005:0780a11": "理。若欲訶之，為用何法？故辨漸頓以為訶法。",
    "T38n1779_005:0780a12": "事窮理盡，故結勸之。二、「初文」下，隨釋，四：初、訶",
    "T38n1779_005:0780a13": "乞食心非，二：初、分科簡示，二：初、分科。二、「問若」",
    "T38n1779_005:0780a14": "下，簡示。「苦心所契」者，「苦」應作「昔」字，誤也。「昔心",
    "T38n1779_005:0780a15": "所契」者，即苦集道三是昔日因心所契也。即",
    "T38n1779_005:0780a16": "下文云「元為破此苦諦」，乃至云「元為得不食",
    "T38n1779_005:0780a17": "之果」等也，尋下疏文可見。二、「住平」下，隨文釋",
    "T38n1779_005:0780a18": "義，四：初、約小乘證滅破。「本有滅諦平等之理」",
    "T38n1779_005:0780a19": "者，即三千三諦，生佛一如、自他同貫，故云平",
    "T38n1779_005:0780a20": "等。「行生修」者，《大論》八十先舉經云「須菩提白",
    "T38n1779_005:0780a21": "佛：『菩薩云何行般若波羅蜜？云何生般若波",
    "T38n1779_005:0780a22": "羅蜜？云何修般若波羅蜜？』佛言：『色是寂滅",
    "T38n1779_005:0780a23": "故、色是虛誑故、色不實故，應行、應生、應修般",
    "T38n1779_005:0780a24": "若波羅蜜；受想行識亦復如是。』須菩提又問：",
    "T38n1779_005:0780a25": "『行生修為幾時？』佛言：『初發心乃至坐道場，行",
    "T38n1779_005:0780a26": "般若波羅蜜、生般若波羅蜜、修般若波羅蜜。』」",
    "T38n1779_005:0780a27": "既言初後俱行生修，即圓義也。故知，即行時",
    "T38n1779_005:0780a28": "生，生故復修。故經復云「須菩提言：『次第心中",
    "T38n1779_005:0780a29": "應行生修等耶？』佛言：『常不離薩婆若心，不令",
    "T38n1779_005:0780b01": "餘念得入，為行為生為修。若心心數法不行，",
    "T38n1779_005:0780b02": "為行為生為修。』」有人釋云：行在乾慧地，生在",
    "T38n1779_005:0780b03": "無生忍，修在無生忍後。此通意耳。若準通意，",
    "T38n1779_005:0780b04": "例別可知。「薩婆若」者，《大論》翻為一切智相。荊",
    "T38n1779_005:0780b05": "溪云：意明次第心中使應般若，即常與薩婆",
    "T38n1779_005:0780b06": "若相應，次即不次故也。迦葉何不將如此心",
    "T38n1779_005:0780b07": "次第行乞，而但懷於去取心耶？「由迹顯本」者，",
    "T38n1779_005:0780b08": "達事即理也，此名體用本迹。「若迦葉」下，荊溪",
    "T38n1779_005:0780b09": "云：次將身子入定之果寄釋其因。故知不離",
    "T38n1779_005:0780b10": "薩婆若心，尚於食見於八邪即八解脫。若能",
    "T38n1779_005:0780b11": "善達機理，豈令行事捨富從貧？事行尚虧，安",
    "T38n1779_005:0780b12": "會至理？「菩薩雖知至解脫」者，雖知理常平等，",
    "T38n1779_005:0780b13": "而不妨次第修學也。即邪是正，故云不捨八",
    "T38n1779_005:0780b14": "邪等。「何者」下，釋出次第求大乘相。此即解頓",
    "T38n1779_005:0780b15": "行漸。若約初心，即次第止觀意也。薩婆若心，",
    "T38n1779_005:0780b16": "即圓融解也。「從凡」下，明所歷次第行也。禪悅",
    "T38n1779_005:0780b17": "諸定止欲散網，達色無色定也。「又入」下，止三",
    "T38n1779_005:0780b18": "界獄，達二乘道也。「又入菩薩」下，止於自證，達",
    "T38n1779_005:0780b19": "菩薩道也。既云上上諸禪，即兼止二邊，達常",
    "T38n1779_005:0780b20": "住道也。「於一一禪皆有三智」者，荊溪云：具如",
    "T38n1779_005:0780b21": "《止觀》禪境之中。觀諸事禪皆成妙境，此是圓",
    "T38n1779_005:0780b22": "人觀於根本乃至別教九種大禪，一一禪中皆",
    "T38n1779_005:0780b23": "見佛性。若別教人自性禪，但在地前而已。「是",
    "T38n1779_005:0780b24": "為」下，《大論》八十七云「行名布施，學名持戒，道",
    "T38n1779_005:0780b25": "名智慧。又行名持戒，學名禪定，道名智慧。」「不",
    "T38n1779_005:0780b26": "觀貧富心無去取」者，既心佛眾生三無差別，",
    "T38n1779_005:0780b27": "豈去富而取貧耶？「依分衛法」等者，即不擇貧",
    "T38n1779_005:0780b28": "富，次第而往也。律明乞食之法，不一處是為",
    "T38n1779_005:0780b29": "福他，故令至七家。「分衛」，此云團墮，即是以團",
    "T38n1779_005:0780c01": "食墮著鉢中也。「迦葉內心」下，正出小乘之過。",
    "T38n1779_005:0780c02": "二、約知苦破。荊溪云：次下三諦，一一諦中皆",
    "T38n1779_005:0780c03": "先於無學法上以破迦葉。次若在學地去，以",
    "T38n1779_005:0780c04": "學人未足而形迦葉。三、「迦葉結漏」下，重以應",
    "T38n1779_005:0780c05": "入無餘為難。四、「若為利」下，以利他法而為難",
    "T38n1779_005:0780c06": "也。「若菩薩」下，以大示之，乃以菩薩利他結之。",
    "T38n1779_005:0780c07": "三、約斷集破。「揣食」者，揣音團。《漢書》云「何足控",
    "T38n1779_005:0780c08": "揣」，此假借字也，今體作摶。《通俗文》云「手團曰",
    "T38n1779_005:0780c09": "摶。」「四食」者，荊溪云：觸、思、識、段。揣是古譯，新不",
    "T38n1779_005:0780c10": "用者，謂飲粖等豈可為揣？凡云食者，取能資",
    "T38n1779_005:0780c11": "長，滅壞身者不得食名，如毒藥等，雖食非資。",
    "T38n1779_005:0780c12": "觸如冷等。思如意思，能延報命。識如分別，令",
    "T38n1779_005:0780c13": "報命住。古人有章，不能廣敘。今意但取段食",
    "T38n1779_005:0780c14": "為語，餘者相從。羅什云「食有四種：一曰揣食。",
    "T38n1779_005:0780c15": "二曰願食，如見沙囊命不絕，是願食也。三曰",
    "T38n1779_005:0780c16": "業食，如地獄不食而活，由其罪業應久苦痛",
    "T38n1779_005:0780c17": "也。四曰識食，無色眾生識想相續也。」四、約修",
    "T38n1779_005:0780c18": "道破。二、訶入聚心非，二：初、分科。二、隨釋，二：",
    "T38n1779_005:0780c19": "初、總訶，二。初、約外聚釋訶。「訶其有心」等者，荊",
    "T38n1779_005:0780c20": "溪云：淨名訶者，意云既有取捨，信知，入聚不",
    "T38n1779_005:0780c21": "免有心，豈能四儀常住諦理？「而有避就」者，愛",
    "T38n1779_005:0780c22": "貧而就，憎富而避。二、「又若」下，約內聚釋訶，二：",
    "T38n1779_005:0780c23": "初、正示。聚落者，《廣雅》云「落，居也。」謂人所聚居。",
    "T38n1779_005:0780c24": "疏云「所依」，依即居也。二、「前已」下，結意。「於塵有",
    "T38n1779_005:0780c25": "帶」等者，荊溪云：問迦葉證空先已袪有，何須",
    "T38n1779_005:0780c26": "還以有心訶之？答：此有二意。一者訶無空心",
    "T38n1779_005:0780c27": "入聚、二者無空分別貧富。欲知迦葉入聚心",
    "T38n1779_005:0780c28": "散，但以分別貧富驗之，信知不見聚落圓理。",
    "T38n1779_005:0780c29": "信無不滅定現儀，信知小空迦葉已得。今以",
    "T38n1779_005:0781a01": "事理不空訶之，故一一文皆以體空入位並",
    "T38n1779_005:0781a02": "之。二、別訶，三：初、訶眼根，二：初、示所訶失。「與盲",
    "T38n1779_005:0781a03": "等至無去取」者，荊溪云：六根本是塵識所依，",
    "T38n1779_005:0781a04": "生諸分別及於六塵而得斷空，故以如盲訶",
    "T38n1779_005:0781a05": "令會理，令迦葉得無出入之大盲也。「迦葉至",
    "T38n1779_005:0781a06": "之見」者，迦葉但得人觀時盲，出觀猶見不殊",
    "T38n1779_005:0781a07": "凡俗，有見不見則非大盲。二、「菩薩」下，顯能訶",
    "T38n1779_005:0781a08": "得，二：初、總釋。「故與盲等」者，荊溪云：借彼世盲",
    "T38n1779_005:0781a09": "譬無分別，見而無見、無見而見，故雖曰盲遍",
    "T38n1779_005:0781a10": "視法界。能如是觀，空有貧富常會一如。迦葉",
    "T38n1779_005:0781a11": "未然，故招訶折。然又應知盲非盡理，故從耳",
    "T38n1779_005:0781a12": "去但云如響不云如聾。二、「復次」下，別釋，二：初、",
    "T38n1779_005:0781a13": "約似位，二：初、正明。荊溪云：次引《大經》正當似",
    "T38n1779_005:0781a14": "位。次引《大品》不見等者，當知如盲語局，不見",
    "T38n1779_005:0781a15": "乃通。「三聚」者，正定、邪定、不定也。二、「是則」下，結",
    "T38n1779_005:0781a16": "斥。二、「鐵輪」下，結顯分真。荊溪云：鐵輪者，用判",
    "T38n1779_005:0781a17": "下文。下去五根，語別位同，所以引銅輪為證，",
    "T38n1779_005:0781a18": "得至初住方有一分如盲故也。二、訶耳等四",
    "T38n1779_005:0781a19": "根，二：初、示所訶失。「不了耳空」等者，不了好惡",
    "T38n1779_005:0781a20": "音聲如空谷響，致怖富家歡樂好聲，不難貧",
    "T38n1779_005:0781a21": "家憂苦惡聲。不了香臭因風，風無香臭，既香",
    "T38n1779_005:0781a22": "與風等，是則無富家氛氳妨道之可避，貧家",
    "T38n1779_005:0781a23": "羶臊非妨之可近。不了法無定性，由分別取",
    "T38n1779_005:0781a24": "相謂之為味，若不分別則非味也。是以食天",
    "T38n1779_005:0781a25": "饌而不染、餐若澁而不惡，何必捨富美食取",
    "T38n1779_005:0781a26": "貧惡食耶？中略其二，故云乃至。「如智證」者，荊",
    "T38n1779_005:0781a27": "溪云：如智契理，以證得理，故於觸時當如以",
    "T38n1779_005:0781a28": "智觸實相也。由不了故，出觀受觸，於富貧床",
    "T38n1779_005:0781a29": "敷情有去取。「惡取好捨」者，貧里四塵則取，豪",
    "T38n1779_005:0781b01": "家四塵則捨也。二、顯能訶得，二：初、總釋。二、別",
    "T38n1779_005:0781b02": "釋。總則通示理無去取，別則別示三諦。五眼",
    "T38n1779_005:0781b03": "及約位等上下，例爾別釋，委如眼根。初總釋",
    "T38n1779_005:0781b04": "「興智」者，「興」字誤，應云「與智契理」。「必不捨理取",
    "T38n1779_005:0781b05": "理」者，好惡俱理，豈須取捨？束西咸空，復何避",
    "T38n1779_005:0781b06": "就？「一相慈心」，謂無緣慈也。慈心等被，不緣真",
    "T38n1779_005:0781b07": "俗及貧富相而生去取。二、「若菩」下，別釋。三、訶",
    "T38n1779_005:0781b08": "意根，二：初、示所訶失。「矜貴」者，自賢曰矜。《尚書》",
    "T38n1779_005:0781b09": "曰「汝惟不矜，天下莫與汝爭能。」一、「菩薩」下，顯",
    "T38n1779_005:0781b10": "能訶得。「佛答德女」等者，荊溪云：如《大品》中德",
    "T38n1779_005:0781b11": "女問佛：無明內有否？乃至非內非外有否？佛",
    "T38n1779_005:0781b12": "初皆答云不也，次云如是有。今文甚略，具有",
    "T38n1779_005:0781b13": "其意。「如幻非內外」者，即佛初答意也。「現一切",
    "T38n1779_005:0781b14": "事」即，佛次答意也。文有譬合，初文譬也，次「無",
    "T38n1779_005:0781b15": "明」下合也。「四句撿」等者，凡云如幻，必四句推",
    "T38n1779_005:0781b16": "之令至理已，復辨大小。今一一文皆以圓文",
    "T38n1779_005:0781b17": "對訶三藏，既以圓教而訶於小，所列菩薩道",
    "T38n1779_005:0781b18": "理宜圓。三、示正食法，二：初、分科。二、隨釋，二：初、",
    "T38n1779_005:0781b19": "示正食，二：初、明食體，二：初、總釋。「豈雜欲食」等",
    "T38n1779_005:0781b20": "者，荊溪云：正明食時須稱佛慧，故非佛慧皆",
    "T38n1779_005:0781b21": "名雜欲。故知迦葉散心食時，及昔所得捨邪",
    "T38n1779_005:0781b22": "入正悉名雜欲。既無佛慧，觀必出入令食成",
    "T38n1779_005:0781b23": "雜，故不應食。若以欲界欲釋雜云欲，則以迦",
    "T38n1779_005:0781b24": "葉同凡。非邪正者，雙非凡小邪正故也。二、「然",
    "T38n1779_005:0781b25": "邪」下，別釋，二：初、明所訶失，二：初、甄簡事理。二、",
    "T38n1779_005:0781b26": "「聲聞」下，正示所訶。「緣理八邪」者，即是見惑也。",
    "T38n1779_005:0781b27": "二、示能訶得。「不捨味禪」等者，荊溪云：於一一",
    "T38n1779_005:0781b28": "支見禪實相，名真背捨成常解脫，訶令迦葉",
    "T38n1779_005:0781b29": "見真佛性。",
    "T38n1779_005:0781b30": "維摩經略疏垂裕記卷第五"
}