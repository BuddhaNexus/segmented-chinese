{
    "T01n0026_004:0440c19": "中阿含經卷第四",
    "T01n0026_004:0440c21": "東晉罽賓三藏瞿曇僧伽提婆譯",
    "T01n0026_004:0440c22": "18 師子經（一八）業相應品師子經第八初一日誦",
    "T01n0026_004:0440c23": "我聞如是：一時，佛遊鞞舍離，在獼猴水邊",
    "T01n0026_004:0440c24": "高樓臺觀。爾時，眾多鞞舍離麗掣集在聽",
    "T01n0026_004:0440c25": "堂，數稱歎佛，數稱歎法及比丘眾。彼時，尼",
    "T01n0026_004:0440c26": "乾弟子師子大臣亦在眾中。是時，師子大臣",
    "T01n0026_004:0440c27": "欲往見佛，供養禮事，師子大臣則先往詣諸",
    "T01n0026_004:0440c28": "尼乾所，白尼乾曰：「諸尊！我欲往見沙門",
    "T01n0026_004:0440c29": "瞿曇。」彼時，尼乾訶師子曰：「汝莫欲見沙門",
    "T01n0026_004:0441a01": "瞿曇。所以者何？沙門瞿曇宗本不可作，亦",
    "T01n0026_004:0441a02": "為人說不可作法。師子！若見宗本不可作",
    "T01n0026_004:0441a03": "則不吉利，供養禮事亦不吉利。」彼眾多鞞舍",
    "T01n0026_004:0441a04": "離麗掣再三集在聽堂，數稱歎佛，數稱歎",
    "T01n0026_004:0441a05": "法及比丘眾。彼時，尼乾弟子師子大臣亦再",
    "T01n0026_004:0441a06": "三在彼眾中。時，師子大臣亦復再三欲往見",
    "T01n0026_004:0441a07": "佛，供養禮事。師子大臣便不辭尼乾，即往",
    "T01n0026_004:0441a08": "詣佛，共相問訊，却坐一面，而作是語：「我聞",
    "T01n0026_004:0441a09": "沙門瞿曇宗本不可作，亦為人說不可作法。",
    "T01n0026_004:0441a10": "瞿曇！若如是說，沙門瞿曇宗本不可作，亦",
    "T01n0026_004:0441a11": "為人說不可作法，彼不謗毀沙門瞿曇耶？",
    "T01n0026_004:0441a12": "彼說真實耶？彼說是法耶？彼說法如法",
    "T01n0026_004:0441a13": "耶？於如法無過、無難詰耶？」世尊答曰：",
    "T01n0026_004:0441a14": "「師子！若如是說，沙門瞿曇宗本不可作，亦",
    "T01n0026_004:0441a15": "為人說不可作法，彼不謗毀沙門瞿曇！",
    "T01n0026_004:0441a16": "彼說真實，彼說是法，彼說如法，於法無過，",
    "T01n0026_004:0441a17": "亦無難詰。所以者何？師子！有事因此事",
    "T01n0026_004:0441a18": "故，於如實法不能謗毀，沙門瞿曇宗本",
    "T01n0026_004:0441a19": "不可作，亦為人說不可作法。師子！復有事",
    "T01n0026_004:0441a20": "因此事故，於如實法不能謗毀，沙門瞿曇",
    "T01n0026_004:0441a21": "宗本可作，亦為人說可作之法。師子！復有",
    "T01n0026_004:0441a22": "事因此事故，於如實法不能謗毀，沙門瞿",
    "T01n0026_004:0441a23": "曇宗本斷滅，亦為人說斷滅之法。師子！復",
    "T01n0026_004:0441a24": "有事因此事故，於如實法不能謗毀，沙",
    "T01n0026_004:0441a25": "門瞿曇宗本可惡，亦為人說可憎惡法。師",
    "T01n0026_004:0441a26": "子！復有事因此事故，於如實法不能謗",
    "T01n0026_004:0441a27": "毀，沙門瞿曇宗本法、律，亦為人說法、律之",
    "T01n0026_004:0441a28": "法。師子！復有事因此事故，於如實法不",
    "T01n0026_004:0441a29": "能謗毀，沙門瞿曇宗本苦行，亦為人說苦",
    "T01n0026_004:0441b01": "行之法。師子！復有事因此事故，於如實法",
    "T01n0026_004:0441b02": "不能謗毀，沙門瞿曇宗本不入於胎，亦為",
    "T01n0026_004:0441b03": "人說不入胎法。師子！復有事因此事故，於",
    "T01n0026_004:0441b04": "如實法不能謗毀，沙門瞿曇宗本安隱，亦",
    "T01n0026_004:0441b05": "為人說安隱之法。「師子！云何有事因此事",
    "T01n0026_004:0441b06": "故，於如實法不能謗毀，沙門瞿曇宗本不",
    "T01n0026_004:0441b07": "可作，亦為人說不可作法？師子！我說身惡",
    "T01n0026_004:0441b08": "行不可作，口、意惡行亦不可作。師子！若如",
    "T01n0026_004:0441b09": "是比無量不善穢污之法，為當來有本、煩熱",
    "T01n0026_004:0441b10": "苦報、生老病死因。師子！我說此法盡不可作。",
    "T01n0026_004:0441b11": "師子！是謂有事因此事故，於如實法不",
    "T01n0026_004:0441b12": "能謗毀，沙門瞿曇宗本不可作，亦為人說",
    "T01n0026_004:0441b13": "不可作法。「師子！云何復有事因此事故，於",
    "T01n0026_004:0441b14": "如實法不能謗毀，沙門瞿曇宗本可作，亦",
    "T01n0026_004:0441b15": "為人說可作之法？師子！我說身妙行可作，",
    "T01n0026_004:0441b16": "口、意妙行亦可作。師子！若如是比無量善",
    "T01n0026_004:0441b17": "法與樂果，受於樂報，生於善處而得長壽。",
    "T01n0026_004:0441b18": "師子！我說此法盡應可作。師子！是謂有事",
    "T01n0026_004:0441b19": "因此事故，不能謗毀，沙門瞿曇宗本可作，",
    "T01n0026_004:0441b20": "亦為人說可作之法。「師子！云何復有事因",
    "T01n0026_004:0441b21": "此事故，於如實法不能謗毀，沙門瞿曇宗",
    "T01n0026_004:0441b22": "本斷滅，亦為人說斷滅之法？師子！我說身",
    "T01n0026_004:0441b23": "惡行應斷滅，口、意惡行亦應斷滅。師子！若",
    "T01n0026_004:0441b24": "如是比無量不善穢汙之法，為當來有本、煩",
    "T01n0026_004:0441b25": "熱苦報、生老病死因。師子！我說此法盡應斷",
    "T01n0026_004:0441b26": "滅。師子！是謂有事因此事故，於如實法不",
    "T01n0026_004:0441b27": "能謗毀，沙門瞿曇宗本斷滅，亦為人說斷",
    "T01n0026_004:0441b28": "滅之法。「師子！云何復有事因此事故，於如",
    "T01n0026_004:0441b29": "實法不能謗毀，沙門瞿曇宗本可惡，亦為",
    "T01n0026_004:0441c01": "人說可憎惡法？師子！我說身惡行可憎惡，",
    "T01n0026_004:0441c02": "口、意惡行亦可憎惡。師子！若如是比無量不",
    "T01n0026_004:0441c03": "善穢汙之法，為當來有本、煩熱苦報、生老病",
    "T01n0026_004:0441c04": "死因。師子！我說此法盡可憎惡。師子！是謂",
    "T01n0026_004:0441c05": "有事因此事故，於如實法不能謗毀，沙門",
    "T01n0026_004:0441c06": "瞿曇宗本可惡，亦為人說可憎惡法。「師子！",
    "T01n0026_004:0441c07": "云何復有事因此事故，於如實法不能謗",
    "T01n0026_004:0441c08": "毀，沙門瞿曇宗本法、律，亦為人說法、律之",
    "T01n0026_004:0441c09": "法？師子！我為斷貪婬故而說法、律，斷瞋恚、",
    "T01n0026_004:0441c10": "愚癡故而說法、律。師子！若如是比無量不",
    "T01n0026_004:0441c11": "善穢汙之法，為當來有本、煩熱苦報、生老病",
    "T01n0026_004:0441c12": "死因。師子！我為斷彼故而說法、律。師子！是",
    "T01n0026_004:0441c13": "謂有事因此事故，於如實法不能謗毀，",
    "T01n0026_004:0441c14": "沙門瞿曇宗本法、律，亦為人說法、律之法。「師",
    "T01n0026_004:0441c15": "子！云何復有事因此事故，於如實法不能",
    "T01n0026_004:0441c16": "謗毀，沙門瞿曇宗本苦行，亦為人說苦行之",
    "T01n0026_004:0441c17": "法？師子！或有沙門、梵志裸形無衣，或以手",
    "T01n0026_004:0441c18": "為衣，或以葉為衣，或以珠為衣，或不以",
    "T01n0026_004:0441c19": "瓶取水，或不以魁取水，不食刀杖劫抄",
    "T01n0026_004:0441c20": "之食，不食欺妄食，不自往，不遣信，不來尊、",
    "T01n0026_004:0441c21": "不善尊、不住尊。若有二人食，不在中食，不",
    "T01n0026_004:0441c22": "懷妊家食，不畜狗家食，設使家有糞蠅飛",
    "T01n0026_004:0441c23": "來，便不食也。不噉魚，不食肉，不飲酒，不",
    "T01n0026_004:0441c24": "飲惡水，或都無所飲，學無飲行；或噉一口，",
    "T01n0026_004:0441c25": "以一口為足，或二口、三、四，乃至七口，以七口",
    "T01n0026_004:0441c26": "為足；或食一得，以一得為足，或二、三、四，乃至",
    "T01n0026_004:0441c27": "七得，以七得為足；或日一食，以一食為足，或",
    "T01n0026_004:0441c28": "二、三、四、五、六、七日、半月、一月一食，以一食為",
    "T01n0026_004:0441c29": "足；或食菜茹，或食稗子，或食穄米，或食雜",
    "T01n0026_004:0442a01": "󰎣，或食頭頭邏食，或食麤食；或至無事處，",
    "T01n0026_004:0442a02": "依於無事，或食根，或食果，或食自落果，或",
    "T01n0026_004:0442a03": "持連合衣，或持毛衣，或持頭舍衣，或持毛",
    "T01n0026_004:0442a04": "頭舍衣，或持全皮，或持穿皮，或持全穿皮；",
    "T01n0026_004:0442a05": "或持散髮，或持編髮，或持散編髮，或有剃",
    "T01n0026_004:0442a06": "髮，或有剃鬚，或剃鬚髮，或有拔髮，或有拔",
    "T01n0026_004:0442a07": "鬚，或拔鬚髮；或住立斷坐，或修蹲行，或有",
    "T01n0026_004:0442a08": "臥刺，以刺為床，或有臥果，以果為床，或",
    "T01n0026_004:0442a09": "有事水，晝夜手抒，或有事火，竟昔然之，或",
    "T01n0026_004:0442a10": "事日、月、尊祐大德，叉手向彼，如此之比受",
    "T01n0026_004:0442a11": "無量苦，學煩熱行。師子！有此苦行我不說",
    "T01n0026_004:0442a12": "無。師子！然此苦行為下賤業，至苦至困，凡",
    "T01n0026_004:0442a13": "人所行，非是聖道。師子！若有沙門、梵志，彼",
    "T01n0026_004:0442a14": "苦行法知斷滅盡，拔絕其根，至竟不生者，我",
    "T01n0026_004:0442a15": "說彼苦行。師子！如來、無所著、等正覺，彼苦行",
    "T01n0026_004:0442a16": "法知斷滅盡，拔絕其根，至竟不生，是故我苦",
    "T01n0026_004:0442a17": "行。師子！是謂有事因此事故，於如實法不",
    "T01n0026_004:0442a18": "能謗毀，沙門瞿曇宗本苦行，亦為人說苦行",
    "T01n0026_004:0442a19": "之法。「師子！云何復有事因此事故，於如實",
    "T01n0026_004:0442a20": "法不能謗毀，沙門瞿曇宗本不入於胎，亦",
    "T01n0026_004:0442a21": "為人說不入胎法？師子！若有沙門、梵志當",
    "T01n0026_004:0442a22": "來胎生，知斷滅盡，拔絕其根，至竟不生者，我",
    "T01n0026_004:0442a23": "說彼不入於胎。師子！如來、無所著、等正覺，",
    "T01n0026_004:0442a24": "當來有胎生知斷滅盡，拔絕其根，至竟不",
    "T01n0026_004:0442a25": "生，是故我不入於胎。師子！是謂有事因此",
    "T01n0026_004:0442a26": "事故，於如實法不能謗毀，沙門瞿曇宗本",
    "T01n0026_004:0442a27": "不入於胎，亦為人說不入胎法。「師子！云",
    "T01n0026_004:0442a28": "何復有事因此事故，於如實法不能謗毀，",
    "T01n0026_004:0442a29": "沙門瞿曇宗本安隱，亦為人說安隱之法？師",
    "T01n0026_004:0442b01": "子！族姓子所有剃除鬚髮，著袈裟衣，至信、",
    "T01n0026_004:0442b02": "捨家、無家、學道者，唯無上梵行訖，我於現",
    "T01n0026_004:0442b03": "法自知自覺，自作證成就遊，生已盡，梵行已",
    "T01n0026_004:0442b04": "立，所作已辦，不更受有，知如真，我自安隱，亦",
    "T01n0026_004:0442b05": "安隱他比丘、比丘尼、優婆塞、優婆夷。我已安",
    "T01n0026_004:0442b06": "彼，便為生法，眾生於生法解脫，老法、病法、死",
    "T01n0026_004:0442b07": "法、憂慼染汙法，眾生於憂慼染污法解脫。師",
    "T01n0026_004:0442b08": "子！是謂有事因此事故，於如實法不能",
    "T01n0026_004:0442b09": "謗毀，沙門瞿曇宗本安隱，亦為人說安隱之",
    "T01n0026_004:0442b10": "法。」師子大臣白世尊曰：「瞿曇！我已知。善逝！我",
    "T01n0026_004:0442b11": "已解。瞿曇！猶明目人，覆者仰之，覆者發之，",
    "T01n0026_004:0442b12": "迷者示道，闇中施明，若有眼者，便見於色。",
    "T01n0026_004:0442b13": "沙門瞿曇亦復如是，為我無量方便說法、現",
    "T01n0026_004:0442b14": "義，隨其諸道。世尊！我今自歸於佛、法及比丘",
    "T01n0026_004:0442b15": "眾，唯願世尊受我為優婆塞，從今日始，",
    "T01n0026_004:0442b16": "終身自歸，乃至命盡。世尊！猶如有人養不",
    "T01n0026_004:0442b17": "良馬，望得其利，徒自疲勞而不獲利。世尊！",
    "T01n0026_004:0442b18": "我亦如是，彼愚癡尼乾不善曉了，不能",
    "T01n0026_004:0442b19": "自知，不識良田而不自審，長夜奉敬，供養",
    "T01n0026_004:0442b20": "禮事，望得其利，唐苦無益。世尊！我今再自",
    "T01n0026_004:0442b21": "歸佛、法及比丘眾，唯願世尊受我為優婆",
    "T01n0026_004:0442b22": "塞，從今日始，終身自歸，乃至命盡。世尊！我",
    "T01n0026_004:0442b23": "本無知，於愚癡尼乾有信有敬，從今日",
    "T01n0026_004:0442b24": "斷。所以者何？欺誑我故。世尊！我今三自歸",
    "T01n0026_004:0442b25": "佛、法及比丘眾，唯願世尊受我為優婆塞，",
    "T01n0026_004:0442b26": "從今日始，終身自歸，乃至命盡。」佛說如是。",
    "T01n0026_004:0442b27": "師子大臣及諸比丘聞佛所說，歡喜奉行。",
    "T01n0026_004:0442b28": "師子經第八竟二千四百一十三字",
    "T01n0026_004:0442b29": "19 尼乾經（一九）中阿含業相應品尼乾經第九初一日誦我",
    "T01n0026_004:0442c01": "聞如是：一時，佛遊釋羇瘦，在天邑中。",
    "T01n0026_004:0442c02": "爾時，世尊告諸比丘：「諸尼乾等如是見、如",
    "T01n0026_004:0442c03": "是說，謂人所受皆因本作，若其故業因苦",
    "T01n0026_004:0442c04": "行滅，不造新者，則諸業盡，諸業盡已，則得",
    "T01n0026_004:0442c05": "苦盡，得苦盡已，則得苦邊。我便往彼，到已，",
    "T01n0026_004:0442c06": "即問：『尼乾！汝等實如是見、如是說，謂人所",
    "T01n0026_004:0442c07": "受皆因本作，若其故業因苦行滅，不造新",
    "T01n0026_004:0442c08": "者，則諸業盡，諸業盡已，則得苦盡，得苦盡",
    "T01n0026_004:0442c09": "已，則得苦邊耶？』彼答我言：『如是。瞿曇！』我復",
    "T01n0026_004:0442c10": "問彼尼乾：『汝等自有淨智，我為本有，我",
    "T01n0026_004:0442c11": "為本無，我為本作惡，為不作惡，我為爾所",
    "T01n0026_004:0442c12": "苦盡，為爾所苦不盡，若盡已，便得盡，即於",
    "T01n0026_004:0442c13": "現世斷諸不善，得眾善法，修習作證耶？』彼",
    "T01n0026_004:0442c14": "答我言：『不也。瞿曇！』「我復語彼尼乾：『汝等自",
    "T01n0026_004:0442c15": "無淨智，我為本有，我為本無，我為本作惡，",
    "T01n0026_004:0442c16": "為不作惡，我為爾所苦盡，為爾所苦不",
    "T01n0026_004:0442c17": "盡，若盡已，便得盡，即於現世斷諸不",
    "T01n0026_004:0442c18": "善，得眾善法，修習作證，而作是說，謂",
    "T01n0026_004:0442c19": "人所受皆因本作，若其故業因苦行滅，",
    "T01n0026_004:0442c20": "不造新者，則諸業盡，諸業盡已，則得苦盡，",
    "T01n0026_004:0442c21": "得苦盡已，則得苦邊。尼乾！若汝等自有淨",
    "T01n0026_004:0442c22": "智，我為本有，我為本無，我為本作惡，為不",
    "T01n0026_004:0442c23": "作惡，我為爾所苦盡，為爾所苦不盡，若盡",
    "T01n0026_004:0442c24": "已，便得盡，即於現世斷諸不善，得眾善法，",
    "T01n0026_004:0442c25": "修習作證。尼乾！汝等可得作是說，謂人",
    "T01n0026_004:0442c26": "所受皆因本作，若其故業因苦行滅，不造",
    "T01n0026_004:0442c27": "新者，則諸業盡，諸業盡已，則得苦盡，得苦",
    "T01n0026_004:0442c28": "盡已，則得苦邊。』「尼乾！猶如有人身被毒",
    "T01n0026_004:0442c29": "箭，因被毒箭則生極苦，彼為親屬憐念愍",
    "T01n0026_004:0443a01": "傷，欲饒益安隱故，即呼拔箭金醫。箭金醫來，",
    "T01n0026_004:0443a02": "便以利刀而為開瘡，因開瘡時，復生極苦，",
    "T01n0026_004:0443a03": "既開瘡已，而求箭金，求箭金時，復生極苦，",
    "T01n0026_004:0443a04": "求得金已，即便拔出，因拔出時，復生極苦，",
    "T01n0026_004:0443a05": "拔金出已，薄瘡纏裹，因裹瘡時，復生極苦，",
    "T01n0026_004:0443a06": "彼於拔箭金後，得力無患，不壞諸根，平復",
    "T01n0026_004:0443a07": "如故。尼乾！彼人自有淨智，便作是念：『我本",
    "T01n0026_004:0443a08": "被毒箭，因被毒箭，則生極苦，我諸親屬見",
    "T01n0026_004:0443a09": "憐念愍傷，欲饒益安隱我故，即呼拔箭金",
    "T01n0026_004:0443a10": "醫，箭金醫來，便以利刀為我開瘡，因開瘡",
    "T01n0026_004:0443a11": "時，復生極苦，既開瘡已，而求箭金，求箭金",
    "T01n0026_004:0443a12": "時，復生極苦，求得金已，即便拔出，因拔出",
    "T01n0026_004:0443a13": "時，復生極苦，拔金出已，薄瘡纏裹，因裹瘡",
    "T01n0026_004:0443a14": "時，復生極苦，我於拔箭金後，得力無患，不",
    "T01n0026_004:0443a15": "壞諸根，平復如故。』「如是，尼乾！若汝等自",
    "T01n0026_004:0443a16": "有淨智，我為本有，我為本無，我為本作惡，",
    "T01n0026_004:0443a17": "為不作惡，我為爾所苦盡，為爾所苦不盡，",
    "T01n0026_004:0443a18": "若盡已，便得盡，即於現世斷諸不善，得眾",
    "T01n0026_004:0443a19": "善法，修習作證。尼乾！汝等可得作是說，謂",
    "T01n0026_004:0443a20": "人所受皆因本作，若其故業因苦行滅，不",
    "T01n0026_004:0443a21": "造新者，則諸業盡，諸業盡已，則得苦盡，得苦",
    "T01n0026_004:0443a22": "盡已，則得苦邊，我問如是，不見諸尼乾",
    "T01n0026_004:0443a23": "能答我言：『瞿曇！如是，不如是。』「復次，我問諸",
    "T01n0026_004:0443a24": "尼乾曰：『若諸尼乾有上斷、上苦行，爾時",
    "T01n0026_004:0443a25": "諸尼乾生上苦耶？』彼答我言：『如是。瞿曇！』",
    "T01n0026_004:0443a26": "『若有中斷、中苦行，爾時諸尼乾生中苦耶？』",
    "T01n0026_004:0443a27": "彼答我言：『如是，瞿曇！』『若有下斷、下苦行，爾",
    "T01n0026_004:0443a28": "時諸尼乾生下苦耶？』彼答我言：『如是，瞿曇！』",
    "T01n0026_004:0443a29": "是為諸尼乾有上斷、上苦行，爾時諸尼乾",
    "T01n0026_004:0443b01": "則生上苦；有中斷、中苦行，爾時諸尼乾則",
    "T01n0026_004:0443b02": "生中苦；有下斷、下苦行，爾時諸尼乾則生",
    "T01n0026_004:0443b03": "下苦。若使諸尼乾有上斷、上苦行，爾時諸",
    "T01n0026_004:0443b04": "尼乾止息上苦；有中斷、中苦行，爾時諸尼",
    "T01n0026_004:0443b05": "乾止息中苦；有下斷、下苦行，爾時諸尼乾",
    "T01n0026_004:0443b06": "止息下苦。若如是作、不如是作，止息極苦",
    "T01n0026_004:0443b07": "甚重苦者，當知諸尼乾即於現世作苦。",
    "T01n0026_004:0443b08": "但諸尼乾為癡所覆，為癡所纏，而作是說：",
    "T01n0026_004:0443b09": "『謂人所受皆因本作，若其故業因苦行滅，",
    "T01n0026_004:0443b10": "不造新者，則諸業盡，諸業盡已，則得苦盡，",
    "T01n0026_004:0443b11": "得苦盡已，則得苦邊。』我問如是，不見諸",
    "T01n0026_004:0443b12": "尼乾能答我言：『瞿曇！如是，不如是。』「復次，我",
    "T01n0026_004:0443b13": "問諸尼乾曰：『諸尼乾！若有樂報業，彼業",
    "T01n0026_004:0443b14": "寧可因斷、因苦行，轉作苦報耶？』彼答我言：",
    "T01n0026_004:0443b15": "『不也。瞿曇！』『諸尼乾！若有苦報業，彼業寧可",
    "T01n0026_004:0443b16": "因斷、因苦行，轉作樂報耶？』彼答我言：『不",
    "T01n0026_004:0443b17": "也。瞿曇！』『諸尼乾！若有現法報業，彼業寧可",
    "T01n0026_004:0443b18": "因斷、因苦行，轉作後生報耶？』彼答我言：",
    "T01n0026_004:0443b19": "『不也。瞿曇！』『諸尼乾！若有後生報業，彼業寧",
    "T01n0026_004:0443b20": "可因斷、因苦行，轉作現法報耶？』彼答我言：",
    "T01n0026_004:0443b21": "『不也。瞿曇！』『諸尼乾！若有不熟報業，彼業寧",
    "T01n0026_004:0443b22": "可因斷、因苦行，轉作熟報耶？』彼答我言：『不",
    "T01n0026_004:0443b23": "也。瞿曇！』『諸尼乾！若有熟報業，彼業寧可因",
    "T01n0026_004:0443b24": "斷、因苦行，轉作異耶？』彼答我言：『不也。瞿曇！』",
    "T01n0026_004:0443b25": "『諸尼乾！是為樂報業，彼業不可因斷、因苦",
    "T01n0026_004:0443b26": "行，轉作苦報。諸尼乾！苦報業，彼業不可",
    "T01n0026_004:0443b27": "因斷、因苦行，轉作樂報。諸尼乾！現法報業，",
    "T01n0026_004:0443b28": "彼業不可因斷、因苦行，轉作後生報。諸尼",
    "T01n0026_004:0443b29": "乾！後生報業，彼業不可因斷、因苦行，轉作",
    "T01n0026_004:0443c01": "現法報。諸尼乾！不熟業，彼業不可因斷、",
    "T01n0026_004:0443c02": "因苦行，轉作熟報。諸尼乾！熟報業，彼業",
    "T01n0026_004:0443c03": "不可因斷、因苦行，轉作異者。以是故，諸尼",
    "T01n0026_004:0443c04": "乾！虛妄方便，空斷無獲。』「彼諸尼乾便報",
    "T01n0026_004:0443c05": "我言：『瞿曇！我有尊師，名親子尼乾，作如",
    "T01n0026_004:0443c06": "是說：「諸尼乾！汝等若本作惡業，彼業皆可",
    "T01n0026_004:0443c07": "因此苦行而得滅盡，若今護身、口、意，因此",
    "T01n0026_004:0443c08": "不復更作惡業也。」』我復問彼諸尼乾曰：",
    "T01n0026_004:0443c09": "『汝等信尊師親子尼乾，不疑惑耶？』彼答",
    "T01n0026_004:0443c10": "我言：『瞿曇！我信尊師親子尼乾，無有疑",
    "T01n0026_004:0443c11": "惑。』我復語彼諸尼乾曰：『有五種法現世二",
    "T01n0026_004:0443c12": "報，信、樂、聞、念、見善觀，諸尼乾！人自有虛妄",
    "T01n0026_004:0443c13": "言，是可信、可樂、可聞、可念、可見善觀耶？』",
    "T01n0026_004:0443c14": "彼答我言：『如是。瞿曇！』我復語彼諸尼乾",
    "T01n0026_004:0443c15": "曰：『是虛妄言，何可信，何可樂，何可聞，何可",
    "T01n0026_004:0443c16": "念，何可善觀？謂人自有虛妄言，有信、有樂、",
    "T01n0026_004:0443c17": "有聞、有念、有善觀。』「若諸尼乾作是說者，",
    "T01n0026_004:0443c18": "於如法中得五詰責，為可憎惡。云何為",
    "T01n0026_004:0443c19": "五？今此眾生所受苦樂皆因本作，若爾者，",
    "T01n0026_004:0443c20": "諸尼乾等本作惡業。所以者何？因彼故，諸",
    "T01n0026_004:0443c21": "尼乾於今受極重苦，是謂尼乾第一可憎",
    "T01n0026_004:0443c22": "惡。復次，眾生所受苦樂皆因合會，若爾者，",
    "T01n0026_004:0443c23": "諸尼乾等本惡合會。所以者何？因彼故，諸",
    "T01n0026_004:0443c24": "尼乾於今受極重苦，是謂尼乾第二可憎",
    "T01n0026_004:0443c25": "惡。復次，眾生所受苦樂皆因為命，若爾者，",
    "T01n0026_004:0443c26": "諸尼揵等本惡為命。所以者何？因彼故，諸",
    "T01n0026_004:0443c27": "尼乾於今受極重苦，是謂尼乾第三可憎",
    "T01n0026_004:0443c28": "惡。復次，眾生所受苦樂皆因見也。若爾者，",
    "T01n0026_004:0443c29": "諸尼乾等本有惡見。所以者何？因彼故，諸",
    "T01n0026_004:0444a01": "尼乾於今受極重苦，是謂尼乾第四可憎",
    "T01n0026_004:0444a02": "惡。復次，眾生所受苦樂皆因尊祐造，若爾者，",
    "T01n0026_004:0444a03": "諸尼乾等本惡尊祐。所以者何？因彼故，諸",
    "T01n0026_004:0444a04": "尼乾於今受極重苦，是謂尼乾第五可憎",
    "T01n0026_004:0444a05": "惡。若諸尼乾因本所作惡業、惡合會、惡為",
    "T01n0026_004:0444a06": "命、惡見、惡尊祐，為惡尊祐所造，因彼故，諸",
    "T01n0026_004:0444a07": "尼乾於今受極重苦，是謂因彼事故，諸尼",
    "T01n0026_004:0444a08": "乾等為可憎惡。「我所自知、自覺法為汝說",
    "T01n0026_004:0444a09": "者，若沙門、梵志，若天、魔、梵及餘世間皆無能",
    "T01n0026_004:0444a10": "伏，皆無能穢，皆無能制。云何我所自知、自",
    "T01n0026_004:0444a11": "覺法為汝說者，非為沙門、梵志，若天、魔、梵",
    "T01n0026_004:0444a12": "及餘世間所能伏、所能穢、所能制？若有比",
    "T01n0026_004:0444a13": "丘捨身不善業，修身善業，捨口、意不善業，",
    "T01n0026_004:0444a14": "修口、意善業，彼於未來苦，便自知我無未",
    "T01n0026_004:0444a15": "來苦，如法得樂而不棄捨。彼或欲斷苦",
    "T01n0026_004:0444a16": "因，行欲，或欲斷苦因，行捨欲，彼若欲斷苦",
    "T01n0026_004:0444a17": "因，行欲者，即修其行欲，已斷者，苦便得盡。",
    "T01n0026_004:0444a18": "彼若欲斷苦因，行捨欲者，即修其行捨欲，",
    "T01n0026_004:0444a19": "已斷者，苦便得盡。若彼比丘便作是念：『隨",
    "T01n0026_004:0444a20": "所為、隨所行，不善法生而善法滅，若自斷",
    "T01n0026_004:0444a21": "苦，不善法滅而善法生，我今寧可自斷其",
    "T01n0026_004:0444a22": "苦。』便自斷苦。自斷苦已，不善法滅而善法",
    "T01n0026_004:0444a23": "生，不復斷苦。所以者何？比丘！本所為者，其",
    "T01n0026_004:0444a24": "義已成，若復斷苦，是處不然。「比丘！猶如箭",
    "T01n0026_004:0444a25": "工用檢撓箭，其箭已直，不復用檢。所以者",
    "T01n0026_004:0444a26": "何？彼人本所為者，其事已成，若復用檢，是處",
    "T01n0026_004:0444a27": "不然。如是，比丘便作是念：『隨所為、隨所",
    "T01n0026_004:0444a28": "行，不善法生而善法滅，若自斷苦，不善法",
    "T01n0026_004:0444a29": "滅而善法生，我今寧可自斷其苦。』便自斷",
    "T01n0026_004:0444b01": "苦。自斷苦已，不善法滅而善法生，不復斷",
    "T01n0026_004:0444b02": "苦。所以者何？本所為者，其義已成，若復斷",
    "T01n0026_004:0444b03": "苦，是處不然。比丘！猶如有人愛念、染著、敬",
    "T01n0026_004:0444b04": "待彼女，然彼女人更與他語，共相問訊，往來",
    "T01n0026_004:0444b05": "止宿，其人因是身心生苦惱，極憂慼耶？」比",
    "T01n0026_004:0444b06": "丘答曰：「如是。世尊！所以者何？其人於女愛",
    "T01n0026_004:0444b07": "念、染著，極相敬待，而彼女人更與他語，共相",
    "T01n0026_004:0444b08": "問訊，往來止宿，其人身心何得不生苦惱憂",
    "T01n0026_004:0444b09": "慼？」「比丘！若使其人而作是念：『我唐愛念、敬",
    "T01n0026_004:0444b10": "待彼女，然彼女人更與他語，共相問訊，往來",
    "T01n0026_004:0444b11": "止宿，我今寧可因自苦自憂故，斷為彼女",
    "T01n0026_004:0444b12": "愛念、染著耶？』其人於後因自苦自憂故，便",
    "T01n0026_004:0444b13": "斷為彼女愛念、染著。若彼女人故與他語，",
    "T01n0026_004:0444b14": "共相問訊，往來止宿，其人於後，身心寧當復",
    "T01n0026_004:0444b15": "生苦惱，極憂慼耶？」比丘答曰：「不也。世尊！所",
    "T01n0026_004:0444b16": "以者何？其人於女無復愛念、染著之情，若彼",
    "T01n0026_004:0444b17": "女人故與他語，共相問訊，往來止宿，若使其",
    "T01n0026_004:0444b18": "人因此身心復生苦惱極憂慼者，是處不",
    "T01n0026_004:0444b19": "然。」「如是，比丘便作是念：『隨所為、隨所行，不",
    "T01n0026_004:0444b20": "善法生而善法滅，若自斷其苦，不善法滅而",
    "T01n0026_004:0444b21": "善法生，我今寧可自斷其苦。』便自斷苦。自",
    "T01n0026_004:0444b22": "斷苦已，不善法滅而善法生，不復斷苦。所",
    "T01n0026_004:0444b23": "以者何？本所為者，其義已成，若復斷苦，是處",
    "T01n0026_004:0444b24": "不然。「彼復作是念：『若有所因，斷其苦者，我",
    "T01n0026_004:0444b25": "便已斷，然我於欲猶故未斷，我今寧可求",
    "T01n0026_004:0444b26": "斷於欲。』便求斷欲。彼為斷欲故，獨住遠",
    "T01n0026_004:0444b27": "離，在無事處，或至樹下空安靜處，山巖石",
    "T01n0026_004:0444b28": "室、露地穰積，或至林中，或在塚間，彼已在",
    "T01n0026_004:0444b29": "無事處，或至樹下空安靜處，敷尼師檀，",
    "T01n0026_004:0444c01": "結加趺坐，正身正願，反念不向，斷除貪伺，",
    "T01n0026_004:0444c02": "心無有諍，見他財物諸生活具不起貪伺，",
    "T01n0026_004:0444c03": "欲令我得，彼於貪伺淨除其心。如是，瞋恚、",
    "T01n0026_004:0444c04": "睡眠、掉悔，斷疑、度惑，於諸善法無有猶",
    "T01n0026_004:0444c05": "豫，彼於疑惑淨除其心。「彼已斷此五蓋——心",
    "T01n0026_004:0444c06": "穢、慧羸，離欲，離惡不善之法，至得第四禪",
    "T01n0026_004:0444c07": "成就遊。彼得如是定，心清淨，無穢無煩，柔",
    "T01n0026_004:0444c08": "軟善住，得不動心，趣向漏盡智通作證，彼",
    "T01n0026_004:0444c09": "便知此苦如真，知此苦習、知此苦滅、知",
    "T01n0026_004:0444c10": "此苦滅道如真，亦知此漏如真，知此漏習、",
    "T01n0026_004:0444c11": "知此漏滅、知此漏滅道如真，彼如是知、如",
    "T01n0026_004:0444c12": "是見已，則欲漏心解脫，有漏、無明漏心解脫，",
    "T01n0026_004:0444c13": "解脫已，便知解脫，生已盡，梵行已立，所作已",
    "T01n0026_004:0444c14": "辦，不更受有，知如真。「如來如是正心解脫，",
    "T01n0026_004:0444c15": "得五稱譽，如法無諍，可愛可敬。云何為五？",
    "T01n0026_004:0444c16": "彼眾生者，所受苦樂皆因本作，若爾者，如",
    "T01n0026_004:0444c17": "來本有妙業，因彼故，如來於今聖無漏樂，",
    "T01n0026_004:0444c18": "寂靜止息而得樂覺，是謂如來得第一稱",
    "T01n0026_004:0444c19": "譽。復次，眾生所受苦樂皆因合會，若爾者，",
    "T01n0026_004:0444c20": "如來本妙合會，因彼故，如來於今聖無漏樂，",
    "T01n0026_004:0444c21": "寂靜止息而得樂覺，是謂如來得第二稱",
    "T01n0026_004:0444c22": "譽。復次，眾生所受苦樂皆因為命，若爾者，",
    "T01n0026_004:0444c23": "如來本妙為命，因彼故，如來於今聖無漏",
    "T01n0026_004:0444c24": "樂，寂靜止息而得樂覺，是謂如來得第三",
    "T01n0026_004:0444c25": "稱譽。復次，眾生所受苦樂皆因見也，若爾",
    "T01n0026_004:0444c26": "者，如來本妙見，因彼故，如來於今聖無漏",
    "T01n0026_004:0444c27": "樂，寂靜止息而得樂覺，是謂如來得第四",
    "T01n0026_004:0444c28": "稱譽。復次，眾生所受苦樂皆因尊祐造，若爾",
    "T01n0026_004:0444c29": "者，如來本妙尊祐，因彼故，如來於今聖無漏",
    "T01n0026_004:0445a01": "樂，寂靜止息而得樂覺，是謂如來得第五稱",
    "T01n0026_004:0445a02": "譽。是為如來本妙業、妙合會、妙為命、妙見、妙",
    "T01n0026_004:0445a03": "尊祐，為妙尊祐所造，因彼故，如來於今聖",
    "T01n0026_004:0445a04": "無漏樂，寂靜止息而得樂覺，以此事故，如",
    "T01n0026_004:0445a05": "來於今得五稱譽。「有五因緣，心生憂苦。云",
    "T01n0026_004:0445a06": "何為五？婬欲纏者，因婬欲纏故，心生憂苦。",
    "T01n0026_004:0445a07": "如是，瞋恚、睡眠、掉悔、疑惑纏者，因疑惑纏",
    "T01n0026_004:0445a08": "故，心生憂苦。是謂五因緣，心生憂苦。有五",
    "T01n0026_004:0445a09": "因緣，心滅憂苦。云何為五？若婬欲纏者，因",
    "T01n0026_004:0445a10": "婬欲纏故，心生憂苦，除婬欲纏已，憂苦便",
    "T01n0026_004:0445a11": "滅，因婬欲纏，心生憂苦，於現法中而得究",
    "T01n0026_004:0445a12": "竟，無煩無熱，常住不變，是聖所知、聖所見。",
    "T01n0026_004:0445a13": "如是，瞋恚、睡眠、掉悔，若疑惑纏者，因疑惑",
    "T01n0026_004:0445a14": "纏故，心生憂苦，除疑惑纏已，憂苦便滅，因",
    "T01n0026_004:0445a15": "疑惑纏，心生憂苦，於現法中而得究竟，無",
    "T01n0026_004:0445a16": "煩無熱，常住不變，是聖所知、聖所見。是謂五",
    "T01n0026_004:0445a17": "因緣，心滅憂苦。「復次，更有現法而得究竟，",
    "T01n0026_004:0445a18": "無煩無熱，常住不變，是聖所知、聖所見。云何",
    "T01n0026_004:0445a19": "更有現法而得究竟，無煩無熱，常住不變，",
    "T01n0026_004:0445a20": "是聖所知、聖所見？謂八支聖道，正見乃至正",
    "T01n0026_004:0445a21": "定，是為八。是謂更有現法而得究竟，無",
    "T01n0026_004:0445a22": "煩無熱，常住不變，是聖所知、聖所見。」佛說如",
    "T01n0026_004:0445a23": "是。彼諸比丘聞佛所說，歡喜奉行。",
    "T01n0026_004:0445a24": "尼乾經第九竟三千六百",
    "T01n0026_004:0445a25": "20 波羅牢經（二〇）中阿含業相應品波羅牢經第十初",
    "T01n0026_004:0445a26": "一日誦",
    "T01n0026_004:0445a27": "我聞如是：一時，佛遊拘麗瘦，與大比丘眾",
    "T01n0026_004:0445a28": "俱，往至北村，住北村北尸攝惒林中。爾時，",
    "T01n0026_004:0445a29": "波羅牢伽彌尼聞沙門瞿曇釋種子，捨釋宗",
    "T01n0026_004:0445b01": "族，出家學道，遊拘麗瘦，與大比丘眾俱，至",
    "T01n0026_004:0445b02": "此北村，住北村北尸攝惒林中。彼沙門瞿曇",
    "T01n0026_004:0445b03": "有大名稱，周聞十方，沙門瞿曇如來、無所著、",
    "T01n0026_004:0445b04": "等正覺、明行成為、善逝、世間解、無上士、道法御、",
    "T01n0026_004:0445b05": "天人師，號佛、眾祐。彼於此世，天及魔、梵、沙門、",
    "T01n0026_004:0445b06": "梵志，從人至天，自知自覺，自作證成就遊，彼",
    "T01n0026_004:0445b07": "若說法，初善、中善、竟亦善，有義有文，具足清",
    "T01n0026_004:0445b08": "淨，顯現梵行。若見如來、無所著、等正覺，尊重",
    "T01n0026_004:0445b09": "禮拜，供養承事者，快得善利。彼作是念：「我應",
    "T01n0026_004:0445b10": "往見沙門瞿曇！禮事供養。」波羅牢伽彌尼聞",
    "T01n0026_004:0445b11": "已，從北村出，北行至尸攝惒林，欲見世尊",
    "T01n0026_004:0445b12": "禮事供養。波羅牢伽彌尼遙見世尊在林樹",
    "T01n0026_004:0445b13": "間，端正姝好，猶星中月，光曜暐曄，晃若金",
    "T01n0026_004:0445b14": "山，相好具足，威神巍巍，諸根寂定，無有蔽礙，",
    "T01n0026_004:0445b15": "成就調御，息心靜默。波羅牢伽彌尼遙見佛",
    "T01n0026_004:0445b16": "已，前至佛所，共相問訊，却坐一面，白世尊",
    "T01n0026_004:0445b17": "曰：「我聞沙門瞿曇知幻是幻，瞿曇！若如是說，",
    "T01n0026_004:0445b18": "沙門瞿曇知幻是幻，彼不謗毀沙門瞿曇",
    "T01n0026_004:0445b19": "耶？彼說真實耶？彼說是法耶？彼說法如法",
    "T01n0026_004:0445b20": "耶？於如法無過、無難詰耶？」世尊答曰：「伽彌",
    "T01n0026_004:0445b21": "尼！若如是說，沙門瞿曇知幻是幻，彼不謗",
    "T01n0026_004:0445b22": "毀沙門瞿曇！彼說真實，彼說是法，彼說法",
    "T01n0026_004:0445b23": "如法，於法無過，亦無難詰。所以者何？伽彌",
    "T01n0026_004:0445b24": "尼！我知彼幻，我自非幻。」波羅牢說曰：「彼沙",
    "T01n0026_004:0445b25": "門、梵志所說真實，而我不信彼說沙門瞿曇",
    "T01n0026_004:0445b26": "知幻是幻。」世尊告曰：「伽彌尼！若知幻者，即",
    "T01n0026_004:0445b27": "是幻耶？」波羅牢白曰：「如是。世尊！如是。善逝！」",
    "T01n0026_004:0445b28": "世尊告曰：「伽彌尼！汝莫自誤，謗毀於我，若謗",
    "T01n0026_004:0445b29": "毀我者，則便自損。有諍有犯，聖賢所惡，而",
    "T01n0026_004:0445c01": "得大罪。所以者何？此實不如汝之所說。伽",
    "T01n0026_004:0445c02": "彌尼！汝聞拘麗瘦有卒耶？」答曰：「聞有。」「伽彌",
    "T01n0026_004:0445c03": "尼！於意云何？拘麗瘦用是卒為？」答曰：「瞿曇！",
    "T01n0026_004:0445c04": "通使殺賊，為此事故，拘麗瘦畜是卒也。」「伽",
    "T01n0026_004:0445c05": "彌尼！於意云何？拘麗瘦卒為有戒，為無戒",
    "T01n0026_004:0445c06": "耶？」答曰：「瞿曇！若世間有無戒德者，無過",
    "T01n0026_004:0445c07": "拘麗瘦卒。所以者何？拘麗瘦卒極犯禁戒，",
    "T01n0026_004:0445c08": "唯行惡法。」復問：「伽彌尼！汝如是見、如是知，",
    "T01n0026_004:0445c09": "我不問汝，若他問汝：『波羅牢伽彌尼知拘",
    "T01n0026_004:0445c10": "麗瘦卒極犯禁戒，唯行惡法，因此事故，波",
    "T01n0026_004:0445c11": "羅牢伽彌尼極犯禁戒，唯行惡法。』若如是",
    "T01n0026_004:0445c12": "說，為真說耶？」答曰：「非也。瞿曇。所以者何？拘",
    "T01n0026_004:0445c13": "麗瘦卒見異、欲異，所願亦異，拘麗瘦卒極犯",
    "T01n0026_004:0445c14": "禁戒，唯行惡法；我極持戒，不行惡法。」復問：",
    "T01n0026_004:0445c15": "「伽彌尼！汝知拘麗瘦卒極犯禁戒，唯行惡",
    "T01n0026_004:0445c16": "法，然不以此為犯禁戒，唯行惡法；如來",
    "T01n0026_004:0445c17": "何以不得知幻而自非幻？所以者何？我知",
    "T01n0026_004:0445c18": "幻，知幻人，知幻報，知斷幻。伽彌尼！我亦知",
    "T01n0026_004:0445c19": "殺生，知殺生人，知殺生報，知斷殺生。伽",
    "T01n0026_004:0445c20": "彌尼！我知不與取，知不與取人，知不與取",
    "T01n0026_004:0445c21": "報，知斷不與取。伽彌尼！我知妄言，知妄言",
    "T01n0026_004:0445c22": "人，知妄言報，知斷妄言。伽彌尼！我如是知、",
    "T01n0026_004:0445c23": "如是見。若有作是說，沙門瞿曇知幻即是",
    "T01n0026_004:0445c24": "幻者，彼未斷此語，聞彼心、彼欲、彼願、彼聞、",
    "T01n0026_004:0445c25": "彼念、彼觀，如屈伸臂頃，命終生地獄中。」波",
    "T01n0026_004:0445c26": "羅牢伽彌尼聞已，怖懼戰慄，身毛皆竪，即從",
    "T01n0026_004:0445c27": "坐起，頭面禮足，長跪叉手，白世尊曰：「悔",
    "T01n0026_004:0445c28": "過，瞿曇！自昔，善逝！如愚、如癡、如不定、如",
    "T01n0026_004:0445c29": "不善。所以者何？我以妄說沙門瞿曇是幻，",
    "T01n0026_004:0446a01": "唯願瞿曇受我悔過，見罪發露，我悔過已，",
    "T01n0026_004:0446a02": "護不更作。」世尊告曰：「如是，伽彌尼！汝實如",
    "T01n0026_004:0446a03": "愚、如癡、如不定、如不善。所以者何？謂汝於",
    "T01n0026_004:0446a04": "如來、無所著、等正覺妄說是幻。然汝能悔過，",
    "T01n0026_004:0446a05": "見罪發露，護不更作。如是，伽彌尼！若有悔",
    "T01n0026_004:0446a06": "過，見罪發露，護不更作者，則長養聖法而",
    "T01n0026_004:0446a07": "無有失。」於是，波羅牢伽彌尼叉手向佛，白",
    "T01n0026_004:0446a08": "世尊曰：「瞿曇！有一沙門梵志如是見、如是",
    "T01n0026_004:0446a09": "說：『若有殺生者，彼一切即於現法受報，因",
    "T01n0026_004:0446a10": "彼生憂苦；若有不與取、妄言，彼一切即於",
    "T01n0026_004:0446a11": "現法受報，因彼生憂苦。』沙門瞿曇！於意云",
    "T01n0026_004:0446a12": "何？」世尊告曰：「伽彌尼！我今問汝，隨所解答。",
    "T01n0026_004:0446a13": "伽彌尼！於意云何？若村邑中，或有一人，頭",
    "T01n0026_004:0446a14": "冠華鬘，雜香塗身，而作倡樂，歌舞自娛，唯",
    "T01n0026_004:0446a15": "作女妓，歡樂如王。若有問者：『此人本作何",
    "T01n0026_004:0446a16": "等，今頭冠華鬘，雜香塗身，而作倡樂，歌舞",
    "T01n0026_004:0446a17": "自娛，唯作女妓，歡樂如王？』或有答者：『此人",
    "T01n0026_004:0446a18": "為王殺害怨家，王歡喜已，即與賞賜，是以",
    "T01n0026_004:0446a19": "此人頭冠華鬘，雜香塗身，而作倡樂，歌舞自",
    "T01n0026_004:0446a20": "娛，唯作女妓，歡樂如王。』伽彌尼！汝如是見、",
    "T01n0026_004:0446a21": "如是聞不？」答曰：「見也。瞿曇！已聞、當聞。」「伽彌",
    "T01n0026_004:0446a22": "尼！又復見王收捕罪人，反縛兩手，打鼓唱",
    "T01n0026_004:0446a23": "令，出南城門，坐高標下而梟其首。若有",
    "T01n0026_004:0446a24": "問者：『此人何罪，為王所戮？』或有答者：『此人",
    "T01n0026_004:0446a25": "枉殺王家無過之人，是以王教如是行刑。』",
    "T01n0026_004:0446a26": "伽彌尼！汝如是見、如是聞不？」答曰：「見也。瞿曇！",
    "T01n0026_004:0446a27": "已聞、當聞。」「伽彌尼！若有沙門、梵志如是見、",
    "T01n0026_004:0446a28": "如是說：『若有殺生，彼一切即於現法受報，",
    "T01n0026_004:0446a29": "因彼生憂苦。』彼為真說，為虛妄言？」答曰：「妄",
    "T01n0026_004:0446b01": "言。瞿曇！」「若彼說妄言，汝意信不？」答曰：「不信",
    "T01n0026_004:0446b02": "也。瞿曇！」世尊歎曰：「善哉！善哉！伽彌尼！」復問：「伽",
    "T01n0026_004:0446b03": "彌尼！於意云何？若村邑中，或有一人，頭冠",
    "T01n0026_004:0446b04": "華鬘，雜香塗身，而作倡樂，歌舞自娛，唯作",
    "T01n0026_004:0446b05": "女妓，歡樂如王。若有問者：『此人本作何等，",
    "T01n0026_004:0446b06": "今頭冠華鬘，雜香塗身，而作倡樂，歌舞自娛，",
    "T01n0026_004:0446b07": "唯作女妓，歡樂如王？』或有答者：『此人於他",
    "T01n0026_004:0446b08": "國中而不與取，是以此人頭冠華鬘，雜香塗",
    "T01n0026_004:0446b09": "身，而作倡樂，歌舞自娛，唯作女妓，歡樂如",
    "T01n0026_004:0446b10": "王。』伽彌尼！汝如是見、如是聞不？」答曰：「見也。",
    "T01n0026_004:0446b11": "瞿曇！已聞、當聞。」「伽彌尼！又復見王收捕罪",
    "T01n0026_004:0446b12": "人，反縛兩手，打鼓唱令，出南城門，坐高標",
    "T01n0026_004:0446b13": "下而梟其首。若有問者：『此人何罪，為王所",
    "T01n0026_004:0446b14": "戮？』或有答者：『此人於王國而不與取，是以",
    "T01n0026_004:0446b15": "王教如是行刑。』伽彌尼！汝如是見、如是聞",
    "T01n0026_004:0446b16": "不？」答曰：「見也。瞿曇！已聞、當聞。」「伽彌尼！若有",
    "T01n0026_004:0446b17": "沙門、梵志如是見、如是說：『若有不與取，彼",
    "T01n0026_004:0446b18": "一切即於現法受報，因彼生憂苦。』彼為真",
    "T01n0026_004:0446b19": "說，為虛妄言？」答曰：「妄言。瞿曇！」「若彼說妄言，",
    "T01n0026_004:0446b20": "汝意信不？」答曰：「不信也。瞿曇！」世尊歎曰：「善",
    "T01n0026_004:0446b21": "哉！善哉！伽彌尼！」復問：「伽彌尼！於意云何？若",
    "T01n0026_004:0446b22": "村邑中，或有一人，頭冠華鬘，雜香塗身，而作",
    "T01n0026_004:0446b23": "倡樂，歌舞自娛，唯作女妓，歡樂如王。若有",
    "T01n0026_004:0446b24": "問者：『此人本作何等，今頭冠華鬘，雜香塗",
    "T01n0026_004:0446b25": "身，而作倡樂，歌舞自娛，唯作女妓，歡樂如",
    "T01n0026_004:0446b26": "王？』或有答者：『此人作妓，能戲調笑，彼以妄",
    "T01n0026_004:0446b27": "言令王歡喜，王歡喜已，即與賞賜，是以此",
    "T01n0026_004:0446b28": "人頭冠華鬘，雜香塗身，而作倡樂，歌舞自",
    "T01n0026_004:0446b29": "娛，唯作女妓，歡樂如王。』伽彌尼！汝如是見、",
    "T01n0026_004:0446c01": "如是聞不？」答曰：「見也。瞿曇！已聞、當聞。」「伽彌",
    "T01n0026_004:0446c02": "尼！又復見王收捕罪人，用棒打殺，盛以木",
    "T01n0026_004:0446c03": "檻，露車載之，出北城門，棄著壍中。若有問",
    "T01n0026_004:0446c04": "者：『此人何罪，為王所殺？』或有答者：『此人在",
    "T01n0026_004:0446c05": "王前妄有所證，彼以妄言欺誑於王，是以",
    "T01n0026_004:0446c06": "王教取作如是。』伽彌尼！汝如是見、如是聞",
    "T01n0026_004:0446c07": "不？」答曰：「見也。瞿曇！已聞、當聞。」「伽彌尼！於意",
    "T01n0026_004:0446c08": "云何？若有沙門、梵志如是見、如是說：『若有",
    "T01n0026_004:0446c09": "妄言，彼一切即於現法受報，因彼生憂苦。』",
    "T01n0026_004:0446c10": "彼為真說，為虛妄言？」答曰：「妄言。瞿曇！」「若彼",
    "T01n0026_004:0446c11": "說妄言，汝意信不？」答曰：「不信也。瞿曇！」世尊",
    "T01n0026_004:0446c12": "歎曰：「善哉！善哉！伽彌尼！」於是，波羅牢伽彌尼",
    "T01n0026_004:0446c13": "即從坐起，偏袒著衣，叉手向佛，白世尊",
    "T01n0026_004:0446c14": "曰：「甚奇！瞿曇所說極妙，善喻善證。瞿曇！我",
    "T01n0026_004:0446c15": "於北村中造作高堂，敷設床褥，安立水",
    "T01n0026_004:0446c16": "器，然大明燈，若有精進沙門、梵志來宿高",
    "T01n0026_004:0446c17": "堂，我隨其力，供給所須。有四論士，所見各",
    "T01n0026_004:0446c18": "異，更相違反，來集高堂。於中論士如是見、如",
    "T01n0026_004:0446c19": "是說，無施無齋，無有呪說，無善惡業，無",
    "T01n0026_004:0446c20": "善惡業報，無此世彼世，無父無母，世無真",
    "T01n0026_004:0446c21": "人往至善處，善去善向，此世彼世，自知自",
    "T01n0026_004:0446c22": "覺，自作證成就遊。「第二論士而有正見，反第",
    "T01n0026_004:0446c23": "一論士所見所知，如是見、如是說：『有施有",
    "T01n0026_004:0446c24": "齋，亦有呪說；有善惡業，有善惡業報；有此",
    "T01n0026_004:0446c25": "世彼世，有父有母；世有真人往至善處，善",
    "T01n0026_004:0446c26": "去善向，此世彼世自知、自覺、自作證成就遊。』",
    "T01n0026_004:0446c27": "「第三論士如是見、如是說，自作、教作，自斷、",
    "T01n0026_004:0446c28": "教斷，自煮、教煮，愁煩憂慼，搥胸懊惱，啼哭",
    "T01n0026_004:0446c29": "愚癡，殺生、不與取、邪婬、妄言、飲酒，穿牆開藏，",
    "T01n0026_004:0447a01": "至他巷劫，害村壞邑，破城滅國；作如是",
    "T01n0026_004:0447a02": "者，為不作惡。又以鐵輪利如剃刀，彼於此",
    "T01n0026_004:0447a03": "地一切眾生，於一日中斫截斬剉，剝裂剬割，",
    "T01n0026_004:0447a04": "作一肉段，一分一積，因是無惡業，因是無",
    "T01n0026_004:0447a05": "惡業報。恒水南岸殺、斷、煮去，恒水北岸施與、",
    "T01n0026_004:0447a06": "作齋、呪說而來，因是無罪無福，因是無罪",
    "T01n0026_004:0447a07": "福報。施與、調御、守護、攝持、稱譽、饒益，惠施、愛",
    "T01n0026_004:0447a08": "言、利及等利，因是無福，因是無福報。「第四",
    "T01n0026_004:0447a09": "論士而有正見，反第三論士所知、所見，如",
    "T01n0026_004:0447a10": "是見、如是說，自作、教作，自斷、教斷，自煮、教",
    "T01n0026_004:0447a11": "煮，愁煩憂慼，搥胸懊惱，啼哭愚癡，殺生、不與",
    "T01n0026_004:0447a12": "取、邪婬、妄言、飲酒，穿墻開藏，至他巷劫，害",
    "T01n0026_004:0447a13": "村壞邑，破城滅國；作如是者，實為作惡。又",
    "T01n0026_004:0447a14": "以鐵輪利如剃刀，彼於此地一切眾生，於",
    "T01n0026_004:0447a15": "一日中斫截斬剉，剝裂剬割，作一肉段，一",
    "T01n0026_004:0447a16": "分一積，因是有惡業，因是有惡業報。恒水",
    "T01n0026_004:0447a17": "南岸殺、斷、煮去，恒水北岸施與、作齋、呪說而",
    "T01n0026_004:0447a18": "來，因是有罪有福，因是有罪福報。施與、調",
    "T01n0026_004:0447a19": "御、守護、攝持、稱譽、饒益，惠施、愛言、利及等利，",
    "T01n0026_004:0447a20": "因是有福，因是有福報。瞿曇！我聞是已，",
    "T01n0026_004:0447a21": "便生疑惑：此沙門、梵志，誰說真實，誰說虛",
    "T01n0026_004:0447a22": "妄？」世尊告曰：「伽彌尼！汝莫生疑惑。所以者",
    "T01n0026_004:0447a23": "何？因有疑惑便生猶豫。伽彌尼！汝自無淨",
    "T01n0026_004:0447a24": "智，為有後世，為無後世？伽彌尼！汝又無",
    "T01n0026_004:0447a25": "淨智，所作為惡，所作為善？伽彌尼！有法之",
    "T01n0026_004:0447a26": "定，名曰遠離，汝因此定，可得正念，可得",
    "T01n0026_004:0447a27": "一心。如是，汝於現法便斷疑惑，而得昇進。」",
    "T01n0026_004:0447a28": "於是，波羅牢伽彌尼復從坐起，偏袒著衣，",
    "T01n0026_004:0447a29": "叉手向佛，白世尊曰：「瞿曇！云何法定，名曰",
    "T01n0026_004:0447b01": "遠離，令我因此可得正念，可得一心，如",
    "T01n0026_004:0447b02": "是我於現法便斷疑惑，而得昇進？」世尊告",
    "T01n0026_004:0447b03": "曰：「伽彌尼！多聞聖弟子離殺斷殺，斷不與",
    "T01n0026_004:0447b04": "取、邪婬、妄言，至斷邪見，得正見，彼於晝日",
    "T01n0026_004:0447b05": "教田作耕稼，至暮放息，入室坐定，過夜",
    "T01n0026_004:0447b06": "曉時而作是念：『我離殺斷殺，斷不與取、邪",
    "T01n0026_004:0447b07": "婬、妄言，至斷邪見，得正見。』彼便自見，我",
    "T01n0026_004:0447b08": "斷十惡業道，念十善業道。彼自見斷十惡",
    "T01n0026_004:0447b09": "業道，念十善業道已，便生歡悅，生歡悅已，",
    "T01n0026_004:0447b10": "便生於喜，生於喜已，便止息身，止息身已，",
    "T01n0026_004:0447b11": "便身覺樂，身覺樂已，便得一心。伽彌尼！多",
    "T01n0026_004:0447b12": "聞聖弟子得一心已，則心與慈俱，遍滿一",
    "T01n0026_004:0447b13": "方成就遊。如是，二三四方、四維上下，普周一",
    "T01n0026_004:0447b14": "切，心與慈俱，無結無怨，無恚無諍，極廣甚",
    "T01n0026_004:0447b15": "大，無量善修，遍滿一切世間成就遊。彼作",
    "T01n0026_004:0447b16": "是念：『若有沙門、梵志如是見、如是說，無施",
    "T01n0026_004:0447b17": "無齋，無有呪說，無善惡業，無善惡業報，",
    "T01n0026_004:0447b18": "無此世彼世，無父無母，世無真人往至善",
    "T01n0026_004:0447b19": "處，善去善向，此世彼世，自知自覺，自作證成",
    "T01n0026_004:0447b20": "就遊。若彼沙門、梵志所說真實者，我不犯",
    "T01n0026_004:0447b21": "世怖與不怖，常當慈愍一切世間，我心不",
    "T01n0026_004:0447b22": "與眾生共諍，無濁歡悅。我今得無上人上",
    "T01n0026_004:0447b23": "之法，昇進得安樂居，謂遠離法定。彼沙門、梵",
    "T01n0026_004:0447b24": "志所說，不是不非。』不是不非已，得內心止。",
    "T01n0026_004:0447b25": "伽彌尼！是謂法定，名曰遠離，汝因此定，可",
    "T01n0026_004:0447b26": "得正念，可得一心，如是汝於現法便斷",
    "T01n0026_004:0447b27": "疑惑，而得昇進。「復次，伽彌尼！多聞聖弟子",
    "T01n0026_004:0447b28": "離殺斷殺，斷不與取、邪婬、妄言，至斷邪見，",
    "T01n0026_004:0447b29": "得正見，彼於晝日教田作耕稼，至暮放息，",
    "T01n0026_004:0447c01": "入室坐定，過夜曉時而作是念：『我離殺斷",
    "T01n0026_004:0447c02": "殺，斷不與取、邪婬、妄言，至斷邪見，得正見。』",
    "T01n0026_004:0447c03": "彼便自見，我斷十惡業道，念十善業道。彼",
    "T01n0026_004:0447c04": "自見斷十惡業道，念十善業道已，便生歡",
    "T01n0026_004:0447c05": "悅，生歡悅已，便生於喜，生於喜已，便止息",
    "T01n0026_004:0447c06": "身，止息身已，便身覺樂，身覺樂已，便得一",
    "T01n0026_004:0447c07": "心。伽彌尼！多聞聖弟子得一心已，則心與",
    "T01n0026_004:0447c08": "悲俱，遍滿一方成就遊。如是，二三四方、四維",
    "T01n0026_004:0447c09": "上下，普周一切，心與悲俱，無結無怨，無恚",
    "T01n0026_004:0447c10": "無諍，極廣甚大，無量善修，遍滿一切世間",
    "T01n0026_004:0447c11": "成就遊。彼作是念：『若沙門、梵志，如是見、",
    "T01n0026_004:0447c12": "如是說：「有施有齋，亦有呪說；有善惡業，",
    "T01n0026_004:0447c13": "有善惡業報；有此世彼世，有父有母；世有",
    "T01n0026_004:0447c14": "真人往至善處，善去善向，此世彼世自知、",
    "T01n0026_004:0447c15": "自覺、自作證成就遊。」若彼沙門、梵志所說真",
    "T01n0026_004:0447c16": "實者，我不犯世怖與不怖，常當慈愍一切",
    "T01n0026_004:0447c17": "世間，我心不與眾生共諍，無濁歡悅。我得",
    "T01n0026_004:0447c18": "無上人上之法，昇進得安樂居，謂遠離法",
    "T01n0026_004:0447c19": "定。彼沙門、梵志所說不是不非。』不是不非",
    "T01n0026_004:0447c20": "已，得內心止。伽彌尼！是謂法定，名曰遠離，",
    "T01n0026_004:0447c21": "汝因此定，可得正念，可得一心，如是於",
    "T01n0026_004:0447c22": "現法便斷疑惑，而得昇進。「復次，伽彌尼！多",
    "T01n0026_004:0447c23": "聞聖弟子離殺斷殺，斷不與取、邪婬、妄言，",
    "T01n0026_004:0447c24": "至斷邪見，得正見，彼於晝日教田作耕",
    "T01n0026_004:0447c25": "稼，至暮放息，入室坐定，過夜曉時而作是",
    "T01n0026_004:0447c26": "念：『我離殺斷殺，斷不與取、邪婬、妄言，至斷",
    "T01n0026_004:0447c27": "邪見，得正見。』彼便自見，我斷十惡業道，念",
    "T01n0026_004:0447c28": "十善業道。彼自見斷十惡業道，念十善業",
    "T01n0026_004:0447c29": "道已，便生歡悅，生歡悅已，便生於喜，生於",
    "T01n0026_004:0448a01": "喜已，便止息身，止息身已，便身覺樂，身覺",
    "T01n0026_004:0448a02": "樂已，便得一心。伽彌尼！多聞聖弟子得一",
    "T01n0026_004:0448a03": "心已，則心與喜俱，遍滿一方成就遊。如是，",
    "T01n0026_004:0448a04": "二三四方、四維上下，普周一切，心與喜俱，無",
    "T01n0026_004:0448a05": "結無怨，無恚無諍，極廣甚大，無量善修，遍",
    "T01n0026_004:0448a06": "滿一切世間成就遊。彼作是念：『若有沙門、",
    "T01n0026_004:0448a07": "梵志如是見、如是說，自作、教作，自斷、教斷，",
    "T01n0026_004:0448a08": "自煮、教煮，愁煩憂慼，搥胷懊惱，啼哭愚癡，",
    "T01n0026_004:0448a09": "殺生、不與取、邪婬、妄言、飲酒，穿墻開藏，至他",
    "T01n0026_004:0448a10": "巷劫，害村壞邑，破城滅國；作如是者，實",
    "T01n0026_004:0448a11": "為不作惡。又以鐵輪利如剃刀，彼於此地",
    "T01n0026_004:0448a12": "一切眾生，於一日中斫截斬剉，剝裂剬割，作",
    "T01n0026_004:0448a13": "一肉段，一分一積，因是無惡業，因是無惡",
    "T01n0026_004:0448a14": "業報。恒水南岸殺、斷、煮去，恒水北岸施與、作",
    "T01n0026_004:0448a15": "齋、呪說而來，因是無罪無福，因是無罪福",
    "T01n0026_004:0448a16": "報。施與、調御、守護、攝持、稱譽、饒益，惠施、愛言、",
    "T01n0026_004:0448a17": "利及等利，因是無福，因是無福報。若沙門、",
    "T01n0026_004:0448a18": "梵志所說真實者，我不犯世怖與不怖，常",
    "T01n0026_004:0448a19": "當慈愍一切世間，我心不與眾生共諍，無",
    "T01n0026_004:0448a20": "濁歡悅。我今得無上人上之法，昇進得安",
    "T01n0026_004:0448a21": "樂居，謂遠離法定。』彼於沙門、梵志所說不",
    "T01n0026_004:0448a22": "是不非，不是不非已，內得心止。伽彌尼！是",
    "T01n0026_004:0448a23": "謂法定，名曰遠離，汝因此定，可得正念，可",
    "T01n0026_004:0448a24": "得一心，如是汝於現法便斷疑惑，而得",
    "T01n0026_004:0448a25": "昇進。「復次，伽彌尼！多聞聖弟子離殺斷殺，",
    "T01n0026_004:0448a26": "斷不與取、邪婬、妄言，至斷邪見，得正見，彼",
    "T01n0026_004:0448a27": "於晝日教田作耕稼，至暮放息，入室坐定，",
    "T01n0026_004:0448a28": "過夜曉時而作是念：『我離殺斷殺，斷不與",
    "T01n0026_004:0448a29": "取、邪婬、妄言，至斷邪見，得正見。』彼便自見，",
    "T01n0026_004:0448b01": "我斷十惡業道，念十善業道。彼自見斷十",
    "T01n0026_004:0448b02": "惡業道，念十善業道已，便生歡悅，生歡悅",
    "T01n0026_004:0448b03": "已，便生於喜，生於喜已，便止息身，止息身",
    "T01n0026_004:0448b04": "已，便身覺樂，身覺樂已，便得一心。伽彌尼！",
    "T01n0026_004:0448b05": "多聞聖弟子得一心已，則心與捨俱，遍滿",
    "T01n0026_004:0448b06": "一方成就遊。如是，二三四方、四維上下，普周",
    "T01n0026_004:0448b07": "一切，心與捨俱，無結無怨，無恚無諍，極廣",
    "T01n0026_004:0448b08": "甚大，無量善修，遍滿一切世間成就遊。彼",
    "T01n0026_004:0448b09": "作是念：『若有沙門、梵志如是見、如是說，自",
    "T01n0026_004:0448b10": "作、教作，自斷、教斷，自煮、教煮，愁煩憂慼，搥",
    "T01n0026_004:0448b11": "胸懊惱，啼哭愚癡，殺生、不與取、邪婬、妄言、飲",
    "T01n0026_004:0448b12": "酒，穿墻開藏，至他巷劫，害村壞邑，破城",
    "T01n0026_004:0448b13": "滅國；作如是者，實為作惡。又以鐵輪利如",
    "T01n0026_004:0448b14": "剃刀，彼於此地一切眾生，於一日中斫截",
    "T01n0026_004:0448b15": "斬剉，剝裂剬割，作一肉段，一分一積，因是",
    "T01n0026_004:0448b16": "有惡業，因是有惡業報，恒水南岸殺、斷、煮",
    "T01n0026_004:0448b17": "去，恒水北岸施與、作齋、呪說而求，因是有",
    "T01n0026_004:0448b18": "罪有福，因是有罪福報。施與、調御、守護、攝",
    "T01n0026_004:0448b19": "持、稱譽、饒益，惠施、愛言、利及等利，因是有",
    "T01n0026_004:0448b20": "福，因是有福報。若沙門、梵志所說真實者，",
    "T01n0026_004:0448b21": "我不犯世怖與不怖，常當慈愍一切世間，",
    "T01n0026_004:0448b22": "我心不與眾生共諍，無濁歡悅，我得無上",
    "T01n0026_004:0448b23": "人上之法，昇進得樂居，謂遠離法定。』彼",
    "T01n0026_004:0448b24": "於沙門、梵志所說不是不非，不是不非已，",
    "T01n0026_004:0448b25": "得內心止。伽彌尼！是謂法定，名曰遠離，汝",
    "T01n0026_004:0448b26": "因此定，可得正念，可得一心，如是於現",
    "T01n0026_004:0448b27": "法便斷疑惑，而得昇進。」說此法時，波羅牢",
    "T01n0026_004:0448b28": "伽彌尼遠塵離垢，諸法淨眼生。於是，波羅",
    "T01n0026_004:0448b29": "牢伽彌尼見法、得法，覺白淨法，斷疑度惑，",
    "T01n0026_004:0448c01": "更無餘尊，不復從他，無有猶豫，已住果",
    "T01n0026_004:0448c02": "證，於世尊法得無所畏。即從坐起，稽首",
    "T01n0026_004:0448c03": "佛足，白曰：「世尊！我今自歸佛、法及比丘眾，",
    "T01n0026_004:0448c04": "唯願世尊受我為優婆塞，從今日始，終身",
    "T01n0026_004:0448c05": "自歸，乃至命盡。」佛說如是。波羅牢伽彌尼及",
    "T01n0026_004:0448c06": "諸比丘，聞佛所說，歡喜奉行。",
    "T01n0026_004:0448c07": "波羅牢經第十竟四千八百",
    "T01n0026_004:0448c08": "中阿含經卷第四一萬八百十三字",
    "T01n0026_004:0448c09": "中阿含業相應品第二竟二萬一千六十字初一日",
    "T01n0026_004:0448c10": "誦"
}