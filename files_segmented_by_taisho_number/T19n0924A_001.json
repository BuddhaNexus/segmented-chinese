{
    "T19n0924A_001:0029b03": "藥師如來念誦儀軌一卷",
    "T19n0924A_001:0029b05": "大興善寺三藏沙門大廣智",
    "T19n0924A_001:0029b06": "不空奉　詔譯",
    "T19n0924A_001:0029b07": "佛一時在維耶離樂音樹下。與大菩薩三萬",
    "T19n0924A_001:0029b08": "六千比丘八萬人俱。及十二神王并諸眷屬",
    "T19n0924A_001:0029b09": "天龍八部大神王。在如是等大眾會中。說此",
    "T19n0924A_001:0029b10": "法已。大眾皆聞無不歡喜。是名即為結願神",
    "T19n0924A_001:0029b11": "呪即薄伽梵。說呪曰。",
    "T19n0924A_001:0029b12": "南謨薄伽筏帝鞞殺社窶嚕蔽瑠璃鉢喇婆喝",
    "T19n0924A_001:0029b13": "囉闍耶怛他揭多怛姪他唵鞞殺逝鞞殺逝鞞",
    "T19n0924A_001:0029b14": "殺社三沒揭帝娑婆訶",
    "T19n0924A_001:0029b15": "若有受持此真言。能拔身中過去生死一切",
    "T19n0924A_001:0029b16": "重罪。不復經歷三途。免離九橫超越眾苦。十",
    "T19n0924A_001:0029b17": "方世界隨處安樂。自在無礙法應如是。若善",
    "T19n0924A_001:0029b18": "男子善女人等。受持讀誦是真言者。日夜精",
    "T19n0924A_001:0029b19": "勤香湯洗浴著新淨衣。持諸禁戒如法。誦滿",
    "T19n0924A_001:0029b20": "真言十萬遍已。就清淨處如法治地。以淨土",
    "T19n0924A_001:0029b21": "築令平。以淨牛糞和檀香塗圓壇。以種種雜",
    "T19n0924A_001:0029b22": "寶莊嚴壇。安中心一藥師如來像如來左手",
    "T19n0924A_001:0029b23": "令執藥器。亦名無價珠。右手令作結三界印。",
    "T19n0924A_001:0029b24": "一著袈裟結跏趺坐。令安蓮華臺。臺下十二",
    "T19n0924A_001:0029b25": "神將。八萬四千眷屬上首。令　又令須蓮臺。",
    "T19n0924A_001:0029b26": "如來威光中令住日光月光二菩薩。如是壇",
    "T19n0924A_001:0029b27": "四方周匝五色。近前安置二閼伽器商佉瓦",
    "T19n0924A_001:0029b28": "器。隨意受用奉獻承事尊像。像前念誦四十",
    "T19n0924A_001:0029b29": "九日間。若三七日。畫像壇四角安置賢瓶。如",
    "T19n0924A_001:0029c01": "是晝夜七日內。誦呪數滿百千萬遍。所求從",
    "T19n0924A_001:0029c02": "心無量獲果報。除不至心。法應如是。所有",
    "T19n0924A_001:0029c03": "利益說不可盡。其餘功能窮劫不可說。",
    "T19n0924A_001:0029c04": "復次說藥師如來根本印。以左右手頭指以",
    "T19n0924A_001:0029c05": "下八指。反叉入於掌。以二大指來去。呪曰。",
    "T19n0924A_001:0029c06": "唵戰馱祇哩娑婆訶(是名根本印)",
    "T19n0924A_001:0029c07": "次說閼伽印。以二手掌捧器頂戴。真言曰。",
    "T19n0924A_001:0029c08": "南莫三曼多沒馱南羯羯哞三摩三摩娑婆訶",
    "T19n0924A_001:0029c09": "次花座真言印　次說塗香印　二手合掌二",
    "T19n0924A_001:0029c10": "頭指二大指端合如彈指。真言曰。",
    "T19n0924A_001:0029c11": "南莫三曼多沒馱南巘吐羯羅耶娑婆訶",
    "T19n0924A_001:0029c12": "次說花印　二手合掌二小開末。真言曰。",
    "T19n0924A_001:0029c13": "南莫三曼多沒馱南沒社華娑婆訶",
    "T19n0924A_001:0029c14": "次說燒香印　二手合掌山屈。真言曰。",
    "T19n0924A_001:0029c15": "唵那謨仡羅仡羅曼拏微灑曳尸并寧娑婆訶",
    "T19n0924A_001:0029c16": "次說花座印　二手背合以右腕押左真言曰。",
    "T19n0924A_001:0029c17": "唵社皤羅娑蒲悉什皤羅末吒阿",
    "T19n0924A_001:0029c18": "次說普供養印　二手金剛合掌。真言曰。",
    "T19n0924A_001:0029c19": "南莫三曼多沒馱南唵阿凡賀布灑摩尼娑婆",
    "T19n0924A_001:0029c20": "訶",
    "T19n0924A_001:0029c21": "次念誦　次說發遣　以禪智指取花投壇中",
    "T19n0924A_001:0029c22": "方。真言曰。",
    "T19n0924A_001:0029c23": "南莫三曼多沒馱南阿蘖磋蘖磋娑婆訶",
    "T19n0924A_001:0029c24": "是法印呪。能滅一切苦惱。若有人等。多諸罪",
    "T19n0924A_001:0029c25": "障。及諸婦女。願欲轉禍。依教作藥師像一軀。",
    "T19n0924A_001:0029c26": "寫藥師經一卷。造幡四十九燈作七層形如",
    "T19n0924A_001:0029c27": "車輪。安置像前。五色作索。以印柱之。四十",
    "T19n0924A_001:0029c28": "九結繫彼人身。又轉藥師經四十九卷。所有",
    "T19n0924A_001:0029c29": "罪障皆得解脫。壽命延長不遇橫苦即得安",
    "T19n0924A_001:0030a01": "穩。鬼神之病。并即除愈。若欲降伏惡人者。",
    "T19n0924A_001:0030a02": "作印以嗔心誦一百八遍。遙打一切外道破",
    "T19n0924A_001:0030a03": "滅。若人患心病者。加持青木香塗心除愈。",
    "T19n0924A_001:0030a04": "若人患頭病者。加持桂皮二十遍。服之除",
    "T19n0924A_001:0030a05": "愈。若人患腫黃者。加持欝金香一百八遍",
    "T19n0924A_001:0030a06": "塗除愈。若人欲遠去怨家。加持苦練子一",
    "T19n0924A_001:0030a07": "百八遍。一呪一燒投火中燒。其人即遠去。",
    "T19n0924A_001:0030a08": "若患身體支節痛。呪湯水一百八遍。洗浴即",
    "T19n0924A_001:0030a09": "得除愈。若人每日早朝。以水一掬呪七遍",
    "T19n0924A_001:0030a10": "飲之。在身所有惡報悉得消滅。何況無諸災",
    "T19n0924A_001:0030a11": "厄者。及諸三業苦亦得除愈。并得壽命長遠。",
    "T19n0924A_001:0030a12": "若呪飲喫者。一切諸毒不能為損。若見",
    "T19n0924A_001:0030a13": "惡人及有怨家。當須念誦此呪。所有怨家起",
    "T19n0924A_001:0030a14": "惡心者。當皆降伏惡心即滅慈心相向。有恐",
    "T19n0924A_001:0030a15": "怖處。當須攝心念誦。若欲臥時。當誦此呪",
    "T19n0924A_001:0030a16": "一百八遍。即得好夢善知吉凶。若人或患",
    "T19n0924A_001:0030a17": "瘧病。持此呪者視患瘧人。切誦此呪一千八",
    "T19n0924A_001:0030a18": "遍。其患即除愈。",
    "T19n0924A_001:0030a19": "藥師如來念誦儀軌一卷",
    "T19n0924A_001:0030a20": "保元三年二月二日酉時書了　恭賜大緣",
    "T19n0924A_001:0030a21": "房法印御本書了留贈後賢共期佛慧耳",
    "T19n0924A_001:0030a22": "　求法沙門覺成",
    "T19n0924A_001:0030a23": "延寶二甲寅年九月十四日以高山寺法鼓",
    "T19n0924A_001:0030a24": "臺之本於仁和寺書寫一校了　野澤末資",
    "T19n0924A_001:0030a25": "淨嚴　三十六歲",
    "T19n0924A_001:0030a26": "天明元年辛丑天潤五月以覺遠僧正本寫",
    "T19n0924A_001:0030a27": "之　慈忍　享和元年辛酉紀號。求上件",
    "T19n0924A_001:0030a28": "本訓國字。此藥師念誦軌。元文年中既鑄",
    "T19n0924A_001:0030a29": "梓。然彼缺脫之本。唯一紙闕。是故更校正",
    "T19n0924A_001:0030b01": "以壽梓矣。　豐山長谷寓居沙門　快道誌",
    "T19n0924A_001:0030b02": "一校加筆畢　享和癸亥四月十日　慈順"
}