{
    "X22n0413_002:0438a04": "佛說觀無量壽佛經直指疏卷下",
    "X22n0413_002:0438a05": "清　浙水慈雲沙門　灌頂續法　集",
    "X22n0413_002:0438a06": "△九佛身觀。",
    "X22n0413_002:0438a07": "佛告阿難及韋提希(至)若他觀者名為邪觀。",
    "X22n0413_002:0438a08": "初標境。此句結前。次句起後。佛身。即佛地論說。生",
    "X22n0413_002:0438a09": "身非法身。為物生成故。形有高廣量故。亦光明經",
    "X22n0413_002:0438a10": "謂。應身非化身。應正等覺故。壽有始終數故。此乃",
    "X22n0413_002:0438a11": "應生淨化土也。法身清淨如虗空。居法性土。無始",
    "X22n0413_002:0438a12": "無終。自報相好無邊量。居自受用土中。他報隨地",
    "X22n0413_002:0438a13": "見勝劣。居他受用土中。皆有始無終。化身隨類變",
    "X22n0413_002:0438a14": "大小。居通淨穢二變化土。有始有終。法界身普融",
    "X22n0413_002:0438a15": "無盡。居無障礙法界土。亦無始終。故此徧觀三聖",
    "X22n0413_002:0438a16": "應真具足身相。餘法報等並不談也。其實祇此一",
    "X22n0413_002:0438a17": "應身上。亦化亦報。亦法亦法界。但隨五教機宜所",
    "X22n0413_002:0438a18": "見成異。經云。吾今此身。即是常身法身。須如理思",
    "X22n0413_002:0438a19": "之。阿難下。二明觀。二初直令中上根總以身心觀。",
    "X22n0413_002:0438a20": "二。先觀佛身三初別明身相七初身色。夜摩天金。",
    "X22n0413_002:0438a21": "超過日月而倍萬億。輝艶叵思矣。佛身下。二形量。",
    "X22n0413_002:0438a22": "那由他。垓數。此云萬億。由旬。此云限量。大者八十",
    "X22n0413_002:0438a23": "里。中者。六十里。下者。四十里。較二大士。少二十萬",
    "X22n0413_002:0438a24": "億那由他而多恒河沙矣。眉間下。三眉毫。須彌山",
    "X22n0413_002:0438b01": "廣八萬四千由旬。三百三十六萬里遠。其高亦爾。",
    "X22n0413_002:0438b02": "白毫旋轉。五倍於此。佛眼下。四紺目。須彌東面一",
    "X22n0413_002:0438b03": "海。濶八萬四千由旬。合南西北。共三十三萬六千",
    "X22n0413_002:0438b04": "由旬。須彌山外。七海環列。一海如此。餘六例然。共",
    "X22n0413_002:0438b05": "二百三十五萬二千由旬。會玄引百法鈔云。娑竭",
    "X22n0413_002:0438b06": "羅海。濶三億二萬二千由旬量。彼一醎海尚爾。況",
    "X22n0413_002:0438b07": "此四面七香海耶。青白者。山南海水。同瑠璃色。青",
    "X22n0413_002:0438b08": "也。山北海水。同頗梨色。白也。身諸下。五毛孔。光如",
    "X22n0413_002:0438b09": "須彌者。具眾寶色故。彼佛下。六圓光中。先形量。大",
    "X22n0413_002:0438b10": "千世界。復有百億。圓遍量大可知。於圓下。次化佛。",
    "X22n0413_002:0438b11": "一下。三化眾。無量下七相好四。一相。一下。二好。一",
    "X22n0413_002:0438b12": "下。三光。皆八萬者。轉塵勞成智德故。一下。四益。佛",
    "X22n0413_002:0438b13": "念眾生。如母憶子。故相好中光明一一照攝念佛",
    "X22n0413_002:0438b14": "人也。其光下。次總判難思。化佛相好光明。離言說",
    "X22n0413_002:0438b15": "相。真空觀也。從於一心想中。觀佛無量相好。理事",
    "X22n0413_002:0438b16": "觀也。由旬身眼。廣狹自在。八萬相好。隱顯俱成。周",
    "X22n0413_002:0438b17": "遍觀也。此唯根熟大乘智眼知見。非是初機凡小",
    "X22n0413_002:0438b18": "心力能及。見此下。三結顯觀益。先顯益。昔普廣問",
    "X22n0413_002:0438b19": "佛。十方俱有佛土。何以獨讚西方。佛言。閻浮提人。",
    "X22n0413_002:0438b20": "心多雜亂。令其專心一境。乃得見佛往生。念一佛",
    "X22n0413_002:0438b21": "功德。與念無量佛功德無二。即是念一佛中。能見",
    "X22n0413_002:0438b22": "過去未來現在諸佛。作是下。次結觀。以觀下。次觀",
    "X22n0413_002:0438b23": "佛心。先舉觀。身全悲心應現。故云觀身見心。親愛",
    "X22n0413_002:0438b24": "歡念曰慈。與樂德也。憐愍惻怛曰悲。拔苦德也。各",
    "X22n0413_002:0438c01": "有三相。一生緣慈。緣一切眾生。如父母六親。二法",
    "X22n0413_002:0438c02": "緣慈。緣一切諸法。皆從因緣生。三無緣慈。不住法",
    "X22n0413_002:0438c03": "相及眾生相。悲三例知。佛心無形。依性德顯。故云",
    "X22n0413_002:0438c04": "大慈悲是。運同體慈。度諸眾生。而亦不取眾生相。",
    "X22n0413_002:0438c05": "亦不限劫數。故云無緣慈攝眾生。三昧經言。諸佛",
    "X22n0413_002:0438c06": "心者。大慈悲是。慈悲所緣。緣苦眾生。若見眾生受",
    "X22n0413_002:0438c07": "苦惱時。如箭入心。欲拔其苦。既諸佛以眾生為身",
    "X22n0413_002:0438c08": "心。則如來外身內心。眾生皆可隨順而觀矣。觀心",
    "X22n0413_002:0438c09": "亦三。謂如來藏心。性本空寂。離心緣相。真空觀也。",
    "X22n0413_002:0438c10": "具恒沙性德。攝諸眾生。無礙觀也。一一德性。徧滿",
    "X22n0413_002:0438c11": "法界。無壞無雜。含容觀也。作此下。二明益。諸。助語",
    "X22n0413_002:0438c12": "辭。佛慈悲心。即與真如。平等無二。徧一切處。一切",
    "X22n0413_002:0438c13": "眾生。不念彼此。究竟寂滅。眾生依於三昧觀之。現",
    "X22n0413_002:0438c14": "前尚能見佛得忍。況他世耶。如勢至云。我本因地。",
    "X22n0413_002:0438c15": "以念佛心。入無生忍。是故下。二轉為下鈍根從一",
    "X22n0413_002:0438c16": "相好入二。初即一明多。從一入者。多則境繁心散。",
    "X22n0413_002:0438c17": "難成三昧故。眉間白毫者。指前白毫宛轉五須彌",
    "X22n0413_002:0438c18": "相。自然現者。一光中現八萬。相好。二一毫相現。一",
    "X22n0413_002:0438c19": "切相好皆現。見無下。二即此見彼。益有二。一見佛。",
    "X22n0413_002:0438c20": "楞伽明。諸佛有四平等。謂字。語身。法故見一佛身。",
    "X22n0413_002:0438c21": "即見諸佛身也。二得記。見佛聞法。自得心開而受",
    "X22n0413_002:0438c22": "莂矣。身上明現益心中明後益者。交互言耳。是為",
    "X22n0413_002:0438c23": "下。三結成。作是下。四揀顯。△十觀音觀。",
    "X22n0413_002:0438c24": "佛告阿難及韋提希(至)若他觀者名為邪觀。",
    "X22n0413_002:0439a01": "先標境也。見句結前。次句生後。觀聽十方圓妙明",
    "X22n0413_002:0439a02": "音。自行號。令彼十方苦惱眾生。觀其音聲。即得解",
    "X22n0413_002:0439a03": "脫。利他號。此下。次明觀二。初別顯十。一身形。初量",
    "X22n0413_002:0439a04": "較佛身短少恒河沙者。例如東方淨光莊嚴界中。",
    "X22n0413_002:0439a05": "淨華宿王智佛。身長六百八十萬由旬。妙音菩薩。",
    "X22n0413_002:0439a06": "四萬二千由旬。此土釋尊丈六。人身八尺。身紫下。",
    "X22n0413_002:0439a07": "二色。頂下。二頂髻。項下。三光明中二。先項光又三。",
    "X22n0413_002:0439a08": "初形量。十方面各十萬由旬量也。其下。二化佛。皆",
    "X22n0413_002:0439a09": "如釋尊丈六金身。具三十二相。一下。三侍者。舉下。",
    "X22n0413_002:0439a10": "次身光。合修羅在人天中名五道。開之名六道。色",
    "X22n0413_002:0439a11": "相通二。一五道身色。二青等五色。又正法念經云。",
    "X22n0413_002:0439a12": "心如畫師。畫出五彩。黑即地獄。痴情純厚。黑黑業",
    "X22n0413_002:0439a13": "報故。青即餓鬼。多慳貪故。赤即畜生。多瞋害故。人",
    "X22n0413_002:0439a14": "天白者。多造白業。報感善故。修羅黃者。居人畜間。",
    "X22n0413_002:0439a15": "雖行施善。好勝妬他故。今於光中現者。令知五道",
    "X22n0413_002:0439a16": "非他。唯自一身心造。弗以大悲光照。不能離苦得",
    "X22n0413_002:0439a17": "樂也。頂下。四天冠三。初明寶體。其下。二顯化佛。觀",
    "X22n0413_002:0439a18": "音三昧經云。昔已成佛。號正法明。今作菩薩。為行",
    "X22n0413_002:0439a19": "淨業。冠有佛者。表帶果行因也。高句。三出形量。觀",
    "X22n0413_002:0439a20": "下。五面色。眉下。六眉毫二。初根本光色。流下。二眷",
    "X22n0413_002:0439a21": "屬光相四。先種數也。一下。次化佛。一下。三侍者。變",
    "X22n0413_002:0439a22": "下。四神變。臂下。七臂色。有下。八瓔珞。初道數。其下。",
    "X22n0413_002:0439a23": "二現境。莊嚴依正妙寶相也。手下。九掌指三。先掌",
    "X22n0413_002:0439a24": "色。手十下。次指相四。一畫。一下。二色。一下。三光。其",
    "X22n0413_002:0439b01": "下。四益。敬愛不捨。謂之柔輭。以下。三手用。舉下。十",
    "X22n0413_002:0439b02": "足相。初舉足。二先輪相。自下。次臺光。下足下。二下",
    "X22n0413_002:0439b03": "足。其下。二總例二。初餘相同。指八萬相好。唯下。二",
    "X22n0413_002:0439b04": "頂髻異。肉髻。相也。無見項。好也。寶積經明。應持菩",
    "X22n0413_002:0439b05": "薩用神力。上觀三十二恒沙世界。不能見佛頂。故",
    "X22n0413_002:0439b06": "云無見頂。此大小相。極果所得。示居因位。故劣於",
    "X22n0413_002:0439b07": "佛。以上總別相觀。根境圓融。無對所對。真空觀也。",
    "X22n0413_002:0439b08": "從真起應。空不異色。無礙觀也。一一相好。微妙含",
    "X22n0413_002:0439b09": "容。周遍法界。遍容觀也。是為下。三結成。亦是應真",
    "X22n0413_002:0439b10": "身色。非化相也。佛下。四揀顯。三一。顯利益。禍。現在",
    "X22n0413_002:0439b11": "災橫。一也。業障。過去惡因。二也。罪。未來苦報。三也。",
    "X22n0413_002:0439b12": "獲福。遍周三際。四也。楞嚴云。能令眾生。持我名號",
    "X22n0413_002:0439b13": "與彼共持六十二恒河沙諸法王子。二人福德。正",
    "X22n0413_002:0439b14": "等無異。悲華云。眾生受苦。稱我名。聞我號。為我天",
    "X22n0413_002:0439b15": "耳天眼所聞見。不得免苦者。不取正覺。聞名福爾。",
    "X22n0413_002:0439b16": "觀身可知。若有下。次明觀法。八萬相好中。為一耶。",
    "X22n0413_002:0439b17": "為多耶。眾內。為總耶。為別耶。故此釋云十。門中。先",
    "X22n0413_002:0439b18": "肉髻不及佛。表現行因。當成佛果。令知是心作佛",
    "X22n0413_002:0439b19": "義也。次天冠立一佛。表本成佛。迹居補處。令知是",
    "X22n0413_002:0439b20": "心是佛義也。其餘如經次第。作法界觀觀之。作是",
    "X22n0413_002:0439b21": "下。三揀邪正▽十一勢至觀。",
    "X22n0413_002:0439b22": "次觀大勢至菩薩(至)常遊諸佛淨妙國土。",
    "X22n0413_002:0439b23": "次句境也。梵語摩訶那鉢。此云大勢至。思益云。投",
    "X22n0413_002:0439b24": "足之處。震動三千大千世界。及魔宮殿故。此下。觀",
    "X22n0413_002:0439c01": "也於中二。初舉所觀相三。先別列五種五。一身形。",
    "X22n0413_002:0439c02": "長大。八十萬億。短小。缺恒河沙。例前觀音。圓下。二",
    "X22n0413_002:0439c03": "項光。初形量。十方共有一千二百五十由旬大也。",
    "X22n0413_002:0439c04": "二照量。十方共之亦有二千五百由旬遠也。舉下。",
    "X22n0413_002:0439c05": "三身光。初光色。有下。二見益。有緣見者。揀無緣眾",
    "X22n0413_002:0439c06": "生。雖近而不見也。滅三障曰淨。證三德曰妙。是下。",
    "X22n0413_002:0439c07": "三成名。真實智光照理。令一切證真。方便慧光照",
    "X22n0413_002:0439c08": "事。令一切斷惑。故號無邊光也。求上勢。令他得佛",
    "X22n0413_002:0439c09": "十力。化下勢。令他永離三塗。故號大勢至也。此下。",
    "X22n0413_002:0439c10": "四天冠。初華。蓮華也。一下。二臺。一下。三相佛。正報。",
    "X22n0413_002:0439c11": "土。依報。頂下。五頂髻。二先髻色。鉢頭摩。此云紅蓮",
    "X22n0413_002:0439c12": "花。於下。次瓶光佛事。謂諸佛化度眾生事。如八相",
    "X22n0413_002:0439c13": "等。餘下。次總例觀音。指面臂眉毫掌指瓔珞也。前",
    "X22n0413_002:0439c14": "則是心是觀音。今則是心作勢至。知佛菩薩。皆唯",
    "X22n0413_002:0439c15": "心造矣。此下。後重明行坐二。先行相中。初地動也。",
    "X22n0413_002:0439c16": "當下。二華嚴也。他方動處蓮花莊高如樂土者。大",
    "X22n0413_002:0439c17": "本云。風吹散花。遍滿樂土。隨色次第而不雜亂。柔",
    "X22n0413_002:0439c18": "輭光澤。馨香芬烈。足履其上。蹈下四寸。隨舉足已。",
    "X22n0413_002:0439c19": "還復如故。華用已訖。地輙開裂。以次花沒。清淨無",
    "X22n0413_002:0439c20": "遺隨其時節。風吹散花。如是六反。此下。次坐相三。",
    "X22n0413_002:0439c21": "初地動。從下。二佛集。金光佛者。表金剛般若智。能",
    "X22n0413_002:0439c22": "斷眾生諸煩惱故。光明王者。表二無礙智。遍照法",
    "X22n0413_002:0439c23": "界。拔苦與樂。得自在故。畟塞。徧滿也。此則釋迦三",
    "X22n0413_002:0439c24": "變淨土。安置分身。彼則畟塞其空。多也可知。坐下。",
    "X22n0413_002:0440a01": "三法演。宣說苦空。深達實相。名為妙法。三輩九品。",
    "X22n0413_002:0440a02": "未盡變易。名為度苦。統上本末身相。以色性即智",
    "X22n0413_002:0440a03": "故。色體無形。說名智身。真空觀也。以智性即色故。",
    "X22n0413_002:0440a04": "現色無齊。說名法身。理事觀也。以色心不二故。隨",
    "X22n0413_002:0440a05": "心能示菩薩身色。無量莊嚴。各各差別。皆無分齊",
    "X22n0413_002:0440a06": "而不相妨。非心識分別能知。名法界身徧一切時",
    "X22n0413_002:0440a07": "處。含容觀也。作下二揀能觀心。若得觀見。始信是",
    "X22n0413_002:0440a08": "心作勢至矣。我與菩薩。寧有間耶。是為下。結也。三",
    "X22n0413_002:0440a09": "聖皆云色身相者。顯非法身。以法身無有彼此色",
    "X22n0413_002:0440a10": "相迭相見故。報化色相。皆從法身之所現。故起信",
    "X22n0413_002:0440a11": "云。諸佛法身。唯是第一義諦。無有世諦境界。除下。",
    "X22n0413_002:0440a12": "益也。初滅罪。阿僧祇。此云無央數。作下。二遊土。菩",
    "X22n0413_002:0440a13": "薩具神足力。觀則自然蓮花化生。遊諸佛土。楞嚴",
    "X22n0413_002:0440a14": "勢至云。今於此界。攝念佛人。歸於淨土。行者為觀。",
    "X22n0413_002:0440a15": "不亦宜乎。△十二普想觀。",
    "X22n0413_002:0440a16": "此觀成已名為具足(至)常來至此行人之所。",
    "X22n0413_002:0440a17": "此下。先明觀。二初結前。謂上二觀成時。則於二大",
    "X22n0413_002:0440a18": "士身。名為具足觀色相也。見下。二正示。二先約入",
    "X22n0413_002:0440a19": "觀位以明觀想初後五。一生方想。謂於自心中。當",
    "X22n0413_002:0440a20": "起觀想三聖來迎。或持金剛臺。或執紫金臺。自身",
    "X22n0413_002:0440a21": "趺坐蓮花臺上。生於樂界也。作下。二開合想。合如",
    "X22n0413_002:0440a22": "托胎。開如出胎。上品蓮花為父母。身化生矣。問此",
    "X22n0413_002:0440a23": "與上中上下二品何別。答。此就心行因言。彼約輩",
    "X22n0413_002:0440a24": "品果判。又合如彈指頃。到彼即開。不待經宿。誰謂",
    "X22n0413_002:0440b01": "其非上品上生耶。蓮下。三光照想。照身。法身頓爾",
    "X22n0413_002:0440b02": "成就也。目開慧眼應時清明也。見下四。見佛想。滿",
    "X22n0413_002:0440b03": "空中者。即前所觀三聖具足色身相也。水下。五聞",
    "X22n0413_002:0440b04": "法想。法界真如藏心。真空第一義諦。聞已即悟無",
    "X22n0413_002:0440b05": "生忍者。名曰妙法。三藏十二部。一切修多羅。葢詮",
    "X22n0413_002:0440b06": "此也。故云與合。前明是心作佛。是心是佛。豈非演",
    "X22n0413_002:0440b07": "妙法乎。與經合乎。若下。次就出定境以判功德淺",
    "X22n0413_002:0440b08": "深。憶持。謂聖相法音。然此了了得見非前觀想可",
    "X22n0413_002:0440b09": "比。故名此為真實知見。是為下。二成結三聖正報。",
    "X22n0413_002:0440b10": "樂國依報。與自身往見。同時具想。故名為普觀。真",
    "X22n0413_002:0440b11": "如界內。無佛無生。絕相觀也。緣起法中。有凡有聖。",
    "X22n0413_002:0440b12": "無礙觀也。依正遍含。自他攝入。含容觀也。無下。三",
    "X22n0413_002:0440b13": "顯益佛法界身。入一切眾生心想中。是故心想佛",
    "X22n0413_002:0440b14": "成就時。三聖化身。常來至此所也。△十三雜想觀。",
    "X22n0413_002:0440b15": "佛告阿難及韋提希(至)是為雜想觀名第十三觀。",
    "X22n0413_002:0440b16": "先觀二。初佛身二。先丈六像。又二。初教觀丈六。若",
    "X22n0413_002:0440b17": "有志心求生樂土者。當於一處。繩床西向。跏趺端",
    "X22n0413_002:0440b18": "坐。項脊相對。不昂不傴。調和氣息。定住其心。直想",
    "X22n0413_002:0440b19": "彌陀丈六金軀。坐于花臺。在水池上。專繫眉間白",
    "X22n0413_002:0440b20": "毫一相。猶如珂雪。長一丈五尺。外有八楞。周圍五",
    "X22n0413_002:0440b21": "寸。其毫中空。右旋宛轉。如瑠璃筒。從此發光。瑩靜",
    "X22n0413_002:0440b22": "明徹。顯映金顏。堅久其觀。白毫一見彌陀相好。自",
    "X22n0413_002:0440b23": "然當現。斯是釋尊別示初心。從易觀佛入門之要",
    "X22n0413_002:0440b24": "術也。如下。二揀前具相。指前第九觀也。非是凡夫",
    "X22n0413_002:0440c01": "心力及者。起信云。一者。依分別事識。凡夫二乘心",
    "X22n0413_002:0440c02": "所見者。名為應身以不知轉識現故。見從外來。取",
    "X22n0413_002:0440c03": "色分齊。不能盡知故。二者。依於業識。謂諸菩薩。從",
    "X22n0413_002:0440c04": "初發意至究竟地。心所見者。名為報身。身有無量",
    "X22n0413_002:0440c05": "色。色有無量相。相有無量好。所住依果。亦有無量",
    "X22n0413_002:0440c06": "種種莊嚴。隨所示現。即無有邊。不可窮盡。離分齊",
    "X22n0413_002:0440c07": "相。若離業識。則無見相。以諸佛法身。無有彼此色",
    "X22n0413_002:0440c08": "相迭相見故。諸佛如來。唯是法身第一義諦。離於",
    "X22n0413_002:0440c09": "施作。釋曰。論應身。即化身。亦名劣應身。是今經丈",
    "X22n0413_002:0440c10": "六像也。論報身。即他受用身。亦名勝應身。是今經",
    "X22n0413_002:0440c11": "由旬身也。唯識云。隨菩薩所宜。變為淨土。或小或",
    "X22n0413_002:0440c12": "大。或劣或勝。前後改轉。他受用身。依之而住。能依",
    "X22n0413_002:0440c13": "身量。亦無定限。故勝應佛。非凡小心所能及也。但",
    "X22n0413_002:0440c14": "想下。三總顯觀福。佛像。丈六也。具足由旬也。阿彌",
    "X22n0413_002:0440c15": "下。次大小化二。一能化本。或下。二所化迹四。一大",
    "X22n0413_002:0440c16": "化。或下。二小化約教判之。八尺。凡小見也。丈六。始",
    "X22n0413_002:0440c17": "教三乘見也。恒沙由旬。終教見也。滿虗空中。頓教",
    "X22n0413_002:0440c18": "見也。是法界身。神通如意。於十方國。變現自在圓",
    "X22n0413_002:0440c19": "教見也。所下。三形色。圓下。四蓮花。佛花大小不定。",
    "X22n0413_002:0440c20": "隨本身現起故。觀下。二二聖。此亦明池水上及樹",
    "X22n0413_002:0440c21": "下者。故云身相同生。觀首相者。頂上天冠中有一",
    "X22n0413_002:0440c22": "立化佛者。觀音也。頂上天冠中有一座寶瓶者。勢",
    "X22n0413_002:0440c23": "至也助化一切者。佛身既隨眾生心。菩薩亦應所",
    "X22n0413_002:0440c24": "知量故。是為下。後結。雜想者。有二意。根鈍觀佛菩",
    "X22n0413_002:0441a01": "薩勝相不成者。令捨前大觀今丈六等像。一也。根",
    "X22n0413_002:0441a02": "利觀前勝相已就。令其更觀大小化用。使德位增",
    "X22n0413_002:0441a03": "進。勝劣無殊。二也。九。十。十一。偏觀三大像。第八。總",
    "X22n0413_002:0441a04": "觀三大像。此則襍觀三聖大小像。十二中。加行人",
    "X22n0413_002:0441a05": "往生。故前後觀境。各不相濫。若以法界觀之。性空",
    "X22n0413_002:0441a06": "即是佛菩薩。真空觀也。隨心現起不定形。理事觀",
    "X22n0413_002:0441a07": "也。主伴同時遍無盡。含容觀也。△十四上生觀(三)",
    "X22n0413_002:0441a08": "初標。",
    "X22n0413_002:0441a09": "佛告阿難及韋提希。",
    "X22n0413_002:0441a10": "一者。令勝根上求下化。中修萬行。求生淨土。下鈍",
    "X22n0413_002:0441a11": "信不可以少善根福德因緣。得生彼國。二者。令知",
    "X22n0413_002:0441a12": "上輩善品內。復有上中下三類不同故告之也。△",
    "X22n0413_002:0441a13": "二釋(三)。初上品上生。",
    "X22n0413_002:0441a14": "上品上生者若有眾生(至)是名上品上生者。",
    "X22n0413_002:0441a15": "初句標境。若下。明觀二。先因三。初發心。三心標。何",
    "X22n0413_002:0441a16": "句徵。一下。釋專心上求於佛道。名為至誠。起信云。",
    "X22n0413_002:0441a17": "一者。直心。正念真如法故堅久中修於萬行。名為",
    "X22n0413_002:0441a18": "深心。論云。二者。深心。樂集一切諸善行故。迴向者。",
    "X22n0413_002:0441a19": "迴因向果也。發願者。願度自他也。迴願下利於我",
    "X22n0413_002:0441a20": "人。名迴向發願心。論云。三者。大悲心。欲拔一切眾",
    "X22n0413_002:0441a21": "生苦故。具下結。論云。菩薩發是心故。則得少分見",
    "X22n0413_002:0441a22": "於法身。隨其願力。能現八相。利益眾生。故云必生。",
    "X22n0413_002:0441a23": "復下。二根行。三種標。何句徵。一下釋。一中。不殺。是",
    "X22n0413_002:0441a24": "大小乘戒之根本。求生樂土之首業。深心開出。二",
    "X22n0413_002:0441b01": "中。博究大經。解無量義。誠心開出。三中。佛法僧天",
    "X22n0413_002:0441b02": "施戒。名六念。前四念他。三寶諸天恩也。後二念自。",
    "X22n0413_002:0441b03": "行止二善德也。此通誠深二心。向願同前悲心。生",
    "X22n0413_002:0441b04": "彼者。願自他同生彼樂國也。具下。三日期。功德指",
    "X22n0413_002:0441b05": "上心行二種。再加專心念佛一七。當命終時即得",
    "X22n0413_002:0441b06": "生也。生彼下。次果三。初臨終報。一聖境詳現。楞嚴",
    "X22n0413_002:0441b07": "云。若飛心中。兼福兼慧。及與淨願。自然心開。見十",
    "X22n0413_002:0441b08": "方佛。一切淨土隨願往生。今樂土業成。故終時現",
    "X22n0413_002:0441b09": "聖境也。觀世下。二執臺迎接。三心六念。勇猛精進。",
    "X22n0413_002:0441b10": "故金剛臺以表之。觀世下。三讚歎勸進。謂讚其已",
    "X22n0413_002:0441b11": "修因。進其當證果也。行者下。二得生報。生彼下。三",
    "X22n0413_002:0441b12": "生後報三。初聞法悟忍。起信云。若觀彌陀真如法",
    "X22n0413_002:0441b13": "身。常勤修習。畢竟得生。住正定故。經下。二徧界受",
    "X22n0413_002:0441b14": "記。還下。三得大總持。陀羅尼。此云總持。總一切善。",
    "X22n0413_002:0441b15": "持無量行。亦云遮持。遮一切惡持無量戒。亦可總",
    "X22n0413_002:0441b16": "持一切淨善法義。遮持無量染惡法義也。是名句",
    "X22n0413_002:0441b17": "結成。△二上品中生。",
    "X22n0413_002:0441b18": "上品中生者不必受持讀誦(至)是名上品中生者。",
    "X22n0413_002:0441b19": "先境也。不下。次觀二。初因。持誦。方等。上生修者。善",
    "X22n0413_002:0441b20": "解一義。當中生行。起信云。或有眾生廣聞經論而",
    "X22n0413_002:0441b21": "得解者。或有眾生。文多為煩。少聞而取解者。前則",
    "X22n0413_002:0441b22": "文義雙持。次則唯義持矣。第一義心者。本如來藏",
    "X22n0413_002:0441b23": "法界心也。唯識頌云。此諸法勝義。亦即是真如。常",
    "X22n0413_002:0441b24": "如其性故。即唯識實性。信得是心是佛。故不驚動。",
    "X22n0413_002:0441c01": "了知十界因果。皆唯心造。名為深信。絕不猶豫是",
    "X22n0413_002:0441c02": "心作佛之理。故不誹謗。兼顯上生中且能讚念三",
    "X22n0413_002:0441c03": "寶諸天也。深信。是信。功德。是行。願生。是願。淨土三",
    "X22n0413_002:0441c04": "貲糧備矣。行此下。二果三。一臨終報。紫金臺者。起",
    "X22n0413_002:0441c05": "居註云。金剛寶。生於金中。百鍊不銷。尼乾經云。帝",
    "X22n0413_002:0441c06": "釋金剛寶能滅阿修羅。則金剛。天上所寶重。紫金。",
    "X22n0413_002:0441c07": "人間為尊貴。由解世間道中第一義性。較前雖劣。",
    "X22n0413_002:0441c08": "望後則勝。故以此表之。傳持淨業。故讚法子。直指",
    "X22n0413_002:0441c09": "人心是佛。念必成佛。名行大乘。行者下。二得生報。",
    "X22n0413_002:0441c10": "十指齊對。名為义手。一合掌不义手。二义手不合",
    "X22n0413_002:0441c11": "掌。三掌亦合。手亦义。四不义手。不合掌。今是第三",
    "X22n0413_002:0441c12": "雙亦也。佛以眾生為心。令九界歸佛界。故歎諸佛。",
    "X22n0413_002:0441c13": "此紫下。三生後報四。一華開光照。經宿開者。揀上",
    "X22n0413_002:0441c14": "生中隨到隨開也。紫金色者。彌陀佛身。夜摩天閻",
    "X22n0413_002:0441c15": "浮檀金色。觀音面雖閻浮檀金。而身是紫金色。則",
    "X22n0413_002:0441c16": "行者同菩薩身矣。光照目開者。行人與佛。氣分交",
    "X22n0413_002:0441c17": "接。即凡夫身眼。成佛身眼也。因前下。二聞法讚佛。",
    "X22n0413_002:0441c18": "眾聲。指水光林鳥。非佛願行。寧充法喜。故讚歎。經",
    "X22n0413_002:0441c19": "下。三進覺修定。不退。進覺也。起信云。若人專念阿",
    "X22n0413_002:0441c20": "彌陀佛。所修善根。迴向願求生彼世界。即得往生。",
    "X22n0413_002:0441c21": "常見佛故。終無有退。小本云。眾生生者。皆是阿鞞",
    "X22n0413_002:0441c22": "跋致法藏願云。我作佛時。聞我名號。歸依精進。於",
    "X22n0413_002:0441c23": "諸佛法。永不退轉。阿耨至菩提。此翻無上正等正",
    "X22n0413_002:0441c24": "覺。菩提覺。揀三途不覺。攝人天乘果。三正。揀凡外",
    "X22n0413_002:0442a01": "不正。攝聲聞辟支乘果。三藐正等。揀二乘定性不",
    "X22n0413_002:0442a02": "等。攝始終頓圓菩薩乘果。阿耨多羅無上。揀大乘",
    "X22n0413_002:0442a03": "等覺已還菩薩有上。攝妙覺一佛乘果。此於二佛",
    "X22n0413_002:0442a04": "果中。屬智果。轉煩惱而成者。應時下。修定也。楞嚴",
    "X22n0413_002:0442a05": "等百千三昧。無不歷具。故云修諸。經下。四得忍受",
    "X22n0413_002:0442a06": "記。諸佛現前。與受果記。名現前記也。是名句。後結",
    "X22n0413_002:0442a07": "也。△三上品下生。",
    "X22n0413_002:0442a08": "上品下生者亦信因果(至)是名上品下生者。",
    "X22n0413_002:0442a09": "初標境。亦下。二明觀二。先因即心即佛。故信而不",
    "X22n0413_002:0442a10": "謗。即佛即心。故發無上心。願與法界眾生同生西",
    "X22n0413_002:0442a11": "方。成等正覺。名之曰道。對前上中。缺於持經解義",
    "X22n0413_002:0442a12": "二種。功德。發心念佛。持戒行施等。行者下。次果三。",
    "X22n0413_002:0442a13": "初終報但發真正菩提道心。故以金蓮為表然不",
    "X22n0413_002:0442a14": "能持經解義。安了達實相果理。豈如前之花中有",
    "X22n0413_002:0442a15": "臺也。眼等五根。不緣五塵。破滅五百煩惱。信等五",
    "X22n0413_002:0442a16": "根。出生五力。成證五百佛法。故五百佛為表。然不",
    "X22n0413_002:0442a17": "能得六根中千二百功德。如來藏中恒沙性德。豈",
    "X22n0413_002:0442a18": "如前之千佛無數佛耶。化佛讚發心者。由依四諦",
    "X22n0413_002:0442a19": "境。發四弘誓願。此菩提願。即佛心故。見此下。二生",
    "X22n0413_002:0442a20": "報。一日下。三後報二。初花開見佛。上則到時即見。",
    "X22n0413_002:0442a21": "中則經宿乃見。此則七日中見。至三七後見之究",
    "X22n0413_002:0442a22": "竟者。葢心願雖發。未能稱真修八萬行。轉塵勞成。",
    "X22n0413_002:0442a23": "相好故。聞眾下。二聞法得果。供佛聞法者。生前不",
    "X22n0413_002:0442a24": "能廣修福慧。故於極樂遊後。歷事諸佛。滿足三嚴",
    "X22n0413_002:0442b01": "也。百法明門者。大乘家五位百法也。名數如百法",
    "X22n0413_002:0442b02": "論。總顯三界所有。唯識所現歡喜。初地名。初得超",
    "X22n0413_002:0442b03": "凡夫地。入菩薩位。離世間趣。入出世道。如來種中。",
    "X22n0413_002:0442b04": "決定當得。成多欣慶。故名歡喜。華嚴明初地菩薩",
    "X22n0413_002:0442b05": "於一念頃。得百三昧。見百如來。百神力。動百界。照",
    "X22n0413_002:0442b06": "教百剎眾生。住壽百劫。知前後際各百劫事。入百",
    "X22n0413_002:0442b07": "法門。現百身。示百菩薩。住此地位。安有不喜者耶。",
    "X22n0413_002:0442b08": "是句三結成。△三結。",
    "X22n0413_002:0442b09": "是名上輩生想名第十四觀。",
    "X22n0413_002:0442b10": "發大道心具二利行。故名上輩。復開三者。勝劣殊",
    "X22n0413_002:0442b11": "故。相對揀顯之。上上品則七日七夜。讚想於佛。三",
    "X22n0413_002:0442b12": "心六念。讀經解義。深信因果。持戒利生發大心願。",
    "X22n0413_002:0442b13": "回向求生(因勝也)。真佛與無數化佛來迎。乘金剛臺。",
    "X22n0413_002:0442b14": "到即花開。見佛聞法。悟無生忍。受諸佛記。得陀羅",
    "X22n0413_002:0442b15": "尼(果勝也)。上中品則五日五夜。一心想佛。不謗三寶。",
    "X22n0413_002:0442b16": "解第一義。深信因果。持戒弘法。發菩提願。回向求",
    "X22n0413_002:0442b17": "生(因中也)。真佛與一千化佛來迎。乘紫金臺。經宿花",
    "X22n0413_002:0442b18": "開。見佛聞法。七日後菩提不退。一小劫得忍受記。",
    "X22n0413_002:0442b19": "(果中也)上下品則七日或但五夜。專意想佛。不謗法。",
    "X22n0413_002:0442b20": "信因果。持戒益物。發心發願。回向求生(因劣也)。真佛",
    "X22n0413_002:0442b21": "與五百化佛來迎。坐金蓮花。一日一夜花開。七日",
    "X22n0413_002:0442b22": "見佛。三七聞法。三小劫住初地(果劣也)。因果品位。雖",
    "X22n0413_002:0442b23": "有勝劣。望後中下。皆名上輩。大本上輩往生文云。",
    "X22n0413_002:0442b24": "若發無上道心。深信因果。不謗三寶。捨家棄欲。行",
    "X22n0413_002:0442c01": "沙門法。大修利益眾生功德。專念彌陀。願生彼國。",
    "X22n0413_002:0442c02": "真佛與諸聖眾來迎。坐七寶蓮。住不退轉。智慧勇",
    "X22n0413_002:0442c03": "猛。神通自在。故此與彼義相同也。亦即前三福中",
    "X22n0413_002:0442c04": "第三淨業。想者。無相寂滅心中。本無上輩三品。真",
    "X22n0413_002:0442c05": "空觀也。不妨依無相心。造出上生行相。雖成諸有",
    "X22n0413_002:0442c06": "為相。一一入無生性。無礙觀也有為無為。相即自",
    "X22n0413_002:0442c07": "在。上品下品。主伴圓明。周遍觀也。深思之令現前。",
    "X22n0413_002:0442c08": "心佛眾生。盡歸法界性矣。△十五中生觀(三)。初標。",
    "X22n0413_002:0442c09": "佛告阿難及韋提希。",
    "X22n0413_002:0442c10": "告亦二意。一令中人已上者。見賢勵己。捨中以取",
    "X22n0413_002:0442c11": "上也。又令中人已下者。改惡遷善。欣中以厭下也。",
    "X22n0413_002:0442c12": "二。使了中輩不善不惡類內。又有上中下三品之",
    "X22n0413_002:0442c13": "不同。△二釋(三)。初中品上生。",
    "X22n0413_002:0442c14": "中品上生者若有眾生(至)是名中品上生者。",
    "X22n0413_002:0442c15": "先境。若下。次觀中。初因。五戒者。不殺盜婬妄言飲",
    "X22n0413_002:0442c16": "酒也。八戒如前。諸戒。即十戒。二百五十戒。三學之",
    "X22n0413_002:0442c17": "首。四諦中道也。無眾過者。一切惡不作故。四諦中",
    "X22n0413_002:0442c18": "集諦斷也。善根指修道滅集言。臨命下。二果三。初",
    "X22n0413_002:0442c19": "終報。與比丘者。持聲聞戒故。金色光者。堅修不犯",
    "X22n0413_002:0442c20": "故。說苦空者。常觀苦諦故謂觀身不淨。受苦空。心",
    "X22n0413_002:0442c21": "無常。法無我也。出家離苦者。出見煩惱家。離分別",
    "X22n0413_002:0442c22": "惑苦。初果也。出思煩惱家。離俱生惑苦。四果也。又",
    "X22n0413_002:0442c23": "出三界火宅家。離分段生死苦。二乘果也。行者下。",
    "X22n0413_002:0442c24": "二生報。蓮花臺者。梵語毗尼。此翻為滅。得滅果故。",
    "X22n0413_002:0443a01": "或名尸羅。此云清涼。離熱惱因。得清涼果故。亦名",
    "X22n0413_002:0443a02": "波羅提木义。翻為隨順解脫。隨順有為(即有餘涅槃)無",
    "X22n0413_002:0443a03": "為(即無餘涅槃)二種解脫果故。今則終身持具足戒。成",
    "X22n0413_002:0443a04": "五分法身。得涅槃解脫經云。戒淨有智慧。便得第",
    "X22n0413_002:0443a05": "一道。故華中有臺也。蓮華下。三後報。四諦者。苦以",
    "X22n0413_002:0443a06": "業果逼迫為義。二種生死等。集以增長無明為事。",
    "X22n0413_002:0443a07": "五住煩惱等。道以除患為功。正助道品等。滅以累",
    "X22n0413_002:0443a08": "盡為名。二種涅槃等。阿羅漢。有三義。一應供。應受",
    "X22n0413_002:0443a09": "人天供養。乞士果也。二殺賊殺盡諸煩惱賊。破惡",
    "X22n0413_002:0443a10": "果也。三無生。永無三界生緣。怖魔果也。三明者。過",
    "X22n0413_002:0443a11": "去宿命明。現在漏盡明。未來天眼明也。六通者。天",
    "X22n0413_002:0443a12": "眼天耳。他心。宿命。神境。漏盡。悉皆無壅故也。問。通",
    "X22n0413_002:0443a13": "明何別。答。智論云。直知過去等名通。委悉過去等",
    "X22n0413_002:0443a14": "因緣行業名明。婆沙云。天耳但是聞聲。他心緣他",
    "X22n0413_002:0443a15": "別想。神境即神足通。亦即身如意通。此但工巧而",
    "X22n0413_002:0443a16": "已。故但名通。宿命。知過去苦生厭。天眼。知未來苦",
    "X22n0413_002:0443a17": "令離。漏盡。現觀惑智斷證。由此三兼稱為明也。八",
    "X22n0413_002:0443a18": "解脫者。一內有色外觀色解脫。位在初禪。能脫自",
    "X22n0413_002:0443a19": "地及下欲界。二內無色外觀色解脫。位在二禪。二",
    "X22n0413_002:0443a20": "禪內淨故。三淨勝解身作證解脫。位在三禪。定中",
    "X22n0413_002:0443a21": "鍊八色光(地水火風青黃赤白)。極令明淨。與樂俱生故。此三",
    "X22n0413_002:0443a22": "於微妙五欲。無染著也。四空處解脫。滅根本四禪",
    "X22n0413_002:0443a23": "及前三解脫等色。入空處定。具足而住。五識處解",
    "X22n0413_002:0443a24": "脫。捨空緣識入定。六無所有處解脫。捨識緣無所",
    "X22n0413_002:0443b01": "有定。七非非想處解脫。捨無有入非想定。從空處",
    "X22n0413_002:0443b02": "來。並修八聖種觀。如癰瘡無常等。一一定中。背捨",
    "X22n0413_002:0443b03": "不著。此四位在四空。於下地法。得捨離也。八滅盡",
    "X22n0413_002:0443b04": "解脫。滅受想諸心數法。以寂滅涅槃。安著身中。此",
    "X22n0413_002:0443b05": "一位過三界。能脫一切有緣心慮也。亦名為八背",
    "X22n0413_002:0443b06": "捨。背彼淨潔五欲。捨離此著心也。背捨據因。解脫",
    "X22n0413_002:0443b07": "約果說。問。往生論二乘不生。此文明小種得生。成",
    "X22n0413_002:0443b08": "羅漢果。如何分別。答。有四意。一小乘不信有他方",
    "X22n0413_002:0443b09": "佛色者。不生。信者生矣。隨其善根。證三四果。經云",
    "X22n0413_002:0443b10": "修行諸戒。回向願求。二定性趣寂者。不生。不定性。",
    "X22n0413_002:0443b11": "或臨終回心大者。得生。是故到彼。先成小果。後成",
    "X22n0413_002:0443b12": "佛果。則彼土聲聞。皆以佛道聲。令一切聞者也。三",
    "X22n0413_002:0443b13": "實行聲聞。不生。退菩提心二乘。則生。無漏道熟。一",
    "X22n0413_002:0443b14": "聞苦空四諦法音。便成羅漢。不須經久得大菩提。",
    "X22n0413_002:0443b15": "四經顯始終教中大心聲聞。引攝實行。入於佛種",
    "X22n0413_002:0443b16": "也。論揀小教中愚法二乘。欲令定性。背小向大也。",
    "X22n0413_002:0443b17": "是名下。後結。△次中品中生。",
    "X22n0413_002:0443b18": "中品中生者(至)是名中品中生者。",
    "X22n0413_002:0443b19": "中句標境。若下。明觀。先因。沙彌。此翻息慈。息惡行",
    "X22n0413_002:0443b20": "慈也。戒有十。即前八戒後。更加九不過中食。十不",
    "X22n0413_002:0443b21": "捉金銀生像也。具足戒。即比丘戒。及比丘尼戒也。",
    "X22n0413_002:0443b22": "威儀。三千威儀也。一日一夜。揀前終身持也。戒香。",
    "X22n0413_002:0443b23": "五分法身香之首也。如此下。二果。初。終報。七寶蓮",
    "X22n0413_002:0443b24": "者。月擇幾日。寶持齋戒。非盡生故。見佛。彌陀色身",
    "X22n0413_002:0443c01": "也。聞聲。彌陀智身也。迦葉佛云。一切惡不作。能奉",
    "X22n0413_002:0443c02": "行諸善。自淨其志意。是則諸佛教。故讚言善人。諸",
    "X22n0413_002:0443c03": "佛教者。戒經云。過現諸世尊。能勝一切憂。皆共尊",
    "X22n0413_002:0443c04": "敬戒。此是諸佛法。今能受持無犯。豈不隨順。行者",
    "X22n0413_002:0443c05": "下。二生報。在下。三後報。聞法。指四諦。須陀洹。此云",
    "X22n0413_002:0443c06": "預流。預入聖人流也。或云逆流。逆彼六塵流也。初",
    "X22n0413_002:0443c07": "果名。斷八十八使。離凡夫無量生死之苦。羅漢。四",
    "X22n0413_002:0443c08": "果名。斷八十一品。離聖人七返生死之苦。是名句",
    "X22n0413_002:0443c09": "結成。△後中品下生。",
    "X22n0413_002:0443c10": "中品下生者若有善男子(至)是名中品下生者。",
    "X22n0413_002:0443c11": "先標。若下。次釋二。初因。先生時修世間善。孝養。三",
    "X22n0413_002:0443c12": "綱中一。仁慈。五常之首。三綱立。人倫之道盡矣。五",
    "X22n0413_002:0443c13": "常即五戒。仁則不殺。義則不盜。禮則不淫。信則不",
    "X22n0413_002:0443c14": "妄言。智則不飲酒五常行。佛教之戒傳矣。此二。三",
    "X22n0413_002:0443c15": "種淨業內。第一福德也。此下。次臨終值出世法。佛",
    "X22n0413_002:0443c16": "土。增其外緣。令顯緣因佛性也。說願。發其內因。令",
    "X22n0413_002:0443c17": "顯正因佛性也。起信云。因緣具足者。所謂自有熏",
    "X22n0413_002:0443c18": "習之力。又為佛菩薩等慈悲願護。能起厭苦之心。",
    "X22n0413_002:0443c19": "信有涅槃。修習善根。乃能進趣。問。云何不說回向。",
    "X22n0413_002:0443c20": "願求。答。既聞稱性四十八願。唯心佛土樂事。信向",
    "X22n0413_002:0443c21": "願往可知。聞下。二果二。初生報。聞者。聞慧。了因佛",
    "X22n0413_002:0443c22": "性開顯也。此事。指正緣二性三因性顯。一佛乘彰。",
    "X22n0413_002:0443c23": "近則生方證小。遠則成佛利生。經下。二後報。法謂",
    "X22n0413_002:0443c24": "苦空無常等。問。孝養仁慈。為世出世之善基。大小",
    "X22n0413_002:0444a01": "乘之法本。況聞佛願。何但成小。答。厭苦心切故。速",
    "X22n0413_002:0444a02": "求無漏故。願先度自故。佛順本習故。法隨機解故。",
    "X22n0413_002:0444a03": "從小漸大故。是名句。後結。△三結。",
    "X22n0413_002:0444a04": "是名中輩生想名第十五觀。",
    "X22n0413_002:0444a05": "回向願生。成自利行。故名中輩。亦分三者。高卑亦",
    "X22n0413_002:0444a06": "別故。若對顯之。中上品則三日三夜。想念於佛。長",
    "X22n0413_002:0444a07": "持諸戒。無惡逆過。發信願心。回向求生者(因高也)。真",
    "X22n0413_002:0444a08": "佛與比丘眷屬來迎。乘蓮花臺。即生彼土。蓮花尋",
    "X22n0413_002:0444a09": "開。聞四諦法。得羅漢道(果高也)。中中品則一日一夜。",
    "X22n0413_002:0444a10": "觀想彌陀。及持八戒十戒或具足戒。發回向心。願",
    "X22n0413_002:0444a11": "生西方者(因中也)。真佛來迎。坐七寶蓮。經七日開。得",
    "X22n0413_002:0444a12": "須陀洹。至半劫後。成羅漢果(果中也)。中下品則一日",
    "X22n0413_002:0444a13": "或一夜。孝養仁慈。臨終得遇知識。指示佛土願者。",
    "X22n0413_002:0444a14": "(因[(白日+田)/廾]也)命終即乘蓮花往生。經七日已。遇觀音勢至",
    "X22n0413_002:0444a15": "聞法得初果。過一小劫。成阿羅漢(果[(白日+田)/廾]也)。因果品位",
    "X22n0413_002:0444a16": "雖有高卑。望彼上下。皆名中輩。大本中輩往生文",
    "X22n0413_002:0444a17": "云。若不作沙門行。但發菩提心。深信因果。不謗正",
    "X22n0413_002:0444a18": "法。為自業苦。專念於佛。多少修善。造像持戒飯僧",
    "X22n0413_002:0444a19": "然燈。回向願生。化佛與大眾來迎。坐蓮花中。往生",
    "X22n0413_002:0444a20": "其國。住不退轉。功德智慧。故此與彼。義旨無殊。亦",
    "X22n0413_002:0444a21": "即前三福內。第二淨業也。想者。中輩三品行相。當",
    "X22n0413_002:0444a22": "體寂滅真空。絕相觀也。理實三類中生。並唯自心",
    "X22n0413_002:0444a23": "顯現。事理觀也。人法交涉。依正相在。含容觀也。若",
    "X22n0413_002:0444a24": "常觀此中生法界。時時往彼樂土見佛。△十六下",
    "X22n0413_002:0444b01": "生觀(三)。初標。",
    "X22n0413_002:0444b02": "佛告阿難及韋提希。",
    "X22n0413_002:0444b03": "說中生竟。又標告語者。一令上智善根。當堅心念",
    "X22n0413_002:0444b04": "佛。見不賢而內自省。決定往生。又令愚鈍惡逆。亦",
    "X22n0413_002:0444b05": "回心念佛。聞彌陀十念之願。帶業可往。二審下輩。",
    "X22n0413_002:0444b06": "惡品內。更有上中下不同。又此對後二之別。亦是",
    "X22n0413_002:0444b07": "總告也。問。小本云。眾生生者。皆是阿鞞跋致。其中",
    "X22n0413_002:0444b08": "多有一生補處。五逆十惡。云何得生。答。彼約果言。",
    "X22n0413_002:0444b09": "故唯善人。此約因論。故通惡逆。葢由佛性是同故",
    "X22n0413_002:0444b10": "不壞信種故。稱名滅業故。願生樂土故。彌陀願力",
    "X22n0413_002:0444b11": "故。圓實教中。並許無性闡提。悉當成佛。亦此意也。",
    "X22n0413_002:0444b12": "△二釋(三)。初下品上生。",
    "X22n0413_002:0444b13": "下品上生者(至)是名下品上生者。",
    "X22n0413_002:0444b14": "下句標境。或下。明觀中。一因。又二。先生時作惡。惡",
    "X22n0413_002:0444b15": "業。殺盜婬妄等。惡法。刀劍穿窬等。楞嚴明二類。一",
    "X22n0413_002:0444b16": "約輕重。文云。純情。即沉阿鼻地獄。若沉心中。毀佛",
    "X22n0413_002:0444b17": "禁戒。誑妄說法。虗貪信施。五逆十重。更生十方阿",
    "X22n0413_002:0444b18": "鼻地獄。釋曰。純情。十惡習也。今下品上生。毀戒誑",
    "X22n0413_002:0444b19": "說。今下品中生。逆重。今下品下生二。約根境。文云。",
    "X22n0413_002:0444b20": "若諸眾生。惡業同造。入阿鼻獄。六根各造。及彼所",
    "X22n0413_002:0444b21": "作兼境兼根。是人則入八無間獄。身口意三。作殺",
    "X22n0413_002:0444b22": "盜婬。是人則入十八地獄。釋曰。同造。六根十習。同",
    "X22n0413_002:0444b23": "時具造也。今下品下生。各造。根習雖具而不同時",
    "X22n0413_002:0444b24": "也。兼者。雖同時兼作。但缺而不具也。今下品中生。",
    "X22n0413_002:0444c01": "後則三根三境。今下品上生。摭華鈔明善不善三",
    "X22n0413_002:0444c02": "品。各通三法。一約境。惡則於勝殺為上。謂父母等。",
    "X22n0413_002:0444c03": "於劣殺為下。謂蚊蚋等。餘者為中。善則於劣不殺",
    "X22n0413_002:0444c04": "為上。謂蚊蚋等。於勝不殺為下。謂父母等。餘為中。",
    "X22n0413_002:0444c05": "二約心。無問善不善。但猛利心作為上。泛爾心作",
    "X22n0413_002:0444c06": "為下。餘者為中。三約時。若善不善。但三時無悔者",
    "X22n0413_002:0444c07": "為上。作已方悔為中。正作能悔為下。三時。欲作正",
    "X22n0413_002:0444c08": "作。作已也。今下品上生不善。於心境時內。皆屬下",
    "X22n0413_002:0444c09": "品。命下。二臨終修善二。先聞法除罪。知識。僧寶也。",
    "X22n0413_002:0444c10": "大乘。華嚴梵網法華涅槃等。十二部經題者。一修",
    "X22n0413_002:0444c11": "多羅。此云契經。長行直說法相者。二祇夜。此云應",
    "X22n0413_002:0444c12": "頌。重頌長行所說者。三和伽那。此云授記。聖言說",
    "X22n0413_002:0444c13": "與名授。果為心期名記。四伽陀。此云諷頌。孤起別",
    "X22n0413_002:0444c14": "諷。不重頌者。五優陀那。此云無問自說。不待請而",
    "X22n0413_002:0444c15": "說者。六尼陀那。此云因緣。有人問故。為說是事者。",
    "X22n0413_002:0444c16": "七阿波陀那。此云譬喻。如舉扇喻月。動樹訓風等。",
    "X22n0413_002:0444c17": "八伊帝目多伽。此云本事說佛本昔曾為利生淨",
    "X22n0413_002:0444c18": "土事也。九闍陀伽。此云本生。是說菩薩本昔受生",
    "X22n0413_002:0444c19": "諸因緣也。十毗佛略。此云方廣。體相正直為方。德",
    "X22n0413_002:0444c20": "用周遍為廣。十一阿浮達摩。此云未曾有。如來現",
    "X22n0413_002:0444c21": "諸神力。眾生怪未曾有。十二優婆提舍。此云論義。",
    "X22n0413_002:0444c22": "逐釋所以。答其問者。除千劫者。法寶名德。不思議",
    "X22n0413_002:0444c23": "故。智者下。次稱名除罪。如來萬德洪名。威力廣大。",
    "X22n0413_002:0444c24": "利益無窮故。此於善三法中。境屬上品。心時亦屬",
    "X22n0413_002:0445a01": "上也。爾下。二果。先終報。但聞佛法之名。不觀佛法",
    "X22n0413_002:0445a02": "之身。故遣化三聖來迎。作下。次生報。經下。三後報。",
    "X22n0413_002:0445a03": "甚深經者。是大乘法。非小乘也。發心。行也。初地。證",
    "X22n0413_002:0445a04": "也。是名下。結成。△二下品中生。",
    "X22n0413_002:0445a05": "佛告阿難及韋提希(至)是名下品中生者。",
    "X22n0413_002:0445a06": "初境。毀佛禁戒。盜三寶物。較前更重。猶許生方。恐",
    "X22n0413_002:0445a07": "人難信。故又重別以告之。或下。二觀。先因二。初生",
    "X22n0413_002:0445a08": "時作惡。有二。一毀諸戒。如此下。二造十惡。僧祇物。",
    "X22n0413_002:0445a09": "此云十方眾僧物。謂厨庫華果等物。係招提常住。",
    "X22n0413_002:0445a10": "供養過未十方眾僧者也。現前僧物者。謂衣食藥",
    "X22n0413_002:0445a11": "具。唯施現前十方僧也。偷盜身三中一。不為弘法",
    "X22n0413_002:0445a12": "利生。但求名聞利養。名不淨說。攝口四也。慚愧。羞",
    "X22n0413_002:0445a13": "恥也。屏處造罪。不慚於天。自亦不羞。不重賢善。皆",
    "X22n0413_002:0445a14": "名為無慚。顯露為非。不愧於人。他亦不懼。不拒暴",
    "X22n0413_002:0445a15": "惡。皆名為無愧。攝意三也。日積月累。名為莊嚴。因",
    "X22n0413_002:0445a16": "也。此於不善心境時內。皆屬中品。地獄。果也。命下。",
    "X22n0413_002:0445a17": "二。臨終修善。先罪報現前。楞嚴云。一切世間生死",
    "X22n0413_002:0445a18": "相續。生從順習死從變流。臨命終時。未捨煖觸。一",
    "X22n0413_002:0445a19": "生善惡。俱時頓現。死逆生順二習相交。純想即飛",
    "X22n0413_002:0445a20": "必生天上。純情即沉墮阿鼻獄。成論明極善極惡。",
    "X22n0413_002:0445a21": "俱不經中陰。今則八熱獄相現前。下墜無間必矣。",
    "X22n0413_002:0445a22": "遇下。次佛力消滅。十力者。一是處非處力。知一切",
    "X22n0413_002:0445a23": "因緣果報是生處非生處。二業智力。知眾生過現",
    "X22n0413_002:0445a24": "未來諸業受也。三定力。知諸禪三昧。四根力。知眾",
    "X22n0413_002:0445b01": "生諸根上下。五欲力。知種種欲樂。六性力。知世間",
    "X22n0413_002:0445b02": "無數種性。七至處道力。知一切道至處相。八宿命",
    "X22n0413_002:0445b03": "力。知百千世中。身命苦樂。壽年長短等。九天眼力。",
    "X22n0413_002:0445b04": "見眾生生時死時。善道惡道。端正相醜陋相等。十",
    "X22n0413_002:0445b05": "漏盡力。能知自他諸漏盡者。即已盡我生。不受後",
    "X22n0413_002:0445b06": "有也。此十佛悉遍知。無能壞。無能勝。故稱為力。威",
    "X22n0413_002:0445b07": "即四無所畏。德即四無量心。四無礙辨等。神力者。",
    "X22n0413_002:0445b08": "十神通也。無作戒為戒身。無漏淨禪為定身。無漏",
    "X22n0413_002:0445b09": "智為慧身。有為無為二種解脫為解脫身。盡智無",
    "X22n0413_002:0445b10": "生智。知諸解脫相為解脫知見身。前三約因。道諦",
    "X22n0413_002:0445b11": "修成。後二約果。滅諦證得。於前三善法中。心時屬",
    "X22n0413_002:0445b12": "上。境則居中也。除八十億劫罪者。問。上生稱名聞",
    "X22n0413_002:0445b13": "法而滅罪少。此中但聞佛德而滅罪多者。何也答。",
    "X22n0413_002:0445b14": "上則業報猶輕。除少可生。此則業報稍重。須多除",
    "X22n0413_002:0445b15": "得往。理實佛法。隨心應量。非情可計度故。猛火化",
    "X22n0413_002:0445b16": "凉風者。業障煩惱。如火炎熱。佛法清凉。如甘露故。",
    "X22n0413_002:0445b17": "地獄吹天華者。變無間苦報為天華樂境故。華下。",
    "X22n0413_002:0445b18": "二果。先終報。如下。次生報。經下三後報。大乘甚深",
    "X22n0413_002:0445b19": "典者。談一切眾生。皆有佛性。有佛性者。皆得作佛",
    "X22n0413_002:0445b20": "之義也。是下。三結。△三下品下生。",
    "X22n0413_002:0445b21": "佛告阿難及韋提希(至)是名下品下生者。",
    "X22n0413_002:0445b22": "先標境。不揀逆重。十念可往。此又甚為希有難信。",
    "X22n0413_002:0445b23": "故復告以勸曉也。或下。次明觀。初因二。先生時作",
    "X22n0413_002:0445b24": "惡。初惡因。不善業者。身口意三諸惡業也五逆者。",
    "X22n0413_002:0445c01": "一殺父。二殺母。三出佛身血。四殺阿羅漢。十地聖",
    "X22n0413_002:0445c02": "人。五破羯磨轉法輪僧。外加六殺和尚。七殺阿闍",
    "X22n0413_002:0445c03": "黎。即名七遮。十惡者。謂十重惡。殺盜。婬妄。酒。說四",
    "X22n0413_002:0445c04": "眾過。自讚毀他。慳惜加毀。瞋不受悔。誹謗三寶也。",
    "X22n0413_002:0445c05": "諸不善者。謂四十八輕。及餘具足戒。十戒。八戒也。",
    "X22n0413_002:0445c06": "此於不善心境時內。皆屬上品。如此下。二惡報。惡",
    "X22n0413_002:0445c07": "道。獄。鬼畜也。多劫。約罪時。無窮。約苦果。問。大本明",
    "X22n0413_002:0445c08": "五逆謗法不生。此經逆重得生。何也。答。釋開五義。",
    "X22n0413_002:0445c09": "一大本除五逆兼謗法不生。此經說五逆不謗法。",
    "X22n0413_002:0445c10": "得生。良由謗則不信。不信自不往也。二大本揀謗",
    "X22n0413_002:0445c11": "淨土法門。不生。此經明謗餘佛法。而信有安樂願",
    "X22n0413_002:0445c12": "生彼國肯十念者。得生。所謂疑則花不開。信則決",
    "X22n0413_002:0445c13": "定往也。三大本謂下根造逆。多無重悔。罪不能懺。",
    "X22n0413_002:0445c14": "不生。俱舍云。愚作罪小。亦墮惡道。智犯罪大。亦能",
    "X22n0413_002:0445c15": "脫苦。如團鐵小。亦沉於水。為鉢鐵大。亦能浮飄。此",
    "X22n0413_002:0445c16": "經謂上根造逆。必有重悔。令罪消滅。得生。涅槃云。",
    "X22n0413_002:0445c17": "闡提有二。一利根。於現在得善根。二中根於後世",
    "X22n0413_002:0445c18": "得善根。如闍王作逆。慚愧重悔。佛為說法。得無根",
    "X22n0413_002:0445c19": "信。是也。四大本為生前無苦。不一心念。是散善力",
    "X22n0413_002:0445c20": "微。不能滅逆。不生。此經為臨終苦逼。十念觀佛。是",
    "X22n0413_002:0445c21": "定善力強。能除重逆。得生。五大本去一生逆謗。終",
    "X22n0413_002:0445c22": "亦無悔。毫無一念佛法之善。不生。此經取先修善",
    "X22n0413_002:0445c23": "後惡逆。或先惡逆後修善。臨終遇善友勸。信有西",
    "X22n0413_002:0445c24": "方能十稱者。得生。有此五意。故兩經開遮不同。如",
    "X22n0413_002:0446a01": "此下。次臨終修善。先苦逼不遑念佛。善知識者。誠",
    "X22n0413_002:0446a02": "中形外曰善。聞名欽德曰知。覩相奉教曰識。又真",
    "X22n0413_002:0446a03": "正為善。面會為知。心交為識。安慰等者。安以求生",
    "X22n0413_002:0446a04": "樂土之妙法。慈也。慰以念佛離苦之教門。悲也。苦",
    "X22n0413_002:0446a05": "逼。地獄惡相現前也。不遑。心中惶怖難觀也。善友",
    "X22n0413_002:0446a06": "下。二至心稱名滅罪。觀想曰念。持名曰稱。純一無",
    "X22n0413_002:0446a07": "間曰至心。相續成片故不絕。一者。數之始。十者數",
    "X22n0413_002:0446a08": "之終。圓滿善心故具十。南無。翻歸命。或信從。亦云",
    "X22n0413_002:0446a09": "度我。佛德無量。一名攝盡。故稱時即罪除。於前三",
    "X22n0413_002:0446a10": "善法內。心時屬上。境則居下也。問。云何十念。便能",
    "X22n0413_002:0446a11": "滅八十億劫罪耶。答。具三力故。一本有佛性力。如",
    "X22n0413_002:0446a12": "火。如舟船。二至心稱名力。如鑽。如帆楫。此二自力",
    "X22n0413_002:0446a13": "猛利也。三佛願攝取力。如人如順風。此一他力強",
    "X22n0413_002:0446a14": "勝。既因利緣強。境勝心猛。故能燒罪木而到蓮池",
    "X22n0413_002:0446a15": "也。法藏十八願云。乃至十念。若不生者。不取正覺。",
    "X22n0413_002:0446a16": "又大本云。乃至一念。至心迴向。願生彼國。即得往",
    "X22n0413_002:0446a17": "生。大品云。若有一人。稱南無佛。乃至畢苦。其福不",
    "X22n0413_002:0446a18": "盡。佛名經云。一聞佛名。滅無量劫生死之罪。此如",
    "X22n0413_002:0446a19": "百輛車薪。星火能燒。萬年室暗。盞燈能破。一錐千",
    "X22n0413_002:0446a20": "紙。一風億土。故調達獄中一稱佛時。變眾苦為三",
    "X22n0413_002:0446a21": "禪樂。張善和臨終未滿十聲。惡相滅而佛來迎。鍾",
    "X22n0413_002:0446a22": "馗設佛像而除羣雞啄面之苦。雄俊信念佛而成",
    "X22n0413_002:0446a23": "地獄漏網之人。一稱三稱尚爾。況十念多念者耶。",
    "X22n0413_002:0446a24": "命終下。二果。初終報。上生念佛法寶名德。故見寶",
    "X22n0413_002:0446b01": "蓮。中生聞佛威德自在。故見天華。下生十稱。念念",
    "X22n0413_002:0446b02": "不改。故見金蓮。日輪者。因則始終至心稱念報則",
    "X22n0413_002:0446b03": "佛日慧光。注照前後不輟矣。如下。二生報。於下。三",
    "X22n0413_002:0446b04": "後報。上生滅痴暗惑障。故放大智慧光明。中生滅",
    "X22n0413_002:0446b05": "黑染業障。故流清白梵行音聲。下生滅罪苦報障。",
    "X22n0413_002:0446b06": "故宣救苦大悲音聲。實相滅罪法者。普賢觀云。一",
    "X22n0413_002:0446b07": "切諸惡業。皆從妄想生。端坐念實相。眾罪如霜露。",
    "X22n0413_002:0446b08": "慧日能消除。若達妄想非有。罪性本空。業相轉為",
    "X22n0413_002:0446b09": "實相。又何苦報之有。是句。末。結成。△三結。",
    "X22n0413_002:0446b10": "是名下輩生想名第十六觀。",
    "X22n0413_002:0446b11": "始惡終善。缺二利行。故名下輩。亦有三者。惡固久",
    "X22n0413_002:0446b12": "多而善雖短少。亦有強弱之不等故。若對揀之。下",
    "X22n0413_002:0446b13": "上品則半日或半夜。聞經題。稱佛號。雖造十惡。然",
    "X22n0413_002:0446b14": "不謗法。信西方願往生者(因強也)。化佛來迎。坐寶蓮",
    "X22n0413_002:0446b15": "華。經七七日。花開聞法。發菩提心。過十小劫。登歡",
    "X22n0413_002:0446b16": "喜地(果強也)。下中品則一時一刻。聞佛相好。法身威",
    "X22n0413_002:0446b17": "德。雖破諸佛戒。偷僧祗物。然亦不謗法。願生西方",
    "X22n0413_002:0446b18": "者(因中也)。化佛來引。坐天華中。經六劫。蓮始開。聞法",
    "X22n0413_002:0446b19": "發心(果中也)。下下品則十念一念彌陀名號。雖造五",
    "X22n0413_002:0446b20": "逆十重。然不謗淨土法門。生重悔。求安養者(因弱也)。",
    "X22n0413_002:0446b21": "命終見金蓮花。住在面前。引生樂界。十二劫。蓮方",
    "X22n0413_002:0446b22": "開。聞實相。發道心(果弱也)。因果品位。雖有強弱。望前",
    "X22n0413_002:0446b23": "上中。皆名下輩。大本下。輩往生文云。若不能作諸",
    "X22n0413_002:0446b24": "功德。但發菩提心。信因果。不謗法。不造逆惡。專意",
    "X22n0413_002:0446c01": "十念。乃至一念。念阿彌陀。歡信不疑。願生其國。臨",
    "X22n0413_002:0446c02": "命終時。夢見彼佛。亦得往生功德智慧。故彼此義",
    "X22n0413_002:0446c03": "相類。亦即前三福內第一淨業也問。此經前六品",
    "X22n0413_002:0446c04": "明善。後三品明惡。大本三輩。純善無惡。云何下輩",
    "X22n0413_002:0446c05": "與下三品齊耶。答。十念行是相同故。輩配品正相",
    "X22n0413_002:0446c06": "合故。能重悔惡改善故。捨下輩無所攝故。想者。下",
    "X22n0413_002:0446c07": "品法界性中。本無罪性。真空觀也。罪性雖空。善亦",
    "X22n0413_002:0446c08": "不忘□□。理事觀也。有性無性。齊成佛道於塵方",
    "X22n0413_002:0446c09": "地獄天宮。皆為淨土於沙界。周遍觀也。事事作此",
    "X22n0413_002:0446c10": "三法界觀。何患乎法界土佛不見。△四聽眾獲益。",
    "X22n0413_002:0446c11": "說是語時韋提希(至)無量諸天發無上道心。",
    "X22n0413_002:0446c12": "先見佛生喜。從初至此。四番觀見。始於金臺中。現",
    "X22n0413_002:0446c13": "十於國土。令見極樂世界。嚴顯可觀。次則聲光中",
    "X22n0413_002:0446c14": "令觀彼佛彼國。淨業成就。三於總觀樂土後。別觀",
    "X22n0413_002:0446c15": "聖身前。空中現三聖像。證明令起想念。四則於此",
    "X22n0413_002:0446c16": "十六觀末。重見彼土淨妙。聖相端嚴。前三佛力加",
    "X22n0413_002:0446c17": "被見。今一自力觀想見。欲見即見。名曰應時。廣長。",
    "X22n0413_002:0446c18": "即縱廣。直長曰縱。內之入深量也。橫寬曰廣。外之",
    "X22n0413_002:0446c19": "開闊量也。見始如意。故喜。向不能得。故歎。豁下。次",
    "X22n0413_002:0446c20": "悟忍發心三。初夫人悟忍。解知是佛是心。是心是",
    "X22n0413_002:0446c21": "佛。故稱豁然大悟。證見是心作佛。作佛是心。故得",
    "X22n0413_002:0446c22": "逮無生忍。又一悟一切悟。名大豁悟。經云。理則頓",
    "X22n0413_002:0446c23": "悟。乘悟併銷。一切忍一忍。名無生忍。經云。初地為",
    "X22n0413_002:0446c24": "八。有何階次。前佛示云。觀見彼土。心歡喜故。應時",
    "X22n0413_002:0447a01": "即得無生法忍。今徵夫人。信不誣矣。五下。二侍女",
    "X22n0413_002:0447a02": "得記。信解佛法界身。不離眾生心想。故發心。華座",
    "X22n0413_002:0447a03": "蓮邦。並是法藏願力。故願生。菩提心發。當得菩提。",
    "X22n0413_002:0447a04": "往生願立。決定往生。故悉與記也。諸佛現前者。見",
    "X22n0413_002:0447a05": "無量壽佛時。即見十方無量諸佛。現前授記。亦名",
    "X22n0413_002:0447a06": "此為念佛三昧。作是觀者。名為徧觀一切佛身觀。",
    "X22n0413_002:0447a07": "此即發心所感之果也。無量下。三諸天發心。發心",
    "X22n0413_002:0447a08": "有三。一智心。離五濁惡世。證入法性天故。二願心。",
    "X22n0413_002:0447a09": "度惑業苦海。超登淨義天故。三悲心。救娑婆眾生。",
    "X22n0413_002:0447a10": "往生極樂天故。又依自本覺佛性。發起信行願。為",
    "X22n0413_002:0447a11": "淨土貲糧。亦名為無上道心也。問。論謂女人根缺",
    "X22n0413_002:0447a12": "不生。此明夫人侍女。皆悉往生何意也。答。一經據",
    "X22n0413_002:0447a13": "此土是女流。論據彼國。是丈夫。二經約因。帶業。許",
    "X22n0413_002:0447a14": "不男。論約果。離欲。無有女。三經就現身。根缺得生。",
    "X22n0413_002:0447a15": "論就後身。根悉具足。四經依初往。是垢穢女身。論",
    "X22n0413_002:0447a16": "依轉報。是清淨六根。法藏三十五願云。其有女人。",
    "X22n0413_002:0447a17": "聞我名字。歡喜信樂。壽終之後。復為女像者。不取",
    "X22n0413_002:0447a18": "正覺。又涅槃經說。女人信有佛性。即是丈夫。男子",
    "X22n0413_002:0447a19": "不信有佛性。即為女輩。況今夫人侍女。親見佛法",
    "X22n0413_002:0447a20": "身耶。故大本彌陀願中。上至天人。下及地獄餓鬼",
    "X22n0413_002:0447a21": "畜生。蜎飛蠢動。皆得往生。經又云。眾生生者。皆住",
    "X22n0413_002:0447a22": "正定。以彼國中。無諸邪聚。及不定故。宜善思之。△",
    "X22n0413_002:0447a23": "四總結二種經名。令得果證分。",
    "X22n0413_002:0447a24": "爾時阿難即從座起(至)即是持無量壽佛名。",
    "X22n0413_002:0447b01": "先問。法空為座。有所諮詢。不應坐故。敘禮也。白下。",
    "X22n0413_002:0447b02": "陳問也。當句。問經名。三淨業。十六觀。以何為總目",
    "X22n0413_002:0447b03": "也。此下。問持法。法有三。謂心。佛生此是佛法。而兼",
    "X22n0413_002:0447b04": "心法眾生法也。要。謂總綱宗歸。執受在懷曰受。思",
    "X22n0413_002:0447b05": "慧。亦即願義。守持於身曰持。修慧。亦即行義。顯前",
    "X22n0413_002:0447b06": "攝耳諦聽。屬聞慧。信義也。云何者福業。固為三世",
    "X22n0413_002:0447b07": "諸佛正因之法。云何於三者中。持其宗歸。為滅罪",
    "X22n0413_002:0447b08": "生方見佛祕要之術。妙觀。固為如來奇異方便之",
    "X22n0413_002:0447b09": "法。云何於十六中。受其總綱。為悟忍得記成佛要",
    "X22n0413_002:0447b10": "妙之道也。佛下。次答二。先答二問令修證。二初答",
    "X22n0413_002:0447b11": "問名。名有二。初名依理行立。觀行也。表法界智。及",
    "X22n0413_002:0447b12": "無礙權實三種智。樂土三聖。理也。表無盡法界。及",
    "X22n0413_002:0447b13": "中道俗真三諦理。如次配知。亦下。次名依教果立。",
    "X22n0413_002:0447b14": "淨業障。教也。初福。教修人天善。事也。除報障。次福。",
    "X22n0413_002:0447b15": "教持二乘戒。理也。淨業障。後福。教發大乘心。事理",
    "X22n0413_002:0447b16": "雙通也。淨除煩惱障。今舉中以攝前後耳生佛前。",
    "X22n0413_002:0447b17": "果也。前云。欲生彼者當修三福。修淨業者。得生西",
    "X22n0413_002:0447b18": "方。此則初名依十六觀。次名依三淨業。亦可二名。",
    "X22n0413_002:0447b19": "並準觀立。初名別準六九十十一四觀。次名總準",
    "X22n0413_002:0447b20": "十六觀也。汝下。二答問持。亦有二。初名。十六觀中。",
    "X22n0413_002:0447b21": "則六九十十一四觀門。為觀想之要道。當受之無",
    "X22n0413_002:0447b22": "令忘。次名。三福業中。第三第二福業。為淨業之要",
    "X22n0413_002:0447b23": "術。當持之無令失。亦可第六觀。除億劫極重惡業",
    "X22n0413_002:0447b24": "第九觀。生諸佛前。得忍授記第十觀淨除業障。第",
    "X22n0413_002:0447c01": "十一觀。除無數劫阿僧祗生死之罪。當專持此法",
    "X22n0413_002:0447c02": "要。可也。行下。次顯二益勸成果二。初觀觀佛益。勸",
    "X22n0413_002:0447c03": "念得成佛三。先直明。三昧者。觀佛想像。皆名念佛",
    "X22n0413_002:0447c04": "三昧也。現見者。由觀三聖真實色相身故。若下。二",
    "X22n0413_002:0447c05": "況顯。大本明聞名有五益。一悟法忍。二具梵行。三",
    "X22n0413_002:0447c06": "人天敬。四得往生。五成佛道。則此滅罪。猶略顯耳。",
    "X22n0413_002:0447c07": "若下。三結勸。數數記持謂之憶。正屬持名事也。常",
    "X22n0413_002:0447c08": "常繫緣謂之念。正屬觀想觀像。兼事理也。亦通實",
    "X22n0413_002:0447c09": "相。理也。念佛開四益。一成芳名。分陀利有二釋。一",
    "X22n0413_002:0447c10": "叡師云。未敷名屈摩羅。將落名迦摩羅。中盛名分",
    "X22n0413_002:0447c11": "陀利當知吾人身中。各具覺悟之蓮華。念佛心開。",
    "X22n0413_002:0447c12": "了明佛性。悟佛知見。如蓮花正泛也。二祥邁註云。",
    "X22n0413_002:0447c13": "分陀利。此云白蓮花。白色為眾色之本。佛乘為餘",
    "X22n0413_002:0447c14": "乘之宗。涅槃云。水生花中。分陀利最為第一。今念",
    "X22n0413_002:0447c15": "實相佛。是一乘真宗。中道了義。猶如白蓮花也。人",
    "X22n0413_002:0447c16": "中以此立其名者。為其處染常淨。方因即果。住佛",
    "X22n0413_002:0447c17": "真理。為物軌範故也。二得勝友。佛菩薩身。從心想",
    "X22n0413_002:0447c18": "生。常觀三聖自有不退補處為伴侶矣。三坐道場。",
    "X22n0413_002:0447c19": "信得是心作佛。緣想諸佛相好正徧知海。當來畢",
    "X22n0413_002:0447c20": "竟坐於菩提樹下。金剛臺上。而得如來道果也。四",
    "X22n0413_002:0447c21": "生佛家。覺知是心是佛。圓發三心。徧修六念。紹隆",
    "X22n0413_002:0447c22": "諸佛家業。安有不入佛種。親為佛子耶。約教釋之。",
    "X22n0413_002:0447c23": "一緣想境界念佛。人中下下品蓮花。信不退菩薩",
    "X22n0413_002:0447c24": "友。坐發心菩提道場生變化非受用佛家。小乘教",
    "X22n0413_002:0448a01": "相也。二攝境唯心念佛。為人中下品蓮花。住不退",
    "X22n0413_002:0448a02": "菩薩友坐伏心菩提道場。生亦變化亦受用佛家。",
    "X22n0413_002:0448a03": "大乘始教相也。三心境無礙念佛。人中中品蓮花。",
    "X22n0413_002:0448a04": "證不退菩薩友。坐明心菩提道場。生受用非變化",
    "X22n0413_002:0448a05": "佛家。終教相也。四心境俱泯念佛。為人中上品蓮",
    "X22n0413_002:0448a06": "花行不退菩薩友。坐出到菩提道場。生非變化非",
    "X22n0413_002:0448a07": "受用佛家。頓教相也。五重重無盡念佛。人中上上",
    "X22n0413_002:0448a08": "品蓮花。煩惱無動位不退菩薩友。坐無上菩提道",
    "X22n0413_002:0448a09": "場。生圓通無障礙佛家。圓教相也。應如理思知。念",
    "X22n0413_002:0448a10": "既多益。何待勸為。佛告下。次顯淨業益。勸持得見",
    "X22n0413_002:0448a11": "佛。巧妙謂之好。淨念相繼。事上好也。圓觀無間。理",
    "X22n0413_002:0448a12": "上好也。教修三福曰語。法也。佛名。佛也。名因德建。",
    "X22n0413_002:0448a13": "持則滅罪見佛。語能詮義。持則淨業生方。故得佛",
    "X22n0413_002:0448a14": "法相即。況法是佛母。佛從法生。法為佛師。佛依法",
    "X22n0413_002:0448a15": "住。故持法即持佛。利益等無別也。總前四分。此經",
    "X22n0413_002:0448a16": "所宗。故名為正宗分。",
    "X22n0413_002:0448a17": "△三流通分(二)。先王宮流通。",
    "X22n0413_002:0448a18": "佛說此語時尊者目犍連(至)聞佛所說皆大歡喜。",
    "X22n0413_002:0448a19": "佛能說人。釋迦尊也。語所說法。自分經也。目連等",
    "X22n0413_002:0448a20": "所得果。目連阿難。增道損生。夫人侍女。得忍受記。",
    "X22n0413_002:0448a21": "梵釋四王。發心願往。聞。聞慧。信也。信而始聞故。歡。",
    "X22n0413_002:0448a22": "思慧。願也。意思歡悅其所願故。喜。修慧。行也。身口",
    "X22n0413_002:0448a23": "慶喜此修行故。並超權小。稱之為大。此三寧非尊",
    "X22n0413_002:0448a24": "者夫人所得果乎。三種清淨(人。法。果)。三慧圓發(聞。思。修)。",
    "X22n0413_002:0448b01": "三貲糧具(信。願。行)。經之弘通也。可知。△次靈山流通。"
}