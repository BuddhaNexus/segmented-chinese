{
    "X69n1345_001:0233b07": "禾山超宗方禪師語錄",
    "X69n1345_001:0233b09": "師初住隆慶。開堂拈香。祝",
    "X69n1345_001:0233b10": "聖壽罷。次拈香云。此一瓣香。奉為前住黃龍山第十",
    "X69n1345_001:0233b11": "二代。新禪師。爇向爐中。與天下衲僧。捩轉鼻孔。遂趺",
    "X69n1345_001:0233b12": "坐。上首白槌云。法筵龍象眾。當觀第一義。師顧視大",
    "X69n1345_001:0233b13": "眾云。一炷沉檀妙入神。禪河北望已通津。遙稱日下",
    "X69n1345_001:0233b14": "如山壽。願效華封祝聖人。眾中莫有遞相唱和者麼。",
    "X69n1345_001:0233b15": "時有僧出問。如來四十九年。說不盡底法。今日請和",
    "X69n1345_001:0233b16": "尚道　師云劄　僧云。達磨九年不了底公案。今日",
    "X69n1345_001:0233b17": "望師拈出　師云。萬里神光頂後相　僧云。只如古",
    "X69n1345_001:0233b18": "人閙中求靜。靜中求閙。未審佗在閙處為人。靜處為",
    "X69n1345_001:0233b19": "人　師云。截斷兩頭。歸家穩坐　僧云。恁麼則龍山",
    "X69n1345_001:0233b20": "明得祖師禪。舉處今朝法已傳　師云。法本無傳。你",
    "X69n1345_001:0233b21": "又作麼生傳　僧云。昔日山頭親得旨。今朝拈出四",
    "X69n1345_001:0233b22": "方知　師云。重言不當吃。",
    "X69n1345_001:0233b23": "師乃云。若論第一義諦。未白槌已前。早是堂堂顯露",
    "X69n1345_001:0233b24": "了也。何故。況諸佛妙道。清淨本然。量包太虗。一切情",
    "X69n1345_001:0233c01": "與無情。色空明暗。同一體性。既同一體。性為什麼所",
    "X69n1345_001:0233c02": "受形軀。各各不同。良由一念瞥起情塵。與眼耳等六",
    "X69n1345_001:0233c03": "塵緣影。妄生執著。忽然一念回光。豁開心眼。便見十",
    "X69n1345_001:0233c04": "方虗空。現前大眾。或現宰官身。或現比丘相。皆是一",
    "X69n1345_001:0233c05": "期應現。譬如一等精金。造作不同。其金性本一也。直",
    "X69n1345_001:0233c06": "饒於此見得。倜儻分明。猶未有超毗盧。越釋迦底手",
    "X69n1345_001:0233c07": "段。不見。昔日靈山會上。世尊於百萬人眾前。拈起一",
    "X69n1345_001:0233c08": "枝花。普示大眾。會中唯有迦葉微笑。世尊乃云。吾有",
    "X69n1345_001:0233c09": "正法眼藏。涅槃妙心。實相無相。分付摩訶大迦葉。教",
    "X69n1345_001:0233c10": "外別傳。直指人心。見性成佛。這箇因緣。眾中商量極",
    "X69n1345_001:0233c11": "多。或云。迦葉早是落第二頭了也。或云。人人盡見。只",
    "X69n1345_001:0233c12": "是不肯承當。或云。何不向未拈花已前會取。如此見",
    "X69n1345_001:0233c13": "解。皆是意根扭揑。強生卜度。總未知端的。若也知得",
    "X69n1345_001:0233c14": "端的。皇恩佛恩。一時報足。其或未然。今日向人天大",
    "X69n1345_001:0233c15": "眾前。一時分付。迺竪起拂子云。看看。且道與靈山相",
    "X69n1345_001:0233c16": "去多少。良久云。徹底已超三際妙。論心全報一人恩。",
    "X69n1345_001:0233c17": "上堂。云光陰瞥爾纔改。且又是八日。參禪之士。直須",
    "X69n1345_001:0233c18": "如救頭燃。莫待一朝眼光落地。悔之不及。却來不隔",
    "X69n1345_001:0233c19": "陰速疾是二十年。所以二乘人。不了一切法。證一空",
    "X69n1345_001:0233c20": "理。乃成斷滅。菩薩人證一空理。了一切法。乃不成斷",
    "X69n1345_001:0233c21": "滅。是知一切非有。諸法現前。不見僧問天彭和尚。如",
    "X69n1345_001:0233c22": "何是佛。天彭云。親切不離家。寂寞不當戶。師云。天彭",
    "X69n1345_001:0233c23": "與麼說話。終成滲漏。且道三種滲漏中。墮在那種滲",
    "X69n1345_001:0233c24": "漏。要會麼。無身有事超岐路。無事無身落始終。",
    "X69n1345_001:0234a01": "上堂。舉興化和尚。一日見克賓維那。乃云。不久為唱",
    "X69n1345_001:0234a02": "導之師。克賓云。不入這保社。興化云。汝是會了不入。",
    "X69n1345_001:0234a03": "不會了不入。克賓云。料掉勿交涉。興化云。克賓維那。",
    "X69n1345_001:0234a04": "法戰不勝。罰錢五貫設饡飯。次日齋時。自白槌云。克",
    "X69n1345_001:0234a05": "賓維那。法戰不勝。罰錢五貫。設饡飯一堂。兼不得喫",
    "X69n1345_001:0234a06": "飯出院。後來法嗣興化。師云。克賓維那。直是壁立千",
    "X69n1345_001:0234a07": "仞。雖解與麼去。要且未善物機。興化老人。不唯順風",
    "X69n1345_001:0234a08": "使帆。亦能逆風把柂。且道是法戰不勝。為什麼承嗣",
    "X69n1345_001:0234a09": "興化。這裏有一句語。善能物我互換。還有人道得麼。",
    "X69n1345_001:0234a10": "如無。今日不免略通一線。誰知九月九。初八是重陽。",
    "X69n1345_001:0234a11": "謝化主上堂。舉世尊一日令阿難持鉢。阿難應喏便",
    "X69n1345_001:0234a12": "行。世尊云。汝既持鉢。須依過去七佛儀式。阿難乃問。",
    "X69n1345_001:0234a13": "如何是過去七佛儀式。世尊召阿難。阿難應喏。世尊",
    "X69n1345_001:0234a14": "云。持鉢去。師云。阿難只解與麼去。不解與麼來。隆慶",
    "X69n1345_001:0234a15": "化士。既解與麼去。亦解與麼來。然雖如是。且道作麼",
    "X69n1345_001:0234a16": "生是七佛儀式。要會麼。丈夫自有衝天志。不向如來",
    "X69n1345_001:0234a17": "行處行。",
    "X69n1345_001:0234a18": "上堂。云圓伊三點未輕酬。句句無私即便休。點的鋒",
    "X69n1345_001:0234a19": "鋩徒擬議。明明端的不當頭。放行也七蹤八橫。把住",
    "X69n1345_001:0234a20": "也水泄不通。中有一著。不墮兩頭。直饒與麼。猶是依",
    "X69n1345_001:0234a21": "模畫樣看孔著楔。此人十二時中。常有一物隱在胸",
    "X69n1345_001:0234a22": "中。皆是生死岸頭事。若要透過牢關。須是腦後拔楔。",
    "X69n1345_001:0234a23": "上堂。云諸人每日。或堂中靜坐。或街市持鉢。靜處靜",
    "X69n1345_001:0234a24": "處看。閙處閙處看。當知此事。於一切處。曾無間斷。不",
    "X69n1345_001:0234b01": "見雪峯和尚示眾云。盡大地撮來。如粟米粒大。拋向",
    "X69n1345_001:0234b02": "面前。漆桶不會。打皷普請看。師云。隆慶亦不用打皷。",
    "X69n1345_001:0234b03": "但祇恁麼看。設使看而未徹。亦乃勳習善種。忽若看",
    "X69n1345_001:0234b04": "得徹去。始知隆慶老婆心切。雖然如是。三十年後。不",
    "X69n1345_001:0234b05": "得辜負山僧。",
    "X69n1345_001:0234b06": "上堂。舉臺山路上有一婆。凡有僧問臺山路向什麼",
    "X69n1345_001:0234b07": "處去。婆云驀直去。僧纔行三五步。婆云好箇師僧又",
    "X69n1345_001:0234b08": "恁麼去。後有僧舉似趙州。趙州云。待我去為勘過這",
    "X69n1345_001:0234b09": "婆子。明日便去。亦如是問。婆亦如是對。趙州歸謂眾",
    "X69n1345_001:0234b10": "曰。臺山婆子。我為勘破了也。師云。一人從苗辨地。一",
    "X69n1345_001:0234b11": "人臨崖不悚。諸人要識趙州麼。良久云。閙市裏虎。",
    "X69n1345_001:0234b12": "立春日上堂。云律管吹灰是此辰。應當識取看牛人。",
    "X69n1345_001:0234b13": "心田耕徧無餘地。須信靈苗不犯春。是以春生秋落。",
    "X69n1345_001:0234b14": "眼病生花。不落推遷。靈機獨露。四時不能易。萬變不",
    "X69n1345_001:0234b15": "能遷。任是鐵額銅睛。誰敢當頭覷著。然雖如是。猶是",
    "X69n1345_001:0234b16": "正令全提。只如應時納祐一句。又作麼生。良久云。但",
    "X69n1345_001:0234b17": "得泥牛耕壠畝。何須蒼璧佩腰間。",
    "X69n1345_001:0234b18": "上堂。云先用後照。要驗作家。先照後用。不存影迹。照",
    "X69n1345_001:0234b19": "用同時。壁立千仞。照用不同時。根塵可鑑。古人以此",
    "X69n1345_001:0234b20": "四轉語。驗天下衲僧。若非具真正眼目。親切悟明者。",
    "X69n1345_001:0234b21": "此難湊泊。今日為諸人。分明拈出了也。還委悉麼。若",
    "X69n1345_001:0234b22": "委悉去。可謂不動絲毫。頓超覺地。其或未然。切須子",
    "X69n1345_001:0234b23": "細。所以古人。為一轉因緣。直得寢食不安。今之兄弟",
    "X69n1345_001:0234b24": "見似等閑。諸人趂身安力健。快須薦取。莫待一朝眼",
    "X69n1345_001:0234c01": "光落地。當與麼時。莫言隆慶長老不道。",
    "X69n1345_001:0234c02": "上堂。舉松山一日與龐居士坐次。松山拈起尺子。問",
    "X69n1345_001:0234c03": "居士。還見麼。士云。見。山云。見箇什麼。士云松山。山云。",
    "X69n1345_001:0234c04": "不得道著。士云。爭得不道。山遂拋下尺子。士云。有頭",
    "X69n1345_001:0234c05": "無尾得人憎。山云。不是這老漢也道不及。士云。不及",
    "X69n1345_001:0234c06": "什麼處。山云。有頭無尾處。士云。強中得弱即得。弱中",
    "X69n1345_001:0234c07": "得強即無。山乃把住。士云。就中這老漢無話會處。師",
    "X69n1345_001:0234c08": "云。龐居士平生辯不可遏。若不是松山。洎合只向第",
    "X69n1345_001:0234c09": "二機中打倒。",
    "X69n1345_001:0234c10": "上堂。舉盤山云。光境俱忘。復是何物。洞山云。光境未",
    "X69n1345_001:0234c11": "忘。復是何物。師云。山河大地。燈籠露柱。廚庫三門。皆",
    "X69n1345_001:0234c12": "是光境。作麼生是真實諸人輪轉三界者。蓋為不了",
    "X69n1345_001:0234c13": "目前法。從生至死。無有了期。快須薦取。莫待雪鬢銀",
    "X69n1345_001:0234c14": "髭。臨渴堀井。悔將不及。",
    "X69n1345_001:0234c15": "上堂。舉臨濟一日托鉢。至長者家云。家常添鉢。有婆",
    "X69n1345_001:0234c16": "至門云。太無厭生。臨濟云。飯也未曾夢見。說什麼太",
    "X69n1345_001:0234c17": "無厭生。婆遂掩却門。師云。人人皆謂。臨濟落在這婆",
    "X69n1345_001:0234c18": "陷穽。然不是苦辛人不知。殊不知掩却門處。珍寶已",
    "X69n1345_001:0234c19": "露。敢門諸人。既是掩却門。珍寶在什麼處。良久云。拶。",
    "X69n1345_001:0234c20": "五百羅漢會。堂晚上堂云。今日許多喧閙。向什麼處",
    "X69n1345_001:0234c21": "去。各各諦觀。一切諸法。悉皆如是。所以古人方便為",
    "X69n1345_001:0234c22": "人處極多。只如道當風不當印。使須觸處全該。當印",
    "X69n1345_001:0234c23": "不當風。爭奈已彰文彩。通途辨的。要須不犯鋒鋩。叶",
    "X69n1345_001:0234c24": "路通宗。直是逆摧諸見。不見昔日靈見會上。五百比",
    "X69n1345_001:0235a01": "丘。得四禪定。獲宿命通通。各各自見。過去捨身受身。",
    "X69n1345_001:0235a02": "殺父害母。殺阿羅漢。出佛身血。種種重罪。却生怕怖。",
    "X69n1345_001:0235a03": "於是文殊仗釰持逼瞿曇。瞿曇云住住。勿應作逆。勿",
    "X69n1345_001:0235a04": "得害吾。吾必被害。為善被害。文殊師利。一切諸法。從",
    "X69n1345_001:0235a05": "本已來。無有我人。內心見有我人。內心起時。我必被",
    "X69n1345_001:0235a06": "害。即名為害。是時五百比丘。各各自悟本心。同聲讚",
    "X69n1345_001:0235a07": "嘆云。文殊大智士。深達法源底。自手執利釰。持逼如",
    "X69n1345_001:0235a08": "來身。如釰佛亦爾。一相無有二。無相無所生。是中云",
    "X69n1345_001:0235a09": "何殺。師云。文殊老漢。可謂拔楔抽釘。直饒五百比丘",
    "X69n1345_001:0235a10": "齊悟去。也是同坈無異土。參。",
    "X69n1345_001:0235a11": "上堂。舉僧問大龍。色身敗壞。如何是清淨法身。龍云。",
    "X69n1345_001:0235a12": "山花開似錦。澗水湛如藍。師云。這僧只有照壁月。更",
    "X69n1345_001:0235a13": "無吹葉風。若不是大龍全機。幾乎話作兩橛。參。",
    "X69n1345_001:0235a14": "上堂。舉曹山和尚云。作水牯牛是隨類墮。師著語云。",
    "X69n1345_001:0235a15": "在類何甞與類齊。二不受食是尊貴墮。師著語云。認",
    "X69n1345_001:0235a16": "著則不堪。三不斷聲色是隨處墮。師著語云。直須透",
    "X69n1345_001:0235a17": "過髑髏前。此三則語。為入道之捷徑。要須見處分明。",
    "X69n1345_001:0235a18": "路頭不錯。直饒於此見得倜儻分明。亦只是畫圖。淺",
    "X69n1345_001:0235a19": "之與深。直須親到一回始得。作麼生得親到去。良久",
    "X69n1345_001:0235a20": "云。不墮功勳窮見見。逈超影響徹心心。",
    "X69n1345_001:0235a21": "結夏小參。舉天平從漪和尚到西院。居常自言。莫道",
    "X69n1345_001:0235a22": "會佛法。今時覔箇舉話人也無。西院知。一日遙見。乃",
    "X69n1345_001:0235a23": "召云從漪。漪舉頭。西院云。錯。漪行三兩步。西院又云。",
    "X69n1345_001:0235a24": "錯。從漪却近前。院云。適來這兩錯。是西院錯。是上座",
    "X69n1345_001:0235b01": "錯。漪云。是從漪錯。院云。錯錯。漪休去。院云。且在這裏",
    "X69n1345_001:0235b02": "過夏。待共上座商量這兩錯。漪其時便行。住院後謂",
    "X69n1345_001:0235b03": "眾云。我當初行脚時。被業風吹。到思明長老處。被他",
    "X69n1345_001:0235b04": "連下兩錯。更留我過夏。共我商量。我不道與麼時錯。",
    "X69n1345_001:0235b05": "發足南方。早知是錯了也。後首山云。據天平作與麼",
    "X69n1345_001:0235b06": "會解。未夢見西院在。何故話在。師云。從漪一期逞俊。",
    "X69n1345_001:0235b07": "爭奈落在西院彀中。殊不知。西院有抽釘拔楔底手",
    "X69n1345_001:0235b08": "段。然雖如是。苦瓠連根苦。甜瓜徹蔕甜。",
    "X69n1345_001:0235b09": "遷住禾山語錄",
    "X69n1345_001:0235b10": "入院陞座云。要會入門句。未語先分付。直下苦精神。",
    "X69n1345_001:0235b11": "不必通回互。眾中莫有精明者麼。試出來道看(問答不錄)。",
    "X69n1345_001:0235b12": "師乃云。達奚已前真機獨露。澄源至此祖令重興。四",
    "X69n1345_001:0235b13": "問何勞打皷。一味只要坐禪。不勞摘葉尋枝。直下超",
    "X69n1345_001:0235b14": "佛越祖。豈是借功明位。都緣叶妙通宗。若要洞明三",
    "X69n1345_001:0235b15": "玄。看取最初一句。乃以拂子畫一圖相云。看。",
    "X69n1345_001:0235b16": "上堂。舉達磨謂二祖曰。汝但外息諸緣。內心無喘。心",
    "X69n1345_001:0235b17": "如墻壁。可以入道。二祖說心說性。種種道理。悉皆不",
    "X69n1345_001:0235b18": "契。一日忽然大悟。謂達磨曰。此去可休息諸緣也。達",
    "X69n1345_001:0235b19": "磨曰。莫落斷滅否。祖曰。無。達磨云。子作麼生。祖云。了",
    "X69n1345_001:0235b20": "了常知。言之不及。達磨云。此是諸佛所傳。更勿疑也。",
    "X69n1345_001:0235b21": "師云。既是心如墻壁。為什麼了了常知。若此見得。可",
    "X69n1345_001:0235b22": "謂終日喫飯。未甞咬破一粒米。直得十方虗空。悉皆",
    "X69n1345_001:0235b23": "消殞。其或未然。業識忙忙。流轉三塗。未有了日。參。",
    "X69n1345_001:0235b24": "上堂。回首光陰若轉蓬。看看九夏又將終。快須悟取",
    "X69n1345_001:0235c01": "玄中句。莫逐情塵枉用功。作麼生是玄中句。要會麼。",
    "X69n1345_001:0235c02": "第一玄。深沉直照威音前。第二玄。雖然問答絕言詮。",
    "X69n1345_001:0235c03": "第三玄。隨機一句本無偏。所以古人云。每一句語。須",
    "X69n1345_001:0235c04": "具三玄三要。若不具三玄三要。皆為流俗阿師。此三",
    "X69n1345_001:0235c05": "句語。驗參學人眼目。有悟明者。於此亦驗得。有超出",
    "X69n1345_001:0235c06": "三界者。於此亦驗得。快須薦取。莫待一朝病苦纏綿。",
    "X69n1345_001:0235c07": "前路忙忙。悔之不及。下座。",
    "X69n1345_001:0235c08": "上堂。舉僧問昔日禾山和尚。如何是道。山云。耕人田",
    "X69n1345_001:0235c09": "不歸。僧云。如何是道中人。山云。禾熟不臨場。後首山",
    "X69n1345_001:0235c10": "出此二語云。耕人田不歸。意旨如何。山云。大勳不豎",
    "X69n1345_001:0235c11": "賞。如何是禾熟不臨場。首山云。任從風雨爛。師云。禾",
    "X69n1345_001:0235c12": "山老漢。可謂體妙入玄。金針雙鎻。首山和尚。雖然據",
    "X69n1345_001:0235c13": "令而行。爭奈言言合轍。然雖與麼。也是皷山道底。",
    "X69n1345_001:0235c14": "小參。舉南院示眾云。諸方只具啐啄同時眼。且不具",
    "X69n1345_001:0235c15": "啐啄同時用。時有僧便出問。作麼生是啐啄同時用。",
    "X69n1345_001:0235c16": "院云。作家不啐啄。啐啄同時失。僧云。由來是學人問",
    "X69n1345_001:0235c17": "處在。院云。你向問處作麼生。僧云。失。院便打。師云。抽",
    "X69n1345_001:0235c18": "釘拔楔。還佗南院手段始得。當時若不是這僧。也大",
    "X69n1345_001:0235c19": "難承當。珍重。",
    "X69n1345_001:0235c20": "上堂。舉仰山和尚。一日坐禪次。有僧潛來身畔立。仰",
    "X69n1345_001:0235c21": "山開眼見。乃於地上劃一圓相。於下書水字。顧視旁",
    "X69n1345_001:0235c22": "僧。僧無對。師云。這僧向萬仞洪崖頭弄險。仰山老漢。",
    "X69n1345_001:0235c23": "名傳四海。為什麼與人重下註脚。參。",
    "X69n1345_001:0235c24": "上堂。云直得觸目無滯。達得名身句身。山河大地是",
    "X69n1345_001:0236a01": "名。名亦不可得。喚作三昧性海俱備。猶是無風匝匝",
    "X69n1345_001:0236a02": "之波。更須知有照用臨時。向上一竅在。師乃舉起拂",
    "X69n1345_001:0236a03": "子云。看看。喚作拂子。觸目有滯。不喚作拂子。亦乃觸",
    "X69n1345_001:0236a04": "目有滯。直饒總不與麼去。猶是無風匝匝之波。若要",
    "X69n1345_001:0236a05": "透過牢關。須更頂門具眼。作麼是諸人頂門上眼。良",
    "X69n1345_001:0236a06": "久云。無照用中成照用。有功勳處絕功勳。",
    "X69n1345_001:0236a07": "上堂。舉華嚴休靜禪師。在洛浦作維那。一日白槌云。",
    "X69n1345_001:0236a08": "白大眾。上間般柴。下間鋤地。首座云。聖僧作箇什麼。",
    "X69n1345_001:0236a09": "維那云。當堂不正坐。不赴兩頭機。師云。首座只解與",
    "X69n1345_001:0236a10": "麼來。爭奈維那善能酬價。子細檢點將來。猶是影身",
    "X69n1345_001:0236a11": "句。諸人還要此話圓麼。良久云。恰。",
    "X69n1345_001:0236a12": "上堂。舉玄沙示眾云。不見一法是大過患。鏡清指露",
    "X69n1345_001:0236a13": "柱云。莫是不見這箇麼。玄沙云。浙中清水白朱還你",
    "X69n1345_001:0236a14": "喫。若是佛法。未夢見在。師云。總謂玄沙靈機在掌。縱",
    "X69n1345_001:0236a15": "奪可觀。若作如是見解。參學眼目在什麼處。殊不知。",
    "X69n1345_001:0236a16": "鏡清是箇白拈賊。然雖與麼。爭奈明眼人難謾。",
    "X69n1345_001:0236a17": "上堂。舉吉州資福和尚示眾云。第一句。祖師不知有。",
    "X69n1345_001:0236a18": "第二句。堪與祖佛為師。第三句。稱提祖佛。師云。有一",
    "X69n1345_001:0236a19": "句語。無你摸[打丁+索]處。有一句語。把定衲僧命脉。有一句",
    "X69n1345_001:0236a20": "語。歷歷分明。此三句語。直饒揀辨得。猶是佛學。未有",
    "X69n1345_001:0236a21": "悟入處。諸人要悟麼。以拂子擊禪床。下座。",
    "X69n1345_001:0236a22": "上堂。以拂子擊禪床一下云。舉不顧。即差互。擬思量。",
    "X69n1345_001:0236a23": "何劫悟。若見與麼舉不顧。若不見與麼舉。亦是舉不",
    "X69n1345_001:0236a24": "顧。到這裏。直須敲唱全超。乃能上報國恩。其或未然。",
    "X69n1345_001:0236b01": "不免向須彌頂上擲金針去也。良久云。還會麼。只知",
    "X69n1345_001:0236b02": "月色靜中見。誰解泉聲深處聞。",
    "X69n1345_001:0236b03": "上堂。舉黃蘗運禪師。在百丈開田。百丈云。運闍梨開",
    "X69n1345_001:0236b04": "田不易。蘗云。隨眾僧作務。百丈云。有煩道用。蘗云。爭",
    "X69n1345_001:0236b05": "敢辭勞。百丈云。開得多少田。蘗以鋤築地三下。百丈",
    "X69n1345_001:0236b06": "便喝。蘗掩耳而去。師云。百丈正令。風行草偃。黃蘗開",
    "X69n1345_001:0236b07": "田。水到渠成。雖然與麼。且道以鋤築地處。又作麼生。",
    "X69n1345_001:0236b08": "還會麼。不是苦辛人不知。",
    "X69n1345_001:0236b09": "發化士上堂。舉羅山因發化士。臨岐乃設問。汝前面",
    "X69n1345_001:0236b10": "見太傅。忽問大師十二時中將何示徒。作麼生道。化",
    "X69n1345_001:0236b11": "士無對。羅山云。但道騎虎頭収虎尾。一句下明宗旨。",
    "X69n1345_001:0236b12": "又代進語云。此猶是菩薩有言教。菩薩無言教作麼",
    "X69n1345_001:0236b13": "生。化士又無對。羅山又云。敵露鋒機。如同電拂。師云。",
    "X69n1345_001:0236b14": "叢林中商量盡謂。化士無語。殊不知宛有陷虎之機。",
    "X69n1345_001:0236b15": "羅山恨不兩手分付。爭奈從門入者。不是家珍。諸人",
    "X69n1345_001:0236b16": "要識家珍麼。良久云。後五日看取。",
    "X69n1345_001:0236b17": "上堂。舉玄沙和尚問僧。面前是什麼。僧云虎。玄沙云。",
    "X69n1345_001:0236b18": "是汝你。何故喚作虎。師云。娑婆世界。有四種極重之",
    "X69n1345_001:0236b19": "事。若人透得。不妨出於陰界。復云。欲識玄沙虎。覿面",
    "X69n1345_001:0236b20": "是誰覩。直下透牢關。全機超佛祖。參。",
    "X69n1345_001:0236b21": "上堂。十五日已前。是第一句。十五日已後。是第二句。",
    "X69n1345_001:0236b22": "正堂十五日。是第三句。第一句明得。坐斷天下人舌",
    "X69n1345_001:0236b23": "頭。第二句明得。堂堂獨露。第三句明得。神鋒壁立。若",
    "X69n1345_001:0236b24": "於此三句明得。皇恩佛恩一時報足。其或未然。用要",
    "X69n1345_001:0236c01": "一機超有表。妙同三句入無為。",
    "X69n1345_001:0236c02": "上堂。舉安太保問三交和尚。新歲已臨。舊歲何往。三",
    "X69n1345_001:0236c03": "交云。壁上釘桃符。師云。此語浮山遠禪師謂之金針",
    "X69n1345_001:0236c04": "雙鎻。後輩依摸畫樣。殊不知。畫餅不可充飢。安太保",
    "X69n1345_001:0236c05": "已是目前蹉過。若不是三交和尚。壁立全提爭得風",
    "X69n1345_001:0236c06": "行草偃。",
    "X69n1345_001:0236c07": "上堂。舉溈山問仰山。聞子在百丈。問一答十。是否。仰",
    "X69n1345_001:0236c08": "山云。不敢。溈山云。向上道取一句來。仰山擬開口。溈",
    "X69n1345_001:0236c09": "山便喝。如是三次擬開口。皆被喝。仰山乃垂淚云。先",
    "X69n1345_001:0236c10": "師道教我須遇人始得。今日果是遇人也。於是發心",
    "X69n1345_001:0236c11": "看牛三年。一日仰山在樹下坐禪次。溈山以杖背上",
    "X69n1345_001:0236c12": "點云。寂子道得也未。仰山云。雖然道不得。要且不借",
    "X69n1345_001:0236c13": "別人口。溈山云。寂子會也。師云。溈山仰山。一問一答。",
    "X69n1345_001:0236c14": "不妨親切。要且無佛法道理。子細檢點將來。於禾山",
    "X69n1345_001:0236c15": "門下。只作得箇掃地漢。下座。",
    "X69n1345_001:0236c16": "開爐上堂。舉琛禪師。因法眼悟空龍濟三人到。夜向",
    "X69n1345_001:0236c17": "火次。羅漢附爐乃問云。山河大地。與上座自己。是同",
    "X69n1345_001:0236c18": "是別。龍濟云。別。羅漢豎兩指。龍濟云。同。羅漢亦豎兩",
    "X69n1345_001:0236c19": "指。師云。這箇漢向火也不了。更只管說同說別。直饒",
    "X69n1345_001:0236c20": "見得歷歷分別。正在途中。向禾山門下。直須喫棒。何",
    "X69n1345_001:0236c21": "故。十語九中。不如一默。",
    "X69n1345_001:0236c22": "上堂。舉僧問青原思禪師。如何是佛法的的大意。思",
    "X69n1345_001:0236c23": "云。廬陵米作麼價。師云。盡謂思禪師借水獻花。殊不",
    "X69n1345_001:0236c24": "知。有格外之談。要見古人親切處麼。廬陵米價古今",
    "X69n1345_001:0237a01": "傳。歷歷分明事坦然。要會箇中端的意。著婆衫子拜",
    "X69n1345_001:0237a02": "婆年。",
    "X69n1345_001:0237a03": "上堂。舉雲門大師示眾云。如今半夏也。敲磕處道將",
    "X69n1345_001:0237a04": "一句來。眾無對。自云。蜜怛哩孤蜜怛哩智。又云。蜜怛",
    "X69n1345_001:0237a05": "哩孤蜜怛哩智作麼生。自代云部臨。又云磕。師云。雲",
    "X69n1345_001:0237a06": "門大師。恰似泥裏洗土塊。要透磕著門庭。須是眉在",
    "X69n1345_001:0237a07": "眼下。",
    "X69n1345_001:0237a08": "上堂。天色乍涼。參禪高士。二六時中。直須精進。大底",
    "X69n1345_001:0237a09": "參禪。先須有箇省入處。始解穩坐地。得穩坐地了。始",
    "X69n1345_001:0237a10": "解作活計。方有參禪說話分。也須是解做工夫始得。",
    "X69n1345_001:0237a11": "只如一人發真歸源。十方虗空悉皆消殞去。現今目",
    "X69n1345_001:0237a12": "前。森羅萬象。摐然滿眼。作麼生得消殞去。有底便道。",
    "X69n1345_001:0237a13": "喚什麼作森羅萬像。又云。即色處當體即空。又云。觸",
    "X69n1345_001:0237a14": "目遇緣皆是虗妄。畢竟歸根全一空體。又云。於一切",
    "X69n1345_001:0237a15": "處莫管伊。但自無心於萬物。何妨萬物常圍遶。若是",
    "X69n1345_001:0237a16": "如此見解。殊不知古人方便。可謂不勘自敗。所以宗",
    "X69n1345_001:0237a17": "門有三印。一印印空。大地全提觸處通。一印印泥。塵",
    "X69n1345_001:0237a18": "塵剎剎現同時。一印印水。淨照寒濤飜徹底。此三印",
    "X69n1345_001:0237a19": "即一印。這一印驗盡天下衲僧。若要透生死關者。直",
    "X69n1345_001:0237a20": "須印驗分明。乃可放過。如將諸方冬瓜印子來。到禾",
    "X69n1345_001:0237a21": "山關頭。總用不著。",
    "X69n1345_001:0237a22": "中秋上堂。云心同虗空界。唯須密以明智。身現滿月",
    "X69n1345_001:0237a23": "輪。乃提婆之能鑑。盡謂示諸佛體。皆言合虗空心。畢",
    "X69n1345_001:0237a24": "竟似披畫圖。致了如標月指。其或與麼。向祖師門下。",
    "X69n1345_001:0237b01": "天地懸殊。若要慶快己躬。須明向上一竅。還會麼。欲",
    "X69n1345_001:0237b02": "識同根超異見。定知此日是中秋。",
    "X69n1345_001:0237b03": "上堂。舉昔有秀才。看佛名經。同長沙岑和尚。百千諸",
    "X69n1345_001:0237b04": "佛但聞其名。未審居何國土。岑云。黃鶴樓崔灝題後。",
    "X69n1345_001:0237b05": "秀才還曾題麼。秀才云。不曾題。岑云。無事好題取一",
    "X69n1345_001:0237b06": "篇。師云。秀才問處。清機歷掌。長沙與麼為人。未免換",
    "X69n1345_001:0237b07": "手穿梭。且道。畢竟百千諸佛居何國土。諸人要見麼。",
    "X69n1345_001:0237b08": "聽取山僧一頌。千佛靈蹤莫別求。長沙機轉有來由。",
    "X69n1345_001:0237b09": "要知覿面難藏處。黃鶴樓前鸚鵡洲。",
    "X69n1345_001:0237b10": "上堂。云一大藏教。在諸人頭上。祖師要旨。在諸人脚",
    "X69n1345_001:0237b11": "跟底。有般學解底禪人。見與麼道。便謂無鬚鎻子兩",
    "X69n1345_001:0237b12": "頭搖。觀此箇十二時中隱隱地常有一物礙膺。若要",
    "X69n1345_001:0237b13": "透此牢關。須是頂門具眼。作麼生是諸人頂門上眼。",
    "X69n1345_001:0237b14": "良久云。點。",
    "X69n1345_001:0237b15": "上堂。瑞雪飄空。銀蟾出海。曹山異中見異。龐公手裏",
    "X69n1345_001:0237b16": "明機。一箇覿面全提。一箇通途叶妙。若也揀得出。許",
    "X69n1345_001:0237b17": "伊具擇法眼。實可以上報國恩。其或未然。不免重重",
    "X69n1345_001:0237b18": "露布。良久云。不唯梅蘃先春發。且有青松帶雪看。",
    "X69n1345_001:0237b19": "死心和尚忌小參。僧問。黃龍正脉妙傳時。廣眾人中",
    "X69n1345_001:0237b20": "獨許師。試問死心端的旨。西歸隻履意何如　師云。",
    "X69n1345_001:0237b21": "見麼　僧云。祇此見聞非見聞。未審作麼生見　師",
    "X69n1345_001:0237b22": "云。若非見聞猶滯迹　僧云。報德慇懃。未審還見死",
    "X69n1345_001:0237b23": "心赴也無　師云。言中有響　僧云。若然者。頂門拶",
    "X69n1345_001:0237b24": "出金剛眼。照破凌霄百萬峯　師云。你且道隻履西",
    "X69n1345_001:0237c01": "歸作麼生　僧云。落葉歸根。來時無口　師云。祇得",
    "X69n1345_001:0237c02": "一橛。",
    "X69n1345_001:0237c03": "師乃云。來日死心大和尚示寂之辰。況天下叢林宗",
    "X69n1345_001:0237c04": "師。順寂之日。謂之遠忌。既是悟明心地。超出三界。頓",
    "X69n1345_001:0237c05": "越生死。又忌箇什麼。衲僧到此之日。因念我師示寂。",
    "X69n1345_001:0237c06": "各各冥觀。今在何處。直下明得。死心元在實不曾滅。",
    "X69n1345_001:0237c07": "或以一香一花。種種淨饌。作佛事者。祇可謂之加行",
    "X69n1345_001:0237c08": "修持。精進翹勤。微細觀察。瞥然悟去。不唯親見死心。",
    "X69n1345_001:0237c09": "亦見諸人本來面目。祇如作是加行修持。為復是莊",
    "X69n1345_001:0237c10": "嚴死心報地。為復是自己勳修。若見有自有它。則成",
    "X69n1345_001:0237c11": "二法。既成二法。寧免死生之患。當知死心和尚。與一",
    "X69n1345_001:0237c12": "切情與無情。全體是一箇禾山長老。禾山長老與一",
    "X69n1345_001:0237c13": "切情與無情。全體是一箇死心和尚。不見適來這僧",
    "X69n1345_001:0237c14": "問。西歸隻履意何如。況死心先師。每好舉隻履西歸",
    "X69n1345_001:0237c15": "話。問諸衲子。且巴陵和尚。於得法師順寂之日。以三",
    "X69n1345_001:0237c16": "轉語報答先師。禾山今夜因行不妨掉臂。祇以明隻",
    "X69n1345_001:0237c17": "履西歸話。用報先師之德。況此話古今難明。諸方或",
    "X69n1345_001:0237c18": "謂之隱顯。或謂之不可有兩个。或謂之唯此一事實。",
    "X69n1345_001:0237c19": "若也如是。殊未識祖師宗旨。諸人要見麼。濁中清。清",
    "X69n1345_001:0237c20": "中濁。勿謂麒麟生一角。西行向東路不差。大用頭頭",
    "X69n1345_001:0237c21": "如啐啄。莫莫。玄要靈機休卜度。",
    "X69n1345_001:0237c22": "上堂。舉芭蕉惠清禪師云。我二十八上行脚到仰山。",
    "X69n1345_001:0237c23": "南塔上堂云。你等諸人。若是箇漢。從娘肚裏出來。便",
    "X69n1345_001:0237c24": "作獅子吼。解吼麼。我於言下。歇得身心。便住五載。師",
    "X69n1345_001:0238a01": "云。芭蕉與麼說話。還歇得麼。若也如是。恰如未倒鼇",
    "X69n1345_001:0238a02": "山時一般。何必待娘腹中出來。乃作獅子吼。只如釋",
    "X69n1345_001:0238a03": "迦如來。未出母胎。已度人畢。子細檢點將來。猶落第",
    "X69n1345_001:0238a04": "二機。諸人還見麼。良久云。隔。",
    "X69n1345_001:0238a05": "上堂。因化士請益四料簡語。師著語云。奪人不奪境。",
    "X69n1345_001:0238a06": "洞裏靈雲何處去。嶺上桃花爛熳開。奪境不奪人。已",
    "X69n1345_001:0238a07": "見澄源關棙子。不勞打皷自先聞。人境兩俱奪。了知",
    "X69n1345_001:0238a08": "越聖超凡處。便是全收全放時。人境俱不奪。明明物",
    "X69n1345_001:0238a09": "我皆全露。歷歷身心本自如。此四句語。有時縱。十方",
    "X69n1345_001:0238a10": "世界。頭頭顯露。有時奪。無邊剎海。有甚摸索處。若也",
    "X69n1345_001:0238a11": "如是明得。可以入廛垂手。向十字街頭。管取大用現",
    "X69n1345_001:0238a12": "前。其或未然。切莫作人境會好。",
    "X69n1345_001:0238a13": "上堂。云第一玄。拶破髑髏前。第二玄。照用在機先。第",
    "X69n1345_001:0238a14": "三玄。物我兩俱全。第一要。箇中明得兆。第二要。機俊",
    "X69n1345_001:0238a15": "未為妙。第三要。覿面須回照。若也於一句中。具明三",
    "X69n1345_001:0238a16": "玄三要。則親到禾山。其或未然。三十年後。一回喫水",
    "X69n1345_001:0238a17": "一回噎。□人下座。",
    "X69n1345_001:0238a18": "上堂。云數日不入室。為諸人普說其禪病。乃舉拂子",
    "X69n1345_001:0238a19": "云。還見麼。若見拂子。即不見諸人。若見諸人。即不見",
    "X69n1345_001:0238a20": "拂子。所以盡十方世界。綿綿密密。實無絲毫滲漏。結",
    "X69n1345_001:0238a21": "夏又數日也。所參底禪如何。有底禪僧。室中問著於",
    "X69n1345_001:0238a22": "一切古人語。即云。恁麼也得。不恁麼也得。一切是非",
    "X69n1345_001:0238a23": "生滅境界。悉皆杜絕。作如是見解。亦是一種佛學。如",
    "X69n1345_001:0238a24": "石壓草。又如急流水過於上以物按之。將謂一如。殊",
    "X69n1345_001:0238b01": "不知。其水於下自流。皆是根源不能截斷。未免流轉。",
    "X69n1345_001:0238b02": "又有一種人。見人舉著。隨語生解。一切是非生滅境",
    "X69n1345_001:0238b03": "界。森然滿目。此第見解。全為前塵牽引。此二種人。向",
    "X69n1345_001:0238b04": "十二時中。隱隱此地常有一物在胸中。皆為法塵不",
    "X69n1345_001:0238b05": "透。玄路不通。參禪高士。到這裏。直須警省。時不待人。",
    "X69n1345_001:0238b06": "快須薦取。莫只待打著皷時便坐禪。纔下堂。便掉於",
    "X69n1345_001:0238b07": "無事甲中。是阿誰分上事。豈不見。魯祖和尚。尋常見",
    "X69n1345_001:0238b08": "僧來便面壁。南泉聞云。我尋常教伊向佛未出世時",
    "X69n1345_001:0238b09": "會取。尚未得一箇半箇。他與麼驢年去。師云。南泉和",
    "X69n1345_001:0238b10": "尚。可謂千人排門。不如一人拔關。未透玄關者。往往",
    "X69n1345_001:0238b11": "只作面壁會却。",
    "X69n1345_001:0238b12": "上堂。舉僧問首山。如何是祖師西來意。首山云。風吹",
    "X69n1345_001:0238b13": "日炙。師云。這箇因緣。眾中商量。謂之應機。又謂之時",
    "X69n1345_001:0238b14": "節因緣。又謂之信手拈來。若也如是。不唯不見首山",
    "X69n1345_001:0238b15": "為人處。亦辜負自己行脚眼。若也明得去。只此一句",
    "X69n1345_001:0238b16": "語中具三玄。其或未然。聽取山僧一頌。日炙風吹知",
    "X69n1345_001:0238b17": "幾年。玄中密意妙難傳。當機若見首山老。直下應須",
    "X69n1345_001:0238b18": "了目前。",
    "X69n1345_001:0238b19": "上堂。舉雲門和尚問僧。古佛與露柱相交。是第幾機。",
    "X69n1345_001:0238b20": "僧無對。自代云。南山起雲。北山下雨。師云。了得物我",
    "X69n1345_001:0238b21": "一如。能使風雲會合。須是雲門始得。且道既是了得",
    "X69n1345_001:0238b22": "物我一如。這僧無對處。又作麼生。良久云。嶮。",
    "X69n1345_001:0238b23": "上堂。舉起拂子云。大眾看看。只這箇在臨濟。則照用",
    "X69n1345_001:0238b24": "齊行。在雲門。則事理俱備。在曹洞。則偏正叶通。在溈",
    "X69n1345_001:0238c01": "仰。則暗機圓相。在法眼。則何止唯心。此五家宗派。門",
    "X69n1345_001:0238c02": "庭施設則不無。直饒辨得倜儻分明去。猶是光影邊",
    "X69n1345_001:0238c03": "事。若要抵敵生死。則霄壤有隔。且道超生越死一句。",
    "X69n1345_001:0238c04": "作麼生道。洎合錯下注脚。",
    "X69n1345_001:0238c05": "上堂。舉佛陀遠禪師。僧問。如何是佛。遠云。銅頭鐵額。",
    "X69n1345_001:0238c06": "僧云。未審意旨如何。遠云。播土揚塵。師云。遠禪師可",
    "X69n1345_001:0238c07": "謂壁立萬仞。還能曲徇物機。這僧若也叶妙通塗。定",
    "X69n1345_001:0238c08": "是塵中辨的。",
    "X69n1345_001:0238c09": "夏末上堂。云未結夏已前。先窮入門句。解夏已後。須",
    "X69n1345_001:0238c10": "明出身句。正當九夏中。要明截斷兩頭句。直饒於此",
    "X69n1345_001:0238c11": "三句明得。未免落在平常窠臼。豈不見。雲門垂語云。",
    "X69n1345_001:0238c12": "初秋夏末。不觸平常。道取一句來。僧無對。自代云。初",
    "X69n1345_001:0238c13": "三十一。中九下七。師云。大眾。這僧可謂暗裏抽橫骨。",
    "X69n1345_001:0238c14": "明中坐舌頭。雲門大師雖入草求人。未免閙市裏[毯炎+昆]",
    "X69n1345_001:0238c15": "毬。",
    "X69n1345_001:0238c16": "上堂。舉雲門大師示眾云。初秋夏末。責情三十棒。自",
    "X69n1345_001:0238c17": "代云。某甲如是。師云。大眾盡謂。雲門大師一手擡一",
    "X69n1345_001:0238c18": "手搦。殊不知。句裏藏鋒。言中有響。還會麼。令人飜憶",
    "X69n1345_001:0238c19": "老雲門。問答全超未足論。棒下責情還會否。夜深明",
    "X69n1345_001:0238c20": "月照前村。",
    "X69n1345_001:0238c21": "上堂。舉洞山處禪師行脚時。見先洞山。洞山問。近離",
    "X69n1345_001:0238c22": "甚處。虔云。武陵。洞山云。武陵法道如何。虔云。胡地冬",
    "X69n1345_001:0238c23": "抽笋。洞山云。別甑炊香飯。供養於此人。虔便出。洞山",
    "X69n1345_001:0238c24": "云。此子向後走殺天下人在。師云。百發百中。虔禪師",
    "X69n1345_001:0239a01": "有齧鏃之機。驗人底眼目。須是洞山老漢。然雖如是。",
    "X69n1345_001:0239a02": "三十年後。此話大行。",
    "X69n1345_001:0239a03": "上堂。舉皷山問太原孚上座。父母未生時。鼻孔在甚",
    "X69n1345_001:0239a04": "處。孚云。師兄且道。皷山云。而今生也。鼻孔在甚處。孚",
    "X69n1345_001:0239a05": "不肯。皷山云。你作麼生。孚云。把將手中扇子來。皷山",
    "X69n1345_001:0239a06": "乃將扇子與之。再詰問。孚默置。皷山遂打一拳。師云。",
    "X69n1345_001:0239a07": "孚上座雖然能縱能奪。要且未識父母未生時鼻孔。",
    "X69n1345_001:0239a08": "皷山若無末後句。洎合墮坑落塹。",
    "X69n1345_001:0239a09": "上堂。舉黃蘗和尚。一日陞堂。大眾纔集。蘗以拄杖一",
    "X69n1345_001:0239a10": "時趕散。復召大眾。眾回首。蘗云。月似彎弓。少雨多風。",
    "X69n1345_001:0239a11": "師云。黃蘗和尚。恨不兩手分付。子細檢點將來。大似",
    "X69n1345_001:0239a12": "為蛇畫足。師乃召大眾。眾舉首。師云嶮。",
    "X69n1345_001:0239a13": "月望上堂。舉拂子作一圓相云。大眾看看。圓陀陀地。",
    "X69n1345_001:0239a14": "無缺無餘。為天下人眼目。不是滿月相。亦非諸佛理。",
    "X69n1345_001:0239a15": "且道是箇什麼。若也直下明得去。平生參學事畢。其",
    "X69n1345_001:0239a16": "或未然。萬里神光頂後相。以拂子擊禪床。下座。",
    "X69n1345_001:0239a17": "結夏。因病中小參。云露柱患癰癤。燈籠却皺眉。箇中",
    "X69n1345_001:0239a18": "無限意。曾不墮聞思。一切眾生。未出三界者。病之在",
    "X69n1345_001:0239a19": "識。輪迴未息者。病之在情。一切二乘人病在寂滅。三",
    "X69n1345_001:0239a20": "世諸佛病在六度萬行。初參學禪人病在學處雜糅。",
    "X69n1345_001:0239a21": "久參之士病在佛病祖病。忽有一人出來問。禾山長",
    "X69n1345_001:0239a22": "老病箇什麼。阿耶耶。若識得此痛之來處。便識得生",
    "X69n1345_001:0239a23": "死根源。既識生死根源。一生參學事畢。豈不見。洞山",
    "X69n1345_001:0239a24": "初禪師行脚時。到雲門。雲門問近離甚處。初云摣渡。",
    "X69n1345_001:0239b01": "雲門云。夏在甚處。初云。湖南報慈。雲門云。幾時離彼",
    "X69n1345_001:0239b02": "中。初云。去年八月二十五。雲門云。放子三頓棒。次日",
    "X69n1345_001:0239b03": "初却上堂頭問。昨日蒙和尚放三頓棒。未審某甲過",
    "X69n1345_001:0239b04": "在什麼處。雲門云。飯袋子。江西湖南便與麼去。師云。",
    "X69n1345_001:0239b05": "這箇因緣。眾中商量。有云。檐折知柴重。有云。猶作過",
    "X69n1345_001:0239b06": "會在。有云。一棒一條痕。若也如是。不唯不識雲門為",
    "X69n1345_001:0239b07": "人處。亦乃未見當人自己眼目。若要倜儻分明。聽取",
    "X69n1345_001:0239b08": "山僧一頌。吹毛寶劒當機妙。切玉如泥孰可猜。不犯",
    "X69n1345_001:0239b09": "鋒鋩全正令。法王心印為君開。",
    "X69n1345_001:0239b10": "上堂。舉河北保壽和尚。在先保壽會下。作街坊。脫歸",
    "X69n1345_001:0239b11": "問訊。保壽云。作麼生是你本來面目。立至夜深。下語",
    "X69n1345_001:0239b12": "皆不契。至來日遂云。某甲因緣不在此。且禮辭和尚。",
    "X69n1345_001:0239b13": "往南方遍參知識去。先保壽云。南方禁夏。不禁冬。我",
    "X69n1345_001:0239b14": "這裏。禁冬不禁夏。且在此作街坊。若論參尋。闤闠之",
    "X69n1345_001:0239b15": "中。說法浩浩地。遂依其言。一日至市中。見二俗人相",
    "X69n1345_001:0239b16": "爭。中間揮一拳云。得與麼無面目。保壽聞知。忽然大",
    "X69n1345_001:0239b17": "悟。師云。育才養德。不無保壽。便與麼悟去。也是閙市",
    "X69n1345_001:0239b18": "中颺碌磚。子細檢點將來。未是全提時節。要見麼。十",
    "X69n1345_001:0239b19": "字街中六不收。本來面目絕蹤由。縱饒悟得分明去。",
    "X69n1345_001:0239b20": "已落儂家第二頭。",
    "X69n1345_001:0239b21": "上堂。舉第十四祖龍猛尊者。因提婆來。乃令侍者盛",
    "X69n1345_001:0239b22": "一盌水來向面前。提婆見。遂取針投水中。龍猛大喜。",
    "X69n1345_001:0239b23": "遂與相見。師云。龍猛尊者。向須彌山上走馬。覿體全",
    "X69n1345_001:0239b24": "彰。提婆於金剛際下翻身。窮源徹底。到這裏。雖具啐",
    "X69n1345_001:0239c01": "啄同時眼。未具啐啄同時用。而今這裏要見龍猛尊",
    "X69n1345_001:0239c02": "者底麼。有則出來相見。良久云。如無。切忌捫摸。",
    "X69n1345_001:0239c03": "遷住洪州雲巖語錄",
    "X69n1345_001:0239c04": "師禾山辭眾陞座。云一住禾山又八年。臨岐一句妙",
    "X69n1345_001:0239c05": "難傳。後宵欲見雲巖老。雲綻青天月正圓。乃舉藥山",
    "X69n1345_001:0239c06": "和尚謂雲巖曰。與我喚沙彌來。雲巖云。和尚喚他作",
    "X69n1345_001:0239c07": "什麼。藥山云。我有箇折脚鐺子。要伊提上挈下。雲巖",
    "X69n1345_001:0239c08": "云。與麼則與和尚共出一隻手。師云。藥山和尚可謂",
    "X69n1345_001:0239c09": "父慈子孝。若不是雲巖。折脚鐺子也無分付處。今日",
    "X69n1345_001:0239c10": "山僧。未免子承父業。亦有箇折脚鐺子。擬欲分付諸",
    "X69n1345_001:0239c11": "人。還有提掇得者麼。若也提掇得去。不喪門風。其或",
    "X69n1345_001:0239c12": "未然。龍門溪上休回首。鳳嶺山頭歸去來。",
    "X69n1345_001:0239c13": "入院上堂。云第一玄。直透威音前。第二玄。曾不落正",
    "X69n1345_001:0239c14": "偏。第三玄。照用兩俱全。若也明得此三玄。須明三要。",
    "X69n1345_001:0239c15": "若不明三玄三要。諸人十二時中。被目前機境回換",
    "X69n1345_001:0239c16": "將去。所以生死界中。不得自在。若要直截根源。向百",
    "X69n1345_001:0239c17": "尺竿頭更進一步。",
    "X69n1345_001:0239c18": "上元夜小參。云銅壺送客歸家去。玉漏催人好坐禪。",
    "X69n1345_001:0239c19": "何事金吾不惜夜。心燈徧界為君燃。乃舉洞山和尚",
    "X69n1345_001:0239c20": "問九峯虔禪師云。祖祖相傳。合傳何事。虔禪師云。釋",
    "X69n1345_001:0239c21": "迦慳迦葉富。洞山云。畢究傳底事作麼生。虔禪師云。",
    "X69n1345_001:0239c22": "百歲老兒看夜燈。師云。洞山雖則尋流討源。未免黏",
    "X69n1345_001:0239c23": "牙帶齒。虔禪師可謂據令而行。畢竟飜成露布。若此",
    "X69n1345_001:0239c24": "見得。水到渠成。其或未然。切莫向燈影中行。",
    "X69n1345_001:0240a01": "偈頌",
    "X69n1345_001:0240a02": "趙州勘婆",
    "X69n1345_001:0240a03": "兩重問答絕聱訛。趙老於中却勘婆。若不全身探虎",
    "X69n1345_001:0240a04": "穴。安能徹底驗仙陀。",
    "X69n1345_001:0240a05": "百丈野狐",
    "X69n1345_001:0240a06": "百丈堂前驗野狐。還如水上捺葫蘆。而今到處全機",
    "X69n1345_001:0240a07": "入。便好當場捋虎鬚。",
    "X69n1345_001:0240a08": "大隋蓋龜",
    "X69n1345_001:0240a09": "千古清聲老大隨。機鋒壁立杳難窺。未能直下超凡",
    "X69n1345_001:0240a10": "聖。只道將鞋蓋却龜。",
    "X69n1345_001:0240a11": "女子出定",
    "X69n1345_001:0240a12": "當機密薦箇中玄。女子何因坐佛前。切莫途中為解",
    "X69n1345_001:0240a13": "礙。刻舟求劒實徒然。",
    "X69n1345_001:0240a14": "諸佛居何國土",
    "X69n1345_001:0240a15": "千佛靈蹤莫別求。長沙機轉有來由。要知覿體難藏",
    "X69n1345_001:0240a16": "處。黃鶴樓前鸚鵡洲。",
    "X69n1345_001:0240a17": "曹山雪中因緣",
    "X69n1345_001:0240a18": "群峯雪覆已超然。絕頂寧同一色邊。儻向異中能辨",
    "X69n1345_001:0240a19": "異。雖居偏位不成偏。入塵直截須明要。在類還殊密",
    "X69n1345_001:0240a20": "造玄。欲混千差通不犯。曹山穿過髑髏前。",
    "X69n1345_001:0240a21": "保福簽瓜",
    "X69n1345_001:0240a22": "古今時節正相歡。指外明機沒異端。未入口時先識",
    "X69n1345_001:0240a23": "味。已簽瓜處被渠瞞。大原接處當頭嶮。保福拈來却",
    "X69n1345_001:0240a24": "放難。若也未能超影響。盡從死活句中看。",
    "X69n1345_001:0240b01": "玄沙指虎",
    "X69n1345_001:0240b02": "欲識玄沙虎。覿面是誰覩。直下透牢關。全機超佛祖。",
    "X69n1345_001:0240b03": "酬徐樞密三問",
    "X69n1345_001:0240b04": "問洞山云。擬將心意學玄宗。大似西行却向東。十二",
    "X69n1345_001:0240b05": "時中動轉施為。莫非是擬底心。到這裏。作麼生辨別。",
    "X69n1345_001:0240b06": "擬將心意學玄宗。妙用縱橫觸處通。捩轉箇中關捩",
    "X69n1345_001:0240b07": "子。休論南北與西東。",
    "X69n1345_001:0240b08": "問維摩經云。佛以一言演說法。或有恐怖或斷疑。既",
    "X69n1345_001:0240b09": "是一音所說。為什麼有聞之恐怖者。聞之斷疑者。",
    "X69n1345_001:0240b10": "或有恐怖或斷疑。雙明一句絕針錐。於茲切莫生欣",
    "X69n1345_001:0240b11": "厭。覿面還須眼似眉。",
    "X69n1345_001:0240b12": "問維摩經云。眾生病故我病。即今他人病時。為什",
    "X69n1345_001:0240b13": "麼自己却不病。",
    "X69n1345_001:0240b14": "眾生病故維摩病。妙見全提越我人。既了病源無箇",
    "X69n1345_001:0240b15": "事。何如示現宰官身。",
    "X69n1345_001:0240b16": "和蔣運使三頌",
    "X69n1345_001:0240b17": "未下山來已見。箇中法法全真。大地都是自己。覿面",
    "X69n1345_001:0240b18": "更無別人。",
    "X69n1345_001:0240b19": "了得為官勳業。便是祖佛門風。心外實無一法。孰云",
    "X69n1345_001:0240b20": "曠劫難逢。",
    "X69n1345_001:0240b21": "此去欲尋相見。大千俱是禾山。徹底洞明這箇。廓然",
    "X69n1345_001:0240b22": "超過八還。",
    "X69n1345_001:0240b23": "和董承事三頌見別",
    "X69n1345_001:0240b24": "道存愈遠却彌親。去住情忘尚隔津。直下是家歸甚",
    "X69n1345_001:0240c01": "處。大千全現本來人。",
    "X69n1345_001:0240c02": "順水張帆息浪花。截流一句不周遮。已登彼岸無餘",
    "X69n1345_001:0240c03": "事。入海誰能更筭沙。",
    "X69n1345_001:0240c04": "長憶當年陸大夫。同根底事強分疎。道人固有超然",
    "X69n1345_001:0240c05": "句。雖別應難不見渠。",
    "X69n1345_001:0240c06": "古鏡銘",
    "X69n1345_001:0240c07": "有古菱花。物來斯現。演若倍瞻。仰山親薦。迷悟雖殊。",
    "X69n1345_001:0240c08": "寒光不變。惡像弗祛。麗質奚羨。歷照千差。肯隨物轉。",
    "X69n1345_001:0240c09": "覰破前塵。是誰對面。",
    "X69n1345_001:0240c10": "和靈源和尚善護頌",
    "X69n1345_001:0240c11": "靈性包群象。千年壽最優。既知身是幻。何用殻埋頭。",
    "X69n1345_001:0240c12": "護惜雖深固。推遷已密流。大隨鞋蓋處。若箇辨蹤由。",
    "X69n1345_001:0240c13": "送禪人化緣轉藏",
    "X69n1345_001:0240c14": "經頭以字孰能測。舉起分明好消息。勞生未曉直截",
    "X69n1345_001:0240c15": "機。雙林大士運神力。括囊五教妙全提。高張八面真",
    "X69n1345_001:0240c16": "奇特。汝行如是化檀那。推轉機關超奧域。",
    "X69n1345_001:0240c17": "送化士",
    "X69n1345_001:0240c18": "青春條風至。無情闡化機。法本自何來。要當探極微。",
    "X69n1345_001:0240c19": "只在紅塵中。忽見勝珠璣。雖然皆舊物。爭奈昔人非。",
    "X69n1345_001:0240c20": "禪人呈雪竇頂相求贊",
    "X69n1345_001:0240c21": "勘破北塔歸來。接得鐵佛即透。分明覿面全彰。不可",
    "X69n1345_001:0240c22": "喚作雪竇。",
    "X69n1345_001:0240c23": "禪人寫余真求贊",
    "X69n1345_001:0240c24": "打破直要坐禪。佛祖亦須超越。若言祇這便是。大似",
    "X69n1345_001:0241a01": "水中捉月。",
    "X69n1345_001:0241a02": "古松恠石。全體是我。若謂一如。莫教話墮。",
    "X69n1345_001:0241a04": "禾山超宗方禪師語錄(終)"
}