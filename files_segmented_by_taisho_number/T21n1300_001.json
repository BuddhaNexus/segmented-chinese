{
    "T21n1300_001:0399c23": "No. 1300",
    "T21n1300_001:0399c24": "摩登伽經卷上",
    "T21n1300_001:0399c26": "吳天竺三藏竺律炎共支謙譯",
    "T21n1300_001:0399c27": "1 度性女品度性女品第一",
    "T21n1300_001:0399c28": "如是我聞。一時佛在舍衛國。祇樹給孤獨園。",
    "T21n1300_001:0399c29": "與諸比丘。圍遶說法。於晨朝時。尊者阿難。著",
    "T21n1300_001:0400a01": "衣持鉢。入城乞食。分衛已訖。還祇洹林。於其",
    "T21n1300_001:0400a02": "路次。有一大池。聚落人眾。遊集其上。池側有",
    "T21n1300_001:0400a03": "女栴陀羅種。執持瓶器。始來取水。長老阿",
    "T21n1300_001:0400a04": "難。往到其所語言。姊妹今我渴乏。甚欲須飲。",
    "T21n1300_001:0400a05": "見惠少水真。是時施女言。大德我無所悋。但",
    "T21n1300_001:0400a06": "吾身是栴陀羅女。若相施者。恐非所宜。阿難",
    "T21n1300_001:0400a07": "言。姊我名沙門。其心平等豪貴下劣。觀無異",
    "T21n1300_001:0400a08": "相。但時見施。不宜久留。時彼女人。即以淨",
    "T21n1300_001:0400a09": "水。授與阿難。阿難飲訖。還其所止。其去已",
    "T21n1300_001:0400a10": "後。此女便取阿難容貌音聲語言威儀等相。",
    "T21n1300_001:0400a11": "深生染著。欲心猛盛。作是念言。若使我得向",
    "T21n1300_001:0400a12": "去比丘以為夫者。不亦善乎。復作是念。我母",
    "T21n1300_001:0400a13": "善呪。或能令彼來為吾夫。我當向母具宣斯",
    "T21n1300_001:0400a14": "事。時此女人。持水還家。詣其母所。而作是",
    "T21n1300_001:0400a15": "言。阿難比丘。是佛弟子。我甚愛樂。欲得為",
    "T21n1300_001:0400a16": "夫。如母力者。能辦斯事。唯願哀愍。必滿我",
    "T21n1300_001:0400a17": "願。母語女言。有二種人。雖加呪術。無如之",
    "T21n1300_001:0400a18": "何。何者為二。一者斷欲。二是死人。自餘之",
    "T21n1300_001:0400a19": "者。吾能調伏。沙門瞿曇。威德高遠。波斯匿",
    "T21n1300_001:0400a20": "王。極生信敬。若脫知我將阿難來。栴陀羅輩。",
    "T21n1300_001:0400a21": "皆被殘滅。且復瞿曇煩惱已盡。及其眷屬。咸",
    "T21n1300_001:0400a22": "離欲穢。我昔曾聞。斷生死者。宜加恭敬。如何",
    "T21n1300_001:0400a23": "於彼反起惡業。女聞是已。悲泣而言。若母不",
    "T21n1300_001:0400a24": "得阿難來者。我必定當棄捨身命。假令瞿曇",
    "T21n1300_001:0400a25": "而違我願。亦復不能久留於世。設得之者。眾",
    "T21n1300_001:0400a26": "願滿足。母聞斯言。慘然不悅。而告之曰。莫便",
    "T21n1300_001:0400a27": "捨命。我必能令阿難至此。爾時女母。於自",
    "T21n1300_001:0400a28": "舍內。牛糞塗地布以白茅。於此場中。燃大猛",
    "T21n1300_001:0400a29": "火。百有八枚妙遏迦花。誦呪一周。輒以一莖",
    "T21n1300_001:0400b01": "投之火中。其呪言曰。",
    "T21n1300_001:0400b02": "　阿磨利　毘磨利　鳩鳩彌　三磨禰　移",
    "T21n1300_001:0400b03": "　那婆頭賜　頻頭彌車養",
    "T21n1300_001:0400b04": "提菩跋利沙提　毘地踰多提揭闍提　毘三",
    "T21n1300_001:0400b05": "磨耶　磨羅闍　三磨提　跋陀夷闍",
    "T21n1300_001:0400b06": "若天。若魔。若乾闥婆。火神。地神。聞我是呪。",
    "T21n1300_001:0400b07": "及吾祠祀。宜應急令阿難至此。作是語已。尊",
    "T21n1300_001:0400b08": "者阿難。心即迷亂。不自覺知。便行往詣栴陀",
    "T21n1300_001:0400b09": "羅舍。爾時女母。遙見阿難安詳而來。告其女",
    "T21n1300_001:0400b10": "曰。阿難比丘。已來近此。汝今應當敷置茵褥。",
    "T21n1300_001:0400b11": "燒香散花。極令嚴淨。女聞母言。歡喜踊悅。莊",
    "T21n1300_001:0400b12": "飾堂閣。安置寶座。淨治灑掃。散眾名花。爾時",
    "T21n1300_001:0400b13": "阿難。既到其舍。悲咽哽塞。泣淚而言。我何薄",
    "T21n1300_001:0400b14": "祐。遇斯苦難。大悲世尊。寧不垂愍加威護念",
    "T21n1300_001:0400b15": "令無嬈害。爾時如來以淨天眼。觀見阿難為",
    "T21n1300_001:0400b16": "彼女人之所惑亂。為擁護故。即說呪曰。",
    "T21n1300_001:0400b17": "悉挮帝　阿朱帝　阿尼帝",
    "T21n1300_001:0400b18": "於是世尊。說此呪已。而作是言。吾以斯呪。安",
    "T21n1300_001:0400b19": "隱一切怖畏眾生。亦欲利安諸苦惱者。若有",
    "T21n1300_001:0400b20": "眾生無歸依處。我當為作真實歸依。爾時世",
    "T21n1300_001:0400b21": "尊。復說偈曰。",
    "T21n1300_001:0400b22": "戒池清涼淨無垢　　能浴眾生煩惱熱",
    "T21n1300_001:0400b23": "若有智者入此池　　無明闇障永滅盡",
    "T21n1300_001:0400b24": "是故三世諸賢聖　　咸皆頂戴共稱歎",
    "T21n1300_001:0400b25": "若我真實浴此流　　當令侍者速還返",
    "T21n1300_001:0400b26": "爾時阿難。以佛神力。及善根力。栴陀羅呪。無",
    "T21n1300_001:0400b27": "所能為。即出其舍。還祇洹林。時彼女人。見阿",
    "T21n1300_001:0400b28": "難歸。白其母言。比丘去矣。母告之曰。沙門瞿",
    "T21n1300_001:0400b29": "曇。必以威力。而護念之。是故能令吾呪斷壞。",
    "T21n1300_001:0400c01": "女白母言。沙門瞿曇。其神德力。能勝母耶。母",
    "T21n1300_001:0400c02": "語女言。沙門瞿曇。其德淵廣。非是吾力所可",
    "T21n1300_001:0400c03": "為比。假令一切世間眾生。所有呪術。彼若發",
    "T21n1300_001:0400c04": "念。皆悉斷滅。永無遺餘。其有所作。無能障",
    "T21n1300_001:0400c05": "礙。以是因緣。當知彼力為無有上。爾時阿難。",
    "T21n1300_001:0400c06": "往詣佛所。頭面禮足。在一面立。",
    "T21n1300_001:0400c07": "佛告阿難。有六句呪。其力殊勝。悉能擁護",
    "T21n1300_001:0400c08": "一切眾生。能滅邪道。斷諸災患。汝今宜可受",
    "T21n1300_001:0400c09": "持讀誦用自利益。亦安樂人。若比丘比丘尼。",
    "T21n1300_001:0400c10": "優婆塞優婆夷。欲利安己饒益眾生。皆當受",
    "T21n1300_001:0400c11": "持六句神呪。阿難。此呪皆為過去六佛所共",
    "T21n1300_001:0400c12": "宣說。今我釋迦牟尼三藐三佛陀。亦說是呪。",
    "T21n1300_001:0400c13": "大梵天王。釋提桓因。四天王等。皆悉恭敬受",
    "T21n1300_001:0400c14": "持讀誦。是故汝今宜加修習讚歎供養。無令",
    "T21n1300_001:0400c15": "忘失。即說呪曰。",
    "T21n1300_001:0400c16": "耶頭多　安茶利　槃茶利　抧由利　他",
    "T21n1300_001:0400c17": "彌曷賜帝　薩羅結利毘槃頭摩帝大羅毘",
    "T21n1300_001:0400c18": "沙　脂利　彌利　婆膩隣陀　耶陀三跋兜",
    "T21n1300_001:0400c19": "　羅布羅波底　迦談必羅耶",
    "T21n1300_001:0400c20": "佛告阿難。若有眾生。受持如是六句神呪。臨",
    "T21n1300_001:0400c21": "應刑戮。以呪力故。輕被鞭撻。而得免脫。若",
    "T21n1300_001:0400c22": "當鞭撻。此呪因緣。呵責得免。若應呵責。由此",
    "T21n1300_001:0400c23": "神呪威德力故。永無呵毀。坦然安樂阿難我",
    "T21n1300_001:0400c24": "不見沙門婆羅門。若天魔梵人。及非人。受持",
    "T21n1300_001:0400c25": "此呪。而被嬈害。唯除定業。無如之何。時栴",
    "T21n1300_001:0400c26": "陀羅女。於夜過已。沐浴其身著新淨衣首戴",
    "T21n1300_001:0400c27": "花鬘。塗香嚴飾。金銀環珮。瓔珞其體。徐步安",
    "T21n1300_001:0400c28": "詳。向舍衛國。到城門已。住待阿難。阿難晨",
    "T21n1300_001:0400c29": "朝。入城乞食。女見其來。深生歡喜。隨之而",
    "T21n1300_001:0401a01": "行。終不捨離。進止出入。恒隨逐之。尊者阿",
    "T21n1300_001:0401a02": "難。見如是事。極懷慚愧。憂慘不悅。還出城",
    "T21n1300_001:0401a03": "外。至祇洹林。頂禮佛足。却坐一面。白佛言。",
    "T21n1300_001:0401a04": "世尊。栴陀羅女極嬈逼我。行住進止而不捨",
    "T21n1300_001:0401a05": "離。唯願世尊。慈加擁護。",
    "T21n1300_001:0401a06": "佛告阿難。汝莫愁惱。吾當令爾得免斯難。",
    "T21n1300_001:0401a07": "爾時世尊。告女人曰。汝用阿難以為夫耶。女",
    "T21n1300_001:0401a08": "言。瞿曇實如聖教。佛言。善女婚姻之法。須白",
    "T21n1300_001:0401a09": "父母汝今為問所尊未耶答曰瞿曇。父母聽",
    "T21n1300_001:0401a10": "我。故來至此。佛言。若汝父母已相聽許。可使",
    "T21n1300_001:0401a11": "自來躬見付授。女聞斯言。禮佛而退向父母",
    "T21n1300_001:0401a12": "所。修敬已畢。却住一面。白父母言。我欲阿",
    "T21n1300_001:0401a13": "難以用為夫。唯願垂愍。與我俱往。親自付之。",
    "T21n1300_001:0401a14": "於是父母往詣佛所。頂禮佛足。在一面坐。女",
    "T21n1300_001:0401a15": "言瞿曇。吾親已至。爾時世尊。即問之曰。汝實",
    "T21n1300_001:0401a16": "以女與阿難耶。答言。世尊誠如聖教佛言。汝",
    "T21n1300_001:0401a17": "今便可還歸所止。時女父母。禮佛而退。於是",
    "T21n1300_001:0401a18": "如來告女人曰。若汝欲得阿難比丘以為夫",
    "T21n1300_001:0401a19": "者。宜應出家學其容飾。答曰。唯然敬承尊教",
    "T21n1300_001:0401a20": "佛言善來便成沙門。鬢髮自落。法衣在身。即",
    "T21n1300_001:0401a21": "為說法。示教利喜。所謂施論。戒論。生天之論。",
    "T21n1300_001:0401a22": "欲為不淨出要最善。又此欲者。眾苦積聚。其",
    "T21n1300_001:0401a23": "味至少。過患甚多。譬如飛蛾。為愚癡故。投身",
    "T21n1300_001:0401a24": "猛焰。而自燒害。凡夫顛倒。妄生染著。為渴愛",
    "T21n1300_001:0401a25": "所逼如逐焰之蛾。是故智者捨而遠之。未曾",
    "T21n1300_001:0401a26": "暫起愛樂之想。時比丘尼。聞說是已。心憙悅",
    "T21n1300_001:0401a27": "豫。意轉調伏。爾時世尊。知比丘尼心意柔軟。",
    "T21n1300_001:0401a28": "離諸惱障。即為廣說四真諦法。所謂是苦。是",
    "T21n1300_001:0401a29": "苦習。是苦滅。是苦滅道。時比丘尼。豁然意",
    "T21n1300_001:0401b01": "解悟四聖諦譬如新淨白㲲易受染色。即於",
    "T21n1300_001:0401b02": "座上。得羅漢道。更不退轉。不隨他教。頂禮佛",
    "T21n1300_001:0401b03": "足。白佛言。世尊。我先愚癡。欲酒所醉。擾亂",
    "T21n1300_001:0401b04": "賢聖。造不善業。唯願世尊。聽我懺悔。佛言。",
    "T21n1300_001:0401b05": "我已受汝懺悔。汝今當知。佛世難遇。人身難",
    "T21n1300_001:0401b06": "得。解脫生死得阿羅漢。亦為甚難。如斯難事。",
    "T21n1300_001:0401b07": "汝已得之。於佛法中。獲真實果。所謂生死已",
    "T21n1300_001:0401b08": "盡。梵行已立。所作已辦。不受後有。是故汝今",
    "T21n1300_001:0401b09": "宜應精進。慎莫放逸。",
    "T21n1300_001:0401b10": "2 明往緣品摩登伽經明往緣品第二",
    "T21n1300_001:0401b11": "爾時城中。諸婆羅門長者居士。聞佛度於栴",
    "T21n1300_001:0401b12": "陀羅女。出家為道。咸生嫌忿。而作是言。此下",
    "T21n1300_001:0401b13": "賤種。云何當與諸四部眾。同修梵行。云何當",
    "T21n1300_001:0401b14": "入諸豪貴家。受於供養。如是展轉。共議斯事。",
    "T21n1300_001:0401b15": "乃至聞於波斯匿王。王聞是已。極大驚愕。即",
    "T21n1300_001:0401b16": "便嚴駕。眷屬圍遶。前後導從詣祇洹林。下車",
    "T21n1300_001:0401b17": "去蓋。徐步而進。頂禮佛足。退坐一面。佛知眾",
    "T21n1300_001:0401b18": "會心之所念。欲決所疑。告諸比丘。汝等欲聞",
    "T21n1300_001:0401b19": "本性比丘尼往昔緣不。諸比丘言。唯然欲聞。",
    "T21n1300_001:0401b20": "汝今諦聽。當為汝說。諸比丘乃往過去阿僧",
    "T21n1300_001:0401b21": "祇劫。於恒河側有園。名曰阿提目多。花果繁",
    "T21n1300_001:0401b22": "茂。池流具足。園中有王。名帝勝伽。是栴陀羅",
    "T21n1300_001:0401b23": "摩登伽種。與百千萬栴陀羅眾。共住此園。諸",
    "T21n1300_001:0401b24": "比丘彼帝勝伽。有大智慧。高才勇猛。自識宿",
    "T21n1300_001:0401b25": "命。世所為事。無不通達。我當略說其五功德。",
    "T21n1300_001:0401b26": "一者博練四圍陀典祕密之要。無不了達。二",
    "T21n1300_001:0401b27": "者善解詩書文頌字句長短。三者悉知諸論",
    "T21n1300_001:0401b28": "經紀度聲彼岸。四者能解世俗祠祀呪術醫",
    "T21n1300_001:0401b29": "藥。五善分別大丈夫相。如是智慧。不可窮",
    "T21n1300_001:0401c01": "盡。其王有子。名師子耳。顏容端正。戒行清",
    "T21n1300_001:0401c02": "潔。其心調柔。仁慈和順。眾德具瞻。見者歡",
    "T21n1300_001:0401c03": "喜。摩登伽王。廣教其子。經書呪術。己所知",
    "T21n1300_001:0401c04": "者。悉教授之。故師子耳。知見深遠。亦如其",
    "T21n1300_001:0401c05": "父。等無有異。帝勝伽王。於夜臥中。忽生是",
    "T21n1300_001:0401c06": "念。我子色貌。最為殊勝。眾德具足。人所宗",
    "T21n1300_001:0401c07": "仰。年漸長大。宜為娉妻。必當選擇端正良",
    "T21n1300_001:0401c08": "匹。才德超絕。類如吾子。然後乃當而為求",
    "T21n1300_001:0401c09": "之。當是時也。有婆羅門。名蓮花實。宗族高",
    "T21n1300_001:0401c10": "美。父母真正。七世以來。淨而無雜。通四圍",
    "T21n1300_001:0401c11": "陀。才藝寡匹。時有國王。名曰大與。總領天",
    "T21n1300_001:0401c12": "下。威力自在。以一聚落。封蓮花實。令其統",
    "T21n1300_001:0401c13": "領。其土豐盛。人民殷富。彼蓮花實女。名本",
    "T21n1300_001:0401c14": "性。德貌殊勝。猶師子耳。帝勝伽王。作是念",
    "T21n1300_001:0401c15": "言。唯蓮花實。其女殊妙。吾當為子而求娉",
    "T21n1300_001:0401c16": "之。作是念已。至明清旦。乘大寶車。駕駟白",
    "T21n1300_001:0401c17": "馬。栴陀羅眾。前後圍遶。出家北行。往趣其",
    "T21n1300_001:0401c18": "國。時蓮花實所住處南。有一園苑。名曰悅樂。",
    "T21n1300_001:0401c19": "花果滋茂。樹木敷榮。泉流浴池。淨水盈滿。異",
    "T21n1300_001:0401c20": "類眾鳥。遊戲其上。哀音相和。聞者歡悅。其",
    "T21n1300_001:0401c21": "園廣博。甚可愛樂。猶如諸天難陀之園。摩登",
    "T21n1300_001:0401c22": "伽王。往彼園中。待蓮花實。時婆羅門。亦於晨",
    "T21n1300_001:0401c23": "朝。駕駟白馬。及與五百婆羅門。俱導從圍",
    "T21n1300_001:0401c24": "遶。至園遊觀。彼婆羅門。於其路次。教授弟",
    "T21n1300_001:0401c25": "子技藝等事。且行誦習。而來詣園。帝勝伽王。",
    "T21n1300_001:0401c26": "見蓮花實。安詳而來。威德殊特。心生歡喜。以",
    "T21n1300_001:0401c27": "偈讚曰。",
    "T21n1300_001:0401c28": "如日初出　　光明照曜　　大士威德",
    "T21n1300_001:0401c29": "亦復如是　　如雪山藥　　眾藥中勝",
    "T21n1300_001:0402a01": "仁者高遠　　更無能比　　德力深妙",
    "T21n1300_001:0402a02": "極為嚴顯　　猶如秋月　　眾星中最",
    "T21n1300_001:0402a03": "如梵天王　　智慧超勝　　悉為諸天",
    "T21n1300_001:0402a04": "所共瞻仰　　如天帝釋　　一切恭敬",
    "T21n1300_001:0402a05": "端嚴殊絕　　更無能喻　　我但略讚",
    "T21n1300_001:0402a06": "汝之功德　　若廣說者　　不可窮盡",
    "T21n1300_001:0402a07": "說是偈已。即起奉迎。更相慰問。然後就坐。蓮",
    "T21n1300_001:0402a08": "花實言。汝栴陀羅下劣之甚。而來至此。欲何",
    "T21n1300_001:0402a09": "所為。答言。仁者世有四事。宜應修習。何等為",
    "T21n1300_001:0402a10": "四。一者本所為事。憶而不忘。二者應當利安",
    "T21n1300_001:0402a11": "於己。三者饒益一切眾生。四者務修婚姻之",
    "T21n1300_001:0402a12": "事。是以我今故來相造。吾有一子。名師子耳。",
    "T21n1300_001:0402a13": "顏容瓌瑋。智慧微妙。欲為娉妻。仁女賢勝。意",
    "T21n1300_001:0402a14": "甚相貪。欲託姻媛。幸能垂意。而見許可。時蓮",
    "T21n1300_001:0402a15": "花實。聞是語已。瞋毒熾盛。極生忿恚。顏容慘",
    "T21n1300_001:0402a16": "結。色貌顰蹙。而語之言。摩登伽種。人所輕",
    "T21n1300_001:0402a17": "賤。甚可猥惡。如毒如火。我今身是婆羅門",
    "T21n1300_001:0402a18": "姓。豪勝尊貴。更無過者。通達圍陀。智慧無",
    "T21n1300_001:0402a19": "比。汝今云何欲來毀辱。如空中月螢燭光明。",
    "T21n1300_001:0402a20": "有目之士。咸知其異。栴陀羅種。比婆羅門。尊",
    "T21n1300_001:0402a21": "貴卑劣。亦復如是。今汝愚癡。不識貴賤不可",
    "T21n1300_001:0402a22": "求處。生心悕望。汝栴陀羅。自有種類。何故欲",
    "T21n1300_001:0402a23": "染清勝之人。且婆羅門。戒行不具。不能通達",
    "T21n1300_001:0402a24": "圍陀妙典。諸婆羅門。不與交遊。況汝凡賤乃",
    "T21n1300_001:0402a25": "生是意。急可速去。不宜久留莫使外人聞斯",
    "T21n1300_001:0402a26": "異言。時帝勝伽。聞是事已。語言。仁者金玉珍",
    "T21n1300_001:0402a27": "異。土木弊惡。貴賤異相。一切悉知。我今不",
    "T21n1300_001:0402a28": "見諸婆羅門。與栴陀羅。而有差別。何以故汝",
    "T21n1300_001:0402a29": "婆羅門不從空出。栴陀羅種獨因地生。婆羅",
    "T21n1300_001:0402b01": "門者。從胎而有。栴陀羅種。亦復如是。而言",
    "T21n1300_001:0402b02": "殊勝。是事不可。婆羅門死。人所畏惡。栴陀",
    "T21n1300_001:0402b03": "羅終。亦無欲見。若言貴賤而有相異。何故生",
    "T21n1300_001:0402b04": "死而無差別。汝意當謂。栴陀羅者。造作惡事。",
    "T21n1300_001:0402b05": "兇暴殘害。欺誑眾生。無慈愍心。以是因緣。名",
    "T21n1300_001:0402b06": "為卑賤。我今當說汝婆羅門。所有惡業虛妄",
    "T21n1300_001:0402b07": "之事。起於諍訟。擾亂賢善。造為妖怪。占星觀",
    "T21n1300_001:0402b08": "月。和合軍陣。殺害眾生。舉要言之。一切惡",
    "T21n1300_001:0402b09": "事。皆婆羅門之所為作。汝婆羅門。性嗜美味。",
    "T21n1300_001:0402b10": "而作是言。若祠祀者。呪羊殺之。羊必生天。若",
    "T21n1300_001:0402b11": "使呪之便生天者。汝今何故不自呪身殺以",
    "T21n1300_001:0402b12": "祠祀求生天耶。何故不呪父母知識妻子眷",
    "T21n1300_001:0402b13": "屬。而盡屠害。使之生天。不滅己身。但殺羊",
    "T21n1300_001:0402b14": "者。當知皆是諸婆羅門。欲食肉故。妄為是說。",
    "T21n1300_001:0402b15": "虛誑之人。而言尊勝。於理不可。婆羅門法。",
    "T21n1300_001:0402b16": "犯四種罪。名為極惡。非婆羅門。何等為四。一",
    "T21n1300_001:0402b17": "者殺害諸婆羅門。二婬師妻。三者盜金。四者",
    "T21n1300_001:0402b18": "飲酒。唯此四惡。名之為罪。自餘殺害。都無",
    "T21n1300_001:0402b19": "果報。而汝法中。得殺罪者。由斷他命。若殺餘",
    "T21n1300_001:0402b20": "人。亦名斷命。何故殺之。而獨無罪。乃至飲",
    "T21n1300_001:0402b21": "酒。亦復如是。當知汝等愚癡無智。橫生妄想。",
    "T21n1300_001:0402b22": "不可以此名為豪貴。又婆羅門。犯前四罪。至",
    "T21n1300_001:0402b23": "心懺悔。還可得滅。手持床足。著弊壞衣。以人",
    "T21n1300_001:0402b24": "髑髏。懸其首上。如是懺悔。滿十二年。戒還具",
    "T21n1300_001:0402b25": "足。成婆羅門。如是愚癡。隨逐邪見。而生憍",
    "T21n1300_001:0402b26": "慢。自謂尊豪。由是觀之。姓皆平等。可以仁女",
    "T21n1300_001:0402b27": "見與吾子。時蓮花實。聞是語已。倍增瞋恚。語",
    "T21n1300_001:0402b28": "帝勝伽。汝不思惟。妄作是語。汝為王者。應知",
    "T21n1300_001:0402b29": "三法。一國土法。二貴賤法。三貢稅法。世有四",
    "T21n1300_001:0402c01": "姓。皆從梵生。婆羅門者。從梵口生。剎利肩",
    "T21n1300_001:0402c02": "生。毘舍臍生。首陀足生。以是義故。婆羅門",
    "T21n1300_001:0402c03": "者。最為尊貴。得畜四妻。剎利三妻。毘舍二",
    "T21n1300_001:0402c04": "妻。首陀一妻。如是分別。種姓各異。汝自卑",
    "T21n1300_001:0402c05": "賤。乃至不入是四姓中。而言諸姓無有異相。",
    "T21n1300_001:0402c06": "違返聖教。欲擾亂我。可宜速還。莫得復語。帝",
    "T21n1300_001:0402c07": "勝伽言。仁者若說世四姓者皆從梵生。而婆",
    "T21n1300_001:0402c08": "羅門。獨從口出。是以最尊更無過者。諸婆羅",
    "T21n1300_001:0402c09": "門。何故亦有手足支節。及四威儀。音聲語言。",
    "T21n1300_001:0402c10": "以此因緣。知無異相。假令異者。應當分別。譬",
    "T21n1300_001:0402c11": "如蓮花有種種異。所謂水陸生花。優鉢羅花。",
    "T21n1300_001:0402c12": "瞻蔔香花。目多伽花。蘇蔓那花。如是等花。其",
    "T21n1300_001:0402c13": "色差別。香氣亦異。而汝四姓。不見異相。當知",
    "T21n1300_001:0402c14": "皆是妄想分別。譬如小兒於路遊戲。收聚沙",
    "T21n1300_001:0402c15": "土。以為城舍。或復名曰是金是銀酥酪米",
    "T21n1300_001:0402c16": "麥。而是沙土。不以小兒名因緣故。便成珍寶。",
    "T21n1300_001:0402c17": "汝亦如是。愚癡蔽心。起貢高想。尊貴下賤。不",
    "T21n1300_001:0402c18": "由汝言。即便成就。又婆羅門梵口生者。應當",
    "T21n1300_001:0402c19": "慈忍仁愛眾生。云何殺害呪咀瞋忿。假令四",
    "T21n1300_001:0402c20": "姓皆從梵生。即為兄弟。云何共為婚姻之事。",
    "T21n1300_001:0402c21": "濁禮違理。禽獸無別。一切眾生。隨業善惡。",
    "T21n1300_001:0402c22": "而受果報。所謂端正醜陋。貧賤富貴。壽命終",
    "T21n1300_001:0402c23": "夭。愚癡智慧。如此等事。從業而有。若梵天",
    "T21n1300_001:0402c24": "生。皆應同等。何因緣故。如是差別。又汝法",
    "T21n1300_001:0402c25": "中。自在天者。造於世界。頭以為天。足成為",
    "T21n1300_001:0402c26": "地。目為日月。腹為虛空。髮為草木。流淚成",
    "T21n1300_001:0402c27": "河。眾骨為山。大小便利。盡成於海。斯等皆",
    "T21n1300_001:0402c28": "是。汝婆羅門。妄為此說。夫世界者。由眾生",
    "T21n1300_001:0402c29": "業。而得成立。何有梵天能辦斯事。汝等癡",
    "T21n1300_001:0403a01": "弊。橫生妄想。而言尊勝。人無信受。又婆羅",
    "T21n1300_001:0403a02": "門。命終已後。獨得生天。餘不生者。是則為",
    "T21n1300_001:0403a03": "勝。而汝經中。修行善業。皆生天上。若修善",
    "T21n1300_001:0403a04": "業。便生天者。一切眾生。悉能行善。皆當生",
    "T21n1300_001:0403a05": "天。何故餘人。而獨卑劣。大婆羅門。譬如有",
    "T21n1300_001:0403a06": "人生育四子。各為立字。一名安樂。二曰長壽。",
    "T21n1300_001:0403a07": "三名無憂。四名歡喜。雖一父所生皆同一姓。",
    "T21n1300_001:0403a08": "而有四名差別之異。世間四姓。亦復如是。雖",
    "T21n1300_001:0403a09": "同業報煩惱性欲。而有四名。言婆羅門。乃至",
    "T21n1300_001:0403a10": "剎利毘舍首陀。名雖不同。體無貴賤。諸婆羅",
    "T21n1300_001:0403a11": "門。學圍陀典。恭敬尊重。恃生憍慢。而復因",
    "T21n1300_001:0403a12": "之。以為定性。我今當說此圍陀典。無有實義。",
    "T21n1300_001:0403a13": "易可離散昔者有人。名為梵天。修習禪道。",
    "T21n1300_001:0403a14": "有大知見。造一圍陀。流布教化。其後有仙。名",
    "T21n1300_001:0403a15": "曰白淨。出興于世。造四圍陀。一者讚誦。二者",
    "T21n1300_001:0403a16": "祭祀。三者歌詠。四者禳災。次復更有一婆羅",
    "T21n1300_001:0403a17": "門。名曰弗沙。其弟子眾。二十有五。於一圍",
    "T21n1300_001:0403a18": "陀。廣分別之。即便復為二十五分。次復更有",
    "T21n1300_001:0403a19": "一婆羅門。名曰鸚鵡。變一圍陀。為十八分。",
    "T21n1300_001:0403a20": "次復更有一婆羅門。名為善道。其弟子眾。二",
    "T21n1300_001:0403a21": "十有一。亦變圍陀。為二十一分。次復更有一",
    "T21n1300_001:0403a22": "婆羅門。名曰鳩求。變一圍陀。以為二分。二變",
    "T21n1300_001:0403a23": "為四。四變為八。八變為十。如是展轉。凡千二",
    "T21n1300_001:0403a24": "百十有六種。是故當知。圍陀經典。易可變易。",
    "T21n1300_001:0403a25": "大婆羅門。此圍陀典當分散。時婆羅門性。為",
    "T21n1300_001:0403a26": "隨散壞。當猶存耶。若今猶存。則不應言。諸",
    "T21n1300_001:0403a27": "婆羅門。因圍陀故。性得決定。設隨散壞。汝云",
    "T21n1300_001:0403a28": "何言婆羅門性真實不變。是故汝說我獨尊",
    "T21n1300_001:0403a29": "貴餘人卑劣。是事不然。又婆羅門。自恃智慧",
    "T21n1300_001:0403b01": "善能呪術。輕蔑他人。生豪貴想。然今汝等。所",
    "T21n1300_001:0403b02": "能知者。餘人學習。亦得通達。當知一切皆",
    "T21n1300_001:0403b03": "悉尊貴。何故獨稱婆羅門耶。過去有仙。名婆",
    "T21n1300_001:0403b04": "私吒。其妻即是栴陀羅女。產生二子。長名為",
    "T21n1300_001:0403b05": "純。二名為飲。皆獲仙道。五通具足。變圍陀",
    "T21n1300_001:0403b06": "典。作宅圖法。汝能誹謗此二聖人。言非仙耶。",
    "T21n1300_001:0403b07": "而汝先言。栴陀羅種卑賤下劣。何故其息名",
    "T21n1300_001:0403b08": "為仙乎。昔捕魚師。捕得一魚。剖腹而觀。見有",
    "T21n1300_001:0403b09": "一女。其色正黑。波羅勢仙。與共交會。生育一",
    "T21n1300_001:0403b10": "子。名提婆延。五通自在。威德具足。如斯等",
    "T21n1300_001:0403b11": "比。豈非仙耶。過去久遠。有剎利種。名曰毘",
    "T21n1300_001:0403b12": "摩。亦獲仙道。神力殊勝。智慧深遠。善於言",
    "T21n1300_001:0403b13": "辭。悉能教授。諸婆羅門。若斯之人。寧當下",
    "T21n1300_001:0403b14": "賤。有剎利女。名曰微塵。從婆羅門讇婆持尼。",
    "T21n1300_001:0403b15": "生育一子。名曰羅摩。有大神力。通諸經論。於",
    "T21n1300_001:0403b16": "盛夏月。共母遊行。日光炎熾。大地斯熱。爆",
    "T21n1300_001:0403b17": "其母足。不能前進。羅摩白言。上我肩上。然後",
    "T21n1300_001:0403b18": "可去。母於爾時。不納其語。小復前行。猶患",
    "T21n1300_001:0403b19": "地熱。羅摩誓曰。若我真實仁和孝敬。當令此",
    "T21n1300_001:0403b20": "日自然隱沒。作是語已。日尋不現。母後採花。",
    "T21n1300_001:0403b21": "花皆合閉。母告之曰。汝今日沒故花不敷。",
    "T21n1300_001:0403b22": "即復誓言若我仁孝。日當復出。立語已訖。",
    "T21n1300_001:0403b23": "日尋顯曜。如是等仙。非婆羅門。神力變化。不",
    "T21n1300_001:0403b24": "可限量。豈可名為下劣人耶。以是因緣。諸姓",
    "T21n1300_001:0403b25": "平等。可以汝女用妻吾子。財幣珍異。恣意相",
    "T21n1300_001:0403b26": "與。",
    "T21n1300_001:0403b27": "3 示真實品摩登伽經示真實品第三",
    "T21n1300_001:0403b28": "爾時帝勝伽王。語蓮華實。仁者善聽。我當為",
    "T21n1300_001:0403b29": "汝斷邪見網。開真實路。淨菩提道。起人天行。",
    "T21n1300_001:0403c01": "就汝法中。有五祠法。言斯祠者。是涅槃因。能",
    "T21n1300_001:0403c02": "生天上。何者為五。一殺害人取脂用祭。二者",
    "T21n1300_001:0403c03": "刑馬亦以脂祭。三廣大祭。四普開祭。五隨",
    "T21n1300_001:0403c04": "所欲祭。此皆虛妄。無有真實。徒自疲勞。長眾",
    "T21n1300_001:0403c05": "惡趣。有八善法。是真利益。必得生天。獲眾善",
    "T21n1300_001:0403c06": "報。何等為八。一者正信。二者修戒。三廣行",
    "T21n1300_001:0403c07": "施。四樂智慧。五常恭敬同梵行者。六好多聞。",
    "T21n1300_001:0403c08": "七者防護身口意業。八常親近諸善知識。如",
    "T21n1300_001:0403c09": "斯八事。是清淨法。一切眾生。皆應修習。前七",
    "T21n1300_001:0403c10": "法者。悉皆從於善知識所。而得聞之。是故汝",
    "T21n1300_001:0403c11": "今應當與我共為婚姻。就吾修學如斯妙法。",
    "T21n1300_001:0403c12": "勿生憍慢失此善利。今我復當更為汝說。諸",
    "T21n1300_001:0403c13": "姓所起。本末次第。汝聞是已宜除貢高劫初",
    "T21n1300_001:0403c14": "成時。諸眾生類。悉能飛行。光明殊勝。餚饍美",
    "T21n1300_001:0403c15": "味。嚴身之具。自然而有。無造作者。其後福",
    "T21n1300_001:0403c16": "盡。眾事消滅。是時眾生。便修種植。疆界分",
    "T21n1300_001:0403c17": "別。生我人想。或復自恃田稼滋多。輕蔑餘人。",
    "T21n1300_001:0403c18": "自言豪富。由是緣故。眾皆名之為剎利種。復",
    "T21n1300_001:0403c19": "有眾生。不樂居家。入於山林。修學禪法。著弊",
    "T21n1300_001:0403c20": "壞衣。乞食濟命。清身潔己。奉修祠祀。由斯因",
    "T21n1300_001:0403c21": "緣。咸皆謂為婆羅門種。耕種墾植田獵漁",
    "T21n1300_001:0403c22": "捕。行如此者。名曰毘舍。劫盜販賣。無悲忍",
    "T21n1300_001:0403c23": "心。如斯之等。名首陀羅。時復有人。於路遊",
    "T21n1300_001:0403c24": "行。其車破壞。因便修治。名摩登伽。唯為農",
    "T21n1300_001:0403c25": "作。名曰田夫。往來市肆。名商估者。如是分",
    "T21n1300_001:0403c26": "別。為百千種。而其所趣。實真無異。但假施",
    "T21n1300_001:0403c27": "設為立名字。為欲記別諸姓不同。就婆羅",
    "T21n1300_001:0403c28": "門。亦復分別。所謂瞿曇。牘子憍蹉。憍尸迦。",
    "T21n1300_001:0403c29": "婆私吒。迦葉。蔓茶毘。如是七姓。復各分別。",
    "T21n1300_001:0404a01": "皆出十種。第八名煙。更無異姓。汝婆羅門。",
    "T21n1300_001:0404a02": "雖名一相。而得分別。劫初眾生。亦復如是。根",
    "T21n1300_001:0404a03": "本無異。別為多姓。是故汝今應諦觀察。為法",
    "T21n1300_001:0404a04": "利故。為斷虛妄求真實故。宜以貴女用妻吾",
    "T21n1300_001:0404a05": "子。欲有所求。必相滿願。可速為婚。不宜久留。",
    "T21n1300_001:0404a06": "4 眾相問品摩登伽經眾相問品第四",
    "T21n1300_001:0404a07": "時蓮華實。聞是語已。生大歡喜。得未曾有。語",
    "T21n1300_001:0404a08": "帝勝伽。善哉仁者所說誠諦。汝於往昔。曾為",
    "T21n1300_001:0404a09": "何等。智慧言辭。乃能若是。修習何行。作何",
    "T21n1300_001:0404a10": "功德。唯願為我廣宣分別。帝勝伽言。我念過",
    "T21n1300_001:0404a11": "去。曾為梵王。或為帝釋。亦復曾為淨蓋仙人。",
    "T21n1300_001:0404a12": "為婆羅門。變一圍陀。以為四分。於百千劫。作",
    "T21n1300_001:0404a13": "轉輪聖王。如是生處尊豪富貴。於爾所時。修",
    "T21n1300_001:0404a14": "習慈悲禪定智慧。廣化眾生。施作佛事。蓮華",
    "T21n1300_001:0404a15": "實言。仁者豈讀婆毘多羅神呪不耶。答言曾",
    "T21n1300_001:0404a16": "讀。汝今善聽。吾當廣說此呪本末。過去久遠",
    "T21n1300_001:0404a17": "阿僧祇劫。我為仙人。名曰婆藪。五通具足。自",
    "T21n1300_001:0404a18": "在無礙。善修禪定。智慧殊勝。時有龍王。名為",
    "T21n1300_001:0404a19": "德叉。其王有女。字曰黃頭。容色姿美。人相具",
    "T21n1300_001:0404a20": "足。我見彼女。起愛著心。生此心故。便失神",
    "T21n1300_001:0404a21": "通及禪定法。深自悔責。即說此呪。而此呪者。",
    "T21n1300_001:0404a22": "凡有三章二十一句。復有三章。唯有八句。汝",
    "T21n1300_001:0404a23": "今善聽。吾當宣說。",
    "T21n1300_001:0404a24": "旦提他　菴　浮婆蘇婆　旦娑婆鬪婆利",
    "T21n1300_001:0404a25": "茹被瞿提婆　斯提麼提由那　婆羅提那",
    "T21n1300_001:0404a26": "此即名為婆羅門呪。",
    "T21n1300_001:0404a27": "菴闍致囉　多波藪浮埵　伽呵男婆那摩",
    "T21n1300_001:0404a28": "失多　幹毘羅　旦多羅　毘利多婆豔提婆",
    "T21n1300_001:0404a29": "婆　失利　尸絺緘　薩闍男憂波男　婆羅",
    "T21n1300_001:0404b01": "陀斯磨",
    "T21n1300_001:0404b02": "此即名為剎利神呪。",
    "T21n1300_001:0404b03": "菴　質多羅摩醯帝　毘舍斤若　阿他娑斤",
    "T21n1300_001:0404b04": "若　遏陀多　婆羅毘那",
    "T21n1300_001:0404b05": "此即名為毘舍神呪。",
    "T21n1300_001:0404b06": "菴　阿多波　婆羅多波　示毘陀貪婆利沙",
    "T21n1300_001:0404b07": "賒耽波貰　陀貪　菴羅",
    "T21n1300_001:0404b08": "此即名為首陀神呪。",
    "T21n1300_001:0404b09": "菴　有形必有欲　有欲必有苦　若能離此",
    "T21n1300_001:0404b10": "欲　定得梵天處",
    "T21n1300_001:0404b11": "此即名為大梵天王婆毘羅呪。",
    "T21n1300_001:0404b12": "蓮華實言。汝姓何等。曰姓三無。又問。仁者汝",
    "T21n1300_001:0404b13": "原何出。答曰。原從水生。汝師是誰。答言。吾",
    "T21n1300_001:0404b14": "師名迦藍延。汝宗族中。誰為勇健。答曰。我門",
    "T21n1300_001:0404b15": "族中。凡有三人。最為雄猛。一名為獨。二曰為",
    "T21n1300_001:0404b16": "屢。三者名曰婆羅陀闍。汝同師者。為是何",
    "T21n1300_001:0404b17": "人。答曰讚詠。又問。讚詠為有幾變。答言",
    "T21n1300_001:0404b18": "六種。汝母何姓。答曰吾母姓婆羅設。如是仁",
    "T21n1300_001:0404b19": "者吾之德行。其事若此。故我先說一切眾生",
    "T21n1300_001:0404b20": "貴賤不定。雖有尊貴。而為惡者。猶名下賤。",
    "T21n1300_001:0404b21": "若卑賤人能為善事便名豪勝。是故一切",
    "T21n1300_001:0404b22": "稱尊貴者。由修善業。不以種族名為勝人。汝",
    "T21n1300_001:0404b23": "既知已。當除憍慢。",
    "T21n1300_001:0404b24": "5 說星圖品摩登伽經說星圖品第五",
    "T21n1300_001:0404b25": "爾時蓮華實。問帝勝伽。仁者豈知占星事不。",
    "T21n1300_001:0404b26": "帝勝伽言。大婆羅門。過此祕要。吾尚通達。況",
    "T21n1300_001:0404b27": "斯小事。而不知耶。汝當善聽。吾今宣說。星紀",
    "T21n1300_001:0404b28": "雖多。要者其唯二十有八。一名昴宿。二名為",
    "T21n1300_001:0404b29": "畢。三名為觜。四名為參。五名為井。六名為",
    "T21n1300_001:0404c01": "鬼。七名為柳。八名為星。九名為張。第十名",
    "T21n1300_001:0404c02": "翼。十一名軫。十二名角。十三名亢。十四名",
    "T21n1300_001:0404c03": "氐。十五名房。十六名心。十七名尾。十八名",
    "T21n1300_001:0404c04": "箕。十九名斗。二十名牛。二十一女。二十二",
    "T21n1300_001:0404c05": "虛。二十三危。二十四室。二十五壁。二十六",
    "T21n1300_001:0404c06": "奎。二十七婁。二十八胃。如是名為二十八",
    "T21n1300_001:0404c07": "宿。蓮華實言。如此宿者。為有幾星。形貌何",
    "T21n1300_001:0404c08": "類。為復幾時。與月共俱。其所祭祀。為用何",
    "T21n1300_001:0404c09": "等。何神主之。有何等姓。唯願仁者重為分別。",
    "T21n1300_001:0404c10": "帝勝伽言。若欲聞者。諦聽當說。昴有六星。形",
    "T21n1300_001:0404c11": "如散花。於十二時。與月俱行。祭則用酪。火神",
    "T21n1300_001:0404c12": "主之。姓毘舍延。畢有五星。形如飛雁於一日",
    "T21n1300_001:0404c13": "半。與月共行。麋肉以祭。屬於梵王姓婆羅婆。",
    "T21n1300_001:0404c14": "觜有三星。形如鹿首。於一日中。與月共俱。以",
    "T21n1300_001:0404c15": "果為祭。屬於月神。即姓鹿氏。參有一星。一日",
    "T21n1300_001:0404c16": "及月須。酥以祭。係在日神。姓則安氏。井有",
    "T21n1300_001:0404c17": "二星。形如人步。唯於一日。與月而俱。祭必用",
    "T21n1300_001:0404c18": "蜜。屬乎歲星。亦姓安氏。鬼有三星。形如畫",
    "T21n1300_001:0404c19": "瓶一日與月而共同遊。祭以桃花。屬乎歲星。",
    "T21n1300_001:0404c20": "姓烏波若。柳宿一星。半日共月。不相捨離。祭",
    "T21n1300_001:0404c21": "之用乳。屬於龍神。因姓龍氏。有此七宿。在於",
    "T21n1300_001:0404c22": "東方。其七星者。五則顯現。二星隱沒。形如河",
    "T21n1300_001:0404c23": "曲。一日及月。胡麻祭之。屬於鬼神。姓賓伽",
    "T21n1300_001:0404c24": "羅。張宿二星。亦如人步。於一日中。與月俱",
    "T21n1300_001:0404c25": "行。以果用祭。其姓善氏。即屬善神。翼有二",
    "T21n1300_001:0404c26": "星。形如人步。於一日半。共月而行。鮫魚祭",
    "T21n1300_001:0404c27": "之。屬婆伽神。姓憍尸迦。軫宿五星。形如人",
    "T21n1300_001:0404c28": "手。一日一夜。共月俱行。稗穀祭之。姓奢摩",
    "T21n1300_001:0404c29": "延。屬咀吒神。角有一星。一日及月。以花為",
    "T21n1300_001:0405a01": "祭。屬咀吒神。姓質多延。亢宿一星。酥麥󰉓",
    "T21n1300_001:0405a02": "祭之。一日及月。屬咀吒神。姓曰赤氏。氐宿二",
    "T21n1300_001:0405a03": "星。形如羊角。於一日半。共月俱行。以花用",
    "T21n1300_001:0405a04": "祭。屬乎火神。姓桑遮延。有此七宿。在於南",
    "T21n1300_001:0405a05": "方。房宿四星。形類珠貫。一日一夜。與月共",
    "T21n1300_001:0405a06": "俱。酒肉為祭。係於親神。姓阿藍婆。心宿三",
    "T21n1300_001:0405a07": "星。其形如鳥。一日及月。粳米祭之。屬天地",
    "T21n1300_001:0405a08": "神。姓迦旃延。尾有七星。其形如蝎。一日一",
    "T21n1300_001:0405a09": "夜。與月共俱。果以祭之。屬沙陀神。姓迦旃",
    "T21n1300_001:0405a10": "延。箕宿四星。形如牛步。一日一夜。而與月",
    "T21n1300_001:0405a11": "俱。尼俱陀果。以用為祭。屬於水神。姓迦旃",
    "T21n1300_001:0405a12": "延。斗有四星。形如象步。於一日半。與月同",
    "T21n1300_001:0405a13": "行。桃花祭之。屬凶惡神。姓伽羅延。牛宿三",
    "T21n1300_001:0405a14": "星。形如牛首。一時與月。而共同行。不須祭",
    "T21n1300_001:0405a15": "祀。屬於梵天。姓於梵氏。女有三星。形如穬",
    "T21n1300_001:0405a16": "麥。一日一夜。共月而行。鳥肉用祀。屬毘紐",
    "T21n1300_001:0405a17": "神。姓迦旃延。有斯七宿。在於西方。虛有四",
    "T21n1300_001:0405a18": "星。形如飛鳥。一日一夜。共月而俱。豆糜為",
    "T21n1300_001:0405a19": "祭。屬婆藪神。姓憍陳如。危宿一星。一日及",
    "T21n1300_001:0405a20": "月。粳米為祭。屬于水神。姓單茶延。室有二",
    "T21n1300_001:0405a21": "星。形如人步。一日一夜。與月共行。血肉祠",
    "T21n1300_001:0405a22": "祀。其宿屬在富單那神。姓闍罽那。壁宿二星。",
    "T21n1300_001:0405a23": "形如人步。一日一夜。及月而行。以肉祭之。屬",
    "T21n1300_001:0405a24": "於善神。姓陀闍延。奎一大星。自餘小者。為之",
    "T21n1300_001:0405a25": "輔翼。形如半珪。一日一夜。共月而行。酪飯以",
    "T21n1300_001:0405a26": "祭。屬富沙神。姓八姝氏。婁宿二星。形如馬",
    "T21n1300_001:0405a27": "首。一日一夜。共月俱行。乳糜用祭。胃有三",
    "T21n1300_001:0405a28": "星。形如鼎足。一日一夜。共月而俱。胡麻為",
    "T21n1300_001:0405a29": "祭。屬於閻神。其姓拔伽。有此七星。在於北",
    "T21n1300_001:0405b01": "方。大婆羅門。我已廣說二十八宿。然此宿",
    "T21n1300_001:0405b02": "中。右於六宿。二日一夜。共月俱行。所謂畢",
    "T21n1300_001:0405b03": "井氐翼斗壁之等。復有五宿。但於一日。共月",
    "T21n1300_001:0405b04": "而俱。一參。二柳。三箕。四心。五者名危。唯有",
    "T21n1300_001:0405b05": "牛宿。半日及月。自餘盡皆一日一夜。共月而",
    "T21n1300_001:0405b06": "行。東方七宿。初起於昴。南方七宿。初起七",
    "T21n1300_001:0405b07": "星。西方七宿。初起於房。北方七宿。初起於",
    "T21n1300_001:0405b08": "虛。又此宿中。七宿最勝。張室氐箕房井及亢。",
    "T21n1300_001:0405b09": "三宿凶惡。參柳與胃。四宿和善。翼斗壁畢。五",
    "T21n1300_001:0405b10": "宿柔弱。女虛危心。第五名尾。五宿常定。一",
    "T21n1300_001:0405b11": "觜。二角。三名七星。四者為柳。五者名牛。四",
    "T21n1300_001:0405b12": "宿速疾。昴觜婁鬼。而此諸宿。共月合行。凡有",
    "T21n1300_001:0405b13": "三種。一在月前。二在月後。三共月俱。今當為",
    "T21n1300_001:0405b14": "汝復說七曜。日月。熒惑。歲星。鎮星。太白。辰",
    "T21n1300_001:0405b15": "星。是名為七。羅睺。彗星。通則為九。如是等",
    "T21n1300_001:0405b16": "名。占星等事。汝宜應當深諦觀察。",
    "T21n1300_001:0405b17": "摩登伽經卷上"
}