{
    "X87n1619_001:0178c06": "先覺集序",
    "X87n1619_001:0178c08": "學佛然後知儒。此碩儒之論也。古人與麼道。即便與",
    "X87n1619_001:0178c09": "麼讚。是誠先覺之公心。今人不知佛之所以為佛。儒",
    "X87n1619_001:0178c10": "之所以為儒。不過分門別戶。逐影循聲焉爾。世尊云。",
    "X87n1619_001:0178c11": "天上天下。惟我獨尊。且道如何是我。夫子曰。吾道一",
    "X87n1619_001:0178c12": "以貫之。且道如何是一。打頭一著。不能明了。祇從形",
    "X87n1619_001:0178c13": "迹中論。枝葉上觀。豈非門外歟。哲人達士。學有本據。",
    "X87n1619_001:0178c14": "道有實悟。世出世間。初無二致。自覺覺他。罔有差殊。",
    "X87n1619_001:0178c15": "或現比丘比丘尼優婆塞優婆夷。或現宰官長者婆",
    "X87n1619_001:0178c16": "羅門居士。隨其緣會。所至即導利乎羣品。克垂範於",
    "X87n1619_001:0178c17": "後昆。夫是之謂先覺。一機一境。一話一言。可以開闢",
    "X87n1619_001:0178c18": "人天正眼。顯揚儒佛心宗。先覺集之所由著也。明潛",
    "X87n1619_001:0178c19": "陶公。輯先覺集。而祇存居士者何。蓋緣建立維摩之",
    "X87n1619_001:0178c20": "院供其位。即考其入道之由。所以與雲居和尚。暨同",
    "X87n1619_001:0178c21": "道諸君。參詳訂證。而成此言。雖未咸備。已露一斑。厥",
    "X87n1619_001:0178c22": "功懋哉。其中大意。既宣之於中山碑記矣。欲以是集",
    "X87n1619_001:0178c23": "鑴登梨棗。問敘於余。更為申明其說。",
    "X87n1619_001:0178c24": "旹",
    "X87n1619_001:0179a01": "康熈十八年歲在己未夏六月傳臨濟正宗三十二",
    "X87n1619_001:0179a02": "世道安靜和尚撰",
    "X87n1619_001:0179a05": "先覺集序",
    "X87n1619_001:0179a07": "從上以來。佛祖聖賢。諸位菩薩。說種種法。演種種教。",
    "X87n1619_001:0179a08": "皆是鏡中煙塵。夢裏幻事。本無實法繫綴于人。所以",
    "X87n1619_001:0179a09": "大覺世尊道。吾四十九年。未曾說著一字。是真實語。",
    "X87n1619_001:0179a10": "又古人道。大千沙界海中漚。一切聖賢如電拂。者裏",
    "X87n1619_001:0179a11": "何曾有佛有法。有僧有俗。有覺未覺。不見道。未離兜",
    "X87n1619_001:0179a12": "率。已降王宮。未出母胎。度人已畢。斯乃先覺誌疏。陶",
    "X87n1619_001:0179a13": "明潛。解得此義。纂先覺集。欲行於世。乞序于予。予以",
    "X87n1619_001:0179a14": "從上古錐。掀翻一上。會得者作如是觀。不會者切忌",
    "X87n1619_001:0179a15": "向先覺集中絆倒。",
    "X87n1619_001:0179a16": "旹",
    "X87n1619_001:0179a17": "康熈丙寅佛成道日盤山青溝拙菴智朴撰",
    "X87n1619_001:0179a20": "先覺集序",
    "X87n1619_001:0179a22": "夫繼天立極之道。不異乎禪。垂世立教之書。統歸乎",
    "X87n1619_001:0179a23": "理。道非言而不著。理非事而不明。所以儒有墳典經",
    "X87n1619_001:0179a24": "史。諸子百家。以至稗官小說。各各有宗趣焉。惟吾釋",
    "X87n1619_001:0179b01": "門。因西天東土之文。北教南宗之旨。旁流正出。散聖",
    "X87n1619_001:0179b02": "異人。分支別派。授受淵源。幸存簡牘。考實之徵。不致",
    "X87n1619_001:0179b03": "紊亂傳燈。誵訛繼席。益信一切語言三昧。內外典集。",
    "X87n1619_001:0179b04": "皆為載道之器。傳遠之用也。有惠後昆。功不細矣。茲",
    "X87n1619_001:0179b05": "明潛陶居士。從學多年。執勞甚久。苦參實究。歷徧辛",
    "X87n1619_001:0179b06": "酸。涉水登山。悉知泠暖。于壬子冬。忽然有省于海會",
    "X87n1619_001:0179b07": "室中。未幾辭往中山寺。薙草耕雲。跏趺[門@卞]影。不聞塵",
    "X87n1619_001:0179b08": "事。復檢殘編。遂纂先覺集二卷。編敘優婆塞夷從上",
    "X87n1619_001:0179b09": "諸公。乞余弁言為[烈-列+助]。不覺喟然而嘆。居士身說法。仍",
    "X87n1619_001:0179b10": "以居士身供養。未審鼻祖西來。供養有幾。始知彰顯",
    "X87n1619_001:0179b11": "正教。全在乎人。非其人而不能弘其道。非其道而不",
    "X87n1619_001:0179b12": "能知其人。而名實全備于天下者。匪至人而誰能之。",
    "X87n1619_001:0179b13": "但緝書紀事之任。若不洞究先覺佛理之精。芟補切",
    "X87n1619_001:0179b14": "難。要免闕遺。恐二乘見地。翻以庭前瑞草之誚。凡吾",
    "X87n1619_001:0179b15": "同儕。必攝無礙觀。觀之便知。十世古今。不離當念。塵",
    "X87n1619_001:0179b16": "影起滅。何足記哉。自然舉目視而有欲皆充。信手拈",
    "X87n1619_001:0179b17": "而有疾皆愈。同瞻緇素。廣播名藍。先哲不孤。晚參可",
    "X87n1619_001:0179b18": "托。真勝事也。故敢引紙運墨。聊為碧眼鉄漢一勗云",
    "X87n1619_001:0179b19": "爾。",
    "X87n1619_001:0179b20": "旹",
    "X87n1619_001:0179b21": "康熈丁卯春王吉日圓教解三洪撰"
}