{
    "T46n1912_02b:0189a08": "folio_2b 止觀輔行傳弘決卷第二之二",
    "T46n1912_02b:0189a10": "唐毘陵沙門湛然述",
    "T46n1912_02b:0189a11": "次半行半坐者。先釋方等。亦通四教。故",
    "T46n1912_02b:0189a12": "彼經文聞三昧者。結得道益通於三乘及",
    "T46n1912_02b:0189a13": "以四眾。經與今文意亦從別。唯為成圓。故",
    "T46n1912_02b:0189a14": "意止觀但觀祕密。依此修行事儀未足。文",
    "T46n1912_02b:0189a15": "中自指百錄等也。聊者略也。先求夢王等",
    "T46n1912_02b:0189a16": "者。如法華疏引。有五種夢。因疑心分別。學",
    "T46n1912_02b:0189a17": "習并現事。非人來相語。因此五事夢。此即",
    "T46n1912_02b:0189a18": "非人來相語也。列子有六夢。謂正夢萼夢",
    "T46n1912_02b:0189a19": "思夢寤夢懼夢等。此即正夢思夢也。故周禮",
    "T46n1912_02b:0189a20": "云。占六夢之吉凶。方等云。佛告文殊。為信",
    "T46n1912_02b:0189a21": "男女廣說九十二億諸陀羅尼。一一陀羅尼",
    "T46n1912_02b:0189a22": "復九十二億陀羅尼門。佛告華聚。勿妄宣",
    "T46n1912_02b:0189a23": "傳當以神明為證。何者。神明有十二夢",
    "T46n1912_02b:0189a24": "王。見一王者乃可為說此陀羅尼。云何名",
    "T46n1912_02b:0189a25": "為十二夢王。昔雷音比丘為九十二億魔之",
    "T46n1912_02b:0189a26": "所揜蔽。生大苦惱。即發大聲稱於十方三",
    "T46n1912_02b:0189a27": "世三寶。十方諸佛同發聲言。誰能救此菩薩",
    "T46n1912_02b:0189a28": "苦者。有寶王如來重舉聲問諸菩薩。有華",
    "T46n1912_02b:0189a29": "聚菩薩白佛言。當以何法而往救之。佛言。",
    "T46n1912_02b:0189b01": "當以摩訶袒持陀羅尼章句伏彼魔王。華",
    "T46n1912_02b:0189b02": "聚往彼調伏魔已。令諸魔受持此陀羅尼。",
    "T46n1912_02b:0189b03": "諸魔各各脫衣供養已。至佛所白言。我等十",
    "T46n1912_02b:0189b04": "二大王當受持之。華聚問。何名十二。乃說",
    "T46n1912_02b:0189b05": "十二王名。至夢行品中明十二夢相。佛告",
    "T46n1912_02b:0189b06": "文殊。若求此法教求十二夢王。若得見一",
    "T46n1912_02b:0189b07": "授七日法。一者若於夢中。得通飛行旛蓋",
    "T46n1912_02b:0189b08": "從後。是名袒荼羅相。二者若見形像塔廟",
    "T46n1912_02b:0189b09": "大眾聚會。是名斤提羅相。三者若見有神",
    "T46n1912_02b:0189b10": "著淨潔衣乘白色馬。是名茂持羅相。四者",
    "T46n1912_02b:0189b11": "若見乘白象渡可。是名乾基羅相。五者若",
    "T46n1912_02b:0189b12": "見乘駱駝上高大山。是名多林羅相。六者",
    "T46n1912_02b:0189b13": "若見上高座轉般若。是名波林羅相。七者",
    "T46n1912_02b:0189b14": "若見樹下升壇受戒。是名檀林羅相。八者",
    "T46n1912_02b:0189b15": "若見鋪列佛像請僧設供。是名禪林羅相。",
    "T46n1912_02b:0189b16": "九者若見生華樹入禪定。是名窮林羅相。",
    "T46n1912_02b:0189b17": "十者若見大王帶劍遊行。是名迦林羅相。十",
    "T46n1912_02b:0189b18": "一者若見王為浴身香坌淨衣。是名伽林羅",
    "T46n1912_02b:0189b19": "相。十二者若見王夫人乘車入水見蛇。是",
    "T46n1912_02b:0189b20": "名婆林羅相。先須發大勇猛精進生難遭想。",
    "T46n1912_02b:0189b21": "自傷傷他。如犯刑者從他求脫。如是念",
    "T46n1912_02b:0189b22": "念歸求夢王。若不感者雖行無益。應竭力",
    "T46n1912_02b:0189b23": "破慳而修供養。世多直行終成無益。於閑",
    "T46n1912_02b:0189b24": "靜處等者。應於僧藍若蘭若處建立道場。",
    "T46n1912_02b:0189b25": "若有事緣亦聽俗舍。謂俗人二眾。故經云。",
    "T46n1912_02b:0189b26": "阿難白佛。是人辭家當作何言。佛言。語父",
    "T46n1912_02b:0189b27": "母言。我行陀羅尼典。父母若聽我當出去。",
    "T46n1912_02b:0189b28": "如是作已心中默念。我欲捨婦兒家屬。行",
    "T46n1912_02b:0189b29": "陀羅尼典。阿難白佛。父母等不許當服何",
    "T46n1912_02b:0189c01": "藥趣向道場。佛言。向於父母種種燒香勸",
    "T46n1912_02b:0189c02": "喻三請。若不聽者當於宅內默自思惟誦",
    "T46n1912_02b:0189c03": "此經典。若修行時淨其舍內燒香供養。一",
    "T46n1912_02b:0189c04": "一如八道場入法。若能如是於七日中。",
    "T46n1912_02b:0189c05": "觀音菩薩為其說法。若於夢中現其人前",
    "T46n1912_02b:0189c06": "與道場無異。若散亂心反墮三途。三途出",
    "T46n1912_02b:0189c07": "為人奴婢。應當志心後悔無益。若僧藍等",
    "T46n1912_02b:0189c08": "處。先有道場更新嚴淨。依經方法無者新",
    "T46n1912_02b:0189c09": "營。壇外室內及以室外俱須香塗。故云及室",
    "T46n1912_02b:0189c10": "內外。作圓壇等者。禮云。築土為之。佛法準",
    "T46n1912_02b:0189c11": "此作蓮華形。故云圓壇及彩畫等。五色旛者",
    "T46n1912_02b:0189c12": "總舉五色。繡畫間色亦應無在。字應作旛。",
    "T46n1912_02b:0189c13": "旛者旌旗之總名也。經中多作此旛旛帤字",
    "T46n1912_02b:0189c14": "耳。今佛法供具相狀似彼。故云旛耳。凡造",
    "T46n1912_02b:0189c15": "旛法切不得安佛菩薩像。旛是供具供於",
    "T46n1912_02b:0189c16": "所供。如何復以形像為之。海岸香者。經云。",
    "T46n1912_02b:0189c17": "海此岸栴檀之香。請二十四像者。凡建道場",
    "T46n1912_02b:0189c18": "應先嚴淨。然後請像。世人口云求道滅",
    "T46n1912_02b:0189c19": "障。置道場時令愚童慢豎猥服裸形。云",
    "T46n1912_02b:0189c20": "將像來把來取來。以此觀之可悲之甚。涅",
    "T46n1912_02b:0189c21": "槃後分阿難問佛。佛滅度後如何供養。佛言。",
    "T46n1912_02b:0189c22": "滅後供養像者與在世無別。故令供養福",
    "T46n1912_02b:0189c23": "助正道。生善消障豈復過之。俗禮尚云。過",
    "T46n1912_02b:0189c24": "尊之位必趨。雖置道場傲慢尊像。反招罪",
    "T46n1912_02b:0189c25": "累滅障良難。如向所引方等文是。餚饌者。",
    "T46n1912_02b:0189c26": "餚如前解。饌者。玉篇云。陳飲食也。亦具食",
    "T46n1912_02b:0189c27": "也。鞋屩者。所著鞋也。道場內外各別置之。",
    "T46n1912_02b:0189c28": "七日長齋者。此文通俗故云七日。齋者潔",
    "T46n1912_02b:0189c29": "也。韓康伯云。洗心曰齋防患曰戒。故知俗",
    "T46n1912_02b:0190a01": "典未曉所洗所防之意。有言無旨淺近疎",
    "T46n1912_02b:0190a02": "薄。此中且制不過中食耳。三時洗者縱無",
    "T46n1912_02b:0190a03": "他緣亦須三洗。有所表故。若加出入隨",
    "T46n1912_02b:0190a04": "事量宜。初日供僧者。雖身口精誠須假以",
    "T46n1912_02b:0190a05": "福助。日日為者彌為增上。恐力不逮聽從",
    "T46n1912_02b:0190a06": "初日。必先課己資財以申傾竭。故經文云。",
    "T46n1912_02b:0190a07": "竭力破慳。別請師者。南山云。當依大論。明",
    "T46n1912_02b:0190a08": "解內外律者擬依出罪。乃至七眾亦爾。受",
    "T46n1912_02b:0190a09": "二十四戒者。經云。爾時上首廣為恒伽說",
    "T46n1912_02b:0190a10": "二十四戒。然此戒者順菩薩律儀。皆名重",
    "T46n1912_02b:0190a11": "罪。縱已先曾受具足戒。或先曾受梵網戒",
    "T46n1912_02b:0190a12": "者。亦須更受。輕重不同開遮別故。又授戒",
    "T46n1912_02b:0190a13": "者仍須曾受。不可輒爾依經授人。具在彼",
    "T46n1912_02b:0190a14": "經須者往檢。經云。又應受六重如優婆塞",
    "T46n1912_02b:0190a15": "法。既云如優婆塞者。即五眾亦受。阿難問",
    "T46n1912_02b:0190a16": "云。女人得捉衣不。佛言。得捉。但莫著女",
    "T46n1912_02b:0190a17": "色。又問。不受六重得入道場不。佛言。隨",
    "T46n1912_02b:0190a18": "意。今時行事多不受之。但受二十四戒。即",
    "T46n1912_02b:0190a19": "準此文也。阿難又問。如向所說為定爾",
    "T46n1912_02b:0190a20": "不。佛言。三世諸佛悉由此法得成菩提。唯",
    "T46n1912_02b:0190a21": "除二人。謂謗方等及用僧鬘乃至一比丘",
    "T46n1912_02b:0190a22": "物。言及陀羅尼者。準經四番皆悉須誦。具",
    "T46n1912_02b:0190a23": "在經文。經云。若有持是陀羅尼者。設大火",
    "T46n1912_02b:0190a24": "起變成寶華。行者聞是無上功德如死重",
    "T46n1912_02b:0190a25": "生。對師說罪者。故知必須清淨明了教相",
    "T46n1912_02b:0190a26": "識妨障者。若自身犯重不曉妨障。如何",
    "T46n1912_02b:0190a27": "堪為滅罪之境。月八十五者。黑白兩月各",
    "T46n1912_02b:0190a28": "有兩日。多用白月。法華懺儀通取齋日。當",
    "T46n1912_02b:0190a29": "以七日等者。極少不可減此。若欲進行隨",
    "T46n1912_02b:0190b01": "意多少。故南岳七載。十人已還者。經云。十人",
    "T46n1912_02b:0190b02": "不得過。南山云。余見京邑行方等者。或百",
    "T46n1912_02b:0190b03": "或半。喧雜難論更增罪累。請但依經非凡",
    "T46n1912_02b:0190b04": "所測。忽有多人別置壇場。有何不可。俗",
    "T46n1912_02b:0190b05": "人亦許等者。經云。趣道場時應如比丘法",
    "T46n1912_02b:0190b06": "修行淨行。具三法衣楊枝澡水食器坐具。既",
    "T46n1912_02b:0190b07": "云趣道場時。故知出道場時須備俗服。經",
    "T46n1912_02b:0190b08": "云。其法衣者出常隨身。若離二丈得罪無",
    "T46n1912_02b:0190b09": "量。阿難言。若辭家時用剃頭不。佛言不也。",
    "T46n1912_02b:0190b10": "今時行事少分剃頂未見所出。阿難言。若",
    "T46n1912_02b:0190b11": "爾。何用三衣。佛言。三衣者。一名單縫。二名",
    "T46n1912_02b:0190b12": "俗服。出家衣者作三世佛法儀式。俗服者出",
    "T46n1912_02b:0190b13": "道場時著。三衣者入道場時著尺寸不離。",
    "T46n1912_02b:0190b14": "若離此衣得障道罪。前云二丈謂餘二衣。",
    "T46n1912_02b:0190b15": "但云得罪不云障道。縫字平聲。言單縫者",
    "T46n1912_02b:0190b16": "不許却刺。若却刺者即是大僧受持之衣。",
    "T46n1912_02b:0190b17": "是故此衣應須別造。世有借出家人衣者",
    "T46n1912_02b:0190b18": "深為未可。故知雖制三衣非出家服。口說",
    "T46n1912_02b:0190b19": "默中云異口同音者。於日初分謂晨朝時。",
    "T46n1912_02b:0190b20": "眾中應取音聲明了者以為先導。導者聲",
    "T46n1912_02b:0190b21": "絕餘人接和。十佛者在百錄中。謂過去雲雷",
    "T46n1912_02b:0190b22": "音王佛等并七佛。方等父母者。經云。雷音菩",
    "T46n1912_02b:0190b23": "薩得離魔已。白華聚言。持是陀羅尼來救",
    "T46n1912_02b:0190b24": "我令我增壽。佛法中生如死已還生。汝是",
    "T46n1912_02b:0190b25": "諸法母。華聚言。我非諸法母。是陀羅尼乃可",
    "T46n1912_02b:0190b26": "為父乃可為母。故知此陀羅尼即是實相。",
    "T46n1912_02b:0190b27": "實相即具權實二智。故是父母能生方等正",
    "T46n1912_02b:0190b28": "空故也。十法王子者。佛為法王菩薩為子。",
    "T46n1912_02b:0190b29": "即文殊等。百錄及南山行儀並列十二菩薩。",
    "T46n1912_02b:0190c01": "即彼經初列眾菩薩皆名法王子也。言百",
    "T46n1912_02b:0190c02": "錄者。大師在世未有此指。大師滅後章安",
    "T46n1912_02b:0190c03": "等集師事跡。都有百條。故云百錄。說止觀",
    "T46n1912_02b:0190c04": "時寺猶未置。即治定時寺已成竟。已撰百",
    "T46n1912_02b:0190c05": "錄故有此指。三業供養者。身翹跪口宣唱意",
    "T46n1912_02b:0190c06": "運想。南山云。自古相傳無別準的如斯置",
    "T46n1912_02b:0190c07": "立。運想事儀具如天台普賢懺中。禮請者。皆",
    "T46n1912_02b:0190c08": "須意地精誠身儀設禮。禮法理須雙膝前詣",
    "T46n1912_02b:0190c09": "雙肘續施後方額扣。肝膽委地想佛足下施",
    "T46n1912_02b:0190c10": "手承足如對目前。互跪之儀三處翹聳。曲",
    "T46n1912_02b:0190c11": "身合掌目注真容。近代澆漓都無跪相。慢",
    "T46n1912_02b:0190c12": "幢未折業海難傾。尚縱穢軀安期大道。陳",
    "T46n1912_02b:0190c13": "悔者。陳者列也。說也。別則憶先所犯。通則",
    "T46n1912_02b:0190c14": "無始已來。隨意廣宣任己智力。不遲不疾",
    "T46n1912_02b:0190c15": "者。必使行旋與呪俱盡。思惟者具如意止",
    "T46n1912_02b:0190c16": "觀中。從第二時者謂於晨朝。第一周竟。第二",
    "T46n1912_02b:0190c17": "周初不須召請。直爾禮佛。意止觀者。南山",
    "T46n1912_02b:0190c18": "儀中修觀之法。謹依於此不敢別施。今先",
    "T46n1912_02b:0190c19": "明實相觀法。次明歷事觀法。然歷事觀法經",
    "T46n1912_02b:0190c20": "論皆爾。非獨今文。如大經云頭為殿堂等。",
    "T46n1912_02b:0190c21": "法華云。忍辱衣等。淨名中法喜妻等。大論中",
    "T46n1912_02b:0190c22": "師子吼等。何但釋教俗典亦然。如東阿王問",
    "T46n1912_02b:0190c23": "子華曰。君子亦有耘乎。子華曰。夫拔藜莠",
    "T46n1912_02b:0190c24": "養家苗者。農人之耘也。修正性改惡行。君",
    "T46n1912_02b:0190c25": "子之耘也。盤特掃󰆠支佛華飛。並是託事見",
    "T46n1912_02b:0190c26": "理之明文也。人不見之。但謂大師內合而",
    "T46n1912_02b:0190c27": "已。初文云思惟者。正觀也。摩訶等者正境",
    "T46n1912_02b:0190c28": "也。顯非偏小故名為大。一切法即一切",
    "T46n1912_02b:0190c29": "法。故名為祕。一法攝一切法。故名為要。體",
    "T46n1912_02b:0191a01": "遮三惑性持三智。非二邊偏。故名為正。正",
    "T46n1912_02b:0191a02": "體無相故名為空。經言下次明觀法。經云。",
    "T46n1912_02b:0191a03": "佛為雷音說於華聚昔因緣已。又云。過去",
    "T46n1912_02b:0191a04": "有佛名栴檀華。彼佛去世甚久。我於彼時",
    "T46n1912_02b:0191a05": "如汝無異。彼有菩薩名曰上首。作一乞",
    "T46n1912_02b:0191a06": "士入城乞食。時有比丘名曰恒伽。謂乞",
    "T46n1912_02b:0191a07": "士言。汝從何來。答言。我從真實中來。又",
    "T46n1912_02b:0191a08": "問。何謂真實。答曰。寂滅相故名為真實。又",
    "T46n1912_02b:0191a09": "問。寂滅相中有所求無所求耶。答曰。無所",
    "T46n1912_02b:0191a10": "求。又問。無所求者何用求耶。答言。無所",
    "T46n1912_02b:0191a11": "求中吾故求之。又問。無所求中何用求耶。",
    "T46n1912_02b:0191a12": "答。有所求者一切皆空。得者亦空。著者亦",
    "T46n1912_02b:0191a13": "空。實者亦空求者亦空。語者亦空問者亦空。",
    "T46n1912_02b:0191a14": "寂滅涅槃一切虛空分界亦復皆空。吾為如",
    "T46n1912_02b:0191a15": "是次第空法而求真實。又問。菩薩於何處",
    "T46n1912_02b:0191a16": "求。答。於六波羅蜜中求。恒伽聞已賣身供",
    "T46n1912_02b:0191a17": "養。上首又為說陀羅尼。聞已復問。云何奉",
    "T46n1912_02b:0191a18": "持。上首乃說三七日法。具如今文所列方",
    "T46n1912_02b:0191a19": "法。今文略出應準彼廣。亦應可知。修觀法",
    "T46n1912_02b:0191a20": "中又迴無所求文以在後者。為欲結諸無",
    "T46n1912_02b:0191a21": "所求文故也。今此中意借彼觀文成今三",
    "T46n1912_02b:0191a22": "昧。求者。謂求三昧之人。著者。謂於三昧",
    "T46n1912_02b:0191a23": "生著之人。實者。謂於能行所行計我我所。",
    "T46n1912_02b:0191a24": "來者。謂行三昧者往來出入。語問者等準",
    "T46n1912_02b:0191a25": "說可知。此與大品十八空同者。引例也。何",
    "T46n1912_02b:0191a26": "故來去乃至涅槃一切皆空。亦如大品十八",
    "T46n1912_02b:0191a27": "空中何法不空。十八空至第五卷釋。大經",
    "T46n1912_02b:0191a28": "下又引大經空義亦同。如來涅槃尚自皆空。",
    "T46n1912_02b:0191a29": "況餘法耶。故二十四云。佛告德王。汝言見",
    "T46n1912_02b:0191b01": "空空是無法為何所見。菩薩實無所見。若",
    "T46n1912_02b:0191b02": "有見者不見佛性。不能修習般若波羅蜜。",
    "T46n1912_02b:0191b03": "不入涅槃。菩薩不但因空見般若亦空。六",
    "T46n1912_02b:0191b04": "波羅蜜五陰如來大涅槃等一切皆空。如來",
    "T46n1912_02b:0191b05": "昔在迦毘羅城。語阿難言。汝莫愁惱。阿難",
    "T46n1912_02b:0191b06": "言。我今親屬皆悉殄滅。云何不愁。如來與",
    "T46n1912_02b:0191b07": "我同生此城。俱同釋種親戚眷屬。云何如來",
    "T46n1912_02b:0191b08": "獨不憂惱顏色更顯。我復告言。汝見城有",
    "T46n1912_02b:0191b09": "我見空寂。汝見親戚。我修空故悉無所見。",
    "T46n1912_02b:0191b10": "以是因緣我更光顯。以此下歷事修觀中。",
    "T46n1912_02b:0191b11": "先約經名方便次約尊容道具。初方等下先",
    "T46n1912_02b:0191b12": "約經名修觀。令求下次約方便修觀。事儀",
    "T46n1912_02b:0191b13": "既先求夢王。習觀亦先修空假。託事作觀",
    "T46n1912_02b:0191b14": "且言先修。不別而別即勝別也。謂先修不",
    "T46n1912_02b:0191b15": "可得空及以事儀之假。由此方便以入袒",
    "T46n1912_02b:0191b16": "持。場是所依故表淨境。世以治穀及以祭",
    "T46n1912_02b:0191b17": "所俱名曰場。說文云。不耕曰場。詩云。九月",
    "T46n1912_02b:0191b18": "築場圃以治穀。今依淨境以治五住故曰",
    "T46n1912_02b:0191b19": "道場。亦是等者。場是所嚴。能嚴雖多不出",
    "T46n1912_02b:0191b20": "定慧。供具雖眾不出動與不動故也。究竟",
    "T46n1912_02b:0191b21": "戒香遍塗實理。觀陰本空為免子縛。無緣",
    "T46n1912_02b:0191b22": "慈陰故遍法界。翻三惑迷觀惑法界。迷即",
    "T46n1912_02b:0191b23": "法界故名不離。戒香普熏智燈圓照。與淨",
    "T46n1912_02b:0191b24": "境等方云普遍。覺智之佛棲理境空。觀於",
    "T46n1912_02b:0191b25": "逆順二十四支。從境立數云二十四。如法",
    "T46n1912_02b:0191b26": "華中觀於無明乃至老死。觀無明滅至老死",
    "T46n1912_02b:0191b27": "滅。如此並是順觀因緣。中含五十四云。老",
    "T46n1912_02b:0191b28": "死緣生乃至無明。無明緣行乃至老死。是",
    "T46n1912_02b:0191b29": "為逆順觀因緣生。老死滅乃至無明滅。無明",
    "T46n1912_02b:0191c01": "滅乃至老死滅。是為逆順觀因緣滅。是則",
    "T46n1912_02b:0191c02": "逆順因緣生滅。俱有二十四番覺了智也。境",
    "T46n1912_02b:0191c03": "雖寄昔智必依圓。餚饌眾味如法華經鹽",
    "T46n1912_02b:0191c04": "醋之屬。彼文喻權今以助實。寂爾稱體如",
    "T46n1912_02b:0191c05": "衣在身。對忍為名故立瞋號。瞋含諸惑全",
    "T46n1912_02b:0191c06": "翻曰新。七日觀於袒持如以七智觀實。",
    "T46n1912_02b:0191c07": "所除如惑能洗曰觀。身無垢故能所俱淨。",
    "T46n1912_02b:0191c08": "師亦所依故同諦義。亦依所觀逆順數故。",
    "T46n1912_02b:0191c09": "立二十四無作道共。屬對名呪義立此名。",
    "T46n1912_02b:0191c10": "設法不差故云屬對。呪破三道不差曰",
    "T46n1912_02b:0191c11": "對。瓔珞十種者。本業瓔珞觀法緣起中。觀",
    "T46n1912_02b:0191c12": "十二緣有十種。一我見不二。二心為。三無",
    "T46n1912_02b:0191c13": "明。四相緣。五助成。六三業。七三世。八三苦。",
    "T46n1912_02b:0191c14": "九性空。十緣生。彼經具釋不能具錄。次明",
    "T46n1912_02b:0191c15": "破障中事理具如第四懺淨中說。具於事",
    "T46n1912_02b:0191c16": "理方懺三道。文云等者。引證事理也。虛空",
    "T46n1912_02b:0191c17": "藏神呪經云。若大比丘志心方等誦陀羅",
    "T46n1912_02b:0191c18": "尼。一千四百遍乃一懺。如是次第八十七日",
    "T46n1912_02b:0191c19": "行道。比丘尼四十九遍一懺。九十七日行",
    "T46n1912_02b:0191c20": "道。沙彌沙彌尼信男信女四百遍一懺。四十",
    "T46n1912_02b:0191c21": "七日行道。若諸菩薩八百遍一懺。六十七日",
    "T46n1912_02b:0191c22": "行道。經中隨眾各有小呪。初文既以七日",
    "T46n1912_02b:0191c23": "為期。復云行道。八十七日等。即是八十個",
    "T46n1912_02b:0191c24": "七乃至六十個七。儀則具如七日行法。但呪",
    "T46n1912_02b:0191c25": "不同耳。尼眾皆須大僧為生。如是懺者皆",
    "T46n1912_02b:0191c26": "論夷罪。犯此罪竟佛法死人。今復清淨戒",
    "T46n1912_02b:0191c27": "體還生。悔法若成罪無不滅。故云若不還生",
    "T46n1912_02b:0191c28": "無有是處。然小乘教門尚不開懺。雖曰還",
    "T46n1912_02b:0191c29": "生無任僧用。沙彌犯已懺成進具。大乘所",
    "T46n1912_02b:0192a01": "許事可通行。儻聽大僧招姦來詐。況寶梁",
    "T46n1912_02b:0192a02": "誠制足數無文。信大小區分聽制條別。小無",
    "T46n1912_02b:0192a03": "懺重之說。仍成重罪未亡。安用大教懺夷",
    "T46n1912_02b:0192a04": "以足小乘僧數。依大懺已內進已道。何須",
    "T46n1912_02b:0192a05": "混濫以惑時情。眼等淨者。唯至六根方名",
    "T46n1912_02b:0192a06": "相似苦道淨耳。第七日見十方佛者。彼經日",
    "T46n1912_02b:0192a07": "日各有相狀。前苦道淨位在六根。此中不退",
    "T46n1912_02b:0192a08": "位在初住。破於無明名煩惱淨。三障去即",
    "T46n1912_02b:0192a09": "因緣樹壞等者。婆沙云。過去二支為根。現在",
    "T46n1912_02b:0192a10": "五支為質。現在三支為華。未來二支為果。",
    "T46n1912_02b:0192a11": "有華有果謂凡夫。無華有果謂學人。無",
    "T46n1912_02b:0192a12": "華無果謂無餘。義推亦應更云少華有果",
    "T46n1912_02b:0192a13": "謂學人。無華有果謂有餘。此乃藏通約界",
    "T46n1912_02b:0192a14": "內說。若依寶性論緣相生壞四事俱無。方",
    "T46n1912_02b:0192a15": "名永壞者。謂緣為根相為質。生為華壞",
    "T46n1912_02b:0192a16": "為果。即界外兩種十二緣也。亦是五陰舍空",
    "T46n1912_02b:0192a17": "等者。諸教不同。陰空亦異云云。今且置別以",
    "T46n1912_02b:0192a18": "存於圓。淨名云。不觀色不觀色如。色假。",
    "T46n1912_02b:0192a19": "如空。即雙非空假以顯中道也。四陰亦爾。",
    "T46n1912_02b:0192a20": "大品云。色淨乃至識淨。大經金剛身品云。如",
    "T46n1912_02b:0192a21": "來身者非陰界入不離陰界入非增非減",
    "T46n1912_02b:0192a22": "等。皆是觀陰畢竟空也。故知因果俱明陰",
    "T46n1912_02b:0192a23": "空。勸修中三分寶者。實相之理必無階降",
    "T46n1912_02b:0192a24": "心行優劣故使差分。修望中下雖名全分。",
    "T46n1912_02b:0192a25": "須分六即以判淺深。故彼經廣說功能文",
    "T46n1912_02b:0192a26": "竟。次文結云。若能修行受持讀誦。當知是人",
    "T46n1912_02b:0192a27": "全用寶者。若復有人但能讀誦。當知是人",
    "T46n1912_02b:0192a28": "得中分寶。種種供養得下分寶。故知全分",
    "T46n1912_02b:0192a29": "與須修行及讀誦等。據理亦應須兼供養。",
    "T46n1912_02b:0192b01": "經中文殊廣說下分云云。若從地等者。經云。",
    "T46n1912_02b:0192b02": "佛告舍利弗。有人捨頭目身體妻子七珍",
    "T46n1912_02b:0192b03": "供養於我。不如有人禮拜此經。若人積寶",
    "T46n1912_02b:0192b04": "滿四天下上至梵天供養於我。不如與",
    "T46n1912_02b:0192b05": "持經者一食充軀若復有人積寶至到住",
    "T46n1912_02b:0192b06": "界供養於我。不如持此章句一日一夜",
    "T46n1912_02b:0192b07": "云云。但供養於中分寶人功德尚爾。況復",
    "T46n1912_02b:0192b08": "供養得上分者。又如昔有長者名曰鳩留。",
    "T46n1912_02b:0192b09": "不信因果。與五百俱行。遠見叢樹想是",
    "T46n1912_02b:0192b10": "居家。到彼唯見樹神。作禮已說己饑渴。神",
    "T46n1912_02b:0192b11": "即舉手五指自然出於飲食。甘美難言。食",
    "T46n1912_02b:0192b12": "訖大哭。神問其故。答曰。有五百伴亦大飢",
    "T46n1912_02b:0192b13": "渴。神令呼來如前與食眾人皆飽。長者問",
    "T46n1912_02b:0192b14": "曰。何福所致。答。我本迦葉佛時極貧於城",
    "T46n1912_02b:0192b15": "門磨鏡。每有沙門乞食。常以此指示分",
    "T46n1912_02b:0192b16": "衛處及佛精舍。如是非一壽終生此。長者",
    "T46n1912_02b:0192b17": "大悟。日飯八千僧。洮米汁流出城外可乘",
    "T46n1912_02b:0192b18": "船。指示常人乞食之處其福尚爾。況親施",
    "T46n1912_02b:0192b19": "食與持經者。次釋法華者。部屬醍醐不",
    "T46n1912_02b:0192b20": "通餘教。初開章中言兼說默者。亦可言",
    "T46n1912_02b:0192b21": "兼意止觀也。彼別行文但推四句。故今文",
    "T46n1912_02b:0192b22": "中廣修象觀。以廣於彼。初引觀經以證有",
    "T46n1912_02b:0192b23": "相。次引安樂行以證無相。觀經云。若有",
    "T46n1912_02b:0192b24": "四眾八部誦大乘者。修大乘者。發大乘",
    "T46n1912_02b:0192b25": "意者。樂見普賢色身者。樂見多寶釋迦及",
    "T46n1912_02b:0192b26": "分身者。樂六根清淨者。當學是觀。此觀功",
    "T46n1912_02b:0192b27": "德除諸障礙見上妙色。不入三昧但誦持",
    "T46n1912_02b:0192b28": "故。故名有相。此經者具如安樂行一十八",
    "T46n1912_02b:0192b29": "句。故知相與無相俱成方便。但隨宜樂為",
    "T46n1912_02b:0192c01": "初入門。二經下釋相違意。安樂行下引兼具",
    "T46n1912_02b:0192c02": "文。安樂行文四行之中。第一雖令觀一切",
    "T46n1912_02b:0192c03": "空如實相等。文初又云。於後惡世護持讀",
    "T46n1912_02b:0192c04": "說。第三文中云。於十方諸大菩薩。常應深",
    "T46n1912_02b:0192c05": "心恭敬禮拜。所言等者。等取答問離惱亂",
    "T46n1912_02b:0192c06": "等。觀經文中雖云讀誦亦兼無相。南岳下",
    "T46n1912_02b:0192c07": "重引南岳理須具二。彼別出四安樂行偈",
    "T46n1912_02b:0192c08": "文云。修習諸禪定得諸佛三昧。六根性清",
    "T46n1912_02b:0192c09": "淨。菩薩學法華具足二種行。一者有相行。",
    "T46n1912_02b:0192c10": "二者無相行。無相安樂行甚深妙禪定。觀察",
    "T46n1912_02b:0192c11": "六情根。有相安樂行此依勸發品。散心誦法",
    "T46n1912_02b:0192c12": "華不入禪三昧。坐立行一心念法華文字。",
    "T46n1912_02b:0192c13": "行若成就者。即見普賢身。此亦一往分於二",
    "T46n1912_02b:0192c14": "人。究竟而論二行互顯。特是下明此二人並",
    "T46n1912_02b:0192c15": "是證前約方便說。引字胤音。人見文中借",
    "T46n1912_02b:0192c16": "音作胤。便作子胤釋甚為可笑。引是發",
    "T46n1912_02b:0192c17": "曲之端。亦可作吲。今之二行亦復如是。有",
    "T46n1912_02b:0192c18": "相為序者。如南岳誦經感普賢等。智者道",
    "T46n1912_02b:0192c19": "場見宿世等。無相為序者。亦如南岳一夏",
    "T46n1912_02b:0192c20": "策觀具發諸禪等。智者一夏降魔進行等。",
    "T46n1912_02b:0192c21": "妙證下判文元意。意在證法證於真似。似",
    "T46n1912_02b:0192c22": "即近入相似位也。真即遠入初住位也。以",
    "T46n1912_02b:0192c23": "初品中權實理即。第五中事理不二今歷文",
    "T46n1912_02b:0192c24": "下歷事修觀者。例如大論二十八師子吼法",
    "T46n1912_02b:0192c25": "門。大經二十七波利樹法門等。象身法門義",
    "T46n1912_02b:0192c26": "甚委悉。但須尋文意趣次第。六通如下助",
    "T46n1912_02b:0192c27": "道中明。八解如下禪境中說。四攝者。謂布",
    "T46n1912_02b:0192c28": "施愛語利行同事。布施者如法求財常思行",
    "T46n1912_02b:0192c29": "施。愛語者施已安處令住安樂。利行者自利",
    "T46n1912_02b:0193a01": "利他平等攝取。同事者為利益故同其事",
    "T46n1912_02b:0193a02": "業。又如行而說為布施。無染心說名愛語。",
    "T46n1912_02b:0193a03": "授他無疲名利行。離過安他名同事。前是",
    "T46n1912_02b:0193a04": "約財。後是約法。故云財法二施。應具四教",
    "T46n1912_02b:0193a05": "開顯等意。故云引物多端云云。皆法華下結。",
    "T46n1912_02b:0193a06": "如文。勸修中云肖者。說文云。骨法相似也。謂",
    "T46n1912_02b:0193a07": "除彼不與佛乘骨法相似之者。次釋非行",
    "T46n1912_02b:0193a08": "非坐中。初釋得名之由。由對四句故也。",
    "T46n1912_02b:0193a09": "實通等者約行實說。次南岳大品並釋隨行",
    "T46n1912_02b:0193a10": "立名。南岳即是別行一卷。名隨自意三昧",
    "T46n1912_02b:0193a11": "者是也。具約四儀食及語默等。彼文問云。此",
    "T46n1912_02b:0193a12": "出何經。答。出首楞嚴。故此下文釋諸善中。",
    "T46n1912_02b:0193a13": "亦具別首楞嚴。大品云。若得是三昧。能令",
    "T46n1912_02b:0193a14": "諸三昧變成無漏。如一斤石汁變千斤銅",
    "T46n1912_02b:0193a15": "為金。智者亦有別行覺意三昧。雖復下會通",
    "T46n1912_02b:0193a16": "也。雖有非行非坐等三名不同。秖是四儀",
    "T46n1912_02b:0193a17": "修觀之法。今依下重依教釋名有所憑故。",
    "T46n1912_02b:0193a18": "諸數下問也。大小乘經諸心所法其數非一。",
    "T46n1912_02b:0193a19": "何故但以意為觀境。窮諸下答也。諸數既多",
    "T46n1912_02b:0193a20": "不可遍列。意為能造舉一蔽諸。對境下",
    "T46n1912_02b:0193a21": "釋意異名。觀於心性體同名異。墮心想見",
    "T46n1912_02b:0193a22": "故有三別。乃至下文非一非異等。問。理性",
    "T46n1912_02b:0193a23": "若是何故立三。如婆沙中問曰。此三何別。",
    "T46n1912_02b:0193a24": "答。或別不別。言不別者。心即意識。如火名",
    "T46n1912_02b:0193a25": "焰亦名為熾亦名燒薪。秖是一心有三差",
    "T46n1912_02b:0193a26": "別。言有別者。名即差別。或云。過去名意未",
    "T46n1912_02b:0193a27": "來名心現在名識。或云。在界名心在入名",
    "T46n1912_02b:0193a28": "意在陰名識。或云。雜色名心如六道由",
    "T46n1912_02b:0193a29": "心。繫屬名意如五根屬意。語想名識如分",
    "T46n1912_02b:0193b01": "別屬識。俱舍云。集起名心籌量名意了別",
    "T46n1912_02b:0193b02": "名識。且准小宗。此之三名尚是一法異名",
    "T46n1912_02b:0193b03": "而已。是故今云三一合散不可定執。如是",
    "T46n1912_02b:0193b04": "等者欲觀略斥。心想見倒者。婆沙云。無常謂",
    "T46n1912_02b:0193b05": "常想顛倒心顛倒見顛倒我樂淨等。亦復如",
    "T46n1912_02b:0193b06": "是。舊云。四陰之中三心無倒識心有倒。有",
    "T46n1912_02b:0193b07": "云。識心無倒三心有倒。謂想有想倒受有",
    "T46n1912_02b:0193b08": "心倒行有見倒。有云。通在四心。識有心",
    "T46n1912_02b:0193b09": "倒想受有想倒行有見倒。有云。初心妄計",
    "T46n1912_02b:0193b10": "名心倒。次心想成名想倒。想成外執名見",
    "T46n1912_02b:0193b11": "倒。初婆沙釋。正當今文墮心想見倒以見",
    "T46n1912_02b:0193b12": "三異。執為常等不名為覺。覺了此倒非",
    "T46n1912_02b:0193b13": "一異相。唯觀法性方名為覺。覺者了知下",
    "T46n1912_02b:0193b14": "正立觀也。三名相望都成六句。具出般舟",
    "T46n1912_02b:0193b15": "三昧經也。分別三名既斥為非。應觀其體",
    "T46n1912_02b:0193b16": "性離名字。故六句中言非有者即是體同。",
    "T46n1912_02b:0193b17": "言非無者即是名異。復應勿計名體同異。",
    "T46n1912_02b:0193b18": "故復結云非一說三非三說一。餘各散等準",
    "T46n1912_02b:0193b19": "此可知。若知名非名下。總有六句複疎重",
    "T46n1912_02b:0193b20": "釋。此六並是雙非雙照。假名及性皆不可得。",
    "T46n1912_02b:0193b21": "若寄此文立三觀者。非一立三假也。非",
    "T46n1912_02b:0193b22": "三說一空也。名非名性非性中也。餘五準",
    "T46n1912_02b:0193b23": "此。於此複疎能達心性。方是不可思議三",
    "T46n1912_02b:0193b24": "諦妙境。若觀下立名之意。意能遍造故但觀",
    "T46n1912_02b:0193b25": "意則攝一切。若破下例破諸使。如是圓觀",
    "T46n1912_02b:0193b26": "非但觀意為諸法本。亦破無明諸惑之源。",
    "T46n1912_02b:0193b27": "故知非但意攝一切。亦乃意即無明。無明去",
    "T46n1912_02b:0193b28": "時諸惑安在。故云皆去。故諸下攝略結名。",
    "T46n1912_02b:0193b29": "雖有諸名及以諸數。今但立名覺意三昧",
    "T46n1912_02b:0193c01": "者良由於此。隨自下二名既是覺意異名。其",
    "T46n1912_02b:0193c02": "名雖殊義同覺意。就此下開章也。夫有累",
    "T46n1912_02b:0193c03": "之形絕事時寡。上三三昧緣具誠難。若不隨",
    "T46n1912_02b:0193c04": "境用觀意起即觀。三性無遺四運推檢。歷",
    "T46n1912_02b:0193c05": "緣對境咸會一如。安有剋於大道之期。初",
    "T46n1912_02b:0193c06": "諸經中初明此章攝廣。次正釋。先請觀音",
    "T46n1912_02b:0193c07": "亦屬方等。文通三乘。故意止觀中具出三",
    "T46n1912_02b:0193c08": "相。若用二十五三昧義唯圓別。先約事儀。",
    "T46n1912_02b:0193c09": "請字二音。受施為淨音。諮尊為請音。今文",
    "T46n1912_02b:0193c10": "正當第二義也。請具三義。一自二他三護",
    "T46n1912_02b:0193c11": "正法。經中初託優波斯那即是自請。月蓋是",
    "T46n1912_02b:0193c12": "為他。七言偈是護法。亦應具於三十六句。",
    "T46n1912_02b:0193c13": "今文但是顯機顯應。亦冥亦顯機顯應。請又",
    "T46n1912_02b:0193c14": "三義。延請為身業。祈請為口業。願請即意",
    "T46n1912_02b:0193c15": "業。又五體是身業。四偈是口業。繫念是意業。",
    "T46n1912_02b:0193c16": "又延是請人。祈是請法。願總人法。機既",
    "T46n1912_02b:0193c17": "開三應亦應爾。三業亦應各有二句機應",
    "T46n1912_02b:0193c18": "不同。前三三昧準此例知。觀音之名亦約四",
    "T46n1912_02b:0193c19": "悉逗物不同。具如法華疏普門品委釋。又",
    "T46n1912_02b:0193c20": "準觀音疏明方法云。舊分為十。一嚴淨道",
    "T46n1912_02b:0193c21": "場。二作禮。三燒香散華。四繫念。五具楊枝。",
    "T46n1912_02b:0193c22": "六請三寶。七誦呪。八披陳。九禮拜。十坐禪。",
    "T46n1912_02b:0193c23": "準前方等皆應事理二解。今文十意事理亦",
    "T46n1912_02b:0193c24": "足次第少別。具在百錄。設楊枝等者。以觀",
    "T46n1912_02b:0193c25": "世音左手把楊枝右手持澡瓶。是故請者",
    "T46n1912_02b:0193c26": "須備二物。若作所表者。楊枝拂動以表慧。",
    "T46n1912_02b:0193c27": "淨水澄渟以表定。五體投地者如僧常行。",
    "T46n1912_02b:0193c28": "準地持阿含皆以雙膝雙肘及頂至地。名",
    "T46n1912_02b:0193c29": "五體投地亦曰五輪。五處圓故。況下五悔中",
    "T46n1912_02b:0194a01": "如樹崩倒。又理觀解者。觀音疏云。若起五",
    "T46n1912_02b:0194a02": "陰離薩婆若名為平立。左足如色右足如",
    "T46n1912_02b:0194a03": "受。左手如想右手如行。頭如識。若入薩婆",
    "T46n1912_02b:0194a04": "若成於五分名為投地。戒如色。定如受。慧",
    "T46n1912_02b:0194a05": "如想。解脫如行。解脫知見如識。應具明所",
    "T46n1912_02b:0194a06": "以思之可知。繫念數息者。今文依經但至",
    "T46n1912_02b:0194a07": "十數。疏中因息而起諸行。何者。息風是色。",
    "T46n1912_02b:0194a08": "領納此息。緣想此息。諸數是行。心王是識。",
    "T46n1912_02b:0194a09": "此觀息中五陰四念成聲聞法。若觀息是過",
    "T46n1912_02b:0194a10": "去無明因緣成現報息乃至未來。是名觀",
    "T46n1912_02b:0194a11": "息成緣覺法。又不受著息名檀。不起不",
    "T46n1912_02b:0194a12": "善名尸。能數此息名忍。念念相續名進。",
    "T46n1912_02b:0194a13": "在緣不亂名禪。分別風喘明識邪正",
    "T46n1912_02b:0194a14": "名智。此名觀息成六度菩薩法。若觀息成",
    "T46n1912_02b:0194a15": "無相等慧是名數息成通教法。見息不空",
    "T46n1912_02b:0194a16": "不俗中道佛性前後觀之。是別教法。若觀",
    "T46n1912_02b:0194a17": "此息一心三諦。是圓教法。數息既爾諸行例",
    "T46n1912_02b:0194a18": "然。乃至餘文亦應分別。三稱三寶者。表除",
    "T46n1912_02b:0194a19": "三障。委明行法具在百錄及正行儀并彼經",
    "T46n1912_02b:0194a20": "中。故云可尋經補益。今文及百錄正行儀並",
    "T46n1912_02b:0194a21": "不錄四行偈。偈云。",
    "T46n1912_02b:0194a22": "願救我苦厄　　大悲覆一切",
    "T46n1912_02b:0194a23": "普放淨光明　　滅除癡暗瞑",
    "T46n1912_02b:0194a24": "為免毒害苦　　煩惱及眾病",
    "T46n1912_02b:0194a25": "必來至我所　　施我大安樂",
    "T46n1912_02b:0194a26": "我今稽首禮　　聞名救厄者",
    "T46n1912_02b:0194a27": "我今自歸依　　世間慈悲父",
    "T46n1912_02b:0194a28": "唯願必定來　　愍我三毒苦",
    "T46n1912_02b:0194a29": "施我今世樂　　及與大涅槃",
    "T46n1912_02b:0194b01": "此四偈中初二正請。次二結請。初又二。初",
    "T46n1912_02b:0194b02": "一總請。次一別請。初行又二。初句唯自請。次",
    "T46n1912_02b:0194b03": "三通自他。苦厄者謂六根患。覆一切者。不",
    "T46n1912_02b:0194b04": "獨舍離通於十界。次二句請治癡。次別請",
    "T46n1912_02b:0194b05": "中請除三障。毒即是業。煩惱如文。眾病",
    "T46n1912_02b:0194b06": "是報。樂是涅槃。涅槃即三德。三德破三障。",
    "T46n1912_02b:0194b07": "結如文。誦此四偈為轉障緣。亦為入觀相",
    "T46n1912_02b:0194b08": "應之本。故須略識。又誦三篇呪者。呪文在",
    "T46n1912_02b:0194b09": "請觀音經。若修行者往彼尋之。發露洗浣",
    "T46n1912_02b:0194b10": "者。如有垢衣應須洗浣發露如示人。事儀",
    "T46n1912_02b:0194b11": "如灰汁。理觀如清水。理體如淨衣。藏垢不",
    "T46n1912_02b:0194b12": "悔永入惡道。午前等者。方猶法也。日夜二",
    "T46n1912_02b:0194b13": "時各取初分。故曰午前及初夜也。餘謂四",
    "T46n1912_02b:0194b14": "時。必依常儀不可廢也。經云下正明修觀。",
    "T46n1912_02b:0194b15": "初約六塵及以五陰而為觀者。初觀六塵。",
    "T46n1912_02b:0194b16": "雖引大集如空如心名猶通總。據下觀陰",
    "T46n1912_02b:0194b17": "但離性相成聲聞空。是故次須修於幻化",
    "T46n1912_02b:0194b18": "及實觀也。地無堅者下次觀五陰。於中先",
    "T46n1912_02b:0194b19": "觀色陰。色即四大。初觀地大。地是事堅因",
    "T46n1912_02b:0194b20": "緣所成有本非有。而情謂有有即是堅。故",
    "T46n1912_02b:0194b21": "於地大起情執堅。今寄事堅以破情堅故",
    "T46n1912_02b:0194b22": "云有是堅義。無等二句及餘三大例之可",
    "T46n1912_02b:0194b23": "知。彼經因優波斯那問身子答。答中云。當",
    "T46n1912_02b:0194b24": "觀地大無堅水大不住風大無礙。從顛倒",
    "T46n1912_02b:0194b25": "生。火大不實假因緣生。受想行識一一性",
    "T46n1912_02b:0194b26": "相同於四大。皆悉入於如實之際。優波斯那",
    "T46n1912_02b:0194b27": "得四大定通達五陰。得羅漢果。今文準經",
    "T46n1912_02b:0194b28": "以義開拓委作觀法。故於四大各以四性",
    "T46n1912_02b:0194b29": "推令如空。末代鈍根不同佛日。故依中論",
    "T46n1912_02b:0194c01": "觀於二空。如地大中初句云有是堅義。此",
    "T46n1912_02b:0194c02": "則但謂地是定有。為防轉計三句破之。計",
    "T46n1912_02b:0194c03": "云。有既是堅。無何得堅。乃至轉入第四句",
    "T46n1912_02b:0194c04": "計非有非無亦謂無堅。今並破之無非計",
    "T46n1912_02b:0194c05": "堅。然此地大本非四句。無堅名字因情謂",
    "T46n1912_02b:0194c06": "堅。故用四句寄堅破執。三大準地思之",
    "T46n1912_02b:0194c07": "可知。是名破色陰以入性空。如初地大中",
    "T46n1912_02b:0194c08": "云畢竟不可得。次水大風大中並云亦不",
    "T46n1912_02b:0194c09": "住無四句。亦不住不可說中。並相空文也。",
    "T46n1912_02b:0194c10": "唯火大中相空文略。受等四陰性相準此亦",
    "T46n1912_02b:0194c11": "應可見。問。推前三大並用有等四句破",
    "T46n1912_02b:0194c12": "之。至火大文乃用自等四句破者何耶。答。",
    "T46n1912_02b:0194c13": "有二義故。一者依經。經云火大不實從因",
    "T46n1912_02b:0194c14": "緣生。因緣宜作自他名說。二者名異義同。",
    "T46n1912_02b:0194c15": "有秖是自無秖是他。乃至雙非秖是無因。經",
    "T46n1912_02b:0194c16": "文存略餘陰不說。應云受無領納性不可",
    "T46n1912_02b:0194c17": "得。若謂受是有有是領納。乃至謂受是非",
    "T46n1912_02b:0194c18": "有非無亦是領納。乃至識是了別亦復如是。",
    "T46n1912_02b:0194c19": "具足應如第五卷中破假四句。如是觀者是",
    "T46n1912_02b:0194c20": "聲聞法。即以真諦名為如實。問。若聲聞法",
    "T46n1912_02b:0194c21": "應觀四諦。答。陰是苦諦性執是集。觀法是",
    "T46n1912_02b:0194c22": "道。實際是滅。觀陰既爾下次明緣覺觀法。始",
    "T46n1912_02b:0194c23": "自無明終至老死。皆如谷響悉破性相。何",
    "T46n1912_02b:0194c24": "者。若有四句。即是無明乃至老死。若入實",
    "T46n1912_02b:0194c25": "際名空觀成。觀慧之本等者。若無觀慧乃",
    "T46n1912_02b:0194c26": "成無益苦行故也。是故須用如幻等觀得",
    "T46n1912_02b:0194c27": "性相空入如實際。實際有二。二乘依通通",
    "T46n1912_02b:0194c28": "即真諦。別圓依中不與小共。今且從通。至",
    "T46n1912_02b:0194c29": "下六字三陀羅尼方從中道。況下文觀惡純",
    "T46n1912_02b:0195a01": "用圓觀。應知今文本意在圓。銷伏下約三",
    "T46n1912_02b:0195a02": "陀羅尼對破三障。言銷伏者。銷謂銷除伏",
    "T46n1912_02b:0195a03": "名調伏。報障之毒螫害行人。以此總持能",
    "T46n1912_02b:0195a04": "銷伏之。毘舍離人下明破障功能。經云。爾",
    "T46n1912_02b:0195a05": "時毘舍離國一切人民遇大惡病。一者眼赤",
    "T46n1912_02b:0195a06": "如血。二者兩耳出膿。三者鼻中流血。四者",
    "T46n1912_02b:0195a07": "舌噤無聲。五者所食之物變成麁澁。六識",
    "T46n1912_02b:0195a08": "閉塞猶如醉人。疏云。五根病故意識昏迷。故",
    "T46n1912_02b:0195a09": "云六識乃至如醉。經云。有五夜叉吸人精",
    "T46n1912_02b:0195a10": "氣。疏云。如是病鬼從五根入。傷壞病者",
    "T46n1912_02b:0195a11": "名五夜叉。經云。爾時長者名曰月蓋。與其",
    "T46n1912_02b:0195a12": "同類五百長者俱詣佛所。而白佛言。此國",
    "T46n1912_02b:0195a13": "人民遇大惡病。良醫耆婆盡其道術所不",
    "T46n1912_02b:0195a14": "能救。唯願世尊救斯病者。佛告長者。去",
    "T46n1912_02b:0195a15": "此不遠西方有佛名無量壽。彼有菩薩名",
    "T46n1912_02b:0195a16": "觀世音及大勢至。恒以大悲救濟苦厄。汝",
    "T46n1912_02b:0195a17": "今當請。說此語時即於光中見無量壽佛",
    "T46n1912_02b:0195a18": "及二菩薩。如來力故佛及菩薩俱到此城。住",
    "T46n1912_02b:0195a19": "城門閫放光照之。於是長者說四行偈。稱",
    "T46n1912_02b:0195a20": "三寶名誦陀羅尼。平復如本。疏云。西方極",
    "T46n1912_02b:0195a21": "遠那云不遠。有云。於凡為遠於聖不遠。今",
    "T46n1912_02b:0195a22": "云。若機合時雖遠而近。若機未熟雖近而",
    "T46n1912_02b:0195a23": "遠。問。何故但西請耶。答。若約五行西方主",
    "T46n1912_02b:0195a24": "金是決斷義。若約四諦東集南苦西道北",
    "T46n1912_02b:0195a25": "滅。西方屬道是能通義。若爾。與法華疏東",
    "T46n1912_02b:0195a26": "西馳走以譬苦集不相違耶。答。各隨義便",
    "T46n1912_02b:0195a27": "亦不相違。彼則因果相對以配。則東集西苦",
    "T46n1912_02b:0195a28": "南道北滅。此約因果次第相生。各有所以",
    "T46n1912_02b:0195a29": "以成所表。若約方所者。日從東出而沒於",
    "T46n1912_02b:0195b01": "西。表東土釋迦能生物善。西土彌陀除眾",
    "T46n1912_02b:0195b02": "生惑。無量壽者。有云。佛有生法二身。二土",
    "T46n1912_02b:0195b03": "二佛俱有生法二身。於生身中隨化緣故。",
    "T46n1912_02b:0195b04": "此壽有量彼壽無量。有作本跡釋有作真",
    "T46n1912_02b:0195b05": "應釋。見應跡不能除障。見真本則能除",
    "T46n1912_02b:0195b06": "障。此並不然。但隨機宜以此為因以彼",
    "T46n1912_02b:0195b07": "為緣。不須別解。問。何故請三。答。機緣在",
    "T46n1912_02b:0195b08": "三。若約所表者。佛表法身觀音表智勢至",
    "T46n1912_02b:0195b09": "表福。通論俱具且從別說。問。何故請三經",
    "T46n1912_02b:0195b10": "題從一。答。智能銷毒即破惑義。從義便",
    "T46n1912_02b:0195b11": "故。故且題一。佛說銷伏陀羅尼已云。若有",
    "T46n1912_02b:0195b12": "四部持是菩薩名及誦呪者。一切不善如",
    "T46n1912_02b:0195b13": "火燒薪。破惡下次明破惡業陀羅尼。釋名",
    "T46n1912_02b:0195b14": "可知。破梵行下次明功能。經云。破梵行人",
    "T46n1912_02b:0195b15": "作十惡業。聞此呪時蕩除糞穢還得清淨。",
    "T46n1912_02b:0195b16": "設有業障諸惡不善。稱菩薩名誦陀羅尼。",
    "T46n1912_02b:0195b17": "即破業障現前見佛。六字下次釋六字陀",
    "T46n1912_02b:0195b18": "羅尼。言六字者。他云。稱三寶名一寶二字。",
    "T46n1912_02b:0195b19": "謂佛陀達磨僧伽。有人云。三寶為三字。觀",
    "T46n1912_02b:0195b20": "世音為三字。此皆無有標章結句。是故不",
    "T46n1912_02b:0195b21": "用。疏案經文應為三種六字之義。一約果",
    "T46n1912_02b:0195b22": "報以為六字。說偈竟云。有四部眾聞此六",
    "T46n1912_02b:0195b23": "字。即廣說六道拔苦功能。次約修因以為",
    "T46n1912_02b:0195b24": "六字。如優波斯那聞六字章句令觀心脈。",
    "T46n1912_02b:0195b25": "即廣明六妙門。三約六根以為六字。如舍",
    "T46n1912_02b:0195b26": "利弗在寒林中答斯那問云眼與色相應",
    "T46n1912_02b:0195b27": "等。即廣說六根。三文之後一一結云聞此",
    "T46n1912_02b:0195b28": "六字章句故也。故六字義不出此三。今文正",
    "T46n1912_02b:0195b29": "用初後二義。大悲等言今家義立。淨於下明",
    "T46n1912_02b:0195c01": "六字功能。於中初文先約能破根本之惑。",
    "T46n1912_02b:0195c02": "三毒是根名三毒根。此三能生一切不善理",
    "T46n1912_02b:0195c03": "通一切。故今此文淨三毒根。能見佛道。又",
    "T46n1912_02b:0195c04": "以無明為三毒根。是故破已能見佛道。六",
    "T46n1912_02b:0195c05": "字即是下正釋六字功能。能破六道三障二",
    "T46n1912_02b:0195c06": "十五有。成二十五王三昧。言六道者。諸論",
    "T46n1912_02b:0195c07": "及阿含正法念廣明其相。大論三十三問云。",
    "T46n1912_02b:0195c08": "云何六道復云五道。答。佛去世後五百年中",
    "T46n1912_02b:0195c09": "部別不同。各迴佛經以從己義。故使修羅",
    "T46n1912_02b:0195c10": "一道有無不同。此中雖通云三障輕重不",
    "T46n1912_02b:0195c11": "同。是故須云六道三障。地獄從義立名。謂",
    "T46n1912_02b:0195c12": "地下之獄名為地獄。梵云捺落迦。此云苦",
    "T46n1912_02b:0195c13": "具。八寒八熱等具如釋籤第四。鬼者。梵云",
    "T46n1912_02b:0195c14": "闍梨哆此云祖父。爾雅云。鬼者歸也。尸子",
    "T46n1912_02b:0195c15": "曰。古者名死人為歸人。又云。人神曰鬼地",
    "T46n1912_02b:0195c16": "神曰祇天神曰靈。有云。飢餓謂餓鬼也。恒",
    "T46n1912_02b:0195c17": "被驅使。此趣在閻浮下五百由旬。有閻浮",
    "T46n1912_02b:0195c18": "界是根本處。亦有住閻浮洲者。有德者住",
    "T46n1912_02b:0195c19": "華果樹林無德者住不淨中。東西二洲亦有",
    "T46n1912_02b:0195c20": "鬼。北洲唯有威德者。諸天亦有。隨生處形。",
    "T46n1912_02b:0195c21": "俗中有阮籍兄孫瞻。每執無鬼論。忽有客",
    "T46n1912_02b:0195c22": "詣之言及鬼神之事。客乃理屈作色曰。鬼",
    "T46n1912_02b:0195c23": "神者古今賢聖共許。君何獨言無。即僕是鬼",
    "T46n1912_02b:0195c24": "也。遂變形而滅。又阮咸有從子修亦執無",
    "T46n1912_02b:0195c25": "鬼。有論者云。人死為鬼。君何獨言無。曰。",
    "T46n1912_02b:0195c26": "今有見鬼者。言著生時衣。若人有鬼衣亦",
    "T46n1912_02b:0195c27": "有鬼耶。論者伏焉。此亦論者不達鬼化為",
    "T46n1912_02b:0195c28": "衣。令似彼人生時所著。俗雖說有非委",
    "T46n1912_02b:0195c29": "悉知。故俗教中但見人畜少分。不見餘之",
    "T46n1912_02b:0196a01": "四道。故孔子云。生與人事此尚未知。死與",
    "T46n1912_02b:0196a02": "鬼神我為能測。畜生者褚究許六向究三反",
    "T46n1912_02b:0196a03": "並通若非褚六音即六畜也。謂牛馬雞豕",
    "T46n1912_02b:0196a04": "犬羊則攝趣不盡。今通論此道不局六",
    "T46n1912_02b:0196a05": "也。婆沙云。旁生形旁行旁故云旁生。或云",
    "T46n1912_02b:0196a06": "遍有。遍五道中有之故也。無明多者不過",
    "T46n1912_02b:0196a07": "畜生。又大論以三類攝之。謂晝行夜行晝",
    "T46n1912_02b:0196a08": "夜行。又三。謂水陸空。長含廣明。阿修羅者。",
    "T46n1912_02b:0196a09": "阿之言無。修羅云天。彼非天故。又修羅此",
    "T46n1912_02b:0196a10": "云端正。彼無端正故云也。又云無酒。世界",
    "T46n1912_02b:0196a11": "初成住須彌頂亦有宮殿。後光音天下如",
    "T46n1912_02b:0196a12": "是展轉至第五天。修羅瞋便避之無住處",
    "T46n1912_02b:0196a13": "下生此。又嫉佛說法。佛為諸天說四念處",
    "T46n1912_02b:0196a14": "則說五念。佛說三十七品則說三十八品。",
    "T46n1912_02b:0196a15": "常為曲心所覆。猜者疑懼也。詩傳云。以色",
    "T46n1912_02b:0196a16": "曰妬。以行曰忌。害賢曰嫉。疑如後釋。故",
    "T46n1912_02b:0196a17": "知修羅嫉賢忌行。人者。梵云摩㝹賒此云",
    "T46n1912_02b:0196a18": "意。人中所作皆先意思。易曰。唯人為萬物",
    "T46n1912_02b:0196a19": "之靈。禮云。人者天地之心五行之端。此亦未",
    "T46n1912_02b:0196a20": "知五道故也。婆沙云。五道多慢莫過於",
    "T46n1912_02b:0196a21": "人。又云。五道中能息意者亦不過人。住處",
    "T46n1912_02b:0196a22": "有四。破人三障而云天人者。以人道中",
    "T46n1912_02b:0196a23": "有事理故。故加之以天方伏於人。言丈",
    "T46n1912_02b:0196a24": "夫者。人長一丈故曰丈夫。此則指人中最",
    "T46n1912_02b:0196a25": "勝者。方名丈夫。白虎通曰。夫者扶也。以道",
    "T46n1912_02b:0196a26": "扶接故也。今亦如是。以理扶之方名丈夫。",
    "T46n1912_02b:0196a27": "見佛性理方名丈夫。故涅槃曰。見佛性者",
    "T46n1912_02b:0196a28": "雖是女人亦名男子。男子即丈夫也。若據",
    "T46n1912_02b:0196a29": "此意。天道亦應有第一義天為事理二釋。",
    "T46n1912_02b:0196b01": "天者。俗釋如第一卷。俗亦未識三界諸天。",
    "T46n1912_02b:0196b02": "是故但以清濁分之。今釋典中所言天者。",
    "T46n1912_02b:0196b03": "亦名最勝亦名光明。欲色無色云云。標主得",
    "T46n1912_02b:0196b04": "臣者。大梵天王為三界主。餘皆屬臣。今但",
    "T46n1912_02b:0196b05": "標主攝得臣下。臣者男子之賤稱。讓主為",
    "T46n1912_02b:0196b06": "貴故也。此六得名或從對治。如四惡趣及",
    "T46n1912_02b:0196b07": "人初釋也。或從理說如人後釋。天從便宜。",
    "T46n1912_02b:0196b08": "廣六下約二十五三昧中。云如幻等四者。",
    "T46n1912_02b:0196b09": "南用如幻東用日光西用月光北用熱焰。",
    "T46n1912_02b:0196b10": "不動等十七者欲界用六色界用七無色用",
    "T46n1912_02b:0196b11": "四。欲六者。不動破四王難伏破忉利。悅意",
    "T46n1912_02b:0196b12": "破夜摩青色破兜率。黃色破化樂赤色破",
    "T46n1912_02b:0196b13": "他化。色界七者。白色破初禪。種種破梵王。",
    "T46n1912_02b:0196b14": "雙破二禪。雷音破三禪。霔雨破四禪。照鏡",
    "T46n1912_02b:0196b15": "破那含。如虛空破無想。無色四者。無礙破",
    "T46n1912_02b:0196b16": "空處。常破識處。樂破不用處。我破非想非",
    "T46n1912_02b:0196b17": "非想處。二十五有總為頌曰。四域四惡趣六",
    "T46n1912_02b:0196b18": "欲并梵王。四禪四無色無想五那含。二十五",
    "T46n1912_02b:0196b19": "三昧破二十五有。在大經聖行品。具如玄",
    "T46n1912_02b:0196b20": "文第四卷釋。此經通三乘下結成三乘用觀",
    "T46n1912_02b:0196b21": "不同。六道二十五有其義一也。以由能觀",
    "T46n1912_02b:0196b22": "智不同故分三人別。雖曰三乘教應分",
    "T46n1912_02b:0196b23": "四。前明二乘之法。此法即與兩菩薩共。今",
    "T46n1912_02b:0196b24": "破二十五有見於我性。故菩薩乘中唯在",
    "T46n1912_02b:0196b25": "別圓。破障通三破有則別。自調者從因為",
    "T46n1912_02b:0196b26": "名。自度者從果為名。殺賊者從義立名。謂",
    "T46n1912_02b:0196b27": "害物曰賊。為聖人之患害故也。爾雅云。蟲",
    "T46n1912_02b:0196b28": "食苗節為賊。三界結蟲食無漏苗。故阿羅",
    "T46n1912_02b:0196b29": "漢翻為殺賊。福厚等者。百劫修福故云福",
    "T46n1912_02b:0196c01": "厚。福多助智是故根利。若起下由起大悲",
    "T46n1912_02b:0196c02": "緣如實際得不退轉。此位應在初住初地",
    "T46n1912_02b:0196c03": "念不退也。問。若爾。何故彼經云。佛告堅意。",
    "T46n1912_02b:0196c04": "首楞嚴定非初地所得乃至非九地所得。",
    "T46n1912_02b:0196c05": "唯第十地乃能得之。答。此是別教教道之說。",
    "T46n1912_02b:0196c06": "以首楞嚴名健相故。故非下地之所能得。",
    "T46n1912_02b:0196c07": "圓義具如第一卷末。初心尚得觀於涅槃。",
    "T46n1912_02b:0196c08": "豈不得觀首楞嚴耶。七佛八菩薩等者次",
    "T46n1912_02b:0196c09": "約諸經。七佛神呪經中。初明七佛各有陀",
    "T46n1912_02b:0196c10": "羅尼。及說功能以為懺法。次文明八菩薩。",
    "T46n1912_02b:0196c11": "一文殊。二虛空藏。三觀世音。四救脫。五跋陀",
    "T46n1912_02b:0196c12": "和。六大勢至。七堅勇。八釋摩男。亦各有神",
    "T46n1912_02b:0196c13": "呪及功能悔法。乃至經下文復有普賢菩薩",
    "T46n1912_02b:0196c14": "等及八龍王。亦各有滅罪呪。又如七佛俱胝",
    "T46n1912_02b:0196c15": "陀羅尼。及瑜伽中八大菩薩各有陀羅尼。謂",
    "T46n1912_02b:0196c16": "觀音勢至普賢文殊虛空藏金剛藏除障蓋彌",
    "T46n1912_02b:0196c17": "勒。虛空藏八百日塗廁者。廁謂間雜也。人",
    "T46n1912_02b:0196c18": "之間上其處雜穢故名也。虛空藏經云。未來",
    "T46n1912_02b:0196c19": "世中善毘尼者應教眾生說治罪法。有三",
    "T46n1912_02b:0196c20": "十五佛救世大悲。須立道場具諸供養先",
    "T46n1912_02b:0196c21": "禮十方佛。稱三十五佛名別稱大悲虛空",
    "T46n1912_02b:0196c22": "藏名。何者。虛空藏頂上有天冠。冠中有如",
    "T46n1912_02b:0196c23": "意珠。冠中有三十五佛現。是菩薩結加趺",
    "T46n1912_02b:0196c24": "坐。或時現作一切色像。行者若於夢中若",
    "T46n1912_02b:0196c25": "坐禪中見此相時。以摩尼珠印印行者臂",
    "T46n1912_02b:0196c26": "上作滅罪字。若得此相還入僧中如法說",
    "T46n1912_02b:0196c27": "戒。南山行儀亦用此文。若準此意足數可",
    "T46n1912_02b:0196c28": "矣。故付法藏中滅重罪已。時人名為清淨",
    "T46n1912_02b:0196c29": "律師。若優婆塞得字不障受戒。故鈔主依",
    "T46n1912_02b:0197a01": "之對俗辨邊非無憑據。若不得字空中唱",
    "T46n1912_02b:0197a02": "言罪滅罪滅。又無此相知毘尼人。夢見",
    "T46n1912_02b:0197a03": "虛空藏告言毘尼薩。毘尼薩者。其比丘及優",
    "T46n1912_02b:0197a04": "婆塞更令懺悔。一日至七日禮三十五佛。",
    "T46n1912_02b:0197a05": "菩薩力故其罪輕微。知法者復教八百日塗",
    "T46n1912_02b:0197a06": "廁。日日告言。汝作不淨事。一心塗治一切",
    "T46n1912_02b:0197a07": "廁勿令人知。塗已洗浴禮三十五佛。稱虛",
    "T46n1912_02b:0197a08": "空藏名。向十二部經。五體投地自說罪咎。",
    "T46n1912_02b:0197a09": "又經三七日應集親友於佛像前稱三十",
    "T46n1912_02b:0197a10": "五佛名。文殊賢劫菩薩為作證明。白四羯磨",
    "T46n1912_02b:0197a11": "如前更受。此亦是犯重失戒之文。若不失",
    "T46n1912_02b:0197a12": "者如何悔已令其更受。經云。佛告波離。汝",
    "T46n1912_02b:0197a13": "為未來無慚多犯者。應作如此懺悔方法。",
    "T46n1912_02b:0197a14": "具在南山儀中。言集親友者應非俗眷。比",
    "T46n1912_02b:0197a15": "有犯重之徒直來受者未見益方。若受後",
    "T46n1912_02b:0197a16": "生慚猶勝沈俗。自謂不捨。來入僧中。根本",
    "T46n1912_02b:0197a17": "既無。坐次安在。此文且順虛空藏意。若准",
    "T46n1912_02b:0197a18": "律文一支一境雖復已壞。餘支餘境猶轉如",
    "T46n1912_02b:0197a19": "故。是故依律坐次非無。",
    "T46n1912_02b:0197a20": "止觀輔行傳弘決卷第二之二"
}