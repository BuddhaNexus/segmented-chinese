{
    "T24n1463_007:0839a02": "毘尼母經卷第七",
    "T24n1463_007:0839a04": "失譯人名今附秦錄",
    "T24n1463_007:0839a05": "「犯罪凡有三種：一者初犯罪緣；二者因犯故",
    "T24n1463_007:0839a06": "制；三者重制。云何名緣？",
    "T24n1463_007:0839a07": "爾時世尊在修賴吒國遊行。迦蘭陀子修提",
    "T24n1463_007:0839a08": "那為續種繼後，故作欲心與其本二行欲。",
    "T24n1463_007:0839a09": "因此初犯，佛集諸比丘，是名為緣。云何名為",
    "T24n1463_007:0839a10": "制？若比丘行非梵行乃至畜生，犯波羅夷不",
    "T24n1463_007:0839a11": "共住，是名為制。云何名為重制？",
    "T24n1463_007:0839a12": "爾時世尊在毘梨祇國。有一毘梨祇子出家，",
    "T24n1463_007:0839a13": "後不樂道常思念欲事，歸家即共其本二行",
    "T24n1463_007:0839a14": "欲。行欲已訖即生悔心，到本住寺，向諸比丘",
    "T24n1463_007:0839a15": "說所犯事。諸比丘聞已往白世尊。佛告諸比",
    "T24n1463_007:0839a16": "丘：『初入犯波羅夷。如毘舍離林中乞食比丘。』",
    "T24n1463_007:0839a17": "此是重制。",
    "T24n1463_007:0839a18": "「爾時尊者優波離即從座起，整衣服頂禮佛",
    "T24n1463_007:0839a19": "足䠒跪合掌，白佛言：『世尊！若有人於畜生",
    "T24n1463_007:0839a20": "邊行婬，此為犯不？』佛告優波離：『初入亦犯。』",
    "T24n1463_007:0839a21": "優波離復問：『非道行婬，為犯不？』佛言：『初入亦",
    "T24n1463_007:0839a22": "犯。』初入犯因緣，如律中廣解。",
    "T24n1463_007:0839a23": "「重制有二種因緣：一者急、二者緩。急者，乃至",
    "T24n1463_007:0839a24": "畜生與人同犯，是名為急。云何名緩？若有比",
    "T24n1463_007:0839a25": "丘欲捨道還俗行婬者，聽捨戒還家。若後時",
    "T24n1463_007:0839a26": "還樂在道者，聽出家與受具足。是名為緩。如",
    "T24n1463_007:0839a27": "難提伽比丘犯重，聽懺悔在大僧下沙彌上，",
    "T24n1463_007:0839a28": "此亦是緩。譬如國王有犯罪者，一者急、二者",
    "T24n1463_007:0839a29": "緩。重制中亦如是，一緩、一急。是故三處得決",
    "T24n1463_007:0839b01": "所犯事。",
    "T24n1463_007:0839b02": "「復有三處決了非犯：一者緣、二者制、三者",
    "T24n1463_007:0839b03": "重制。緣者，佛未制戒時初犯者，此是緣。制者，",
    "T24n1463_007:0839b04": "初犯者制不犯戒，是名為制。重制者，若比丘",
    "T24n1463_007:0839b05": "比丘尼不得自在，為強力所逼強，共行欲不",
    "T24n1463_007:0839b06": "受樂者不犯，是名重制。是名三處決斷不犯。",
    "T24n1463_007:0839b07": "「復有三處決斷所犯：一緣、二制、三重制。緣者，",
    "T24n1463_007:0839b08": "爾時世尊在王舍城。陀膩加比丘不與取瓶",
    "T24n1463_007:0839b09": "沙王所護材木。如來欲令後比丘更不作過",
    "T24n1463_007:0839b10": "患，以此事故集諸比丘，是名為緣。若比丘，若",
    "T24n1463_007:0839b11": "空地、若聚落，不與取，犯波羅夷。是名為制。若",
    "T24n1463_007:0839b12": "自取、若為他外邏教取、若遣人取，是三處不",
    "T24n1463_007:0839b13": "與取犯波羅夷。是名重制。若他所有，不作他",
    "T24n1463_007:0839b14": "想取，犯突吉羅。此亦重制。一切所犯，如此三",
    "T24n1463_007:0839b15": "處決了，應廣知。",
    "T24n1463_007:0839b16": "「重制復有二種：一者急、二者緩。急者，乃至草",
    "T24n1463_007:0839b17": "木小葉他物，不與不得取，是名為急。緩者，若",
    "T24n1463_007:0839b18": "他物不作他想取，是名為緩。是名三處決斷",
    "T24n1463_007:0839b19": "犯。",
    "T24n1463_007:0839b20": "「復有三處決斷不犯：一緣、二制、三重制。緣如",
    "T24n1463_007:0839b21": "上說。制者，初未結戒時不犯，是名為制。重制",
    "T24n1463_007:0839b22": "者，他物、他想，不取，乃至不起盜心，是名重",
    "T24n1463_007:0839b23": "制。",
    "T24n1463_007:0839b24": "「爾時世尊在毘舍離。有比丘住跋裘河邊，起",
    "T24n1463_007:0839b25": "不淨想厭患此身，以衣鉢雇比丘相殺。如",
    "T24n1463_007:0839b26": "來欲斷如此惡因緣故，集諸比丘，是名為緣。",
    "T24n1463_007:0839b27": "制者，若比丘斷人命，得波羅夷，不應共住。是",
    "T24n1463_007:0839b28": "名為制。重制者，從受母胎乃至老時斷人命",
    "T24n1463_007:0839b29": "者，皆得波羅夷。是名重制。",
    "T24n1463_007:0839c01": "「復有重制，若人病求欲自殺，比丘若自與刀、",
    "T24n1463_007:0839c02": "若教人與刀，若自與藥、若教人與藥，如是等",
    "T24n1463_007:0839c03": "眾多方便，皆名重制。重制有二因緣：一者急、",
    "T24n1463_007:0839c04": "二者緩。急者，一切不得殺乃至蟻子，是名為",
    "T24n1463_007:0839c05": "急。緩者，若人作非人想殺者不犯，是名為",
    "T24n1463_007:0839c06": "緩。此是三處決斷所犯。「復有三處決斷不犯：",
    "T24n1463_007:0839c07": "一緣、二制、三重制。緣者如上說。制者，初未制",
    "T24n1463_007:0839c08": "戒時作不犯，是名為制。重制者，於一切眾",
    "T24n1463_007:0839c09": "生上不起殺心，是名重制。以是義故，名三",
    "T24n1463_007:0839c10": "處決斷不犯。",
    "T24n1463_007:0839c11": "「復有三處決斷：一緣、二制、三重制。緣者，爾時",
    "T24n1463_007:0839c12": "世尊在毘舍離跋裘河摩帝寺，諸比丘為乞",
    "T24n1463_007:0839c13": "食故，故妄語。如來斷此因緣，集諸比丘，是名",
    "T24n1463_007:0839c14": "為緣。制者，若比丘自稱得過人法，是比丘得",
    "T24n1463_007:0839c15": "波羅夷，不應共住。是名為制。重制者，自稱得",
    "T24n1463_007:0839c16": "身念處，乃至自稱言得果，是名重制。重制復",
    "T24n1463_007:0839c17": "有二種：一急、二緩。急者，一切不得妄語乃至",
    "T24n1463_007:0839c18": "戲笑，是名為急。緩者，若欲故作妄語，語不成、",
    "T24n1463_007:0839c19": "令人不解者，得偷蘭遮。是名為緩。是名三處",
    "T24n1463_007:0839c20": "決斷所犯。",
    "T24n1463_007:0839c21": "「有三處決斷不犯：一緣、二制、三重制。緣者即",
    "T24n1463_007:0839c22": "如上說。制者，初未制戒時所作不犯，是名",
    "T24n1463_007:0839c23": "為制。重制者，如增上慢比丘，實未得道，聞",
    "T24n1463_007:0839c24": "邊人說其得道，意謂實得。後翹勤不已，得阿",
    "T24n1463_007:0839c25": "羅漢果，知其本謂得者不實。心疑問佛，佛言",
    "T24n1463_007:0839c26": "不犯。是名重制。此是決斷三處不犯。如是乃",
    "T24n1463_007:0839c27": "至眾學，皆以此三法推可知。",
    "T24n1463_007:0839c28": "「復次應推緣：一鉢、二衣、三尼師檀、四針筩、五",
    "T24n1463_007:0839c29": "道行人、六人、七房。鉢緣者，",
    "T24n1463_007:0840a01": "爾時世尊在王舍城。王舍城有一長者，其家",
    "T24n1463_007:0840a02": "中有大栴檀木作鉢，乃至集諸比丘，是名為",
    "T24n1463_007:0840a03": "緣。制者，不應畜栴檀鉢，是名為制。重制者，",
    "T24n1463_007:0840a04": "不應為諸白衣現神通力，是名重制。復有重",
    "T24n1463_007:0840a05": "制，比丘不應畜木鉢石鉢金鉢銀鉢寶鉢珠",
    "T24n1463_007:0840a06": "鉢，不應架上安鉢，不應泥團上安鉢，乃至不",
    "T24n1463_007:0840a07": "應濕鉢置鉢囊中。此雜犍度中廣明。是名三",
    "T24n1463_007:0840a08": "處決斷犯。不應坐鉢上，不應臥鉢上，不應鉢",
    "T24n1463_007:0840a09": "中盛水洗手足，一切處不應用除病。不應用",
    "T24n1463_007:0840a10": "鉢除糞，不應不愛護鉢，敬之如目，除病。是名",
    "T24n1463_007:0840a11": "三處決斷犯。",
    "T24n1463_007:0840a12": "「復有三處應決斷不犯：一緣、二制、三重制。緣",
    "T24n1463_007:0840a13": "者，",
    "T24n1463_007:0840a14": "爾時世尊在波羅奈。諸比丘白佛：『我等應當",
    "T24n1463_007:0840a15": "畜何等鉢？』是名為緣。制者，聽諸比丘畜籠口",
    "T24n1463_007:0840a16": "鉢更竪鉢，是名為制。重制者，聽諸比丘畜",
    "T24n1463_007:0840a17": "鐵鉢蘇摩鉢，乃至赤鉢皆應畜之，是名重",
    "T24n1463_007:0840a18": "制。復有重制，若鉢掛肩腋下使破者，聽作",
    "T24n1463_007:0840a19": "筐盛之。若蘇摩鉢破者，劫波縷麻縷綴之，乃",
    "T24n1463_007:0840a20": "至用落沙膠之。若鐵鉢生穿破，應打鐵令薄",
    "T24n1463_007:0840a21": "補熏受用。長鉢不應過十日畜。鉢破未過五",
    "T24n1463_007:0840a22": "綴，不應捨更求餘鉢。比丘尼得鉢，即日作淨",
    "T24n1463_007:0840a23": "施，不應過夜。此亦是重制。",
    "T24n1463_007:0840a24": "「衣緣者，一緣、二制、三重制。",
    "T24n1463_007:0840a25": "爾時世尊在舍衛國。六群比丘畜上色衣，佛",
    "T24n1463_007:0840a26": "集諸比丘，是名為緣。制者，不聽畜上色衣，是",
    "T24n1463_007:0840a27": "名為制。重制者，不得畜錦衣白衣，不聽畜有",
    "T24n1463_007:0840a28": "鬚衣羅網衣，是名重制。又復不聽裹頭行，又",
    "T24n1463_007:0840a29": "復不聽畜革行纏，除因緣。不得用僧伽梨裹",
    "T24n1463_007:0840b01": "木新麵牛屎草土，不得脚躡僧伽梨，不得",
    "T24n1463_007:0840b02": "揲僧伽梨敷坐，不得襯身著僧伽梨，不得",
    "T24n1463_007:0840b03": "不愛護僧伽梨，如自護其皮。是名重制。此是",
    "T24n1463_007:0840b04": "三處決斷所犯。「復有三處決斷不犯：一緣、二",
    "T24n1463_007:0840b05": "制、三重制。緣者，",
    "T24n1463_007:0840b06": "爾時世尊在波羅奈。有諸比丘白佛：『我等應",
    "T24n1463_007:0840b07": "當畜何等衣？』是名為緣。制者，聽諸比丘畜糞",
    "T24n1463_007:0840b08": "掃衣，是名為制。重制者，聽畜十種乃至糞掃",
    "T24n1463_007:0840b09": "衣。又復比丘畜長衣不過十日。若有水火盜",
    "T24n1463_007:0840b10": "賊失衣者，有檀越大持衣來施，得受三衣不",
    "T24n1463_007:0840b11": "得過取。比丘得新衣，應作三點淨。若比丘衣",
    "T24n1463_007:0840b12": "破聽著衲。是名三處決斷不犯。「尼師壇，有",
    "T24n1463_007:0840b13": "三處決斷所犯：一緣、二制、三重制。緣者，",
    "T24n1463_007:0840b14": "爾時世尊在舍衛國。時六群比丘畜尼師壇，",
    "T24n1463_007:0840b15": "長廣過度，佛因是集諸比丘，是名為緣。制者，",
    "T24n1463_007:0840b16": "若諸比丘畜尼師壇過量，是名為犯。齊量者，",
    "T24n1463_007:0840b17": "長二修伽陀搩手半、廣一修伽陀搩手半。重",
    "T24n1463_007:0840b18": "制者，不應畜上色尼師壇、錦尼師壇、帛尼師",
    "T24n1463_007:0840b19": "壇、革尼師壇。不得用尼師壇裹木柿㮈乃至",
    "T24n1463_007:0840b20": "裹土。護尼師壇法如護身皮。是名重制。此三",
    "T24n1463_007:0840b21": "處決斷所犯。",
    "T24n1463_007:0840b22": "「復有三處決斷不犯：一緣、二制、三重制。緣者，",
    "T24n1463_007:0840b23": "如上說。制者，如佛齊量作，是名為制。重制者，",
    "T24n1463_007:0840b24": "如佛度量作十種袈裟，衣財中染作袈裟色",
    "T24n1463_007:0840b25": "亦得作，是名重制。此三處決斷不犯。",
    "T24n1463_007:0840b26": "「針筩，有三處決斷：一緣、二制、三重制。緣者，",
    "T24n1463_007:0840b27": "爾時世尊在王舍城。有針筩工師，信心三寶，",
    "T24n1463_007:0840b28": "請眾僧常施針筩。常施不已，貧不自活。佛聞",
    "T24n1463_007:0840b29": "已集諸比丘，是名為緣。制者，不聽比丘畜骨",
    "T24n1463_007:0840c01": "牙角針筩，是名為制。重制者，有諸比丘用上",
    "T24n1463_007:0840c02": "色作針氈、錦帛革作針氈。佛不聽用上色乃",
    "T24n1463_007:0840c03": "至革作針氈，是名重制。此針氈筩，應好祕密",
    "T24n1463_007:0840c04": "藏之，不聽與白衣持行。何以故？有一比丘共",
    "T24n1463_007:0840c05": "賈客同路而行，爾時比丘語賈客言：『我有因",
    "T24n1463_007:0840c06": "緣須下道行，可為我持此針筩去。須臾相及。』",
    "T24n1463_007:0840c07": "道人去後，持直百千兩價金珠著針筩中。道",
    "T24n1463_007:0840c08": "人來還，與針筩不語令知。至稅處過已，還喚",
    "T24n1463_007:0840c09": "來撿挍。稅主針筩中得此寶珠，種種呵責",
    "T24n1463_007:0840c10": "道人，極受苦惱。佛聞之制曰：『從今已去，不聽",
    "T24n1463_007:0840c11": "與白衣持針筩行。』是名重制。此是三處決斷",
    "T24n1463_007:0840c12": "所犯。「復有三處決斷不犯：一緣、二制、三重制。",
    "T24n1463_007:0840c13": "云何名緣？緣者如上說。制者，如初未制戒不",
    "T24n1463_007:0840c14": "犯，是名為制。重制者，用銅鐵鉛錫竹葦木泥",
    "T24n1463_007:0840c15": "石作針筩聽畜，復聽比丘用十種衣裁作",
    "T24n1463_007:0840c16": "針氈受用，是名重制。此是決斷三處不犯。",
    "T24n1463_007:0840c17": "「復有三處決斷所犯：一緣、二制、三重制。緣者，",
    "T24n1463_007:0840c18": "爾時六群比丘常行諸國，夏時或值天雨水",
    "T24n1463_007:0840c19": "涱漂失衣鉢，或傷眾生乃至踐蹋生草。諸",
    "T24n1463_007:0840c20": "檀越慊言：『外道持戒者，畏傷殺眾生，夏猶",
    "T24n1463_007:0840c21": "不行。況佛弟子慈心者，冬夏所求無有厭足。",
    "T24n1463_007:0840c22": "鳥依林樹、野獸依山，皆有住時。云何比丘",
    "T24n1463_007:0840c23": "無暫時息？』以是因緣世尊聞之，集諸比丘，是",
    "T24n1463_007:0840c24": "名為緣。制者，不聽比丘夏安居中行，是名為",
    "T24n1463_007:0840c25": "制。重制者，有一比丘夏安居時，結安居已",
    "T24n1463_007:0840c26": "無緣而出。夫安居法，結安居竟不得無緣",
    "T24n1463_007:0840c27": "而出，如婆難陀釋子杖頭掛毛毳而行，皆不",
    "T24n1463_007:0840c28": "聽也。",
    "T24n1463_007:0840c29": "「又如六群比丘，共比丘尼同路而行，復不中",
    "T24n1463_007:0841a01": "共盜賊同路而行，乃至不得如婆難陀釋子",
    "T24n1463_007:0841a02": "擎寶蓋著道而行，復不得掛鉢絡幢頭而行，",
    "T24n1463_007:0841a03": "一切行路中所不應作，如是應廣知。是名重",
    "T24n1463_007:0841a04": "制。此是三處決斷所犯。",
    "T24n1463_007:0841a05": "「復有三處決斷不犯：一緣、二制、三重制。緣者",
    "T24n1463_007:0841a06": "如上說。制者，若不及前安居、及後安居者，此",
    "T24n1463_007:0841a07": "亦不犯。復非無緣出行，此亦不犯。復有比丘",
    "T24n1463_007:0841a08": "受七日法出到家中，知日盡欲來，母不聽之。",
    "T24n1463_007:0841a09": "過七日已作失安居想，往白世尊。佛言：『若心",
    "T24n1463_007:0841a10": "決斷欲來，母不聽者，不失安居。』若比丘夏安",
    "T24n1463_007:0841a11": "居竟，應移餘處住。若有緣，不得去者不犯。若",
    "T24n1463_007:0841a12": "無緣，安居竟出外一宿還來亦不犯。是名重",
    "T24n1463_007:0841a13": "制。此是三處決斷不犯。「復有三處決斷所犯：",
    "T24n1463_007:0841a14": "一緣、二制、三重制。緣者，",
    "T24n1463_007:0841a15": "爾時世尊在王舍城。中有童子十七群，最大",
    "T24n1463_007:0841a16": "者年十七，下者十二。上富者有八十億萬",
    "T24n1463_007:0841a17": "錢，下貧者有八十萬錢。此童子中，一者父母",
    "T24n1463_007:0841a18": "所愛，字優波離。父母生念：『我唯有此一子。我",
    "T24n1463_007:0841a19": "百年後，云何得令此子長命老壽無苦常得",
    "T24n1463_007:0841a20": "安樂？』意欲令學書誦經，恐復眼勞受苦。若欲",
    "T24n1463_007:0841a21": "教畫，恐立久脚疼。若教天文算計，恐勞身心。",
    "T24n1463_007:0841a22": "又復思念：『沙門釋子常處閑靜志求無為，此",
    "T24n1463_007:0841a23": "乃是大樂，可安著沙門中』。復有十七群童子，",
    "T24n1463_007:0841a24": "是其伴侶，數數來喚相隨出家。於是父母放",
    "T24n1463_007:0841a25": "令出家，師即為受具足戒。但年小，晝二時",
    "T24n1463_007:0841a26": "食，夜未曉復啼索食。佛以天耳聞其啼聲，即",
    "T24n1463_007:0841a27": "集諸比丘，是名為緣。制者，年滿二十聽受具",
    "T24n1463_007:0841a28": "足，是名為制。重制者，年未滿二十而不得受",
    "T24n1463_007:0841a29": "戒，復有十三種人受戒不聽。於十三種中，若",
    "T24n1463_007:0841b01": "受一人戒，知不應與受戒而與受戒者，受戒",
    "T24n1463_007:0841b02": "師亦有所犯。是名重制。此三處決斷所犯。",
    "T24n1463_007:0841b03": "「復有三處決斷不犯：一緣、二制、三重制。緣者",
    "T24n1463_007:0841b04": "如上說。制者，如未制戒前不犯，是名為制。重",
    "T24n1463_007:0841b05": "制者，年滿二十與受戒不犯。若不知年未滿",
    "T24n1463_007:0841b06": "二十，受戒者亦不自知，與受戒不犯。有一沙",
    "T24n1463_007:0841b07": "彌年未滿二十受具，心中生疑，為得戒不？往",
    "T24n1463_007:0841b08": "白世尊。佛言：『聽汝數胎中年，若不滿者聽",
    "T24n1463_007:0841b09": "數閏月，若復不滿者聽數十四日布薩。』數十",
    "T24n1463_007:0841b10": "四日布薩復不滿，佛問諸比丘：『此人得阿羅",
    "T24n1463_007:0841b11": "漢果未？』諸比丘白佛言：『實得阿羅漢果。』佛語",
    "T24n1463_007:0841b12": "諸比丘：『此是上受具。』若如此者，雖未滿二十",
    "T24n1463_007:0841b13": "得具足，不犯。如耶輸陀善男子等受戒得",
    "T24n1463_007:0841b14": "戒不犯。乃至珊闍耶伽優婆提舍拘律陀等，",
    "T24n1463_007:0841b15": "二百五十人及餘人等受戒得戒。是名重制。",
    "T24n1463_007:0841b16": "此是三處決斷不犯。",
    "T24n1463_007:0841b17": "「復有三處決斷所犯：一緣、二制、三重制。緣者，",
    "T24n1463_007:0841b18": "爾時世尊在王舍城，聽阿羅毘比丘作私房。",
    "T24n1463_007:0841b19": "此阿羅毘比丘作房廣長，所須甚多、求索非",
    "T24n1463_007:0841b20": "一。此比丘住處村舍諸人，遙見比丘皆避入",
    "T24n1463_007:0841b21": "舍不欲相見。佛聞此因緣，集諸比丘，是名為",
    "T24n1463_007:0841b22": "緣。制者，比丘無主私乞作房，應量作，若過犯",
    "T24n1463_007:0841b23": "僧殘。是名為制。重制者，如尊者闡陀私作房，",
    "T24n1463_007:0841b24": "從王索材。王言：『自恣聽取。』即伐路中一切人",
    "T24n1463_007:0841b25": "所貴重樹。世人慊言：『云何比丘無慈心斷樹",
    "T24n1463_007:0841b26": "生命？』佛因是制戒，私作房不得伐路中大樹。",
    "T24n1463_007:0841b27": "是名重制。",
    "T24n1463_007:0841b28": "「復於一時世尊在拘睒彌國。闡陀比丘私作",
    "T24n1463_007:0841b29": "房，用有蟲水和泥作房。作房竟有餘長泥，盡",
    "T24n1463_007:0841c01": "取𧂐在房上，房即崩壞。佛因此制戒，不聽",
    "T24n1463_007:0841c02": "私作房伐路中大樹，不聽用有蟲水和泥，不",
    "T24n1463_007:0841c03": "聽𧂐泥著屋上。是名重制。",
    "T24n1463_007:0841c04": "「爾時尊者羅睺羅在那羅伽波寧，有一檀越",
    "T24n1463_007:0841c05": "篤信三寶，於尊者羅睺羅邊生恭敬心，為羅",
    "T24n1463_007:0841c06": "睺羅私起房，作房竟即請羅睺羅受用。羅睺",
    "T24n1463_007:0841c07": "羅數時受用，捨向餘方教化。房主復用此房",
    "T24n1463_007:0841c08": "施多人。羅睺羅後時來到，聞已，以此因緣具",
    "T24n1463_007:0841c09": "白世尊。佛教羅睺羅：『汝到檀越邊問之：「檀越",
    "T24n1463_007:0841c10": "見我身口意有何等過？」』檀越答言：『不見有過。』",
    "T24n1463_007:0841c11": "羅睺羅還到佛所，具說檀越之言。佛因此即",
    "T24n1463_007:0841c12": "集諸比丘，或有施，如法施、如法受、如法用。或",
    "T24n1463_007:0841c13": "有施，不如法施、不如法受、不如法用。若有檀",
    "T24n1463_007:0841c14": "越自出意作房施一人，若後時轉施與眾多",
    "T24n1463_007:0841c15": "人，是名不如法施、不如法受、不如法用。若有",
    "T24n1463_007:0841c16": "人自意作房施與一人，後時轉施與眾僧，是",
    "T24n1463_007:0841c17": "名不如法施、不如法受、不如法用。若有出意",
    "T24n1463_007:0841c18": "自作房施眾中一人，此眾後時分作二部，若",
    "T24n1463_007:0841c19": "迴此房與一部，是名不如法施、不如法受、不",
    "T24n1463_007:0841c20": "如法用。若有檀越自出意作房施眾多人，後",
    "T24n1463_007:0841c21": "時轉施一人、若轉施大眾，此皆不如法施、不",
    "T24n1463_007:0841c22": "如法受、不如法用。如法者，若施一人，一人受",
    "T24n1463_007:0841c23": "用；施眾多人，眾多人受用；施眾僧，眾僧受用。",
    "T24n1463_007:0841c24": "若僧分作二部，施一邊，一邊受用。是名如法",
    "T24n1463_007:0841c25": "受用。是名重制。此三處決斷所犯。",
    "T24n1463_007:0841c26": "「復有三處決斷不犯：一緣、二制、三重制。緣者",
    "T24n1463_007:0841c27": "即如上說。制者，如初未制戒時所作不犯，是",
    "T24n1463_007:0841c28": "名為制。重制者，若眾僧示作房處，所作齊量、",
    "T24n1463_007:0841c29": "無諸妨難，若復作塔、為僧作房舍不犯，是名",
    "T24n1463_007:0842a01": "重制。王舍城中有檀越，為僧起六十口房，皆",
    "T24n1463_007:0842a02": "不犯。是名重制。此三處決斷不犯。一切不犯",
    "T24n1463_007:0842a03": "者，順佛教而行是也。犯者，違佛教行是也。比",
    "T24n1463_007:0842a04": "丘法，佛所聽者應作，佛所不聽不應作。如初，",
    "T24n1463_007:0842a05": "中後亦如是。「云何名毘尼？毘尼者，凡有五義：",
    "T24n1463_007:0842a06": "一懺悔、二隨順、三滅、四斷、五捨。云何名為懺",
    "T24n1463_007:0842a07": "悔？如七篇中所犯，應懺悔除。懺悔能滅，名",
    "T24n1463_007:0842a08": "為毘尼。云何名為隨順？隨順者，七部眾隨如",
    "T24n1463_007:0842a09": "來所制所教，受用而行無有違逆，名為隨順",
    "T24n1463_007:0842a10": "毘尼。云何名滅？能滅七諍，名滅毘尼。云何名",
    "T24n1463_007:0842a11": "斷？能令煩惱滅除不起，名斷毘尼。云何名捨？",
    "T24n1463_007:0842a12": "捨有二種：一者捨所作、二者捨見事。捨作者，",
    "T24n1463_007:0842a13": "十三僧殘是也。就十三中，九事作即成不得",
    "T24n1463_007:0842a14": "諫；四事三諫不受，僧為作白四羯磨，罪成。成",
    "T24n1463_007:0842a15": "已，若白三羯磨，悔事不成。如此十三名捨作",
    "T24n1463_007:0842a16": "法。見者，如阿梨吒比丘說言：『我親從佛聞，",
    "T24n1463_007:0842a17": "行欲不能障道。』捨是見故，名為捨也。此二種",
    "T24n1463_007:0842a18": "名捨毘尼。總有二種：一可發露、二不可發",
    "T24n1463_007:0842a19": "露。可發露者，比丘十三僧殘，比丘尼十九僧",
    "T24n1463_007:0842a20": "殘，六三諫，此有羯磨可除罪，名可發露。不可",
    "T24n1463_007:0842a21": "發露中，尼有一事可三諫，如比丘犯罪，僧羯",
    "T24n1463_007:0842a22": "磨擯出。有比丘尼，常來佐助言語比丘尼。",
    "T24n1463_007:0842a23": "比丘尼諫言，此不須佐助。乃至三諫不止，僧",
    "T24n1463_007:0842a24": "為作白四羯磨，至三羯磨時悔者罪猶可除，",
    "T24n1463_007:0842a25": "至第四羯磨事成，不復可除，是名不可發露。",
    "T24n1463_007:0842a26": "如是比丘四、比丘尼七，皆無諫也。是名捨毘",
    "T24n1463_007:0842a27": "尼。此五總名毘尼義。「云何為犯？犯有二種：一",
    "T24n1463_007:0842a28": "者犯重、二者犯輕。犯重者，欲作惡時煩惱火",
    "T24n1463_007:0842a29": "盛，能燒善心令滅、惡事得成，名為燒義。成惡",
    "T24n1463_007:0842b01": "事已，後改悔時心生苦惱，善心熾盛能滅惡",
    "T24n1463_007:0842b02": "心，亦名燒義。犯輕者，起煩惱心微，隨犯微罪",
    "T24n1463_007:0842b03": "滅微善心，不得自存，名為炙義。後改悔時，",
    "T24n1463_007:0842b04": "起微善心炙小惡心，亦名炙義。",
    "T24n1463_007:0842b05": "「云何名犯？能使眾生輪迴三有，名為犯義。云",
    "T24n1463_007:0842b06": "何復名犯？所不聽作而作，名之為犯。",
    "T24n1463_007:0842b07": "「云何名犯？犯所持戒，所犯受果不可貪樂，故",
    "T24n1463_007:0842b08": "名為犯。",
    "T24n1463_007:0842b09": "「云何復名為犯？過患苦惱觸逼切身，皆名犯",
    "T24n1463_007:0842b10": "義。能斷善法，名為犯義。又言犯者，人及六欲",
    "T24n1463_007:0842b11": "天、四禪、四空，三界中所作不善，皆名為犯。又",
    "T24n1463_007:0842b12": "言犯者，瞋心現前，名為犯。又煩惱染心，亦名",
    "T24n1463_007:0842b13": "為犯。又復犯者，煩惱在道中增長，名為犯義。",
    "T24n1463_007:0842b14": "又煩惱滿足，亦名犯義。",
    "T24n1463_007:0842b15": "「云何煩惱名為犯義？如器中著水然火，溢出",
    "T24n1463_007:0842b16": "煩惱火能令身口放逸作不善業，是名為",
    "T24n1463_007:0842b17": "犯。又復犯者，七聚法中所不應作，作者皆名",
    "T24n1463_007:0842b18": "為犯。「何故名波羅夷？波羅夷者，破壞離散，名",
    "T24n1463_007:0842b19": "波羅夷。又波羅夷者，為他刀矟所傷，絕滅命",
    "T24n1463_007:0842b20": "根，名波羅夷。佛法中波羅夷者，與煩惱共諍，",
    "T24n1463_007:0842b21": "為惡所害，名波羅夷。又復波羅夷者，為三十",
    "T24n1463_007:0842b22": "七住道法所棄、為四沙門果所棄、為戒定",
    "T24n1463_007:0842b23": "慧解脫解脫知見一切善法所棄者，名波羅",
    "T24n1463_007:0842b24": "夷。",
    "T24n1463_007:0842b25": "「又波羅夷者，於毘尼中正法中、比丘法中斷",
    "T24n1463_007:0842b26": "滅不復更生，名波羅夷。世尊說言：『有涅槃彼",
    "T24n1463_007:0842b27": "岸。』不能度到彼岸故，名波羅夷。波羅夷者，如",
    "T24n1463_007:0842b28": "人為他斫頭，更不還活。為惡所滅，不成比丘，",
    "T24n1463_007:0842b29": "名波羅夷。尊者迦葉惟說曰：『犯最重惡，於比",
    "T24n1463_007:0842c01": "丘法中更無所成，名波羅夷。』又波羅夷者，如",
    "T24n1463_007:0842c02": "人犯罪，施其死罰，更無生路。犯波羅夷永無",
    "T24n1463_007:0842c03": "懺悔之路，於比丘法中更不可修，名波羅夷。",
    "T24n1463_007:0842c04": "如人欲到彼岸，愚癡故中道為他所誑而失",
    "T24n1463_007:0842c05": "彼岸。於佛教中，為煩惱所誑，失涅槃彼岸，是",
    "T24n1463_007:0842c06": "名為墮。",
    "T24n1463_007:0842c07": "「惡中婬欲最，　　不與取為最，",
    "T24n1463_007:0842c08": "斷人命為最，　　過人法亦最，",
    "T24n1463_007:0842c09": "於善中翹勤，　　最能方便斷。",
    "T24n1463_007:0842c10": "背捨諸功德，　　是名波羅夷，",
    "T24n1463_007:0842c11": "雖假著法服，　　入僧次而坐，",
    "T24n1463_007:0842c12": "與梵者超隔，　　故名波羅夷。",
    "T24n1463_007:0842c13": "受他施濟命，　　行非功德器，",
    "T24n1463_007:0842c14": "能劫國土賊，　　是名波羅夷。」",
    "T24n1463_007:0842c15": "「云何名僧殘？僧殘者。所犯，僧中應懺悔，不應",
    "T24n1463_007:0842c16": "一人邊乃至二三人邊不得懺悔。眾中懺悔，",
    "T24n1463_007:0842c17": "名為僧殘。一切比丘所懺悔事，皆應僧中，僧",
    "T24n1463_007:0842c18": "為作，是名僧殘。又言僧殘者，殘有少在不滅，",
    "T24n1463_007:0842c19": "名為僧殘。又復殘者，如人為他所斫，殘有咽",
    "T24n1463_007:0842c20": "喉，名之為殘。如二人共入陣鬪，一為他所害",
    "T24n1463_007:0842c21": "命絕，二為他所害少在不斷。不斷者若得",
    "T24n1463_007:0842c22": "好醫良藥可得除差，若無者不可差也。犯僧",
    "T24n1463_007:0842c23": "殘者亦復如是，有少可懺悔之理。若得清淨",
    "T24n1463_007:0842c24": "大眾為如法說懺悔除罪之法，此罪可除。若",
    "T24n1463_007:0842c25": "無清淨大眾，不可除滅。是名僧殘。除滅罪法，",
    "T24n1463_007:0842c26": "教令別住，行六日行摩那埵行阿浮呵那。行",
    "T24n1463_007:0842c27": "阿浮呵那得清淨竟，於所犯處得解脫。得解",
    "T24n1463_007:0842c28": "脫起已更不復犯，是名僧殘。",
    "T24n1463_007:0842c29": "「云何名為波逸提？波逸提者，所犯罪微，故名",
    "T24n1463_007:0843a01": "波逸提。又復波逸提者，非斷滅善根罪，枝條",
    "T24n1463_007:0843a02": "罪名波逸提。又復波逸提者，如被斫者少傷",
    "T24n1463_007:0843a03": "其皮，不至損命。波逸提罪亦復如是，此罪傷",
    "T24n1463_007:0843a04": "善處少，名波逸提。",
    "T24n1463_007:0843a05": "「云何名為波羅提提舍尼？波羅提提舍尼者，",
    "T24n1463_007:0843a06": "犯即懺悔，數犯數悔，故名波羅提提舍尼。又",
    "T24n1463_007:0843a07": "復名波羅提提舍尼者，忘誤作、非故心作，故",
    "T24n1463_007:0843a08": "名波羅提提舍尼。",
    "T24n1463_007:0843a09": "「云何名為偷蘭遮？偷蘭遮者，於麁惡罪邊生",
    "T24n1463_007:0843a10": "故，名偷蘭遮。又復偷蘭遮者，欲起大事不成，",
    "T24n1463_007:0843a11": "名為偷蘭遮。又復偷蘭遮者，於突吉羅惡語",
    "T24n1463_007:0843a12": "重故，名為偷蘭。一食人肉偷蘭；二畜人皮偷",
    "T24n1463_007:0843a13": "蘭；三剃陰上毛腋下毛偷蘭；四用藥灌大便",
    "T24n1463_007:0843a14": "道偷蘭；五畜人髮欽畔羅偷蘭；六裸形行",
    "T24n1463_007:0843a15": "偷蘭；七畜石鉢偷蘭；八瞋恚破衣偷蘭；九瞋",
    "T24n1463_007:0843a16": "恚破房偷蘭；十瞋恚破塔偷蘭。是名自性偷",
    "T24n1463_007:0843a17": "蘭。「突吉羅者，名為惡作。犯身口律儀，名為惡",
    "T24n1463_007:0843a18": "作。惡語二種：一者妄語、二者非時語。非時",
    "T24n1463_007:0843a19": "語者，釋摩男釋子作平等心持藥布施眾僧，",
    "T24n1463_007:0843a20": "六群比丘謗言：『好者與上座，惡者與我等。』施",
    "T24n1463_007:0843a21": "主答言：『我當市上更買好藥與尊者。』六群比",
    "T24n1463_007:0843a22": "丘謗他，故名惡語。所說不當時，名非時語。",
    "T24n1463_007:0843a23": "「應初夜受用者，一甘蔗漿、二水和甘蔗漿。",
    "T24n1463_007:0843a24": "復有八種漿：一菴羅菓漿、二瞻波漿、三拘",
    "T24n1463_007:0843a25": "羅漿、四呪提漿、五元提漿、六舍林毘漿、七",
    "T24n1463_007:0843a26": "破樓尸漿、八蒲桃漿。如此等漿氣味未",
    "T24n1463_007:0843a27": "變，至初夜得飲；變不得飲。「二日二夜相應者，",
    "T24n1463_007:0843a28": "受具足人與未受具足者共宿，至第三夜，具",
    "T24n1463_007:0843a29": "足者明相未現時應起坐。復有二夜相應者，",
    "T24n1463_007:0843b01": "若犯罪者應發露，別住別住處，有畏難不得",
    "T24n1463_007:0843b02": "住者，聽二夜覆藏。復有二時相應法，初夜時、",
    "T24n1463_007:0843b03": "後夜時，應翹勤坐禪經行。何故不勸三時行",
    "T24n1463_007:0843b04": "者，中夜一時以自消息，是故不得教竟夜行。",
    "T24n1463_007:0843b05": "所以勸初夜後夜者，欲令行道不懈。是名二",
    "T24n1463_007:0843b06": "時相應。",
    "T24n1463_007:0843b07": "「夜應作者，夜中露地得臥，晝日不得。欲曉時",
    "T24n1463_007:0843b08": "還入房中眠臥。若夜中經行時，為熱故不得",
    "T24n1463_007:0843b09": "具著衣者，直被袈裟得經行。若竭支大者，",
    "T24n1463_007:0843b10": "不著泥洹僧袈裟亦得。著革屣取水與人，若",
    "T24n1463_007:0843b11": "池邊取水，夜得晝不得。「中前所應者，從明相",
    "T24n1463_007:0843b12": "現至中，此時中應食無犯。有中所應食，五種",
    "T24n1463_007:0843b13": "正食是，非餘不正食也。不正食中，前得數數",
    "T24n1463_007:0843b14": "食。「中前入聚落食法。若無檀越請，不語比座",
    "T24n1463_007:0843b15": "得入聚落乞食無過。若受請者，不語比座去",
    "T24n1463_007:0843b16": "有過。何以故？如拔難陀釋子，處受請不語",
    "T24n1463_007:0843b17": "比座，晨朝向一受請處去。後更餘處請檀越",
    "T24n1463_007:0843b18": "來至，喚拔難陀兼喚餘比丘。比丘待拔難",
    "T24n1463_007:0843b19": "陀，日時已過不得中食。以是因緣佛制：『比丘",
    "T24n1463_007:0843b20": "有請處，應語比座令知。』中前病比丘得食",
    "T24n1463_007:0843b21": "粥。復有中前應入聚落，不應語比座：為佛、為",
    "T24n1463_007:0843b22": "法、為四方僧、為塔、為病，得入聚落。",
    "T24n1463_007:0843b23": "「共行弟子一切入聚落，皆應白和尚。若有比",
    "T24n1463_007:0843b24": "丘入聚落見檀越者，應語比座令知。",
    "T24n1463_007:0843b25": "「後食者，食已竟，後更得食。日時未過作殘食",
    "T24n1463_007:0843b26": "法食，是名後食。病者，後食得數數食無過。看",
    "T24n1463_007:0843b27": "病者，作殘不作殘皆得食後食。若有檀越請，",
    "T24n1463_007:0843b28": "應語比座。若無檀越請，不語無過。若比丘晝",
    "T24n1463_007:0843b29": "相應夜不相應者、教授比丘尼時，晝日應教、",
    "T24n1463_007:0843c01": "夜不應教。",
    "T24n1463_007:0843c02": "「若比丘尼受教誡法。十五日語教誡師，若即",
    "T24n1463_007:0843c03": "得白僧者，十五日暮尼得布薩。若晝日僧不",
    "T24n1463_007:0843c04": "集不得白僧者，至暮布薩時當白僧。得教誡",
    "T24n1463_007:0843c05": "已至十六日，比丘尼教誡師邊取教誡，取教",
    "T24n1463_007:0843c06": "誡已即得布薩。若十五日比丘尼就大僧中",
    "T24n1463_007:0843c07": "受教誡，僧集時即乞教誡，更不須後時來",
    "T24n1463_007:0843c08": "乞。若比丘尼，比丘尼僧中受具足竟，即晝日",
    "T24n1463_007:0843c09": "大僧中受具足，不應夜來也。",
    "T24n1463_007:0843c10": "「若比丘尼得長鉢，即日施人及作淨施，至明",
    "T24n1463_007:0843c11": "相未現不犯。",
    "T24n1463_007:0843c12": "「若比丘尼得所用器，聽畜。十六種器中各畜",
    "T24n1463_007:0843c13": "一，若長者亦即日施人及作淨施，至明相未",
    "T24n1463_007:0843c14": "現已來不犯。「復有晝日相應者，若比丘貪樂",
    "T24n1463_007:0843c15": "坐禪，坐處無有依止師。依止師住處但使一",
    "T24n1463_007:0843c16": "日得往還，遙依止不失。若兩寺相去一日得",
    "T24n1463_007:0843c17": "往還、若有守僧伽藍者，亦得遙依止不失。若",
    "T24n1463_007:0843c18": "比丘同布薩結大界處，極遠聽一日往還結",
    "T24n1463_007:0843c19": "大界。是名晝相應法也。「晝夜所應作法，受具、",
    "T24n1463_007:0843c20": "布薩、自恣、與欲、與清淨欲、自恣欲、受安居、受功",
    "T24n1463_007:0843c21": "德衣、受三衣不離宿，是名晝夜相應法也。「復",
    "T24n1463_007:0843c22": "有二日二夜相應法。受具足人與未受具人，",
    "T24n1463_007:0843c23": "二日二夜同宿，第三夜受具者明相未現時",
    "T24n1463_007:0843c24": "應起坐。若客比丘到他寺上，請房舍臥具受",
    "T24n1463_007:0843c25": "已，不語舊住者出外再宿，至第三夜明相未",
    "T24n1463_007:0843c26": "現時，若自來、若遣人來語舊住者善，若不語",
    "T24n1463_007:0843c27": "至明相現得罪。",
    "T24n1463_007:0843c28": "「若比丘在軍中再宿，至第三夜明相未現時，",
    "T24n1463_007:0843c29": "若有時，可與相識者別；若無時，直去出軍外",
    "T24n1463_007:0844a01": "明相現不犯。若與相識者辭知不放者，可直",
    "T24n1463_007:0844a02": "去不須辭也。是名二日二夜相應法也。",
    "T24n1463_007:0844a03": "「三夜相應法者，受具足者與未受具足者三",
    "T24n1463_007:0844a04": "夜同房，至第四夜明相未現時，未受具足者",
    "T24n1463_007:0844a05": "應出界外。若不能出，受具足者應出界外。是",
    "T24n1463_007:0844a06": "名三夜相應法也。「復有五日五夜相應法。若",
    "T24n1463_007:0844a07": "比丘有盜賊難、軍賊難，不得持三衣自隨者，",
    "T24n1463_007:0844a08": "應持三衣寄知舊白衣舍五日。至六日明相",
    "T24n1463_007:0844a09": "未現，應來看衣手自捉之。若過六日至明相",
    "T24n1463_007:0844a10": "現，尼薩耆波逸提。若比丘作親意，不語取他",
    "T24n1463_007:0844a11": "衣著，過五日至六日明相現，突吉羅。",
    "T24n1463_007:0844a12": "若比丘自三衣，至五日應撿挍，無蟲鼠傷壞",
    "T24n1463_007:0844a13": "不？若過五日至六日明相現，得突吉羅。是",
    "T24n1463_007:0844a14": "名五夜相應法。",
    "T24n1463_007:0844a15": "「六夜相應法者，若比丘離衣宿，至六日明相",
    "T24n1463_007:0844a16": "現，失衣。復有六夜所行法，六夜行摩那埵是",
    "T24n1463_007:0844a17": "也，是名六夜相應法。七夜相應法者，酥、油、",
    "T24n1463_007:0844a18": "生酥、蜜、黑石蜜，為病者七日應畜，明相現至",
    "T24n1463_007:0844a19": "八日不應畜。若比丘夏安居中，若為佛法僧",
    "T24n1463_007:0844a20": "塔病，如是等眾多受七夜法。尊者薩婆多說",
    "T24n1463_007:0844a21": "曰：『若比丘受依止竟，乞七日法出界外。七日",
    "T24n1463_007:0844a22": "滿還來到寺，不失依止。』是名七夜相應法。」",
    "T24n1463_007:0844a23": "毘尼母經卷第七"
}