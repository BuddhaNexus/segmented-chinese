{
    "T29n1563_034:0940c15": "阿毘達磨藏顯宗論卷第三十四",
    "T29n1563_034:0940c17": "尊者眾賢造",
    "T29n1563_034:0940c18": "三藏法師玄奘奉　詔譯",
    "T29n1563_034:0940c19": "辯賢聖品第七之六",
    "T29n1563_034:0940c20": "道亦名為菩提分法。此有幾種。名義云何。頌",
    "T29n1563_034:0940c21": "曰。",
    "T29n1563_034:0940c22": "　覺分三十七　　謂四念住等",
    "T29n1563_034:0940c23": "　覺謂盡無生　　順此故名分",
    "T29n1563_034:0940c24": "論曰。經說覺分有三十七。謂四念住。四正斷。",
    "T29n1563_034:0940c25": "四神足。五根。五力。七等覺支。八聖道支。盡",
    "T29n1563_034:0940c26": "無生智說名為覺。隨覺者別立三菩提。一聲",
    "T29n1563_034:0940c27": "聞菩提。二獨覺菩提。三無上菩提。無智睡眠",
    "T29n1563_034:0940c28": "皆永斷故。及如實知已作已事不復作故。此",
    "T29n1563_034:0940c29": "二名覺。三十七法順趣菩提。是故皆名菩提",
    "T29n1563_034:0941a01": "分法。此三十七體各別耶。不爾。云何。頌曰。",
    "T29n1563_034:0941a02": "　此實事唯十　　謂慧勤定信",
    "T29n1563_034:0941a03": "　念喜捨輕安　　及戒尋為體",
    "T29n1563_034:0941a04": "論曰。此覺分名。雖三十七。實事唯十。即慧勤",
    "T29n1563_034:0941a05": "等。謂四念住慧根慧力擇法覺支正見。以慧",
    "T29n1563_034:0941a06": "為體。四正斷精進根精進力精進覺支正精",
    "T29n1563_034:0941a07": "進以勤為體。四神足定根定力定覺支正定。",
    "T29n1563_034:0941a08": "以定為體。信根信力。以信為體。念根念力念",
    "T29n1563_034:0941a09": "覺支正念。以念為體。喜覺支。以喜為體。捨覺",
    "T29n1563_034:0941a10": "支以行蘊攝捨為體。輕安覺支以輕安為體。",
    "T29n1563_034:0941a11": "正語正業正命以戒為體。正思惟以尋為體。",
    "T29n1563_034:0941a12": "如是覺分實事唯十。前五即是信等五根。由",
    "T29n1563_034:0941a13": "境等殊分為三十。更加喜捨輕安戒尋戒分",
    "T29n1563_034:0941a14": "為三。復總成七。并前合成三十七種。毘婆沙",
    "T29n1563_034:0941a15": "師說有十一。身業語業不相雜故。戒分為二。",
    "T29n1563_034:0941a16": "餘九同前。念住等三名無別屬。如何獨說為",
    "T29n1563_034:0941a17": "慧勤定。頌曰。",
    "T29n1563_034:0941a18": "　四念住正斷　　神足隨增上",
    "T29n1563_034:0941a19": "　說為慧勤定　　實諸加行善",
    "T29n1563_034:0941a20": "論曰。四念住等三品善法。體實遍攝諸加",
    "T29n1563_034:0941a21": "行善。然隨同品增上善根。如次說為慧勤及",
    "T29n1563_034:0941a22": "定。何緣於慧立念住名。慧由念力持令住",
    "T29n1563_034:0941a23": "故。何故說勤名為正斷。於正修習斷修位中。",
    "T29n1563_034:0941a24": "此勤力能斷懈怠故。或名正勝。於正持策身",
    "T29n1563_034:0941a25": "語意中。此最勝故。何緣於定立神足名。諸靈",
    "T29n1563_034:0941a26": "妙德所依止故。何緣信等立根力名。以增上",
    "T29n1563_034:0941a27": "故。難屈伏故。何緣此五先說為根後名為力。",
    "T29n1563_034:0941a28": "由此五法依下上品分先後故。又依可屈伏",
    "T29n1563_034:0941a29": "不可屈伏故。下品信等勢用劣故。猶為所治",
    "T29n1563_034:0941b01": "同類屈伏。上品翻此故得力名。所說覺支為",
    "T29n1563_034:0941b02": "有何義。能覺悟義名為覺支。若爾覺支唯應",
    "T29n1563_034:0941b03": "有一。不爾念等是擇法分。皆順擇法從勝為",
    "T29n1563_034:0941b04": "名。或覺之支是覺支義。若爾應許覺支唯六。",
    "T29n1563_034:0941b05": "不爾擇法是覺亦覺支。所餘六種是覺支非",
    "T29n1563_034:0941b06": "覺。所說道支為有何義。尋求依義名為道支。",
    "T29n1563_034:0941b07": "若爾道支唯應有一。不爾餘七是正見分。皆",
    "T29n1563_034:0941b08": "順正見從勝為名。或道之支是道支義。若爾",
    "T29n1563_034:0941b09": "應許道支唯七。不爾正見是道亦道支。所餘",
    "T29n1563_034:0941b10": "七種是道支非道。當言何位何覺分增。頌曰。",
    "T29n1563_034:0941b11": "　初業順決擇　　及修見道位",
    "T29n1563_034:0941b12": "　念住等七品　　應知次第增",
    "T29n1563_034:0941b13": "論曰。初修業位說念住增。謂此位中。為息顛",
    "T29n1563_034:0941b14": "倒。由念勢力。於身等境。自相共相。能審了",
    "T29n1563_034:0941b15": "知。壞二種愚。慧用勝故。於煖法位說正斷增。",
    "T29n1563_034:0941b16": "謂此位中見生死過涅槃功德。遂能勇猛發",
    "T29n1563_034:0941b17": "勤精進。不墜生死速趣涅槃。勤用勝故。於",
    "T29n1563_034:0941b18": "頂法位說神足增。謂此位中能制心識。趣不",
    "T29n1563_034:0941b19": "退位。終不匱乏。信等善根。定用勝故。於忍法",
    "T29n1563_034:0941b20": "位說五根增。謂此位中永息惡趣終不退墮。",
    "T29n1563_034:0941b21": "速入離生。增上義成。根義勝故。世第一位說",
    "T29n1563_034:0941b22": "五力增。謂此位中不為煩惱之所屈伏。力義",
    "T29n1563_034:0941b23": "勝故。雖忍位中亦容如是。然非決定。是故",
    "T29n1563_034:0941b24": "不說。或此位中不為一切餘異生法之所屈",
    "T29n1563_034:0941b25": "伏。故於此位力義偏增。修道位中近菩提位。",
    "T29n1563_034:0941b26": "助覺勝故說覺支增。或此位中斷九品惑。數",
    "T29n1563_034:0941b27": "數覺故覺支義增。見道位中所有道義。皆具",
    "T29n1563_034:0941b28": "足故說道支增。謂尋求依及通往趣。二義具",
    "T29n1563_034:0941b29": "故說名為道。見道位中二義最勝。謂見道",
    "T29n1563_034:0941c01": "位聖慧初生。如實尋求諦理勝故。又於此位",
    "T29n1563_034:0941c02": "不起期心。能速疾行往趣勝故。隨數增故。",
    "T29n1563_034:0941c03": "於契經中。先七後八。非修次第。有餘於此立",
    "T29n1563_034:0941c04": "次第言。行者最初由慧勢力。於身等境自相",
    "T29n1563_034:0941c05": "共相。如實了知導起眾善。如有目者將導",
    "T29n1563_034:0941c06": "眾盲。是故最初說四念住。由四念住了眾境",
    "T29n1563_034:0941c07": "已。於斷惡修善能發起正勤。故於第二說",
    "T29n1563_034:0941c08": "四正斷。由正勤力令相續中。過失損減功德",
    "T29n1563_034:0941c09": "增盛。於殊勝定方能修習。是故神足說在第",
    "T29n1563_034:0941c10": "三。勝定為依。便令信等與出世法為增上緣。",
    "T29n1563_034:0941c11": "由此五根說為第四。根義既立能招惡趣惡",
    "T29n1563_034:0941c12": "業煩惱不能屈伏。由此五力說為第五。力義",
    "T29n1563_034:0941c13": "既成能如實覺四聖諦境無疑慮故。說七覺",
    "T29n1563_034:0941c14": "支在於第六。既如實覺四聖諦境。厭捨生死",
    "T29n1563_034:0941c15": "欣趣涅槃。故說道支以為第七。於中一一辯",
    "T29n1563_034:0941c16": "其次第。如釋經論應正思求。今此論中思擇",
    "T29n1563_034:0941c17": "法相。於次第理無勞煩述。三十七覺分中幾",
    "T29n1563_034:0941c18": "唯無漏幾通二種。頌曰。",
    "T29n1563_034:0941c19": "　七覺八道支　　一向是無漏",
    "T29n1563_034:0941c20": "　三四五根力　　皆通於二種",
    "T29n1563_034:0941c21": "論曰。此中七覺八聖道支唯是無漏。唯於修",
    "T29n1563_034:0941c22": "道見道位中方建立故。謂修道位七覺支增。",
    "T29n1563_034:0941c23": "隣近菩提。謂治有頂。故覺支體一向無漏。一",
    "T29n1563_034:0941c24": "切覺分皆助菩提。唯此獨標覺支名者。以最",
    "T29n1563_034:0941c25": "隣近菩提果故。由此理趣證七覺支。應知但",
    "T29n1563_034:0941c26": "依治有頂說。此為上首類治下地。唯於無漏",
    "T29n1563_034:0941c27": "立覺支名。若不許然寧不通二。或於一切菩",
    "T29n1563_034:0941c28": "提分中。依近菩提立覺支號。道中修道位近",
    "T29n1563_034:0941c29": "菩提。性近菩提唯是無漏。故無漏修道方立",
    "T29n1563_034:0942a01": "覺支名。見道位中八道支勝。故此一向無漏",
    "T29n1563_034:0942a02": "性攝。雖正見等亦通有漏。然彼不得聖道支",
    "T29n1563_034:0942a03": "名。聖道支名目無漏故。又諸論者。許覺分",
    "T29n1563_034:0942a04": "法覺支後說。定是無漏。若說在前。便通二種。",
    "T29n1563_034:0942a05": "既覺支後方說道支。故八道支一向無漏。所",
    "T29n1563_034:0942a06": "餘通二。義准已成。謂覺分中前位增者。彼",
    "T29n1563_034:0942a07": "於後位勢用亦增。後位增者非於前位。故毘",
    "T29n1563_034:0942a08": "婆沙作如是說。從初業位至盡無生念位常",
    "T29n1563_034:0942a09": "增。乃至廣說。此三十七何地有幾。頌曰。",
    "T29n1563_034:0942a10": "　初靜慮一切　　未至除喜根",
    "T29n1563_034:0942a11": "　二靜慮除尋　　三四中除二",
    "T29n1563_034:0942a12": "　前三無色地　　除戒前二種",
    "T29n1563_034:0942a13": "　於欲界有頂　　除覺及道支",
    "T29n1563_034:0942a14": "論曰。初靜慮中具三十七。於未至地除喜覺",
    "T29n1563_034:0942a15": "支。於下地法猶懷疑慮未能保信。故不生喜。",
    "T29n1563_034:0942a16": "又未至定初現前時。未能斷除下地煩惱。後",
    "T29n1563_034:0942a17": "雖已斷而類同前。故起彼時皆無有喜。有說",
    "T29n1563_034:0942a18": "一切近分地道。皆力勵轉故無喜義。第二",
    "T29n1563_034:0942a19": "靜慮除正思惟。彼靜慮中已無尋故。由契經",
    "T29n1563_034:0942a20": "說。彼地無尋。彼上等持轉寂靜故。由此二地",
    "T29n1563_034:0942a21": "各三十六。第三第四靜慮中間雙除喜尋。各",
    "T29n1563_034:0942a22": "三十五。前三無色。除戒三支。并除喜尋。各三",
    "T29n1563_034:0942a23": "十二。欲界有頂除覺道支。無無漏故。各二十",
    "T29n1563_034:0942a24": "二。如是諸地隨其所應。覺分現前少多無定。",
    "T29n1563_034:0942a25": "謂隨位別後必兼前。可一體上義分多種。故",
    "T29n1563_034:0942a26": "有多種俱時起義。唯四念住必不俱生。以約",
    "T29n1563_034:0942a27": "所緣分為四故。尚無二慧俱時而生。況有一",
    "T29n1563_034:0942a28": "時四慧並起。不可一慧約境分多。以若總緣",
    "T29n1563_034:0942a29": "法念住攝。必無一慧於一剎那緣四境生四",
    "T29n1563_034:0942b01": "行相故。由此理趣初靜慮中。總而言之具三",
    "T29n1563_034:0942b02": "十七。然於一念頃現在前。極多但容有三",
    "T29n1563_034:0942b03": "十四。如是未至第二靜慮。極多但容有三十",
    "T29n1563_034:0942b04": "三。三四中間極三十二。前三無色極二十九。",
    "T29n1563_034:0942b05": "欲界有頂極唯十九。一切皆除三念住故。其",
    "T29n1563_034:0942b06": "中減者隨位應思。何故心王不立覺分。理",
    "T29n1563_034:0942b07": "亦攝在念住等中。彼實攝諸加行善故。然不",
    "T29n1563_034:0942b08": "別立如慧等者。心於雜染清淨分中。勢用均",
    "T29n1563_034:0942b09": "平無所偏黨。覺分唯在清淨分中。勢用增強。",
    "T29n1563_034:0942b10": "是故不立。有餘師說。覺分多緣諸法共相。",
    "T29n1563_034:0942b11": "心王多分緣自相生。是故不立。有餘復說。",
    "T29n1563_034:0942b12": "修習覺分本為對治一切煩惱。然諸煩惱心",
    "T29n1563_034:0942b13": "所非心。故能治法非心唯所。障治相翻。而",
    "T29n1563_034:0942b14": "建立故。有說覺分輔佐於覺。覺是心所慧",
    "T29n1563_034:0942b15": "為體故。不可心王輔佐心所。如王不可輔佐",
    "T29n1563_034:0942b16": "於臣。所以心王不立覺分。有餘師說。心導",
    "T29n1563_034:0942b17": "世間於界趣生輪迴無絕。修習覺分為斷生",
    "T29n1563_034:0942b18": "死。由此心王不立覺分。有餘師說。無始時",
    "T29n1563_034:0942b19": "來心為眾多煩惱雜染。馳散諸境[怡-台+龍]戾難調。",
    "T29n1563_034:0942b20": "為調伏心修習覺分。非所調伏即是能調。是",
    "T29n1563_034:0942b21": "故心王不立覺分。何緣諸大心所法中。唯立",
    "T29n1563_034:0942b22": "四法為菩提分。實總攝在念住等中。彼實攝",
    "T29n1563_034:0942b23": "諸加行善故。然別建立念定慧者。由此三種",
    "T29n1563_034:0942b24": "順清淨品。勢用增強可立覺分。想思觸欲。",
    "T29n1563_034:0942b25": "於染分中勢用增強。故不別立。於假想觀",
    "T29n1563_034:0942b26": "勝解偏增。覺分唯攝順真實觀。由此勝解",
    "T29n1563_034:0942b27": "非覺分攝。有餘師說。至無學位勝解方增。經",
    "T29n1563_034:0942b28": "但立為無學支故。菩提分法有學位增。由此",
    "T29n1563_034:0942b29": "為因。力能引起三菩提故。所以勝解非覺",
    "T29n1563_034:0942c01": "分攝。作意勢力能發動心。令於所緣易脫不",
    "T29n1563_034:0942c02": "定。覺分於境。審諦觀察。令心專一。與彼相",
    "T29n1563_034:0942c03": "違。是故作意非覺分攝。若爾寧立尋為覺分。",
    "T29n1563_034:0942c04": "尋於境界雖策發心。而欲令心推求至理。非",
    "T29n1563_034:0942c05": "令於境浮飄易脫。於諦觀察有策發能。說",
    "T29n1563_034:0942c06": "此力能策正見故。由此作意不可例尋。有",
    "T29n1563_034:0942c07": "餘師言。若染若淨初取境位。作意力增說",
    "T29n1563_034:0942c08": "為非理。如理作意至境相續。彼勢力微故",
    "T29n1563_034:0942c09": "不立為煩惱覺分。煩惱覺分要於至境相續",
    "T29n1563_034:0942c10": "位中方增盛故。受於雜染清淨分中。勢用",
    "T29n1563_034:0942c11": "俱增故立覺分。由此流轉緣起支中立為受",
    "T29n1563_034:0942c12": "支。及於還滅菩提分中立喜覺支。有餘師說。",
    "T29n1563_034:0942c13": "受於雜染雖是增上。而與淨品作饒益事。亦",
    "T29n1563_034:0942c14": "有功能。如旃荼羅性雖鄙劣。能與豪族作饒",
    "T29n1563_034:0942c15": "益事。故於靜慮為饒益支。菩提分中立覺支",
    "T29n1563_034:0942c16": "號。何緣三受皆通無漏。覺分唯喜。非餘二",
    "T29n1563_034:0942c17": "耶。覺分所為行相猛利。樂捨行相。遲鈍故",
    "T29n1563_034:0942c18": "非。有餘師言。樂捨二受為輕安樂。行捨所覆",
    "T29n1563_034:0942c19": "相不明了。是故不立。何緣大善心所法中。唯",
    "T29n1563_034:0942c20": "立四法為菩提分。實亦總是念住等攝。彼實",
    "T29n1563_034:0942c21": "總攝加行善故。然別立信勤安捨者。由此四",
    "T29n1563_034:0942c22": "種順覺強故。如何此四順覺用強。發趣菩提",
    "T29n1563_034:0942c23": "信為上首。將修眾行信為初基。清淨果因以",
    "T29n1563_034:0942c24": "信為本。若無信者修趣不成。故立信根以為",
    "T29n1563_034:0942c25": "覺分。有餘師說。如清水珠置濁水中。水便澄",
    "T29n1563_034:0942c26": "潔。令諸有目鑒眾色像。如是以信置心品中。",
    "T29n1563_034:0942c27": "能令俱生心品澄淨。由此能見四聖諦理。漸",
    "T29n1563_034:0942c28": "次增長成三菩提。故信最應立為覺分。勤於",
    "T29n1563_034:0942c29": "眾行遍能策發。令其速趣三乘菩提。若無",
    "T29n1563_034:0943a01": "正勤。雖已發趣。中間懈廢終無所成。是故立",
    "T29n1563_034:0943a02": "勤以為覺分。有餘師說。無始時來所以不能",
    "T29n1563_034:0943a03": "見四聖諦。都由懈怠不樂聽聞。如理思惟四",
    "T29n1563_034:0943a04": "聖諦理。勤能治彼令樂聽聞。如理思惟四諦",
    "T29n1563_034:0943a05": "理故。能見四諦速證菩提。故勤亦應立為覺",
    "T29n1563_034:0943a06": "分。輕安息務令心調適。行捨正直令心平等。",
    "T29n1563_034:0943a07": "故能增長諸出世行。令其速趣三乘菩提。故",
    "T29n1563_034:0943a08": "立安捨以為覺分。有餘師說。無始時來惛掉",
    "T29n1563_034:0943a09": "亂心不見諦理。由此不證三乘菩提。輕安捨",
    "T29n1563_034:0943a10": "惛行捨止掉。由斯見諦速趣菩提。故此亦應",
    "T29n1563_034:0943a11": "立為覺分。若爾慚愧自性善攝。於眾善品得",
    "T29n1563_034:0943a12": "白法名。亦應立為菩提分法。彼不應立。以",
    "T29n1563_034:0943a13": "無慚愧。唯與一切惡心相應。於散戒中為勝",
    "T29n1563_034:0943a14": "障礙。於見諦理為障力微。與彼相違名為慚",
    "T29n1563_034:0943a15": "愧。自性善攝得白法名。雖於散戒有勝功力。",
    "T29n1563_034:0943a16": "而於定善為助力微菩提分中取順定善。助",
    "T29n1563_034:0943a17": "覺諦理故彼不立。若爾應立無貪無瞋。彼是",
    "T29n1563_034:0943a18": "善根。自性善故。亦不應立。以諸貪瞋六識相",
    "T29n1563_034:0943a19": "應。遍通五部是隨眠性。發麁惡業為勝加",
    "T29n1563_034:0943a20": "行。斷滅善根障散善強違見諦劣。翻彼故立",
    "T29n1563_034:0943a21": "無貪無瞋。得善根名自性善攝。於散善業功",
    "T29n1563_034:0943a22": "力雖強。助定善中勢用微劣。菩提分法取順",
    "T29n1563_034:0943a23": "定善。助覺諦理故彼不立。若爾不放逸應立",
    "T29n1563_034:0943a24": "為覺分。不放逸故眾行皆成。佛每勸令修不",
    "T29n1563_034:0943a25": "放逸。亦不應立。於散位中。放逸令心馳散五",
    "T29n1563_034:0943a26": "欲。能違施等。散善用強。非定位中此障用勝。",
    "T29n1563_034:0943a27": "翻對彼故。立不放逸。但於五欲能防護心。令",
    "T29n1563_034:0943a28": "不馳散專修施等。故於散善力用雖強。助定",
    "T29n1563_034:0943a29": "善中勢用微劣。菩提分法取順定善。助覺諦",
    "T29n1563_034:0943b01": "理。故彼不立。若爾不害應立覺分。害能逼惱",
    "T29n1563_034:0943b02": "無量有情墮三惡趣。彼能治故。亦不應立。害",
    "T29n1563_034:0943b03": "緣事生。惱諸有情。障修散善。不害翻此。助定",
    "T29n1563_034:0943b04": "力微。故亦不應立為覺分。有餘師說。大善",
    "T29n1563_034:0943b05": "法中若所治強自性勝者。立為覺分。餘則不",
    "T29n1563_034:0943b06": "然。所治強者。謂與一切染心相應。自性勝者。",
    "T29n1563_034:0943b07": "謂助見諦。如先所說信勤安捨具足二義慚",
    "T29n1563_034:0943b08": "愧等六無具二者。謂慚等五二義並無。不",
    "T29n1563_034:0943b09": "放逸一種唯闕自性勝。何緣欣厭非覺分耶。",
    "T29n1563_034:0943b10": "理實亦是念住等攝。彼實總攝加行善故。然",
    "T29n1563_034:0943b11": "不別立為覺分者。由此二種行相相違。俱不",
    "T29n1563_034:0943b12": "遍緣四聖諦境。無一地位容恒現前心品狹",
    "T29n1563_034:0943b13": "少。是故不立。有餘師說。夫欣厭者。由慧觀境",
    "T29n1563_034:0943b14": "勢力引生。覺分謂能順生覺慧。義相違故不",
    "T29n1563_034:0943b15": "應別立。何緣尋伺二種。皆容有加行善及",
    "T29n1563_034:0943b16": "有無漏。而於覺分一是一非。實亦俱通。義",
    "T29n1563_034:0943b17": "如前說。然別立尋不立伺者。尋於聖道策正",
    "T29n1563_034:0943b18": "見強。由彼起時行相猛利。尋求諦理有助見",
    "T29n1563_034:0943b19": "能。立為道支。伺則不爾。以行相起極微劣",
    "T29n1563_034:0943b20": "故。有餘師說。二俱行時尋行相麁映蔽於伺。",
    "T29n1563_034:0943b21": "唯伺起位行相轉微。故覺分中不別立伺。策",
    "T29n1563_034:0943b22": "發正見自有正勤。何更立尋以為覺分。勤策",
    "T29n1563_034:0943b23": "正見有異於尋。故道支中應並建立。謂勤策",
    "T29n1563_034:0943b24": "彼令速進修。尋力策令速觀聖諦。何緣表業",
    "T29n1563_034:0943b25": "不立覺分。覺分唯是順定善法。心俱無表有",
    "T29n1563_034:0943b26": "勝順能。表業不然。是故不立。何緣不立不相",
    "T29n1563_034:0943b27": "應行以為覺分。彼於助覺無別勝能。不相應",
    "T29n1563_034:0943b28": "故。非如無表雖不相應而於道輪有為轂用。",
    "T29n1563_034:0943b29": "故於覺分不別建立。有餘師說。二無心定。能",
    "T29n1563_034:0943c01": "滅心故。與覺相違。四相及得。於所相成有遷",
    "T29n1563_034:0943c02": "成用。此於染淨起用平等。菩提分法順淨用",
    "T29n1563_034:0943c03": "增。故不別立。何緣不立信為覺及道支。初發",
    "T29n1563_034:0943c04": "趣時信用增上。已入聖位立覺道支。信於爾",
    "T29n1563_034:0943c05": "時勢用微劣。故不立在覺道支中。何緣於覺",
    "T29n1563_034:0943c06": "支立喜輕安捨。非亦立彼在道支中。彼偏順",
    "T29n1563_034:0943c07": "覺不順道故。云何順覺。且修道中。地地各修",
    "T29n1563_034:0943c08": "九品勝覺。如如於諦數數覺悟。如是如是發",
    "T29n1563_034:0943c09": "生勝喜。由生勝喜復樂觀諦。如人掘地獲寶",
    "T29n1563_034:0943c10": "生喜。由生喜故復樂更掘。故喜於覺隨順力",
    "T29n1563_034:0943c11": "增。要由輕安息諸事務。及由捨力令心平等。",
    "T29n1563_034:0943c12": "方能於境審諦覺察。故立安捨在覺支中。云",
    "T29n1563_034:0943c13": "何此三不順於道。速疾運轉是聖道義。此於",
    "T29n1563_034:0943c14": "速運少有相違。並能令心安隱住故。何緣於",
    "T29n1563_034:0943c15": "道立尋戒支。於覺支中非亦立彼。彼偏順道",
    "T29n1563_034:0943c16": "不順覺故。云何順道。且見道中尋策正見。",
    "T29n1563_034:0943c17": "令於上下八諦境中速疾觀察。戒能為轂成",
    "T29n1563_034:0943c18": "見道輪。令於諦中速疾迴轉。故尋及戒俱立",
    "T29n1563_034:0943c19": "道支。此復云何不順於覺。且尋於諦不寂靜",
    "T29n1563_034:0943c20": "轉。於聖諦理尋求相故。覺已見諦安靜而轉。",
    "T29n1563_034:0943c21": "故尋於覺少有相違。覺是相應。有所緣境。有",
    "T29n1563_034:0943c22": "依有行。戒此相違。故於覺支不建立彼。通運",
    "T29n1563_034:0943c23": "名道。不可為例。何緣覺分不攝聖種。分別論",
    "T29n1563_034:0943c24": "者。許覺分攝。故彼宗建立四十一覺分。我許",
    "T29n1563_034:0943c25": "攝在念住等中。而不立為別覺分者。以諸覺",
    "T29n1563_034:0943c26": "分在家出家俱能受行及有欣樂。聖種唯有",
    "T29n1563_034:0943c27": "諸出家人受行欣樂。在家有樂必無受行。故",
    "T29n1563_034:0943c28": "不別立。有餘師說。若許聖種總是無貪。如前",
    "T29n1563_034:0943c29": "已釋。若許第四體即是勤。在覺分中無勞徵",
    "T29n1563_034:0944a01": "詰。何緣證淨非覺分攝。實亦攝在念住等中。",
    "T29n1563_034:0944a02": "而不立為別覺分者。以諸覺分進修義增。數",
    "T29n1563_034:0944a03": "習方能證菩提故。四種證淨證得義增。見聖",
    "T29n1563_034:0944a04": "諦時漸頓得故。由此證淨非覺分攝。有餘師",
    "T29n1563_034:0944a05": "說。此即信戒隨應亦在覺分中攝。修覺分時",
    "T29n1563_034:0944a06": "必獲證淨。此有幾種。依何位得。實體是何法。",
    "T29n1563_034:0944a07": "有漏無漏耶。頌曰。",
    "T29n1563_034:0944a08": "　證淨有四種　　謂佛法僧戒",
    "T29n1563_034:0944a09": "　見三得法戒　　見道兼佛僧",
    "T29n1563_034:0944a10": "　法謂三諦全　　菩薩獨覺道",
    "T29n1563_034:0944a11": "　信戒二為體　　四皆唯無漏",
    "T29n1563_034:0944a12": "論曰。經說證淨總有四種。一於佛證淨。二於",
    "T29n1563_034:0944a13": "法證淨。三於僧證淨。四聖戒證淨。且見道位",
    "T29n1563_034:0944a14": "見三諦時。一一唯得法戒證淨。見道諦位兼",
    "T29n1563_034:0944a15": "得佛僧。謂見苦時得聖愛戒及法證淨。於何",
    "T29n1563_034:0944a16": "等法如何而得法證淨耶。謂唯於苦達唯有",
    "T29n1563_034:0944a17": "法。無實有情生決定信。如是次第見集諦時。",
    "T29n1563_034:0944a18": "亦唯如前得二證淨。達唯集法能為苦因。無",
    "T29n1563_034:0944a19": "內士夫生決定信。從此無間見滅諦時。亦唯",
    "T29n1563_034:0944a20": "如前得二證淨。達唯滅法是真涅槃。誠可遵",
    "T29n1563_034:0944a21": "求生決定信。從此次後見道諦時。兼於佛僧",
    "T29n1563_034:0944a22": "得二證淨。於佛相續諸無學法得佛證淨。於",
    "T29n1563_034:0944a23": "僧相續學無學法得僧證淨。兼言為顯見道",
    "T29n1563_034:0944a24": "諦時。亦得聖戒及法證淨。達唯道法是證滅",
    "T29n1563_034:0944a25": "因。誠可遵求生決定信。然所信法略有二種。",
    "T29n1563_034:0944a26": "一別二總。總通四諦。別唯三諦。全菩薩獨覺",
    "T29n1563_034:0944a27": "道。菩薩道者。唯有學法。獨覺道者。通學無",
    "T29n1563_034:0944a28": "學。若無漏信緣別法生。名不雜緣。於法證",
    "T29n1563_034:0944a29": "淨。若無漏信兼緣佛僧。名為雜緣。於法證",
    "T29n1563_034:0944b01": "淨。故見三諦唯得二種。見道諦時具足得四。",
    "T29n1563_034:0944b02": "見道諦位為於現前得佛法僧三證淨不。非",
    "T29n1563_034:0944b03": "皆現得見道諦時。現行總緣諸道諦故。應知",
    "T29n1563_034:0944b04": "現在惟有雜緣一法證淨。乘此勢力修得未",
    "T29n1563_034:0944b05": "來多剎那信。於中有別緣佛法僧。或有總緣",
    "T29n1563_034:0944b06": "二三寶者。諸別緣者名三證淨。諸總緣者法",
    "T29n1563_034:0944b07": "證淨攝。道類智時修八智故。亦得三諦。法",
    "T29n1563_034:0944b08": "戒二種。道法忍等。三剎那中。未來唯修。道諦",
    "T29n1563_034:0944b09": "四種。由所信別故名有四。應知實事唯有",
    "T29n1563_034:0944b10": "二種。謂於佛等三種證淨。以信為體。聖戒",
    "T29n1563_034:0944b11": "證淨。以戒為體。故唯有二。若七支戒實唯一",
    "T29n1563_034:0944b12": "者。如何覺分中實事有十一。應唯有十種。或",
    "T29n1563_034:0944b13": "十六或多。以覺分中身語二業。說有差別及",
    "T29n1563_034:0944b14": "相有異正命一種雖有別說。離身語業無別",
    "T29n1563_034:0944b15": "體相。依有別相。前覺分中。說言實事。有十",
    "T29n1563_034:0944b16": "一種。雖身語業。一一有多然種類同。故各立",
    "T29n1563_034:0944b17": "一。如四念住。前三證淨。謂慧與信。若不雜",
    "T29n1563_034:0944b18": "緣。隨所緣別。雖有多種。而類同故。各立為",
    "T29n1563_034:0944b19": "一。此亦應然。今證淨中。依身語業。聖戒相",
    "T29n1563_034:0944b20": "等。及契經中。同說不缺不穿等故。總立為一。",
    "T29n1563_034:0944b21": "隨身語業類別分二。聖戒相同總立為一。故",
    "T29n1563_034:0944b22": "二與一無相違過。為依何義立證淨名。如實",
    "T29n1563_034:0944b23": "覺知四聖諦理。故名為證。正信三寶及妙尸",
    "T29n1563_034:0944b24": "羅。俱名為淨。由證得淨立證淨名。正信是心",
    "T29n1563_034:0944b25": "清淨相攝。可名為淨。尸羅不是清淨相攝。",
    "T29n1563_034:0944b26": "寧立淨名。此四皆是清淨相攝。離不信垢破",
    "T29n1563_034:0944b27": "戒垢故。又此四種唯無漏故。離垢無漏故立",
    "T29n1563_034:0944b28": "淨名。此四何緣次第如是。餘三以佛為根本",
    "T29n1563_034:0944b29": "故。佛於正說有功能故。於彼證淨立在最初。",
    "T29n1563_034:0944c01": "正說功能由悟法故。於彼證淨立為第二。現",
    "T29n1563_034:0944c02": "觀法藏唯聖僧故。於彼證淨立為第三。觀法",
    "T29n1563_034:0944c03": "藏能依聖戒故。聖戒證淨立在最後。有言",
    "T29n1563_034:0944c04": "佛是正說法師。是故最初立佛證淨。佛何所",
    "T29n1563_034:0944c05": "說愛盡涅槃。是故第二立法證淨。為誰說法",
    "T29n1563_034:0944c06": "為向果僧。是故第三立僧證淨。僧依聖戒而",
    "T29n1563_034:0944c07": "得建立。是故第四立戒證淨。有說此四猶如",
    "T29n1563_034:0944c08": "導師。道路商侶及所乘乘。故說此四次第如",
    "T29n1563_034:0944c09": "是。經言學位成就八支。無學位中具成就十。",
    "T29n1563_034:0944c10": "學位亦成正脫正智。何緣於彼不建立支。正",
    "T29n1563_034:0944c11": "脫正智以何為體。頌曰。",
    "T29n1563_034:0944c12": "　學有餘縛故　　無正脫智支",
    "T29n1563_034:0944c13": "　解脫為無為　　謂勝解惑滅",
    "T29n1563_034:0944c14": "　有為無學支　　即二解脫蘊",
    "T29n1563_034:0944c15": "　正智如覺說　　謂盡無生智",
    "T29n1563_034:0944c16": "論曰。有學位中尚有餘縛。未解脫故無解脫",
    "T29n1563_034:0944c17": "支。非離少縛可名脫者。非無解脫體可立解",
    "T29n1563_034:0944c18": "脫智。故有學位不立二支。謂立支名依勝助",
    "T29n1563_034:0944c19": "用。在有學位既有餘縛。雖有解脫無勝助用。",
    "T29n1563_034:0944c20": "況勝解脫故。彼勝智亦無。故此二支非在有",
    "T29n1563_034:0944c21": "學。無學已脫一切縛故。依內解脫生二智故。",
    "T29n1563_034:0944c22": "有勝助用理可立支。有學不然。故唯成八。解",
    "T29n1563_034:0944c23": "脫體有二。謂有為無為。有為解脫勝解為體。",
    "T29n1563_034:0944c24": "無為解脫惑滅為體。前復有二。謂學無學。",
    "T29n1563_034:0944c25": "依七聖身說名為學。依第八聖立無學名。唯",
    "T29n1563_034:0944c26": "有為中無學解脫。可得建立為解脫支。惑滅",
    "T29n1563_034:0944c27": "無為無支用故。支攝解脫復有二種。謂時不",
    "T29n1563_034:0944c28": "時。有差別故。有說慧心有差別故。應知此",
    "T29n1563_034:0944c29": "二即解脫蘊。如是已說正解脫體。正智體者",
    "T29n1563_034:0945a01": "謂離正見。如前覺說。即盡無生。前名菩提。今",
    "T29n1563_034:0945a02": "名正智。所言無學心解脫者。心於何位正解",
    "T29n1563_034:0945a03": "脫耶。為於未來現在過去。頌曰。",
    "T29n1563_034:0945a04": "　無學心生時　　正從障解脫",
    "T29n1563_034:0945a05": "論曰。如本論說。初無學心。未來生時。從障解",
    "T29n1563_034:0945a06": "脫。且應思擇。本論此文。說未來言。應成煩",
    "T29n1563_034:0945a07": "重。說生時言。義已顯故。此責不然。隨問答",
    "T29n1563_034:0945a08": "故。謂先問者問無學心於何世中正得解脫。",
    "T29n1563_034:0945a09": "是故今答言在未來。恐彼謂通未來一切。復",
    "T29n1563_034:0945a10": "為簡別言是生時。或但應言生時解脫。然或",
    "T29n1563_034:0945a11": "有謂生時是現在。為遮彼故言未來生時。現",
    "T29n1563_034:0945a12": "是已生。非生時故。或就相續立解脫名。則一",
    "T29n1563_034:0945a13": "切未來皆名正解脫。若就行世立解脫名。則",
    "T29n1563_034:0945a14": "唯生時名正解脫。為別顯二義。說未來生時。",
    "T29n1563_034:0945a15": "諸煩重言。必顯別義理應推究。無容非撥。依",
    "T29n1563_034:0945a16": "如是義故有頌言。",
    "T29n1563_034:0945a17": "　文於義已足　　而復說餘言",
    "T29n1563_034:0945a18": "　非無義有文　　應思求別義",
    "T29n1563_034:0945a19": "雖於此位諸所有蘊皆得解脫。而但說心。然",
    "T29n1563_034:0945a20": "不可言有缺減失。以心所等隨從心故。染淨",
    "T29n1563_034:0945a21": "法中心為主故。雖無有我。而可於心假說縛",
    "T29n1563_034:0945a22": "者脫者等故。若已說勝義已說餘。或於此中",
    "T29n1563_034:0945a23": "如舉喻法。舉心一法令類思餘。雖諸學心亦",
    "T29n1563_034:0945a24": "於生位從障解脫。而論但說初無學心生時",
    "T29n1563_034:0945a25": "脫者。據無餘斷證解脫故。又此唯說純解",
    "T29n1563_034:0945a26": "脫故。此中有心是自性解脫。非相續解脫。應",
    "T29n1563_034:0945a27": "作四句。有學無漏無學世俗。無學無漏餘世",
    "T29n1563_034:0945a28": "俗心。如次應知四句差別。此中雖舉正生剎",
    "T29n1563_034:0945a29": "那。而實未來皆得解脫。與正生者生障同故。",
    "T29n1563_034:0945b01": "依此勢力所修未來世俗善根。亦得解脫。依",
    "T29n1563_034:0945b02": "淨相續彼得生故。為重顯示初無學心未來",
    "T29n1563_034:0945b03": "生時從障解脫。是故本論復作是言。謂無間",
    "T29n1563_034:0945b04": "道現趣已滅。及解脫道現趣已生。爾時無學",
    "T29n1563_034:0945b05": "心名從障解脫。無間道者謂金剛定。并定眷",
    "T29n1563_034:0945b06": "屬。臨過去位立以現名。次後施設過去名故。",
    "T29n1563_034:0945b07": "趣已滅者顯在正滅。隣次必入已滅位故。解",
    "T29n1563_034:0945b08": "脫道者謂初盡智并智眷屬。臨現在位立以",
    "T29n1563_034:0945b09": "現名。次後施設現在名故。趣已生者顯在正",
    "T29n1563_034:0945b10": "生。隣次必入已生位故。言爾時者。謂正滅",
    "T29n1563_034:0945b11": "生時。無學心者初盡智俱趣。從障解脫者。",
    "T29n1563_034:0945b12": "非唯煩惱障。色無色界感生果業。亦是爾時",
    "T29n1563_034:0945b13": "所脫慞故。此業亦障阿羅漢得。由此古昔",
    "T29n1563_034:0945b14": "諸大論師。咸作是言。業於得忍不還應果。極",
    "T29n1563_034:0945b15": "為障礙。作如是釋本論所言。則已釋經心解",
    "T29n1563_034:0945b16": "脫義。道於何位令生障斷。頌曰。",
    "T29n1563_034:0945b17": "　道唯正滅位　　能令彼障斷",
    "T29n1563_034:0945b18": "論曰。唯言為顯正滅非餘。如生未生道俱解",
    "T29n1563_034:0945b19": "脫。非滅已滅俱令障斷。寧知正滅位能斷障",
    "T29n1563_034:0945b20": "非餘。以說道正生正從障脫故。道未生位未",
    "T29n1563_034:0945b21": "得解脫。道已生位已得解脫。俱不可立正解",
    "T29n1563_034:0945b22": "脫名。若道正滅時不能斷障。如何道生位得",
    "T29n1563_034:0945b23": "正脫名。故正滅時道能斷障。於前後位斷用",
    "T29n1563_034:0945b24": "定無如何未生亦名解脫。與正生者生障同",
    "T29n1563_034:0945b25": "故。如世現見開水路時。近水遠水皆言離障。",
    "T29n1563_034:0945b26": "如是既見能斷惑道身中已生。亦應可說近",
    "T29n1563_034:0945b27": "心遠心皆得解脫或如正起初無學心。有得",
    "T29n1563_034:0945b28": "正生名正解脫。如是彼類未來所修。無漏心",
    "T29n1563_034:0945b29": "等有得起故。定不生法。尚得名為正得解脫。",
    "T29n1563_034:0945c01": "況當生者。此中所說正解脫言顯已解脫心",
    "T29n1563_034:0945c02": "今正得解脫如是所說豈不相違。已解脫言",
    "T29n1563_034:0945c03": "據自性解脫。今解脫言據從障解脫。所望各",
    "T29n1563_034:0945c04": "異。何義相違。或已解脫言。據本有解脫據在",
    "T29n1563_034:0945c05": "身行世。說今解脫言。由此所言無相違失。",
    "T29n1563_034:0945c06": "諸行世者皆解脫耶。不爾。要勤破生障者有",
    "T29n1563_034:0945c07": "餘師說。正解脫時。亦得名為心已解脫。性",
    "T29n1563_034:0945c08": "是已捨煩惱障故。理必應然。以解脫道依無",
    "T29n1563_034:0945c09": "煩惱相續轉故。已出障故名已解脫。今行世",
    "T29n1563_034:0945c10": "故名今解脫。由此所說互不相違。經說心從",
    "T29n1563_034:0945c11": "貪。今得解脫此。所言解脫其義云何。為是",
    "T29n1563_034:0945c12": "令心與貪相離。為令貪性不復緣心。心名有",
    "T29n1563_034:0945c13": "貪。為相應故。為所緣故。為得隨故。若相應",
    "T29n1563_034:0945c14": "故。應唯染心。名得解脫。便違自宗。說離貪",
    "T29n1563_034:0945c15": "心得解脫故。又若此法與彼相應。必定無容",
    "T29n1563_034:0945c16": "令此離彼。心應畢竟不解脫貪。若所緣故。",
    "T29n1563_034:0945c17": "應染污心亦得解脫。理不應說貪相應心名",
    "T29n1563_034:0945c18": "為解脫。又彼貪性若緣此心。無暫不緣及",
    "T29n1563_034:0945c19": "餘緣義。如何可說心脫彼貪。若得隨故。應",
    "T29n1563_034:0945c20": "有學心亦名有貪。依止貪得所隨相續而現",
    "T29n1563_034:0945c21": "起故。正理論者作如是言。唯離貪心今得解",
    "T29n1563_034:0945c22": "脫。何等名曰有貪離貪二種心相。謂心若與",
    "T29n1563_034:0945c23": "貪相應者名有貪心。若不相應亦不為貪。同",
    "T29n1563_034:0945c24": "類因者名離貪心。乃至有癡離癡亦爾。既說",
    "T29n1563_034:0945c25": "離貪心得解脫。即立解脫唯不染心。然不染",
    "T29n1563_034:0945c26": "心總有四種。謂有漏中分善無記。及無漏中",
    "T29n1563_034:0945c27": "分學無學。言離貪心今解脫者。今解脫有二。",
    "T29n1563_034:0945c28": "謂行世相續諸有漏心。一切皆有相續解脫。",
    "T29n1563_034:0945c29": "加行得者亦許兼有行世解脫。諸無漏心。",
    "T29n1563_034:0946a01": "一切皆有行世解脫。無學攝者。亦許兼有相",
    "T29n1563_034:0946a02": "續解脫。如契經中。說有三界。謂斷離滅。於前",
    "T29n1563_034:0946a03": "所說二解脫中。此何為體。如是三界。差別云",
    "T29n1563_034:0946a04": "何。頌曰。",
    "T29n1563_034:0946a05": "　無為說三界　　離界唯離貪",
    "T29n1563_034:0946a06": "　斷界斷餘結　　滅界滅彼事",
    "T29n1563_034:0946a07": "論曰。斷等三界即分前說。無為解脫以為自",
    "T29n1563_034:0946a08": "體。然三界體約假有異。若就實事則無差別。",
    "T29n1563_034:0946a09": "云何名為約假有異。謂離貪結名為離界。斷",
    "T29n1563_034:0946a10": "餘八結名為斷界。滅餘一切貪等諸結所繫",
    "T29n1563_034:0946a11": "事體名為滅界。何緣三界如是差別。謂有漏",
    "T29n1563_034:0946a12": "法總略有三。一者能繫而非能染。二者能繫",
    "T29n1563_034:0946a13": "亦是能染。三者非二順繫染法。斷此三法所",
    "T29n1563_034:0946a14": "證無為。如次名為斷等三界。有餘師說。唯斷",
    "T29n1563_034:0946a15": "能繫。別有無為。斷餘不爾。彼說能繫有緣八",
    "T29n1563_034:0946a16": "結。有緣愛結。有緣餘事。斷此三種所證無為。",
    "T29n1563_034:0946a17": "如次名為斷等三界。有餘師說。唯斷能染別",
    "T29n1563_034:0946a18": "有無為。斷餘不爾。彼師說愛有緣八結。有緣",
    "T29n1563_034:0946a19": "愛結。有緣餘事。斷此三種所證無為。如次名",
    "T29n1563_034:0946a20": "為斷等三界。隨所繫事別得擇滅。故三說中",
    "T29n1563_034:0946a21": "初說為善。准此已釋諸契經中斷離滅想三",
    "T29n1563_034:0946a22": "相差別。或初業地我當斷想。名為斷想。若離",
    "T29n1563_034:0946a23": "染地我正斷想。名為離想。若已辦地我已斷",
    "T29n1563_034:0946a24": "想。名為滅想。或於已受蘊重擔中。見不捨過",
    "T29n1563_034:0946a25": "起欲捨想。名為斷想。以捨與斷名差別故。若",
    "T29n1563_034:0946a26": "於餘蘊不復生中。見勝功德起欲求想。名為",
    "T29n1563_034:0946a27": "滅想。不生與滅名差別故。既得離染清淨相",
    "T29n1563_034:0946a28": "續。於諸蘊法無所顧戀。於般涅槃見靜妙想。",
    "T29n1563_034:0946a29": "名為離想。無戀與離名差別故。若事能厭必",
    "T29n1563_034:0946b01": "能離耶。不爾。云何。頌曰。",
    "T29n1563_034:0946b02": "　厭緣苦集慧　　離緣四能斷",
    "T29n1563_034:0946b03": "　相對互廣狹　　故應成四句",
    "T29n1563_034:0946b04": "論曰。唯緣苦集所起忍智。說名為厭。餘則",
    "T29n1563_034:0946b05": "不然。四諦境中所起忍智。能斷惑者皆得離",
    "T29n1563_034:0946b06": "名。廣狹有殊故成四句。有厭非離。謂緣苦集",
    "T29n1563_034:0946b07": "不令惑斷所有忍智緣厭境故。非離染故。應",
    "T29n1563_034:0946b08": "知此中先離欲染後見諦者。苦集法忍及見",
    "T29n1563_034:0946b09": "道中苦智集智。但名為厭。緣厭境故。忍不",
    "T29n1563_034:0946b10": "名離。惑先斷故。智不名離。非斷治故。并修道",
    "T29n1563_034:0946b11": "中加行解脫。勝進道攝。苦智集智。但名為",
    "T29n1563_034:0946b12": "厭。緣厭境故。不名為離。非斷治故。有離非",
    "T29n1563_034:0946b13": "厭。謂緣滅道能令惑斷所有忍智能離染故。",
    "T29n1563_034:0946b14": "緣欣境故。應知此中未離欲染。入見諦者滅",
    "T29n1563_034:0946b15": "道法忍。及諸所有滅道類忍。并修道中無間",
    "T29n1563_034:0946b16": "道攝滅智道智。但名為離。是斷治故。不名為",
    "T29n1563_034:0946b17": "厭。緣欣境故。有厭亦離。謂緣苦集能令惑斷",
    "T29n1563_034:0946b18": "所有忍智。應知此中未離欲染入見諦者。苦",
    "T29n1563_034:0946b19": "集法忍及諸所有苦集類忍。并修道中無間",
    "T29n1563_034:0946b20": "道攝苦智集智。有非厭離。謂緣滅道不令惑",
    "T29n1563_034:0946b21": "斷所有忍智。應知此中先離欲染後見諦者。",
    "T29n1563_034:0946b22": "滅道法忍及見道中滅智道智。并修道中加",
    "T29n1563_034:0946b23": "行解脫。勝進道攝滅智道智。",
    "T29n1563_034:0946b24": "說一切有部顯宗論卷第三十四"
}