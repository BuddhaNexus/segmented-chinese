{
    "T43n1830_06b:0443c07": "folio_6b 成唯識論述記卷第六末",
    "T43n1830_06b:0443c09": "沙門基撰",
    "T43n1830_06b:0443c10": "論。如是已說至其相云何。述曰。別解六位",
    "T43n1830_06b:0443c11": "諸心所中辨三門訖。此當第四。初結前問",
    "T43n1830_06b:0443c12": "後。如文可知。",
    "T43n1830_06b:0443c13": "次舉頌等。",
    "T43n1830_06b:0443c14": "論。頌曰至癡慢疑惡見。述曰。百法等說癡",
    "T43n1830_06b:0443c15": "居慢後。顯通利．鈍。遍上下故。此明不善",
    "T43n1830_06b:0443c16": "根故在慢上。",
    "T43n1830_06b:0443c17": "下長行釋。釋中有三。第一辨煩惱得名。解",
    "T43n1830_06b:0443c18": "頌上二字。第二出體．業釋頌謂以下文。第",
    "T43n1830_06b:0443c19": "三諸門廣辨明此六義。",
    "T43n1830_06b:0443c20": "論。曰至得煩惱名。述曰。此釋總名。謂貪等",
    "T43n1830_06b:0443c21": "六是隨煩惱之根本故。雖復亦得名隨煩",
    "T43n1830_06b:0443c22": "惱而根本攝。非唯等流性。得煩惱名不名",
    "T43n1830_06b:0443c23": "隨煩惱。雜集第七說。諸煩惱皆隨煩惱。有隨",
    "T43n1830_06b:0443c24": "煩惱而非煩惱。由此即顯根本名煩惱。亦",
    "T43n1830_06b:0443c25": "得名隨。亦隨他生故。忿等但名隨不名煩",
    "T43n1830_06b:0443c26": "惱。非根本故。",
    "T43n1830_06b:0443c27": "論。云何為貪至生苦為業。述曰。自下第二",
    "T43n1830_06b:0443c28": "門也。釋六為六。於中各二。初出體．業。後",
    "T43n1830_06b:0443c29": "逐難辨　云何等者。雙問體．業　於有有",
    "T43n1830_06b:0444a01": "具等。即皆雙答。然有難處論覆成之　於有",
    "T43n1830_06b:0444a02": "者。謂後有。即唯異熟三有果也　有具者。即",
    "T43n1830_06b:0444a03": "中有。并煩惱業。及器世等。三有具故　或無",
    "T43n1830_06b:0444a04": "漏法。論下文說與見等俱緣無漏起。緣生",
    "T43n1830_06b:0444a05": "貪者皆名有具。薩婆多師緣無漏。貪是善",
    "T43n1830_06b:0444a06": "法欲。今大乘說。愛佛貪滅皆染污收。與見",
    "T43n1830_06b:0444a07": "俱生緣無漏起故。無漏法能資長有亦名",
    "T43n1830_06b:0444a08": "有具。五十八等不說此貪緣無漏者。下文",
    "T43n1830_06b:0444a09": "自會。",
    "T43n1830_06b:0444a10": "論。謂由愛力取蘊生故。述曰。若發業。若",
    "T43n1830_06b:0444a11": "潤生。皆令取蘊生。非謂唯潤惑。上二界中。",
    "T43n1830_06b:0444a12": "由愛靜慮等故。彼諸煩惱因此增長亦取",
    "T43n1830_06b:0444a13": "蘊生。大論第八．五十五．及五十八．顯揚．五",
    "T43n1830_06b:0444a14": "蘊．對法皆廣說貪相。然大論第八同此。",
    "T43n1830_06b:0444a15": "論。云何為瞋至所依為業。述曰。於苦苦具",
    "T43n1830_06b:0444a16": "者。苦即三苦。皆生於瞋。增唯苦受。樂受乖",
    "T43n1830_06b:0444a17": "離瞋亦依之生故。苦具者。一切有漏。及無漏",
    "T43n1830_06b:0444a18": "法但能生苦者。皆是苦具。依之瞋生　問有",
    "T43n1830_06b:0444a19": "漏順苦法。可名為苦具。無漏不順苦。如何",
    "T43n1830_06b:0444a20": "名苦具　答隨順苦具。無漏即非。緣生",
    "T43n1830_06b:0444a21": "於苦。無漏亦是。故邪見等謗無漏無。招惡",
    "T43n1830_06b:0444a22": "趣苦。又五十八迷滅道諦。瞋亦親憎嫉滅．",
    "T43n1830_06b:0444a23": "道故。亦說無漏為苦具也。對法等論但言",
    "T43n1830_06b:0444a24": "苦具。不知是何。惑者云之唯有漏法。此不",
    "T43n1830_06b:0444a25": "然矣大論第八同也。五十八云。有四。謂他",
    "T43n1830_06b:0444a26": "見．有情．於所愛不饒益。於非愛作饒益。",
    "T43n1830_06b:0444a27": "上但緣取生。然彼尚局據重處語。顯揚亦",
    "T43n1830_06b:0444a28": "說但緣有情。據業道重語。非於餘無瞋。",
    "T43n1830_06b:0444a29": "論。謂瞋必令至不善性故。述曰。瞋必起業",
    "T43n1830_06b:0444b01": "不善性攝。發惡業者必不善故。意識為轉。",
    "T43n1830_06b:0444b02": "五識為隨轉。如大論第一說　不安者。不",
    "T43n1830_06b:0444b03": "安靜也。對法云心懷憎恚多住苦故。此瞋",
    "T43n1830_06b:0444b04": "與惡行．不安為所依也。",
    "T43n1830_06b:0444b05": "論。云何為癡至所依為業。述曰。於理事者。",
    "T43n1830_06b:0444b06": "謂獨頭無明迷理。相應等亦迷事也。",
    "T43n1830_06b:0444b07": "論。謂由無明至雜染法故。述曰。此釋前業。",
    "T43n1830_06b:0444b08": "謂由無明於諦等猶豫。邪見撥無。後餘貪",
    "T43n1830_06b:0444b09": "等次第生起。造諸惡業。乃復招後生諸雜",
    "T43n1830_06b:0444b10": "染也。此中所謂見道無明生起次第。然修道",
    "T43n1830_06b:0444b11": "者不必起疑及邪定故。謂由無明起貪等",
    "T43n1830_06b:0444b12": "故。造人．天業招後生染。然對法中。以邪見",
    "T43n1830_06b:0444b13": "者無明增故。說邪定為先後方有疑。然生",
    "T43n1830_06b:0444b14": "次第此文為正。五十八云。有四種愚。乃至",
    "T43n1830_06b:0444b15": "相應．不共。然第五卷第七識中已分別訖。此",
    "T43n1830_06b:0444b16": "略不說。然諸論貪．瞋之後即次說慢。此中",
    "T43n1830_06b:0444b17": "但以不善根同次說無明。瑜伽第五十八。",
    "T43n1830_06b:0444b18": "及第八。皆見為首。以利惑故。復七種無知",
    "T43n1830_06b:0444b19": "等相攝。如大論第九。緣起經等說。",
    "T43n1830_06b:0444b20": "論。云何為慢至生苦為業。述曰。能障不慢。",
    "T43n1830_06b:0444b21": "不慢者何。如善中說。",
    "T43n1830_06b:0444b22": "論。謂若有慢至受諸苦故。述曰。於勝德法。",
    "T43n1830_06b:0444b23": "及有德者。心不謙下故受眾苦。顯令厭捨",
    "T43n1830_06b:0444b24": "勿復輪迴。然對法中但由有我故心高舉。",
    "T43n1830_06b:0444b25": "此中所謂我見相應。及等流生。或遠從根",
    "T43n1830_06b:0444b26": "本說。",
    "T43n1830_06b:0444b27": "論。此慢差別至我德處生。述曰。有七．九",
    "T43n1830_06b:0444b28": "種。不過於五法上生。謂上中下三品。及我。",
    "T43n1830_06b:0444b29": "并勝德處生。此義云何。如五蘊論說　謂",
    "T43n1830_06b:0444c01": "七慢中。於下品及中品起第一慢。謂於劣",
    "T43n1830_06b:0444c02": "計己勝。於等計己等。於中品於上品起",
    "T43n1830_06b:0444c03": "過慢。謂於等計己勝。於勝計己等。於上",
    "T43n1830_06b:0444c04": "品起慢過慢。謂於勝計己勝。於我蘊起",
    "T43n1830_06b:0444c05": "我慢。自恃高舉。於未證勝德。起增上慢。雖",
    "T43n1830_06b:0444c06": "得少分。於所未得謂己已得。於上品起",
    "T43n1830_06b:0444c07": "卑慢。謂他多分勝己。謂己少分不及。己於",
    "T43n1830_06b:0444c08": "無德。謂己有德起邪慢。此邪慢者全無謂",
    "T43n1830_06b:0444c09": "有。其增上慢己得少勝。謂多殊勝。此即二",
    "T43n1830_06b:0444c10": "別也。然於三品起四。滅起一。於德起二。",
    "T43n1830_06b:0444c11": "於五處起七慢也　九慢者。大乘中不見",
    "T43n1830_06b:0444c12": "文。顯揚第一云。如經說三慢類。我勝。我",
    "T43n1830_06b:0444c13": "等。我劣慢類。婆沙等第一百九十九。及俱舍",
    "T43n1830_06b:0444c14": "第十九說有九慢。前三為三。有勝．有等．有",
    "T43n1830_06b:0444c15": "劣為三。無勝．無等．無劣為三。過慢．慢．卑慢",
    "T43n1830_06b:0444c16": "如次初三。卑慢．慢．過慢如次中三。慢．過慢．",
    "T43n1830_06b:0444c17": "卑慢如次後三。依本論及品類足兩說大",
    "T43n1830_06b:0444c18": "廣。然九依我見後生。三品處起。此與諸見",
    "T43n1830_06b:0444c19": "相應無失。",
    "T43n1830_06b:0444c20": "論。一切皆通至起亦無失。述曰。彼小乘中",
    "T43n1830_06b:0444c21": "通見．修斷。聖有而不行。無修道我慢故。今",
    "T43n1830_06b:0444c22": "大乘修道既得有我慢。是故聖者現行。顯",
    "T43n1830_06b:0444c23": "揚。及八十八等。云七慢或俱生或分別。故知",
    "T43n1830_06b:0444c24": "九慢修起無失　五十八稍廣作差別說。",
    "T43n1830_06b:0444c25": "論。云何為疑至善不生故。述曰。此中說",
    "T43n1830_06b:0444c26": "疑迷於諦理猶豫。五十八中依五相別。謂",
    "T43n1830_06b:0444c27": "他世．作用．因果．諦．寶。此中言諦亦攝彼盡。",
    "T43n1830_06b:0444c28": "如理應思。即緣理．事俱是疑也。然疑杌",
    "T43n1830_06b:0444c29": "為人。非此疑惑。或異熟心等。",
    "T43n1830_06b:0445a01": "論。有義此疑至說為疑故。述曰。疑以慧為",
    "T43n1830_06b:0445a02": "體。何以故。大論五十八說猶豫簡擇說為",
    "T43n1830_06b:0445a03": "疑也。大論第八異覺為體。覺即是慧。決斷",
    "T43n1830_06b:0445a04": "名慧。然簡擇猶豫異。決斷覺說為疑故。此",
    "T43n1830_06b:0445a05": "以文證。",
    "T43n1830_06b:0445a06": "又訓釋中。",
    "T43n1830_06b:0445a07": "論。毘助末底至義無異故。述曰。所謂末",
    "T43n1830_06b:0445a08": "底是慧異名。與般若無別體。於慧上加毘",
    "T43n1830_06b:0445a09": "字助之。毘是種種義。即種種慧也。大論言",
    "T43n1830_06b:0445a10": "異慧疑。異者是種種義。故知疑體即慧。以末",
    "T43n1830_06b:0445a11": "底．般若俱慧異名。以毘助之。豈別有體。此",
    "T43n1830_06b:0445a12": "是大乘異師。非是別部。",
    "T43n1830_06b:0445a13": "論。有義此疑至非即慧故。述曰。別有自體。",
    "T43n1830_06b:0445a14": "然說猶豫．簡擇者。由同時疑。或異時疑令",
    "T43n1830_06b:0445a15": "慧不決。故非是慧。",
    "T43n1830_06b:0445a16": "論。瑜伽論說至別有性故。述曰。五十五說",
    "T43n1830_06b:0445a17": "六煩惱中。見是世俗有。又彼自釋言即慧分",
    "T43n1830_06b:0445a18": "故。餘五實有。彼亦自釋別有性故。故知疑",
    "T43n1830_06b:0445a19": "體非即是慧。若即慧者。應同五見說世俗",
    "T43n1830_06b:0445a20": "有。應立量云。疑體非即慧。六煩惱中不說",
    "T43n1830_06b:0445a21": "世俗有故如貪等四。",
    "T43n1830_06b:0445a22": "論。毘助末底至智應為識。述曰。訓釋辭中。",
    "T43n1830_06b:0445a23": "汝以末底是慧毘助之故說慧體為疑。亦",
    "T43n1830_06b:0445a24": "應若南是智。毘助之故說智為識。毘是種",
    "T43n1830_06b:0445a25": "種義。由助智故變名為識。體非即智。何",
    "T43n1830_06b:0445a26": "以助末底疑體即慧。又如職吉蹉是治療",
    "T43n1830_06b:0445a27": "義。毘職吉蹉是疑義。豈以毘言助之。疑體",
    "T43n1830_06b:0445a28": "即治療。",
    "T43n1830_06b:0445a29": "論。界由助力至非慧為體。述曰。又且末底",
    "T43n1830_06b:0445b01": "等是字界。界是性義。由毘字是緣。緣助界",
    "T43n1830_06b:0445b02": "力義便轉變。何為緣助界已體尚是舊。故此",
    "T43n1830_06b:0445b03": "疑非即慧。此師說疑。與顯揚對法同也。",
    "T43n1830_06b:0445b04": "論。云何惡見至招苦為業。述曰。文中有二。",
    "T43n1830_06b:0445b05": "初總。次別。若善．惡相翻。惡唯不善。若毀責",
    "T43n1830_06b:0445b06": "名惡。惡通有覆。今此五見名為惡者。毀訾",
    "T43n1830_06b:0445b07": "名故。於諸諦理顛倒推度者。即唯迷理。雖",
    "T43n1830_06b:0445b08": "緣有親疎。迷理義等故。",
    "T43n1830_06b:0445b09": "論。謂惡見者多受苦故。述曰。此釋前業。謂",
    "T43n1830_06b:0445b10": "於欲界。唯除俱生。發招苦處業。是分別惑",
    "T43n1830_06b:0445b11": "故。故惡見者多生於苦。",
    "T43n1830_06b:0445b12": "此乃總釋。然別說者。",
    "T43n1830_06b:0445b13": "論。此見行相差別有五。述曰。此總標舉。",
    "T43n1830_06b:0445b14": "論。一薩迦耶見至所依為業。述曰。下別釋",
    "T43n1830_06b:0445b15": "有四。合二取故。梵云薩迦耶達利瑟致。經",
    "T43n1830_06b:0445b16": "部師云。薩是偽義。迦耶是身。達利瑟致是見。",
    "T43n1830_06b:0445b17": "身是聚義。即聚集假。應言緣聚身起見。名",
    "T43n1830_06b:0445b18": "偽身見。佛遮當來薩婆多等執為有身見",
    "T43n1830_06b:0445b19": "者故。說薩偽言。雖一薩言亦目於有。然今",
    "T43n1830_06b:0445b20": "說是思誕提底薩義。故薩言表偽　薩婆多",
    "T43n1830_06b:0445b21": "云。薩是有義。迦耶等如前。雖是聚身而是",
    "T43n1830_06b:0445b22": "實有。身者自體之異名。應言自體見。佛遮",
    "T43n1830_06b:0445b23": "當來經部師等說為偽身見者故。說薩有",
    "T43n1830_06b:0445b24": "言。雖一薩言亦目於偽。今者應言阿悉提",
    "T43n1830_06b:0445b25": "底薩義故。薩言表有　大乘應言僧吃爛",
    "T43n1830_06b:0445b26": "底薩。便成移轉。由此薩迦耶見大少別說。",
    "T43n1830_06b:0445b27": "薩婆多名有身見。經部名虛偽身見。今大乘",
    "T43n1830_06b:0445b28": "意。心上所現似我之相。體非實有是假法",
    "T43n1830_06b:0445b29": "故也。又體非全無。依他起性成所緣緣故。",
    "T43n1830_06b:0445c01": "既非實有。亦非虛偽。唯是依他移轉之法。",
    "T43n1830_06b:0445c02": "我之所依。又依所執可言虛偽。依所變相",
    "T43n1830_06b:0445c03": "可言為有。非如餘宗定實定偽。故名移",
    "T43n1830_06b:0445c04": "轉。此兼我所。不唯我見。或總緣蘊。或別緣",
    "T43n1830_06b:0445c05": "蘊。分別．俱生或許總．別緣。如顯揚第一說。",
    "T43n1830_06b:0445c06": "然俱生中如第七識唯計心為我。故雖不",
    "T43n1830_06b:0445c07": "如分別起者簡擇別緣蘊。亦任運別緣故。",
    "T43n1830_06b:0445c08": "然以此我見為所依本。諸見得生。故名一",
    "T43n1830_06b:0445c09": "切見趣所依。趣者況也。或所歸處也。",
    "T43n1830_06b:0445c10": "論。此見差別至分別起攝。述曰。謂二十句",
    "T43n1830_06b:0445c11": "者。對法第一云。謂如計色是我。我有色。色",
    "T43n1830_06b:0445c12": "屬我。我在色中。一蘊有四。五蘊二十句也。",
    "T43n1830_06b:0445c13": "即二十句中五是我見。十五是我所見。何以",
    "T43n1830_06b:0445c14": "五我見。十五我所者。以相應我所。隨遂我",
    "T43n1830_06b:0445c15": "所。不離我所故。十五種是我所也。如對法",
    "T43n1830_06b:0445c16": "第一自有問答廣解。分別行緣蘊。不分別",
    "T43n1830_06b:0445c17": "所起處。故有二十句。分別行緣蘊。行謂行",
    "T43n1830_06b:0445c18": "相。是我．我所之行相也。所者我所。如但於",
    "T43n1830_06b:0445c19": "色蘊分別其我．我所行相。不分別此所說",
    "T43n1830_06b:0445c20": "我所之所起處。我所必依我見後起。此於",
    "T43n1830_06b:0445c21": "色蘊所說三所不分別言此之我所依計",
    "T43n1830_06b:0445c22": "何蘊為我此從彼起。但總分別我．我所行",
    "T43n1830_06b:0445c23": "　問亦不分別計色之我。是何我所之所",
    "T43n1830_06b:0445c24": "從起。何但說言不分別所　答我為根本。",
    "T43n1830_06b:0445c25": "不從他起。言色是我。已分別訖。不是不",
    "T43n1830_06b:0445c26": "分別其所起處。我所必依我見後起故不．",
    "T43n1830_06b:0445c27": "同也　其六十二見等准此應知　六十五",
    "T43n1830_06b:0445c28": "者。婆沙雜蘊第一世第一品末第十卷。約蘊",
    "T43n1830_06b:0445c29": "約界．處等分別。此言等者。等處。等界也。",
    "T43n1830_06b:0446a01": "謂如以色為我。於餘四蘊各有三所。謂是",
    "T43n1830_06b:0446a02": "我瓔珞。我僮僕。我器。即有十二。色為一我。",
    "T43n1830_06b:0446a03": "即總十三也。如是五蘊有六十我所。五我",
    "T43n1830_06b:0446a04": "見也。此皆分別行緣蘊。亦分別所起處。又",
    "T43n1830_06b:0446a05": "此是分別所起。非是俱生。俱生之我不別",
    "T43n1830_06b:0446a06": "計故。以何為證。五十八說。二十句薩迦耶",
    "T43n1830_06b:0446a07": "見皆見苦斷。唯依分別不依俱生。六十五",
    "T43n1830_06b:0446a08": "見雖無正文。准二十句亦唯分別。此皆作",
    "T43n1830_06b:0446a09": "意分別行。緣蘊等方始生故。然總緣蘊為",
    "T43n1830_06b:0446a10": "我。亦通分別者。如顯揚說。此依一切異",
    "T43n1830_06b:0446a11": "生為論。非依一人有此諸見。",
    "T43n1830_06b:0446a12": "論。二邊執見至出離為業。述曰。謂由於前",
    "T43n1830_06b:0446a13": "我見執我已。隨此我見後執為斷．常。謂緣",
    "T43n1830_06b:0446a14": "前所緣為境。障非斷．常說有因果。處中",
    "T43n1830_06b:0446a15": "行道諦。及出離滅諦。然此是總。",
    "T43n1830_06b:0446a16": "論。此見差別至分別起攝。述曰。此下別說。",
    "T43n1830_06b:0446a17": "然此邊見攝六十二見中四十七見。謂四遍",
    "T43n1830_06b:0446a18": "常。乃至無想。及非有想非無想論此見俱非",
    "T43n1830_06b:0446a19": "已來四十見。是常見。七斷滅論是斷見。皆意",
    "T43n1830_06b:0446a20": "緣我有常斷故。言等者等取十四不可記",
    "T43n1830_06b:0446a21": "事中。四常等中常等是常見。無常等是斷見",
    "T43n1830_06b:0446a22": "　除邊等四。彼是邪見　如來死後四中亦",
    "T43n1830_06b:0446a23": "有等是常。非有等是斷。命與身一等。是我",
    "T43n1830_06b:0446a24": "見　又遍常一分常等。有緣他界為斷等。",
    "T43n1830_06b:0446a25": "是他界緣中廣說　此六十二見唯分別起。",
    "T43n1830_06b:0446a26": "五十八說故。彼文又說。緣梵王常是邪見。",
    "T43n1830_06b:0446a27": "非我見後生。今此我見後生是邊見攝。又此",
    "T43n1830_06b:0446a28": "邊見。此論下文除總緣蘊餘非他界緣。設",
    "T43n1830_06b:0446a29": "從我見後生。如何緣梵王常等是邊見。邊",
    "T43n1830_06b:0446b01": "見根本亦分別我見。如何別緣我見。亦緣他",
    "T43n1830_06b:0446b02": "界生。如下他界緣中。及別抄等會。應審推",
    "T43n1830_06b:0446b03": "度　六十二見。如梵網六十二見經．長阿含",
    "T43n1830_06b:0446b04": "第十四梵動品．婆沙第一百九十九．二百卷．",
    "T43n1830_06b:0446b05": "瑜伽第六．第七．第八．第五十八．第八十七等",
    "T43n1830_06b:0446b06": "廣解。今言見趣者。趣謂意趣。或是所趣。或",
    "T43n1830_06b:0446b07": "謂趣況　言前際者。此依過去起分別見",
    "T43n1830_06b:0446b08": "名為前際。依未來起分別見名為後際。若",
    "T43n1830_06b:0446b09": "依現在起分別見此即不定。或名前際。未",
    "T43n1830_06b:0446b10": "來前故。未來因故。或名後際。過去後故。過",
    "T43n1830_06b:0446b11": "去果故　四遍常論者。一由能憶二十成壞",
    "T43n1830_06b:0446b12": "劫。彼便執我．世間俱常。由隱顯故。二由能",
    "T43n1830_06b:0446b13": "憶四十成壞劫。彼便執我．世間俱常。三由",
    "T43n1830_06b:0446b14": "能憶八十成壞劫。便執為常。四由天眼見",
    "T43n1830_06b:0446b15": "諸有情死時生時諸蘊相續。彼便執我．世間",
    "T43n1830_06b:0446b16": "俱常。四中前三由依靜慮起。宿住通有上",
    "T43n1830_06b:0446b17": "中下。第四由依天眼所見。此見道斷。即有",
    "T43n1830_06b:0446b18": "見道常見亦他界緣。緣三界法並是常故。然",
    "T43n1830_06b:0446b19": "依定後起。可通上界繫。雖三界合緣。仍隨",
    "T43n1830_06b:0446b20": "所應界地所繫。以獨影故唯從見說　四",
    "T43n1830_06b:0446b21": "一分常論。一從梵天沒來生此間。得宿住",
    "T43n1830_06b:0446b22": "通作如是執。我等皆是梵王所化。梵王是",
    "T43n1830_06b:0446b23": "常。我等無常。二聞梵王有如是見等。大種",
    "T43n1830_06b:0446b24": "常。心無常。或翻此說。同彼忍者或住梵世。",
    "T43n1830_06b:0446b25": "乃至或是展轉聞如是道理。我以梵王為",
    "T43n1830_06b:0446b26": "量。信其所言。是故世間一分常住　三有",
    "T43n1830_06b:0446b27": "先從戲忘天沒來生此間。得通起執。在彼",
    "T43n1830_06b:0446b28": "諸天不極戲等。在彼常住。我等無常　四",
    "T43n1830_06b:0446b29": "有從意憤天沒。乃至如前。此天住處文如",
    "T43n1830_06b:0446c01": "前已說　此四由執大梵．大種或心戲忘．",
    "T43n1830_06b:0446c02": "憤恚四事而起。此之八見依前際起。以色",
    "T43n1830_06b:0446c03": "界之我緣自地為我。或以下界我見計梵",
    "T43n1830_06b:0446c04": "王為他我故。計一分常常見所攝。不爾",
    "T43n1830_06b:0446c05": "應非邊見所攝。但不得緣他地諸法為其",
    "T43n1830_06b:0446c06": "自我。他我計故。其全常等理不相違　設",
    "T43n1830_06b:0446c07": "自身我亦在中故。如何全常一个邊見緣",
    "T43n1830_06b:0446c08": "上下生。一分常者是常見。無常者是何見",
    "T43n1830_06b:0446c09": "　此雖非斷。然堅執發。亦是染污。非五見攝。",
    "T43n1830_06b:0446c10": "但是染惠　又解邪見所攝。此不同於不可",
    "T43n1830_06b:0446c11": "記事是斷見攝。彼言無常意說斷故。前解",
    "T43n1830_06b:0446c12": "為勝。不說一分通邪見故　及計後際有",
    "T43n1830_06b:0446c13": "想十六者。初四見依三見立。一命者即身。",
    "T43n1830_06b:0446c14": "二命者異身。三此總是我。遍滿無二。無異",
    "T43n1830_06b:0446c15": "無缺　依第一見立第一我。有色死後",
    "T43n1830_06b:0446c16": "有想。以執色為我故名我有色。取諸法想",
    "T43n1830_06b:0446c17": "說名有想。在欲界全．色界一分。除無想天。",
    "T43n1830_06b:0446c18": "許無色界亦有色者。此亦在彼前三無色。",
    "T43n1830_06b:0446c19": "此有想故。不在後一　依第二見。故立第",
    "T43n1830_06b:0446c20": "二我。無色死後有想。執無色蘊為我等。其",
    "T43n1830_06b:0446c21": "釋名等如論應知。此在欲界．乃至無所有",
    "T43n1830_06b:0446c22": "處。除無想天。依第三見立第三我。亦有色",
    "T43n1830_06b:0446c23": "我亦無色。死後有想。執五蘊為我。乃至廣",
    "T43n1830_06b:0446c24": "說。在欲界全乃至廣說　第四我非有色",
    "T43n1830_06b:0446c25": "非無色。死後有想。即遮第三。無別依見。",
    "T43n1830_06b:0446c26": "如是四種或依尋伺。或依等至。皆容得起",
    "T43n1830_06b:0446c27": "　次四見一執我有邊死後有想。若執色",
    "T43n1830_06b:0446c28": "為我。體有分限。或在身中。如指節量等。",
    "T43n1830_06b:0446c29": "乃至廣說。非色為我。亦有分限。所依所緣",
    "T43n1830_06b:0447a01": "有分限故。此在欲界全。色界一分。無色有",
    "T43n1830_06b:0447a02": "色等如前說　二執我無邊死後有想。若",
    "T43n1830_06b:0447a03": "執色為我。遍一切處。此所不知皆謂為有",
    "T43n1830_06b:0447a04": "非其所見。能知無邊。三千界等有分限故。",
    "T43n1830_06b:0447a05": "下准此解。以其智慮不知邊際名為無邊。",
    "T43n1830_06b:0447a06": "非遠知也。餘如前說　三執我亦有邊。亦",
    "T43n1830_06b:0447a07": "無邊。死後有想。瑜伽第六云。執我隨身或",
    "T43n1830_06b:0447a08": "舒或卷其量不定。身無量等。我亦無量等。餘",
    "T43n1830_06b:0447a09": "義准上　四執我非有邊非無邊。即遮第",
    "T43n1830_06b:0447a10": "三。此四依尋伺。等至皆起　次四依想異。",
    "T43n1830_06b:0447a11": "一我有一想。二我有種種想。三我有小想。",
    "T43n1830_06b:0447a12": "四我有無量想　次四依受一我純有樂死",
    "T43n1830_06b:0447a13": "後有想。二我純有苦死後有想。三我純有",
    "T43n1830_06b:0447a14": "苦有樂死後有想。四我純無苦無樂死後",
    "T43n1830_06b:0447a15": "有想。一想者在前三無色。種種想在欲色",
    "T43n1830_06b:0447a16": "界除無想天。少想者執少色為我等。想為",
    "T43n1830_06b:0447a17": "我所等。我與彼合名為小想。在欲．色界",
    "T43n1830_06b:0447a18": "除無想天。無色界如前說。無量想者。執無",
    "T43n1830_06b:0447a19": "量色為我等。想為我所等如前說。乃至廣",
    "T43n1830_06b:0447a20": "如彼論　如是四種尋伺．等至皆容得起。",
    "T43n1830_06b:0447a21": "純有樂有想者。在前三靜慮乃至廣說。純",
    "T43n1830_06b:0447a22": "有苦有想者。在地獄中。有苦有樂有想",
    "T43n1830_06b:0447a23": "者。在畜生．鬼界．人．及欲天。無苦無樂有",
    "T43n1830_06b:0447a24": "想者。在第四定以上。尋伺．等至皆容得起",
    "T43n1830_06b:0447a25": "　無想八論者。有色等四。有邊等四。有色",
    "T43n1830_06b:0447a26": "等四者。一我有色死後無想。執色為我得",
    "T43n1830_06b:0447a27": "無想定。見他得定生彼作如是計等。二我",
    "T43n1830_06b:0447a28": "無色死後無想。執命根為我得無想定",
    "T43n1830_06b:0447a29": "等。乃至廣說。三執我亦有色亦無色死後",
    "T43n1830_06b:0447b01": "無想。執色．命根為我。於此二中起一我",
    "T43n1830_06b:0447b02": "想。乃至廣說。四執我非有色非無色死後",
    "T43n1830_06b:0447b03": "無想。即遮第三無別有物。等至．尋伺皆容",
    "T43n1830_06b:0447b04": "有起　有邊等四者。一執我有邊死後無",
    "T43n1830_06b:0447b05": "想。執色為我。其量狹少等。得無想定等。乃",
    "T43n1830_06b:0447b06": "至廣說。二執我無邊死後無想。執色為我。",
    "T43n1830_06b:0447b07": "遍一切處等。乃至廣說。三執我亦有邊亦",
    "T43n1830_06b:0447b08": "無邊死後無想。執色為我。或卷或舒。乃至",
    "T43n1830_06b:0447b09": "廣說。四執我非有邊非無邊死後無想。",
    "T43n1830_06b:0447b10": "遮第三說。等至．尋伺皆容得起　俱非有",
    "T43n1830_06b:0447b11": "八者。有色等四。有邊等四。一執我有色死",
    "T43n1830_06b:0447b12": "後非有想非無想。執色為我見諸有情",
    "T43n1830_06b:0447b13": "入非想非非想定想不明了。作如是執。",
    "T43n1830_06b:0447b14": "唯尋．伺非得定。乃至廣說。二執我無色死",
    "T43n1830_06b:0447b15": "後如前。執無色蘊為我等。入非想非非想",
    "T43n1830_06b:0447b16": "定不明了故。作如是執。乃至廣說。非等",
    "T43n1830_06b:0447b17": "至唯尋．伺起。三執我亦有色亦無色死後",
    "T43n1830_06b:0447b18": "如前。執色．無色為我。見諸有情想不明",
    "T43n1830_06b:0447b19": "了。作如是執。唯尋．伺者乃至廣說。四執我",
    "T43n1830_06b:0447b20": "非有色非無色為我死後如前。遮第三是",
    "T43n1830_06b:0447b21": "　有邊等四者。一執我有邊死後非有想",
    "T43n1830_06b:0447b22": "非無想。乃至第四執我非有邊非無邊死",
    "T43n1830_06b:0447b23": "後非有想非無想。如是一切皆執無色為",
    "T43n1830_06b:0447b24": "我。已得非想非非想處定。容有此執。一由",
    "T43n1830_06b:0447b25": "彼定時分促故。以一一蘊為所緣執我有",
    "T43n1830_06b:0447b26": "邊。二由彼定時分長故。總以四蘊為所",
    "T43n1830_06b:0447b27": "緣執我無邊。三由彼定時分或短或長。或",
    "T43n1830_06b:0447b28": "一一蘊或總為我故成第三句。第四即遮說",
    "T43n1830_06b:0447b29": "故。以上常見攝　七斷滅論者。一我有色。麁",
    "T43n1830_06b:0447c01": "四大種所造為性。死後斷滅畢竟無有。見",
    "T43n1830_06b:0447c02": "身死後有而無故。若自若他之我。皆以麁大",
    "T43n1830_06b:0447c03": "種所造死後斷滅。現在此身亦得。後生他身",
    "T43n1830_06b:0447c04": "亦得。後皆准此。二我欲界天死後斷滅。三我",
    "T43n1830_06b:0447c05": "色界天死後斷滅。四我空無邊處死後斷滅。",
    "T43n1830_06b:0447c06": "五我識處死後斷滅。六我無所有處死後斷",
    "T43n1830_06b:0447c07": "滅。七我非想非非想處死後斷滅。此中後",
    "T43n1830_06b:0447c08": "四執彼彼地為生死頂。故有想已下見皆依",
    "T43n1830_06b:0447c09": "死後故名後際　問何故不說色界別地。",
    "T43n1830_06b:0447c10": "乃說欲界為二。無色為四耶　答據實而",
    "T43n1830_06b:0447c11": "言。依一一地處。各有斷滅論。然彼本計無",
    "T43n1830_06b:0447c12": "色。無形修定加行難可得成。彼定若起必",
    "T43n1830_06b:0447c13": "是加行。以更不見有上地法乃別計斷滅。",
    "T43n1830_06b:0447c14": "色界有形加行易起。可見後地法。不別計",
    "T43n1830_06b:0447c15": "為斷滅。但約總界說為斷滅。其實地地皆",
    "T43n1830_06b:0447c16": "有。欲界之中。人．天趣異。故別別開。論實處",
    "T43n1830_06b:0447c17": "處皆別起斷。若廣分別如毘婆沙。其等等",
    "T43n1830_06b:0447c18": "十四不可記事中無常斷見。如前已說。",
    "T43n1830_06b:0447c19": "論。三邪見至名義遍故。述曰。謗因者。謂對",
    "T43n1830_06b:0447c20": "法云。謂無施與。無愛樂。無祠祀。無妙行。",
    "T43n1830_06b:0447c21": "無惡行等。謗果者。謂無妙行．及惡行業所",
    "T43n1830_06b:0447c22": "招異熟。謗作用者。無此世間。無彼世間",
    "T43n1830_06b:0447c23": "無母．無父．無化生有情等。謗實事者。謂",
    "T43n1830_06b:0447c24": "無世間真阿羅漢等。及四見外餘邪分別。",
    "T43n1830_06b:0447c25": "即對法說言。謂餘一切分別倒見。五十八說。",
    "T43n1830_06b:0447c26": "此有二種。一增益。謂餘四見。二損減。此謗",
    "T43n1830_06b:0447c27": "因等名損減。故對法云。一多分是損減見。",
    "T43n1830_06b:0447c28": "即有邊等是增益見。即無因論等是損減等。",
    "T43n1830_06b:0447c29": "謗因果等。對法第一．瑜伽第八．五十八並",
    "T43n1830_06b:0448a01": "相違。如別抄會。然此見寬如增上緣。餘所",
    "T43n1830_06b:0448a02": "不攝皆此攝故。一者名寬不正名邪。一切不",
    "T43n1830_06b:0448a03": "正見皆此所攝。二者義遍諸邪解者皆入此",
    "T43n1830_06b:0448a04": "攝。",
    "T43n1830_06b:0448a05": "論。此見差別至不死矯亂。述曰。二無因",
    "T43n1830_06b:0448a06": "者。一從無想天沒來生此間得宿住通。不",
    "T43n1830_06b:0448a07": "能憶彼出心已前所有諸位。便執諸法本",
    "T43n1830_06b:0448a08": "因無而起。諸法如我亦應一切本無而生。",
    "T43n1830_06b:0448a09": "便執我及世間無因而起。二由尋伺不憶",
    "T43n1830_06b:0448a10": "前身作如是執。無因而起乃至廣說。如",
    "T43n1830_06b:0448a11": "是二見由無想天。虛忘尋伺二事而起　問",
    "T43n1830_06b:0448a12": "此中何故但說二無因。亦有不知欲界。乃",
    "T43n1830_06b:0448a13": "至第四定以前多身。應計無因故　答據",
    "T43n1830_06b:0448a14": "實亦有地地不知因所從起執無因者。",
    "T43n1830_06b:0448a15": "但宿住通無想沒顯但說其一。又約一生",
    "T43n1830_06b:0448a16": "却尋無想出心已前。微細位難見故。彼",
    "T43n1830_06b:0448a17": "計無因。餘地前生因麁易見故。不計無",
    "T43n1830_06b:0448a18": "因。四有邊者。一由一向能憶下至無間地",
    "T43n1830_06b:0448a19": "獄上至第四靜慮天。執我於中悉皆遍滿。",
    "T43n1830_06b:0448a20": "便作是念。過此有我我應能見。故知有",
    "T43n1830_06b:0448a21": "邊　二由一向能憶傍無邊執我遍滿故",
    "T43n1830_06b:0448a22": "執無邊　三由能憶下上如初近遠傍如",
    "T43n1830_06b:0448a23": "第二不得邊際。於上下起有邊想於傍",
    "T43n1830_06b:0448a24": "起無邊想。四由能憶壞劫分位。便生非有",
    "T43n1830_06b:0448a25": "邊非無邊想。諸器世間無所得故。此四皆憶",
    "T43n1830_06b:0448a26": "成壞劫故。得說前際　四不死矯亂者。不",
    "T43n1830_06b:0448a27": "死謂天。以天長壽外道執為常住不死。由",
    "T43n1830_06b:0448a28": "答不死天無亂問故得生彼天。今毀之",
    "T43n1830_06b:0448a29": "言名為矯亂　一念我不知善不善等。有",
    "T43n1830_06b:0448b01": "餘問我不得定答。我若定答。勿他鑒我無",
    "T43n1830_06b:0448b02": "知因即輕咲。我於天祕密義不應皆說等",
    "T43n1830_06b:0448b03": "　二行諂曲者作是思惟。非我淨天一切",
    "T43n1830_06b:0448b04": "隱密皆許記別。謂自所證及修淨道故作",
    "T43n1830_06b:0448b05": "如前語　三懷恐怖而無記別。勿我昧",
    "T43n1830_06b:0448b06": "劣為他所知。由是因緣不得解脫。以此",
    "T43n1830_06b:0448b07": "為失而自安處。懷恐怖故。如前廣說",
    "T43n1830_06b:0448b08": "　四有愚戇專修止行不能矯言。但作是",
    "T43n1830_06b:0448b09": "思。諸有問我我當返誥。隨彼所問我當一",
    "T43n1830_06b:0448b10": "切隨言無減而印順之。此待未來亦名前",
    "T43n1830_06b:0448b11": "際。然於現轉。又四皆緣先所聞教。皆前際",
    "T43n1830_06b:0448b12": "攝。此四第一依怖無知。二行諂曲。三懷恐",
    "T43n1830_06b:0448b13": "怖。四為愚戇而起。",
    "T43n1830_06b:0448b14": "論。及計後際五現涅槃。述曰。一見現在",
    "T43n1830_06b:0448b15": "受若人．天五欲樂。便謂涅槃。二厭五欲",
    "T43n1830_06b:0448b16": "現住初定以為涅槃。引在身中名為得",
    "T43n1830_06b:0448b17": "樂。見他現在住定亦爾。下皆准知。三厭",
    "T43n1830_06b:0448b18": "欲．尋．伺故。現住第二定以為涅槃。四厭",
    "T43n1830_06b:0448b19": "諸欲尋伺．喜故。現住第三定以為涅槃。五",
    "T43n1830_06b:0448b20": "厭諸欲乃至入出息。現住第四定以為般",
    "T43n1830_06b:0448b21": "涅　待過去故名為後際。又此執我現既",
    "T43n1830_06b:0448b22": "有樂。後亦有樂故後際攝。現樂為先執後",
    "T43n1830_06b:0448b23": "樂故。總名現法。然於無色不計涅槃者。",
    "T43n1830_06b:0448b24": "以樂怡悅輕微不及色界故。此中且據地",
    "T43n1830_06b:0448b25": "全作法。據實無色及欲天等處。各有計為",
    "T43n1830_06b:0448b26": "涅槃者。前之斷滅人．天別開。今此涅槃人．",
    "T43n1830_06b:0448b27": "天合者。彼依我後別起斷故。此總計涅槃",
    "T43n1830_06b:0448b28": "故合之也。此等皆不依我見起故邪見攝。",
    "T43n1830_06b:0448b29": "論。或計自在至常恒不易。述曰。自在者自",
    "T43n1830_06b:0448c01": "在天也。",
    "T43n1830_06b:0448c02": "世主即是大自在天。為世間主　釋謂帝釋",
    "T43n1830_06b:0448c03": "　梵謂梵王　餘物類者。謂自性等。此未得",
    "T43n1830_06b:0448c04": "定。及已得定。不計彼為我。但計彼為常。",
    "T43n1830_06b:0448c05": "故皆是邪見。不緣我有斷．常故　問無不",
    "T43n1830_06b:0448c06": "得彼定別計彼為我。世間不計他地為",
    "T43n1830_06b:0448c07": "我故。若設許得彼定得起上惑。此我見緣",
    "T43n1830_06b:0448c08": "彼為我。我身在此未有色界法。計何為",
    "T43n1830_06b:0448c09": "我。若緣欲界身計有我。亦是我見緣他",
    "T43n1830_06b:0448c10": "地起　然有義者。謂色界我見總緣現身為",
    "T43n1830_06b:0448c11": "我。即通有色界法。此我見是總緣故得緣",
    "T43n1830_06b:0448c12": "他地。若別計一色等為我。即無他地緣。下",
    "T43n1830_06b:0448c13": "論說然。此義應思。此計自在等如五十八。",
    "T43n1830_06b:0448c14": "是計苦諦下邪見。",
    "T43n1830_06b:0448c15": "論。或計自在等至諸邪解脫。述曰。即一切",
    "T43n1830_06b:0448c16": "物因。集諦邪見。然不計為勝。設計為勝。然",
    "T43n1830_06b:0448c17": "非見．戒及彼眷屬。故是邪見攝。非戒取攝。",
    "T43n1830_06b:0448c18": "計諸邪解脫。是滅諦下邪見。雖非勝計勝。",
    "T43n1830_06b:0448c19": "然非見．戒眷屬。又不計能得淨故。非見．",
    "T43n1830_06b:0448c20": "戒取。",
    "T43n1830_06b:0448c21": "論。或有忘執至皆耶見攝。述曰。計非道",
    "T43n1830_06b:0448c22": "為。是道諦下邪見。雖非勝計勝。以非戒眷",
    "T43n1830_06b:0448c23": "屬非戒取。又不計為勝故非戒取。至下當",
    "T43n1830_06b:0448c24": "知　諸如是等者。謂等取十四不可記中有",
    "T43n1830_06b:0448c25": "邊等四。是此中攝故。然六十二見。准五十八",
    "T43n1830_06b:0448c26": "文。若邊見中攝唯苦諦斷。緣苦諦為我增",
    "T43n1830_06b:0448c27": "長。邊見隨我斷故。邪見中攝彼自說。二無因",
    "T43n1830_06b:0448c28": "唯集諦。五現法涅槃唯滅諦。迷有漏因迷涅",
    "T43n1830_06b:0448c29": "槃果故。邊無邊等四。是苦．滅二諦下。迷有",
    "T43n1830_06b:0449a01": "漏．無漏果生故。不死矯亂通四諦下斷。問",
    "T43n1830_06b:0449a02": "答四諦。及迷四諦故。既無邊見中攝者苦",
    "T43n1830_06b:0449a03": "諦斷文。但准二十句見見苦諦斷。即六十二",
    "T43n1830_06b:0449a04": "中所隨我見亦爾。八十八云二十句見為依。",
    "T43n1830_06b:0449a05": "發六十二見等故。",
    "T43n1830_06b:0449a06": "論。四見取至所依為業。述曰。此於諸見即",
    "T43n1830_06b:0449a07": "餘一切惡見。及此所依五蘊執為最勝。能",
    "T43n1830_06b:0449a08": "得涅槃清淨法是見取。由此各各互執為",
    "T43n1830_06b:0449a09": "勝諸見等故。一切外道鬪諍因斯而起。若",
    "T43n1830_06b:0449a10": "執非見及眷屬外餘法為勝。得涅槃。或但",
    "T43n1830_06b:0449a11": "執為勝非見取。大論第五十八初文。及迷",
    "T43n1830_06b:0449a12": "四諦合與此同說。如小乘俱舍等。應言見",
    "T43n1830_06b:0449a13": "等取。但執非勝為勝。皆見取故。此則不然。",
    "T43n1830_06b:0449a14": "無前後別計。然於一聚見及眷屬方是此",
    "T43n1830_06b:0449a15": "故。以所緣中見最勝故。言等亦得。至下當",
    "T43n1830_06b:0449a16": "知。",
    "T43n1830_06b:0449a17": "論。五戒禁取至所依為業。述曰。謂依諸",
    "T43n1830_06b:0449a18": "見所受戒。說此戒為勝。順諸見戒。及戒",
    "T43n1830_06b:0449a19": "所依五蘊眷屬執。為勝及能得涅槃淨名",
    "T43n1830_06b:0449a20": "戒取。戒即是禁。戒性．遮別。由此戒一切外",
    "T43n1830_06b:0449a21": "道。受持拔髮等無利勤苦故。除戒及眷屬",
    "T43n1830_06b:0449a22": "外執餘一切法勝。及能為因得清淨。戒雖",
    "T43n1830_06b:0449a23": "不執勝。但言能為因。並非戒取攝。亦大",
    "T43n1830_06b:0449a24": "論五十八卷上下五處文同此說故。",
    "T43n1830_06b:0449a25": "問如對法第一．大論第八二文顯揚第一五",
    "T43n1830_06b:0449a26": "蘊等。皆云見取執為最勝。不言能得淨。戒",
    "T43n1830_06b:0449a27": "取名得淨不言是勝。與小乘等同。何故此",
    "T43n1830_06b:0449a28": "中乃言見執見眷屬為最勝能淨。戒執戒",
    "T43n1830_06b:0449a29": "眷屬為勝能得淨。",
    "T43n1830_06b:0449b01": "論。然有處說至或隨轉門。述曰。此有二解。",
    "T43n1830_06b:0449b02": "一影略說。謂見取中說執為勝。明戒取中",
    "T43n1830_06b:0449b03": "亦執為勝。於戒取中執為能淨。明見取中",
    "T43n1830_06b:0449b04": "亦執為能淨。欲令學者智見生故。影略說",
    "T43n1830_06b:0449b05": "也。若不爾者。五十八說執見及所依蘊。為",
    "T43n1830_06b:0449b06": "能得清淨解脫名見取。亦戒取亦然。及彼",
    "T43n1830_06b:0449b07": "解迷四諦中皆有此說。故知影說　又彼",
    "T43n1830_06b:0449b08": "多文非為盡理。隨小乘相說。",
    "T43n1830_06b:0449b09": "論。不爾如何至非二取攝。述曰。若非影說",
    "T43n1830_06b:0449b10": "及隨轉者。即五十八迷四諦中。如滅諦下。",
    "T43n1830_06b:0449b11": "非滅計滅。非勝計勝。故應是見取。迷道",
    "T43n1830_06b:0449b12": "諦中。非道計道。亦得淨故應名戒取。彼",
    "T43n1830_06b:0449b13": "非因計因。亦是邪見。如前邪見中說。既是",
    "T43n1830_06b:0449b14": "邪見。明不執見．戒等故。及雖計勝不計",
    "T43n1830_06b:0449b15": "為能得淨。及雖計能得不計為勝。故非",
    "T43n1830_06b:0449b16": "見戒．取。此大小二乘別也。若爾何故大論",
    "T43n1830_06b:0449b17": "第八。三種四倒見倒中云。非淨計淨是見",
    "T43n1830_06b:0449b18": "取。非樂計樂是戒取　今釋之言。彼亦計",
    "T43n1830_06b:0449b19": "諸見．眷屬．不淨。為淨及能得淨故名見取。",
    "T43n1830_06b:0449b20": "然文但明是見取故。略不言諸見。及眷屬",
    "T43n1830_06b:0449b21": "能得淨。但言非淨計淨故。戒取亦然。謂計",
    "T43n1830_06b:0449b22": "戒所受拔髮等苦。為樂．勝．能得淨是戒取。",
    "T43n1830_06b:0449b23": "略不言戒．及眷屬．能得淨。但言計苦為樂",
    "T43n1830_06b:0449b24": "也。若非見．眷屬。非淨為淨。及非戒．眷屬。",
    "T43n1830_06b:0449b25": "非樂為樂。即非見戒取但是邪見也。如非",
    "T43n1830_06b:0449b26": "道計道等。",
    "T43n1830_06b:0449b27": "諸門分別中。大以十二門分別。若細者即十",
    "T43n1830_06b:0449b28": "五門。",
    "T43n1830_06b:0449b29": "論。如是總別至俱得生故。述曰。此初門中",
    "T43n1830_06b:0449c01": "有二。初正分別。後異解釋。此等初也。若總",
    "T43n1830_06b:0449c02": "若別但有十種。一俱生分別。謂貪等六者。鈍",
    "T43n1830_06b:0449c03": "四。利二。通分別．俱生。除疑．三見。任運起故",
    "T43n1830_06b:0449c04": "是俱生。思察生故是分別。顯揚第一．及大論",
    "T43n1830_06b:0449c05": "第八。皆云此六通俱生分別故。",
    "T43n1830_06b:0449c06": "論。疑後三見至方得生故。述曰。疑一．及邪",
    "T43n1830_06b:0449c07": "見．見取．戒取四法唯分別起。諸論共同。要",
    "T43n1830_06b:0449c08": "由惡友．及邪教．自分別三緣生故。總聚而",
    "T43n1830_06b:0449c09": "望更無異說。",
    "T43n1830_06b:0449c10": "論。邊執見中至方引生故。述曰。下異解釋。",
    "T43n1830_06b:0449c11": "初義有三。一標宗。二引教。三舉事。此初",
    "T43n1830_06b:0449c12": "也。俱生唯有斷見。以常見相麁故。何謂相",
    "T43n1830_06b:0449c13": "麁。要惡友．邪教．及自分別生故。",
    "T43n1830_06b:0449c14": "謂要不達後有不無方起我斷。既得現觀",
    "T43n1830_06b:0449c15": "知生多少。何故乃執我斷非常。",
    "T43n1830_06b:0449c16": "論。瑜伽等說至何所在耶。述曰。此引教也。",
    "T43n1830_06b:0449c17": "如瑜伽第八十八．雜集第三．及第七說。唯",
    "T43n1830_06b:0449c18": "有斷見。故論言等。觀我為斷知身後無。准",
    "T43n1830_06b:0449c19": "此唯言修道斷見。不見修道常見相故。",
    "T43n1830_06b:0449c20": "論。故禽獸等至而起驚怖。述曰。此以世事",
    "T43n1830_06b:0449c21": "釋成前義。",
    "T43n1830_06b:0449c22": "論。有義彼論至亦通常見。述曰。下文有三。",
    "T43n1830_06b:0449c23": "一會前標舉。二引事。三類教。此初也。修",
    "T43n1830_06b:0449c24": "道俱生亦有常見。瑜伽等依麁相說故。何",
    "T43n1830_06b:0449c25": "謂麁相。謂得現觀者入無我觀。已知分別",
    "T43n1830_06b:0449c26": "我已斷訖。出觀之時便生恐怖。今者我我何",
    "T43n1830_06b:0449c27": "所在耶。即初我者俱生我也。又言我者分別",
    "T43n1830_06b:0449c28": "我也。修道我義言我分別我何所在耶。依此",
    "T43n1830_06b:0449c29": "初出觀時。緣涅槃起恐怖斷見。非修道中",
    "T43n1830_06b:0450a01": "說無常見。",
    "T43n1830_06b:0450a02": "此如何等。",
    "T43n1830_06b:0450a03": "論。謂禽獸等至長時資生。述曰。引事也。",
    "T43n1830_06b:0450a04": "如禽獸等以執常存故。熾然造及集長",
    "T43n1830_06b:0450a05": "時窟穴資具。集長時飲食資具。如恐我斷",
    "T43n1830_06b:0450a06": "定有俱生。此以事證。",
    "T43n1830_06b:0450a07": "以教成者。",
    "T43n1830_06b:0450a08": "論。故顯揚等至或分別起。述曰。類教也。顯",
    "T43n1830_06b:0450a09": "揚第一。大論第八說故。於五蘊計常．斷。通",
    "T43n1830_06b:0450a10": "俱生．分別。不簡俱生無常見故。釋現觀",
    "T43n1830_06b:0450a11": "者。觀先所斷我無之時。但有斷見故唯說",
    "T43n1830_06b:0450a12": "斷。非預流等許無常見　若爾前師如何",
    "T43n1830_06b:0450a13": "釋後所引文　此依總語。非許常見亦通",
    "T43n1830_06b:0450a14": "俱生。通俱生常見有何相狀。如禽獸造．集。",
    "T43n1830_06b:0450a15": "但為有我非為計常。常必由邪分別等",
    "T43n1830_06b:0450a16": "故。然此二說。初則文全理闕。後有文顯理",
    "T43n1830_06b:0450a17": "全。俱生常見有相狀故。俱取無失。",
    "T43n1830_06b:0450a18": "論。此十煩惱誰幾相應。述曰。此下第二自",
    "T43n1830_06b:0450a19": "類相應。此問起已。",
    "T43n1830_06b:0450a20": "論。貪與瞋疑定不俱起。述曰。答文有六。一",
    "T43n1830_06b:0450a21": "貪。二瞋。三慢。四疑。五見。六癡為首。此初也。",
    "T43n1830_06b:0450a22": "對法第六．大論五十五．五十八三說文同。",
    "T43n1830_06b:0450a23": "問何以貪．瞋不得俱起。",
    "T43n1830_06b:0450a24": "論。愛憎二境必不同故。述曰。染．憎不俱。",
    "T43n1830_06b:0450a25": "境既不同。行相亦別。以相違故　若爾貪俱",
    "T43n1830_06b:0450a26": "憂．苦相返。瞋俱樂．喜為例亦爾。何得相應。",
    "T43n1830_06b:0450a27": "愛．迫二境得俱起故。行相不違故無此失。",
    "T43n1830_06b:0450a28": "如下當知。",
    "T43n1830_06b:0450a29": "論。於境不決無染著故。述曰。此釋愛．疑",
    "T43n1830_06b:0450b01": "不得俱起。愛境必決。疑必不定。故貪．疑不",
    "T43n1830_06b:0450b02": "俱。",
    "T43n1830_06b:0450b03": "上說不俱。下說俱者。",
    "T43n1830_06b:0450b04": "論。貪與慢見或得相應。述曰。見即五見。如",
    "T43n1830_06b:0450b05": "對法第五．瑜伽五十五。貪與慢同。彼五十八",
    "T43n1830_06b:0450b06": "不得與慢相應。",
    "T43n1830_06b:0450b07": "論。所愛所陵至說得相應。述曰。此解彼云。",
    "T43n1830_06b:0450b08": "謂若於他起愛染者。必不陵彼。以境非",
    "T43n1830_06b:0450b09": "同行相亦別。故不俱起。然緣己身起愛名",
    "T43n1830_06b:0450b10": "所染。與所恃之我慢等境可一故。對法等",
    "T43n1830_06b:0450b11": "說得相應。前約行相麁者。此約行相細者。",
    "T43n1830_06b:0450b12": "如前第四卷第七識中已多門解。",
    "T43n1830_06b:0450b13": "論。於五見境至相應無失。述曰。愛．見二種",
    "T43n1830_06b:0450b14": "有時可同。皆可愛故。相應無失。諸論共同。",
    "T43n1830_06b:0450b15": "無相違處。此中論言說者有二義。一約此",
    "T43n1830_06b:0450b16": "論。自道理可得說與彼相應義。二解說者",
    "T43n1830_06b:0450b17": "謂餘瑜伽等約此理故說與俱起。又此言",
    "T43n1830_06b:0450b18": "得相應。非謂一切恒相應。有時俱起故。",
    "T43n1830_06b:0450b19": "然此中一行法。以第一問已以第二問餘。",
    "T43n1830_06b:0450b20": "捨第一不問。如是展轉已下可知。",
    "T43n1830_06b:0450b21": "論。瞋與慢疑至說得俱起。述曰。第二瞋為",
    "T43n1830_06b:0450b22": "首。瞋．慢．疑有時或得俱起。如何不得。謂若",
    "T43n1830_06b:0450b23": "內境慢所恃已。非瞋所憎。境不同故。對法",
    "T43n1830_06b:0450b24": "第六．五十八。說瞋不與慢相應。若外境之",
    "T43n1830_06b:0450b25": "上慢所陵蔑瞋之所憎境可同故。五十五",
    "T43n1830_06b:0450b26": "說瞋與慢得相應。又必不於自起瞋。後",
    "T43n1830_06b:0450b27": "瞋他復慢彼故。",
    "T43n1830_06b:0450b28": "論。初猶豫時至說得相應。述曰。釋與疑",
    "T43n1830_06b:0450b29": "俱。又初疑時心尚輕未憎彼。故瑜伽五十",
    "T43n1830_06b:0450c01": "五．五十八俱說不相應。若久思不決心遂",
    "T43n1830_06b:0450c02": "重故便瞋於彼。對法第五說得瞋．疑相應。",
    "T43n1830_06b:0450c03": "此初後位別解。",
    "T43n1830_06b:0450c04": "論。疑順違事隨應亦爾。述曰。又順．違事解。",
    "T43n1830_06b:0450c05": "若疑順己之事或不起瞋。謂疑苦．集諦。",
    "T43n1830_06b:0450c06": "若疑違己之事。便瞋於彼說得相應。謂",
    "T43n1830_06b:0450c07": "疑滅．道諦。又若現行善疑未來無。便與瞋",
    "T43n1830_06b:0450c08": "俱。善法順已。行因無果故。若現行惡疑未",
    "T43n1830_06b:0450c09": "來無。便瞋不俱。惡法損己故。於順．違二事",
    "T43n1830_06b:0450c10": "各有俱．不俱。故言隨應亦爾。",
    "T43n1830_06b:0450c11": "論。瞋與二取至不憎彼故。述曰。此必不俱。",
    "T43n1830_06b:0450c12": "見取執為勝。戒取執為道。俱能得淨。順己",
    "T43n1830_06b:0450c13": "之境不憎彼故。故不相應。諸論六煩惱明",
    "T43n1830_06b:0450c14": "之。故無二取不俱起失。",
    "T43n1830_06b:0450c15": "論。此與三見至說得俱起。述曰。瞋與三見",
    "T43n1830_06b:0450c16": "或得俱起。且身．邊見。謂緣樂俱行蘊為我",
    "T43n1830_06b:0450c17": "及常。見不生瞋故以順於己。對法約前二",
    "T43n1830_06b:0450c18": "取及此。故說瞋非見俱。若於苦處緣苦俱",
    "T43n1830_06b:0450c19": "行蘊。為我及常見。便生憎恚。云我何用",
    "T43n1830_06b:0450c20": "此身。生憎恚故。瑜伽二文。依此一分說",
    "T43n1830_06b:0450c21": "得俱起。此通俱生．分別。如下無妨。",
    "T43n1830_06b:0450c22": "論。斷見翻此說瞋有無。述曰。斷見返此我",
    "T43n1830_06b:0450c23": "見常見。說瞋有無。謂於樂俱蘊執為斷。得",
    "T43n1830_06b:0450c24": "與瞋相應。以恐失樂蘊故。於苦俱蘊起",
    "T43n1830_06b:0450c25": "斷。便瞋不俱。喜苦無故。",
    "T43n1830_06b:0450c26": "論。邪見誹撥至或無或有。述曰。惡事．好事",
    "T43n1830_06b:0450c27": "邪見撥者。如次說瞋或無或有。謂撥惡事",
    "T43n1830_06b:0450c28": "無。便不與瞋俱。喜苦無故。撥樂蘊無。便",
    "T43n1830_06b:0450c29": "與瞋俱。憎樂無故。對法依三見一分二取",
    "T43n1830_06b:0451a01": "全。說不與瞋俱。瑜伽約三見少分。說瞋相",
    "T43n1830_06b:0451a02": "應。見為一門明故。",
    "T43n1830_06b:0451a03": "論。慢於境定至無相應義。述曰。下第三慢",
    "T43n1830_06b:0451a04": "為首。與貪．瞋說已。與疑定不俱。三論皆",
    "T43n1830_06b:0451a05": "說故。境定不定故。不陵不定境。若疑彼勝",
    "T43n1830_06b:0451a06": "負必不敢慢。慢若起者必自高故。境乃定",
    "T43n1830_06b:0451a07": "也。",
    "T43n1830_06b:0451a08": "論。慢與五見至不相違故。述曰。此總明慢",
    "T43n1830_06b:0451a09": "與見皆容俱起。行相俱高緣順境起。不相",
    "T43n1830_06b:0451a10": "違故。三處論皆同。總說見故。",
    "T43n1830_06b:0451a11": "論。然與斷見至無陵恃故。述曰。斷見及慢",
    "T43n1830_06b:0451a12": "必不俱生。執我斷心。定無陵他而自恃",
    "T43n1830_06b:0451a13": "故。",
    "T43n1830_06b:0451a14": "論。與身邪見一分亦爾。述曰。准下憂俱初",
    "T43n1830_06b:0451a15": "師所說。若約麁相。慢多緣樂蘊生。與緣",
    "T43n1830_06b:0451a16": "苦俱蘊我見一分。及邪見撥無苦．集諦理一",
    "T43n1830_06b:0451a17": "分。不與慢俱起。據實亦得。故下文說。慢．",
    "T43n1830_06b:0451a18": "身．邪見皆與憂俱。恃執苦劣故。今約麁相",
    "T43n1830_06b:0451a19": "多分而解。若緣樂俱蘊為我。及撥無滅．",
    "T43n1830_06b:0451a20": "道。可與慢俱。故恃己樂陵滅．道故。",
    "T43n1830_06b:0451a21": "論。疑不審決至定不俱起。述曰。下第四疑。",
    "T43n1830_06b:0451a22": "雖與慧俱與五見不俱起。見審決。疑猶",
    "T43n1830_06b:0451a23": "豫。行相相返故定不俱。簡擇．猶豫可說慧",
    "T43n1830_06b:0451a24": "俱。不審決故不與見並。",
    "T43n1830_06b:0451a25": "論。五見展轉至有多慧故。述曰。下第五五",
    "T43n1830_06b:0451a26": "見自亦爾。非一心中有多慧故。此據法體",
    "T43n1830_06b:0451a27": "並起然前說第七識我見與別境慧俱者。",
    "T43n1830_06b:0451a28": "約義別門說有名俱。非二體並起名俱也。",
    "T43n1830_06b:0451a29": "論。癡與九種至必由癡故。述曰。下第六無",
    "T43n1830_06b:0451b01": "明有二種。相應無明與一切俱起。一切惑",
    "T43n1830_06b:0451b02": "生必由癡故。獨行不然。但與諸論相違。此",
    "T43n1830_06b:0451b03": "中皆會訖。",
    "T43n1830_06b:0451b04": "論。此十煩惱何識相應。述曰。此為問起。第",
    "T43n1830_06b:0451b05": "三識相應門。",
    "T43n1830_06b:0451b06": "論。藏識全無至起慢等故。述曰。第七．八識",
    "T43n1830_06b:0451b07": "如前已說。意識並有。五識但三。以無分別",
    "T43n1830_06b:0451b08": "故無慢等。慢等必由有隨念．計度分別生",
    "T43n1830_06b:0451b09": "故。又由慢於稱量門起方勝負故。疑猶豫",
    "T43n1830_06b:0451b10": "簡擇門起。見推求門起。故非五識。故五識",
    "T43n1830_06b:0451b11": "無此等行相。故對法第七。說稱量等門。即",
    "T43n1830_06b:0451b12": "等猶豫門等也。",
    "T43n1830_06b:0451b13": "論。此十煩惱何受相應。述曰。第四諸受相",
    "T43n1830_06b:0451b14": "應門。此問起。",
    "T43n1830_06b:0451b15": "論。貪瞋癡三至五受相應。述曰。下文有二。",
    "T43n1830_06b:0451b16": "初實義。後麁相。實義中有四。一明貪．瞋．癡。",
    "T43n1830_06b:0451b17": "二明慢。三疑．及三身。四身．邊見。今初也。此",
    "T43n1830_06b:0451b18": "之三根俱生．分別。一切容與五受俱起。對",
    "T43n1830_06b:0451b19": "法第七．大論五十五。貪唯喜．樂．捨者。五十",
    "T43n1830_06b:0451b20": "五云。此據多分相應道理。隨轉門說諸",
    "T43n1830_06b:0451b21": "煩惱。今據究竟。應准此會。此與五十九",
    "T43n1830_06b:0451b22": "同。彼云貪等通六識。俱生者與一切受相",
    "T43n1830_06b:0451b23": "應故。分別貪等。彼一一自作法出行相。然今",
    "T43n1830_06b:0451b24": "此中總解二種貪等行相。",
    "T43n1830_06b:0451b25": "下逐難解之。與憂．苦俱。謂別小乘故。",
    "T43n1830_06b:0451b26": "論。貪會違緣至喜樂俱故。述曰。逐難釋也。",
    "T43n1830_06b:0451b27": "且於欲界。五．六識中憂．苦俱故。謂失財等。",
    "T43n1830_06b:0451b28": "瞋翻此說。見怨死等。一切應知。然此五趣",
    "T43n1830_06b:0451b29": "分別至下當知　此中意說。即五識中亦有",
    "T43n1830_06b:0451c01": "分別所起貪等。由意分別貪等引故。不爾",
    "T43n1830_06b:0451c02": "瑜伽分別貪等。云何與苦受相應。非許意",
    "T43n1830_06b:0451c03": "有苦。是決定義故。由五識有分別起貪等",
    "T43n1830_06b:0451c04": "決定故。五十九作此定說。不爾如分別慢",
    "T43n1830_06b:0451c05": "等。彼不言苦俱故。",
    "T43n1830_06b:0451c06": "論。有義俱生至憂相應故。述曰。第二明慢",
    "T43n1830_06b:0451c07": "有二說。此初也。此二種慢五趣為論。容四",
    "T43n1830_06b:0451c08": "受俱。唯除苦受。由苦趣中亦恃己身有苦",
    "T43n1830_06b:0451c09": "劣蘊。起慢之時與憂相應。此依實義慢與",
    "T43n1830_06b:0451c10": "憂俱。前約相麁說慢不與身．邪見一分",
    "T43n1830_06b:0451c11": "俱。不恃苦蘊故。此唯意識。故通分別。不",
    "T43n1830_06b:0451c12": "同貪等苦得定說。",
    "T43n1830_06b:0451c13": "論。有義俱生至前已說故。述曰。俱生之慢",
    "T43n1830_06b:0451c14": "亦苦俱起。即五受俱。由五十九文。意地俱生",
    "T43n1830_06b:0451c15": "一切煩惱。意識一切受相應故。如前已說。",
    "T43n1830_06b:0451c16": "論。分別慢至邪教等故。述曰。其地獄中與",
    "T43n1830_06b:0451c17": "苦相應。於總聚中。但有得一切受相應義。",
    "T43n1830_06b:0451c18": "非一切慢皆得相應。無分別慢等。即等一",
    "T43n1830_06b:0451c19": "切分別貪．瞋．癡．疑．邪見．見．戒取等。以無",
    "T43n1830_06b:0451c20": "邪教．邪師．及邪思惟故。",
    "T43n1830_06b:0451c21": "論。然彼不造至能發彼故。述曰。所以者何。",
    "T43n1830_06b:0451c22": "五十九說要分別煩惱發惡趣業故。此據",
    "T43n1830_06b:0451c23": "總報多分為論。其別報者修道亦發。故五十",
    "T43n1830_06b:0451c24": "九分別慢等不言與苦相應。下疑等准此",
    "T43n1830_06b:0451c25": "應知。故知前師彼趣有分別煩惱。前生勢力",
    "T43n1830_06b:0451c26": "故。即造惡趣業也。與對法第七。五十五",
    "T43n1830_06b:0451c27": "違。此文皆如貪等會。",
    "T43n1830_06b:0451c28": "論。疑後三見至亦喜受俱故。述曰。第三明",
    "T43n1830_06b:0451c29": "疑．三見。三見謂見．戒取．邪見。四受除苦。",
    "T43n1830_06b:0452a01": "隨意有無。唯是正義。以地獄無分別惑故。",
    "T43n1830_06b:0452a02": "逐難解云。欲界之疑先作惡行。疑無苦．集",
    "T43n1830_06b:0452a03": "諦等。亦喜受俱故。以後苦無故。上界即無。",
    "T43n1830_06b:0452a04": "無惡行果故。上界疑與樂受俱故。此等皆",
    "T43n1830_06b:0452a05": "通三界總聚。有處作法故。致極成之言。",
    "T43n1830_06b:0452a06": "論。二取若緣至與憂相應故。述曰。若緣憂",
    "T43n1830_06b:0452a07": "俱見．戒。及所依蘊。為勝能淨。與憂相應故。",
    "T43n1830_06b:0452a08": "憂其不速得涅槃等。此中皆同五十九說。",
    "T43n1830_06b:0452a09": "彼文一一別廣作法指事。此逐難舉。",
    "T43n1830_06b:0452a10": "論。有義俱生至唯無記故。述曰。第四明身．",
    "T43n1830_06b:0452a11": "邊二見有二說。此初也。身．邊二見唯喜．樂．",
    "T43n1830_06b:0452a12": "捨俱。意無苦受。非五識俱故無苦受。此俱",
    "T43n1830_06b:0452a13": "生者唯無記性。不與憂相應。憂二性故。其",
    "T43n1830_06b:0452a14": "憂二性如五十七二十二根性分別門。俱生",
    "T43n1830_06b:0452a15": "二見唯無記。如五十八說。",
    "T43n1830_06b:0452a16": "論。分別二見至與憂相應故。述曰。分別二",
    "T43n1830_06b:0452a17": "見得四受俱。在極苦處執苦俱蘊。為我．我",
    "T43n1830_06b:0452a18": "所。及常。見者與憂相應。境可憂故。唯不善",
    "T43n1830_06b:0452a19": "故。斷見執樂俱蘊斷。亦與憂俱故。恐失樂",
    "T43n1830_06b:0452a20": "故。故言翻此。喜．樂等可知。非在五識等",
    "T43n1830_06b:0452a21": "故。無苦俱義。",
    "T43n1830_06b:0452a22": "論。有義二見至苦相應故。述曰。此第二師。",
    "T43n1830_06b:0452a23": "分別二見同前。如地獄等極苦之處。無此",
    "T43n1830_06b:0452a24": "身．邊分別見故。俱生二見亦苦受俱。在極",
    "T43n1830_06b:0452a25": "苦處緣苦蘊故。",
    "T43n1830_06b:0452a26": "論。說俱生至餘如前說。述曰。引論為證。",
    "T43n1830_06b:0452a27": "廣說如前五受諸趣分別。故知二見與苦俱",
    "T43n1830_06b:0452a28": "故。不與憂俱。唯二性故　餘如前說。謂分",
    "T43n1830_06b:0452a29": "別二見等同第一師　此中同五十九實義。",
    "T43n1830_06b:0452b01": "二師俱不違。分別煩惱二師皆同五十九",
    "T43n1830_06b:0452b02": "說故。俱生煩惱。前師違五十九。彼無意苦",
    "T43n1830_06b:0452b03": "受。身．邊二見非一切受俱故。",
    "T43n1830_06b:0452b04": "論。此依實義至四俱除苦。述曰。下明麁相",
    "T43n1830_06b:0452b05": "有二。初直明俱。後明俱地。此等初也。前據",
    "T43n1830_06b:0452b06": "定得今隨相麁。貪．慢．四見行相唯欣非憂．",
    "T43n1830_06b:0452b07": "苦俱。瞋唯慼行唯苦．憂．捨俱。邪見．及疑行",
    "T43n1830_06b:0452b08": "通欣．慼。不在惡趣及非在五故非苦俱。",
    "T43n1830_06b:0452b09": "五十五說。此據多分相應道理。行相相順",
    "T43n1830_06b:0452b10": "故。如文可知。",
    "T43n1830_06b:0452b11": "論。貪癡俱樂至欲唯憂捨。述曰。下明俱地。",
    "T43n1830_06b:0452b12": "如對法第七。初二定意有樂故。貪等亦樂",
    "T43n1830_06b:0452b13": "俱。或初定三識與樂俱也。彼廣引證。捨受",
    "T43n1830_06b:0452b14": "下三定。於一切相續末位起故。此據六識。",
    "T43n1830_06b:0452b15": "若第七恒相續故。下逐難配諸地論。貪．癡",
    "T43n1830_06b:0452b16": "與樂俱。通下四地。通六識故。除第四禪以",
    "T43n1830_06b:0452b17": "上。除瞋餘七俱樂除欲界。欲界意識無樂",
    "T43n1830_06b:0452b18": "受故。通次上三地。唯意識俱故。下逐難釋。",
    "T43n1830_06b:0452b19": "疑雖許四受俱。無明雖許五受俱。疑在欲",
    "T43n1830_06b:0452b20": "界唯憂．捨俱。不與喜俱者。對法第七云。",
    "T43n1830_06b:0452b21": "於欲界不決定心未息。喜不生故。色界中",
    "T43n1830_06b:0452b22": "疑疑上靜慮。由喜樂定力所引持故。亦得",
    "T43n1830_06b:0452b23": "隨轉故。彼喜樂俱。獨行無明如疑理說。故",
    "T43n1830_06b:0452b24": "唯憂．捨俱。麁相苦．樂及欲界之中。不在意",
    "T43n1830_06b:0452b25": "故。",
    "T43n1830_06b:0452b26": "論。餘受俱起如理應知。述曰。貪等與喜．",
    "T43n1830_06b:0452b27": "捨相應在何地。五見．及疑。與餘喜受等相",
    "T43n1830_06b:0452b28": "應在何地等。皆令如理知。故言餘受俱等。",
    "T43n1830_06b:0452b29": "逐難解已義之餘也。",
    "T43n1830_06b:0452c01": "論。此與別境幾互相應。述曰。此問起也。第",
    "T43n1830_06b:0452c02": "五別境相應門。",
    "T43n1830_06b:0452c03": "論。貪瞋癡慢至得有定故。述曰。貪等四法",
    "T43n1830_06b:0452c04": "得五數俱。逐難解之。此四專住一境得",
    "T43n1830_06b:0452c05": "有定故。",
    "T43n1830_06b:0452c06": "論。疑及五見至不異慧故。述曰。此之六法",
    "T43n1830_06b:0452c07": "各容四俱。疑除勝解境．行相違故。見非惠",
    "T43n1830_06b:0452c08": "俱。自體不並故。然疑行深。故定俱轉。此",
    "T43n1830_06b:0452c09": "中不問俱生．分別說皆同也　又問上來雖",
    "T43n1830_06b:0452c10": "有容得或五．或四俱。定得五．四一時俱",
    "T43n1830_06b:0452c11": "不　如理應思。此中且問別境。問識。問",
    "T43n1830_06b:0452c12": "受。不問遍行。問五受別。非遍行故。故為",
    "T43n1830_06b:0452c13": "問也。不問與善等性相應。以後必問前",
    "T43n1830_06b:0452c14": "故。前不問後。此應准知。",
    "T43n1830_06b:0452c15": "論。此十煩惱何性所攝。述曰。此問起也。第",
    "T43n1830_06b:0452c16": "六性門。",
    "T43n1830_06b:0452c17": "論。瞋唯不善至餘九通二。述曰。瞋唯不善",
    "T43n1830_06b:0452c18": "一性所攝。不起即已。起必損自．他。現世．他",
    "T43n1830_06b:0452c19": "世皆名損故。餘九通二。此總言也。",
    "T43n1830_06b:0452c20": "論。上二界者至定所伏故。述曰。在上二界",
    "T43n1830_06b:0452c21": "定唯無記。不問俱生．分別皆爾。",
    "T43n1830_06b:0452c22": "論。若欲界繫至損自他故。述曰。欲界應分",
    "T43n1830_06b:0452c23": "別。分別起者唯不善。一向發惡行故。對法",
    "T43n1830_06b:0452c24": "第四初同此說故。俱生者有二。發惡業亦",
    "T43n1830_06b:0452c25": "不善。瞋性定然。餘三少分損自．他故。",
    "T43n1830_06b:0452c26": "論。餘無記攝至自他處故。述曰。即唯除瞋。",
    "T43n1830_06b:0452c27": "二見定唯無記性攝。餘三一分。一由微細。二",
    "T43n1830_06b:0452c28": "不障善。善位亦起故。如第七識俱者。三",
    "T43n1830_06b:0452c29": "非極損自．他。五十八說。數現行故。并此四",
    "T43n1830_06b:0453a01": "因。",
    "T43n1830_06b:0453a02": "論。當知俱生至不障善故。述曰。重顯二見",
    "T43n1830_06b:0453a03": "唯無記性不發惡業。所以同前　問此二見",
    "T43n1830_06b:0453a04": "中。亦有九品等也　答或言無。唯第九品",
    "T43n1830_06b:0453a05": "故。或言有。如別抄會。前解為勝。若如後",
    "T43n1830_06b:0453a06": "解。如色界無記法體有九品故。",
    "T43n1830_06b:0453a07": "論。此十煩惱至餘通三界。述曰。此下第七",
    "T43n1830_06b:0453a08": "界分別門。瞋唯不善。故但在欲。",
    "T43n1830_06b:0453a09": "論。生在下地至容現在前故。述曰。子段第",
    "T43n1830_06b:0453a10": "二。上下相起門。得上未至定。未得起上煩",
    "T43n1830_06b:0453a11": "惱。即未至定不通有染。此中唯言得上根",
    "T43n1830_06b:0453a12": "本定。方起彼地煩惱等故　若爾有不入",
    "T43n1830_06b:0453a13": "根本而命終者若為　必無此者。必得根",
    "T43n1830_06b:0453a14": "本定。或退。方命終故　又解當於此時。欲界",
    "T43n1830_06b:0453a15": "煩惱未究竟伏。若皆斷盡方得起上。非未",
    "T43n1830_06b:0453a16": "至定無有染污。第九品時入根本定已斷",
    "T43n1830_06b:0453a17": "欲九品盡。得起未至惑方自在故。由是若",
    "T43n1830_06b:0453a18": "有第九不入根本定者。亦不能起。凡．聖",
    "T43n1830_06b:0453a19": "皆爾。未自在故。如求王位未自在時不",
    "T43n1830_06b:0453a20": "作惡故。若得已去自在即起。亦同婆沙二",
    "T43n1830_06b:0453a21": "說。一未至定無染。二有染。此無正文。顯揚",
    "T43n1830_06b:0453a22": "第二淨染無漏定等中。細勘無之　此中說",
    "T43n1830_06b:0453a23": "起。唯定煩惱非生煩惱。或亦通生。如遍常",
    "T43n1830_06b:0453a24": "等。",
    "T43n1830_06b:0453a25": "論。諸有漏道至上根本定。述曰。此顯伏",
    "T43n1830_06b:0453a26": "修。於中麁者除身．邊見。及此相應。言漸",
    "T43n1830_06b:0453a27": "次者。故顯非頓伏。",
    "T43n1830_06b:0453a28": "論。彼但迷事至正障定故。述曰。何以世間",
    "T43n1830_06b:0453a29": "道伏修不伏見。修道所伏之惑。一但迷事",
    "T43n1830_06b:0453b01": "生。二依外門轉。簡見道貪等唯緣內見等",
    "T43n1830_06b:0453b02": "生故。三此所伏煩惱體散亂故。四麁動正障",
    "T43n1830_06b:0453b03": "於定。定是事觀。事障障故　有義此身見等",
    "T43n1830_06b:0453b04": "既不能伏。後越入聖得第三果。如第七識",
    "T43n1830_06b:0453b05": "欲界繫者。亦不能斷。要至金剛方能頓斷。",
    "T43n1830_06b:0453b06": "唯障無學故。不同見惑正障見道。及見理",
    "T43n1830_06b:0453b07": "故。此違第七卷滅定中文。不許聖者伏下",
    "T43n1830_06b:0453b08": "生上。有種子故　今解亦斷。不可說以先",
    "T43n1830_06b:0453b09": "不伏故即言不斷。見惑不伏。入見斷故。但",
    "T43n1830_06b:0453b10": "有漏道既是事觀。不伏理惑。入現觀時理",
    "T43n1830_06b:0453b11": "實亦斷。雖無正文任意取捨　於中復有",
    "T43n1830_06b:0453b12": "二說。一云見道起二無間。一斷見惑。起解",
    "T43n1830_06b:0453b13": "脫道已復起無間。斷前所伏修道之惑等",
    "T43n1830_06b:0453b14": "已方起相見道。二云由加行時先已伏故。",
    "T43n1830_06b:0453b15": "一無間道與分別俱斷。此為正義。",
    "T43n1830_06b:0453b16": "論。得彼定已至皆容現前。述曰。下分別惑",
    "T43n1830_06b:0453b17": "雖不能伏。得彼定。已得起上地分別起",
    "T43n1830_06b:0453b18": "者。其修道我見等。前雖不伏。今得彼定如",
    "T43n1830_06b:0453b19": "命終心得起上者。緣未來生故。非計他",
    "T43n1830_06b:0453b20": "地法為我。未離下染何以不起上惑者。",
    "T43n1830_06b:0453b21": "以相違故。恐相雜故　若爾見惑得彼定",
    "T43n1830_06b:0453b22": "已。下地繫者為起不起。五十八言不伏見",
    "T43n1830_06b:0453b23": "等。對法第五成就品言。若生欲界三界煩惱",
    "T43n1830_06b:0453b24": "隨煩惱種子成就故成就。離此地染成彼",
    "T43n1830_06b:0453b25": "地等。五十八亦言生在下地得起上煩惱。",
    "T43n1830_06b:0453b26": "不言未離染起上煩惱。正與此同如樞要說。",
    "T43n1830_06b:0453b27": "論。生在上地至皆容俱起。述曰。此總立",
    "T43n1830_06b:0453b28": "宗。",
    "T43n1830_06b:0453b29": "論。生第四定至俱生愛故。述曰。對法第六。",
    "T43n1830_06b:0453c01": "得第四定增上慢比丘。謂是第四果既受",
    "T43n1830_06b:0453c02": "中有已。即色界身起下邪見。便謗釋種無",
    "T43n1830_06b:0453c03": "有涅槃。以於今時後有起故。此有邪見。",
    "T43n1830_06b:0453c04": "及俱無明。或許有瞋。瞋涅槃故。既生地",
    "T43n1830_06b:0453c05": "獄由邪見力。非色界邪見。不招下苦故。",
    "T43n1830_06b:0453c06": "非於欲界身起此邪見。彼言中有生時起",
    "T43n1830_06b:0453c07": "故。色界中有。欲界本有如何見之。非定通",
    "T43n1830_06b:0453c08": "力住散心故。非由起上邪見為緣。欲界",
    "T43n1830_06b:0453c09": "後報業熟生那落迦。無別文證。古師多作",
    "T43n1830_06b:0453c10": "此解非也。亦非彼本有起此邪見。勢力遠",
    "T43n1830_06b:0453c11": "故。無文說故。即起下不善分別惑也　若",
    "T43n1830_06b:0453c12": "爾應下界行上無明發。此中邪見俱行思即",
    "T43n1830_06b:0453c13": "是。又可為難。以上行下無明發。以下例",
    "T43n1830_06b:0453c14": "上亦然　如下緣生中自當分別。起潤生",
    "T43n1830_06b:0453c15": "愛生下亦是。即是俱生無記煩惱也。此中",
    "T43n1830_06b:0453c16": "應言我見．我愛．及慢．無明。無明．愛定有。我",
    "T43n1830_06b:0453c17": "見．慢不定。未必俱故所以不說。又例起故。",
    "T43n1830_06b:0453c18": "此舉方隅。無違理失。",
    "T43n1830_06b:0453c19": "下會五十八等文。",
    "T43n1830_06b:0453c20": "論。而言生上至或隨轉門。述曰。謂餘三見。",
    "T43n1830_06b:0453c21": "疑等。不起下故。唯此二時起此等故。或隨",
    "T43n1830_06b:0453c22": "轉門。順薩婆多故。起餘疑等無正文說。",
    "T43n1830_06b:0453c23": "然應如理思所餘分別．俱生之惑亦得起",
    "T43n1830_06b:0453c24": "不。見斷瞋．癡可有。修斷慢等亦有。餘不得",
    "T43n1830_06b:0453c25": "起。唯潤生時起修斷惑。餘時不起。故不可",
    "T43n1830_06b:0453c26": "起修斷之瞋．及邊見二。無起相故。中有謗",
    "T43n1830_06b:0453c27": "涅槃便墮地獄。但可起瞋與邪見並。時節",
    "T43n1830_06b:0453c28": "極短。不可起餘疑．見取等。無起相故。若",
    "T43n1830_06b:0453c29": "總說起。雖無正文遮。無行相故不可說",
    "T43n1830_06b:0454a01": "起。唯得起下六。謂邪見．瞋．癡．愛．慢．我見。",
    "T43n1830_06b:0454a02": "餘四不可起。分別．俱生隨其所應。下之起",
    "T43n1830_06b:0454a03": "上得起幾法。若唯定煩惱非生煩惱。即唯",
    "T43n1830_06b:0454a04": "有五。見．慢．愛．疑．無明。見即見取。若并生",
    "T43n1830_06b:0454a05": "煩惱。我見潤生起亦無失。其戒取．邪見．邊",
    "T43n1830_06b:0454a06": "見。未見正文。以理准者。亦得二取可起。",
    "T43n1830_06b:0454a07": "執上地法為見．戒可有起理。得宿住通",
    "T43n1830_06b:0454a08": "計梵王為常是邪見。亦有此理。邊見可得。",
    "T43n1830_06b:0454a09": "得宿住計全常等是。上九煩惱下皆可起。",
    "T43n1830_06b:0454a10": "未見起斷見文。然約九地三界得起上",
    "T43n1830_06b:0454a11": "幾許。八地二界何者。今說色界。若無色界",
    "T43n1830_06b:0454a12": "互起上下。如樞要說。此中幾是分別．俱生。",
    "T43n1830_06b:0454a13": "亦應如理思。",
    "T43n1830_06b:0454a14": "論。下地煩惱至味上定故。述曰。第三子門",
    "T43n1830_06b:0454a15": "上下緣別。貪緣上者。一由味勝定。二由求",
    "T43n1830_06b:0454a16": "生。此通見．修。六十二卷說五種愛緣上。此",
    "T43n1830_06b:0454a17": "但舉一。但得緣故。顯揚等同。",
    "T43n1830_06b:0454a18": "論。既說瞋恚至離欲地故。述曰。此唯見斷。",
    "T43n1830_06b:0454a19": "瞋恚緣滅．道五十八文。此中為例。瞋親迷",
    "T43n1830_06b:0454a20": "滅．道。亦應緣上地。以瞋緣事例於理故。",
    "T43n1830_06b:0454a21": "深理尚然。何況淺事。",
    "T43n1830_06b:0454a22": "論。總緣諸行至得緣上故。述曰。總緣諸行",
    "T43n1830_06b:0454a23": "起我．我所。斷．常．慢得上緣者。八十八說。",
    "T43n1830_06b:0454a24": "世間道不伏身見。由此見故於下上地所",
    "T43n1830_06b:0454a25": "有俱行和雜自體。不觀差別總計為我．",
    "T43n1830_06b:0454a26": "及我所等。五十八云其世間道得離修道",
    "T43n1830_06b:0454a27": "貪欲．瞋恚。及彼隨法隣近憍．慢等。故知與",
    "T43n1830_06b:0454a28": "我見俱慢．貪．及邊見亦不伏。此與我見相",
    "T43n1830_06b:0454a29": "隣近故。八十八以我見為本略不說餘。此",
    "T43n1830_06b:0454b01": "論中說總緣行中。不言貪者略也。以別有",
    "T43n1830_06b:0454b02": "論文貪上緣故。和雜計為我。即上界種子",
    "T43n1830_06b:0454b03": "等法也。不計現行故。此第六識。唯修所斷",
    "T43n1830_06b:0454b04": "　或有異釋。見斷我見。如四全常亦得緣",
    "T43n1830_06b:0454b05": "上。乃以三界合緣為我。除此不得緣別",
    "T43n1830_06b:0454b06": "生故。",
    "T43n1830_06b:0454b07": "論。餘五緣上其理極成。述曰。謂癡．疑．邪",
    "T43n1830_06b:0454b08": "見．二取。對法第六與此同故。此中我見．邊",
    "T43n1830_06b:0454b09": "見．及慢唯舉總緣。瞋唯別緣。貪．癡通總．別",
    "T43n1830_06b:0454b10": "　有義我見．邊見。准六十二見一分常等亦",
    "T43n1830_06b:0454b11": "通別緣。而緣上者。慢雖無文。陵他所得",
    "T43n1830_06b:0454b12": "勝法。何妨見道所斷之慢亦得緣上。又緣",
    "T43n1830_06b:0454b13": "梵王一分常者。是上地我見後生常見。得宿",
    "T43n1830_06b:0454b14": "住智緣。起上界身．邊見故。正義唯是上地",
    "T43n1830_06b:0454b15": "所繫。得宿住智後方起故。",
    "T43n1830_06b:0454b16": "論。而有處言至或依別緣。述曰。對法第六。",
    "T43n1830_06b:0454b17": "五十八．九等。貪．瞋．慢．及我見不緣上。此言",
    "T43n1830_06b:0454b18": "等者等取我見。彼依麁相說。麁相說即小",
    "T43n1830_06b:0454b19": "乘也　或麁顯行相非巨細。巨細即得。除此",
    "T43n1830_06b:0454b20": "所說　或依別緣自身為我我見等不緣",
    "T43n1830_06b:0454b21": "上故。或彼對法第六。見緣上中。唯除我見",
    "T43n1830_06b:0454b22": "不除邊見略也。邊見隨我見後生。身見不",
    "T43n1830_06b:0454b23": "緣。邊見應爾。故五十八迷苦諦等中。云",
    "T43n1830_06b:0454b24": "緣大梵等為有情常是迷苦邪見。即下界",
    "T43n1830_06b:0454b25": "邪見緣上界起。彼卷初云六十二見全常",
    "T43n1830_06b:0454b26": "等是常見。即依薩迦耶見後生故。如前已",
    "T43n1830_06b:0454b27": "說。是他地邊見。隨計他地我見後生故。分",
    "T43n1830_06b:0454b28": "別我見得定已去起上法故。此中例邊同",
    "T43n1830_06b:0454b29": "於我見必依起故。此解為勝。",
    "T43n1830_06b:0454c01": "論。不見世間至身見起故。述曰。一解云。無",
    "T43n1830_06b:0454c02": "有見道別緣我見有計他地現行為我。以",
    "T43n1830_06b:0454c03": "別緣者見所斷故。邊見亦爾。依彼起故。今",
    "T43n1830_06b:0454c04": "此所解一分常等。隨於色界繫我後而生。",
    "T43n1830_06b:0454c05": "此極有理。然此正是得彼定者。依宿住通",
    "T43n1830_06b:0454c06": "執為彼常。故如所說。依尋．伺者未得上",
    "T43n1830_06b:0454c07": "定。不起上我見。如何起常。故如先說。今",
    "T43n1830_06b:0454c08": "此又解。應言但是欲界所繫自身之我。不",
    "T43n1830_06b:0454c09": "許別緣計他地法為自內我。計他之我理",
    "T43n1830_06b:0454c10": "亦不遮。故於此後起常見等。是邊見攝。不",
    "T43n1830_06b:0454c11": "爾此義道理難思。文中但舉修道總緣我見",
    "T43n1830_06b:0454c12": "為他界緣。理准亦有見道所斷別緣我見。",
    "T43n1830_06b:0454c13": "計他地法為他之我。文中但遮計為自我",
    "T43n1830_06b:0454c14": "故　又解別緣者是多分義。謂非總緣。及六",
    "T43n1830_06b:0454c15": "十二見所依我見以外。無任運．分別二種",
    "T43n1830_06b:0454c16": "我見。別緣他地為我者故。其此總緣。六十",
    "T43n1830_06b:0454c17": "二見時。理不應遮。緣者所以。依別所以說",
    "T43n1830_06b:0454c18": "彼不緣　又解依小乘別緣者。不執他地",
    "T43n1830_06b:0454c19": "法為我等。大乘無遮。",
    "T43n1830_06b:0454c20": "論。上地煩惱至而陵彼故。述曰。上地之惑",
    "T43n1830_06b:0454c21": "得緣下地。分別．俱生理俱無失。五十九",
    "T43n1830_06b:0454c22": "說於下有情恃己勝德。而陵下地亦起慢",
    "T43n1830_06b:0454c23": "故。",
    "T43n1830_06b:0454c24": "論。總緣諸行至得緣下地。述曰。如前已",
    "T43n1830_06b:0454c25": "說此但修道。有文證故總緣起我．邊見．愛",
    "T43n1830_06b:0454c26": "故。此亦有慢。別有相故略而不說。許起見",
    "T43n1830_06b:0454c27": "道理亦無失。此決定然。",
    "T43n1830_06b:0454c28": "論。疑後三見如理應思。述曰。癡已極成所",
    "T43n1830_06b:0454c29": "以不說。疑及邪見．見取．戒取是後三見。如",
    "T43n1830_06b:0455a01": "理應思。此中有義亦得緣下。疑於欲界佛",
    "T43n1830_06b:0455a02": "世尊故。或復邪執得有邪見。撥疑下地苦．",
    "T43n1830_06b:0455a03": "集理故。得上定已起彼二取執欲界聞．",
    "T43n1830_06b:0455a04": "思。昔所起者為勝因故。有義不得。無文",
    "T43n1830_06b:0455a05": "證故。又二見得行相如前。除邪見．疑。",
    "T43n1830_06b:0455a06": "論。而說上惑至或依別緣。述曰。五十八等",
    "T43n1830_06b:0455a07": "云上不緣下。彼依多分餘一切時一切異",
    "T43n1830_06b:0455a08": "生故。依別行相緣計為我。邊見。及愛。不緣",
    "T43n1830_06b:0455a09": "下故。總緣者得。",
    "T43n1830_06b:0455a10": "論。此十煩惱至彼唯善故。述曰。第八大門",
    "T43n1830_06b:0455a11": "中。學者有學．無學．非．學無學。然唯第三。非",
    "T43n1830_06b:0455a12": "前二種。瑜伽五十七。二十二根中有學．無學。",
    "T43n1830_06b:0455a13": "通漏．無漏。然彼唯善。此染故非。",
    "T43n1830_06b:0455a14": "論。此十煩惱何所斷耶。述曰。此問第九三",
    "T43n1830_06b:0455a15": "斷門。",
    "T43n1830_06b:0455a16": "論。非非所斷彼非染故。述曰。此即總答。諸",
    "T43n1830_06b:0455a17": "染皆斷。然通見．修故非非斷。非所斷法",
    "T43n1830_06b:0455a18": "非是染故。",
    "T43n1830_06b:0455a19": "論。分別起者至細難斷故。述曰。分別皆見",
    "T43n1830_06b:0455a20": "斷。以麁易斷故。如對法第三．第四卷初說。",
    "T43n1830_06b:0455a21": "俱生唯修斷。如前已說。分別．俱生之數各",
    "T43n1830_06b:0455a22": "有品類。然見所斷。為同小乘見四諦斷。",
    "T43n1830_06b:0455a23": "為九品斷耶。",
    "T43n1830_06b:0455a24": "論。見所斷十至總緣諦故。述曰。下別解斷。",
    "T43n1830_06b:0455a25": "於中有二。初分別。後俱生　分別中初總。",
    "T43n1830_06b:0455a26": "後別。此初也。此中十種皆俱頓斷。以真見道",
    "T43n1830_06b:0455a27": "總緣諦故。總緣四諦之真如。真如雖自相",
    "T43n1830_06b:0455a28": "觀望諦而說。並皆緣之。名總緣諦。至下",
    "T43n1830_06b:0455a29": "第九斷惑中解。五十九說與壞緣諦作意",
    "T43n1830_06b:0455b01": "相應故。煩惱雖九品。違一或三品智故。非",
    "T43n1830_06b:0455b02": "如俱生九品諸惑違九品智故。數數修道",
    "T43n1830_06b:0455b03": "方能斷之。然除利根由先聞．思力加行。以",
    "T43n1830_06b:0455b04": "三界九地煩惱上下地九品。各各為類修道",
    "T43n1830_06b:0455b05": "一時總斷。得第四果。",
    "T43n1830_06b:0455b06": "論。然迷諦相至怖畏處故。述曰。下別解分",
    "T43n1830_06b:0455b07": "別。第二迷諦總別。然於見道迷諦煩惱。有",
    "T43n1830_06b:0455b08": "總有別。總者謂十皆通迷四諦。即一一煩",
    "T43n1830_06b:0455b09": "惱皆起之時。迷四諦理。又諸煩惱有別行",
    "T43n1830_06b:0455b10": "相。如何者是迷苦諦等。此一諦下別行相。",
    "T43n1830_06b:0455b11": "謂隨此諦下見．疑後生。即名迷此。若唯爾",
    "T43n1830_06b:0455b12": "者。邪見．疑．癡總迷撥疑四諦。及隨此起",
    "T43n1830_06b:0455b13": "貪等。此是何諦攝。是故須說此總行相。即",
    "T43n1830_06b:0455b14": "此總迷見．疑等。名通迷四諦見．疑。隨此見",
    "T43n1830_06b:0455b15": "等起貪等。皆名通迷四諦貪等。貪等行相",
    "T43n1830_06b:0455b16": "如見等總迷可爾。若別迷行相。是何諦下",
    "T43n1830_06b:0455b17": "貪等。貪等不能獨頭別迷諦故。無隨總行",
    "T43n1830_06b:0455b18": "相見等之貪等。是別迷諦下惑。由見道貪",
    "T43n1830_06b:0455b19": "等緣見．疑生故　今此總有二種。一數總。",
    "T43n1830_06b:0455b20": "諦各具十故。二行相總。有通迷四諦故。由",
    "T43n1830_06b:0455b21": "此二二迷有六。三三迷有四。總迷有一。如",
    "T43n1830_06b:0455b22": "壞緣念住　別亦有二。一數別。三諦有八。",
    "T43n1830_06b:0455b23": "一諦有十故。二行相別。各各別迷故　何以",
    "T43n1830_06b:0455b24": "十種皆能迷四諦。苦．集是十因．依處故。一",
    "T43n1830_06b:0455b25": "是因。二是依處。對法第七。苦．集是十因緣。",
    "T43n1830_06b:0455b26": "增長此十。又為依處。性能隨順生此十故。",
    "T43n1830_06b:0455b27": "此等與大論第八同。滅．道是彼怖畏處所。",
    "T43n1830_06b:0455b28": "性不隨順增長十種。但起迷撥猶豫等事。",
    "T43n1830_06b:0455b29": "緣此二諦起十惑故。又外道於此二諦。起",
    "T43n1830_06b:0455c01": "種種分別故。皆迷滅．道。其煩惱起皆具此",
    "T43n1830_06b:0455c02": "二緣。然總迷者。行相總故說具二緣。其別",
    "T43n1830_06b:0455c03": "行相不說有也。據實俱有。以行相迷有總．",
    "T43n1830_06b:0455c04": "別故。總謂十種皆迷四諦。是數總也。因．依",
    "T43n1830_06b:0455c05": "處等。是行相總　問如何於集．滅．道下起",
    "T43n1830_06b:0455c06": "身．邊二見　答此二見行相深執取。不了",
    "T43n1830_06b:0455c07": "三諦故　若爾即一切我見皆迷四諦　應",
    "T43n1830_06b:0455c08": "云。此執三諦下煩惱．蘊等。為二見故。",
    "T43n1830_06b:0455c09": "論。別謂別迷至屬苦諦故。述曰。集．滅．道三",
    "T43n1830_06b:0455c10": "諦有別行相。不共無明迷三諦者。故得成",
    "T43n1830_06b:0455c11": "八。身．邊二見多計諸有漏果法為二見故",
    "T43n1830_06b:0455c12": "唯迷苦。唯於苦諦不了行相增故。非是能",
    "T43n1830_06b:0455c13": "了餘之三諦。此同小乘唯果處起。然實緣",
    "T43n1830_06b:0455c14": "迷三諦。亦有二見緣三諦下所起諸惑為",
    "T43n1830_06b:0455c15": "我等故。然以別緣諦十六行中空．非我二。",
    "T43n1830_06b:0455c16": "唯屬苦諦故。不說三諦有此之二見。謂總",
    "T43n1830_06b:0455c17": "空．非我通四諦。為總緣諦行方斷惑故。十",
    "T43n1830_06b:0455c18": "六行非總行故。言別空．非我。屬言屬著。或",
    "T43n1830_06b:0455c19": "言攝屬。二言皆得。初解是本後解無違　問",
    "T43n1830_06b:0455c20": "若爾於集．滅諦如何起戒取　答執彼下",
    "T43n1830_06b:0455c21": "見眷屬．戒等為戒取故。如五十八除二見",
    "T43n1830_06b:0455c22": "一一別說。然對法第七．大論第八。約總迷",
    "T43n1830_06b:0455c23": "諦故。十皆迷四諦。五十八。約別迷四諦",
    "T43n1830_06b:0455c24": "故。二唯迷苦八通迷四。二論實不相違。總",
    "T43n1830_06b:0455c25": "中有行相總者。緣迷多諦。至迷三．四名",
    "T43n1830_06b:0455c26": "行相總。若迷少諦但迷一諦名行相別。然",
    "T43n1830_06b:0455c27": "立一百二十八煩惱。唯依數總．別緣者說。",
    "T43n1830_06b:0455c28": "若唯依總行相．數別說。便無一百二十八",
    "T43n1830_06b:0455c29": "故。如相應無明隨不共說。此總行相隨別",
    "T43n1830_06b:0456a01": "者說。理亦無失。",
    "T43n1830_06b:0456a02": "問此十迷四諦。為皆是親迷。亦有疎迷者。",
    "T43n1830_06b:0456a03": "為答此問。及顯別行相故次論文。",
    "T43n1830_06b:0456a04": "論。謂疑三見親迷苦理。述曰。以上總解迷",
    "T43n1830_06b:0456a05": "諦數別。此下即是迷諦行別。且舉苦諦。謂",
    "T43n1830_06b:0456a06": "疑．三見等。三見者謂邪．我．邊　親迷苦理。",
    "T43n1830_06b:0456a07": "此四行相深取所緣。親從不了苦諦理起。",
    "T43n1830_06b:0456a08": "論。二取執彼至為勝能淨。述曰。見．戒二取",
    "T43n1830_06b:0456a09": "執前三見。及俱時蘊為勝能淨是見取。執",
    "T43n1830_06b:0456a10": "彼俱戒．及蘊。為勝．能淨是戒取。然無執獨",
    "T43n1830_06b:0456a11": "起貪欲．癡．慢為見．戒取。非見．戒故。非此",
    "T43n1830_06b:0456a12": "二眷屬故。此之二取。雖復行解能深執取是",
    "T43n1830_06b:0456a13": "迷理煩惱。然不親迷無我理等。",
    "T43n1830_06b:0456a14": "論。於自他見至起貪恚慢。述曰。於自見起",
    "T43n1830_06b:0456a15": "貪。他見起瞋。於自．他二見起慢。恃己",
    "T43n1830_06b:0456a16": "陵他見故名隨應。皆亦疎迷。",
    "T43n1830_06b:0456a17": "論。相應無智至親迷苦理。述曰。若此九相",
    "T43n1830_06b:0456a18": "應無智。與前九惑隨所應同親疎迷理。不",
    "T43n1830_06b:0456a19": "共無明不了苦理故親迷苦理。即十中五",
    "T43n1830_06b:0456a20": "別起親迷苦理。五別起不然。然二取見",
    "T43n1830_06b:0456a21": "法行相深遠。能深迷執故可言迷理。別起",
    "T43n1830_06b:0456a22": "貪等行相淺近。不深迷執故。何言迷苦理。",
    "T43n1830_06b:0456a23": "此但迷事不迷於理　若爾何故前言十",
    "T43n1830_06b:0456a24": "皆迷諦　諦有事．理無相違失。又相應貪",
    "T43n1830_06b:0456a25": "等。如次下說亦迷苦理。故復前言十皆迷",
    "T43n1830_06b:0456a26": "諦。此苦諦已。",
    "T43n1830_06b:0456a27": "論。疑及邪見至准苦應知。述曰。於集．滅．",
    "T43n1830_06b:0456a28": "道三唯有八中除二見故。疑．及邪見．不共",
    "T43n1830_06b:0456a29": "無明。親迷集等三諦。然實有身．邊別迷三",
    "T43n1830_06b:0456b01": "諦。以說八故略而不論。二取．貪等准前苦",
    "T43n1830_06b:0456b02": "說。以二見無故不唯親迷。",
    "T43n1830_06b:0456b03": "論。然瞋亦能至生憎嫉故。述曰。瞋亦親迷",
    "T43n1830_06b:0456b04": "滅．道。此意顯瞋無漏緣故。迷理生故。無瞋．",
    "T43n1830_06b:0456b05": "苦．集理故此不說。但迷無漏之諦理也。由",
    "T43n1830_06b:0456b06": "彼親迷二諦起故。此上皆與五十八同",
    "T43n1830_06b:0456b07": "　又解雖親緣理非迷理惑。不深取故。又以",
    "T43n1830_06b:0456b08": "不緣理故。便非迷理。但以行相深遠。",
    "T43n1830_06b:0456b09": "取者能迷於理。故見戒取名迷理惑　此解",
    "T43n1830_06b:0456b10": "不爾。何處煩惱親緣理生不名迷理。五十",
    "T43n1830_06b:0456b11": "八說瞋迷滅諦等故。言迷諦者。必是理故。",
    "T43n1830_06b:0456b12": "前解為勝。如下忿等。迷諦同故。",
    "T43n1830_06b:0456b13": "論。迷諦親疎麁相如是。述曰。未盡理故。",
    "T43n1830_06b:0456b14": "五十八說亦麁相也。",
    "T43n1830_06b:0456b15": "論。委細說者至隨應如彼。述曰。疑．三見．無",
    "T43n1830_06b:0456b16": "明五法。親迷諦理。二取疎遠如前定說。且",
    "T43n1830_06b:0456b17": "苦諦下貪．瞋．慢三。若獨頭起緣見生者。疎",
    "T43n1830_06b:0456b18": "遠如前說。若此貪．慢與三法俱。瞋與疑",
    "T43n1830_06b:0456b19": "等四俱起者。隨應如彼亦名親迷諦。慢．貪",
    "T43n1830_06b:0456b20": "與我見俱生。於滅．道下煩惱後起亦名迷",
    "T43n1830_06b:0456b21": "無漏。瞋與疑俱起或獨起。此約數總。若數",
    "T43n1830_06b:0456b22": "別者。除集．滅．道下二見准前應說　若餘",
    "T43n1830_06b:0456b23": "獨頭起貪．瞋．慢。名迷四諦事。若三見．疑俱",
    "T43n1830_06b:0456b24": "者。亦名迷四諦理。又瞋．慢可成無漏緣惑。",
    "T43n1830_06b:0456b25": "若滅．道下無漏別緣貪。如何說成無漏緣",
    "T43n1830_06b:0456b26": "惑。由此不說貪無漏緣。迷則可爾。是故言",
    "T43n1830_06b:0456b27": "隨應。此即大論等所無也。",
    "T43n1830_06b:0456b28": "明見道已修道云何。",
    "T43n1830_06b:0456b29": "論。俱生二見至修道方斷。述曰。身．邊二見。",
    "T43n1830_06b:0456c01": "及此俱愛．慢．無明三。雖親迷苦諦理。以行",
    "T43n1830_06b:0456c02": "相細難斷故。修道方斷。與苦諦下二見等",
    "T43n1830_06b:0456c03": "別。彼麁行相故。",
    "T43n1830_06b:0456c04": "論。瞋餘愛等至故修所斷。述曰。瞋及除前",
    "T43n1830_06b:0456c05": "二見相應。之外餘獨行愛慢。及此相應無明。",
    "T43n1830_06b:0456c06": "迷別有情或境事生不迷於理。不違四諦",
    "T43n1830_06b:0456c07": "觀故修所斷。簡見道獨行貪等。雖有迷於",
    "T43n1830_06b:0456c08": "事。然違諦觀故見所斷。",
    "T43n1830_06b:0456c09": "此第九大門中有二子門。一三斷。二總別迷",
    "T43n1830_06b:0456c10": "諦。迷諦親．疎。兼明迷理．事。次下第十緣",
    "T43n1830_06b:0456c11": "有事無事門。",
    "T43n1830_06b:0456c12": "論。雖諸煩惱至無事煩惱。述曰。煩惱心等",
    "T43n1830_06b:0456c13": "上說所變。皆有相分親所緣者。今不取之。",
    "T43n1830_06b:0456c14": "但彼本質或有。或無。名緣有事．無事煩惱。",
    "T43n1830_06b:0456c15": "如下所引有多論文。今取當對法第七。身",
    "T43n1830_06b:0456c16": "見等及此相應法等。無本質我名緣無",
    "T43n1830_06b:0456c17": "事。餘不與此俱者名緣有事。以不執我",
    "T43n1830_06b:0456c18": "故。此據人執為論。不據法執。法執通餘",
    "T43n1830_06b:0456c19": "一切心故。非唯我見。若唯我見。及俱法。亦",
    "T43n1830_06b:0456c20": "通攝法執盡。即餘四見。及疑無法執。必與",
    "T43n1830_06b:0456c21": "我見不俱故。便為大失　此中煩惱。何者",
    "T43n1830_06b:0456c22": "與我見俱。何者不共。如前自俱有門說",
    "T43n1830_06b:0456c23": "　問一切皆有本質。乃至緣空亦有空名為",
    "T43n1830_06b:0456c24": "本質故。即極微教。乃至龜毛等名若為本",
    "T43n1830_06b:0456c25": "質。何故今言無本質名緣無事煩惱　答",
    "T43n1830_06b:0456c26": "若餘影外別有所託名本質。即無無本",
    "T43n1830_06b:0456c27": "質者。今取如名之下有所目之質。即有體",
    "T43n1830_06b:0456c28": "無之者。如空華．兔角等。故今言名緣無",
    "T43n1830_06b:0456c29": "事煩惱。亦不相違。影像．本質雙言名緣",
    "T43n1830_06b:0457a01": "有．無之煩惱。或直據本質名此二緣煩惱。",
    "T43n1830_06b:0457a02": "今勘無漏緣中。不得作此後解。所引諸無",
    "T43n1830_06b:0457a03": "事．有事論文。應為門義勒之。瑜伽論云。",
    "T43n1830_06b:0457a04": "又十煩惱見所斷者名曰無事。彼所緣事非",
    "T43n1830_06b:0457a05": "成實故。所餘煩惱有事．無事彼相違故。以",
    "T43n1830_06b:0457a06": "見道惑以見為首。所取本質都無有故。重",
    "T43n1830_06b:0457a07": "緣惑等相從而說名緣無事。修道雖有見",
    "T43n1830_06b:0457a08": "境無事。多緣事故。從多名緣有事煩惱。下",
    "T43n1830_06b:0457a09": "五十九云。諸見與慢是無事。貪．恚是有事。",
    "T43n1830_06b:0457a10": "無明．疑通二種。此以理論。見．修諸見。慢中",
    "T43n1830_06b:0457a11": "我慢。本質無故。貪等少故。略而不說。即彼",
    "T43n1830_06b:0457a12": "卷下文云。有事緣。謂諸有事煩惱。無事緣。",
    "T43n1830_06b:0457a13": "謂諸無事煩惱。此文總說亦不相違。亦云。",
    "T43n1830_06b:0457a14": "無境緣謂緣分別所計滅道。及廣大佛法等",
    "T43n1830_06b:0457a15": "所有煩惱。對法第五云。有事境所緣者。謂",
    "T43n1830_06b:0457a16": "除見．慢。及此相應法。餘所緣境界。無事者。",
    "T43n1830_06b:0457a17": "謂前所除。同五十九初文所說。次下文云。",
    "T43n1830_06b:0457a18": "非有所緣。謂顛倒心．心所。及緣過去．未來．",
    "T43n1830_06b:0457a19": "夢．影．幻等所緣境界。此不論煩惱但本境",
    "T43n1830_06b:0457a20": "無。有所緣。謂餘所緣境界。即本質有三性心．",
    "T43n1830_06b:0457a21": "心所對法第七亦云。煩惱有二種。謂緣有",
    "T43n1830_06b:0457a22": "事．無事。無事者謂見。及見相應法。見謂薩迦",
    "T43n1830_06b:0457a23": "耶見．及邊執見。所餘煩惱名緣有事者。以",
    "T43n1830_06b:0457a24": "通見．修此之二見為首。本境實無。相應亦",
    "T43n1830_06b:0457a25": "爾。此文盡理。與此文同。非瞋等惑可名",
    "T43n1830_06b:0457a26": "無事故。如說樞要。",
    "T43n1830_06b:0457a27": "論。彼親所緣至無漏煩惱。述曰。此下第十",
    "T43n1830_06b:0457a28": "一。有漏緣．無漏緣分別。如疑．邪見．無明及",
    "T43n1830_06b:0457a29": "此相應瞋．慢等法無漏緣者。親所緣雖皆有",
    "T43n1830_06b:0457b01": "漏。而所杖本質亦通無漏。唯影像相是有漏",
    "T43n1830_06b:0457b02": "故。今此但取本．影二境。名緣漏．無漏煩",
    "T43n1830_06b:0457b03": "惱。准有．無事不但取本質。與有．無事緣",
    "T43n1830_06b:0457b04": "別。不可為例。",
    "T43n1830_06b:0457b05": "論。緣自地者至所起名境。述曰。自下第十",
    "T43n1830_06b:0457b06": "二大門。緣自地煩惱依．緣俱增。名緣分別",
    "T43n1830_06b:0457b07": "所起事境。此境本質。亦由今時分別起故。",
    "T43n1830_06b:0457b08": "事者體也。緣他地。及無漏者。名緣分別所",
    "T43n1830_06b:0457b09": "起名境。影像．本質不相似。滅．道深遠。地處",
    "T43n1830_06b:0457b10": "遠故。依．緣不增。但尋彼名彼名可增。故",
    "T43n1830_06b:0457b11": "言分別所起名境。或復名者。即心．心所相分",
    "T43n1830_06b:0457b12": "之名。亦由能分別所起故。此如五十八．五",
    "T43n1830_06b:0457b13": "十九．對法第六．第七抄說。有別所以。",
    "T43n1830_06b:0457b14": "論。餘門分別如理應思。述曰。謂有．無異熟。",
    "T43n1830_06b:0457b15": "有漏．無漏。七隨眠攝。八纏諸蓋攝。乃至九品",
    "T43n1830_06b:0457b16": "等分別。皆如理思。",
    "T43n1830_06b:0457b17": "論。已說根本至其相云何。述曰。結前生後。",
    "T43n1830_06b:0457b18": "論。頌曰至散亂不正知。述曰。下第四段明",
    "T43n1830_06b:0457b19": "第五位。此舉頌列名。",
    "T43n1830_06b:0457b20": "論。曰至名隨煩惱。述曰。長行為二。初釋",
    "T43n1830_06b:0457b21": "體．業等相。後諸門釋。初門有六。初釋得名。",
    "T43n1830_06b:0457b22": "二束為三位。三釋體．業。四解頌中與．并．及",
    "T43n1830_06b:0457b23": "字。五解隨名之通局。六解廢立　釋頌之",
    "T43n1830_06b:0457b24": "中隨煩惱字。謂忿等十．及忘念．不正知．放逸",
    "T43n1830_06b:0457b25": "餘假染心所。是貪等法根本麁行差別分位",
    "T43n1830_06b:0457b26": "名隨煩惱。無慚．無愧．掉舉．惛沈．散亂．不信．",
    "T43n1830_06b:0457b27": "懈怠七法。雖別有體。是前根本之等流性",
    "T43n1830_06b:0457b28": "名隨煩惱。由根本為因此得有故。此據正",
    "T43n1830_06b:0457b29": "義。又說唯四是實　言等流者。謂同類義。",
    "T43n1830_06b:0457c01": "勢非強勝。然非因故。不名根本。不能生",
    "T43n1830_06b:0457c02": "餘染心所等。或等流者是等流果　若爾即",
    "T43n1830_06b:0457c03": "根本後方生非俱時義　此說同時為等",
    "T43n1830_06b:0457c04": "流果。六十二二解。一云隨惱於心。二隨煩",
    "T43n1830_06b:0457c05": "惱而生。今同後義。",
    "T43n1830_06b:0457c06": "論。此二十種至名小隨煩惱。述曰。自下第",
    "T43n1830_06b:0457c07": "二束為三位。此忿等十。自類相生。各別起",
    "T43n1830_06b:0457c08": "故。非不共他中．大惑俱。行位局故。名之",
    "T43n1830_06b:0457c09": "為小。",
    "T43n1830_06b:0457c10": "論。無慚等二至名中隨煩惱。述曰。自得俱",
    "T43n1830_06b:0457c11": "生。行通忿等。唯遍不善位局後八。",
    "T43n1830_06b:0457c12": "論。掉舉等八至名大隨煩惱。述曰。自得俱",
    "T43n1830_06b:0457c13": "生。但染皆遍。得俱生故不可名小。染皆遍",
    "T43n1830_06b:0457c14": "故不可名中。二義既殊故八名大。三位料",
    "T43n1830_06b:0457c15": "簡諸論無也。",
    "T43n1830_06b:0457c16": "自下第三出其體．業。礭解心所指陳分別。",
    "T43n1830_06b:0457c17": "當如下知。",
    "T43n1830_06b:0457c18": "論。云何為忿至憤發為性。述曰。今以時分．",
    "T43n1830_06b:0457c19": "行相顯體　依對現前不饒益境者。謂依現",
    "T43n1830_06b:0457c20": "在可見聞事。或是有情。或是他見。即緣事",
    "T43n1830_06b:0457c21": "生。五蘊論說現不饒益事故。非無漏法是",
    "T43n1830_06b:0457c22": "現違緣事。忿行相淺不深取故。若對現無",
    "T43n1830_06b:0457c23": "漏。此即是瞋。如前已說。",
    "T43n1830_06b:0457c24": "論。能障不忿至身表業故。述曰。此顯作",
    "T43n1830_06b:0457c25": "用。不忿即無瞋。顯揚論云。忿障無瞋故。",
    "T43n1830_06b:0457c26": "此等如前善中已說。下一一應知執仗即是",
    "T43n1830_06b:0457c27": "身惡表業仗謂器仗。從麁猛多分說。唯言",
    "T43n1830_06b:0457c28": "執仗亦有惡言故。",
    "T43n1830_06b:0457c29": "論。此即瞋恚至忿相用故。述曰。此對外人",
    "T43n1830_06b:0458a01": "辨其假實。顯此所依若無諍義同。但敘一",
    "T43n1830_06b:0458a02": "解。以皆義同故。若體別義異。即各敘之。不",
    "T43n1830_06b:0458a03": "可嫌繁。又五十五．及五十八等說同者。抄",
    "T43n1830_06b:0458a04": "中不說。若異者。一一別敘。",
    "T43n1830_06b:0458a05": "論。云何為恨至結怨為性。述曰。恨忿後起。",
    "T43n1830_06b:0458a06": "餘文可知。",
    "T43n1830_06b:0458a07": "論。能障不恨至恨相用故。述曰。熱惱為業。",
    "T43n1830_06b:0458a08": "由恨故生惱。非俱時也。然忿亦生惱。親對",
    "T43n1830_06b:0458a09": "輕故　但說恨生。此等顯揚各有五業。彼論",
    "T43n1830_06b:0458a10": "隨所依之惑所翻實法。即為彼障。下一准",
    "T43n1830_06b:0458a11": "知。彼同此者下不述也。異者當顯。",
    "T43n1830_06b:0458a12": "論。云何為覆至不安隱故。述曰。自作罪已",
    "T43n1830_06b:0458a13": "恐失財利及名譽故。隱藏為性。對法云。法",
    "T43n1830_06b:0458a14": "爾覆罪者心必憂悔。由此不得安隱而住。",
    "T43n1830_06b:0458a15": "論。有義此覆至覆自罪故。述曰。皆由不",
    "T43n1830_06b:0458a16": "懼當來之苦方覆罪故。諸懼苦者必不覆",
    "T43n1830_06b:0458a17": "罪故。此以理顯　言論說者。五十五．對法",
    "T43n1830_06b:0458a18": "說故。即以教成。然五十八中。是諂品類等",
    "T43n1830_06b:0458a19": "流。此據隨惑之類。諂亦癡分亦不相違。",
    "T43n1830_06b:0458a20": "言諂品者。俱癡分故。",
    "T43n1830_06b:0458a21": "論。有義此覆至覆自罪故。述曰。諸覆罪者。",
    "T43n1830_06b:0458a22": "亦有恐失財利名譽故貪分。",
    "T43n1830_06b:0458a23": "論。論據麁顯至是貪分故。述曰。論據無智",
    "T43n1830_06b:0458a24": "俱為名譽而覆罪者。此相麁顯故唯說癡",
    "T43n1830_06b:0458a25": "分。如諸論皆說掉舉是貪分。實別有體亦",
    "T43n1830_06b:0458a26": "癡分故。不極成者理必不然。",
    "T43n1830_06b:0458a27": "論。然說掉舉至唯是貪分。述曰。二論說掉",
    "T43n1830_06b:0458a28": "舉遍染心。故知亦癡分。或別有體。唯貪分",
    "T43n1830_06b:0458a29": "者貪相增故。瞋等俱時便應無故。如前已",
    "T43n1830_06b:0458b01": "說。",
    "T43n1830_06b:0458b02": "論。云何為惱至䖧螫為業。述曰。追先忿．恨",
    "T43n1830_06b:0458b03": "之境。觸現違緣心多佷戾者。慠佷𢤱戾。尤",
    "T43n1830_06b:0458b04": "蛆惱螫於他人等。",
    "T43n1830_06b:0458b05": "論。謂追往惡至惱相用故。述曰。此釋前業。",
    "T43n1830_06b:0458b06": "緣過．現生。對法．顯揚第一．五蘊。皆言發",
    "T43n1830_06b:0458b07": "兇險鄙惡麁弊之言者。以多發故。由惱起",
    "T43n1830_06b:0458b08": "時亦發身業故。如忿亦發語但說執仗。囂",
    "T43n1830_06b:0458b09": "謂諠囂。暴謂卒暴。兇謂兇儉．兇疎。鄙謂鄙",
    "T43n1830_06b:0458b10": "惡。",
    "T43n1830_06b:0458b11": "論。云何為嫉至嫉相用故。述曰。殉自名利。",
    "T43n1830_06b:0458b12": "殉者。求也。訪也　不耐他榮。他榮者謂世間",
    "T43n1830_06b:0458b13": "榮。即富貴安樂。出世之榮。即是證說勝品",
    "T43n1830_06b:0458b14": "功德。通有．無為。顯揚云。謂於他所有功德",
    "T43n1830_06b:0458b15": "名譽恭敬利養。心妬為嫉。然實見聞覺知之",
    "T43n1830_06b:0458b16": "後皆得起嫉。此中據勝但言見聞　能障",
    "T43n1830_06b:0458b17": "不嫉者。顯揚第一云能障慈仁為業。顯揚",
    "T43n1830_06b:0458b18": "第二四無量中云喜是不嫉善根為體。瑜伽",
    "T43n1830_06b:0458b19": "皆云瞋之等流一分。故不嫉者即是無瞋。非",
    "T43n1830_06b:0458b20": "別有體。",
    "T43n1830_06b:0458b21": "論。云何為慳至慳相用故。述曰。財法者資",
    "T43n1830_06b:0458b22": "具．妻子．榮位等事皆名為財。理．教．行．果皆",
    "T43n1830_06b:0458b23": "名為法。至下當知　祕者藏也。吝者惜也。",
    "T43n1830_06b:0458b24": "慳之異目。鄙謂鄙惡。畜謂畜積。積集異名。鄙",
    "T43n1830_06b:0458b25": "悋慳澁名不能捨。正出慳也。文易可知。對",
    "T43n1830_06b:0458b26": "法唯約慳財。五蘊云謂施相違。施既通法。",
    "T43n1830_06b:0458b27": "慳亦爾也。",
    "T43n1830_06b:0458b28": "論。云何為誑至誑相用故。述曰。矯謂不實",
    "T43n1830_06b:0458b29": "之義。詭詐虛偽之稱。謂自無德詐偽有德。",
    "T43n1830_06b:0458c01": "貪利譽故邪命為依。謂矯誑之者心懷非",
    "T43n1830_06b:0458c02": "意同異謀計。詐現精進之儀。雖亦癡故行",
    "T43n1830_06b:0458c03": "此誑事。多現邪命事故。故對法云邪命依",
    "T43n1830_06b:0458c04": "者據多現也。五十五說但是癡分。五十八",
    "T43n1830_06b:0458c05": "說邪見等流。諸誑者必癡。唯據定體。貪不",
    "T43n1830_06b:0458c06": "定故。諸邪見者癡增上故。邪見之者多現於",
    "T43n1830_06b:0458c07": "誑。矯現有德故彼偏說。此以貪．癡二法為",
    "T43n1830_06b:0458c08": "體同於對法。",
    "T43n1830_06b:0458c09": "論。云何為謟至謟相用故。述曰。險者不實",
    "T43n1830_06b:0458c10": "之名。曲者不直之義　為網㥜他者。顯揚",
    "T43n1830_06b:0458c11": "云為欺彼故謟。或欺於彼而陵網於彼。或",
    "T43n1830_06b:0458c12": "掩捨之名。謂雖事不合。曲順時之所宜。",
    "T43n1830_06b:0458c13": "籠網矯詐設其方便入其所陵。故作網羅",
    "T43n1830_06b:0458c14": "之字。此等為取他意。望他看好。或順己所",
    "T43n1830_06b:0458c15": "求。或為此方便。欲藏己失謟為覆罪之",
    "T43n1830_06b:0458c16": "因。故不堪任師友教也。貪名利故謟是貪",
    "T43n1830_06b:0458c17": "分。無智故謟即是癡分　五蘊云。謂覆藏自",
    "T43n1830_06b:0458c18": "過方便所攝故。謟後生覆。以果顯因。恐",
    "T43n1830_06b:0458c19": "他說己之惡故行於諂望他說好。諂覆因",
    "T43n1830_06b:0458c20": "也。不爾覆．諂俱覆罪故。二相難別。不爾",
    "T43n1830_06b:0458c21": "應許覆．諂俱生。故今說謟是覆之因。五十",
    "T43n1830_06b:0458c22": "八云。是邪見品類。五十五是癡分。如前誑",
    "T43n1830_06b:0458c23": "中說。",
    "T43n1830_06b:0458c24": "論。云何為害至害相用故。述曰。於有情所",
    "T43n1830_06b:0458c25": "無悲愍者。五十八云。於滅道起損害。彼亦",
    "T43n1830_06b:0458c26": "緣無漏法起。此據修道通小乘之害。唯說",
    "T43n1830_06b:0458c27": "有情。至下當知。對法等論同此損有情。然",
    "T43n1830_06b:0458c28": "有二解一云彼言害者瞋之異名。非此害",
    "T43n1830_06b:0458c29": "也。此唯緣有情故。以此文為正。二此害亦",
    "T43n1830_06b:0459a01": "緣無漏。如彼文為正。前惱中亦然。由彼",
    "T43n1830_06b:0459a02": "論言起恚惱心也。",
    "T43n1830_06b:0459a03": "論。瞋害別相准善應說。述曰。瞋障無瞋正",
    "T43n1830_06b:0459a04": "障於慈。害障不害正障於悲。故准善說。瞋",
    "T43n1830_06b:0459a05": "能斷命。害但損他。故此別也。如善中說。",
    "T43n1830_06b:0459a06": "論。云何為憍至憍相用故。述曰。憍中於自",
    "T43n1830_06b:0459a07": "盛事者。顯揚云謂暫獲世間興盛等事心恃",
    "T43n1830_06b:0459a08": "高舉。對法云。隨一榮利之事。謂長壽相等。即",
    "T43n1830_06b:0459a09": "是此興盛事也　然已聞．思。或已證得諸",
    "T43n1830_06b:0459a10": "無漏法。豈不恃耶　聖者不緣已證生",
    "T43n1830_06b:0459a11": "恃。生恃唯緣有漏事故。異生於所聞．思無",
    "T43n1830_06b:0459a12": "漏。可恃生憍。然此有義但恃知見。即是有",
    "T43n1830_06b:0459a13": "漏。有義恃所知諸法。亦通無漏。後解為勝。",
    "T43n1830_06b:0459a14": "此中通言諸所知法亦名盛事。顯揚雖復",
    "T43n1830_06b:0459a15": "引經。及對法唯據修道通小乘相多分之",
    "T43n1830_06b:0459a16": "憍。亦不違也。於此等中。深生染著耽醉遨",
    "T43n1830_06b:0459a17": "逸為性。而恃之也。醉者。惛迷異名也　生",
    "T43n1830_06b:0459a18": "長一切染者。對法云一切煩惱等所依。故不",
    "T43n1830_06b:0459a19": "憍者即無貪也。然對法中言一分者必彼",
    "T43n1830_06b:0459a20": "體也檻彼成故。分者是氣分。等流品類義。",
    "T43n1830_06b:0459a21": "非即彼體。如懈怠依四法。非即唯貪以",
    "T43n1830_06b:0459a22": "為依。亦瞋等為依故。",
    "T43n1830_06b:0459a23": "上來已辨小隨惑訖。下辨中隨惑有二。初",
    "T43n1830_06b:0459a24": "別解。得總釋。別釋為二。皆有略廣。如文可",
    "T43n1830_06b:0459a25": "知。",
    "T43n1830_06b:0459a26": "論。云何無慚至諸惡行故。述曰。此返慚相。",
    "T43n1830_06b:0459a27": "應准前說。",
    "T43n1830_06b:0459a28": "論。云何無愧至諸惡行故。述曰。准返善中",
    "T43n1830_06b:0459a29": "愧為其相。然此中無慚言自法。與顯揚同。",
    "T43n1830_06b:0459b01": "對法．五蘊云自不恥為無慚。法益於己亦",
    "T43n1830_06b:0459b02": "名自故。此中以情．非情別故。雙舉不相違",
    "T43n1830_06b:0459b03": "也。",
    "T43n1830_06b:0459b04": "論。不恥過惡至假說為體。述曰。總解有",
    "T43n1830_06b:0459b05": "四。一通教。二難古說。三明行相。四釋違",
    "T43n1830_06b:0459b06": "文。此通教也。其諸經論解此二體謂以不",
    "T43n1830_06b:0459b07": "恥。今此會云不恥是此二種通相。諸教約",
    "T43n1830_06b:0459b08": "自．他之緣別故。假說通相為二別相。非彼",
    "T43n1830_06b:0459b09": "別相。",
    "T43n1830_06b:0459b10": "論。若執不恥至體無差別。述曰。下難古有",
    "T43n1830_06b:0459b11": "四。一無別體難。二不俱生難。三非實有",
    "T43n1830_06b:0459b12": "難。四非遍惡難。有人若執不恥是此二種",
    "T43n1830_06b:0459b13": "別相。此二應無別。俱不恥故。如二受等俱",
    "T43n1830_06b:0459b14": "領納故　若爾苦樂體應無別。俱領納故",
    "T43n1830_06b:0459b15": "　此義不爾。分別．不分別。逼迫．適悅等。種種",
    "T43n1830_06b:0459b16": "行相別故。不同不恥行相無別。俱是不恥",
    "T43n1830_06b:0459b17": "緣約自他。",
    "T43n1830_06b:0459b18": "論。由斯二法至有此義故。述曰。此不俱生",
    "T43n1830_06b:0459b19": "難。既類同故應不俱生。非可受．相等許",
    "T43n1830_06b:0459b20": "有此二並生故。",
    "T43n1830_06b:0459b21": "論。若待自他至俱遍惡心。述曰。次非實有",
    "T43n1830_06b:0459b22": "難。若待自．他立二故成體別。應非實有。",
    "T43n1830_06b:0459b23": "如長．短等冷．煖亦然　若許此二至俱遍惡",
    "T43n1830_06b:0459b24": "心下。非遍惡難。若此二體實許前後生者。",
    "T43n1830_06b:0459b25": "復違瑜伽五十五等說俱遍惡心。有起．不",
    "T43n1830_06b:0459b26": "起。非遍惡故。無此計者。然設說之。",
    "T43n1830_06b:0459b27": "外人問曰。別相如何。",
    "T43n1830_06b:0459b28": "論。不善心時至無別起失。述曰。此解行相。",
    "T43n1830_06b:0459b29": "隨緣何境皆有輕拒善等義故。翻善應",
    "T43n1830_06b:0459c01": "說。",
    "T43n1830_06b:0459c02": "論。然諸聖教至名自他故。述曰。下釋違文。",
    "T43n1830_06b:0459c03": "於中二解會諸經違也。世間之中亦攝世",
    "T43n1830_06b:0459c04": "典．王法令等。不益己故。",
    "T43n1830_06b:0459c05": "論。而論說為至非即彼性。述曰。會相違",
    "T43n1830_06b:0459c06": "也。此別有體。五十八說。為癡等流以遍依",
    "T43n1830_06b:0459c07": "故。對法說為貪等三法分者。是等流故名",
    "T43n1830_06b:0459c08": "分。非如忿等是彼性故名分。然五十五說",
    "T43n1830_06b:0459c09": "為實有不言他分。此文為正。",
    "T43n1830_06b:0459c10": "論。云何掉舉至奢摩他為業。述曰。令心不",
    "T43n1830_06b:0459c11": "靜。體非唯不靜不靜乃是諸惑共相故　能",
    "T43n1830_06b:0459c12": "障行捨。善法相違　障奢摩他。止品對治。若",
    "T43n1830_06b:0459c13": "別善法相對行相。違於捨相。若總善法相對",
    "T43n1830_06b:0459c14": "行相。違於止品。以過失重說有障二。對",
    "T43n1830_06b:0459c15": "法顯揚皆言違於止品唯此論中違於捨",
    "T43n1830_06b:0459c16": "善。對法第七五蓋障中掉舉障止。亦此同故。",
    "T43n1830_06b:0459c17": "捨於惡法掉障最增。說之為障也。",
    "T43n1830_06b:0459c18": "論。有義掉舉至樂事生故。述曰。初師謂唯",
    "T43n1830_06b:0459c19": "貪分。無別體性。五十五．五十八．顯揚．對法",
    "T43n1830_06b:0459c20": "皆唯說貪分故。不言餘分故。下以理成。",
    "T43n1830_06b:0459c21": "此復由憶昔樂事生故。雖亦有貪現．未",
    "T43n1830_06b:0459c22": "來故生。然修止相。策練其心。緣先境增故",
    "T43n1830_06b:0459c23": "言憶昔。又五十五云此非遍染故。言遍",
    "T43n1830_06b:0459c24": "染者有別義故。如第五卷會。",
    "T43n1830_06b:0459c25": "論。有義掉舉至遍染心故。述曰。第二師說。",
    "T43n1830_06b:0459c26": "文有其三。一破前。二申正。三會違。今初文",
    "T43n1830_06b:0459c27": "也。此非唯貪。對法第六．瑜伽五十八說遍",
    "T43n1830_06b:0459c28": "染心故。若唯貪分即不遍故。說不遍者。有",
    "T43n1830_06b:0459c29": "別義故。如前已會。此舉教成。",
    "T43n1830_06b:0460a01": "論。又掉舉相至無別相故。述曰。申正也。諸",
    "T43n1830_06b:0460a02": "論皆言此掉舉相謂不寂靜。五蘊．對法此說",
    "T43n1830_06b:0460a03": "皆同。然對法第六作此說言。不寂靜是共",
    "T43n1830_06b:0460a04": "相故。此掉舉離一切染無別體性。",
    "T43n1830_06b:0460a05": "此師意說。即依一切煩惱上立。若爾何意論",
    "T43n1830_06b:0460a06": "唯說是貪分。",
    "T43n1830_06b:0460a07": "論。雖依一切至說為貪分。述曰。會違也。貪",
    "T43n1830_06b:0460a08": "愛境界唯掉舉增。掉舉增時依貪分故。說",
    "T43n1830_06b:0460a09": "為貪分。非唯依貪說是假相。此之二師以",
    "T43n1830_06b:0460a10": "五十五云是世俗有故皆說假。",
    "T43n1830_06b:0460a11": "論。有義掉舉至亦假有故。述曰。第三師說。",
    "T43n1830_06b:0460a12": "文亦有四。一破初師。二會文。三顯正。四",
    "T43n1830_06b:0460a13": "破第二師。此初也　貪等之外別有自性。由",
    "T43n1830_06b:0460a14": "此故得遍諸染心。若唯貪分者。不遍一切",
    "T43n1830_06b:0460a15": "染故。如不信．懈怠對法說為癡分。大論言",
    "T43n1830_06b:0460a16": "是實有。非說是他癡分。不信．懈怠便非實",
    "T43n1830_06b:0460a17": "有。非說是貪他分。掉舉之體便非實有。勿",
    "T43n1830_06b:0460a18": "不信等亦假有故。遍染心言是一分證。如不",
    "T43n1830_06b:0460a19": "信等是實有故。此因不定。亦不遍故。以放",
    "T43n1830_06b:0460a20": "逸遍染許是假故。",
    "T43n1830_06b:0460a21": "論。而論說為至隨他相說。述曰。此會文也。",
    "T43n1830_06b:0460a22": "五十五說世俗有者。如睡眠．惡作二法名",
    "T43n1830_06b:0460a23": "世俗有體仍是實。彼亦隨他相說故。謂掉",
    "T43n1830_06b:0460a24": "舉位而貪分增。從貪相說名世俗有。世俗",
    "T43n1830_06b:0460a25": "有者仍非是假。睡眠有義不以為實。此中",
    "T43n1830_06b:0460a26": "喻雖不成。以理逐之亦令實有。至下當",
    "T43n1830_06b:0460a27": "說。故今為喻。",
    "T43n1830_06b:0460a28": "若爾別相云何。不靜是共相故。前來難通",
    "T43n1830_06b:0460a29": "第一師義。下出其別相答第二師。",
    "T43n1830_06b:0460b01": "論。掉舉別相至不家靜故。述曰。此申正也。",
    "T43n1830_06b:0460b02": "謂囂掉舉動是此自性。令其俱生心心所法",
    "T43n1830_06b:0460b03": "不寂靜故。",
    "T43n1830_06b:0460b04": "論。若離煩惱至非此別相。述曰。破第二師",
    "T43n1830_06b:0460b05": "也。若離一切煩惱無別此體相者。何故別",
    "T43n1830_06b:0460b06": "說障於止也。一切煩惱不皆障止故。又諸",
    "T43n1830_06b:0460b07": "煩惱能障一切善。不應別障。故知不寂靜",
    "T43n1830_06b:0460b08": "非此別體相。別體相者即囂動故。",
    "T43n1830_06b:0460b09": "論。云何惛沈至毘鉢舍那為業。述曰。此乃",
    "T43n1830_06b:0460b10": "別障善中輕安。通障觀品。顯過失增說有",
    "T43n1830_06b:0460b11": "二障。",
    "T43n1830_06b:0460b12": "論。有義惛沈至是癡相故。述曰。此第一師。",
    "T43n1830_06b:0460b13": "據教立理以論為證。諸論同故。以理與癡",
    "T43n1830_06b:0460b14": "無別相故。",
    "T43n1830_06b:0460b15": "論。有義惛沈至惛沈相故。述曰。此第二師。",
    "T43n1830_06b:0460b16": "文有二。一立義。二會文。此初也。諸煩惱共",
    "T43n1830_06b:0460b17": "相即是別相。即依一切煩惱上立。對法第六",
    "T43n1830_06b:0460b18": "說無堪任是惑共相故。",
    "T43n1830_06b:0460b19": "論。雖依一切至但說癡分。述曰。會論如",
    "T43n1830_06b:0460b20": "前。此依一切煩惱假立。癡位增也。",
    "T43n1830_06b:0460b21": "論。有義惛沈至非即癡攝。述曰。此第三師。",
    "T43n1830_06b:0460b22": "文有四。一破初說。二申正。三破第二師。四",
    "T43n1830_06b:0460b23": "辨差別。此初也。別說有體。會名癡分者。",
    "T43n1830_06b:0460b24": "是癡等流故。同五十八說。不信．懈怠二法為",
    "T43n1830_06b:0460b25": "喻。",
    "T43n1830_06b:0460b26": "論。隨他相說至是實有性。述曰。此釋說名",
    "T43n1830_06b:0460b27": "世俗所以。以癡增故名世俗有。如睡眠等",
    "T43n1830_06b:0460b28": "是實有性。此通第一師文。通第二師難等。",
    "T43n1830_06b:0460b29": "准前應說。",
    "T43n1830_06b:0460c01": "論。惛沈別相至無堪任故。述曰。此申正也。",
    "T43n1830_06b:0460c02": "謂即瞢重是此別相。瞢謂𧄼瞢。即是惛義。重",
    "T43n1830_06b:0460c03": "謂沈重。那是沈義。此體別相非無堪任。令",
    "T43n1830_06b:0460c04": "俱生法無堪任故。",
    "T43n1830_06b:0460c05": "論。若離煩惱至非此別相。述曰。難第二師。",
    "T43n1830_06b:0460c06": "若以煩惱共相為體。不應別說障其觀",
    "T43n1830_06b:0460c07": "品。應一切名惛沈。一切皆障觀故。又能障",
    "T43n1830_06b:0460c08": "一切善法。何但障觀品。如前已說。",
    "T43n1830_06b:0460c09": "與癡何別。",
    "T43n1830_06b:0460c10": "論。此與癡相至而非迷闇。述曰。下辨差別。",
    "T43n1830_06b:0460c11": "謂癡於境輕而迷闇。闇者不了義。正障善中",
    "T43n1830_06b:0460c12": "無癡。別相於境不必𧄼瞢沈重。惛沈於境",
    "T43n1830_06b:0460c13": "𧄼瞢沈重。障善輕安。別相於境不必迷闇。",
    "T43n1830_06b:0460c14": "論。云何不信至多懈怠故。述曰。下文有二。",
    "T43n1830_06b:0460c15": "初略後廣。以此等略也　惰依者。惰即懈怠",
    "T43n1830_06b:0460c16": "也　實德能者。不信所依　不忍樂等。是不",
    "T43n1830_06b:0460c17": "信相。",
    "T43n1830_06b:0460c18": "論。不信三相至心穢為性。述曰。下廣有三。",
    "T43n1830_06b:0460c19": "一辨境。二辨心穢。三釋不忍等差別。此初",
    "T43n1830_06b:0460c20": "二也。所不信之三相等。返前信說。",
    "T43n1830_06b:0460c21": "論。由不信故至非別有故。述曰。下解不",
    "T43n1830_06b:0460c22": "忍等差別也。由不信故。於實等中。不忍．",
    "T43n1830_06b:0460c23": "不樂．不欲者。非別實有不忍等性。前於善",
    "T43n1830_06b:0460c24": "中忍．樂．欲。體即是欲．解。此於實等不忍．",
    "T43n1830_06b:0460c25": "樂．欲。但是不信。由此信中於染法等不忍．",
    "T43n1830_06b:0460c26": "不樂。亦即是信。無別有體。",
    "T43n1830_06b:0460c27": "論。若於餘事至非此自性。述曰。若於染法",
    "T43n1830_06b:0460c28": "起忍．樂等。體是欲等。非是不信。不信因果",
    "T43n1830_06b:0460c29": "故。若於無記起忍．樂等。但是欲．解。非與",
    "T43n1830_06b:0461a01": "餘法為因果故。若於染法不忍．樂等。體",
    "T43n1830_06b:0461a02": "即是信。亦非欲．解。",
    "T43n1830_06b:0461a03": "論。云何懈怠至滋長染故。述曰。業中增者。",
    "T43n1830_06b:0461a04": "是滋長義。",
    "T43n1830_06b:0461a05": "論。於諸染事至非別有故。述曰。非但於",
    "T43n1830_06b:0461a06": "善不勤名怠。於惡策勵亦是怠也。於無記",
    "T43n1830_06b:0461a07": "事策勤是欲．勝解。非別有體。",
    "T43n1830_06b:0461a08": "論。如於無記至無信不信。述曰。此以喻成。",
    "T43n1830_06b:0461a09": "於無記事忍可樂欲。非信非不信。但是欲．",
    "T43n1830_06b:0461a10": "勝解故。此等二法行相增猛。但有善．染。無",
    "T43n1830_06b:0461a11": "記行劣。無別二相。但欲．勝解。此上二法五",
    "T43n1830_06b:0461a12": "十五說是實物有。對法等言應作分別。前",
    "T43n1830_06b:0461a13": "因已會論言癡分等。五蘊同此。",
    "T43n1830_06b:0461a14": "論。云何放逸至非別有體。述曰。縱謂縱恣",
    "T43n1830_06b:0461a15": "　蕩謂蕩逸。餘解性．業。翻善之中不放逸",
    "T43n1830_06b:0461a16": "性。應知廢立。",
    "T43n1830_06b:0461a17": "論。雖慢疑等至如不放逸。述曰。何以不依",
    "T43n1830_06b:0461a18": "慢．疑等上立放逸者。四用勝故。障三善根",
    "T43n1830_06b:0461a19": "及遍策法。遍策法者即是精進。翻善應說。",
    "T43n1830_06b:0461a20": "此唯是假。論有成文。不勞疑故。",
    "T43n1830_06b:0461a21": "論。云何失念至心散亂故。述曰。由失念故",
    "T43n1830_06b:0461a22": "生起散亂。逐難解業。不能明記善等事",
    "T43n1830_06b:0461a23": "故名為失念。",
    "T43n1830_06b:0461a24": "論。有義失念至相應念故。述曰。此初師云。",
    "T43n1830_06b:0461a25": "此是念一分。對法說是煩惱相應念故。瑜伽",
    "T43n1830_06b:0461a26": "論說是癡分者。是等流故。",
    "T43n1830_06b:0461a27": "論。有義失念至故名失念。述曰。此第二師",
    "T43n1830_06b:0461a28": "說。是癡分。大論五十五．五十八。皆說此是",
    "T43n1830_06b:0461a29": "癡一分故。對法言念俱分者。由癡令彼相",
    "T43n1830_06b:0461b01": "應念失故。因會解名。",
    "T43n1830_06b:0461b02": "論。有義失念至遍染心故。述曰。此第三師",
    "T43n1830_06b:0461b03": "攝前二義。二文影說故以教證。言遍染心",
    "T43n1830_06b:0461b04": "非唯念分。有染心時無有念故。",
    "T43n1830_06b:0461b05": "論。云何散亂至發惡慧故。述曰。餘文可知。",
    "T43n1830_06b:0461b06": "流者馳流。即是散功能義。蕩者蕩逸。即是亂",
    "T43n1830_06b:0461b07": "功能義。",
    "T43n1830_06b:0461b08": "論。有義散亂至是癡分故。述曰。此第一師",
    "T43n1830_06b:0461b09": "說是癡分。五十五說是癡分故。體是假有。",
    "T43n1830_06b:0461b10": "論。有義散亂至遍染心故。述曰。第二師說",
    "T43n1830_06b:0461b11": "是三法分。對法等說。等取五蘊。五蘊同說",
    "T43n1830_06b:0461b12": "是三分故。瑜伽說癡分者。以遍染心故。",
    "T43n1830_06b:0461b13": "彼二法分不遍染故。",
    "T43n1830_06b:0461b14": "何以但依三法上立。",
    "T43n1830_06b:0461b15": "論。謂貪瞋癡至說為散亂。述曰。此之三法",
    "T43n1830_06b:0461b16": "令心流蕩。勝慢等法故。是不善根故。行相",
    "T43n1830_06b:0461b17": "數猛故。",
    "T43n1830_06b:0461b18": "論。有義散亂至名世俗有。述曰。述第三師",
    "T43n1830_06b:0461b19": "說。初標舉會文。二申正。三破前。四顯別。",
    "T43n1830_06b:0461b20": "此初也。別有自性。論說三分者。是三分等",
    "T43n1830_06b:0461b21": "流。隨彼相說。即是總會是癡分訖。如無慚",
    "T43n1830_06b:0461b22": "愧對法亦說是三分故。大論復言是實有",
    "T43n1830_06b:0461b23": "故。",
    "T43n1830_06b:0461b24": "此上標舉會文破第二師及第一師說。下顯",
    "T43n1830_06b:0461b25": "正義。及破前說。",
    "T43n1830_06b:0461b26": "論。散亂別相至障三摩地。述曰。謂躁擾是",
    "T43n1830_06b:0461b27": "別相。躁者謂散。擾者謂亂。令俱生法流蕩。",
    "T43n1830_06b:0461b28": "流蕩非自性。餘惑共相故。破前說言。既言",
    "T43n1830_06b:0461b29": "別障定。故是實有。不然應說通障餘故。",
    "T43n1830_06b:0461c01": "論。掉舉散亂二用何別。述曰。下顯差別。此",
    "T43n1830_06b:0461c02": "問掉．亂用何差別。",
    "T43n1830_06b:0461c03": "論。彼令易解此令易緣。述曰。下論主答。掉",
    "T43n1830_06b:0461c04": "舉舉於心。境雖是一令俱生之心心所解",
    "T43n1830_06b:0461c05": "數轉易。即一境多解也。散亂之功令心易緣",
    "T43n1830_06b:0461c06": "別境。即一心易多境也。",
    "T43n1830_06b:0461c07": "問如五識等一念染心如何說易。",
    "T43n1830_06b:0461c08": "論。雖一剎那至有易義故。述曰。雖一念中",
    "T43n1830_06b:0461c09": "解．緣二法。雖無俱易義。而多念相續有",
    "T43n1830_06b:0461c10": "易解．緣義故。一剎那中雖有此二行相難",
    "T43n1830_06b:0461c11": "知。故以相續顯其行相。若唯一念隱故不",
    "T43n1830_06b:0461c12": "說。",
    "T43n1830_06b:0461c13": "若爾即一切染心中掉力皆應易解。亂力應",
    "T43n1830_06b:0461c14": "恒易緣何故不爾。若一境一心解．緣不易。",
    "T43n1830_06b:0461c15": "所有染心應無此二。如愛味定等。所緣．行",
    "T43n1830_06b:0461c16": "解俱無改易。無此二故。",
    "T43n1830_06b:0461c17": "論。染污心時至俱遍染心。述曰。答此問",
    "T43n1830_06b:0461c18": "云。染污心時由此二力常應念念易解易",
    "T43n1830_06b:0461c19": "緣。俱生念定等力增故。制持此二如繫猨",
    "T43n1830_06b:0461c20": "猴。俱生染心有暫時住專注一境。掉亂力",
    "T43n1830_06b:0461c21": "微體非無也　如掉亂增時。念．定等法行相",
    "T43n1830_06b:0461c22": "劣故。互有增微。故此二法如諸論說俱遍",
    "T43n1830_06b:0461c23": "染心。",
    "T43n1830_06b:0461c24": "論。云何不正知至多所毀犯故。述曰。非迷",
    "T43n1830_06b:0461c25": "於境而闇鈍也。但是錯謬邪解名不正知。",
    "T43n1830_06b:0461c26": "不正知多發業。多起惡身．語業。而多犯戒",
    "T43n1830_06b:0461c27": "等。顯揚．對法。五蘊皆同。",
    "T43n1830_06b:0461c28": "論。有義不正知至相應慧故。述曰。第一師。",
    "T43n1830_06b:0461c29": "以對法說是諸煩惱相應慧故。",
    "T43n1830_06b:0462a01": "論。有義不正知至名不正知。述曰。此第二",
    "T43n1830_06b:0462a02": "師。癡一分攝。五十五說是癡分故。名俱慧",
    "T43n1830_06b:0462a03": "者令知不正名不正知。此上二師互相會",
    "T43n1830_06b:0462a04": "文。皆是等流隨所執為定。然易解故。不",
    "T43n1830_06b:0462a05": "繁一一。皆應准前。",
    "T43n1830_06b:0462a06": "論。有義不正知至遍染心故。述曰。此第三",
    "T43n1830_06b:0462a07": "師。以二為體。二謂如前所引教故。五十",
    "T43n1830_06b:0462a08": "五．八說遍染心。說不遍者有別義故。如",
    "T43n1830_06b:0462a09": "前頻會。",
    "T43n1830_06b:0462a10": "論。與并及言至隨煩惱故。述曰。自下第四",
    "T43n1830_06b:0462a11": "釋前頌言誑諂與害憍。無慚及無愧等。與．",
    "T43n1830_06b:0462a12": "并．及言顯隨煩惱二十外有。如法蘊解雜",
    "T43n1830_06b:0462a13": "事經中。有多隨煩惱。同大論八十八卷．五",
    "T43n1830_06b:0462a14": "十八卷亦引此經。然舊人不知。謂是雜藏。",
    "T43n1830_06b:0462a15": "或謂毘奈耶中所說雜蘊。",
    "T43n1830_06b:0462a16": "論。隨煩惱名至非煩惱攝故。述曰。自下第",
    "T43n1830_06b:0462a17": "五解隨惑名通局。八十八貪等亦名隨煩",
    "T43n1830_06b:0462a18": "惱。對法第七亦有此義。煩惱皆隨。隨非煩",
    "T43n1830_06b:0462a19": "惱。如彼法蘊足等廣解。謂忿等及六十二說。",
    "T43n1830_06b:0462a20": "趣向前行等是煩惱同類。染污法但名為隨。",
    "T43n1830_06b:0462a21": "煩惱等流故。不名煩惱非根本故。",
    "T43n1830_06b:0462a22": "既有多種皆名為隨。何故此中唯說二十。",
    "T43n1830_06b:0462a23": "論。唯說二十至唯染麁故。述曰。自下第六",
    "T43n1830_06b:0462a24": "釋其廢立。謂有三義。貪等雖是隨。此中二",
    "T43n1830_06b:0462a25": "十非煩惱故不說貪等。邪欲等法亦雖是",
    "T43n1830_06b:0462a26": "隨。是別境法體通三性。此唯染故故不說",
    "T43n1830_06b:0462a27": "彼。然失念等是癡分故說之。不為念分故",
    "T43n1830_06b:0462a28": "說也。以有癡分念攝在中無不定過。趣",
    "T43n1830_06b:0462a29": "向前行等亦雖是隨。行相細故。此相但麁。是",
    "T43n1830_06b:0462b01": "故具此三義。一非煩惱。二唯染。三麁故。唯",
    "T43n1830_06b:0462b02": "說二十更不說餘。",
    "T43n1830_06b:0462b03": "論。此餘染法至如理應知。述曰。然此二十",
    "T43n1830_06b:0462b04": "外餘染污法。如邪欲等是此等流。等流者。",
    "T43n1830_06b:0462b05": "是同類義。或此分位。體不離此。於此不信",
    "T43n1830_06b:0462b06": "等實法上。假立所餘假法。又諸假法。於無",
    "T43n1830_06b:0462b07": "慚等有體法上假立名此分位。分位差別故。",
    "T43n1830_06b:0462b08": "或此等流。謂身．語業亦名隨煩惱。是此等",
    "T43n1830_06b:0462b09": "流。諸隨煩惱所等起故。皆此所說二十中",
    "T43n1830_06b:0462b10": "攝。隨其類別如理應知。勘八十八一一",
    "T43n1830_06b:0462b11": "此攝。即是此中不說大論邪欲等法之所以",
    "T43n1830_06b:0462b12": "也。",
    "T43n1830_06b:0462b13": "論。如是二十至如前應知。述曰。自下第二",
    "T43n1830_06b:0462b14": "諸門分別。諸門分別中。別以十三門分別。",
    "T43n1830_06b:0462b15": "第一假實分別。此忿等小十大中忘念．放逸．",
    "T43n1830_06b:0462b16": "不正知此無異諍。對法第一云當知忿等皆",
    "T43n1830_06b:0462b17": "是假有。此雖總言各別之中有實假者。又",
    "T43n1830_06b:0462b18": "隨他相總名假有。如此等十三。他少分故",
    "T43n1830_06b:0462b19": "名假。如餘七法無慚．無愧．不信．懈怠定是",
    "T43n1830_06b:0462b20": "實有。隨他相說亦名為假。前之十三假。後",
    "T43n1830_06b:0462b21": "之四種實。教理成故。五十五說無慚等四實",
    "T43n1830_06b:0462b22": "物有故。凡世俗者亦有是假有。對勝義為",
    "T43n1830_06b:0462b23": "言但言世俗。而體實有。此等言世俗。對勝",
    "T43n1830_06b:0462b24": "義為論。以隨他相而體非假。掉．惛．亂三。",
    "T43n1830_06b:0462b25": "有義是假。有義是實。如前說故今取實者",
    "T43n1830_06b:0462b26": "為勝。上雖一一別明。未總顯二十中幾假",
    "T43n1830_06b:0462b27": "實故。今總辨之。",
    "T43n1830_06b:0462b28": "論。二十皆通至勢力起故。述曰。此第二俱",
    "T43n1830_06b:0462b29": "生分別門。此依正義。下斷門中有說唯修。",
    "T43n1830_06b:0462c01": "今不依彼。彼不正故。一一皆通二。隨二惑",
    "T43n1830_06b:0462c02": "起故。見等之後貪等之上。亦假立彼忿等十",
    "T43n1830_06b:0462c03": "法故。至下當知。",
    "T43n1830_06b:0462c04": "論。此二十中至各為主故。述曰。第三自相",
    "T43n1830_06b:0462c05": "應門。小十忿等自各相望定不俱起。體性相",
    "T43n1830_06b:0462c06": "違故。何故爾者。以行相麁猛。非如根本細",
    "T43n1830_06b:0462c07": "和。一一各各為主故不並生。五十五．及五",
    "T43n1830_06b:0462c08": "十八皆云忿等十法互不俱故。正與此同。",
    "T43n1830_06b:0462c09": "論。中二一切至皆容俱起。述曰。無慚等中",
    "T43n1830_06b:0462c10": "二。遍一切不善心俱。但不善心皆有故。對",
    "T43n1830_06b:0462c11": "法第六．五十五．及五十八皆同於此相如",
    "T43n1830_06b:0462c12": "前說。故知得與小．大並生。皆通不善故。",
    "T43n1830_06b:0462c13": "義引五十八。說大八掉舉等遍諸染污心。",
    "T43n1830_06b:0462c14": "展轉自相望。及與小．中十二。皆容俱起。不",
    "T43n1830_06b:0462c15": "相違故。前第四卷說有四師。第四師為正。",
    "T43n1830_06b:0462c16": "忘念．不正知是癡分故。散亂別有性故。餘者",
    "T43n1830_06b:0462c17": "極成。故八遍也。此中但有後師正義。",
    "T43n1830_06b:0462c18": "論。有處說六至不俱起故。述曰。若八遍染。",
    "T43n1830_06b:0462c19": "何故五十五說不遍染耶。彼除惛．掉者。此",
    "T43n1830_06b:0462c20": "二行相增時不俱起故。必一增一劣。如薩",
    "T43n1830_06b:0462c21": "婆多尋．伺二法　問尋．伺行麁細。不許一",
    "T43n1830_06b:0462c22": "心俱。惛．掉相下高。應非一心並　答別體",
    "T43n1830_06b:0462c23": "下高互增。劣惛．掉得俱生。無體麁細不互",
    "T43n1830_06b:0462c24": "然故。非一心並。俱增行相惛．掉相違。增．",
    "T43n1830_06b:0462c25": "不增時體無乖返　問尋．伺相麁細。麁．細",
    "T43n1830_06b:0462c26": "何則定。惛．掉相高．下。高．下增．不增　答彼",
    "T43n1830_06b:0462c27": "無別體假立故然。此有別體實故得爾",
    "T43n1830_06b:0462c28": "　問貪．瞋應爾。亦有增．不增　答不爾。法性",
    "T43n1830_06b:0462c29": "定故。掉等體遍。行相增劣。非如尋．伺體是",
    "T43n1830_06b:0463a01": "不遍。不可為例。即惛．掉行相俱增時不俱",
    "T43n1830_06b:0463a02": "生。非彼二體不俱生也。",
    "T43n1830_06b:0463a03": "論。有處但說至違唯善故。述曰。對法六中",
    "T43n1830_06b:0463a04": "說五遍者。謂不信．懈怠．惛沈．掉舉．放逸五",
    "T43n1830_06b:0463a05": "法。以此五法違唯善法。惛障輕安。舉障於",
    "T43n1830_06b:0463a06": "捨餘文可知。非如忘念等許違三性。念等",
    "T43n1830_06b:0463a07": "雖有癡分違無癡者。以有非癡分故不",
    "T43n1830_06b:0463a08": "說之。以彼所違雖善正念。念通三性故。",
    "T43n1830_06b:0463a09": "非如善法中法故不為例。",
    "T43n1830_06b:0463a10": "論。此唯染故至五識容有。述曰。第四諸識",
    "T43n1830_06b:0463a11": "俱門。八．七．六識可知。八如第三卷說。七如",
    "T43n1830_06b:0463a12": "第五卷說。取癡分念等。捨念分念等。忿等",
    "T43n1830_06b:0463a13": "小十行相麁而且猛。五識望彼即細故不俱。",
    "T43n1830_06b:0463a14": "中二。大八。五識容有。遍不善．染故。",
    "T43n1830_06b:0463a15": "論。由斯中大五受相應。述曰。第五受俱門。",
    "T43n1830_06b:0463a16": "遍行之中餘四。義定不說之也。由遍於不",
    "T43n1830_06b:0463a17": "善等故。說中及大遍五受俱。五受皆通不",
    "T43n1830_06b:0463a18": "善．染故。",
    "T43n1830_06b:0463a19": "論。有義小十至四俱除苦。述曰。此第一師。",
    "T43n1830_06b:0463a20": "除諂．誑．憍餘忿等七。唯喜．憂．捨三受俱起。",
    "T43n1830_06b:0463a21": "非通上界。無意樂故。不在五識。欲界不",
    "T43n1830_06b:0463a22": "通苦樂。地獄之中意無苦故。通歡慼行亦",
    "T43n1830_06b:0463a23": "有喜故。諂．誑．憍三四受俱除苦。色界樂俱",
    "T43n1830_06b:0463a24": "故。以初靜慮有意樂故。",
    "T43n1830_06b:0463a25": "論。有義忿等至前已說故。述曰。此第二師。",
    "T43n1830_06b:0463a26": "七唯欲界繫者。四受俱除樂。欲界意無樂",
    "T43n1830_06b:0463a27": "故。諂．誑．憍三五受俱起。此增苦者。意有苦",
    "T43n1830_06b:0463a28": "受故。如前數說。",
    "T43n1830_06b:0463a29": "此受相應之行相者。",
    "T43n1830_06b:0463b01": "論。此受俱相如煩惱說。述曰。問忿等如何",
    "T43n1830_06b:0463b02": "與喜俱。慳等如何與憂並。此如前根本煩",
    "T43n1830_06b:0463b03": "惱中說。",
    "T43n1830_06b:0463b04": "論。實義如是至亦如實義。述曰。此上所說",
    "T43n1830_06b:0463b05": "約審細義。隨麁相者。一行相順多分起故。",
    "T43n1830_06b:0463b06": "二隨小乘相。忿等五法唯憂．及捨俱。彼瞋分",
    "T43n1830_06b:0463b07": "故。此慼行故。覆．慳喜捨俱。彼貪癡分。此欣",
    "T43n1830_06b:0463b08": "行故。餘諂．誑．憍三更增樂受。上地有故。除",
    "T43n1830_06b:0463b09": "苦．憂二。唯欣行故。中．大隨麁。亦如此前自",
    "T43n1830_06b:0463b10": "實義說。以通違順二行相故。",
    "T43n1830_06b:0463b11": "論。如是二十至不相違故。述曰。第六別境",
    "T43n1830_06b:0463b12": "相應門。皆得俱起。行相不相違故。",
    "T43n1830_06b:0463b13": "此總解訖。下逐難問答。問忘念云何與念",
    "T43n1830_06b:0463b14": "俱。惡慧云何與慧俱。",
    "T43n1830_06b:0463b15": "論。染念染惠至亦得相應故。述曰。此中忘",
    "T43n1830_06b:0463b16": "念念為體者。不與別境中念俱。通癡分",
    "T43n1830_06b:0463b17": "者。故得相應。惠准此知。亦有癡分故。此二",
    "T43n1830_06b:0463b18": "合說故。言染念慧等。",
    "T43n1830_06b:0463b19": "問忿緣現在。念緣曾習。云何此二說得俱",
    "T43n1830_06b:0463b20": "生。",
    "T43n1830_06b:0463b21": "論。念亦緣現至亦得相應。述曰。念緣曾習。",
    "T43n1830_06b:0463b22": "亦緣現在之境。有是過去曾習之類。故念",
    "T43n1830_06b:0463b23": "亦緣現在起故得與忿俱。如見舊怨起",
    "T43n1830_06b:0463b24": "忿．念法。此以念從忿行。下以忿從念行。念",
    "T43n1830_06b:0463b25": "緣過去次前剎那。亦名緣過去。現在一念",
    "T43n1830_06b:0463b26": "故。忿緣分位現在。隨事究竟名緣現在。即",
    "T43n1830_06b:0463b27": "忿亦緣剎那過去。忿．念二法隨就行相皆",
    "T43n1830_06b:0463b28": "得相應。無過失也。",
    "T43n1830_06b:0463b29": "問定專一境。亂取多緣。云何俱起。",
    "T43n1830_06b:0463c01": "論。染定起時至相應無失。述曰。染定起時",
    "T43n1830_06b:0463c02": "既名染故。心亦躁擾不相違故。相應無失。",
    "T43n1830_06b:0463c03": "非是散亂定取多緣。以躁擾是亂自相故。",
    "T43n1830_06b:0463c04": "論。中二大八十煩惱俱。述曰。第七根本相",
    "T43n1830_06b:0463c05": "應門。中二．大八十煩惱俱。遍染心故。遍不",
    "T43n1830_06b:0463c06": "善故。然俱生者與俱生者俱。俱生者中除",
    "T43n1830_06b:0463c07": "身．邊見。不與無慚愧俱。性相違故。餘定容",
    "T43n1830_06b:0463c08": "俱。",
    "T43n1830_06b:0463c09": "論。小十定非至彼審細故。述曰。小十行．體",
    "T43n1830_06b:0463c10": "性俱麁動。彼見及疑行相審細故。前說瞋．疑",
    "T43n1830_06b:0463c11": "及二見一少分俱者。約細行相說。今忿等",
    "T43n1830_06b:0463c12": "行麁行相相違。不俱生也。又憎嫉滅．道由",
    "T43n1830_06b:0463c13": "疑不決。便憎等俱亦無過失。此約多分。亦",
    "T43n1830_06b:0463c14": "不相違。",
    "T43n1830_06b:0463c15": "論。忿等五法至是瞋分故。述曰。忿．恨．惱．",
    "T43n1830_06b:0463c16": "嫉．害。容得慢．癡二法俱。非貪．恚二並。與",
    "T43n1830_06b:0463c17": "貪行定相違故。瞋是忿等自體相故。由此證",
    "T43n1830_06b:0463c18": "知。不共無明分位忘念．不正知。不遍此心。",
    "T43n1830_06b:0463c19": "即癡分故。此義應思。不言不共無明定得",
    "T43n1830_06b:0463c20": "與俱。但言與十俱。即此無明時。或有惠分",
    "T43n1830_06b:0463c21": "故。然癡分者定遍一切染心聚故。非言不",
    "T43n1830_06b:0463c22": "共無明一法。定與惡惠俱。此無明聚中。餘",
    "T43n1830_06b:0463c23": "法與此俱故。即於無明假建立故。",
    "T43n1830_06b:0463c24": "論。慳癡慢俱至是貪分故。述曰。慳與癡．慢",
    "T43n1830_06b:0463c25": "二法容俱。非貪並自性故。非瞋並相違",
    "T43n1830_06b:0463c26": "故。",
    "T43n1830_06b:0463c27": "論。憍唯癡俱至是貪分故。述曰。憍唯癡俱。",
    "T43n1830_06b:0463c28": "是貪分故。不與瞋．貪並。與慢解別。不與",
    "T43n1830_06b:0463c29": "慢俱。憍緣自高舉生。慢亦緣他下逸起。故",
    "T43n1830_06b:0464a01": "不俱生。",
    "T43n1830_06b:0464a02": "論。覆誑與諂至貪癡分故。述曰。此三與貪．",
    "T43n1830_06b:0464a03": "癡．慢俱。行相無違故與彼俱。貪．癡分故不",
    "T43n1830_06b:0464a04": "與瞋並。貪分故與癡俱。癡分故與貪並。",
    "T43n1830_06b:0464a05": "然此應思。貪分覆等可不瞋俱。獨頭癡分",
    "T43n1830_06b:0464a06": "覆等。何不瞋俱起。豈彼三生皆定有貪也。",
    "T43n1830_06b:0464a07": "今解必無唯癡分覆等。覆等俱時必有貪分",
    "T43n1830_06b:0464a08": "故。又設無貪而癡覆者。欣．慼別故亦無瞋",
    "T43n1830_06b:0464a09": "俱。若如前解無違理失。此覆等行必貪名",
    "T43n1830_06b:0464a10": "利等故如樞要說。",
    "T43n1830_06b:0464a11": "論。小七中二至亦通無記。述曰。第八三性",
    "T43n1830_06b:0464a12": "門。小七．中二唯不善。唯欲界繫。唯發惡行",
    "T43n1830_06b:0464a13": "故。小三．大八亦通無記。通色界有。三八遍",
    "T43n1830_06b:0464a14": "染．無記故。",
    "T43n1830_06b:0464a15": "論。小七中二至餘通三界。述曰。第九界門。",
    "T43n1830_06b:0464a16": "子門有三。一界有攝。小七中二。如前唯欲",
    "T43n1830_06b:0464a17": "界攝。唯發惡行唯麁鄙故。諂．誑欲．色有。王．",
    "T43n1830_06b:0464a18": "臣等處二方有故。餘通三界。謂憍及後八。唯",
    "T43n1830_06b:0464a19": "緣自起等。遍諸染心故。",
    "T43n1830_06b:0464a20": "論。生在下地至起憍誑諂故。述曰。第二子",
    "T43n1830_06b:0464a21": "門。生下上起上下門。生在下地容起",
    "T43n1830_06b:0464a22": "上十一。耽定故起憍一法。於他欲界有情",
    "T43n1830_06b:0464a23": "等起誑．諂故。餘八通染。潤生心等皆有彼",
    "T43n1830_06b:0464a24": "故。",
    "T43n1830_06b:0464a25": "論。若生上地至容起彼故。述曰。若生上地",
    "T43n1830_06b:0464a26": "起下後十。中有邪見俱有無慚等二。潤生愛",
    "T43n1830_06b:0464a27": "俱有後八故。",
    "T43n1830_06b:0464a28": "論。小十生上至及謗滅故。述曰。此十忿等",
    "T43n1830_06b:0464a29": "生上不起下。一非潤生。下十唯不善。潤生",
    "T43n1830_06b:0464b01": "無記故。不與愛俱。又不謗滅故。不與邪",
    "T43n1830_06b:0464b02": "見並。除此二時生上必不起下心。故忿等",
    "T43n1830_06b:0464b03": "十上不起下。",
    "T43n1830_06b:0464b04": "第三子門上下相緣。",
    "T43n1830_06b:0464b05": "論。中二大八下至相應起故。述曰。十下緣",
    "T43n1830_06b:0464b06": "上。與前根本之中所說上緣貪等。相應起故。",
    "T43n1830_06b:0464b07": "論。有義小十至不遠取故。述曰。此第一師。",
    "T43n1830_06b:0464b08": "小十下者不得緣上。此十行相淺近。不能",
    "T43n1830_06b:0464b09": "遠深取彼界故。嫉上地者嫉名聞故。嫉心",
    "T43n1830_06b:0464b10": "不以彼地為質。故非如餘心行相深遠取。",
    "T43n1830_06b:0464b11": "慳相亦爾。此義應思。十並不上緣。",
    "T43n1830_06b:0464b12": "論。有義嫉等至生嫉等故。述曰。第二師說。",
    "T43n1830_06b:0464b13": "忿等七法定不緣上。嫉等三法亦緣上起。",
    "T43n1830_06b:0464b14": "於勝地法生嫉等故。言嫉等者。等取慳．",
    "T43n1830_06b:0464b15": "憍二法。定者謂嫉他所得靜慮無色故。憍",
    "T43n1830_06b:0464b16": "恃所證知解彼地法故。慳所證知解上地",
    "T43n1830_06b:0464b17": "法也。誑．諂二法定無上緣。無誑諂色界勝",
    "T43n1830_06b:0464b18": "有情故。有義許爾。誑．諂亦於殊勝處起故。",
    "T43n1830_06b:0464b19": "如稱梵王以為本師行諂等是。然前解為",
    "T43n1830_06b:0464b20": "勝。見於勝人所不生諂．誑。若准後解亦",
    "T43n1830_06b:0464b21": "得起。於自界勝上起諂．誑故。恐失利譽",
    "T43n1830_06b:0464b22": "故望他順己故。有說害亦緣上。尚許害諸",
    "T43n1830_06b:0464b23": "佛。何況色界有情故也。忿等不緣者。行相",
    "T43n1830_06b:0464b24": "如前說。若瞋上界必非是忿。對現境生行",
    "T43n1830_06b:0464b25": "相細故。",
    "T43n1830_06b:0464b26": "論。大八諂誑至非所恃故。述曰。中二忿等",
    "T43n1830_06b:0464b27": "七上界無故。不須分別。大八諂．誑十法上",
    "T43n1830_06b:0464b28": "亦緣下。與前根本中所說下緣慢等。相應",
    "T43n1830_06b:0464b29": "俱起故有大八。梵王執馬勝手。是諂．誑故。",
    "T43n1830_06b:0464c01": "此據本質。若影像者皆唯自地。屬自心故。",
    "T43n1830_06b:0464c02": "唯憍不緣下。下地法劣非所恃故。",
    "T43n1830_06b:0464c03": "論。二十皆非至彼唯淨故。述曰。第十一學",
    "T43n1830_06b:0464c04": "等門。可知。",
    "T43n1830_06b:0464c05": "論。後十唯通至相應起故。述曰。下第十二",
    "T43n1830_06b:0464c06": "見斷等門。二段分別初明後十為一段。初",
    "T43n1830_06b:0464c07": "中有三子門。一見修斷。後十通見修斷。與",
    "T43n1830_06b:0464c08": "二煩惱俱故。言唯者不通不斷。",
    "T43n1830_06b:0464c09": "論。見所斷者至皆如煩惱說。述曰。第二子",
    "T43n1830_06b:0464c10": "門。迷諦總別。第三迷行親疎。皆類可知。",
    "T43n1830_06b:0464c11": "自下第二段解前十。",
    "T43n1830_06b:0464c12": "論。前十有義至任運生故。述曰。第一師。唯",
    "T43n1830_06b:0464c13": "修斷同小乘。此十緣麁事境。不分別生唯",
    "T43n1830_06b:0464c14": "任運起故。",
    "T43n1830_06b:0464c15": "論。有義亦通至生忿等故。述曰。第二師說。",
    "T43n1830_06b:0464c16": "通見．修斷。此無別體。依二煩惱俱生分別",
    "T43n1830_06b:0464c17": "勢力起故。故通二種。非但緣麁事生。亦緣",
    "T43n1830_06b:0464c18": "他身見生忿等故。此後師正。故前俱生分",
    "T43n1830_06b:0464c19": "別中唯取正義。然五十八說迷諦中。於滅",
    "T43n1830_06b:0464c20": "諦起損害心恚惱心。即害．惱二親迷理生。",
    "T43n1830_06b:0464c21": "亦通見斷。出佛身血害。緣無漏生。對法云",
    "T43n1830_06b:0464c22": "憎嫉出離。嫉緣理生。故亦見斷。九十卷云。",
    "T43n1830_06b:0464c23": "或嫉妬性。乃至於有情起邪見行。發惡業",
    "T43n1830_06b:0464c24": "種種事。故知能發惡趣業也。唯分別起。更",
    "T43n1830_06b:0464c25": "有八十六已去忿等發惡趣業文。忘不知",
    "T43n1830_06b:0464c26": "處。又何緣假立唯修非見。又於諦言嫉等。",
    "T43n1830_06b:0464c27": "即非是嫉等但名為瞋者。於事言嫉等。何",
    "T43n1830_06b:0464c28": "故是嫉等。",
    "T43n1830_06b:0464c29": "論。見所斷者至皆通四部。述曰。下第二段。",
    "T43n1830_06b:0465a01": "子門第二迷諦總．別。皆通四部。隨所依止",
    "T43n1830_06b:0465a02": "前能所引生煩惱。或從所緣以分四諦。依",
    "T43n1830_06b:0465a03": "四諦下煩惱引生。依止假立故。",
    "T43n1830_06b:0465a04": "論。此中有義至不深取故。述曰。第三子門。",
    "T43n1830_06b:0465a05": "迷諦親疎。此第一義。忿等十法但緣迷諦",
    "T43n1830_06b:0465a06": "惑生。不親迷諦。五十八說害．惱等者瞋異",
    "T43n1830_06b:0465a07": "名故。以此等行相麁而浮淺。但緣有情等",
    "T43n1830_06b:0465a08": "生。不能深取。又設緣諦。而不是迷。不深",
    "T43n1830_06b:0465a09": "取故。五十八說瞋迷滅者。此通言故。實非",
    "T43n1830_06b:0465a10": "是迷。若緣故即言迷。不緣者應不迷。如二",
    "T43n1830_06b:0465a11": "取等。二取等行相深故。不緣亦迷。瞋等雖",
    "T43n1830_06b:0465a12": "緣淺故何妨不迷。",
    "T43n1830_06b:0465a13": "論。有義嫉等至生嫉等故。述曰。又說七得。",
    "T43n1830_06b:0465a14": "除覆．誑．諂三。滅．道勝法不能誑．諂故",
    "T43n1830_06b:0465a15": "　又解嫉．惱．害．慳．憍五法亦親迷諦。五十八",
    "T43n1830_06b:0465a16": "說於滅諦等生嫉等故。如前所引。然不",
    "T43n1830_06b:0465a17": "見說憍亦迷諦。以理准有。恃所證故。大",
    "T43n1830_06b:0465a18": "論第二帙說。有慳諦等文勘。楞伽第九頌",
    "T43n1830_06b:0465a19": "謂外道嫉妬說法。故亦見斷迷諦。准此諦",
    "T43n1830_06b:0465a20": "皆有二十。其數可知。",
    "T43n1830_06b:0465a21": "論。然忿等十至方得生故。述曰。下第十三",
    "T43n1830_06b:0465a22": "有事等門。忿等但緣有事。不與我見俱。我",
    "T43n1830_06b:0465a23": "見俱心等名緣無事。本質我無故。此據人",
    "T43n1830_06b:0465a24": "執心本質名緣無事。准知後十通二所緣。",
    "T43n1830_06b:0465a25": "論。緣有漏等准上應知。述曰。唯有無漏所",
    "T43n1830_06b:0465a26": "起事所起名。准上煩惱說。或此上來所明",
    "T43n1830_06b:0465a27": "之義。說其嫉等名緣無漏所起名等。忿等",
    "T43n1830_06b:0465a28": "名緣有漏所起事故。此事名緣。如五十八．",
    "T43n1830_06b:0465a29": "九卷抄會。有漏等言。等取有異熟等門。有",
    "T43n1830_06b:0465b01": "九品潤生發業門等。皆如理思。",
    "T43n1830_06b:0465b02": "成唯識論述記卷第六末"
}