{
    "X79n1557_012:0105a13": "聯燈會要卷第十二",
    "X79n1557_012:0105a15": "住泉州崇福禪寺嗣祖比丘　悟明　集",
    "X79n1557_012:0105a16": "　　　　南嶽下第十世",
    "X79n1557_012:0105a17": "　　前汝州首山省念禪師法嗣",
    "X79n1557_012:0105a18": "汝州葉縣歸省禪師(凡十二)首山舉竹篦。問師云。喚作",
    "X79n1557_012:0105a19": "竹篦即觸。不喚作竹篦即背。合喚作甚麼即得。師於",
    "X79n1557_012:0105a20": "言下大悟。遂掣竹篦。拗作兩截。擲于階下却云。是甚",
    "X79n1557_012:0105a21": "麼。首山云。瞎。師便作禮。",
    "X79n1557_012:0105a22": "妙喜頌云。背觸非遮護。明明直舉揚。吹毛雖不",
    "X79n1557_012:0105a23": "動。徧地是刀鎗。",
    "X79n1557_012:0105a24": "示眾云。夫行脚禪流。直須著忖參學。須具參學眼。見",
    "X79n1557_012:0105b01": "地須得見地句。方始有相親分。始得不被諸境惑。亦",
    "X79n1557_012:0105b02": "不落於惡道。畢竟如何委悉。有時意到句不到。如盲",
    "X79n1557_012:0105b03": "摸象。各說異端。有時句到意不到。妄認前塵。分別影",
    "X79n1557_012:0105b04": "事。有時意句俱到。打破乾坤界。光明照十方。有時意",
    "X79n1557_012:0105b05": "句俱不到。無目之人縱橫走。忽然不覺落深坑。",
    "X79n1557_012:0105b06": "示眾云。宗師血脉。或凡或聖。龍樹馬鳴。天堂地獄。鑊",
    "X79n1557_012:0105b07": "湯爐炭。牛頭獄卒。森羅萬象。日月星辰。他方此界。有",
    "X79n1557_012:0105b08": "情無情。以手。畫一畫云。俱入此宗。此宗門中。亦能殺",
    "X79n1557_012:0105b09": "人。亦能活人。殺人須是殺人刀。活人須是活人句。作",
    "X79n1557_012:0105b10": "麼生是殺人刀。活人句。道得底出來。對眾道看。若道",
    "X79n1557_012:0105b11": "不得。即辜負平生。",
    "X79n1557_012:0105b12": "示眾云。達磨西來。為傳東土。直指人心。見性成佛。獨",
    "X79n1557_012:0105b13": "摽萬象。物外宣揚。悟之者。纖毫不隔。迷之者。背覺合",
    "X79n1557_012:0105b14": "塵。中下之機。也須子細。莫虗過時光。各各有之。況以",
    "X79n1557_012:0105b15": "西來的意。教外別傳。道契一言。縱橫自在。打破髑髏。",
    "X79n1557_012:0105b16": "揭却腦蓋。豈不慶快。",
    "X79n1557_012:0105b17": "師問僧。日暮投林。朝離何處。云某甲不僧學禪。師云。",
    "X79n1557_012:0105b18": "生身入地獄。",
    "X79n1557_012:0105b19": "明教寬代云。鑰匙在和尚手裏。",
    "X79n1557_012:0105b20": "師問僧。近離甚麼處。僧云。襄州。師拽童子。打一摑。便",
    "X79n1557_012:0105b21": "喝出。",
    "X79n1557_012:0105b22": "師看病僧。僧問。四大本空。病從何來。師云。從上座問",
    "X79n1557_012:0105b23": "處來。其僧喘氣云。不問後如何。師云。撤手臥長空。其",
    "X79n1557_012:0105b24": "僧云。[口*耶][口*耶]。即便告終。",
    "X79n1557_012:0105c01": "僧問。已事未明。以何為驗。師云。閙市裏打靜槌。云意",
    "X79n1557_012:0105c02": "旨如何。師云。日午點金燈。",
    "X79n1557_012:0105c03": "問。大闡提人來。師還相為也無。師云。法久成弊。云慈",
    "X79n1557_012:0105c04": "悲何在。師云。年老成魔。",
    "X79n1557_012:0105c05": "問。寶劒未出匣時如何。師云。劈口著。云出匣後如何。",
    "X79n1557_012:0105c06": "師云。拈却牙齒。",
    "X79n1557_012:0105c07": "問。如何是塵中獨露身。師云。塞北千人帳。江南萬斛",
    "X79n1557_012:0105c08": "舡。云恁麼則非塵也。師云。學語之流。一札萬行。",
    "X79n1557_012:0105c09": "問。諸餘即不問。如何是今日施設。師云。有儞瞎驢漢",
    "X79n1557_012:0105c10": "在。云與麼則打皷弄琵琶去也。師云。捺胃放屁聲。",
    "X79n1557_012:0105c11": "襄州石門慈照聰禪師(凡十四)師在首山。因廣慧璉。問",
    "X79n1557_012:0105c12": "首山。學人親到寶山。空手回時如何。山云。家家門前",
    "X79n1557_012:0105c13": "火把子。師聞之。言下大悟。作頌云。我今二十七。訪道",
    "X79n1557_012:0105c14": "曾尋覔。今朝喜得逢。要且不相識。首山然之。",
    "X79n1557_012:0105c15": "示眾云。上上之機。人法俱遣。中下之機。但除其問。猶",
    "X79n1557_012:0105c16": "有法在。下下之機。據問而行。若是出格道人。全體作",
    "X79n1557_012:0105c17": "用。諸上座。盡是出格道人。老僧爭敢作用。",
    "X79n1557_012:0105c18": "示眾云。十五日已前。諸佛生。十五日已後。諸佛滅。十",
    "X79n1557_012:0105c19": "五日已前諸佛生。儞不得離我這裏。若離我這裏。我",
    "X79n1557_012:0105c20": "有鈎子。鈎儞。十五日已後諸佛滅。儞不得住我這裏。",
    "X79n1557_012:0105c21": "若住我這裏。我有錐子。錐儞。且道。正當十五日。用鈎",
    "X79n1557_012:0105c22": "即是。用錐即是。遂有頌云。正當十五日。鈎錐一時息。",
    "X79n1557_012:0105c23": "更擬問如何。回頭日又出。",
    "X79n1557_012:0105c24": "示眾云。問答須教起倒全。龍頭蛇尾自欺謾如王秉",
    "X79n1557_012:0106a01": "劒由王意。似鏡當臺要絕觀。開口已經千萬里。低頭",
    "X79n1557_012:0106a02": "思慮萬重關。指人若也無正眼。何啻前程作野干。",
    "X79n1557_012:0106a03": "示眾云。鐘鼓纔罷。賓主已分。大眾齊來。照用俱了。恁",
    "X79n1557_012:0106a04": "麼會得。繼紹古人。若會不得。實為苦屈。莫有會得底",
    "X79n1557_012:0106a05": "麼。出來對眾證據。",
    "X79n1557_012:0106a06": "示眾云。第一句道得。石裏迸出。第二句道得。挨拶將",
    "X79n1557_012:0106a07": "來。第三句道得。自救不了。",
    "X79n1557_012:0106a08": "示眾。舉風穴云。五白猫兒爪距獰。養來堂上絕蟲行。",
    "X79n1557_012:0106a09": "分明上樹安身法。切忌遺言許外生。師云。作麼生是",
    "X79n1557_012:0106a10": "許外生底句。良久云。莫錯舉。",
    "X79n1557_012:0106a11": "示眾云。擬心即差。動念即乖。不擬不動。正在死水裏",
    "X79n1557_012:0106a12": "作活計。作麼生是衲僧轉身處。只如古人恁麼道。還",
    "X79n1557_012:0106a13": "有為人處也無。若言為人。依言縛殺。若言不為人。意",
    "X79n1557_012:0106a14": "在甚麼處所以道。涅槃心易曉。差別智難明。",
    "X79n1557_012:0106a15": "示眾云。寶花王座。獨有慈尊。旃檀林中。別無異黨。狐",
    "X79n1557_012:0106a16": "非師子類。燈非日月明。知有者。已暢平生。未知有者。",
    "X79n1557_012:0106a17": "直須子細。",
    "X79n1557_012:0106a18": "師問直歲。清涼堰從儞堰。忽遇洪水滔天時。堰得麼。",
    "X79n1557_012:0106a19": "歲云。在裏頭。師云。與誰同伴。歲無語。請師代。師云。透",
    "X79n1557_012:0106a20": "過新羅。歲却問。忽遇洪水滔天時。堰得麼。師云。上拄",
    "X79n1557_012:0106a21": "天下拄地。歲云。若遇劫火洞然時。又作麼生。師云。橫",
    "X79n1557_012:0106a22": "出竪沒。",
    "X79n1557_012:0106a23": "僧入室問。正恁麼時。還有師也無。師云。燈明連夜照。",
    "X79n1557_012:0106a24": "甚處不分明。云畢竟事如何。師云。來日是寒食。",
    "X79n1557_012:0106b01": "僧問。古人急水灘頭毛毬子。意旨如何。師云。雲開日",
    "X79n1557_012:0106b02": "朗。云急水灘頭連底石。意旨如何。師云。屋破見青天。",
    "X79n1557_012:0106b03": "云意旨如何。師云。通上徹下。",
    "X79n1557_012:0106b04": "僧問。日往月來遷。不覺年衰老。還有不老者麼。師云。",
    "X79n1557_012:0106b05": "有。云如何是不老者。師云。虬龍筋力高聲呌。晚後精",
    "X79n1557_012:0106b06": "靈轉更多。云如何是學人深深處。師云。烏龜水裏深",
    "X79n1557_012:0106b07": "藏六。云未審其中事如何。云路上行人莫與知。",
    "X79n1557_012:0106b08": "僧問。摩騰入漢。已涉繁辭。達磨西來。請師直指。師云。",
    "X79n1557_012:0106b09": "冬不寒臈後看。問五目莫覩其容。二聽莫聞其響。落",
    "X79n1557_012:0106b10": "聲色即是。不落聲色即是。師云。問從何來。問瞻之在",
    "X79n1557_012:0106b11": "前。忽然在後。復是何物。師云。築著鼻孔。問寸絲不挂",
    "X79n1557_012:0106b12": "法網無邊。為甚麼却分迷悟。師云。兩桶一擔。問心隨",
    "X79n1557_012:0106b13": "境轉。境逐心生。心境兩忘。甚處即是。師云。待儞悟始",
    "X79n1557_012:0106b14": "得。問有情有用。無情無用。如何是無情無用。師云。獨",
    "X79n1557_012:0106b15": "扇門子盡夜開。",
    "X79n1557_012:0106b16": "汝州廣慧元璉禪師(凡十三)泉州晉江陳氏子。初謁南",
    "X79n1557_012:0106b17": "院念和尚。念問。近離甚處。師云首山。念云。老僧拄杖",
    "X79n1557_012:0106b18": "不在手。師云。設在手。也不得錯打人。念云。野狐精。師",
    "X79n1557_012:0106b19": "云。恰是。拍一拍。便出去。",
    "X79n1557_012:0106b20": "師一日侍立次。問。魚鼓未鳴時如何。念云。看天不見",
    "X79n1557_012:0106b21": "天。云鳴後如何。覰地不見地。師於言下有省。便作禮。",
    "X79n1557_012:0106b22": "念云。儞見箇甚麼。便作禮。師云。閙市裏。也有一箇半",
    "X79n1557_012:0106b23": "箇。念云。儞向南人靈利。師便珍重。",
    "X79n1557_012:0106b24": "師一日問首山。學人親到寶山。空手回時如何。念云。",
    "X79n1557_012:0106c01": "家家門前火把子。師於此大悟。乃云。某甲從今。更不",
    "X79n1557_012:0106c02": "疑天下老和尚舌頭去也。念云。儞作麼生會。試說看。",
    "X79n1557_012:0106c03": "師云。只是地上水堈沙。念云。儞會也。師遂禮拜。",
    "X79n1557_012:0106c04": "師到首山。山問。甚處來。云漢上。山竪起拳云。漢上還",
    "X79n1557_012:0106c05": "有這箇麼。師云。這箇是甚麼椀鳴聲。山云。瞎。師拍一",
    "X79n1557_012:0106c06": "拍。便出去。",
    "X79n1557_012:0106c07": "示眾云。昔日臨濟會裏。兩堂首座相見。顧視各下一",
    "X79n1557_012:0106c08": "喝。便休去。諸人且道。還有賓主也無。若道有。只是箇",
    "X79n1557_012:0106c09": "瞎漢。若道無。亦只是箇瞎漢。若道不有不無。萬里崖",
    "X79n1557_012:0106c10": "州。若向這裏道得。也好與三十棒。若道不得。也好與",
    "X79n1557_012:0106c11": "三十棒。衲僧家。到這裏。作麼生出得山僧綣繢。良久",
    "X79n1557_012:0106c12": "云。苦哉。蝦蟆蚯蚓。[跳兆+孛]跳上三十三天。撞著須彌山。百",
    "X79n1557_012:0106c13": "雜碎。遂拈拄杖云。這一隊無孔鐵鎚。速退速退。",
    "X79n1557_012:0106c14": "示眾云。祖令當行。人天泯跡。若通一線道。且與說葛",
    "X79n1557_012:0106c15": "藤。何故如此。擬議之間。早是喪身失命了也。山僧不",
    "X79n1557_012:0106c16": "避諸方檢責。入泥入水。為儞諸人。莫有會底麼。出來",
    "X79n1557_012:0106c17": "通箇消息看。良久云。看看。總在魔界裏。作活計。遂拈",
    "X79n1557_012:0106c18": "拄杖云。速道速道。眾擬議。師喝一喝。卓一卓。",
    "X79n1557_012:0106c19": "示眾云。佛法本來無事。從上諸聖。盡是揑怪。強生節",
    "X79n1557_012:0106c20": "目。壓良為賤。埋沒兒孫。更有雲門洞山臨濟。死不惺",
    "X79n1557_012:0106c21": "惺。一生受屈。老僧這裏。則不然。便是釋迦老子出來。",
    "X79n1557_012:0106c22": "也貶向他方世界。教伊絕跡去。何故如此。免慮喪我",
    "X79n1557_012:0106c23": "兒孫。老僧恁麼道。汝等諸人。作麼生會。若向這裏會",
    "X79n1557_012:0106c24": "得去。豈不慶快。教伊脫却毛衫。作箇洒洒落落地衲",
    "X79n1557_012:0107a01": "僧去。更若不會。來年更有新條在。惱亂春風卒未休。",
    "X79n1557_012:0107a02": "便下座。時有僧。請益云。和尚適來道。便是釋迦老子",
    "X79n1557_012:0107a03": "出來。也須貶向他方世界。舉未了。師云。汝若恁麼會。",
    "X79n1557_012:0107a04": "入地獄如箭射。云未審作麼生會。師便打。僧擬議。師",
    "X79n1557_012:0107a05": "云會麼。云不會。師云。山僧今日不避諸方檢責。為汝",
    "X79n1557_012:0107a06": "注破。將此身心奉塵剎。是則名為報佛恩。",
    "X79n1557_012:0107a07": "楊億侍郎到寺。值師上堂。拈拄杖。示眾云。竪窮三際。",
    "X79n1557_012:0107a08": "橫亘十方。且道帝釋梵王。向甚麼處。安身立命。楊出",
    "X79n1557_012:0107a09": "眾擬祇對。師便打。楊云。某甲未有語在。和尚為甚麼",
    "X79n1557_012:0107a10": "便打。師云。侍郎未跨廣惠門時。早好喫老僧三十棒。",
    "X79n1557_012:0107a11": "楊云。低聲低聲。師云。知即得。乃云。適來若不是侍郎。",
    "X79n1557_012:0107a12": "也大難承當。雖然如是。三十年後。有一箇頂門眼開",
    "X79n1557_012:0107a13": "布衲出來吾宗大盛。檢點此語去在。諸人還知麼。聽",
    "X79n1557_012:0107a14": "取一偈。鳥來有語。人去無聲。青青之桂。四海知名。楊",
    "X79n1557_012:0107a15": "遂問。未審臨濟。有何奇特言句。過於諸方。和尚便為",
    "X79n1557_012:0107a16": "法嗣。師云。橄欖點茶滋味長。",
    "X79n1557_012:0107a17": "劉太保問。如何是長老家風。師劈面便唾。太保作惡",
    "X79n1557_012:0107a18": "云。是何一唾。師云。這裏是甚麼所在。自領出去。王比",
    "X79n1557_012:0107a19": "部云。長老。太保問也不消得如此。師云。說甚麼太保。",
    "X79n1557_012:0107a20": "梵王帝釋來。也教伊絕跡去。太保謂比部云。此長老。",
    "X79n1557_012:0107a21": "實堪珍重。師喚侍者。將糞箕掃帚來。太保與比部。禮",
    "X79n1557_012:0107a22": "謝。師乃踞座。橫按拄杖云。將軍劍下。已定乾坤。獨鎮",
    "X79n1557_012:0107a23": "寰中。橫身三界。三印在手。縱奪臨時。擬議之間。喪身",
    "X79n1557_012:0107a24": "失命。莫有如龍壯士。似虎兒郎。出來交鋒一陣看。要",
    "X79n1557_012:0107b01": "定平生。有麼有麼。良久云。紅旗熠熠。子弟悲號。以拄",
    "X79n1557_012:0107b02": "杖。擊繩床一下。",
    "X79n1557_012:0107b03": "師坐方丈內。有張員外來。纔入門。師便問。師子窟中。",
    "X79n1557_012:0107b04": "為甚麼。著野狐精。張擬議。師便推出。掩却門。張於土",
    "X79n1557_012:0107b05": "地堂。取紙錢一陌。挂方丈門。便歸。師開門見。乃云。須",
    "X79n1557_012:0107b06": "是這漢始得。張來日再見師。師搊住云。昨日公案作",
    "X79n1557_012:0107b07": "麼生。張擬議。師與一掌。",
    "X79n1557_012:0107b08": "師問僧。儞有拄杖子麼。云無。師云。我與儞拄杖子。隨",
    "X79n1557_012:0107b09": "聲便打。",
    "X79n1557_012:0107b10": "三人新到相看。師問。三人同行。必有我師。阿那箇是",
    "X79n1557_012:0107b11": "師。云某甲乍入叢林。不會。師云。儞也罪過我也罪過。",
    "X79n1557_012:0107b12": "僧擬譏。師云。這漆桶且坐喫茶。",
    "X79n1557_012:0107b13": "師問座主。聞儞講得三經五論。是否。云不敢。師竪起",
    "X79n1557_012:0107b14": "拄杖云。這箇作麼生。講主擬議。師便打。主云。何得造",
    "X79n1557_012:0107b15": "次。師云。這嚼涕唾兒。道甚麼。主無對。師云。近前來。主",
    "X79n1557_012:0107b16": "近前。師於地上。畫一畫云。這箇。經中出。論中出。主云。",
    "X79n1557_012:0107b17": "經論無文所載。師云。無孔鐵鎚。參堂去。少頃再來人",
    "X79n1557_012:0107b18": "事。師問。儞是甚處人。主云。某甲適來。禮拜和尚了也。",
    "X79n1557_012:0107b19": "師云。我這裏。是甚麼所在。著儞這漢。道了。一踏踏倒。",
    "X79n1557_012:0107b20": "主起來云。我會也。我會也。師把住云。魅漢。儞道甚麼。",
    "X79n1557_012:0107b21": "速道速道。主打師一掌。師云。這瞎漢。來這裏。亂做。更",
    "X79n1557_012:0107b22": "道。主作禮。師云。養子不及父。家門一世衰。",
    "X79n1557_012:0107b23": "潭州神鼎鴻諲禪師(凡十五)襄水人也。示眾云。摩竭陀",
    "X79n1557_012:0107b24": "國。親行此令。大眾還知落處麼。一句子。該天括地。逈",
    "X79n1557_012:0107c01": "超格外。在眾聖之前。所以五天和不齊。梵夾持不來。",
    "X79n1557_012:0107c02": "釋迦掩室於摩竭。淨名杜口於毗耶。三乘教外。一句",
    "X79n1557_012:0107c03": "別傳。敢問大眾。作麼生是別傳底。試對眾道看。遞相",
    "X79n1557_012:0107c04": "證明。良久云。直饒道得。亦未稱祖師意。且道。如何稱",
    "X79n1557_012:0107c05": "得祖師意。諸兄弟。直須打辨精神。究徹根源。到這裏。",
    "X79n1557_012:0107c06": "不可說菩提涅槃。真如解脫。向上向下。安禪入定。造",
    "X79n1557_012:0107c07": "橋梁。開義井。得麼。然雖如是。不可無言去也。山僧當",
    "X79n1557_012:0107c08": "初。行脚發足。亦無正意。參禪學道。只欲東京聽一兩",
    "X79n1557_012:0107c09": "本經論。以資平生。不期行來行去。到汝州襄城縣。恰",
    "X79n1557_012:0107c10": "遇汝州風起。皷上首山。見箇老和尚。被他劈頭一錐。",
    "X79n1557_012:0107c11": "直得浹背汗流。不覺禮他三拜。而今悔之不及。大眾",
    "X79n1557_012:0107c12": "且道。悔箇甚麼。悔不拽下繩床。痛與一頓。雖然如是。",
    "X79n1557_012:0107c13": "官不容針。私通車馬。",
    "X79n1557_012:0107c14": "示眾。舉僧問首山。一毫未發時如何。山云。路逢穿耳",
    "X79n1557_012:0107c15": "客。云發後如何。山云。不用更遲疑。曾有僧。問神鼎。一",
    "X79n1557_012:0107c16": "毫未發時如何。向他道。白雲嶺上。云發後如何。向伊",
    "X79n1557_012:0107c17": "道。澗下水流。若是首山兩轉語。有可咬嚼。東看西看。",
    "X79n1557_012:0107c18": "若是神鼎這語。如喫木札瓦片相似。實無滋味。直是",
    "X79n1557_012:0107c19": "自見自悟始得。會麼。天高東南。地傾西北。",
    "X79n1557_012:0107c20": "示眾云。風不鳴條。雨不破塊。即且止。作麼生打得箇",
    "X79n1557_012:0107c21": "翻車筋斗。到梵天去。若有。出來。作箇伎倆看。有麼。莫",
    "X79n1557_012:0107c22": "教帝釋惡發。後有僧。入室請益。某甲當時出來。左轉",
    "X79n1557_012:0107c23": "一轉。便歸眾。師云。莫教帝釋惡發。又作麼生。僧云。知",
    "X79n1557_012:0107c24": "恩者少。負恩者多。師云。築著鼻孔。",
    "X79n1557_012:0108a01": "示眾云。南泉道。我十八上。便解作活計。趙州道。我十",
    "X79n1557_012:0108a02": "八上。便會破家散宅。師云。儞道。破家散宅好。解作活",
    "X79n1557_012:0108a03": "計好。初心底人。且取前語。久參先德。直須破家散宅。",
    "X79n1557_012:0108a04": "更有一言。萬里崖州。",
    "X79n1557_012:0108a05": "師行脚時。與數耆宿。游南嶽。一僧舉論宗乘。頗敏。會",
    "X79n1557_012:0108a06": "野飯。山店中供辨。其僧論說不已。師云。三界惟心。萬",
    "X79n1557_012:0108a07": "法惟識。惟識惟心。眼聲耳色。是甚麼人語。僧云。法眼",
    "X79n1557_012:0108a08": "語。師云。其語云何。僧云。惟心故。根境不相到。惟識故。",
    "X79n1557_012:0108a09": "聲色樅然。師云。舌味是根境否。云是。師以筯夾菜。置",
    "X79n1557_012:0108a10": "舌上。含胡而語云。可謂相入耶。坐者駭然。不能加答。",
    "X79n1557_012:0108a11": "師云。路途之學。終不到家。見解入微。不名見道。參須",
    "X79n1557_012:0108a12": "實參。悟須實悟。閻羅大王。不怕多語。",
    "X79n1557_012:0108a13": "僧問。如何是接初機句。師云。山河大地。云如何是辨",
    "X79n1557_012:0108a14": "衲僧句。師云。七棒對十三。云如何是正令行句。師云。",
    "X79n1557_012:0108a15": "不通眨眼。云如何是定乾坤句。師云。汝擬作麼會。",
    "X79n1557_012:0108a16": "僧問。諸法未聞時如何。師云。風蕭蕭雨颯颯。云聞後",
    "X79n1557_012:0108a17": "如何。師云。領話好。",
    "X79n1557_012:0108a18": "云古帆未挂時如何。師云。到岸也。云到後如何。師云。",
    "X79n1557_012:0108a19": "猶是鈍漢。",
    "X79n1557_012:0108a20": "問。和尚未見先德時如何。師云。東行西行。云見後如",
    "X79n1557_012:0108a21": "何。師云。橫擔拄杖。",
    "X79n1557_012:0108a22": "問。達磨未來時如何。師云。西天此土。云來後如何。師",
    "X79n1557_012:0108a23": "云。此土西天。",
    "X79n1557_012:0108a24": "問。寶劒未出匣時如何。師云。狼煙竟起。云出匣後如",
    "X79n1557_012:0108b01": "何。師云。天上天下。",
    "X79n1557_012:0108b02": "問。牛頭未見四祖時如何。師云。天知地知。云見後如",
    "X79n1557_012:0108b03": "何。師云。猶較些子。",
    "X79n1557_012:0108b04": "問。輪迴六道底人。畢竟如何。師云。不願成佛。云為甚",
    "X79n1557_012:0108b05": "麼不願成佛。師云。佛亦不究竟。云請師一言。師云。昨",
    "X79n1557_012:0108b06": "日猶記得。今朝話無門。",
    "X79n1557_012:0108b07": "問。匹馬單鎗時如何。師云。神鼎打退鼓。云畢竟如何。",
    "X79n1557_012:0108b08": "師云。想儞不是這手脚。",
    "X79n1557_012:0108b09": "問。如何是清淨法身。師云。灰頭土面。云為甚麼如此。",
    "X79n1557_012:0108b10": "師云。爭怪得山僧。云未審向上還有事也無。師云有。",
    "X79n1557_012:0108b11": "云如何是向上事。師云。毗盧頂上金冠子。",
    "X79n1557_012:0108b12": "問。撥塵見佛時如何。師云。佛亦是塵。",
    "X79n1557_012:0108b13": "并州承天嵩禪師(凡十一)師問首山。如何是佛法的的",
    "X79n1557_012:0108b14": "大意。山云。楚王城畔。汝水東流。師言下大悟。遂作三",
    "X79n1557_012:0108b15": "偈。一曰。得用直須用。心意莫定動。三歲師子吼。十方",
    "X79n1557_012:0108b16": "絕狐種。二曰。我有真如性。如同幕裏隱。打破六門關。",
    "X79n1557_012:0108b17": "顯出毗盧印。三曰。真骨金剛體可誇。六塵一拂永無",
    "X79n1557_012:0108b18": "遮。廓落世界空為體。體上無為真到家。首山聞。請師",
    "X79n1557_012:0108b19": "喫茶云。這三頌。是儞作那。師云是。山云。忽有人。教儞",
    "X79n1557_012:0108b20": "現三十二相時如何。師云。某甲不是野狐精。山云。惜",
    "X79n1557_012:0108b21": "取眉毛好。師云。和尚落了多少。山以竹篦。驀頭打云。",
    "X79n1557_012:0108b22": "這漢向後亂做去在。",
    "X79n1557_012:0108b23": "師辭首山。山以拄杖送師。師接得。有偈云。和尚拄杖。",
    "X79n1557_012:0108b24": "照破龍象。臨濟家風。落在我掌。山云。莫相帶累。師打",
    "X79n1557_012:0108c01": "山一坐具。山云。果然帶累。師云。今日捉敗這老漢。山",
    "X79n1557_012:0108c02": "云。又似得便宜。又似落便宜。",
    "X79n1557_012:0108c03": "示眾云。文殊仗劍。五臺橫行。唐明一路。把斷妖訛。三",
    "X79n1557_012:0108c04": "世諸佛。未出教乘。網底游魚。龍門難渡。垂鈎四海。只",
    "X79n1557_012:0108c05": "釣獰龍。格外談玄。為尋知已。若也舉揚宗旨。須彌直",
    "X79n1557_012:0108c06": "須粉碎。若也諸佛說祖。海水便須枯竭。寶劒揮時。毫",
    "X79n1557_012:0108c07": "光萬里。放一線道。通方說話。把斷咽喉。諸人甚處出",
    "X79n1557_012:0108c08": "氣。",
    "X79n1557_012:0108c09": "示眾云。第一單鎗甲馬。第二甲馬。單鎗。第三撒星排",
    "X79n1557_012:0108c10": "陣。第四衣錦還鄉。時有僧問。如何是單鎗甲馬。師云。",
    "X79n1557_012:0108c11": "不是金牙作。爭能射尉遲。云如何是甲馬單鎗。師云。",
    "X79n1557_012:0108c12": "金鏃馬前落。婁樊喪膽魂。云如何是撒星排陣。師云。",
    "X79n1557_012:0108c13": "陣雲橫海上。未辨聖明君。云如何是衣錦還鄉。師云。",
    "X79n1557_012:0108c14": "四海無消息。回奉聖明君。",
    "X79n1557_012:0108c15": "師問僧。迦葉門前客。祇園會裏人。云特來禮拜。師云。",
    "X79n1557_012:0108c16": "洎不問過。僧便喝。師云。錯。僧又喝。師云。放儞三十棒。",
    "X79n1557_012:0108c17": "僧云。許和尚具一隻眼。師云。喫棒了聽欵。",
    "X79n1557_012:0108c18": "師問僧。甚處來。云潞府。師云。米作麼價。云和尚試道",
    "X79n1557_012:0108c19": "看。師云。不解作客。勞煩主人。庫下喫茶去。",
    "X79n1557_012:0108c20": "僧問。鈍根樂小法。不自信作佛。作佛後如何。師云。水",
    "X79n1557_012:0108c21": "裏捉麒麟。云與麼則便登高山去也。師云。騎牛上三",
    "X79n1557_012:0108c22": "十三天。",
    "X79n1557_012:0108c23": "問古人東山西嶺青。意旨如何。師云。波斯鼻孔大。云",
    "X79n1557_012:0108c24": "恁麼則西天迦葉。東土我師。師云。金剛手板闊。",
    "X79n1557_012:0109a01": "問有相即不問。如何是無相。師云。忻州齊和尚。云如",
    "X79n1557_012:0109a02": "何會得。師云。代州鴈門關。",
    "X79n1557_012:0109a03": "問臨濟推倒黃檗。為甚麼。維那喫棒。師云。正狗不偷",
    "X79n1557_012:0109a04": "油。雞銜燈盞走。",
    "X79n1557_012:0109a05": "問古人拈槌竪拂。意旨如何。師云。騎驢不著靴。",
    "X79n1557_012:0109a06": "汝州首山志禪師(凡二)師問首山念和尚。德山棒臨",
    "X79n1557_012:0109a07": "濟喝。意旨如何。念云。汝試道看。師便喝。念拈棒。師指",
    "X79n1557_012:0109a08": "住云。莫亂做。念擲下棒云。龍虵易辨。衲子難謾。師云。",
    "X79n1557_012:0109a09": "草賊大敗。",
    "X79n1557_012:0109a10": "僧問。如何是祖師西來意。師云。三尺杖子破瓦盆。云",
    "X79n1557_012:0109a11": "如何是佛。師云。桶底脫。云從上諸聖。有何言句。師云。",
    "X79n1557_012:0109a12": "如是我聞。云某甲不會。師云。信受奉行。",
    "X79n1557_012:0109a13": "隋州智門罕禪師(凡一)因為北塔僧使。點茶。師乃起",
    "X79n1557_012:0109a14": "自揖僧使。近上坐。使云。鷂子頭上。豈可安巢。師云。捧",
    "X79n1557_012:0109a15": "上不成龍。隨後打一坐具。僧使茶罷。進前云。適來觸",
    "X79n1557_012:0109a16": "忤和尚。師云。江南杜禪客。覔甚麼第二椀。",
    "X79n1557_012:0109a17": "汝州仁王評禪師(凡一)師問首山。如何是佛法大意。",
    "X79n1557_012:0109a18": "山便喝。師作禮。山拈棒。師云。和尚沒世界那。山擲下",
    "X79n1557_012:0109a19": "棒云。明眼人難設。師云。草賊大敗。",
    "X79n1557_012:0109a20": "襄州石門慧昭山主(凡一)楊億侍郎。寄問云。入山不",
    "X79n1557_012:0109a21": "怕虎。當路却防人。時如何。師云。君子坦蕩蕩。云如何",
    "X79n1557_012:0109a22": "是石門山。云石頭大底大。小底小。云如何是山中人。",
    "X79n1557_012:0109a23": "師云。橫眠倒臥。",
    "X79n1557_012:0109a24": "南嶽下第十一世",
    "X79n1557_012:0109b01": "汾陽善昭禪師法嗣",
    "X79n1557_012:0109b02": "潭州興化楚圓禪師(凡二十)依汾陽經一紀。得旨之後。",
    "X79n1557_012:0109b03": "固大愚數輩。辭汾陽。相讓不肯作參頭。汾陽云。此行",
    "X79n1557_012:0109b04": "不可以戒臈推。聽吾偈曰。天無頭。吉州城外起戈矛。",
    "X79n1557_012:0109b05": "將軍疋馬林下過。員州城裏閙啾啾。師遽出班云。楚",
    "X79n1557_012:0109b06": "圓何人。敢受和尚。如此記別。即領眾作禮。汾陽復祝",
    "X79n1557_012:0109b07": "之曰。吾在先師處。親證三昧。汝今已得。宜行南方。大",
    "X79n1557_012:0109b08": "興吾道。即造洞山實禪師席。終日面壁。寶問。達磨九",
    "X79n1557_012:0109b09": "年面壁。意旨如何。師云。空腹高心。寶翌日陞堂。請師",
    "X79n1557_012:0109b10": "充第一座。後開法袁州南源。終于本山。",
    "X79n1557_012:0109b11": "示眾云。無明實性即佛性。幻化空身即法身。諸仁者",
    "X79n1557_012:0109b12": "若也信得去。不妨省力。可謂善財入彌勒樓閣。無邊",
    "X79n1557_012:0109b13": "法門。悉皆周徧。得大無礙。悟法無生。是謂無生法忍。",
    "X79n1557_012:0109b14": "無邊剎境。自他不隔於毫端。十世古今。始終不離於",
    "X79n1557_012:0109b15": "當念。且問諸人。且阿那箇是當念。只如諸人。無明之",
    "X79n1557_012:0109b16": "性。即汝本覺妙明之性。盖為不了生死根源。執妄為",
    "X79n1557_012:0109b17": "實。隨妄所轉。致墮輪回。受種種苦。若能回光反照。自",
    "X79n1557_012:0109b18": "悟本來真性。不生不滅。故云。無明實性即佛性。幻化",
    "X79n1557_012:0109b19": "空身即法身。只如四大五蘊。不淨之身。即無實義。如",
    "X79n1557_012:0109b20": "夢如幻。如影如響。從無量劫來。流浪生死。貪愛所使。",
    "X79n1557_012:0109b21": "無暫休歇。出此入彼。積骨如毗富羅山。飲乳如四大",
    "X79n1557_012:0109b22": "海水。何故。為無智慧。不能了知五蘊本空。都無所實。",
    "X79n1557_012:0109b23": "逐妄所生。貪欲所拘。不能自在。所以世尊云。諸苦所",
    "X79n1557_012:0109b24": "因。貪欲為本。若滅貪欲。無所依止。汝等若能了知幻",
    "X79n1557_012:0109c01": "身虗假。本來空寂諸見不生無我人眾生壽者諸法",
    "X79n1557_012:0109c02": "皆如故。幻化空身即法身。法身覺了無一物。唯有聽",
    "X79n1557_012:0109c03": "法說法。虗玄大道。無著真宗。故云。本源自性天真佛。",
    "X79n1557_012:0109c04": "又云。五陰浮雲空去來。三毒水泡虗出沒。若如是者。",
    "X79n1557_012:0109c05": "為度一切苦厄。乃至無量無邊。煩惱知解。悉皆清淨。",
    "X79n1557_012:0109c06": "是為清淨法身。若到這箇田地。便能出此入彼。捨身",
    "X79n1557_012:0109c07": "受身。地獄天堂。此界他方。縱橫自在。任意浮沉。應物",
    "X79n1557_012:0109c08": "舒光。隨機逗教。喚作千五億化身。恁麼說話。可謂無",
    "X79n1557_012:0109c09": "夢說夢。和泥合水。撒屎撒尿。不識好惡。乃呵呵大笑",
    "X79n1557_012:0109c10": "云。若向衲僧門下。十萬八千。未夢見他汗臭氣在。雖",
    "X79n1557_012:0109c11": "然如是。事無一向。但以假名字。引導於眾生。喝一喝。",
    "X79n1557_012:0109c12": "示眾云。馬大師即心即佛。當人未悟。盤山非心非佛。",
    "X79n1557_012:0109c13": "只成戲論之談。雪峰輥毬。誑諕小兒之作。雲門顧鑒。",
    "X79n1557_012:0109c14": "笑殺傍觀。少室自傷。一場大錯。德山入門便棒。未遇",
    "X79n1557_012:0109c15": "奇人。臨濟入門便喝。太殺輕薄。黃梅呈頌。人我未忘。",
    "X79n1557_012:0109c16": "更言祖祖相傳。遞相誹謗。到這裏。須是箇人始得。所",
    "X79n1557_012:0109c17": "以道。鷹生鷹子。鶻生鶻兒。然雖如此。也是鞏縣茶瓶。",
    "X79n1557_012:0109c18": "乃彈指一下。",
    "X79n1557_012:0109c19": "示眾云。先寶應道。第一句薦得。堪與佛祖為師。第二",
    "X79n1557_012:0109c20": "句薦得。堪與人天為師。第三句薦得。自救不了。若是",
    "X79n1557_012:0109c21": "道吾即不然。第一句薦得。和泥合水。第二句薦得。無",
    "X79n1557_012:0109c22": "繩自縛。第三句薦得。四稜著地。所以道。起也海晏河",
    "X79n1557_012:0109c23": "清。行人避路。坐也乾坤黑暗。日月無光。汝等諸人。何",
    "X79n1557_012:0109c24": "處出氣。如今還有出氣者麼。有即出來。對眾出氣。若",
    "X79n1557_012:0110a01": "無。道吾今日。與汝出氣去也。乃噓一聲。",
    "X79n1557_012:0110a02": "示眾云。宗師者。奪貧子之衣珠。究達人之見處。若不",
    "X79n1557_012:0110a03": "如是。盡是和泥合水漢。良久云。路逢劒客須呈劒。不",
    "X79n1557_012:0110a04": "是詩人不獻詩。喝一喝。",
    "X79n1557_012:0110a05": "示眾云。道吾打皷。四大部洲同參。拄杖橫也。挑括乾",
    "X79n1557_012:0110a06": "坤大地。鉢盂轉也。覆却恒沙世界。且問。儞等諸人。向",
    "X79n1557_012:0110a07": "甚麼處。安身立命。若也知安身立命處。北俱盧州。喫",
    "X79n1557_012:0110a08": "粥喫飯。若也不知。長連床上。喫粥喫飯。卓拄杖一下。",
    "X79n1557_012:0110a09": "示眾云。上來也。步步登高。下去也。通身無礙。所以道。",
    "X79n1557_012:0110a10": "有時先敲後唱。有時先唱後敲。有時敲唱同時。有時",
    "X79n1557_012:0110a11": "敲唱不同時。所以王登寶殿。野老謳歌。如今還有謳",
    "X79n1557_012:0110a12": "謌者麼。良久云。木人雖舉手。石女不擡頭。喝一喝。",
    "X79n1557_012:0110a13": "示眾云。心若無事。萬法不生。意絕玄微。纖塵何立。向",
    "X79n1557_012:0110a14": "上一路。千聖不傳。學者勞形。如猿捉影。喝一喝。",
    "X79n1557_012:0110a15": "示眾云。百千法門。同歸方寸。河沙妙義。總在心源。無",
    "X79n1557_012:0110a16": "三界可出。無菩提可求。人與非人。性相平等。既然如",
    "X79n1557_012:0110a17": "是。為甚麼。那吒撲帝鐘。良久云。波斯鼻孔長又長。",
    "X79n1557_012:0110a18": "示眾云。說佛說祖。和泥合水。向上向下。衲僧破草鞋。",
    "X79n1557_012:0110a19": "總不恁麼。無繩自縛。且獨脫一句。作麼生道。還有人。",
    "X79n1557_012:0110a20": "道得麼。試對眾倒道將一句來。有麼有麼。良久云。塚",
    "X79n1557_012:0110a21": "上更加泥。喝一喝。",
    "X79n1557_012:0110a22": "師為唐明嵩和尚馳書。上楊內翰。纔通門狀。便請相",
    "X79n1557_012:0110a23": "見。坐次。楊問。對面不相識。千里却同風。師云。某甲奉",
    "X79n1557_012:0110a24": "院門請。楊云。真箇謾語。師云。前月離唐明。楊云。適來",
    "X79n1557_012:0110b01": "悔伸一問。師云。作者。楊便喝。師云。恰是。楊又喝。師以",
    "X79n1557_012:0110b02": "手。面前畫一畫。楊吐舌云。龍象。師云。是何言歟。楊喚。",
    "X79n1557_012:0110b03": "客司點好茶。元來是家裏人。師云。也不消得。茶罷。楊",
    "X79n1557_012:0110b04": "問。如何是圓上座為人底句。師云。切。楊云。恁麼則長",
    "X79n1557_012:0110b05": "裙新婦拖泥走。師云。誰得似內翰。楊云。作家作家。師",
    "X79n1557_012:0110b06": "云。放儞二十棒。楊拍膝云。這裏是甚麼所在。師拍手",
    "X79n1557_012:0110b07": "云。也不得放過。楊呵呵大笑。",
    "X79n1557_012:0110b08": "楊問。記得唐明和尚。初悟底因緣麼。師云。曾見和尚",
    "X79n1557_012:0110b09": "舉來。楊云。請不吝慈悲。師云。見和尚舉。有僧問首山。",
    "X79n1557_012:0110b10": "如何是佛法大意。山云。楚王城畔。汝水東流。楊云。只",
    "X79n1557_012:0110b11": "如楚王城畔。汝水東流。意旨如何。師云。水上挂燈毬。",
    "X79n1557_012:0110b12": "楊云。恁麼則辜負古人去也。師云。內翰疑則別參。楊",
    "X79n1557_012:0110b13": "云。三脚蝦蟆跳上天。師云。一任[跳兆+孛]跳。楊乃大笑。",
    "X79n1557_012:0110b14": "師取辭。楊云。億有一轉語。寄上座。往唐明處。還得麼。",
    "X79n1557_012:0110b15": "師云。明月照見夜行人。楊云。却不相當去也。師云。更",
    "X79n1557_012:0110b16": "深猶似可。午後始愁人。楊云。開寶寺前金剛。近日為",
    "X79n1557_012:0110b17": "甚麼汗出。師云。知。楊云。上座臨行。豈無為人底句。師",
    "X79n1557_012:0110b18": "云。重疊關山路。楊云。恁麼則隨上座去也。師噓一聲。",
    "X79n1557_012:0110b19": "揚云。真師子兒。大師子吼。師云。放去又扶來。楊云。某",
    "X79n1557_012:0110b20": "甲適來失脚倒地。又得家童扶起。師云。有甚麼了期。",
    "X79n1557_012:0110b21": "楊呵呵大笑。",
    "X79n1557_012:0110b22": "師一日。方丈內。安一盆水。上橫一口劒。下著一雙草",
    "X79n1557_012:0110b23": "鞋。橫按拄杖而坐。見僧入門。便指。僧擬議。師便棒。",
    "X79n1557_012:0110b24": "師問僧。名甚麼僧云。海滿。師云。海無增減。為甚麼却",
    "X79n1557_012:0110c01": "滿。云和尚莫謾海滿。師云南源罪過。",
    "X79n1557_012:0110c02": "師問僧。近離甚處。云雲過千山碧。師云。著忙作甚。云",
    "X79n1557_012:0110c03": "鴈去水聲淒。師便喝。僧亦喝。師便打。僧亦打。師云。儞",
    "X79n1557_012:0110c04": "這瞎漢。本分打出三門外。念汝是新到。且坐喫茶。",
    "X79n1557_012:0110c05": "師問僧。行脚人。須知有行脚事。作麼生是行脚事。云",
    "X79n1557_012:0110c06": "知。師云。知底事作麼生。云山高水深。師云。念汝遠來。",
    "X79n1557_012:0110c07": "且坐喫茶。僧云。諾諾。",
    "X79n1557_012:0110c08": "師問顯英首座。近離甚處。云金鑾。師云。夏在甚處。云",
    "X79n1557_012:0110c09": "金鑾。云前夏在甚處。云金鑾。師云。先前夏。在甚處。云",
    "X79n1557_012:0110c10": "和尚何不領話。師云。我也不能勘得儞。教庫下供過",
    "X79n1557_012:0110c11": "奴子來勘。且點一椀茶。與儞濕口。",
    "X79n1557_012:0110c12": "師問僧。近離甚處。僧以手。面前一劃。師云。是何言歟。",
    "X79n1557_012:0110c13": "僧便喝。師云。作甚麼。僧拊掌一下。便打。師云。瞎漢。亂",
    "X79n1557_012:0110c14": "做作麼。以坐具。直打出法堂。",
    "X79n1557_012:0110c15": "僧問。行脚不逢人時如何。師云。釣絲絞水。問如何是",
    "X79n1557_012:0110c16": "佛。師云。水出高源。問達磨未來時如何。師云。長安夜",
    "X79n1557_012:0110c17": "夜家家月。云來後如何。師云。幾處笙歌幾處愁。問已",
    "X79n1557_012:0110c18": "事未明。以何為驗。師云。玄沙見雪峰。云意旨如何。師",
    "X79n1557_012:0110c19": "云。一生不出嶺。",
    "X79n1557_012:0110c20": "筠州大愚守芝禪師(凡十一)太原王氏子。示眾云。山僧",
    "X79n1557_012:0110c21": "人微。素無德行。叨承密諫同僚諸官。堅請陞堂。上答",
    "X79n1557_012:0110c22": "皇恩。國詐永安。法輪常轉。且道。法輪作麼生轉。要得",
    "X79n1557_012:0110c23": "會麼。須彌山上倒飜身。却來堂中疊足坐。阿呵呵。是",
    "X79n1557_012:0110c24": "甚麼。飯蘿裏坐却受餓。和泥合水與麼過。上士聞之",
    "X79n1557_012:0111a01": "熈熙。下士聞之肯可。子細思量。却成口過。要會麼。一",
    "X79n1557_012:0111a02": "六三四二。直言四七一。桃李火中開。黃昏候日出。",
    "X79n1557_012:0111a03": "示眾云。若向言中取則。句裏明機。大似迷頭認影。若",
    "X79n1557_012:0111a04": "也舉唱宗乘。恰似寐語一般。雖然如是。官不容針。私",
    "X79n1557_012:0111a05": "通車馬。放一線道。有箇葛藤。打繩床一下云。三世諸",
    "X79n1557_012:0111a06": "佛。盡皆頭痛。且道。諸人還有免得底麼。若有。一人免",
    "X79n1557_012:0111a07": "得。無有是處。若免不得。海印發光。竪起拂子云。這箇",
    "X79n1557_012:0111a08": "是印。那箇是光。這箇是光。那箇是印。掣電之機。徒勞",
    "X79n1557_012:0111a09": "竚思。會麼。且僧說夢。且道。夢見箇甚麼。南柯十更。若",
    "X79n1557_012:0111a10": "更不會。聽取一頌。北斗挂須彌。杖頭挑日月。林泉好",
    "X79n1557_012:0111a11": "商量。夏末秋風切。",
    "X79n1557_012:0111a12": "示眾。擊拂子云。一擊響玲瓏。喧轟宇宙通。知音纔側",
    "X79n1557_012:0111a13": "耳。項羽過江東。恁麼會得。恰認得驢鞍橋。作阿爺下",
    "X79n1557_012:0111a14": "頷。",
    "X79n1557_012:0111a15": "示眾云。德山入門便棒。臨濟入門便喝。一棒一喝。若",
    "X79n1557_012:0111a16": "雙峰而互出。賓主未辨。恓恓而萬里鄉關。照用雙行。",
    "X79n1557_012:0111a17": "擬議而千差塞路。諸上座。到這裏。憑何話會。乃有頌",
    "X79n1557_012:0111a18": "云。棒喝齊施早已賖。古今休讚絕周遮。二途不涉憑",
    "X79n1557_012:0111a19": "何說。南海波斯進象牙。",
    "X79n1557_012:0111a20": "示眾云。沙裏無油實可哀。翠巖嚼飯餧孾孩。他時好",
    "X79n1557_012:0111a21": "惡知端的。始覺從前滿面灰。",
    "X79n1557_012:0111a22": "示眾云。淨名杜口。已涉繁詞。達磨西來。平欺漢地。放",
    "X79n1557_012:0111a23": "一線道。有箇商量。所以李長者云。有情之本。依智海",
    "X79n1557_012:0111a24": "以為源。含識之流。總法身而為體。諸仁者。既是總法",
    "X79n1557_012:0111b01": "身而為體。還知道。須彌吞却法身。法身吞却須彌麼。",
    "X79n1557_012:0111b02": "諸仁者。朝夕與古佛同參。與諸方老和尚同參。山僧",
    "X79n1557_012:0111b03": "今日。與大眾同參。且道。參箇甚麼。如是定當得。且認",
    "X79n1557_012:0111b04": "得箇著衣喫飯。猶去衲僧半月程。若定當不得。來年",
    "X79n1557_012:0111b05": "更有新條在。惱亂春風卒未休。",
    "X79n1557_012:0111b06": "示眾云。大愚相接大雄孫。五湖雲水競頭奔。競頭奔。",
    "X79n1557_012:0111b07": "有何門。擊箭寧知枯木存。枯木存。一年還曾兩度春。",
    "X79n1557_012:0111b08": "兩度春。帳裏真珠撒與人。撒與人。思量也是慕西秦。",
    "X79n1557_012:0111b09": "僧問。如何是和尚家風。師云。一言已出。駟馬難追。問",
    "X79n1557_012:0111b10": "如何是城裏佛。師云。十字街頭石幢子。",
    "X79n1557_012:0111b11": "問。如何是和尚為人一句。師云。四角六張。云意旨如",
    "X79n1557_012:0111b12": "何。師云。八凹九凸。",
    "X79n1557_012:0111b13": "問。不落三寸時如何。師云。乾三連坤六段。云意旨如",
    "X79n1557_012:0111b14": "何。師云。切忌盈虗。",
    "X79n1557_012:0111b15": "問。如何是道。師云。八斛四斗。云如何是道中人。師云。",
    "X79n1557_012:0111b16": "煑粥煠飯。",
    "X79n1557_012:0111b17": "問。寶釰未出匣時如何。師云。切忌道著。云出匣後如",
    "X79n1557_012:0111b18": "何。師云。天魔膽落。",
    "X79n1557_012:0111b19": "滁州瑯瑘慧覺禪師(凡十七)示眾云。君臣道合。猶是法",
    "X79n1557_012:0111b20": "身邊事。君不見君。臣不見臣。猶是法身向上事。向上",
    "X79n1557_012:0111b21": "向下。使汝心不安。且作麼生是法身。良久云。任是僧",
    "X79n1557_012:0111b22": "繇手。難盡志公真。",
    "X79n1557_012:0111b23": "示眾云。世尊三昧。迦葉不知。迦葉三昧。阿難不知。阿",
    "X79n1557_012:0111b24": "難三昧。商那和修不知。吾有三昧。汝亦不知。為甚麼",
    "X79n1557_012:0111c01": "不知。理合如斯。若人會得。南北東西。若不如是。更擬",
    "X79n1557_012:0111c02": "何之。",
    "X79n1557_012:0111c03": "示眾云。與麼來者。上間安排。不與麼來者。下間挂搭。",
    "X79n1557_012:0111c04": "向上人來。獨自悽悽暗渡江。更有一人。向甚麼處著。",
    "X79n1557_012:0111c05": "良久云。釣竿斫盡重[栽木+土]竹。不計功程得便休。",
    "X79n1557_012:0111c06": "示眾云。有句無句。如藤倚樹。樹倒藤枯。恰好喫棒。且",
    "X79n1557_012:0111c07": "道。過在甚麼處。良久云。不是僧繇手。徒說繪丹青。",
    "X79n1557_012:0111c08": "示眾。舉世尊云。眾生妄認四大。為自身相。六塵緣影。",
    "X79n1557_012:0111c09": "為自心相。且問諸仁者。在眼曰見。在耳曰聞。在鼻嗅",
    "X79n1557_012:0111c10": "香。在舌知味。在手執捉。在足運奔。亦不喚作眾生。亦",
    "X79n1557_012:0111c11": "不喚作佛性。且道。喚作甚麼。良久云。香嚴含悲泣拄",
    "X79n1557_012:0111c12": "杖。仰山撲破溈山鏡。",
    "X79n1557_012:0111c13": "示眾云。山僧因看華嚴金師子章。第九由心回轉善",
    "X79n1557_012:0111c14": "成門。又釋云。如一尺之鏡。納重重之影像。若然者。道",
    "X79n1557_012:0111c15": "有也得。道無也得。道非亦得。道是亦得。雖然如是。更",
    "X79n1557_012:0111c16": "須知有拄杖頭上一竅。若也不會。拄杖穿燈籠入佛",
    "X79n1557_012:0111c17": "殿。撞著釋迦。磕倒彌勒。露柱撫掌。呵呵大笑。儞道。笑",
    "X79n1557_012:0111c18": "箇甚麼。卓拄杖一下。",
    "X79n1557_012:0111c19": "示眾。拈起拄杖云。山僧有時一棒。作箇縵天網。打俊",
    "X79n1557_012:0111c20": "鷹俊鷂。有時一棒。作布絲網。撈蝦摝蜆。有時一棒。作",
    "X79n1557_012:0111c21": "金毛師子。有時一棒。作蝦蟆蚓蚯。山僧打儞諸人一",
    "X79n1557_012:0111c22": "棒。且作麼生商量。若緇素得出。不妨拄杖頭上。眼開",
    "X79n1557_012:0111c23": "照四天下。若也未然。從教立在古屏畔。待使丹青入",
    "X79n1557_012:0111c24": "畫圖。",
    "X79n1557_012:0112a01": "示眾。拈起拄杖云。拄杖若是。頭上安頭。拄杖不是。斬",
    "X79n1557_012:0112a02": "頭覔活。離此二途。猶是無依滯魄。透脫一路。正是著",
    "X79n1557_012:0112a03": "肉汗衣。汝等諸人。各具金剛眼睛。到這裏。作麼生會。",
    "X79n1557_012:0112a04": "若也不會。拄杖子透過渤海。看看。卓一下。",
    "X79n1557_012:0112a05": "示眾云。過去諸佛。已般涅槃。好與三十棒。現在諸佛。",
    "X79n1557_012:0112a06": "轉大法輪。好與三十棒。未來諸佛。當出於世。好與三",
    "X79n1557_012:0112a07": "十棒。諸高德。若要報佛深恩。當如是學。學則從儞諸",
    "X79n1557_012:0112a08": "人。不得辜負老僧。",
    "X79n1557_012:0112a09": "示眾云。句中薦得。游子返於故鄉。意中薦得。方解事",
    "X79n1557_012:0112a10": "於尊堂。若然者。須知轉身吐氣始得。若能如是。方解",
    "X79n1557_012:0112a11": "百尺竿頭進步。句中無意。意中無句。既然如是。且作",
    "X79n1557_012:0112a12": "麼生吐氣。若也不會。拄杖子。為儞吐氣去也。卓一下。",
    "X79n1557_012:0112a13": "示眾云。主賓互換。坐斷乾坤。料簡雙施。誰人舉目。釋",
    "X79n1557_012:0112a14": "迦聖主。示滅雙林。達磨大師。真歸熊耳。瑯瑘門下。還",
    "X79n1557_012:0112a15": "有具眼衲僧。真正道流麼。若無。應病與藥。診候臨時。",
    "X79n1557_012:0112a16": "示眾云。汝等諸人。在我這裏過夏。與儞點出五般病。",
    "X79n1557_012:0112a17": "一不得向萬里無寸草處去。二不得孤峰獨宿。三不",
    "X79n1557_012:0112a18": "得張弓架箭。四不得物外安身。五不得滯於生殺。何",
    "X79n1557_012:0112a19": "故。一處有滯。自救難為。五處若通。方名導師。汝等諸",
    "X79n1557_012:0112a20": "人。若到諸方。遇明眼作家。與我通箇消息。貴得祖風",
    "X79n1557_012:0112a21": "不墜。若是常徒。即須寢息。何故。躶形國內誇服飾。想",
    "X79n1557_012:0112a22": "君太殺不知時。",
    "X79n1557_012:0112a23": "師上堂。有僧出。打一圓相。師便打云。道道。僧云。不道",
    "X79n1557_012:0112a24": "不道。師又打。僧云。三世諸佛。不出於此。師又打。乃云。",
    "X79n1557_012:0112b01": "大眾。教中道。以手指比丘。犯波逸提。山僧今日。入地",
    "X79n1557_012:0112b02": "獄如箭射。",
    "X79n1557_012:0112b03": "僧問。雪峰三上投子。九到洞山。為甚麼。却向德山。倒",
    "X79n1557_012:0112b04": "戈卸甲。師云。人平不語。水平不流。云石火電光人不",
    "X79n1557_012:0112b05": "顧。隨機設教有誰知。師云。地無三寸土。人無隔宿恩。",
    "X79n1557_012:0112b06": "云雪後始知松栢操。事難方見丈夫心。師云。江南兩",
    "X79n1557_012:0112b07": "淅水。",
    "X79n1557_012:0112b08": "僧問。談真逆俗。順俗違真。離此二途。請師舉唱。師云。",
    "X79n1557_012:0112b09": "水裏石牛吼。木裏瑞花香。僧云。若然者。不因觀北斗。",
    "X79n1557_012:0112b10": "爭得見南星。師云。世亂奴欺主。時衰鬼弄人。",
    "X79n1557_012:0112b11": "僧問。一法若有。毗盧墮在凡夫。萬法若無。普賢失其",
    "X79n1557_012:0112b12": "境界。正恁麼時。還許文殊普賢出頭也無。師云。樓頭",
    "X79n1557_012:0112b13": "吹畫角。妄聽五更鐘。云學人未曉。乞師再指。師云。未",
    "X79n1557_012:0112b14": "到長安不肯休。云不入洪波裏。爭見弄潮人。師云。草",
    "X79n1557_012:0112b15": "上班班眾者看。",
    "X79n1557_012:0112b16": "僧問。大事未辨時如何。師云。金燈連夜照。不覺五更",
    "X79n1557_012:0112b17": "鐘。云大事已辨時如何。師云。跣足踏冰雪。方知徹骨",
    "X79n1557_012:0112b18": "寒。",
    "X79n1557_012:0112b20": "聯燈會要卷第十二"
}