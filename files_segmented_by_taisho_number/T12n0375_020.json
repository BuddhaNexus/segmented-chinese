{
    "T12n0375_020:0736c17": "2大般涅槃經卷第二十",
    "T12n0375_020:0736c19": "宋代沙門慧嚴等依泥洹經加之",
    "T12n0375_020:0736c20": "高貴德王菩薩品之二",
    "T12n0375_020:0736c21": "爾時，光明遍照高貴德王菩薩摩訶薩白",
    "T12n0375_020:0736c22": "佛言：「世尊！若犯重禁、謗方等經、作五逆",
    "T12n0375_020:0736c23": "罪、一闡提等有佛性者，是等云何復墮地",
    "T12n0375_020:0736c24": "獄？世尊！若使是等有佛性者，云何復言無",
    "T12n0375_020:0736c25": "常、樂、我、淨？世尊！若斷善根名一闡提者，斷",
    "T12n0375_020:0736c26": "善根時所有佛性云何不斷？佛性若斷，云何",
    "T12n0375_020:0736c27": "復言常、樂、我、淨？如其不斷，何故名為一闡",
    "T12n0375_020:0736c28": "提耶？世尊！犯四重禁，名為不定；謗方等",
    "T12n0375_020:0736c29": "經、作五逆罪、及一闡提，悉名不定。如是等",
    "T12n0375_020:0737a01": "輩若決定者，云何得成阿耨多羅三藐三菩",
    "T12n0375_020:0737a02": "提？從須陀洹乃至辟支佛，亦名不定。若須",
    "T12n0375_020:0737a03": "陀洹至辟支佛是決定者，亦不應成阿耨",
    "T12n0375_020:0737a04": "多羅三藐三菩提。世尊！若犯四重不決定",
    "T12n0375_020:0737a05": "者，須陀洹乃至辟支佛亦不決定。如是不定，",
    "T12n0375_020:0737a06": "諸佛如來亦復不定。若佛不定，涅槃體性亦",
    "T12n0375_020:0737a07": "復不定，至一切法亦復不定。云何不定？若",
    "T12n0375_020:0737a08": "一闡提除一闡提則成佛道。諸佛如來亦",
    "T12n0375_020:0737a09": "應如是，入涅槃已，亦應還出，不入涅槃。",
    "T12n0375_020:0737a10": "若如是者，涅槃之性則為不定。不決定故，",
    "T12n0375_020:0737a11": "當知無有常、樂、我、淨。云何說言一闡提等",
    "T12n0375_020:0737a12": "當得涅槃？」爾時，世尊告光明遍照高貴德",
    "T12n0375_020:0737a13": "王菩薩摩訶薩言：「善哉，善哉。善男子！為欲",
    "T12n0375_020:0737a14": "利益無量眾生、令得安樂、憐愍慈念諸",
    "T12n0375_020:0737a15": "世間故、為欲增長發菩提心諸菩薩故，",
    "T12n0375_020:0737a16": "作如是問。「善男子！汝已親近過去無量諸",
    "T12n0375_020:0737a17": "佛世尊，於諸佛所種諸善根，久已成就菩",
    "T12n0375_020:0737a18": "提功德，降伏眾魔令其退散，已教無量無",
    "T12n0375_020:0737a19": "邊眾生悉令得至阿耨多羅三藐三菩提，",
    "T12n0375_020:0737a20": "久已通達諸佛、如來所有甚深祕密之藏，已",
    "T12n0375_020:0737a21": "問過去無量無邊恒河沙等諸佛世尊如是",
    "T12n0375_020:0737a22": "甚深微密之義。我都不見一切世間——若人、若",
    "T12n0375_020:0737a23": "天、沙門、婆羅門、若魔、若梵——有能諮問如來是",
    "T12n0375_020:0737a24": "義。今當誠心諦聽諦聽，吾當為汝分別演",
    "T12n0375_020:0737a25": "說。「善男子！一闡提者，亦不決定。若決定者，是",
    "T12n0375_020:0737a26": "一闡提終不能得阿耨多羅三藐三菩提。以",
    "T12n0375_020:0737a27": "不決定，是故能得。如汝所言：『佛性不斷，",
    "T12n0375_020:0737a28": "云何一闡提斷善根？』者，善男子！善根有二",
    "T12n0375_020:0737a29": "種：一者、內，二者、外。佛性，非內、非外。以是義",
    "T12n0375_020:0737b01": "故，佛性不斷。復有二種：一者、有漏，二者、無",
    "T12n0375_020:0737b02": "漏。佛性，非有漏、非無漏，是故不斷。復有二",
    "T12n0375_020:0737b03": "種：一者、常，二者、無常。佛性，非常、非無常，是",
    "T12n0375_020:0737b04": "故不斷。若是斷者，則應還得；若不還得，則",
    "T12n0375_020:0737b05": "名不斷；若斷已得，名一闡提。「犯四重者亦",
    "T12n0375_020:0737b06": "是不定，若決定者，犯四重禁終不能得阿",
    "T12n0375_020:0737b07": "耨多羅三藐三菩提。「謗方等經亦復不定，若",
    "T12n0375_020:0737b08": "決定者，謗正法人終不能得阿耨多羅三",
    "T12n0375_020:0737b09": "藐三菩提。「作五逆罪亦復不定，若決定者，五",
    "T12n0375_020:0737b10": "逆之人終不能得阿耨多羅三藐三菩提。「色",
    "T12n0375_020:0737b11": "與色相，二俱不定。香、味、觸相，生相至無明相，",
    "T12n0375_020:0737b12": "陰入界相、二十五有相、四生，乃至一切諸法皆",
    "T12n0375_020:0737b13": "亦不定。「善男子！譬如幻師，在大眾中化作",
    "T12n0375_020:0737b14": "四兵車步、象、馬，作諸瓔珞嚴身之具、城邑、聚",
    "T12n0375_020:0737b15": "落、山林、樹木、泉、池、河、井，而彼眾中有諸小",
    "T12n0375_020:0737b16": "兒無有智慧，覩見之時悉以為實。其中",
    "T12n0375_020:0737b17": "智人知其虛誑，以幻力故惑人眼目。善男",
    "T12n0375_020:0737b18": "子！一切凡夫乃至聲聞、辟支佛等，於一切法",
    "T12n0375_020:0737b19": "見有定相亦復如是；諸佛、菩薩於一切法",
    "T12n0375_020:0737b20": "不見定相。「善男子！譬如小兒，於盛夏月見",
    "T12n0375_020:0737b21": "熱時焰謂之為水。有智之人於此熱焰終",
    "T12n0375_020:0737b22": "不生於實水之想，但是虛焰誑人眼目，非",
    "T12n0375_020:0737b23": "實是水。一切凡夫、聲聞、緣覺見一切法亦復",
    "T12n0375_020:0737b24": "如是，悉謂是實；諸佛、菩薩於一切法不見",
    "T12n0375_020:0737b25": "定相。「善男子！譬如山澗因聲有響，小兒聞",
    "T12n0375_020:0737b26": "之謂是實聲；有智之人解無定實，但有聲",
    "T12n0375_020:0737b27": "相誑於耳識。善男子！一切凡夫、聲聞、緣覺",
    "T12n0375_020:0737b28": "於一切法亦復如是，見有定相；諸菩薩等",
    "T12n0375_020:0737b29": "解了諸法悉無定相，見無常相、空寂等相、",
    "T12n0375_020:0737c01": "無生滅相。以是義故，菩薩摩訶薩見一切",
    "T12n0375_020:0737c02": "法是無常相。「善男子！亦有定相。云何為定？",
    "T12n0375_020:0737c03": "常、樂、我、淨。在何處耶？所謂涅槃。「善男子！須",
    "T12n0375_020:0737c04": "陀洹果亦復不定，不決定故，經八萬劫得",
    "T12n0375_020:0737c05": "阿耨多羅三藐三菩提心；斯陀含果亦復不",
    "T12n0375_020:0737c06": "定，不決定故，經六萬劫得阿耨多羅三藐",
    "T12n0375_020:0737c07": "三菩提心；阿那含果亦復不定，不決定故，",
    "T12n0375_020:0737c08": "經四萬劫得阿耨多羅三藐三菩提心；阿羅",
    "T12n0375_020:0737c09": "漢果亦復不定，不決定故，經二萬劫得阿",
    "T12n0375_020:0737c10": "耨多羅三藐三菩提心；辟支佛道亦復不定，",
    "T12n0375_020:0737c11": "不決定故，經十千劫得阿耨多羅三藐三",
    "T12n0375_020:0737c12": "菩提心。「善男子！如來今於拘尸那城娑羅",
    "T12n0375_020:0737c13": "雙樹間，示現倚臥師子之床欲入涅槃，令",
    "T12n0375_020:0737c14": "諸未得阿羅漢果眾弟子等及諸力士生大",
    "T12n0375_020:0737c15": "憂苦，亦令天、人、阿修羅、乾闥婆、迦樓羅、緊那",
    "T12n0375_020:0737c16": "羅、摩睺羅伽等大設供養。欲使諸人以千",
    "T12n0375_020:0737c17": "端㲲纏裹其身，七寶為棺，盛滿香油，積諸",
    "T12n0375_020:0737c18": "香木，以火焚之，唯除二端不可得燒：一",
    "T12n0375_020:0737c19": "者、儭身，二、最在外。為諸眾生分散舍利，",
    "T12n0375_020:0737c20": "以為八分。一切所有聲聞弟子咸言：『如來",
    "T12n0375_020:0737c21": "入於涅槃。』當知如來亦不畢定入於涅槃。",
    "T12n0375_020:0737c22": "何以故？如來常住，不變易故。以是義故，如",
    "T12n0375_020:0737c23": "來涅槃亦復不定。「善男子！當知如來亦復不",
    "T12n0375_020:0737c24": "定。如來非天。何以故？有四種天：一者、世間",
    "T12n0375_020:0737c25": "天，二者、生天，三者、淨天，四者、義天。世間天者，",
    "T12n0375_020:0737c26": "如諸國王；生天者，從四天王乃至非有想非",
    "T12n0375_020:0737c27": "無想天；淨天者，從須陀洹至辟支佛；義天",
    "T12n0375_020:0737c28": "者，十住菩薩摩訶薩等。以何義故，十住菩薩",
    "T12n0375_020:0737c29": "名為義天？以能善解諸法義故。云何為義？",
    "T12n0375_020:0738a01": "見一切法是空義故。「善男子！如來非王、亦",
    "T12n0375_020:0738a02": "非四天，乃至非有想非無想天、從須陀洹至",
    "T12n0375_020:0738a03": "辟支佛、十住菩薩，以是義故，如來非天，然",
    "T12n0375_020:0738a04": "諸眾生亦復稱佛為天中天。是故，如來非天、",
    "T12n0375_020:0738a05": "非非天，非人、非非人，非鬼、非非鬼，非地",
    "T12n0375_020:0738a06": "獄、畜生、餓鬼，非非地獄、畜生、餓鬼，非眾生、",
    "T12n0375_020:0738a07": "非非眾生，非法、非非法，非色、非非色，非",
    "T12n0375_020:0738a08": "長、非非長，非短、非非短，非相、非非相，非",
    "T12n0375_020:0738a09": "心、非非心，非有漏、非無漏，非有為、非無",
    "T12n0375_020:0738a10": "為，非常、非無常，非幻、非非幻，非名、非非",
    "T12n0375_020:0738a11": "名，非定、非非定，非有、非無，非說、非非說，",
    "T12n0375_020:0738a12": "非如來、非不如來。以是義故，如來不定。「善",
    "T12n0375_020:0738a13": "男子！何故如來不名世天？世天者，即是諸",
    "T12n0375_020:0738a14": "王。如來久於無量劫中已捨王位，是故非",
    "T12n0375_020:0738a15": "王。非非王者，如來生於迦毘羅城淨飯王",
    "T12n0375_020:0738a16": "家，是故非非王。「非生天者，如來久已離諸",
    "T12n0375_020:0738a17": "有故，是故非生天。非非生天。何以故？昇",
    "T12n0375_020:0738a18": "兜率天下閻浮提故，是故如來非非生天。",
    "T12n0375_020:0738a19": "「亦非淨天。何以故？如來非是須陀洹乃至非",
    "T12n0375_020:0738a20": "辟支佛，是故如來非是淨天。非非淨天。何以",
    "T12n0375_020:0738a21": "故？世間八法所不能染，猶如蓮花不受塵",
    "T12n0375_020:0738a22": "水，是故如來非非淨天。「亦非義天。何以故？",
    "T12n0375_020:0738a23": "如來非是十住菩薩故，是故如來非義天",
    "T12n0375_020:0738a24": "也。非非義天。何以故？如來常修十八空義",
    "T12n0375_020:0738a25": "故，是故如來非非義天。「如來非人。何以故？",
    "T12n0375_020:0738a26": "如來久於無量劫中離人有故，是故非人。",
    "T12n0375_020:0738a27": "亦非非人。何以故？生於迦毘羅城故，是故",
    "T12n0375_020:0738a28": "非非人。「如來非鬼。何以故？不害一切諸",
    "T12n0375_020:0738a29": "眾生故，是故非鬼。亦非非鬼。何以故？亦以",
    "T12n0375_020:0738b01": "鬼像化眾生故，是故非非鬼。「如來亦非地",
    "T12n0375_020:0738b02": "獄、畜生、餓鬼。何以故？如來久離諸惡業故，",
    "T12n0375_020:0738b03": "是故，非地獄、畜生、餓鬼。亦非非地獄、畜生、餓",
    "T12n0375_020:0738b04": "鬼。何以故？如來亦復現受三惡諸趣之身",
    "T12n0375_020:0738b05": "化眾生故，是故，非非地獄、畜生、餓鬼。「亦非",
    "T12n0375_020:0738b06": "眾生。何以故？久已遠離眾生性故，是故，如",
    "T12n0375_020:0738b07": "來非眾生。亦非非眾生。何以故？或時演說",
    "T12n0375_020:0738b08": "眾生相故，是故，如來非非眾生。「如來非法。",
    "T12n0375_020:0738b09": "何以故？諸法各各有別異相，如來不爾，唯",
    "T12n0375_020:0738b10": "有一相，是故非法。亦非非法。何以故？如來",
    "T12n0375_020:0738b11": "法界故，是故非非法。「如來非色。何以故？十",
    "T12n0375_020:0738b12": "色入所不攝故，是故非色。亦非非色。何以",
    "T12n0375_020:0738b13": "故？身有三十二相、八十種好故，是故非非",
    "T12n0375_020:0738b14": "色。「如來非長。何以故？斷諸色故，是故非",
    "T12n0375_020:0738b15": "長。亦非非長。何以故？一切世間無有能見",
    "T12n0375_020:0738b16": "頂髻相故，是故非非長。「如來非短。何以故？",
    "T12n0375_020:0738b17": "久已遠離憍慢結故，是故非短。亦非非",
    "T12n0375_020:0738b18": "短。何以故？為瞿師羅長者示三尺身故，",
    "T12n0375_020:0738b19": "是故非非短。「如來非相。何以故？久已遠離",
    "T12n0375_020:0738b20": "諸相相故，是故非相。亦非非相。何以故？善",
    "T12n0375_020:0738b21": "知諸相故，是故非非相。「如來非心。何以故？",
    "T12n0375_020:0738b22": "虛空相故，是故非心。亦非非心。何以故？有",
    "T12n0375_020:0738b23": "十力心法故、亦能知他眾生心故，是故非",
    "T12n0375_020:0738b24": "非心。「如來非有為。何以故？常、樂、我、淨故，是",
    "T12n0375_020:0738b25": "故非有為。亦非無為。何以故？有來、去、坐、臥、",
    "T12n0375_020:0738b26": "示現涅槃故，是故非無為。「如來非常。何以",
    "T12n0375_020:0738b27": "故？身有分故，是故非常。云何非常？以有",
    "T12n0375_020:0738b28": "知故。常法無知，猶如虛空；如來有知，是故",
    "T12n0375_020:0738b29": "非常。云何非常？有言說故。常法無言，亦",
    "T12n0375_020:0738c01": "如虛空；如來有言，是故無常。有姓氏故，名",
    "T12n0375_020:0738c02": "曰無常；無姓之法乃名為常。虛空常故，無",
    "T12n0375_020:0738c03": "有姓氏；如來有姓，姓瞿曇氏，是故無常。有",
    "T12n0375_020:0738c04": "父母故，名曰無常；無父母者，乃名曰常。虛",
    "T12n0375_020:0738c05": "空常故，無有父母；佛有父母，是故無常。有",
    "T12n0375_020:0738c06": "四威儀，名曰無常；無四威儀，乃名曰常。虛",
    "T12n0375_020:0738c07": "空常故，無四威儀；佛有四儀，是故無常。常",
    "T12n0375_020:0738c08": "住之法無有方所。虛空常故，無有方所；如",
    "T12n0375_020:0738c09": "來出在東天竺地，住舍婆提或王舍城，是故",
    "T12n0375_020:0738c10": "無常。以是義故，如來非常。「亦非非常。何以",
    "T12n0375_020:0738c11": "故？生永斷故。有生之法，名曰無常；無生之法",
    "T12n0375_020:0738c12": "乃名為常。如來無生，是故為常。常法無",
    "T12n0375_020:0738c13": "性，有性之法名曰無常。如來無生、無性，",
    "T12n0375_020:0738c14": "無生無性故常。有常之法遍一切處，猶如",
    "T12n0375_020:0738c15": "虛空，無處不有。如來亦爾，遍一切處，是故",
    "T12n0375_020:0738c16": "為常。無常之法，或言此有、或言彼無。如來",
    "T12n0375_020:0738c17": "不爾，不可說言是處有、彼處無，是故為常。",
    "T12n0375_020:0738c18": "無常之法，有時是有、有時是無。如來不爾，有",
    "T12n0375_020:0738c19": "時是有、有時是無，是故為常。常住之法無名、",
    "T12n0375_020:0738c20": "無色。虛空常故，無名、無色。如來亦爾，無名、",
    "T12n0375_020:0738c21": "無色，是故為常。常住之法無因、無果。虛空",
    "T12n0375_020:0738c22": "常故，無因、無果。如來亦爾，無因、無果，是故",
    "T12n0375_020:0738c23": "為常。常住之法三世不攝。如來亦爾，三世不",
    "T12n0375_020:0738c24": "攝，是故為常。「如來非幻。何以故？永斷一切",
    "T12n0375_020:0738c25": "虛誑心故，是故非幻。亦非非幻。何以故？如",
    "T12n0375_020:0738c26": "來或時分此一身為無量身、無量之身復",
    "T12n0375_020:0738c27": "為一身，山壁直過，無有障礙，履水如地、",
    "T12n0375_020:0738c28": "入地如水、行空如地，身出煙焰如大火",
    "T12n0375_020:0738c29": "聚，雲雷震動，其聲可畏，或為城邑、聚落、舍宅、",
    "T12n0375_020:0739a01": "山川、樹木，或作大身、或作小身、男身、女身、童",
    "T12n0375_020:0739a02": "男、童女身。是故，如來亦非非幻。「如來非定。",
    "T12n0375_020:0739a03": "何以故？如來於此拘尸那城娑羅雙樹間",
    "T12n0375_020:0739a04": "示現入於般涅槃故，是故非定。亦非非定。",
    "T12n0375_020:0739a05": "何以故？常、樂、我、淨故，是故，如來亦非非定。「如",
    "T12n0375_020:0739a06": "來非有漏。何以故？斷三漏故，故非有漏。三",
    "T12n0375_020:0739a07": "漏者，欲界一切煩惱，除無明，是名欲漏；色無",
    "T12n0375_020:0739a08": "色界一切煩惱，除無明，是名有漏；三界無明，",
    "T12n0375_020:0739a09": "名無明漏。如來永斷，是故非漏。「復次，一切凡",
    "T12n0375_020:0739a10": "夫不見有漏。云何凡夫不見有漏？一切凡",
    "T12n0375_020:0739a11": "夫於未來世悉有疑心：未來世中當得身",
    "T12n0375_020:0739a12": "耶？不得身耶？過去世中，身本有耶？為本無",
    "T12n0375_020:0739a13": "耶？現在世中，是身有耶？是身無耶？若有我者，",
    "T12n0375_020:0739a14": "是色耶？非色耶？色非色耶？非色非非色耶？想",
    "T12n0375_020:0739a15": "耶？非想耶？想非想耶？非想非非想耶？是身",
    "T12n0375_020:0739a16": "屬他耶？不屬他耶？屬不屬耶？非屬非不屬",
    "T12n0375_020:0739a17": "耶？有命無身耶？有身無命耶？有身有命耶？",
    "T12n0375_020:0739a18": "無身無命耶？身之與命，有常耶？無常耶？常無",
    "T12n0375_020:0739a19": "常耶？非常非無常耶？身之與命，自在作耶？時",
    "T12n0375_020:0739a20": "節作耶？無因作耶？世性作耶？微塵作耶？法非",
    "T12n0375_020:0739a21": "法作耶？士夫作耶？煩惱作耶？父母作耶？我住",
    "T12n0375_020:0739a22": "心耶？住眼中耶？遍滿身中耶？從何來耶？",
    "T12n0375_020:0739a23": "去何至耶？誰生耶？誰死耶？我於過去，是婆",
    "T12n0375_020:0739a24": "羅門姓耶？是剎利姓耶？是毘舍姓耶？是首陀",
    "T12n0375_020:0739a25": "羅姓耶？當於未來得何姓耶？我此身者，",
    "T12n0375_020:0739a26": "過去之時是男身耶？是女身耶？畜生身耶？若",
    "T12n0375_020:0739a27": "我殺生，當有罪耶？當無罪耶？乃至飲酒，",
    "T12n0375_020:0739a28": "當有罪耶？當無罪耶？我自作耶？為他作",
    "T12n0375_020:0739a29": "耶？我受報耶？身受報耶？如是疑見、無量煩",
    "T12n0375_020:0739b01": "惱覆眾生心。「因是疑見生六種心：決定有",
    "T12n0375_020:0739b02": "我、決定無我、我見我、我見無我、無我見",
    "T12n0375_020:0739b03": "我、我作我受我知，是名邪見。如來永拔如",
    "T12n0375_020:0739b04": "是無量見漏根本，是故非漏。「善男子！菩薩",
    "T12n0375_020:0739b05": "摩訶薩於大涅槃修聖行者，亦得永斷如",
    "T12n0375_020:0739b06": "是諸漏。諸佛如來常修聖行，是故無漏。",
    "T12n0375_020:0739b07": "「善男子！凡夫不能善攝五根則有三漏，為",
    "T12n0375_020:0739b08": "惡所牽，至不善處。「善男子！譬如惡馬，其性",
    "T12n0375_020:0739b09": "佷悷，能令乘者至險惡處。不能善攝此五",
    "T12n0375_020:0739b10": "根者亦復如是，令人遠離涅槃善道至諸",
    "T12n0375_020:0739b11": "惡處。「譬如惡象，心未調順，有人乘之，不隨",
    "T12n0375_020:0739b12": "意去，遠離城邑至空曠處。不能善攝此五",
    "T12n0375_020:0739b13": "根者亦復如是，將人遠離涅槃城邑，至於",
    "T12n0375_020:0739b14": "生死曠野之處。「善男子！譬如侫臣，教王作",
    "T12n0375_020:0739b15": "惡。五根侫臣亦復如是，常教眾生造無量",
    "T12n0375_020:0739b16": "惡。「善男子！譬如惡子，不受師長、父母教勅，",
    "T12n0375_020:0739b17": "則無惡不造。不調五根亦復如是，不受",
    "T12n0375_020:0739b18": "師長善言教勅，無惡不造。「善男子！凡夫之",
    "T12n0375_020:0739b19": "人不攝五根，常為地獄、畜生、餓鬼之所賊",
    "T12n0375_020:0739b20": "害，亦如怨盜害及善人。善男子！凡夫之人",
    "T12n0375_020:0739b21": "不攝五根，馳騁五塵。譬如牧牛，不善守護，",
    "T12n0375_020:0739b22": "犯人苗稼。凡夫之人不攝五根，常在諸有",
    "T12n0375_020:0739b23": "多受苦惱。「善男子！菩薩摩訶薩修大涅槃、",
    "T12n0375_020:0739b24": "行聖行時，常能善調守攝五根，怖畏貪欲、",
    "T12n0375_020:0739b25": "瞋恚、愚癡、憍慢、嫉妬，為得一切諸善法故。",
    "T12n0375_020:0739b26": "「善男子！若能善守此五根者則能攝心，若",
    "T12n0375_020:0739b27": "能攝心則攝五根。譬如有人擁護於王則",
    "T12n0375_020:0739b28": "護國土，護國土者則護於王。菩薩摩訶薩",
    "T12n0375_020:0739b29": "亦復如是，若得聞是《大涅槃經》則得智慧；",
    "T12n0375_020:0739c01": "得智慧故則得專念。五根若散，念則能止。",
    "T12n0375_020:0739c02": "何以故？是念慧故。「善男子！如善牧者，設牛東",
    "T12n0375_020:0739c03": "西噉他苗稼，則便遮止，不令犯暴。菩薩摩",
    "T12n0375_020:0739c04": "訶薩亦復如是，念慧因緣故，守攝五根，不",
    "T12n0375_020:0739c05": "令馳散。「菩薩摩訶薩有念慧者，不見我",
    "T12n0375_020:0739c06": "相、不見我所相，不見眾生及所受用，見一",
    "T12n0375_020:0739c07": "切法同法性相、生於土石瓦礫之相。譬如屋",
    "T12n0375_020:0739c08": "舍，從眾緣生，無有定性。見諸眾生四大、五",
    "T12n0375_020:0739c09": "陰之所成立，推無定性。無定性故，菩薩於",
    "T12n0375_020:0739c10": "中不生貪著。一切凡夫見有眾生故起煩",
    "T12n0375_020:0739c11": "惱。菩薩摩訶薩修大涅槃有念慧故，於諸",
    "T12n0375_020:0739c12": "眾生不生貪著。「復次，菩薩摩訶薩修《大涅",
    "T12n0375_020:0739c13": "槃經》者，不著眾生相、作種種法相。善男子！",
    "T12n0375_020:0739c14": "譬如畫師，以眾雜彩畫作眾像，若男、若女、若",
    "T12n0375_020:0739c15": "牛、若馬。凡夫無知，見之則生男、女等相；畫師",
    "T12n0375_020:0739c16": "了知無有男、女。菩薩摩訶薩亦復如是，於",
    "T12n0375_020:0739c17": "法異相觀於一相，終不生於眾生之相。何",
    "T12n0375_020:0739c18": "以故？有念慧故。「菩薩摩訶薩修大涅槃，或",
    "T12n0375_020:0739c19": "時覩見端正女人，終不生於貪著之心。何",
    "T12n0375_020:0739c20": "以故？善觀相故。「善男子！菩薩摩訶薩知五",
    "T12n0375_020:0739c21": "欲法無有歡樂、不得暫停，如犬囓枯骨、",
    "T12n0375_020:0739c22": "如人持火逆風而行、如篋毒蛇、夢中所得、",
    "T12n0375_020:0739c23": "路邊菓樹多人所擲、亦如段肉眾烏競逐、",
    "T12n0375_020:0739c24": "如水上泡、畫水之迹、如織經盡、如囚趣市，",
    "T12n0375_020:0739c25": "猶如假借，勢不得久。觀欲如是，多諸過惡。",
    "T12n0375_020:0739c26": "「復次，善男子！菩薩摩訶薩觀諸眾生為色、",
    "T12n0375_020:0739c27": "香、味、觸因緣故，從昔無數無量劫來常受",
    "T12n0375_020:0739c28": "苦惱。一一眾生一劫之中所積身骨如王舍",
    "T12n0375_020:0739c29": "城毘富羅山、所飲乳汁如四海水、身所出",
    "T12n0375_020:0740a01": "血復多於是，父母、兄弟、妻子、眷屬命終哭",
    "T12n0375_020:0740a02": "泣所出目淚多四大海，盡地草木斬以",
    "T12n0375_020:0740a03": "為籌以數父母亦不能盡。無量劫來，或",
    "T12n0375_020:0740a04": "在地獄、畜生、餓鬼，所受行苦不可稱計。",
    "T12n0375_020:0740a05": "摶此大地猶如棗等易可窮極，生死無",
    "T12n0375_020:0740a06": "量不可得盡。菩薩摩訶薩如是深觀一切",
    "T12n0375_020:0740a07": "眾生，欲因緣故受苦無量。菩薩以是生死行",
    "T12n0375_020:0740a08": "苦故，不失念慧。「善男子！譬如世間有諸大",
    "T12n0375_020:0740a09": "眾滿二十五里，王勅一臣持一油鉢經由",
    "T12n0375_020:0740a10": "中過，莫令傾覆：『若棄一渧，當斷汝命。』復",
    "T12n0375_020:0740a11": "遣一人拔刀在後，隨而怖之。臣受王教，盡",
    "T12n0375_020:0740a12": "心堅持，經歷爾所大眾之中，雖見可意五",
    "T12n0375_020:0740a13": "邪欲等，心常念言：『我若放逸著彼邪欲，當",
    "T12n0375_020:0740a14": "棄所持，命不全濟。』是人以是怖因緣故，乃",
    "T12n0375_020:0740a15": "至不棄一渧之油。菩薩摩訶薩亦復如是，",
    "T12n0375_020:0740a16": "於生死中不失念慧。以不失故，雖見五",
    "T12n0375_020:0740a17": "欲，心不貪著。若見淨色，不生色相，唯觀",
    "T12n0375_020:0740a18": "苦相；乃至識相亦復如是，不作生相、不作",
    "T12n0375_020:0740a19": "滅相、不作因相觀和合相。菩薩爾時五根",
    "T12n0375_020:0740a20": "清淨；根清淨故，護根戒具。一切凡夫五根不",
    "T12n0375_020:0740a21": "淨，不能善持，名曰根漏；菩薩永斷，是故無",
    "T12n0375_020:0740a22": "漏；如來拔出永斷根本，是故非漏。「復次，善",
    "T12n0375_020:0740a23": "男子！復有離漏：菩薩摩訶薩欲為無上甘",
    "T12n0375_020:0740a24": "露佛果故離於惡漏。云何為離？若能修行",
    "T12n0375_020:0740a25": "《大涅槃經》，書寫、受持、讀誦、解說、思惟其義，是",
    "T12n0375_020:0740a26": "名為離。何以故？善男子！我都不見十二部",
    "T12n0375_020:0740a27": "經能離惡漏如此方等《大涅槃經》。「善男子！譬",
    "T12n0375_020:0740a28": "如良師教諸弟子，諸弟子中有受教者心",
    "T12n0375_020:0740a29": "不造惡。菩薩摩訶薩修大涅槃微妙經典",
    "T12n0375_020:0740b01": "亦復如是，心不造惡。「善男子！譬如世間有",
    "T12n0375_020:0740b02": "善呪術，若有一聞，却後七年不為一切毒",
    "T12n0375_020:0740b03": "藥所中、蛇不能螫；若有誦者，乃至命盡無",
    "T12n0375_020:0740b04": "有眾惡。善男子！是《大涅槃》亦復如是，若有",
    "T12n0375_020:0740b05": "眾生一經耳者，却後七劫不墮惡道；若有",
    "T12n0375_020:0740b06": "書寫、讀誦、解說、思惟其義，必得阿耨多羅三",
    "T12n0375_020:0740b07": "藐三菩提，淨見佛性，如彼聖王得甘露味。",
    "T12n0375_020:0740b08": "「善男子！是《大涅槃》有如是等無量功德。善",
    "T12n0375_020:0740b09": "男子！若有人能書寫是經、讀誦、解說、為他",
    "T12n0375_020:0740b10": "敷演、思惟其義，當知是人真我弟子、善受",
    "T12n0375_020:0740b11": "我教、是我所見、我之所念，是人諦知我不",
    "T12n0375_020:0740b12": "涅槃。隨如是人所住之處——若城邑、聚落、山林、",
    "T12n0375_020:0740b13": "曠野、房舍、田宅、樓閣、殿堂——我亦在中常住不",
    "T12n0375_020:0740b14": "移。我於是人常作受施，或作比丘、比丘尼、",
    "T12n0375_020:0740b15": "優婆塞、優婆夷、婆羅門、梵志、貧窮乞人。「云何",
    "T12n0375_020:0740b16": "當令是人得知如來受其所施之物？善男",
    "T12n0375_020:0740b17": "子！是人或於夜臥夢中夢見佛像，或見天",
    "T12n0375_020:0740b18": "像、沙門之像、國主、聖王、師子王像、蓮花形像、優",
    "T12n0375_020:0740b19": "曇花像，或見大山、或大海水，或見日、月，或",
    "T12n0375_020:0740b20": "見白象及白馬像，或見父母、得花、得菓、金、",
    "T12n0375_020:0740b21": "銀、琉璃、頗梨等寶、五種牛味，爾時當知即是",
    "T12n0375_020:0740b22": "如來受其所施。寤已喜樂，尋得種種所須之",
    "T12n0375_020:0740b23": "物，心不念惡，樂修善法。善男子！是《大涅槃》",
    "T12n0375_020:0740b24": "悉能成就如是無量阿僧祇等不可思議無",
    "T12n0375_020:0740b25": "邊功德。「善男子！汝今應當信受我語。若有",
    "T12n0375_020:0740b26": "善男子、善女人欲見我者、欲恭敬我、欲同",
    "T12n0375_020:0740b27": "法性而見於我、欲得空定、欲見實相、欲",
    "T12n0375_020:0740b28": "得修習首楞嚴定師子王定、欲破八魔——",
    "T12n0375_020:0740b29": "八魔者，所謂四魔、無常、無樂、無我、無淨——欲得",
    "T12n0375_020:0740c01": "人中天上樂者，見有受持《大涅槃經》、書寫、",
    "T12n0375_020:0740c02": "讀誦、為他解說、思惟義者，當往親近、依附、諮",
    "T12n0375_020:0740c03": "受、供養、恭敬、尊重、讚歎，為洗手足、布置床",
    "T12n0375_020:0740c04": "席、四事供給，令無所乏。若從遠來，應十由",
    "T12n0375_020:0740c05": "延路次奉迎。為是經故，所重之物應以奉",
    "T12n0375_020:0740c06": "獻；如其無者，應自賣身。何以故？是經難遇",
    "T12n0375_020:0740c07": "過優曇花。「善男子！我念過去無量無邊那由",
    "T12n0375_020:0740c08": "他劫，爾時世界名曰娑婆，有佛世尊號釋",
    "T12n0375_020:0740c09": "迦牟尼如來、應供、正遍知、明行足、善逝、世間解、",
    "T12n0375_020:0740c10": "無上士、調御丈夫、天人師、佛、世尊，為諸大眾",
    "T12n0375_020:0740c11": "宣說如是《大涅槃經》。我於爾時從善友所",
    "T12n0375_020:0740c12": "轉聞彼佛當為大眾說《大涅槃》。我聞是已，",
    "T12n0375_020:0740c13": "其心歡喜，欲設供養。居貧無物，欲自賣",
    "T12n0375_020:0740c14": "身，薄福不售，即欲還家。路見一人而便語",
    "T12n0375_020:0740c15": "言：『吾欲賣身，君能買不？』其人答曰：『我家作",
    "T12n0375_020:0740c16": "業，人無堪者。汝設能為，我當買汝。』我即問",
    "T12n0375_020:0740c17": "言：『有何作業人無堪能？』其人答言：『吾有",
    "T12n0375_020:0740c18": "惡病，良醫處藥：「應當日服人肉三兩。」卿若",
    "T12n0375_020:0740c19": "能以身肉三兩日日見給，便當與汝金錢",
    "T12n0375_020:0740c20": "五枚。』我時聞已，心中歡喜。我復語言：『汝與",
    "T12n0375_020:0740c21": "我錢，假我七日，須我事訖，便還相就。』其人",
    "T12n0375_020:0740c22": "答言：『七日不可。審能爾者，當許一日。』「善男",
    "T12n0375_020:0740c23": "子！我於爾時即取其錢，還至佛所頭面禮",
    "T12n0375_020:0740c24": "足，盡其所有而以奉獻，然後誠心聽受是",
    "T12n0375_020:0740c25": "經。我時闇鈍，雖得聞經，唯能受持一偈文",
    "T12n0375_020:0740c26": "句：",
    "T12n0375_020:0740c27": "「『如來證涅槃，　　永斷於生死，",
    "T12n0375_020:0740c28": "若有至心聽，　　常得無量樂。』",
    "T12n0375_020:0740c29": "「受是偈已，即便還至彼病人家。「善男子！我",
    "T12n0375_020:0741a01": "時雖復日日與三兩肉，以念偈因緣故，不",
    "T12n0375_020:0741a02": "以為痛，日日不廢，足滿一月。「善男子！以是",
    "T12n0375_020:0741a03": "因緣，其病得差，我身平復亦無瘡痍。我時",
    "T12n0375_020:0741a04": "見身具足完具，即發阿耨多羅三藐三菩提",
    "T12n0375_020:0741a05": "心。一偈之力尚能如是，何況具足、受持、讀誦？",
    "T12n0375_020:0741a06": "我見此經有如是利，復倍發心：『願於未來",
    "T12n0375_020:0741a07": "成得佛道，字釋迦牟尼。』「善男子！以是一偈",
    "T12n0375_020:0741a08": "因緣力故，令我今日於大眾中為諸天人",
    "T12n0375_020:0741a09": "具足宣說。「善男子！以是因緣，是《大涅槃》不可",
    "T12n0375_020:0741a10": "思議，成就無量無邊功德，乃是諸佛如來甚",
    "T12n0375_020:0741a11": "深祕密之藏。以是義故，能受持者斷離惡",
    "T12n0375_020:0741a12": "漏，所謂惡者，惡象、惡馬、惡牛、惡狗、毒蛇住處、",
    "T12n0375_020:0741a13": "惡刺土地、懸崖嶮岸、暴水洄澓、惡人、惡國、惡",
    "T12n0375_020:0741a14": "城、惡舍、惡知識等。如是等輩，若作漏因，菩",
    "T12n0375_020:0741a15": "薩即離，若不能作則不遠離；若增有漏則",
    "T12n0375_020:0741a16": "便離之，若不增長則不遠離；若作惡法",
    "T12n0375_020:0741a17": "則便離之，若能作善則不遠離。云何為離？",
    "T12n0375_020:0741a18": "不持刀杖，常以正慧方便而遠離之，是",
    "T12n0375_020:0741a19": "故名為正慧遠離，為生善法則離惡法。「菩",
    "T12n0375_020:0741a20": "薩摩訶薩自觀其身如病、如瘡、如癰、如怨、",
    "T12n0375_020:0741a21": "如箭入體，是大苦聚，悉是一切善惡根本。",
    "T12n0375_020:0741a22": "是身雖復不淨如是，菩薩猶故瞻視將養。何",
    "T12n0375_020:0741a23": "以故？非為貪身，為善法故；為於涅槃，不",
    "T12n0375_020:0741a24": "為生死；為常、樂、我、淨，不為無常、無樂、我、",
    "T12n0375_020:0741a25": "淨；為菩提道，不為有道；為於一乘，不為",
    "T12n0375_020:0741a26": "三乘；為三十二相、八十種好微妙之身，不",
    "T12n0375_020:0741a27": "為乃至非有想非無想身；為法輪王，不為",
    "T12n0375_020:0741a28": "轉輪王。「善男子！菩薩摩訶薩常當護身。何",
    "T12n0375_020:0741a29": "以故？若不護身，命則不全；命若不全，則不",
    "T12n0375_020:0741b01": "能得書寫是經、受持、讀誦、為他廣說、思惟",
    "T12n0375_020:0741b02": "其義。是故，菩薩應善護身。以是義故，菩",
    "T12n0375_020:0741b03": "薩得離一切惡漏。「善男子！如欲渡水，善",
    "T12n0375_020:0741b04": "護船栰；臨路之人，善護良馬；田夫種植，善",
    "T12n0375_020:0741b05": "護糞穢；如為差毒，善護毒蛇；如人為財，",
    "T12n0375_020:0741b06": "護旃陀羅；為壞賊故，養護健將；亦如寒人",
    "T12n0375_020:0741b07": "愛護於火；如癩病者求於毒藥。菩薩摩訶",
    "T12n0375_020:0741b08": "薩亦復如是，雖見是身無量不淨具足充",
    "T12n0375_020:0741b09": "滿，為欲受持《大涅槃經》故，猶好將護，不令",
    "T12n0375_020:0741b10": "乏少。「菩薩摩訶薩觀於惡象及惡知識等無",
    "T12n0375_020:0741b11": "有二。何以故？俱壞身故。菩薩摩訶薩於",
    "T12n0375_020:0741b12": "惡象等心無怖懼，於惡知識生畏懼心。",
    "T12n0375_020:0741b13": "何以故？是惡象等唯能壞身、不能壞心，惡",
    "T12n0375_020:0741b14": "知識者二俱壞故；是惡象等唯壞一身，惡知",
    "T12n0375_020:0741b15": "識者壞無量善身、無量善心；是惡象等唯能",
    "T12n0375_020:0741b16": "破壞不淨臭身，惡知識者能壞淨身及以淨",
    "T12n0375_020:0741b17": "心；是惡象等能壞肉身，惡知識者壞於法",
    "T12n0375_020:0741b18": "身；為惡象殺不至三趣，為惡友殺必至",
    "T12n0375_020:0741b19": "三趣；是惡象等但為身怨，惡知識者為善法",
    "T12n0375_020:0741b20": "怨。是故，菩薩常當遠離諸惡知識。「如是等",
    "T12n0375_020:0741b21": "漏凡夫不離，是故生漏；菩薩離之則不生",
    "T12n0375_020:0741b22": "漏。菩薩如是尚無有漏，況於如來？是故非",
    "T12n0375_020:0741b23": "漏。「云何親近漏？一切凡夫受取衣、食、臥具、",
    "T12n0375_020:0741b24": "醫藥，為身心樂求如是物，造種種惡，不",
    "T12n0375_020:0741b25": "知過味輪迴三趣，是故名漏。菩薩摩訶",
    "T12n0375_020:0741b26": "薩見如是過則便遠離。若須衣時即便受",
    "T12n0375_020:0741b27": "取，不為身故，但為於法。不長憍慢，心常",
    "T12n0375_020:0741b28": "卑下。不為嚴飾，但為羞恥，障諸寒暑、惡風、",
    "T12n0375_020:0741b29": "惡雨、惡蟲、蚊、虻、蠅、蚤、蝮螫。雖受飲食，心無",
    "T12n0375_020:0741c01": "貪著。不為身故，常為正法；不為膚體，但",
    "T12n0375_020:0741c02": "為眾生；不為憍慢，為身力故；不為怨害，",
    "T12n0375_020:0741c03": "為治飢瘡。雖得上味，心無貪著。受取房",
    "T12n0375_020:0741c04": "舍亦復如是，貪、慢之結不令居心，為菩提",
    "T12n0375_020:0741c05": "舍，遮止結賊，障惡風雨，故受屋舍。求醫",
    "T12n0375_020:0741c06": "藥者，心無貪、慢，但為正法，不為壽命，為",
    "T12n0375_020:0741c07": "常命故。「善男子！如人病瘡，為蘇󰉓塗，以",
    "T12n0375_020:0741c08": "衣裹之；為出膿血，蘇󰉓塗傅；為瘡愈故，",
    "T12n0375_020:0741c09": "以藥坌之；為惡風故，在深屋中。菩薩摩訶",
    "T12n0375_020:0741c10": "薩亦復如是，觀身是瘡故以衣覆，為九孔",
    "T12n0375_020:0741c11": "膿求索飲食，為惡風雨受取房舍，為四",
    "T12n0375_020:0741c12": "毒發求覓醫藥。菩薩受取四種供養，為菩",
    "T12n0375_020:0741c13": "提道，非為壽命。何以故？菩薩摩訶薩作是",
    "T12n0375_020:0741c14": "思惟：『我若不受是四供養，身則磨滅，不得",
    "T12n0375_020:0741c15": "堅牢。若不堅牢則不忍苦，若不忍苦則不",
    "T12n0375_020:0741c16": "能得修習善法，若能忍苦則得修習無量",
    "T12n0375_020:0741c17": "善法。我若不能堪忍眾苦，則於苦受生瞋",
    "T12n0375_020:0741c18": "恚心、於樂受中生貪著心，若求樂不得則",
    "T12n0375_020:0741c19": "生無明。』是故，凡夫於四供養生於有漏；菩",
    "T12n0375_020:0741c20": "薩摩訶薩能深觀察，不生於漏。是故，菩薩名",
    "T12n0375_020:0741c21": "為無漏。云何如來當名有漏？是故，如來",
    "T12n0375_020:0741c22": "不名有漏。",
    "T12n0375_020:0741c23": "「復次，善男子！一切凡夫雖善護身，心猶故",
    "T12n0375_020:0741c24": "生於三種惡覺。以是因緣，雖斷煩惱得",
    "T12n0375_020:0741c25": "生非想非非想處，猶故還墮三惡道中。「善男",
    "T12n0375_020:0741c26": "子！譬如有人渡於大海，垂至彼岸，沒水",
    "T12n0375_020:0741c27": "而死。凡夫之人亦復如是，垂盡三有，還墮",
    "T12n0375_020:0741c28": "三塗。何以故？無善覺故。何等善覺？所謂六",
    "T12n0375_020:0741c29": "念處。凡夫之人，善心羸劣，不善熾盛。善心羸",
    "T12n0375_020:0741c30": "故，慧心薄少；慧心薄故，增長諸漏。菩薩摩訶",
    "T12n0375_020:0742a01": "薩慧眼清淨見三覺過，知是三覺有種種",
    "T12n0375_020:0742a02": "患，常與眾生作三乘怨。三覺因緣乃令無",
    "T12n0375_020:0742a03": "量凡夫眾生不見佛性，無量劫中生顛倒",
    "T12n0375_020:0742a04": "心，謂佛世尊無常、樂、我，唯有一淨，如來畢",
    "T12n0375_020:0742a05": "竟入於涅槃。一切眾生無常、無樂、無我、無淨，",
    "T12n0375_020:0742a06": "顛倒心故，言有常、樂、我、淨。實無三乘，顛",
    "T12n0375_020:0742a07": "倒心故，言有三乘。一實之道真實不虛，顛",
    "T12n0375_020:0742a08": "倒心故，言無一實。是三惡覺常為諸佛及",
    "T12n0375_020:0742a09": "諸菩薩之所呵責，是三惡覺常害於我、或亦",
    "T12n0375_020:0742a10": "害他。有是三覺，一切諸惡常來隨從。是三",
    "T12n0375_020:0742a11": "覺者即是三縛，連綴眾生無邊生死。菩薩",
    "T12n0375_020:0742a12": "摩訶薩常作如是觀察三覺。「菩薩或時有",
    "T12n0375_020:0742a13": "因緣故應生欲覺，默然不受。譬如端正淨",
    "T12n0375_020:0742a14": "潔之人，不受一切糞穢不淨，如熱鐵丸人",
    "T12n0375_020:0742a15": "無受者、如婆羅門性不受牛肉、如飽滿人",
    "T12n0375_020:0742a16": "不受惡食、如轉輪王不與一切旃陀羅等",
    "T12n0375_020:0742a17": "同坐一床，菩薩摩訶薩惡賤三覺，不受、不",
    "T12n0375_020:0742a18": "味亦復如是。何以故？菩薩思惟：『眾生知我",
    "T12n0375_020:0742a19": "是良福田，我當云何受是惡法？若受惡覺，",
    "T12n0375_020:0742a20": "則不任為眾生福田。我自不言是良福田，",
    "T12n0375_020:0742a21": "眾生見相便言我是。我今若起如是惡覺，",
    "T12n0375_020:0742a22": "則為欺誑一切眾生。我於往昔以欺誑故，",
    "T12n0375_020:0742a23": "無量劫中流轉生死、墮三惡道。我若惡心",
    "T12n0375_020:0742a24": "受人信施，一切天人及五通仙悉當證知而",
    "T12n0375_020:0742a25": "見呵責。我若惡覺受人信施，或令施主果",
    "T12n0375_020:0742a26": "報減少、或空無報。我若惡心受檀越施，則",
    "T12n0375_020:0742a27": "與施主而為怨讐。一切施主恒於我所起",
    "T12n0375_020:0742a28": "赤子想，我當云何欺誑於彼而生怨想？何",
    "T12n0375_020:0742a29": "以故？或令施主不得果報、或少果報故。",
    "T12n0375_020:0742b01": "「『我常自稱為出家人，夫出家者不應起惡，",
    "T12n0375_020:0742b02": "若起惡者則非出家。出家之人，身、口相應；若",
    "T12n0375_020:0742b03": "不相應則非出家。我棄父母、兄弟、妻子、眷",
    "T12n0375_020:0742b04": "屬、知識，出家修道，正是修習諸善覺時，非",
    "T12n0375_020:0742b05": "是修習不善覺時。譬如有人入海求寶，不",
    "T12n0375_020:0742b06": "取真珠，直取水精。亦如有人棄妙音樂，",
    "T12n0375_020:0742b07": "遊戲糞穢。如捨寶女，愛念卑陋。如棄",
    "T12n0375_020:0742b08": "金器而用瓦盂。如棄甘露，服食毒藥。如",
    "T12n0375_020:0742b09": "捨親舊、賢善、良醫，反從怨憎求藥自療。",
    "T12n0375_020:0742b10": "我亦如是，捨離大師——如來世尊——甘露法味，而",
    "T12n0375_020:0742b11": "服魔怨、種種惡覺。人身難得如優曇花，我",
    "T12n0375_020:0742b12": "今已得；如來難值過優曇花，我今已值；清",
    "T12n0375_020:0742b13": "淨法寶難得見聞，我今已聞。猶如盲龜值",
    "T12n0375_020:0742b14": "浮木孔，人命不停過於山水。今日雖存，明",
    "T12n0375_020:0742b15": "亦難保。云何縱心令住惡法？壯色不停猶",
    "T12n0375_020:0742b16": "如奔馬，云何恃怙而生憍慢？猶如惡鬼伺",
    "T12n0375_020:0742b17": "求人過；四大惡鬼亦復如是，常來伺求我之",
    "T12n0375_020:0742b18": "過失。云何當令惡覺發起？譬如朽宅、垂崩",
    "T12n0375_020:0742b19": "之屋，我命亦爾，云何起惡？「『我名沙門，沙門之",
    "T12n0375_020:0742b20": "人名學善覺。我今乃起不善之覺，云何當",
    "T12n0375_020:0742b21": "得名沙門也？我名出家，出家之人名修",
    "T12n0375_020:0742b22": "善道。我今行惡，云何當得名為出家？我今",
    "T12n0375_020:0742b23": "名為真婆羅門，婆羅門者名修淨行。我今",
    "T12n0375_020:0742b24": "乃行不淨惡覺，云何當得名婆羅門？我今",
    "T12n0375_020:0742b25": "亦名剎利大姓，剎利姓者能除怨敵。我今不",
    "T12n0375_020:0742b26": "能除惡怨敵，云何當得名剎利姓？我名",
    "T12n0375_020:0742b27": "比丘，比丘之人名破煩惱。我今不破惡覺",
    "T12n0375_020:0742b28": "煩惱，云何當得名為比丘？「『世有六處難",
    "T12n0375_020:0742b29": "可值遇，我今已得。云何當令惡覺居心？",
    "T12n0375_020:0742c01": "何等為六？一、佛世難遇，二、正法難聞，三、怖",
    "T12n0375_020:0742c02": "心難起，四、中國難生，五、人身難得，六、諸根",
    "T12n0375_020:0742c03": "難具。如是六事難得已得，是故不應起於",
    "T12n0375_020:0742c04": "惡覺。』「菩薩爾時修行如是《大涅槃經》，常勤",
    "T12n0375_020:0742c05": "觀察是諸惡心。一切凡夫不見如是惡心",
    "T12n0375_020:0742c06": "過患，故受三覺，名為受漏。菩薩見已，不受、",
    "T12n0375_020:0742c07": "不著，放捨不護，依八聖道推之令去、斬",
    "T12n0375_020:0742c08": "之令斷。是故，菩薩無有受漏。云何當言",
    "T12n0375_020:0742c09": "如來有漏？以是義故，如來世尊非是有漏。",
    "T12n0375_020:0742c10": "大般涅槃經卷第二十"
}