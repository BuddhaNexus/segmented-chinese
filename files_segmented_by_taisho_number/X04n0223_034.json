{
    "X04n0223_034:0229c19": "大方廣佛新華嚴經合論卷第三十四",
    "X04n0223_034:0229c20": "唐于闐國三藏沙門實叉難陀譯經",
    "X04n0223_034:0229c21": "唐太原方山長者李通玄造論",
    "X04n0223_034:0229c22": "唐福州開元寺沙門志寧釐經合論",
    "X04n0223_034:0229c23": "梵行品第十六",
    "X04n0223_034:0229c24": "【論】將釋此品約作三門分別一釋品名目二釋品",
    "X04n0223_034:0230a01": "來意三隨文釋義第一釋品名目者何故云梵行",
    "X04n0223_034:0230a02": "品梵者此云淨也云以其淨行利眾生故常居世",
    "X04n0223_034:0230a03": "間行一切行法化利眾生無行可得則無行不淨",
    "X04n0223_034:0230a04": "是故名為梵行也又約能問之主名曰正念無念",
    "X04n0223_034:0230a05": "之念名為正念隨行無念名為正念行念總無以",
    "X04n0223_034:0230a06": "斯益物名第一義天以天有慈名為天子又約能",
    "X04n0223_034:0230a07": "說之人名為法慧隨行無念名之為法以法簡情",
    "X04n0223_034:0230a08": "名之為慧起情乖理名無法慧達理情亡名為法",
    "X04n0223_034:0230a09": "慧今約能問之主所說法人及所說法總名淨行",
    "X04n0223_034:0230a10": "品品者均分理教義第二釋品來意者前品明住",
    "X04n0223_034:0230a11": "佛無所住之門故還行無行之行是故此品須來",
    "X04n0223_034:0230a12": "無住之住名為佛住無行之行利益無眾生之眾",
    "X04n0223_034:0230a13": "生名為淨行是故此品須來第三隨文釋義者科",
    "X04n0223_034:0230a14": "此一品經約作七門分別。",
    "X04n0223_034:0230a15": "【經】爾時正念天子白法慧菩薩言佛子一切世界諸",
    "X04n0223_034:0230a16": "菩薩眾依如來教染衣出家云何而得梵行清淨從",
    "X04n0223_034:0230a17": "菩薩位逮於無上菩提之道。",
    "X04n0223_034:0230a18": "【論】第一爾時已下三行經是正念天子所請分。",
    "X04n0223_034:0230a19": "【經】法慧菩薩言佛子菩薩摩訶薩修梵行時應以十",
    "X04n0223_034:0230a20": "法而為所緣作意觀察所謂身身業語語業意意業",
    "X04n0223_034:0230a21": "佛法僧戒。",
    "X04n0223_034:0230a22": "【論】第二法慧菩薩已下至佛法僧戒可兩行半經",
    "X04n0223_034:0230a23": "正舉十法以為所觀之緣分。",
    "X04n0223_034:0230a24": "【經】應如是觀為身是梵行耶乃至戒是梵行耶若身",
    "X04n0223_034:0230b01": "是梵行者當知梵行則為非善則為非法則為渾濁",
    "X04n0223_034:0230b02": "則為臭惡則為不淨則為可厭則為違逆則為襍染",
    "X04n0223_034:0230b03": "則為死屍則為蟲聚若身業是梵行者梵行則是行",
    "X04n0223_034:0230b04": "住坐臥左右顧視屈伸俯仰若語是梵行者梵行則",
    "X04n0223_034:0230b05": "是音聲風息脣舌喉吻吐納抑縱高低清濁若語業",
    "X04n0223_034:0230b06": "是梵行者梵行則是起居問訊略說廣說喻說直說",
    "X04n0223_034:0230b07": "讚說毀說安立說隨俗說顯了說若意是梵行者梵",
    "X04n0223_034:0230b08": "行則應是覺是觀是分別是種種分別是憶念是種",
    "X04n0223_034:0230b09": "種憶念是思惟是種種思惟是幻術是眠夢若意業",
    "X04n0223_034:0230b10": "是梵行者當知梵行則是思想寒熱飢渴苦樂憂喜",
    "X04n0223_034:0230b11": "若佛是梵行者為色是佛耶受是佛耶想是佛耶行",
    "X04n0223_034:0230b12": "是佛耶識是佛耶為相是佛耶好是佛耶神通是佛",
    "X04n0223_034:0230b13": "耶業行是佛耶果報是佛耶若法是梵行者為寂滅",
    "X04n0223_034:0230b14": "是法耶涅槃是法耶不生是法耶不起是法耶不可",
    "X04n0223_034:0230b15": "說是法耶無分別是法耶無所行是法耶不合集是",
    "X04n0223_034:0230b16": "法耶不隨順是法耶無所得是法耶若僧是梵行者",
    "X04n0223_034:0230b17": "為預流向是僧耶預流果是僧耶一來向是僧耶一",
    "X04n0223_034:0230b18": "來果是僧耶不還向是僧耶不還果是僧耶阿羅漢",
    "X04n0223_034:0230b19": "向是僧耶阿羅漢果是僧耶三明是僧耶六通是僧",
    "X04n0223_034:0230b20": "耶若戒是梵行者為壇場是戒耶問清淨是戒耶教",
    "X04n0223_034:0230b21": "威儀是戒耶三說羯磨是戒耶和尚是戒耶阿闍棃",
    "X04n0223_034:0230b22": "是戒耶剃髮是戒耶著袈裟衣是戒耶乞食是戒耶",
    "X04n0223_034:0230b23": "正命是戒耶如是觀已。",
    "X04n0223_034:0230b24": "【論】第三應如是觀已下至如是觀已有二十六行",
    "X04n0223_034:0230c01": "半經是正行觀法分。",
    "X04n0223_034:0230c02": "【經】於身無所取於修無所著於法無所住過去已滅",
    "X04n0223_034:0230c03": "未來未至現在空寂無作業者無受報者此世不移",
    "X04n0223_034:0230c04": "動彼世不改變此中何法名為梵行梵行從何處來",
    "X04n0223_034:0230c05": "誰之所有體為是誰由誰而作為是有為是無為是",
    "X04n0223_034:0230c06": "色為非色為是受為非受為是想為非想為是行為",
    "X04n0223_034:0230c07": "非行為是識為非識如是觀察梵行法不可得故三",
    "X04n0223_034:0230c08": "世法皆空寂故意無取著故心無障礙故所行無二",
    "X04n0223_034:0230c09": "故方便自在故受無相法故觀無相法故知佛法平",
    "X04n0223_034:0230c10": "等故具一切佛法故如是名為清淨梵行。",
    "X04n0223_034:0230c11": "【論】第四從於身無所取已下至名為清淨梵行於",
    "X04n0223_034:0230c12": "中可有十行經通觀三世及身受想行識佛法悉",
    "X04n0223_034:0230c13": "平等具足一切佛法分。",
    "X04n0223_034:0230c14": "【經】復應修習十種法何者為十所謂處非處智過現",
    "X04n0223_034:0230c15": "未來業報智諸禪解脫三昧智諸根勝劣智種種解",
    "X04n0223_034:0230c16": "智種種界智一切至處道智天眼無礙智宿命無礙",
    "X04n0223_034:0230c17": "智永斷習氣智。",
    "X04n0223_034:0230c18": "【論】第五復應修習十種法已下至永斷習氣智於",
    "X04n0223_034:0230c19": "中可三行半經正舉如來十種智力令修習分。",
    "X04n0223_034:0230c20": "【經】於如來十力一一觀察一一力中有無量義悉應",
    "X04n0223_034:0230c21": "諮問聞已應起大慈悲心觀察眾生而不捨離思惟",
    "X04n0223_034:0230c22": "諸法無有休息行無上業不求果報。",
    "X04n0223_034:0230c23": "【論】第六於如來十力已下至不求果報於中可三",
    "X04n0223_034:0230c24": "行經勸修十力有迷諮問并起大悲分。",
    "X04n0223_034:0231a01": "【經】了知境界如幻如夢如影如響亦如變化若諸菩",
    "X04n0223_034:0231a02": "薩能與如是觀行相應於諸法中不生二解一切佛",
    "X04n0223_034:0231a03": "法疾得現前初發心時即得阿耨多羅三藐三菩提",
    "X04n0223_034:0231a04": "知一切法即心自性成就慧身不由他悟。",
    "X04n0223_034:0231a05": "論第七了知境界已下可四行半經明了法如幻",
    "X04n0223_034:0231a06": "觀終獲益成佛分如是依如上觀行令身口意業",
    "X04n0223_034:0231a07": "佛法僧戒色受想行識身邊二見三世遠近總無",
    "X04n0223_034:0231a08": "又無能觀所觀心不沈不掉不生不滅任理無思",
    "X04n0223_034:0231a09": "如來十種智力因斯而現夫佛智非深只為迷心",
    "X04n0223_034:0231a10": "逐相情虧也智隱一體也智現非遙智現執障都",
    "X04n0223_034:0231a11": "亡十方廓然自在處塵不為小周空不為大窮其",
    "X04n0223_034:0231a12": "跡也十方無纖毫之縱興其用則不出剎那之夫",
    "X04n0223_034:0231a13": "身行徧周等虗空而無盡若存其有即一切剎海",
    "X04n0223_034:0231a14": "現色像重重若置其無萬境不可窺其體以不思",
    "X04n0223_034:0231a15": "不惟而知眾法將不造不作而辦大功非生死知",
    "X04n0223_034:0231a16": "其志非苦樂移其性若非神之稱理者不可以情",
    "X04n0223_034:0231a17": "想知不可以滅心得以此如來設淨行之教觀法",
    "X04n0223_034:0231a18": "盡也始正法當興諸見亡也佛智方起是知見亡",
    "X04n0223_034:0231a19": "智應名初發心時便成正覺具足慧身不由他悟",
    "X04n0223_034:0231a20": "是故後學之士應法修行不可以逐境沈淪迷流",
    "X04n0223_034:0231a21": "永劫更欲解其上義慮將言豐障理以亂後學之",
    "X04n0223_034:0231a22": "心但如上所說之經多少自然恰中如一百四十",
    "X04n0223_034:0231a23": "願名淨行者是十信位中以願成世間知見萬法",
    "X04n0223_034:0231a24": "以為淨行此十住位中以行體無為無性名為淨",
    "X04n0223_034:0231b01": "行以此淨行用成智用自在此淨行品成十住中",
    "X04n0223_034:0231b02": "初發心之佛果亦為已後十行十迴向十地等作",
    "X04n0223_034:0231b03": "佛果故從此無性之行行清淨故一切諸行皆清",
    "X04n0223_034:0231b04": "淨故諸行淨則智慧淨智慧淨則其心淨其心淨",
    "X04n0223_034:0231b05": "則諸法淨諸法淨名法界淨法界淨即眾生淨眾",
    "X04n0223_034:0231b06": "生淨則佛國土淨行此法平等者名為淨行也。",
    "X04n0223_034:0231b07": "初發心功德品第十七",
    "X04n0223_034:0231b08": "【論】夫以初發心之士功德難量舉等虗空無以比",
    "X04n0223_034:0231b09": "其類磨盡剎塵無以酬其匹虗空但明無相之大",
    "X04n0223_034:0231b10": "一切剎塵但明形礙之廣焉能對其菩提心福智",
    "X04n0223_034:0231b11": "之境其智也於剎那之際滿十方現身如雲狀因",
    "X04n0223_034:0231b12": "陀羅網妙像相入光影重重各各以一言音普周",
    "X04n0223_034:0231b13": "法界說等眾生教門如雨灑眾生心得清涼樂爾",
    "X04n0223_034:0231b14": "其福也妙相莊嚴與華藏而同其體為初發心之",
    "X04n0223_034:0231b15": "際與十方諸佛等住無盡劫海在剎那之中延促",
    "X04n0223_034:0231b16": "相似如一小流入大海中與大海等以水體不別",
    "X04n0223_034:0231b17": "故如初發心菩薩纔入諸佛大智慧流中等佛功",
    "X04n0223_034:0231b18": "德故為初入與究竟時無延促又智慧一故為誓",
    "X04n0223_034:0231b19": "度眾生悉令成佛志願等故又如十方世界盡抹",
    "X04n0223_034:0231b20": "為塵一一塵中有無量佛剎無量眾生如菩提心",
    "X04n0223_034:0231b21": "大智慧身於一剎那際等一切剎塵供養諸佛教",
    "X04n0223_034:0231b22": "化眾生一時等徧但以智慧力故法如是故智徧",
    "X04n0223_034:0231b23": "周故亦不作神通變化之想初發心菩薩志樂廣",
    "X04n0223_034:0231b24": "大與佛界眾生界等無限量故故今此品所歎初",
    "X04n0223_034:0231c01": "發菩提心以十種功德廣大難量無比不可喻於",
    "X04n0223_034:0231c02": "此佛果根本不動大智不思議法界乘而發心者",
    "X04n0223_034:0231c03": "如輪王太子初生之時具足王相如師子王之子",
    "X04n0223_034:0231c04": "威勢與父相似體不異故如初發菩提心菩薩初",
    "X04n0223_034:0231c05": "生如來智慧種性家時智慧所知不異佛故三世",
    "X04n0223_034:0231c06": "時劫無延促見不異佛故志樂廣大教化眾生不",
    "X04n0223_034:0231c07": "異佛故從初發心乘如來一切智乘不出剎那際",
    "X04n0223_034:0231c08": "成等正覺教化眾生不異佛故設於三乘順世情",
    "X04n0223_034:0231c09": "教說三祇劫而成佛者畢竟迴心入此一切智境",
    "X04n0223_034:0231c10": "界乘方得成佛如法華經即是所迴三乘入一切",
    "X04n0223_034:0231c11": "智境界之教如龍女一剎那際一生成佛者是也",
    "X04n0223_034:0231c12": "一切眾生總須悟如此法方得成佛不可取如來",
    "X04n0223_034:0231c13": "三乘中順世方便之言以法如是故如此品下文",
    "X04n0223_034:0231c14": "云初發心菩薩纔發心時即為十方一切諸佛所",
    "X04n0223_034:0231c15": "共稱歎即能說法教化調伏一切世界所有眾生",
    "X04n0223_034:0231c16": "乃至示現成佛等廣如此品下文所說此品之內",
    "X04n0223_034:0231c17": "長行總有四十段經意也頌有二百四十二行以",
    "X04n0223_034:0231c18": "歎初發心菩薩之功德其文如下將釋此品約作",
    "X04n0223_034:0231c19": "三門分別一釋品名目二釋品來意三隨文釋義",
    "X04n0223_034:0231c20": "第一釋品名目者此品名初發心功德品者創始",
    "X04n0223_034:0231c21": "發心見無古今名之為初無心智應名之為發身",
    "X04n0223_034:0231c22": "邊見盡名之為心不為而成大果名之為功但化",
    "X04n0223_034:0231c23": "利一切不忻來報自獲無邊妙相莊嚴故名之為",
    "X04n0223_034:0231c24": "德又福智徧周名之為功事無不達名之為德品",
    "X04n0223_034:0232a01": "脉均分教義第二釋品來意者前品既有淨行之",
    "X04n0223_034:0232a02": "功此品所明淨行之中無邊功德是故此品須來",
    "X04n0223_034:0232a03": "第三隨文釋義者復分二門第一長科經意第二",
    "X04n0223_034:0232a04": "隨文解脫第一長科經意者從初爾時已下至品",
    "X04n0223_034:0232a05": "末已來長科為四十段。",
    "X04n0223_034:0232a06": "【經】爾時天帝釋白法慧菩薩言佛子菩薩初發菩提",
    "X04n0223_034:0232a07": "之心所得功德其量幾何。",
    "X04n0223_034:0232a08": "【論】一爾時已下至其量幾何有一行半經是天帝",
    "X04n0223_034:0232a09": "請證發心功德分。",
    "X04n0223_034:0232a10": "【經】法慧菩薩言此義甚深難說難知難分別難信解",
    "X04n0223_034:0232a11": "難證難行難通達難思惟難度量難趣入雖然我當",
    "X04n0223_034:0232a12": "承佛威神之力而為汝說。",
    "X04n0223_034:0232a13": "【論】二法慧菩薩言已下至而為汝說可三行半經",
    "X04n0223_034:0232a14": "明初發心功德甚深十種難知許說分。",
    "X04n0223_034:0232a15": "【經】佛子假使有人以一切樂具供養東方阿僧祇世",
    "X04n0223_034:0232a16": "界所有眾生經於一劫然後教令淨持五戒南西北",
    "X04n0223_034:0232a17": "方四維上下亦復如是佛子於汝意云何此人功德",
    "X04n0223_034:0232a18": "寧為多不天帝言佛子此人功德唯佛能知其餘一",
    "X04n0223_034:0232a19": "切無能量者。",
    "X04n0223_034:0232a20": "【論】三佛子已下至無能量者可五行經明一人所",
    "X04n0223_034:0232a21": "供十方各一阿僧祇世界眾生并令淨持五戒且",
    "X04n0223_034:0232a22": "舉功德廣大難量分。",
    "X04n0223_034:0232a23": "【經】法慧菩薩言佛子此人功德比菩薩初發心功德",
    "X04n0223_034:0232a24": "百分不及一千分不及一百千分不及一如是億分",
    "X04n0223_034:0232b01": "百億分千億分百千億分那由他億分百那由他億",
    "X04n0223_034:0232b02": "分千那由他億分百千那由他億分數分歌羅分算",
    "X04n0223_034:0232b03": "分喻分優波尼沙陀分亦不及一。",
    "X04n0223_034:0232b04": "【論】四法慧菩薩已下至亦不及一有五行半經明",
    "X04n0223_034:0232b05": "將前所有廣多供養功德不可比對初發心功德",
    "X04n0223_034:0232b06": "無比近喻分正明將人所供養不可校量如歌羅",
    "X04n0223_034:0232b07": "分者是將多比少不如喻如折人身上毛作百分",
    "X04n0223_034:0232b08": "將前人所作功德不如初發心菩薩百分毛中一",
    "X04n0223_034:0232b09": "分毛許功德又云優波尼沙陀分者謂少許相近",
    "X04n0223_034:0232b10": "類之無限善根不可將有限比對餘如文自明。",
    "X04n0223_034:0232b11": "【經】佛子且置此喻假使有人以一切樂具供養十方",
    "X04n0223_034:0232b12": "十阿僧祇世界所有眾生經於百劫然後教令修十",
    "X04n0223_034:0232b13": "善道如是供養經於千劫教住四禪經於百千劫教",
    "X04n0223_034:0232b14": "住四無量心經於億劫教住四無色定經於百億劫",
    "X04n0223_034:0232b15": "教住須陀洹果經於千億劫教住斯陀含果經於百",
    "X04n0223_034:0232b16": "千億劫教住阿那含果經於那由他億劫教住阿羅",
    "X04n0223_034:0232b17": "漢果經於百千那由他億劫教住辟支佛道佛子於",
    "X04n0223_034:0232b18": "意云何是人功德寧為多不天帝言佛子此人功德",
    "X04n0223_034:0232b19": "唯佛能知。",
    "X04n0223_034:0232b20": "【論】五佛子已下至唯佛能知有十行經明且舉如",
    "X04n0223_034:0232b21": "上功德廣大分云教住十善道者身三口四意三",
    "X04n0223_034:0232b22": "是欲界生天善上者出世善云四禪色界業也初",
    "X04n0223_034:0232b23": "禪滅憂二禪滅苦三禪滅喜四禪唯寂靜云教住",
    "X04n0223_034:0232b24": "四無量心此是有為中慈悲喜捨云教住四無色",
    "X04n0223_034:0232c01": "定此是無色界定已上是三界中善業云教住須",
    "X04n0223_034:0232c02": "陀洹果謂初斷見惑捨異生性初獲聖性入聖行",
    "X04n0223_034:0232c03": "流故故名入流云教住斯陀含果此云一來謂此",
    "X04n0223_034:0232c04": "聖者雖斷欲界六品惑然為有餘三品未斷令此",
    "X04n0223_034:0232c05": "聖者一度來欲界生故名一來果云教住阿那含",
    "X04n0223_034:0232c06": "果此云不還謂斷欲界九品惑盡從此生色界更",
    "X04n0223_034:0232c07": "不來欲界受生故名不來此十使中見道疑未能",
    "X04n0223_034:0232c08": "明了不入羅漢果如十使煩惱一身見二邊見三",
    "X04n0223_034:0232c09": "見取四戒取五邪見已前五為利使已後五鈍使",
    "X04n0223_034:0232c10": "見諦斷六貪七瞋八癡九慢十疑此五鈍使能迷",
    "X04n0223_034:0232c11": "隨行之事此之十使前五利使須陀洹見諦之後",
    "X04n0223_034:0232c12": "伏之不起後五鈍使薄貪瞋癡斯陀含斷欲界六",
    "X04n0223_034:0232c13": "種惑非無色界貪於瞋癡慢三種微而且薄現行",
    "X04n0223_034:0232c14": "不生非種無故為上二界報且無瞋為修定伏而",
    "X04n0223_034:0232c15": "現行不起為須斯二果有厭患而不令增長常求",
    "X04n0223_034:0232c16": "出世之心以此不成三界沈淪種子阿那含厭令",
    "X04n0223_034:0232c17": "永息唯有見道疑以見道不分明不能頓超三界",
    "X04n0223_034:0232c18": "業果阿羅漢為見道無疑三界業果一時盡故望",
    "X04n0223_034:0232c19": "前三果設斷九種煩惱唯有疑在不得名為斷煩",
    "X04n0223_034:0232c20": "惱為見諦無明未明總名厭伏不得名斷又羅漢",
    "X04n0223_034:0232c21": "辟支佛但忻出世淨土菩薩及空觀菩薩為但忻",
    "X04n0223_034:0232c22": "出世行六波羅蜜總是折伏現行無明不得名為",
    "X04n0223_034:0232c23": "永斷煩惱為且以空觀折伏無明不了無明從本",
    "X04n0223_034:0232c24": "已來是不動智佛為不了根本以空折伏使令不",
    "X04n0223_034:0233a01": "起乃至十地但得意生身等不名如來一切種智",
    "X04n0223_034:0233a02": "生以作十真如等觀斷十種麤重不了無明本是",
    "X04n0223_034:0233a03": "如來根本智故大用恒寂故一乘佛果教中依佛",
    "X04n0223_034:0233a04": "果發心初發心時達根本無明是根本無分別智",
    "X04n0223_034:0233a05": "成差別智大用法門初心之上圓滿一切諸佛共",
    "X04n0223_034:0233a06": "所乘門名乘一切智乘若智悲願行毫釐不似佛",
    "X04n0223_034:0233a07": "信心亦不成何況住佛所住生在如來一切種智",
    "X04n0223_034:0233a08": "家生為佛真子具諸佛事以智不異願行平等大",
    "X04n0223_034:0233a09": "悲不異無限境界不異過去未來劫差別與一念",
    "X04n0223_034:0233a10": "不異應如是定慧照之可見此是名依佛菩薩正",
    "X04n0223_034:0233a11": "善知識依根本智發心如下文纔發心菩薩能十",
    "X04n0223_034:0233a12": "方示身成佛者為初發心時乘如來不思議一切",
    "X04n0223_034:0233a13": "智乘得佛種智生如來法界之家乘佛一分之智",
    "X04n0223_034:0233a14": "慧大慈悲勢分即能如是示身成佛如下頌云菩",
    "X04n0223_034:0233a15": "薩於佛十力中雖未證得亦無疑菩薩於一毛孔",
    "X04n0223_034:0233a16": "中普現十方無量剎如是總明初發心菩薩之德",
    "X04n0223_034:0233a17": "為得如來一分智力勢分如是如輪王太子權統",
    "X04n0223_034:0233a18": "王政亦得自在一分與父王相似。",
    "X04n0223_034:0233a19": "【經】法慧菩薩言佛子此人功德比菩薩初發心功德",
    "X04n0223_034:0233a20": "百分不及一千分不及一百千分不及一乃至優波",
    "X04n0223_034:0233a21": "尼沙陀分亦不及一。",
    "X04n0223_034:0233a22": "【論】六法慧菩薩言已下至亦不及一可兩行半經",
    "X04n0223_034:0233a23": "明前功德不可比對初發心功德喻分。",
    "X04n0223_034:0233a24": "【經】何以故佛子一切諸佛初發心時不但為以一切",
    "X04n0223_034:0233b01": "樂具供養十方十阿僧祇世界所有眾生經於百劫",
    "X04n0223_034:0233b02": "乃至百千那由他億劫故發菩提心不但為教爾所",
    "X04n0223_034:0233b03": "眾生令修五戒十善業道教住四禪四無量心四無",
    "X04n0223_034:0233b04": "色定教得須陀洹果斯陀含果阿那含果阿羅漢果",
    "X04n0223_034:0233b05": "辟支佛道故發菩提心為令如來種性不斷故為充",
    "X04n0223_034:0233b06": "徧一切世界故為度脫一切世界眾生故為悉知一",
    "X04n0223_034:0233b07": "切世界成壞故為悉知一切世界中眾生垢淨故為",
    "X04n0223_034:0233b08": "悉知一切世界自性清淨故為悉知一切眾生心樂",
    "X04n0223_034:0233b09": "煩惱習氣故為悉知一切眾生死此生彼故為悉知",
    "X04n0223_034:0233b10": "一切眾生諸根方便故為悉知一切眾生心行故為",
    "X04n0223_034:0233b11": "悉知一切眾生三世智故為悉知一切佛境界平等",
    "X04n0223_034:0233b12": "故發於無上菩提之心。",
    "X04n0223_034:0233b13": "【論】七何以故已下至無上菩提之心有十四行半",
    "X04n0223_034:0233b14": "經明初發心菩薩為起無限心教化一切眾生不",
    "X04n0223_034:0233b15": "斷佛種性分。",
    "X04n0223_034:0233b16": "【經】佛子復置此喻假使有人於一念頃能過東方阿",
    "X04n0223_034:0233b17": "僧祇世界念念如是盡阿僧祇劫此諸世界無有能",
    "X04n0223_034:0233b18": "得知其邊際有第二人於一念頃能過前人阿僧祇",
    "X04n0223_034:0233b19": "劫所過世界如是亦盡阿僧祇劫次第展轉乃至第",
    "X04n0223_034:0233b20": "十南西北方四維上下亦復如是佛子此十方中凡",
    "X04n0223_034:0233b21": "有百人一一如是過諸世界是諸世界可知邊際。",
    "X04n0223_034:0233b22": "【論】八佛子復置此喻已下至可知邊際有七行經",
    "X04n0223_034:0233b23": "明且舉速行邊際廣大可知喻分。",
    "X04n0223_034:0233b24": "【經】菩薩初發阿耨多羅三藐三菩提心所有善根無",
    "X04n0223_034:0233c01": "有能得知其際者何以故佛子菩薩不齊限但為往",
    "X04n0223_034:0233c02": "爾所世界得了知故發菩提心為了知十方世界故",
    "X04n0223_034:0233c03": "發菩提心所謂欲了知妙世界即是麤世界麤世界",
    "X04n0223_034:0233c04": "即是妙世界仰世界即是覆世界覆世界即是仰世",
    "X04n0223_034:0233c05": "界小世界即是大世界大世界即是小世界廣世界",
    "X04n0223_034:0233c06": "即是狹世界狹世界即是廣世界一世界即是不可",
    "X04n0223_034:0233c07": "說世界不可說世界即是一世界不可說世界入一",
    "X04n0223_034:0233c08": "世界一世界入不可說世界穢世界即是淨世界淨",
    "X04n0223_034:0233c09": "世界即是穢世界欲知一毛端中一切世界差別性",
    "X04n0223_034:0233c10": "一切世界中一毛端一體性欲知一世界中出生一",
    "X04n0223_034:0233c11": "切世界欲知一切世界無體性欲以一念心盡知一",
    "X04n0223_034:0233c12": "切廣大世界而無障礙故發阿耨多羅三藐三菩提",
    "X04n0223_034:0233c13": "心。",
    "X04n0223_034:0233c14": "【論】九菩薩初發心已下至三藐三菩提心可十五",
    "X04n0223_034:0233c15": "行經明初發心菩薩所知世界境界無限難知分。",
    "X04n0223_034:0233c16": "【經】佛子復置此喻假使有人於一念頃能知東方阿",
    "X04n0223_034:0233c17": "僧祇世界成壞劫數念念如是盡阿僧祇劫此諸劫",
    "X04n0223_034:0233c18": "數無有能得知其邊際有第二人於一念頃能知前",
    "X04n0223_034:0233c19": "人阿僧祇劫所知劫數如是廣說乃至第十南西北",
    "X04n0223_034:0233c20": "方四維上下亦復如是佛子此十方阿僧祇世界成",
    "X04n0223_034:0233c21": "壞劫數可知邊際。",
    "X04n0223_034:0233c22": "【論】十佛子復置此喻已下至可知邊際可六行半",
    "X04n0223_034:0233c23": "經明且舉速知劫數成壞廣多可知分。",
    "X04n0223_034:0233c24": "【經】菩薩初發阿耨多羅三藐三菩提心功德善根無",
    "X04n0223_034:0234a01": "有能得知其際者何以故菩薩不齊限但為知爾所",
    "X04n0223_034:0234a02": "世界成壞劫數故發阿耨多羅三藐三菩提心為悉",
    "X04n0223_034:0234a03": "知一切世界成壞劫盡無餘故發阿耨多羅三藐三",
    "X04n0223_034:0234a04": "菩提心所謂知長劫與短劫平等短劫與長劫平等",
    "X04n0223_034:0234a05": "一劫與無數劫平等無數劫與一劫平等有佛劫與",
    "X04n0223_034:0234a06": "無佛劫平等無佛劫與有佛劫平等一佛劫中有不",
    "X04n0223_034:0234a07": "可說佛不可說佛劫中有一佛有量劫與無量劫平",
    "X04n0223_034:0234a08": "等無量劫與有量劫平等有盡劫與無盡劫平等無",
    "X04n0223_034:0234a09": "盡劫與有盡劫平等不可說劫與一念平等一念與",
    "X04n0223_034:0234a10": "不可說劫平等一切劫入非劫非劫入一切劫欲於",
    "X04n0223_034:0234a11": "一念中盡知前際後際及現在一切世界成壞劫故",
    "X04n0223_034:0234a12": "發阿耨多羅三藐三菩提心是名初發心大誓莊嚴",
    "X04n0223_034:0234a13": "了知一切劫神通智。",
    "X04n0223_034:0234a14": "【論】十一菩薩初發心已下至了知一切劫神通智",
    "X04n0223_034:0234a15": "可十六行經明初發心菩薩了劫成壞難知分。",
    "X04n0223_034:0234a16": "【經】佛子復置此喻假使有人於一念頃能知東方阿",
    "X04n0223_034:0234a17": "僧祇世界所有眾生種種差別解念念如是盡阿僧",
    "X04n0223_034:0234a18": "祇劫有第二人於一念頃能知前人阿僧祇劫所知",
    "X04n0223_034:0234a19": "眾生諸解差別如是亦盡阿僧祇劫次第展轉乃至",
    "X04n0223_034:0234a20": "第十南西北方四維上下亦復如是佛子此十方眾",
    "X04n0223_034:0234a21": "生種種差別解可知邊際。",
    "X04n0223_034:0234a22": "【論】十二復置此喻已下至可知邊際可六行經明",
    "X04n0223_034:0234a23": "且舉所解廣大猶可能知分。",
    "X04n0223_034:0234a24": "【經】菩薩初發阿耨多羅三藐三菩提心功德善根無",
    "X04n0223_034:0234b01": "有能得知其際者何以故佛子菩薩不齊限但為知",
    "X04n0223_034:0234b02": "爾所眾生解故發阿耨多羅三藐三菩提心為盡知",
    "X04n0223_034:0234b03": "一切世界所有眾生種種差別解故發阿耨多羅三",
    "X04n0223_034:0234b04": "藐三菩提心所謂欲知一切差別解無邊故一眾生",
    "X04n0223_034:0234b05": "解無數眾生解平等故欲得不可說差別解方便智",
    "X04n0223_034:0234b06": "光明故欲悉知眾生海各各差別解盡無餘故欲悉",
    "X04n0223_034:0234b07": "知過現未來善不善種種無量解故欲悉知相似解",
    "X04n0223_034:0234b08": "不相似解故欲悉知一切解即是一解一解即是一",
    "X04n0223_034:0234b09": "切解故欲得如來解力故欲悉知有上解無上解有",
    "X04n0223_034:0234b10": "餘解無餘解等解不等解差別故欲悉知有依解無",
    "X04n0223_034:0234b11": "依解共解不共解有邊解無邊解差別解無差別解",
    "X04n0223_034:0234b12": "善解不善解世間解出世間解差別故欲於一切妙",
    "X04n0223_034:0234b13": "解大解無量解正位解中得如來解脫無障礙智故",
    "X04n0223_034:0234b14": "欲以無量方便悉知十方一切眾生界一一眾生淨",
    "X04n0223_034:0234b15": "解染解廣解略解細解麤解盡無餘故欲悉知深密",
    "X04n0223_034:0234b16": "解方便解分別解自然解隨因所起解隨緣所起解",
    "X04n0223_034:0234b17": "一切解網悉無餘故發阿耨多羅三藐三菩提心。",
    "X04n0223_034:0234b18": "【論】十三菩薩初發心已下至三藐三菩提心可二",
    "X04n0223_034:0234b19": "十行半經明初發心菩薩知解廣大難知分。",
    "X04n0223_034:0234b20": "【經】佛子復置此喻假使有人於一念頃能知東方無",
    "X04n0223_034:0234b21": "數世界一切眾生諸根差別念念如是經阿僧祇劫",
    "X04n0223_034:0234b22": "有第二人於一念頃能知前人阿僧祇劫念念所知",
    "X04n0223_034:0234b23": "諸根差別如是廣說乃至第十南西北方四維上下",
    "X04n0223_034:0234b24": "亦復如是佛子此十方世界所有眾生諸根差別可",
    "X04n0223_034:0234c01": "知邊際。",
    "X04n0223_034:0234c02": "【論】十四佛子復置此喻已下至可知邊際可六行",
    "X04n0223_034:0234c03": "經明且舉知眾生根廣多猶能可知分。",
    "X04n0223_034:0234c04": "【經】菩薩初發阿耨多羅三藐三菩提心功德善根無",
    "X04n0223_034:0234c05": "有能得知其際者何以故菩薩不齊限但為知爾所",
    "X04n0223_034:0234c06": "世界眾生根故發阿耨多羅三藐三菩提心為盡知",
    "X04n0223_034:0234c07": "一切世界中一切眾生根種種差別廣說乃至欲盡",
    "X04n0223_034:0234c08": "知一切諸根網故發阿耨多羅三藐三菩提心。",
    "X04n0223_034:0234c09": "【論】十五菩薩初發心已下至三藐三菩提心可五",
    "X04n0223_034:0234c10": "行半經明初發心菩薩善知眾生根性廣大難量",
    "X04n0223_034:0234c11": "分。",
    "X04n0223_034:0234c12": "【經】佛子復置此喻假使有人於一念頃能知東方無",
    "X04n0223_034:0234c13": "數世界所有眾生種種欲樂念念如是盡阿僧祇劫",
    "X04n0223_034:0234c14": "次第廣說乃至第十南西北方四維上下亦復如是",
    "X04n0223_034:0234c15": "此十方眾生所有欲樂可知邊際。",
    "X04n0223_034:0234c16": "【論】十六佛子復置此喻已下至可知邊際可四行",
    "X04n0223_034:0234c17": "經明且舉所欲樂廣大猶可知分。",
    "X04n0223_034:0234c18": "【經】菩薩初發阿耨多羅三藐三菩提心功德善根無",
    "X04n0223_034:0234c19": "有能得知其際者何以故佛子菩薩不齊限但為知",
    "X04n0223_034:0234c20": "爾所眾生欲樂故發阿耨多羅三藐三菩提心為盡",
    "X04n0223_034:0234c21": "知一切世界所有眾生種種欲樂廣說乃至欲盡知",
    "X04n0223_034:0234c22": "一切欲樂網故發阿耨多羅三藐三菩提心。",
    "X04n0223_034:0234c23": "【論】十七菩薩初發心已下至三藐三菩提心可六",
    "X04n0223_034:0234c24": "行經明初心菩薩所知一切眾生欲樂廣大難知",
    "X04n0223_034:0235a01": "分。",
    "X04n0223_034:0235a02": "【經】佛子復置此喻假使有人於一念頃能知東方無",
    "X04n0223_034:0235a03": "數世界所有眾生種種方便如是廣說乃至第十南",
    "X04n0223_034:0235a04": "西北方四維上下亦復如是此十方眾生種種方便",
    "X04n0223_034:0235a05": "可知邊際。",
    "X04n0223_034:0235a06": "【論】十八佛子復置此喻已下至可知邊際可四行",
    "X04n0223_034:0235a07": "經明且舉所知眾生方便廣大猶可知分。",
    "X04n0223_034:0235a08": "【經】菩薩初發阿耨多羅三藐三菩提心功德善根無",
    "X04n0223_034:0235a09": "有能得知其際者何以故佛子菩薩不齊限但為知",
    "X04n0223_034:0235a10": "爾所世界眾生種種方便故發阿耨多羅三藐三菩",
    "X04n0223_034:0235a11": "提心為盡知一切世界所有眾生種種方便廣說乃",
    "X04n0223_034:0235a12": "至欲盡知一切方便網故發阿耨多羅三藐三菩提",
    "X04n0223_034:0235a13": "心。",
    "X04n0223_034:0235a14": "【論】十九菩薩初發心已下至三菩提心可六行經",
    "X04n0223_034:0235a15": "明初心菩薩善知一切眾生種種方便廣大難知",
    "X04n0223_034:0235a16": "分。",
    "X04n0223_034:0235a17": "【經】佛子復置此喻假使有人於一念頃能知東方無",
    "X04n0223_034:0235a18": "數世界所有眾生種種差別心廣說乃至此十方世",
    "X04n0223_034:0235a19": "界所有眾生種種差別心可知邊際。",
    "X04n0223_034:0235a20": "【論】二十佛子復置此喻已下至可知邊際可三行",
    "X04n0223_034:0235a21": "經且舉所有一切眾生心廣大猶可知分。",
    "X04n0223_034:0235a22": "【經】菩薩初發阿耨多羅三藐三菩提心功德善根無",
    "X04n0223_034:0235a23": "有能得知其際者何以故佛子菩薩不齊限但為知",
    "X04n0223_034:0235a24": "爾所眾生心故發阿耨多羅三藐三菩提心為悉知",
    "X04n0223_034:0235b01": "盡法界虗空界無邊眾生種種心乃至欲盡知一切",
    "X04n0223_034:0235b02": "心網故發阿耨多羅三藐三菩提心。",
    "X04n0223_034:0235b03": "【論】二十一菩薩初發心已下至三菩提心可五行",
    "X04n0223_034:0235b04": "半經明初發心菩薩知一切眾生差別心廣大難",
    "X04n0223_034:0235b05": "知分。",
    "X04n0223_034:0235b06": "【經】佛子復置此喻假使有人於一念頃能知東方無",
    "X04n0223_034:0235b07": "數世界所有眾生種種差別業廣說乃至此十方眾",
    "X04n0223_034:0235b08": "生種種差別業可知邊際菩薩初發阿耨多羅三藐",
    "X04n0223_034:0235b09": "三菩提心善根邊際不可得知。",
    "X04n0223_034:0235b10": "【論】二十二佛子復置此喻已下至不可得知有四",
    "X04n0223_034:0235b11": "行經明且舉所有眾生業廣大猶可知分。",
    "X04n0223_034:0235b12": "【經】何以故佛子菩薩不齊限但為知爾所眾生業故",
    "X04n0223_034:0235b13": "發阿耨多羅三藐三菩提心欲悉知三世一切眾生",
    "X04n0223_034:0235b14": "業乃至欲悉知一切業網故發阿耨多羅三藐三菩",
    "X04n0223_034:0235b15": "提心。",
    "X04n0223_034:0235b16": "【論】二十三何以故已下至三菩提心可三行半經",
    "X04n0223_034:0235b17": "明初心菩薩知眾生差別業廣大難知分。",
    "X04n0223_034:0235b18": "【經】佛子復置此喻假使有人於一念頃能知東方無",
    "X04n0223_034:0235b19": "數世界所有眾生種種煩惱念念如是盡阿僧祇劫",
    "X04n0223_034:0235b20": "此諸煩惱種種差別無有能得知其邊際有第二人",
    "X04n0223_034:0235b21": "於一念頃能知前人阿僧祇劫所知眾生煩惱差別",
    "X04n0223_034:0235b22": "如是復盡阿僧祇劫次第廣說乃至第十南西北方",
    "X04n0223_034:0235b23": "四維上下亦復如是佛子此十方眾生煩惱差別可",
    "X04n0223_034:0235b24": "知邊際。",
    "X04n0223_034:0235c01": "【論】二十四佛子復置此喻已下至可知邊際有七",
    "X04n0223_034:0235c02": "行經且舉如眾生煩惱廣大猶可能知分。",
    "X04n0223_034:0235c03": "【經】菩薩初發阿耨多羅三藐三菩提心善根邊際不",
    "X04n0223_034:0235c04": "可得知何以故佛子菩薩不齊限但為知爾所世界",
    "X04n0223_034:0235c05": "眾生煩惱故發阿耨多羅三藐三菩提心為盡知一",
    "X04n0223_034:0235c06": "切世界所有眾生煩惱差別故發阿耨多羅三藐三",
    "X04n0223_034:0235c07": "菩提心所謂欲盡知輕煩惱重煩惱眠煩惱起煩惱",
    "X04n0223_034:0235c08": "一一眾生無量煩惱種種差別種種覺觀淨治一切",
    "X04n0223_034:0235c09": "諸襍染故欲盡知依無明煩惱愛相應煩惱斷一切",
    "X04n0223_034:0235c10": "諸有趣煩惱結故欲盡知貪分煩惱瞋分煩惱癡分",
    "X04n0223_034:0235c11": "煩惱等分煩惱斷一切煩惱根本故欲悉知我煩惱",
    "X04n0223_034:0235c12": "我所煩惱我慢煩惱覺悟一切煩惱盡無餘故欲悉",
    "X04n0223_034:0235c13": "知從顛倒分別生根本煩惱隨煩惱因身見生六十",
    "X04n0223_034:0235c14": "二見調伏一切煩惱故欲悉知蓋煩惱障煩惱發大",
    "X04n0223_034:0235c15": "悲救護心斷一切煩惱網令一切智性清淨故發阿",
    "X04n0223_034:0235c16": "耨多羅三藐三菩提心。",
    "X04n0223_034:0235c17": "【論】二十五菩薩初發心已下至三藐三菩提心有",
    "X04n0223_034:0235c18": "十六行經明初心菩薩所知一切眾生煩惱廣大",
    "X04n0223_034:0235c19": "難知分。",
    "X04n0223_034:0235c20": "【經】佛子復置此喻假使有人於一念頃以諸種種上",
    "X04n0223_034:0235c21": "味飲食香華衣服幢幡傘蓋及僧伽藍上妙宮殿寶",
    "X04n0223_034:0235c22": "帳網幔種種莊嚴師子之座及眾妙寶供養東方無",
    "X04n0223_034:0235c23": "數諸佛及無數世界所有眾生恭敬尊重禮拜讚歎",
    "X04n0223_034:0235c24": "曲躬瞻仰相續不絕經無數劫又歡彼眾生悉令如",
    "X04n0223_034:0236a01": "是供養於佛至佛滅後各為起塔其塔高廣無數世",
    "X04n0223_034:0236a02": "界眾寶所成種種莊嚴一一塔中各有無數如來形",
    "X04n0223_034:0236a03": "像光明徧照無量世界經無數劫南西北方四維上",
    "X04n0223_034:0236a04": "下亦復如是。",
    "X04n0223_034:0236a05": "【論】二十六佛子復置此喻已下至亦復如是可九",
    "X04n0223_034:0236a06": "行半經且明供養廣大難知猶可知分。",
    "X04n0223_034:0236a07": "【經】佛子於汝意云何此人功德寧為多不天帝言是",
    "X04n0223_034:0236a08": "人功德唯佛乃知餘無能測佛子此人功德比菩薩",
    "X04n0223_034:0236a09": "初發心功德百分不及一千分不及一百千分不及",
    "X04n0223_034:0236a10": "一乃至優波尼沙陀分亦不及一。",
    "X04n0223_034:0236a11": "【論】二十七佛子於汝意云何已下至亦不及一可",
    "X04n0223_034:0236a12": "四行半經明初發心供養廣大難知分。",
    "X04n0223_034:0236a13": "【經】佛子復置此喻假使復有第二人於一念中能作",
    "X04n0223_034:0236a14": "前人及無數世界所有眾生無數劫中供養之事念",
    "X04n0223_034:0236a15": "念如是以無量種供養之具供養無量諸佛如來及",
    "X04n0223_034:0236a16": "無量世界所有眾生經無量劫其第三人乃至第十",
    "X04n0223_034:0236a17": "人皆亦如是於一念中能作前人所有供養念念如",
    "X04n0223_034:0236a18": "是以無邊無等不可數不可稱不可思不可量不可",
    "X04n0223_034:0236a19": "說不可說不可說供養之具供養無邊乃至不可說",
    "X04n0223_034:0236a20": "不可說諸佛及爾許世界所有眾生經無邊乃至不",
    "X04n0223_034:0236a21": "可說不可說劫至佛滅後各為起塔其塔高廣乃至",
    "X04n0223_034:0236a22": "住劫亦復如是。",
    "X04n0223_034:0236a23": "【論】二十八佛子復置是喻至亦復如是有十行半",
    "X04n0223_034:0236a24": "經明且舉供養及起塔廣多猶可知分。",
    "X04n0223_034:0236b01": "【經】佛子此前功德比菩薩初發心功德百分不及一",
    "X04n0223_034:0236b02": "千分不及一百千分不及一乃至優波尼沙陀分亦",
    "X04n0223_034:0236b03": "不及一何以故佛子菩薩摩訶薩不齊限但為供養",
    "X04n0223_034:0236b04": "爾所佛故發阿耨多羅三藐三菩提心為供養盡法",
    "X04n0223_034:0236b05": "界虗空界不可說不可說十方無量去來現在所有",
    "X04n0223_034:0236b06": "諸佛故發阿耨多羅三藐三菩提心發是心已。",
    "X04n0223_034:0236b07": "【論】二十九佛子此前功德已下至發是心已有七",
    "X04n0223_034:0236b08": "行經明初心菩薩供養功德廣大難知分次直就",
    "X04n0223_034:0236b09": "法說分。",
    "X04n0223_034:0236b10": "【經】能知前際一切諸佛始成正覺及般涅槃能信後",
    "X04n0223_034:0236b11": "際一切諸佛所有善根能知現在一切諸佛所有智",
    "X04n0223_034:0236b12": "慧彼諸佛所有功德此菩薩能信能受能修能得能",
    "X04n0223_034:0236b13": "知能證能成就能與諸佛平等一性。",
    "X04n0223_034:0236b14": "【論】三十能知前際一切諸佛已下至能與諸佛平",
    "X04n0223_034:0236b15": "等一性可四行經是初發心已能知三世諸佛成",
    "X04n0223_034:0236b16": "佛及涅槃智慧平等分攝佛功德分。",
    "X04n0223_034:0236b17": "【經】何以故此菩薩為不斷一切如來種性故發心為",
    "X04n0223_034:0236b18": "充徧一切世界故發心為度脫一切世界眾生故發",
    "X04n0223_034:0236b19": "心為悉知一切世界成壞故發心為悉知一切眾生",
    "X04n0223_034:0236b20": "垢淨故發心為悉知一切世界三有清淨故發心為",
    "X04n0223_034:0236b21": "悉知一切眾生心樂煩惱習氣故發心為悉知一切",
    "X04n0223_034:0236b22": "眾生死此生彼故發心為悉知一切眾生諸根方便",
    "X04n0223_034:0236b23": "故發心為悉知一切眾生心行故發心為悉知一切",
    "X04n0223_034:0236b24": "眾生三世智故發心。",
    "X04n0223_034:0236c01": "【論】三十一何以故已下至三世智故發心可九行",
    "X04n0223_034:0236c02": "經明菩薩初發心志意所求甚深深廣分。",
    "X04n0223_034:0236c03": "【經】以發心故常為三世一切諸佛之所憶念當得三",
    "X04n0223_034:0236c04": "世一切諸佛無上菩提即為三世一切諸佛與其妙",
    "X04n0223_034:0236c05": "法即與三世一切諸佛體性平等已修三世一切諸",
    "X04n0223_034:0236c06": "佛助道之法成就三世一切諸佛力無所畏莊嚴三",
    "X04n0223_034:0236c07": "世一切諸佛不共佛法悉得法界一切諸佛說法智",
    "X04n0223_034:0236c08": "慧。",
    "X04n0223_034:0236c09": "【論】三十二以發心故已下至說法智慧有六行經",
    "X04n0223_034:0236c10": "明菩薩發心已得三世一切諸佛憶念與法及自",
    "X04n0223_034:0236c11": "力昇進分得果佛因佛分。",
    "X04n0223_034:0236c12": "【經】何以故以是發心當得佛故應如此人即與三世",
    "X04n0223_034:0236c13": "諸佛同等即與三世諸佛如來境界平等即與三世",
    "X04n0223_034:0236c14": "諸佛如來功德平等得如來一身無量身究竟平等",
    "X04n0223_034:0236c15": "真實智慧纔發心時即為十方一切諸佛所共稱歎",
    "X04n0223_034:0236c16": "即能說法教化調伏一切世界所有眾生即能震動",
    "X04n0223_034:0236c17": "一切世界即能光照一切世界即能息滅一切世界",
    "X04n0223_034:0236c18": "諸惡道苦即能嚴淨一切國土即能於一切世界中",
    "X04n0223_034:0236c19": "示現成佛即能令一切眾生皆得歡喜即能入一切",
    "X04n0223_034:0236c20": "法界性即能持一切佛種性即能得一切佛智慧光",
    "X04n0223_034:0236c21": "明。",
    "X04n0223_034:0236c22": "【論】三十三何以故已下至智慧光明有十行半經",
    "X04n0223_034:0236c23": "明纔初發心菩薩成佛利生同三世諸佛分化用",
    "X04n0223_034:0236c24": "分無著分。",
    "X04n0223_034:0237a01": "【經】此初發心菩薩不於三世少有所得所謂若諸佛",
    "X04n0223_034:0237a02": "若諸佛法若菩薩若菩薩法若獨覺若獨覺法若聲",
    "X04n0223_034:0237a03": "聞若聲聞法若世間若世間法若出世間若出世間",
    "X04n0223_034:0237a04": "法若眾生若眾生法唯求一切智於諸法界心無所",
    "X04n0223_034:0237a05": "著。",
    "X04n0223_034:0237a06": "【論】三十四此初發心菩薩已下至心無所著有四",
    "X04n0223_034:0237a07": "行半經明初發心菩薩志樂所知世間出世間無",
    "X04n0223_034:0237a08": "限分瑞分。",
    "X04n0223_034:0237a10": "大方廣佛新華嚴經合論卷第三十四",
    "X04n0223_034:0237a12": "音切",
    "X04n0223_034:0237a13": "屍(式之切)。蟲(直弓切)。視(是音)。顧(古悟切)。矢(式視切)。喉(矦音)。吻(武粉切)。",
    "X04n0223_034:0237a14": "抑(於力切)。訊(信音)。預(羊洳切)。羯(揭音)。剃(他計切)。髮(發音)。傘(蘇早切)。纔",
    "X04n0223_034:0237a15": "(才音)。頃(去頸切)。窺(去隨切)。釐(里之切)。恰(苦洽切)。廓(苦郭切)。匹(疋音)。"
}