{
    "T54n2143_001:1288b02": "No. 2143",
    "T54n2143_001:1288b03": "景教三威蒙度讚",
    "T54n2143_001:1288b05": "無上諸天深敬歎　　大地重念普安和",
    "T54n2143_001:1288b06": "人元真性蒙依止　　三才慈父阿羅訶",
    "T54n2143_001:1288b07": "一切善眾至誠禮　　一切慧性稱讚歌",
    "T54n2143_001:1288b08": "一切含真盡歸仰　　蒙聖慈光救離魔",
    "T54n2143_001:1288b09": "難尋無及正真常　　慈父明子淨風王",
    "T54n2143_001:1288b10": "於諸帝中為師帝　　於諸世尊為法皇",
    "T54n2143_001:1288b11": "常居妙明無畔界　　光威盡察有界疆",
    "T54n2143_001:1288b12": "自始無人嘗得見　　復以色見不可相",
    "T54n2143_001:1288b13": "惟獨絕凝清淨德　　惟獨神威無等力",
    "T54n2143_001:1288b14": "惟獨不轉儼然存　　眾善根本復無極",
    "T54n2143_001:1288b15": "我今一切念慈恩　　歎彼妙樂照此國",
    "T54n2143_001:1288b16": "彌施訶普尊大聖子　　廣度苦界救無億",
    "T54n2143_001:1288b17": "常活命王慈喜羔　　大普耽苦不辭勞",
    "T54n2143_001:1288b18": "願捨群生積重罪　　善護真性得無繇",
    "T54n2143_001:1288b19": "聖子端任父右座　　其座復超無𭨝高",
    "T54n2143_001:1288b20": "大師願彼乞眾請　　降栰使免火江漂",
    "T54n2143_001:1288b21": "大師是我等慈父　　大師是我等聖主",
    "T54n2143_001:1288b22": "大師是我等法王　　大師能為普救度",
    "T54n2143_001:1288b23": "大師慧力助諸𮊵　　諸目瞻仰不暫移",
    "T54n2143_001:1288b24": "復與枯燋降甘露　　所有蒙潤善根滋",
    "T54n2143_001:1288b25": "大聖普尊彌施訶　　我歎慈父海藏慈",
    "T54n2143_001:1288b26": "大聖謙及淨風性　　清凝法耳不思議",
    "T54n2143_001:1288b27": "大秦景教三威蒙度讚一卷",
    "T54n2143_001:1288b28": "尊經尊經",
    "T54n2143_001:1288b29": "敬禮妙身皇父阿羅訶　應身皇子彌施訶",
    "T54n2143_001:1288c01": "　證身盧訶寧俱沙　　已上三身同歸一體",
    "T54n2143_001:1288c02": "瑜罕難法王　盧伽法王　摩矩辭法王",
    "T54n2143_001:1288c03": "　明泰法王　牟世法王　多惠法王　景通",
    "T54n2143_001:1288c04": "法王　寶路法王　千眼法王　那寧逸法",
    "T54n2143_001:1288c05": "王　珉艶法王　摩薩吉思法王　宜和吉",
    "T54n2143_001:1288c06": "思法王　摩沒吉思法王　岑穩僧法王",
    "T54n2143_001:1288c07": "　二十四聖法王　憲難耶法王　賀薩耶法",
    "T54n2143_001:1288c08": "　彌沙曳法王　娑羅法王　瞿盧法王",
    "T54n2143_001:1288c09": "　報信法王",
    "T54n2143_001:1288c10": "敬禮常明皇樂經　宣元至本經　志玄安樂",
    "T54n2143_001:1288c11": "經　天寶藏經　多惠聖王經　阿思瞿利",
    "T54n2143_001:1288c12": "容經　渾元經　通真經　寶明經　傳化",
    "T54n2143_001:1288c13": "經　罄遺經　原靈經　述略經　三際經",
    "T54n2143_001:1288c14": "　徵詰經　寧思經　宣義經　師利海經",
    "T54n2143_001:1288c15": "　寶路法王經　刪河律經　藝利月思經",
    "T54n2143_001:1288c16": "　寧耶𮟖經　儀則律經　毘遏啟經　三",
    "T54n2143_001:1288c17": "威讚經　牟世法王經　伊利耶經　遏拂",
    "T54n2143_001:1288c18": "林經　報信法王經　彌施訶自在天地經",
    "T54n2143_001:1288c19": "　四門經　啟真經　摩薩吉斯經　慈利",
    "T54n2143_001:1288c20": "波經　烏沙那經",
    "T54n2143_001:1288c21": "謹案諸經目錄。大秦本教經都五百卅部。並是貝葉",
    "T54n2143_001:1288c22": "梵音。唐太宗皇帝貞觀九年。西域太德僧阿羅本屆",
    "T54n2143_001:1288c23": "于中夏。並奏上本音。房玄齡魏徵宣譯奏言。後召本",
    "T54n2143_001:1288c24": "教大德僧景淨。譯得已上卅部卷。餘大數具在貝皮",
    "T54n2143_001:1288c25": "夾。猶未翻譯。"
}