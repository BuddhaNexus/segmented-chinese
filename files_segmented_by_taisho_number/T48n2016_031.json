{
    "T48n2016_031:0594b21": "宗鏡錄卷第三十一",
    "T48n2016_031:0594b23": "慧日永明寺主智覺禪師延壽集",
    "T48n2016_031:0594b24": "夫諸佛境界。唯趣不思議一心解脫之門。何",
    "T48n2016_031:0594b25": "謂不思議解脫。以一切法非有而有。有而非",
    "T48n2016_031:0594b26": "有。非定量之所知故。稱不思議。既以非有而",
    "T48n2016_031:0594b27": "有。即不住於無。有而非有。即不住於有。有無",
    "T48n2016_031:0594b28": "不住。即於諸法悉皆解脫。以一切法不出有",
    "T48n2016_031:0594b29": "無故。是知一心解脫之中。無有文字。則無生",
    "T48n2016_031:0594c01": "死。無煩惱。無陰界。無眾生。無憂喜。無苦樂。",
    "T48n2016_031:0594c02": "無繫縛。無往來。無是無非。無得無失。乃至無",
    "T48n2016_031:0594c03": "菩提。無涅槃。無真如。無解脫。以要言之。一",
    "T48n2016_031:0594c04": "切世出世間諸法。悉皆無有。如首楞嚴經云。",
    "T48n2016_031:0594c05": "知見立知。即無明本。知見無見。斯即涅槃。無",
    "T48n2016_031:0594c06": "漏真淨。云何是中更容他物。如上所說。世間",
    "T48n2016_031:0594c07": "生死。出世涅槃等。無量差別之名。皆從知見",
    "T48n2016_031:0594c08": "文字所立。若無知見文字。名體本空。於妙明",
    "T48n2016_031:0594c09": "心中。更有何物。如六祖偈云。菩提亦非樹。",
    "T48n2016_031:0594c10": "明鏡亦非臺。本來無一物。何用拂塵埃。融",
    "T48n2016_031:0594c11": "大師云。至理無詮。非解非纏。靈通應物。常存",
    "T48n2016_031:0594c12": "目前。目前無物。無物宛然。不用人致。體自虛",
    "T48n2016_031:0594c13": "玄。又云。無物即天真。天真即大道。寒山子詩",
    "T48n2016_031:0594c14": "云。寒山居一窟。窟中無一物。淨潔空堂堂。",
    "T48n2016_031:0594c15": "皎皎明如日。糲食資微軀。布裘遮幻質。任汝",
    "T48n2016_031:0594c16": "千聖現。我有天真佛。所以大涅槃經中。佛說",
    "T48n2016_031:0594c17": "一百句解脫況百斤金。即諸佛無上之珍。涅",
    "T48n2016_031:0594c18": "槃祕密之寶。是以句句皆云真解脫者。即是",
    "T48n2016_031:0594c19": "如來。夫如來者。即一心真如自性中來。故云",
    "T48n2016_031:0594c20": "如來。又如者。不變不異。不失自性。故名為如。",
    "T48n2016_031:0594c21": "來者。即真如不守自性。隨緣顯現。故名為來。",
    "T48n2016_031:0594c22": "斯乃是不來之來。以真如性遍一切處。實無",
    "T48n2016_031:0594c23": "去來。從心所感。無出沒故。又經云。如來者。即",
    "T48n2016_031:0594c24": "是法也。故起信論云。所言法者。即眾生心。所",
    "T48n2016_031:0594c25": "以古德云。心本清淨。亦無淨相。方見我心。故",
    "T48n2016_031:0594c26": "知一百句解脫中。句句明心。心心解脫。未有",
    "T48n2016_031:0594c27": "一文一字不是宗鏡之指南。如經云。爾時迦",
    "T48n2016_031:0594c28": "葉菩薩復白佛言。世尊。唯願哀愍。重垂廣說。",
    "T48n2016_031:0594c29": "大涅槃行。解脫之義。佛讚迦葉。善哉善哉。善",
    "T48n2016_031:0595a01": "男子。真解脫者。名曰遠離一切繫縛。若真解",
    "T48n2016_031:0595a02": "脫離諸繫縛。則無有生。亦無和合。譬如父母",
    "T48n2016_031:0595a03": "和合生子。真解脫者。則不如是。是故解脫。名",
    "T48n2016_031:0595a04": "曰不生。迦葉。譬如醍醐。其性清淨。如來亦爾。",
    "T48n2016_031:0595a05": "非因父母和合而生。其性清淨。所以示現有",
    "T48n2016_031:0595a06": "父母者。為欲化度諸眾生故。真解脫者。即是",
    "T48n2016_031:0595a07": "如來。如來解脫。無二無別。譬如春月下諸豆",
    "T48n2016_031:0595a08": "子。得煖氣已。尋便出生。真解脫者。則不如是。",
    "T48n2016_031:0595a09": "又解脫者。名曰虛無。虛無即是解脫。解脫即",
    "T48n2016_031:0595a10": "是如來。如來即是虛無。非作所作。凡是作",
    "T48n2016_031:0595a11": "者。猶如城郭樓觀却敵。真解脫者。則不如是。",
    "T48n2016_031:0595a12": "是故解脫即是如來。又解脫者。即無為法。譬",
    "T48n2016_031:0595a13": "如陶師。作已還破。解脫不爾。真。解脫者。不生",
    "T48n2016_031:0595a14": "不滅。是故解脫即是如來。如來亦爾。不生不",
    "T48n2016_031:0595a15": "滅。不老不死。不破不壞。非有為法。以是義故。",
    "T48n2016_031:0595a16": "名曰如來。入大涅槃。不老不死。有何等義。老",
    "T48n2016_031:0595a17": "者。為遷變。髮白面皺。死者。身壞命終。如是等",
    "T48n2016_031:0595a18": "法。解脫中無。以無是事。故名解脫。如來亦無",
    "T48n2016_031:0595a19": "髮白面皺有為之法。是故如來無有老也。無",
    "T48n2016_031:0595a20": "有老故。則無有死。又解脫者。名曰無病。所謂",
    "T48n2016_031:0595a21": "病者。四百四病。及餘外來侵損身者。是處無",
    "T48n2016_031:0595a22": "故。故名解脫。無疾病者。即真解脫。真解脫者。",
    "T48n2016_031:0595a23": "即是如來。如來無病。是故法身亦無有病。如",
    "T48n2016_031:0595a24": "是無病。即是如來。死者。名曰身壞命終。是處",
    "T48n2016_031:0595a25": "無死。即是甘露。是甘露者。即真解脫。真解脫",
    "T48n2016_031:0595a26": "者。即是如來。如來成就如是功德。云何當言",
    "T48n2016_031:0595a27": "如來無常。若言無常。無有是處。是金剛身。云",
    "T48n2016_031:0595a28": "何無常。是故如來不名命終。如來清淨。無有",
    "T48n2016_031:0595a29": "垢穢。如來之身。非胎所污。如分陀利。本性清",
    "T48n2016_031:0595b01": "淨。如來解脫。亦復如是。如是解脫。即是如來。",
    "T48n2016_031:0595b02": "是故如來清淨無垢。又解脫者。諸漏瘡疣永",
    "T48n2016_031:0595b03": "無遺餘。如來亦爾。無有一切諸漏瘡疣。又解",
    "T48n2016_031:0595b04": "脫者。無有鬪諍。譬如飢人見他飲食。生貪奪",
    "T48n2016_031:0595b05": "想。解脫不爾。又解脫者。名曰安靜。凡夫人",
    "T48n2016_031:0595b06": "言。夫安靜者。謂摩醯首羅。如是之言。即是虛",
    "T48n2016_031:0595b07": "妄。真安靜者。畢竟解脫。即是如來。又解脫",
    "T48n2016_031:0595b08": "者。名曰安隱。如多賊處。不名安隱。清夷之處。",
    "T48n2016_031:0595b09": "乃名安隱。是解脫中無有怖畏。故名安隱。是",
    "T48n2016_031:0595b10": "故安隱。即真解脫。真解脫者。即是如來。如來",
    "T48n2016_031:0595b11": "者。即是法也。又解脫者。無有等侶。有等侶",
    "T48n2016_031:0595b12": "者。如有國王。有隣國等。夫解脫者。則無如是。",
    "T48n2016_031:0595b13": "無等侶者。謂轉輪聖王。無有能與作齊等者。",
    "T48n2016_031:0595b14": "解脫亦爾。無有等侶。無等侶者。即真解脫。真",
    "T48n2016_031:0595b15": "解脫者。即是如來。轉輪法王。是故如來。無有",
    "T48n2016_031:0595b16": "等侶。有等侶者。無有是處。又解脫者。名無",
    "T48n2016_031:0595b17": "憂愁。有憂愁者。譬如國王。畏難強隣而生憂",
    "T48n2016_031:0595b18": "愁。夫解脫者。則無是事。譬如壞怨。則無憂慮。",
    "T48n2016_031:0595b19": "解脫亦爾。是無憂畏。無憂畏者。即是如來。又",
    "T48n2016_031:0595b20": "解脫者。名無憂喜。譬如女人止有一子。從役",
    "T48n2016_031:0595b21": "遠行。卒得凶問。聞之愁苦。後復聞活便生",
    "T48n2016_031:0595b22": "歡喜。夫解脫中。無如是事。無憂喜者即真解",
    "T48n2016_031:0595b23": "脫。真解脫者。即是如來。又解脫者。無有塵",
    "T48n2016_031:0595b24": "垢。譬如春月。日沒之後。風。起塵霧。夫解脫中。",
    "T48n2016_031:0595b25": "無如是事。無塵霧者。喻真解脫。真解脫者。即",
    "T48n2016_031:0595b26": "是如來。譬如聖王髻中明珠。無有垢穢。夫解",
    "T48n2016_031:0595b27": "脫性。亦復如是。無有垢穢。無垢穢者。喻真解",
    "T48n2016_031:0595b28": "脫。真解脫者。即是如來。如真金性不雜沙石。",
    "T48n2016_031:0595b29": "乃名真寶。有人得之。生於財想。夫解脫性。亦",
    "T48n2016_031:0595c01": "復如是。如彼真寶。彼真寶者。喻真解脫。真",
    "T48n2016_031:0595c02": "解脫者。即是如來。譬如瓦瓶。破而聲[斯/瓦]。金剛",
    "T48n2016_031:0595c03": "寶瓶。則不如是。夫解脫者。亦無[斯/瓦]破。金剛寶",
    "T48n2016_031:0595c04": "瓶喻真解脫。真解脫者即是如來。是故如來",
    "T48n2016_031:0595c05": "身不可壞。其聲[斯/瓦]者。如蓖麻子盛熱之時置",
    "T48n2016_031:0595c06": "之日曝出聲震爆。夫解脫者無如是事。如彼",
    "T48n2016_031:0595c07": "金剛真寶之瓶無[斯/瓦]破聲。假使無量百千之",
    "T48n2016_031:0595c08": "人。悉共射之。無能壞者。無[斯/瓦]破聲。喻真解",
    "T48n2016_031:0595c09": "脫。真解脫者。即是如來。如貧寶窮人負他",
    "T48n2016_031:0595c10": "物故。為他所繫。枷鎖策罰受諸苦毒。夫解脫",
    "T48n2016_031:0595c11": "中無如是事。無有負責。猶如長者。多有財",
    "T48n2016_031:0595c12": "寶。無量億數。勢力自在不負他物。夫解脫",
    "T48n2016_031:0595c13": "者亦復如是。多有無量法財珍寶。勢力自在",
    "T48n2016_031:0595c14": "無所負也。無所負者。喻真解脫。真解脫者。即",
    "T48n2016_031:0595c15": "是如來。又解脫者。名無逼切。如春涉熱。夏日",
    "T48n2016_031:0595c16": "食甜。冬日冷觸。真解脫中。無有如是不適意",
    "T48n2016_031:0595c17": "事。無逼切者。喻真解脫。真解脫者。即是如來。",
    "T48n2016_031:0595c18": "又無逼切者。譬如有人飽食魚肉。而復飲乳。",
    "T48n2016_031:0595c19": "是人則為近死不久。真解脫中。無如是事。是",
    "T48n2016_031:0595c20": "人若得甘露良藥。所患得除。真解脫者。亦復",
    "T48n2016_031:0595c21": "如是。甘露良藥。喻真解脫。真解脫者。即是如",
    "T48n2016_031:0595c22": "來。云何逼切不逼切也。譬如凡人。我慢自高。",
    "T48n2016_031:0595c23": "而作是念。一切眾中。誰能害我。即便携持。蛇",
    "T48n2016_031:0595c24": "虎毒蟲。當知是人不盡壽命。則為橫死。真解",
    "T48n2016_031:0595c25": "脫中。無如是事。不逼切者。如轉輪王所有神",
    "T48n2016_031:0595c26": "珠。能伏蜣蜋。九十六種諸毒蟲等。若有聞是",
    "T48n2016_031:0595c27": "神珠香者。諸毒消滅。真解脫者。亦復如是。",
    "T48n2016_031:0595c28": "皆悉遠離二十五有。毒消滅者。喻真解脫。真",
    "T48n2016_031:0595c29": "解脫者。即是如來。又不逼切者。譬如虛空。解",
    "T48n2016_031:0596a01": "脫亦爾。彼虛空者。喻真解脫。真解脫者。即",
    "T48n2016_031:0596a02": "是如來。又逼切者。如近乾草。然諸燈火。近則",
    "T48n2016_031:0596a03": "熾然。真解脫中。無如是事。又不逼切者。譬",
    "T48n2016_031:0596a04": "如日月。不逼眾生。解脫亦爾。於諸眾生無",
    "T48n2016_031:0596a05": "有逼切。無有逼切。喻真解脫。真解脫者。即",
    "T48n2016_031:0596a06": "是如來。又解脫者。名無動法。猶如怨親。真",
    "T48n2016_031:0596a07": "解脫中。無如是事。又不動者。如轉輪王。更無",
    "T48n2016_031:0596a08": "聖王以為親友。若更有親。則無是處。解脫亦",
    "T48n2016_031:0596a09": "爾。更無有親。若有親者。亦無是處。彼王無親。",
    "T48n2016_031:0596a10": "喻真解脫。真解脫者。即是如來。如來者。即是",
    "T48n2016_031:0596a11": "法也。又無動者。譬如素衣易受染色。解脫不",
    "T48n2016_031:0596a12": "爾。又無動者。如婆師華。欲令有臭及青色者。",
    "T48n2016_031:0596a13": "無有是處。解脫亦爾。欲令有臭及諸色者。亦",
    "T48n2016_031:0596a14": "無是處。是故解脫。即是如來。又解脫者。名為",
    "T48n2016_031:0596a15": "希有。譬如水中生於蓮華。非為希有。火中生",
    "T48n2016_031:0596a16": "者。是乃希有。有人見之。便生歡喜。真解脫者。",
    "T48n2016_031:0596a17": "亦復如是。其有見者。心生歡喜。彼希有者。喻",
    "T48n2016_031:0596a18": "真解脫。真解脫者。即是如來。其如來者。即是",
    "T48n2016_031:0596a19": "法身。又希有者。譬如嬰兒。其齒未生。漸漸",
    "T48n2016_031:0596a20": "長大。然後乃生。解脫不爾。無有生與不生。又",
    "T48n2016_031:0596a21": "解脫者。名曰虛寂。無有不定。夫不定者。如",
    "T48n2016_031:0596a22": "一闡提。究竟不移。犯重禁者不成佛道。無有",
    "T48n2016_031:0596a23": "是處。何以故。是人若於佛正法中心得淨信。",
    "T48n2016_031:0596a24": "爾時即便滅一闡提。若復得作優婆塞者。亦",
    "T48n2016_031:0596a25": "得斷滅於一闡提。犯重禁者。滅此罪已。則得",
    "T48n2016_031:0596a26": "成佛。是故若言畢定不移。不成佛道。無有是",
    "T48n2016_031:0596a27": "處。真解脫中。都無如是滅盡之事。又虛寂者。",
    "T48n2016_031:0596a28": "墮於法界。如法界性。即真解脫。真解脫者。即",
    "T48n2016_031:0596a29": "是如來。又一闡提若盡滅者。則不得稱一闡",
    "T48n2016_031:0596b01": "提也。何等名為一闡提耶。一闡提者。斷滅一",
    "T48n2016_031:0596b02": "切諸善根本。心不攀緣一切善法。乃至不生",
    "T48n2016_031:0596b03": "一念之善。真解脫中。都無是事。無是事故。即",
    "T48n2016_031:0596b04": "真解脫。真解脫者。即是如來。又解脫者。名不",
    "T48n2016_031:0596b05": "可量。譬如穀聚。其量可知。真解脫者。則不如",
    "T48n2016_031:0596b06": "是。譬如大海。不可度量。解脫亦爾。不可度量。",
    "T48n2016_031:0596b07": "不可量者。即真解脫。真解脫者。即是如來。又",
    "T48n2016_031:0596b08": "解脫者。名無量法。如一眾生。多有業報。解脫",
    "T48n2016_031:0596b09": "亦爾。有無量報。無量報者。即真解脫。真解",
    "T48n2016_031:0596b10": "脫者。即是如來。又解脫者。名為廣大。譬如大",
    "T48n2016_031:0596b11": "海。無與等者。解脫亦爾。無能與等。無與等",
    "T48n2016_031:0596b12": "者。即真解脫。真解脫者。即是如來。又解脫者。",
    "T48n2016_031:0596b13": "名曰最上。譬如虛空。最高無比。解脫亦爾。最",
    "T48n2016_031:0596b14": "高無比。高無比者。即真解脫。真解脫者。即是",
    "T48n2016_031:0596b15": "如來。又解脫者。名無能過。譬如師子所住之",
    "T48n2016_031:0596b16": "處。一切百獸無能過者。解脫亦爾。無有能過。",
    "T48n2016_031:0596b17": "無能過者。即真解脫。真解脫者。即是如來。又",
    "T48n2016_031:0596b18": "解脫者。名為無上。譬如北方。諸方中上。解脫",
    "T48n2016_031:0596b19": "亦爾。為無有上。無有上者。即真解脫。真解脫",
    "T48n2016_031:0596b20": "者。即是如來。又解脫者。名無上上。譬如北方",
    "T48n2016_031:0596b21": "之於東力為無上上。解脫亦爾。無有上上。無",
    "T48n2016_031:0596b22": "上上者。即真解脫。真解脫者。即是如來。又解",
    "T48n2016_031:0596b23": "脫者。名曰恒法。譬如人天。身壞命終。是名曰",
    "T48n2016_031:0596b24": "恒。非不恒也。解脫亦爾。非是不恒。非不恒",
    "T48n2016_031:0596b25": "者。即真解脫。真解脫者。即是如來。又解脫",
    "T48n2016_031:0596b26": "者。名曰堅住。如佉羅栴檀沈水。其性堅實。解",
    "T48n2016_031:0596b27": "脫亦爾。其性堅實。性堅實者。即真解脫。真解",
    "T48n2016_031:0596b28": "脫者。即是如來。又解脫者。名曰不虛。譬如竹",
    "T48n2016_031:0596b29": "葦。其體空疎。解脫不爾。當知解脫。即是如來。",
    "T48n2016_031:0596c01": "又解脫者。名不可污。譬如牆壁未見塗治。蚊",
    "T48n2016_031:0596c02": "虻在上止住遊戲。若以塗治彩畫彫飾。蟲聞",
    "T48n2016_031:0596c03": "彩香即便不住。如是不住。喻真解脫。真解脫",
    "T48n2016_031:0596c04": "者。即是如來。又解脫者。名曰無邊。譬如村落。",
    "T48n2016_031:0596c05": "皆有邊表。解脫不爾。譬如虛空。無有邊際。解",
    "T48n2016_031:0596c06": "脫亦爾。無有邊際。如是解脫。即是如來。又解",
    "T48n2016_031:0596c07": "脫者。名不可見。譬如空中。鳥跡難見。如是難",
    "T48n2016_031:0596c08": "見。喻真解脫。真解脫者。即是如來。又解脫者。",
    "T48n2016_031:0596c09": "名甚深。何以故。聲聞緣覺所不能入。不能入",
    "T48n2016_031:0596c10": "者。即真解脫。真解脫者。即是如來。又甚深者。",
    "T48n2016_031:0596c11": "諸佛菩薩之所恭敬。譬如孝子供養父母。功",
    "T48n2016_031:0596c12": "德甚深。功德甚深。喻真解脫。真解脫者。即是",
    "T48n2016_031:0596c13": "如來。又解脫者。名不可見。譬如有人。不見自",
    "T48n2016_031:0596c14": "頂。解脫亦爾。聲聞緣覺所不能見。不能見",
    "T48n2016_031:0596c15": "者。即真解脫。真解脫者。即是如來。又解脫",
    "T48n2016_031:0596c16": "者。名無屋宅。譬如虛空無有屋宅。解脫亦",
    "T48n2016_031:0596c17": "爾。言屋宅者。喻二十五有。無有屋宅。喻真",
    "T48n2016_031:0596c18": "解脫。真解脫者。即是如來。又解脫者。名不",
    "T48n2016_031:0596c19": "可取。如阿摩勒果。人可取持。解脫不爾。不可",
    "T48n2016_031:0596c20": "取持。不可取持。即真解脫。真解脫者。即是如",
    "T48n2016_031:0596c21": "來。又解脫者。名不可執。譬如幻物。不可執持。",
    "T48n2016_031:0596c22": "解脫亦爾。不可執持。不可執持。即真解脫。真",
    "T48n2016_031:0596c23": "解脫者。即是如來。又解脫者。無有身體。譬如",
    "T48n2016_031:0596c24": "有人。體生瘡癩。又諸癰疽癲狂乾枯。真解脫",
    "T48n2016_031:0596c25": "中。無如是病。無如是病。喻真解脫。真解脫者。",
    "T48n2016_031:0596c26": "即是如來。又解脫者。名為一味。如乳一味。",
    "T48n2016_031:0596c27": "解脫亦爾。唯有一味。如是一味。即真解脫。真",
    "T48n2016_031:0596c28": "解脫者。即是如來。又解脫者。名曰清淨。如",
    "T48n2016_031:0596c29": "水無泥。澄靜清淨。解脫亦爾。澄靜清淨。澄",
    "T48n2016_031:0597a01": "靜清淨。則真解脫。真解脫者。即是如來。又解",
    "T48n2016_031:0597a02": "脫者。名曰一味。如空中雨。一味清淨。一味清",
    "T48n2016_031:0597a03": "淨。喻真解脫。真解脫者。即是如來。又解脫者。",
    "T48n2016_031:0597a04": "名曰除却。譬如滿月。無諸雲曀。解脫亦爾。無",
    "T48n2016_031:0597a05": "諸雲曀。無諸雲曀。即真解脫。真解脫者。即是",
    "T48n2016_031:0597a06": "如來。又解脫者。名曰寂靜。譬如有人。熱病除",
    "T48n2016_031:0597a07": "愈。身得寂靜。解脫亦爾。身得寂靜。身得寂靜。",
    "T48n2016_031:0597a08": "即真解脫。真解脫者。即是如來。又解脫者。即",
    "T48n2016_031:0597a09": "是平等。譬如野猫毒蛇鼠狼。俱有殺心。解脫",
    "T48n2016_031:0597a10": "不爾。無有殺心。無殺心者。即真解脫。真解",
    "T48n2016_031:0597a11": "脫者。即是如來。又平等者。譬如父母。等心於",
    "T48n2016_031:0597a12": "子。解脫亦爾。其心平等。心平等者。即真解",
    "T48n2016_031:0597a13": "脫。真解脫者。即是如來。又解脫者。無有異處。",
    "T48n2016_031:0597a14": "譬如有人。唯居上妙清淨屋宅。更無異處。解",
    "T48n2016_031:0597a15": "脫亦爾。無有異處。無異處者。即真解脫。真解",
    "T48n2016_031:0597a16": "脫者。即是如來。又解脫者。名曰知足。譬如飢",
    "T48n2016_031:0597a17": "人。值遇甘膳食之無厭。解脫不爾。如食乳糜。",
    "T48n2016_031:0597a18": "更無所須。更無所須。喻真解脫。真解脫者。即",
    "T48n2016_031:0597a19": "是如來。又解脫者。名曰斷絕。如人被縛。斷縛",
    "T48n2016_031:0597a20": "得脫。解脫亦爾。斷絕一切疑心結縛。如是斷",
    "T48n2016_031:0597a21": "疑。即真解脫。真解脫者。即是如來。又解脫者。",
    "T48n2016_031:0597a22": "名到彼岸。譬如大海。有此彼岸。解脫不爾。雖",
    "T48n2016_031:0597a23": "無此岸。而有彼岸。有彼岸者。即真解脫。真解",
    "T48n2016_031:0597a24": "脫者。即是如來。又解脫者。名曰默然。譬如",
    "T48n2016_031:0597a25": "大海。其水泛漲。多諸音聲。解脫不爾。如是解",
    "T48n2016_031:0597a26": "脫。即是如來。又解脫者。名曰美妙。譬如眾藥。",
    "T48n2016_031:0597a27": "雜訶梨勒其味則苦。解脫不爾。味如甘露。味",
    "T48n2016_031:0597a28": "如甘露。喻真解脫。真解脫者。即是如來。又解",
    "T48n2016_031:0597a29": "脫者。除諸煩惱。譬如良醫。和合諸藥。善療眾",
    "T48n2016_031:0597b01": "病。解脫亦爾。能除煩惱。除煩惱者。即真解脫。",
    "T48n2016_031:0597b02": "真解脫者。即是如來。又解脫者。名曰無窄。譬",
    "T48n2016_031:0597b03": "如小舍。不容多人。解脫不爾。多所容受。多所",
    "T48n2016_031:0597b04": "容受。即真解脫。真解脫者。即是如來。又解脫",
    "T48n2016_031:0597b05": "者。名滅諸愛。不雜婬欲。譬如女人。多諸愛欲。",
    "T48n2016_031:0597b06": "解脫不爾。如是解脫。即是如來。如來如是。無",
    "T48n2016_031:0597b07": "有貪欲瞋恚愚癡憍慢等結。又解脫者。名曰",
    "T48n2016_031:0597b08": "無愛。愛有二種。一者餓鬼愛。二者法愛。真解",
    "T48n2016_031:0597b09": "脫者。離餓鬼愛。憐愍眾生。故有法愛。如是法",
    "T48n2016_031:0597b10": "愛。即真解脫。真解脫者。即是如來。又解脫者。",
    "T48n2016_031:0597b11": "離我我所。如是解脫。即是如來。如來者。即是",
    "T48n2016_031:0597b12": "法也。又解脫者。是滅盡。離諸有貪。如是解脫。",
    "T48n2016_031:0597b13": "即是如來。如來者。即法也。又解脫者。即是救",
    "T48n2016_031:0597b14": "護。能救一切諸怖畏者。如是解脫。即是如來。",
    "T48n2016_031:0597b15": "如來者。即是法也。又解脫者。即是歸處。若有",
    "T48n2016_031:0597b16": "歸依如是解脫。不求餘依。譬如有人依恃於",
    "T48n2016_031:0597b17": "王。不求餘依。雖復依王。則有動轉。依解脫者。",
    "T48n2016_031:0597b18": "無有動轉。無動轉者。即真解脫。真解脫者。即",
    "T48n2016_031:0597b19": "是如來。如來者。即是法也。又解脫者。名為屋",
    "T48n2016_031:0597b20": "宅。譬如有人。行於曠野。則有險難。解脫不爾。",
    "T48n2016_031:0597b21": "無有險難。無險難者。即真解脫。真解脫者。即",
    "T48n2016_031:0597b22": "是如來。又解脫者。是無所畏。如師子王。於諸",
    "T48n2016_031:0597b23": "百獸。不生怖畏。解脫亦爾。於諸魔眾不生怖",
    "T48n2016_031:0597b24": "畏。無怖畏者。即真解脫。真解脫者。即是如",
    "T48n2016_031:0597b25": "來。及解脫者。無有窄猍。譬如隘路。乃至不受",
    "T48n2016_031:0597b26": "二人並行。解脫不爾。如是解脫。即是如來。又",
    "T48n2016_031:0597b27": "有不窄。譬如有人。畏虎墮井。解脫不爾。如是",
    "T48n2016_031:0597b28": "解脫。即是如來。又有不窄。如大海中。捨壞小",
    "T48n2016_031:0597b29": "船。得堅牢船。乘之渡海。到安隱處。心得快樂。",
    "T48n2016_031:0597c01": "解脫亦爾。心得快樂。得快樂者。即真解脫。真",
    "T48n2016_031:0597c02": "解脫者。即是如來。又解脫者。拔諸因緣。譬如",
    "T48n2016_031:0597c03": "因乳得酪。因酪得酥。因酥得醍醐。真解脫中。",
    "T48n2016_031:0597c04": "都無是因。無是因者。即真解脫。真解脫者。即",
    "T48n2016_031:0597c05": "是如來。又解脫者。能伏憍慢。譬如大王。慢",
    "T48n2016_031:0597c06": "於小王。解脫不爾。如是解脫。即是如來。如來",
    "T48n2016_031:0597c07": "者。即是法也。又解脫者。伏諸放逸。謂放逸",
    "T48n2016_031:0597c08": "者。多有貪欲。真解脫中。無有是名。無是名",
    "T48n2016_031:0597c09": "者。即真解脫。真解脫者。即是如來。又解脫者。",
    "T48n2016_031:0597c10": "能除無明。如上妙酥。除諸滓穢。乃名醍醐。解",
    "T48n2016_031:0597c11": "脫亦爾。除無明滓。生於真明。如是真明。即真",
    "T48n2016_031:0597c12": "解脫。真解脫者。即是如來。又解脫者。名為寂",
    "T48n2016_031:0597c13": "靜。純一無二。如空野象。獨一無侶。解脫亦爾。",
    "T48n2016_031:0597c14": "獨一無二。獨一無二即真解脫。真解脫者。即",
    "T48n2016_031:0597c15": "是如來。又解脫者。名為堅實。如竹葦蓖麻。莖",
    "T48n2016_031:0597c16": "幹虛空而子堅實。除佛如來。其餘人天皆不",
    "T48n2016_031:0597c17": "堅實。真解脫者。遠離一切諸有流等。如是解",
    "T48n2016_031:0597c18": "脫。即是如來。又解脫者。名能覺了。增益於",
    "T48n2016_031:0597c19": "我。真解脫者。亦復如是。如是解脫。即是如來。",
    "T48n2016_031:0597c20": "又解脫者。名捨諸有。譬如有人。食已而吐。解",
    "T48n2016_031:0597c21": "脫亦爾。捨於諸有。捨諸有者。即真解脫。真解",
    "T48n2016_031:0597c22": "脫者。即是如來。又解脫者。名曰決定。如婆師",
    "T48n2016_031:0597c23": "華香。七葉中無。解脫亦爾。如是解脫。即是如",
    "T48n2016_031:0597c24": "來。又解脫者。名曰水大。譬如水大。於諸大勝。",
    "T48n2016_031:0597c25": "能潤一切草木種子。解脫亦爾。能潤一切有",
    "T48n2016_031:0597c26": "生之類。如是解脫。即是如來。又解脫者。名曰",
    "T48n2016_031:0597c27": "為入。如有門戶。則通路。入金性之處。金則可",
    "T48n2016_031:0597c28": "得。解脫亦爾。如彼門戶。修無我者則得入中。",
    "T48n2016_031:0597c29": "如是解脫。即是如來。又解脫者。名曰為善。譬",
    "T48n2016_031:0598a01": "如弟子。隨逐於師。善奉教勅得名為善。解脫",
    "T48n2016_031:0598a02": "亦爾。如是解脫。即是如來。又解脫者。名出世",
    "T48n2016_031:0598a03": "法。於一切法最為出過。如眾味中。酥乳最勝。",
    "T48n2016_031:0598a04": "解脫亦爾。如是解脫。即是如來。又解脫者。名",
    "T48n2016_031:0598a05": "四不動。譬如門閫。風不能動。真解脫者。亦",
    "T48n2016_031:0598a06": "復如是。如是解脫。即是如來。又解脫者。名無",
    "T48n2016_031:0598a07": "濤波。如彼大海。其水濤波。解脫不爾。如是解",
    "T48n2016_031:0598a08": "脫。即是如來。又解脫者。譬如宮殿。解脫亦爾。",
    "T48n2016_031:0598a09": "當知解脫。即是如來。又解脫者。名曰所用。如",
    "T48n2016_031:0598a10": "閻浮檀金。多有所任。無有能說是金過惡。解",
    "T48n2016_031:0598a11": "脫亦爾。無有過惡。即真解脫。真解脫者。即",
    "T48n2016_031:0598a12": "是如來。又解脫者。捨嬰兒行。譬如大人。捨小",
    "T48n2016_031:0598a13": "兒行。解脫亦爾。除捨五陰。除捨五陰。即真解",
    "T48n2016_031:0598a14": "脫。真解脫者。即是如來。又解脫者。名曰究竟。",
    "T48n2016_031:0598a15": "如被繫者。從繫得脫。洗浴清淨。然後還家。解",
    "T48n2016_031:0598a16": "脫亦爾。畢竟清淨。畢竟清淨。即真解脫。真",
    "T48n2016_031:0598a17": "解脫者。即是如來。又解脫者。名無作樂。無作",
    "T48n2016_031:0598a18": "樂者。貪欲瞋恚愚癡吐故。喻如有人。誤飲蛇",
    "T48n2016_031:0598a19": "毒。為除毒故。即服吐藥。既得吐已。毒即除愈。",
    "T48n2016_031:0598a20": "身得安樂。解脫亦爾。吐於煩惱諸結縛毒。身",
    "T48n2016_031:0598a21": "得安樂。名無作樂。無作樂者。即真解脫。真解",
    "T48n2016_031:0598a22": "脫者。即是如來。又解脫者。名斷四種毒蛇煩",
    "T48n2016_031:0598a23": "惱。斷煩惱者。即真解脫。真解脫者。即是如來。",
    "T48n2016_031:0598a24": "又解脫者。名離諸有。滅一切苦。得一切樂。永",
    "T48n2016_031:0598a25": "斷貪欲瞋恚愚癡。拔斷一切煩惱根本。拔根",
    "T48n2016_031:0598a26": "本者。即真解脫。真解脫者。即是如來。又解脫",
    "T48n2016_031:0598a27": "者。名斷一切有為之法。出生一切無漏善法。",
    "T48n2016_031:0598a28": "斷塞諸道。所謂若我無我。非我非無我。唯斷",
    "T48n2016_031:0598a29": "取著。不斷我見。我見者。名為佛性。佛性者。即",
    "T48n2016_031:0598b01": "真解脫。真解脫者。即是如來。又解脫者。名不",
    "T48n2016_031:0598b02": "空空。空空者。名無所有。無所有者。即是外道",
    "T48n2016_031:0598b03": "尼揵子等所計解脫。而是尼揵實無解脫。故",
    "T48n2016_031:0598b04": "名空空。真解脫者。則不如是。故不空空。不",
    "T48n2016_031:0598b05": "空空者。即真解脫。真解脫者。即是如來。又解",
    "T48n2016_031:0598b06": "脫者。名曰不空。如水酒酪酥蜜等瓶。雖無水",
    "T48n2016_031:0598b07": "酒酪酥蜜時。猶故得名為水等瓶。如是瓶等。",
    "T48n2016_031:0598b08": "不可說空及以不空。若言空者。則不得有色",
    "T48n2016_031:0598b09": "香味觸。若言不空。而復無有水酒等實。解脫",
    "T48n2016_031:0598b10": "亦爾。不可說色及以非色。不可說空及以不",
    "T48n2016_031:0598b11": "空。若言空者。則不得有常樂我淨。若言不空。",
    "T48n2016_031:0598b12": "誰受是常樂我淨者。以是義故。不可說空及",
    "T48n2016_031:0598b13": "以不空。空者。謂無二十五有。及諸煩惱。一切",
    "T48n2016_031:0598b14": "苦。一切相。一切有為行。如瓶無酪。則名為空。",
    "T48n2016_031:0598b15": "不空者。謂真實善色。常樂我淨。不動不變。猶",
    "T48n2016_031:0598b16": "如彼瓶色香味觸。故名不空。是故解脫。喻如",
    "T48n2016_031:0598b17": "彼瓶。彼瓶遇緣。則有破壞。解脫不爾。不可破",
    "T48n2016_031:0598b18": "壞。不可破壞。即真解脫。真解脫者。即是如來。",
    "T48n2016_031:0598b19": "又解脫者。名曰離愛。譬如有人愛心希望。釋",
    "T48n2016_031:0598b20": "提桓因。大梵天王。自在天王。解脫不爾。若得",
    "T48n2016_031:0598b21": "成於阿耨多羅三藐三菩提已。無愛無疑。無",
    "T48n2016_031:0598b22": "愛無疑。即真解脫。真解脫者。即是如來。若言",
    "T48n2016_031:0598b23": "解脫有愛疑者。無有是處。又解脫者。斷諸有",
    "T48n2016_031:0598b24": "貪。斷一切相。一切繫縛。一切煩惱。一切生死。",
    "T48n2016_031:0598b25": "一切因緣。一切果報。如是解脫。即是如來。如",
    "T48n2016_031:0598b26": "來者。即是涅槃。一切眾生。怖畏生死諸煩惱",
    "T48n2016_031:0598b27": "故。故受三歸。譬如群鹿怖畏獵師。既得免離。",
    "T48n2016_031:0598b28": "若得一趒則喻一歸。如是三趒則喻三歸。以",
    "T48n2016_031:0598b29": "三趒故。得受安樂。眾生亦爾。怖畏四魔惡獵",
    "T48n2016_031:0598c01": "師故。受三歸依。二歸依故。則得安樂。受安樂",
    "T48n2016_031:0598c02": "者。即真解脫。真解脫者。即是如來。如來者。即",
    "T48n2016_031:0598c03": "是涅槃。涅槃者。即是無盡。無盡者。即是佛性。",
    "T48n2016_031:0598c04": "佛性者。即是決定。決定者。即是阿耨多羅三",
    "T48n2016_031:0598c05": "藐三菩提。釋曰。上來一百句解脫。文現不繁。",
    "T48n2016_031:0598c06": "更釋大意。只明一心真性解脫。以實慧解脫",
    "T48n2016_031:0598c07": "顯此真性。然後成方便慧解脫。故能自覺覺",
    "T48n2016_031:0598c08": "他。名之為佛。即是平等法身天真之佛。所以",
    "T48n2016_031:0598c09": "經云。當知解脫即是如來。如來之性。即是解",
    "T48n2016_031:0598c10": "脫。解脫如來。無二無別。是以如來之性。即",
    "T48n2016_031:0598c11": "眾生性。眾生之性。即一切法性。一切法性。即",
    "T48n2016_031:0598c12": "是心性。以心性遍一切處故。則一切處悉是",
    "T48n2016_031:0598c13": "不思議解脫。以不見自性故。則隨處貪著。著",
    "T48n2016_031:0598c14": "即被縛。若了斯宗。縛脫俱寂。所以云。離即著。",
    "T48n2016_031:0598c15": "著即離。幻化門中生實義。亦無離。亦無著。何",
    "T48n2016_031:0598c16": "處更求無病藥。又此一百句解脫。委曲披陳。",
    "T48n2016_031:0598c17": "是最後指歸。究竟垂示。則涅槃之祕藏。祖佛",
    "T48n2016_031:0598c18": "之正宗。所以具錄全文。證明宗鏡。請不厭繁",
    "T48n2016_031:0598c19": "覽。所冀子細明心。斯乃解縛之原。迷悟之本。",
    "T48n2016_031:0598c20": "若心解則一切解。與真性而相應。若心縛則",
    "T48n2016_031:0598c21": "一切縛。與塵勞而共處。出要之道。於此絕言。",
    "T48n2016_031:0598c22": "方便之門。更無過上。此不思議真性解脫法",
    "T48n2016_031:0598c23": "門。一入全真。真外無法。意消能所。情斷是",
    "T48n2016_031:0598c24": "非。此非誦文法師。湊其智海。闇證禪伯。了此慧",
    "T48n2016_031:0598c25": "燈。唯除直見性人。一乘道種。方能悟入頓了",
    "T48n2016_031:0598c26": "無疑。此圓頓教門。唯一無分別法耳。無有際",
    "T48n2016_031:0598c27": "畔。不涉一多。以即邊而中故。無法可比。以即",
    "T48n2016_031:0598c28": "妄而真。故無法可待。豈更佛法待於佛法。唯",
    "T48n2016_031:0598c29": "一絕待如來法界。故出法界外。無復有法。無",
    "T48n2016_031:0599a01": "所可待。亦無所絕。唯證相應。不在言說。如",
    "T48n2016_031:0599a02": "大集經云。不待莊嚴。了知諸法。以得一總得",
    "T48n2016_031:0599a03": "餘故。所以云。一葉落。天下秋。一塵起。大地",
    "T48n2016_031:0599a04": "收。一華開。天下春。一事寂。萬法真。則上根一",
    "T48n2016_031:0599a05": "覽。終不再疑。中下之機寧無方便。如孤寂吟",
    "T48n2016_031:0599a06": "云。舉一例諸足可知。何用喃喃說引詞。只見",
    "T48n2016_031:0599a07": "餓夫來取飽。不聞漿逐渴人飛。問。眾生法",
    "T48n2016_031:0599a08": "身與佛平等。云何不起報化之用耶。答。雖",
    "T48n2016_031:0599a09": "本平等。隱顯有殊。隱名如來藏。顯名法身。起",
    "T48n2016_031:0599a10": "信疏云。但眾生迷自真理。起於妄念。是時真",
    "T48n2016_031:0599a11": "如。俱現染相。不顯其用。鈔問云。眾生心與佛",
    "T48n2016_031:0599a12": "體既同。眾生迷時何不起用。答。以無明有力。",
    "T48n2016_031:0599a13": "起於九相。真如無力被隱故。不能現用。如水",
    "T48n2016_031:0599a14": "為風所擊。但起波瀾。而不能現像。石壁鈔云。",
    "T48n2016_031:0599a15": "論云本覺常起用者。有其二意。一約內熏。即",
    "T48n2016_031:0599a16": "自體相熏習義故。論云。從無始來具無漏法。",
    "T48n2016_031:0599a17": "備有不思議業。作境界之性。依此二義恒常",
    "T48n2016_031:0599a18": "熏習。二約應化不起者。但以妄染覆之。非謂",
    "T48n2016_031:0599a19": "本覺無此應用。亦非固心抑令不起。斯則過",
    "T48n2016_031:0599a20": "在於妄迷而不知。何關於覺。以本覺常具常",
    "T48n2016_031:0599a21": "熏故。如脩竹有龍鳳之音。塵鏡有照膽之用。",
    "T48n2016_031:0599a22": "是知靈臺絕妙。眾生莫知。若暫返照迴光。無",
    "T48n2016_031:0599a23": "有不得之者。如地中求水鑛裏求金。唯慮不",
    "T48n2016_031:0599a24": "肯承當沈埋心寶。宗鏡委細。意囑於斯。普勸",
    "T48n2016_031:0599a25": "後賢。直須知有。",
    "T48n2016_031:0599a26": "宗鏡錄卷第三十一",
    "T48n2016_031:0599a27": "　　　　　　丁未歲分司大藏都監開板"
}