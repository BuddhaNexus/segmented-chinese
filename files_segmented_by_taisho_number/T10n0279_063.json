{
    "T10n0279_063:0337b19": "大方廣佛華嚴經卷第六十三",
    "T10n0279_063:0337b21": "于闐國三藏實叉難陀奉　制譯",
    "T10n0279_063:0337b22": "入法界品第三十九之四",
    "T10n0279_063:0337b23": "爾時，善財童子一心正念法光明法門，深信",
    "T10n0279_063:0337b24": "趣入，專念於佛，不斷三寶，歎離欲性，念善知",
    "T10n0279_063:0337b25": "識普照三世，憶諸大願普救眾生，不著有",
    "T10n0279_063:0337b26": "為，究竟思惟諸法自性，悉能嚴淨一切世界，",
    "T10n0279_063:0337b27": "於一切佛眾會道場心無所著。漸次南行，至",
    "T10n0279_063:0337b28": "自在城，求覓彌伽。乃見其人於市肆中，坐於",
    "T10n0279_063:0337b29": "說法師子之座，十千人眾所共圍遶，說輪字",
    "T10n0279_063:0337c01": "莊嚴法門。時，善財童子頂禮其足，遶無量匝，",
    "T10n0279_063:0337c02": "於前合掌，而作是言：「聖者！我已先發阿耨多",
    "T10n0279_063:0337c03": "羅三藐三菩提心，而我未知菩薩云何學菩",
    "T10n0279_063:0337c04": "薩行？云何修菩薩道？云何流轉於諸有趣常",
    "T10n0279_063:0337c05": "不忘失菩提之心？云何得平等意堅固不動？",
    "T10n0279_063:0337c06": "云何獲清淨心無能沮壞？云何生大悲力恒",
    "T10n0279_063:0337c07": "不勞疲？云何入陀羅尼普得清淨？云何發生",
    "T10n0279_063:0337c08": "智慧廣大光明，於一切法離諸暗障？云何具",
    "T10n0279_063:0337c09": "無礙解辯才之力，決了一切甚深義藏？云何",
    "T10n0279_063:0337c10": "得正念力，憶持一切差別法輪？云何得淨趣",
    "T10n0279_063:0337c11": "力，於一切趣普演諸法？云何得智慧力，於",
    "T10n0279_063:0337c12": "一切法悉能決定分別其義？」爾時，彌伽告善",
    "T10n0279_063:0337c13": "財言：「善男子！汝已發阿耨多羅三藐三菩提",
    "T10n0279_063:0337c14": "心耶？」善財言：「唯！我已先發阿耨多羅三藐三",
    "T10n0279_063:0337c15": "菩提心。」彌伽遽即下師子座，於善財所五體",
    "T10n0279_063:0337c16": "投地，散金銀華無價寶珠，及以上妙碎末栴",
    "T10n0279_063:0337c17": "檀、無量種衣以覆其上，復散無量種種香華、",
    "T10n0279_063:0337c18": "種種供具以為供養，然後起立而稱歎言：「善",
    "T10n0279_063:0337c19": "哉善哉！善男子！乃能發阿耨多羅三藐三菩",
    "T10n0279_063:0337c20": "提心。善男子！若有能發阿耨多羅三藐三菩",
    "T10n0279_063:0337c21": "提心，則為不斷一切佛種，則為嚴淨一切佛",
    "T10n0279_063:0337c22": "剎，則為成熟一切眾生，則為了達一切法性，",
    "T10n0279_063:0337c23": "則為悟解一切業種，則為圓滿一切諸行，則",
    "T10n0279_063:0337c24": "為不斷一切大願，則如實解離貪種性，則能",
    "T10n0279_063:0337c25": "明見三世差別，則令信解永得堅固，則為一",
    "T10n0279_063:0337c26": "切如來所持，則為一切諸佛憶念，則與一切",
    "T10n0279_063:0337c27": "菩薩平等，則為一切賢聖讚喜，則為一切梵",
    "T10n0279_063:0337c28": "王禮覲，則為一切天主供養，則為一切夜叉",
    "T10n0279_063:0337c29": "守護，則為一切羅剎侍衛，則為一切龍王迎",
    "T10n0279_063:0338a01": "接，則為一切緊那羅王歌詠讚歎，則為一切",
    "T10n0279_063:0338a02": "諸世間主稱揚慶悅，則令一切諸眾生界悉",
    "T10n0279_063:0338a03": "得安隱。所謂：令捨惡趣故，令出難處故，斷",
    "T10n0279_063:0338a04": "一切貧窮根本故，生一切天人快樂故，遇善",
    "T10n0279_063:0338a05": "知識親近故，聞廣大法受持故，生菩提心故，",
    "T10n0279_063:0338a06": "淨菩提心故，照菩薩道故，入菩薩智故，住菩",
    "T10n0279_063:0338a07": "薩地故。「善男子！應知菩薩所作甚難，難出難",
    "T10n0279_063:0338a08": "值，見菩薩者倍更難有。菩薩為一切眾生恃",
    "T10n0279_063:0338a09": "怙，生長成就故；為一切眾生拯濟，拔諸苦難",
    "T10n0279_063:0338a10": "故；為一切眾生依處，守護世間故；為一切眾",
    "T10n0279_063:0338a11": "生救護，令免怖畏故。菩薩如風輪，持諸世",
    "T10n0279_063:0338a12": "間不令墮落惡趣故；如大地，增長眾生善",
    "T10n0279_063:0338a13": "根故；如大海，福德充滿無盡故；如淨日，智慧",
    "T10n0279_063:0338a14": "光明普照故；如須彌，善根高出故；如明月，智",
    "T10n0279_063:0338a15": "光出現故；如猛將，摧伏魔軍故；如君主，佛法",
    "T10n0279_063:0338a16": "城中得自在故；如猛火，燒盡眾生我愛心故；",
    "T10n0279_063:0338a17": "如大雲，降霔無量妙法雨故；如時雨，增長一",
    "T10n0279_063:0338a18": "切信根芽故；如船師，示導法海津濟處故；如",
    "T10n0279_063:0338a19": "橋梁，令其得度生死海故。」彌伽如是讚歎善",
    "T10n0279_063:0338a20": "財，令諸菩薩皆歡喜已，從其面門出種種",
    "T10n0279_063:0338a21": "光，普照三千大千世界。其中眾生遇斯光",
    "T10n0279_063:0338a22": "已，諸龍神等乃至梵天悉皆來至彌伽之",
    "T10n0279_063:0338a23": "所。彌伽大士即以方便，為開示、演說、分別、解",
    "T10n0279_063:0338a24": "釋輪字品莊嚴法門。彼諸眾生聞此法已，皆",
    "T10n0279_063:0338a25": "於阿耨多羅三藐三菩提得不退轉。彌伽於",
    "T10n0279_063:0338a26": "是還昇本座，告善財言：「善男子！我已獲得妙",
    "T10n0279_063:0338a27": "音陀羅尼，能分別知三千大千世界中諸天",
    "T10n0279_063:0338a28": "語言，諸龍、夜叉、乾闥婆、阿脩羅、迦樓羅、緊那",
    "T10n0279_063:0338a29": "羅、摩睺羅伽、人與非人及諸梵天所有語言。",
    "T10n0279_063:0338b01": "如此三千大千世界，十方無數乃至不可說",
    "T10n0279_063:0338b02": "不可說世界，悉亦如是。「善男子！我唯知此菩",
    "T10n0279_063:0338b03": "薩妙音陀羅尼光明法門。如諸菩薩摩訶薩，",
    "T10n0279_063:0338b04": "能普入一切眾生種種想海、種種施設海、種",
    "T10n0279_063:0338b05": "種名號海、種種語言海，能普入說一切深密",
    "T10n0279_063:0338b06": "法句海、說一切究竟法句海、說一所緣中",
    "T10n0279_063:0338b07": "有一切三世所緣法句海、說上法句海、說上",
    "T10n0279_063:0338b08": "上法句海、說差別法句海、說一切差別法句",
    "T10n0279_063:0338b09": "海，能普入一切世間呪術海、一切音聲莊嚴",
    "T10n0279_063:0338b10": "輪、一切差別字輪際；如是功德，我今云何能",
    "T10n0279_063:0338b11": "知能說？「善男子！從此南行，有一聚落，名曰：住",
    "T10n0279_063:0338b12": "林；彼有長者，名曰：解脫。汝詣彼問：菩薩云何",
    "T10n0279_063:0338b13": "修菩薩行？菩薩云何成菩薩行？菩薩云何集",
    "T10n0279_063:0338b14": "菩薩行？菩薩云何思菩薩行？」爾時，善財童子",
    "T10n0279_063:0338b15": "以善知識故，於一切智法，深生尊重，深植淨",
    "T10n0279_063:0338b16": "信，深自增益；禮彌伽足，涕泗悲泣，遶無量",
    "T10n0279_063:0338b17": "匝，戀慕瞻仰，辭退而行。",
    "T10n0279_063:0338b18": "爾時，善財童子思惟諸菩薩無礙解陀羅尼",
    "T10n0279_063:0338b19": "光明莊嚴門，深入諸菩薩語言海門，憶念諸",
    "T10n0279_063:0338b20": "菩薩知一切眾生微細方便門，觀察諸菩薩",
    "T10n0279_063:0338b21": "清淨心門，成就諸菩薩善根光明門，淨治諸",
    "T10n0279_063:0338b22": "菩薩教化眾生門，明利諸菩薩攝眾生智門，",
    "T10n0279_063:0338b23": "堅固諸菩薩廣大志樂門，住持諸菩薩殊勝",
    "T10n0279_063:0338b24": "志樂門，淨治諸菩薩種種信解門，思惟諸菩",
    "T10n0279_063:0338b25": "薩無量善心門；誓願堅固，心無疲厭；以諸",
    "T10n0279_063:0338b26": "甲冑而自莊嚴，精進深心不可退轉，具不壞",
    "T10n0279_063:0338b27": "信；其心堅固，猶如金剛及那羅延，無能壞者；",
    "T10n0279_063:0338b28": "守持一切善知識教，於諸境界得不壞智；普",
    "T10n0279_063:0338b29": "門清淨，所行無礙；智光圓滿，普照一切；具足",
    "T10n0279_063:0338c01": "諸地總持光明，了知法界種種差別，無依無",
    "T10n0279_063:0338c02": "住，平等無二；自性清淨而普莊嚴，於諸所",
    "T10n0279_063:0338c03": "行皆得究竟，智慧清淨離諸執著；知十方差",
    "T10n0279_063:0338c04": "別法，智無障礙；往十方差別處，身不疲懈；於",
    "T10n0279_063:0338c05": "十方差別業，皆得明了；於十方差別佛，無不",
    "T10n0279_063:0338c06": "現見；於十方差別時，悉得深入；清淨妙法充",
    "T10n0279_063:0338c07": "滿其心，普智三昧明照其心，心恒普入平等",
    "T10n0279_063:0338c08": "境界；如來智慧之所照觸，一切智流相續",
    "T10n0279_063:0338c09": "不斷，若身若心不離佛法；一切諸佛神力所",
    "T10n0279_063:0338c10": "加，一切如來光明所照；成就大願，願身周遍",
    "T10n0279_063:0338c11": "一切剎網，一切法界普入其身。漸次遊行，十",
    "T10n0279_063:0338c12": "有二年，至住林城，周遍推求解脫長者。既",
    "T10n0279_063:0338c13": "得見已，五體投地，起立合掌，白言：「聖者！我今",
    "T10n0279_063:0338c14": "得與善知識會，是我獲得廣大善利。何以故？",
    "T10n0279_063:0338c15": "善知識者，難可得見，難可得聞，難可出現，難",
    "T10n0279_063:0338c16": "得奉事，難得親近，難得承接，難可逢值，難得",
    "T10n0279_063:0338c17": "共居，難令喜悅，難得隨逐。我今會遇，為得善",
    "T10n0279_063:0338c18": "利。「聖者！我已先發阿耨多羅三藐三菩提心，",
    "T10n0279_063:0338c19": "為欲事一切佛故，為欲值一切佛故，為欲見",
    "T10n0279_063:0338c20": "一切佛故，為欲觀一切佛故，為欲知一切佛",
    "T10n0279_063:0338c21": "故，為欲證一切佛平等故，為欲發一切佛大",
    "T10n0279_063:0338c22": "願故，為欲滿一切佛大願故，為欲具一切佛",
    "T10n0279_063:0338c23": "智光故，為欲成一切佛眾行故，為欲得一切",
    "T10n0279_063:0338c24": "佛神通故，為欲具一切佛諸力故，為欲獲一",
    "T10n0279_063:0338c25": "切佛無畏故，為欲聞一切佛法故，為欲受一",
    "T10n0279_063:0338c26": "切佛法故，為欲持一切佛法故，為欲解一切",
    "T10n0279_063:0338c27": "佛法故，為欲護一切佛法故，為欲與一切諸",
    "T10n0279_063:0338c28": "菩薩眾同一體故，為欲與一切菩薩善根等",
    "T10n0279_063:0338c29": "無異故，為欲圓滿一切菩薩波羅蜜故，為欲",
    "T10n0279_063:0339a01": "成就一切菩薩所修行故，為欲出生一切菩",
    "T10n0279_063:0339a02": "薩清淨願故，為欲得一切諸佛菩薩威神藏",
    "T10n0279_063:0339a03": "故，為欲得一切菩薩法藏無盡智慧大光明",
    "T10n0279_063:0339a04": "故，為欲得一切菩薩三昧廣大藏故，為欲成",
    "T10n0279_063:0339a05": "就一切菩薩無量無數神通藏故，為欲以大",
    "T10n0279_063:0339a06": "悲藏教化調伏一切眾生皆令究竟到邊際",
    "T10n0279_063:0339a07": "故，為欲顯現神變藏故，為於一切自在藏中",
    "T10n0279_063:0339a08": "悉以自心得自在故，為欲入於清淨藏中以",
    "T10n0279_063:0339a09": "一切相而莊嚴故。「聖者！我今以如是心、如是",
    "T10n0279_063:0339a10": "意、如是樂、如是欲、如是希求、如是思惟、如",
    "T10n0279_063:0339a11": "是尊重、如是方便、如是究竟、如是謙下，至聖",
    "T10n0279_063:0339a12": "者所。我聞聖者善能誘誨諸菩薩眾，能以方",
    "T10n0279_063:0339a13": "便闡明所得，示其道路，與其津梁，授其法",
    "T10n0279_063:0339a14": "門；令除迷倒障，拔猶豫箭，截疑惑網，照心稠",
    "T10n0279_063:0339a15": "林，澣心垢濁，令心潔白，使心清涼，正心諂",
    "T10n0279_063:0339a16": "曲，絕心生死，止心不善，解心執著；於執著",
    "T10n0279_063:0339a17": "處令心解脫，於染愛處使心動轉，令其速入",
    "T10n0279_063:0339a18": "一切智境，使其疾到無上法城；令住大悲，令",
    "T10n0279_063:0339a19": "住大慈，令入菩薩行，令修三昧門，令入證位，",
    "T10n0279_063:0339a20": "令觀法性，令增長力，令修習行，普於一切，其",
    "T10n0279_063:0339a21": "心平等。唯願聖者為我宣說：菩薩云何學",
    "T10n0279_063:0339a22": "菩薩行、修菩薩道？隨所修習，疾得清淨，疾得",
    "T10n0279_063:0339a23": "明了！」時，解脫長者以過去善根力、佛威神力、",
    "T10n0279_063:0339a24": "文殊師利童子憶念力故，即入菩薩三昧門，",
    "T10n0279_063:0339a25": "名：普攝一切佛剎無邊旋陀羅尼。入此三昧",
    "T10n0279_063:0339a26": "已，得清淨身。於其身中，顯現十方各十佛剎",
    "T10n0279_063:0339a27": "微塵數佛，及佛國土、眾會、道場、種種光明、諸",
    "T10n0279_063:0339a28": "莊嚴事，亦現彼佛往昔所行神通變化、一切",
    "T10n0279_063:0339a29": "大願、助道之法、諸出離行、清淨莊嚴，亦見諸",
    "T10n0279_063:0339b01": "佛成等正覺、轉妙法輪、教化眾生。如是一切，",
    "T10n0279_063:0339b02": "於其身中悉皆顯現，無所障礙；種種形相、種",
    "T10n0279_063:0339b03": "種次第，如本而住，不相雜亂，所謂：種種國土、",
    "T10n0279_063:0339b04": "種種眾會、種種道場、種種嚴飾。其中諸佛現",
    "T10n0279_063:0339b05": "種種神力、立種種乘道、示種種願門，或於一",
    "T10n0279_063:0339b06": "世界處兜率宮而作佛事，或於一世界沒兜",
    "T10n0279_063:0339b07": "率宮而作佛事；如是，或有住胎，或復誕生，或",
    "T10n0279_063:0339b08": "處宮中，或復出家，或詣道場，或破魔軍，或諸",
    "T10n0279_063:0339b09": "天、龍恭敬圍遶，或諸世主勸請說法，或轉法",
    "T10n0279_063:0339b10": "輪，或般涅槃，或分舍利，或起塔廟。彼諸如",
    "T10n0279_063:0339b11": "來於種種眾會、種種世間、種種趣生、種種家",
    "T10n0279_063:0339b12": "族、種種欲樂、種種業行、種種語言、種種根",
    "T10n0279_063:0339b13": "性、種種煩惱隨眠習氣諸眾生中，或處微細",
    "T10n0279_063:0339b14": "道場，或處廣大道場，或處一由旬量道場，或",
    "T10n0279_063:0339b15": "處十由旬量道場，或處不可說不可說佛剎",
    "T10n0279_063:0339b16": "微塵數由旬量道場，以種種神通、種種言辭、",
    "T10n0279_063:0339b17": "種種音聲、種種法門、種種總持門、種種辯",
    "T10n0279_063:0339b18": "才門，以種種聖諦海、種種無畏大師子吼，說",
    "T10n0279_063:0339b19": "諸眾生種種善根、種種憶念，授種種菩薩記，",
    "T10n0279_063:0339b20": "說種種諸佛法。彼諸如來所有言說，善財童",
    "T10n0279_063:0339b21": "子悉能聽受，亦見諸佛及諸菩薩不可思議",
    "T10n0279_063:0339b22": "三昧神變。爾時，解脫長者從三昧起，告善財",
    "T10n0279_063:0339b23": "童子言：「善男子！我已入出如來無礙莊嚴解",
    "T10n0279_063:0339b24": "脫門。「善男子！我入出此解脫門時，即見東",
    "T10n0279_063:0339b25": "方閻浮檀金光明世界，龍自在王如來、應、正",
    "T10n0279_063:0339b26": "等覺，道場眾會之所圍遶，毘盧遮那藏菩薩",
    "T10n0279_063:0339b27": "而為上首；又見南方速疾力世界，普香如來、",
    "T10n0279_063:0339b28": "應、正等覺，道場眾會之所圍遶，心王菩薩而",
    "T10n0279_063:0339b29": "為上首；又見西方香光世界，須彌燈王如來、",
    "T10n0279_063:0339c01": "應、正等覺，道場眾會之所圍遶，無礙心菩薩",
    "T10n0279_063:0339c02": "而為上首；又見北方袈裟幢世界，不可壞金",
    "T10n0279_063:0339c03": "剛如來、應、正等覺，道場眾會之所圍遶，金剛",
    "T10n0279_063:0339c04": "步勇猛菩薩而為上首；又見東北方一切上",
    "T10n0279_063:0339c05": "妙寶世界，無所得境界眼如來、應、正等覺，道",
    "T10n0279_063:0339c06": "場眾會之所圍遶，無所得善變化菩薩而為",
    "T10n0279_063:0339c07": "上首；又見東南方香焰光音世界，香燈如",
    "T10n0279_063:0339c08": "來、應、正等覺，道場眾會之所圍遶，金剛焰慧",
    "T10n0279_063:0339c09": "菩薩而為上首；又見西南方智慧日普光明",
    "T10n0279_063:0339c10": "世界，法界輪幢如來、應、正等覺，道場眾會之",
    "T10n0279_063:0339c11": "所圍遶，現一切變化幢菩薩而為上首；又",
    "T10n0279_063:0339c12": "見西北方普清淨世界，一切佛寶高勝幢如",
    "T10n0279_063:0339c13": "來、應、正等覺，道場眾會之所圍遶，法幢王菩",
    "T10n0279_063:0339c14": "薩而為上首；又見上方佛次第出現無盡世",
    "T10n0279_063:0339c15": "界，無邊智慧光圓滿幢如來、應、正等覺，道場",
    "T10n0279_063:0339c16": "眾會之所圍遶，法界門幢王菩薩而為上首；",
    "T10n0279_063:0339c17": "又見下方佛光明世界，無礙智幢如來、應、正",
    "T10n0279_063:0339c18": "等覺，道場眾會之所圍遶，一切世間剎幢王",
    "T10n0279_063:0339c19": "菩薩而為上首。「善男子！我見如是等十方各",
    "T10n0279_063:0339c20": "十佛剎微塵數如來。彼諸如來不來至此，我",
    "T10n0279_063:0339c21": "不往彼。我若欲見安樂世界阿彌陀如來，隨",
    "T10n0279_063:0339c22": "意即見；我若欲見栴檀世界金剛光明如來、",
    "T10n0279_063:0339c23": "妙香世界寶光明如來、蓮華世界寶蓮華光",
    "T10n0279_063:0339c24": "明如來、妙金世界寂靜光如來、妙喜世界不",
    "T10n0279_063:0339c25": "動如來、善住世界師子如來、鏡光明世界月",
    "T10n0279_063:0339c26": "覺如來、寶師子莊嚴世界毘盧遮那如來，如",
    "T10n0279_063:0339c27": "是一切，悉皆即見。然彼如來不來至此，我身",
    "T10n0279_063:0339c28": "亦不往詣於彼。知一切佛及與我心，悉皆",
    "T10n0279_063:0339c29": "如夢；知一切佛猶如影像，自心如水；知一",
    "T10n0279_063:0340a01": "切佛所有色相及以自心，悉皆如幻；知一切",
    "T10n0279_063:0340a02": "佛及以己心，悉皆如響。我如是知，如是憶念：",
    "T10n0279_063:0340a03": "所見諸佛，皆由自心。「善男子！當知菩薩修諸",
    "T10n0279_063:0340a04": "佛法，淨諸佛剎，積集妙行，調伏眾生，發大誓",
    "T10n0279_063:0340a05": "願，入一切智自在遊戲不可思議解脫之門，",
    "T10n0279_063:0340a06": "得佛菩提，現大神通，遍往一切十方法界，以",
    "T10n0279_063:0340a07": "微細智普入諸劫；如是一切，悉由自心。「是故，",
    "T10n0279_063:0340a08": "善男子！應以善法扶助自心，應以法水潤澤",
    "T10n0279_063:0340a09": "自心，應於境界淨治自心，應以精進堅固自",
    "T10n0279_063:0340a10": "心，應以忍辱坦蕩自心，應以智證潔白自",
    "T10n0279_063:0340a11": "心，應以智慧明利自心，應以佛自在開發自",
    "T10n0279_063:0340a12": "心，應以佛平等廣大自心，應以佛十力照察",
    "T10n0279_063:0340a13": "自心。「善男子！我唯於此如來無礙莊嚴解脫",
    "T10n0279_063:0340a14": "門而得入出。如諸菩薩摩訶薩得無礙智住",
    "T10n0279_063:0340a15": "無礙行，得常見一切佛三昧，得不住涅槃際",
    "T10n0279_063:0340a16": "三昧，了達三昧普門境界，於三世法悉皆平",
    "T10n0279_063:0340a17": "等，能善分身遍一切剎，住於諸佛平等境界，",
    "T10n0279_063:0340a18": "十方境界皆悉現前，智慧觀察無不明了，於",
    "T10n0279_063:0340a19": "其身中悉現一切世界成壞，而於己身及諸",
    "T10n0279_063:0340a20": "世界不生二想；如是妙行，而我云何能知能",
    "T10n0279_063:0340a21": "說？「善男子！從此南行，至閻浮提畔，有一國",
    "T10n0279_063:0340a22": "土，名：摩利伽羅；彼有比丘，名曰：海幢。汝詣",
    "T10n0279_063:0340a23": "彼問：菩薩云何學菩薩行、修菩薩道？」時，善",
    "T10n0279_063:0340a24": "財童子頂禮解脫長者足，右遶觀察，稱揚讚",
    "T10n0279_063:0340a25": "歎，思惟戀仰，悲泣流淚——一心憶念：依善知",
    "T10n0279_063:0340a26": "識，事善知識，敬善知識，由善知識見一切",
    "T10n0279_063:0340a27": "智；於善知識不生違逆，於善知識心無諂",
    "T10n0279_063:0340a28": "誑，於善知識心常隨順；於善知識起慈母",
    "T10n0279_063:0340a29": "想，捨離一切無益法故；於善知識起慈父想，",
    "T10n0279_063:0340b01": "出生一切諸善法故。——辭退而去。",
    "T10n0279_063:0340b02": "爾時，善財童子一心正念彼長者教，觀察彼",
    "T10n0279_063:0340b03": "長者教，憶念彼不思議菩薩解脫門，思惟彼",
    "T10n0279_063:0340b04": "不思議菩薩智光明，深入彼不思議法界門，",
    "T10n0279_063:0340b05": "趣向彼不思議菩薩普入門，明見彼不思議",
    "T10n0279_063:0340b06": "如來神變，解了彼不思議普入佛剎，分別彼",
    "T10n0279_063:0340b07": "不思議佛力莊嚴，思惟彼不思議菩薩三昧",
    "T10n0279_063:0340b08": "解脫境界分位，了達彼不思議差別世界究",
    "T10n0279_063:0340b09": "竟無礙，修行彼不思議菩薩堅固深心，發起",
    "T10n0279_063:0340b10": "彼不思議菩薩大願淨業。漸次南行，至閻浮",
    "T10n0279_063:0340b11": "提畔摩利聚落，周遍求覓海幢比丘。乃見",
    "T10n0279_063:0340b12": "其在經行地側結跏趺坐，入于三昧，離出",
    "T10n0279_063:0340b13": "入息，無別思覺，身安不動。從其足下，出無數",
    "T10n0279_063:0340b14": "百千億長者、居士、婆羅門眾，皆以種種諸莊",
    "T10n0279_063:0340b15": "嚴具莊嚴其身，悉著寶冠，頂繫明珠，普往十",
    "T10n0279_063:0340b16": "方一切世界，雨一切寶、一切瓔珞、一切衣服、",
    "T10n0279_063:0340b17": "一切飲食如法上味、一切華、一切鬘、一切香、",
    "T10n0279_063:0340b18": "一切塗香、一切欲樂資生之具，於一切處救",
    "T10n0279_063:0340b19": "攝一切貧窮眾生，安慰一切苦惱眾生，皆令",
    "T10n0279_063:0340b20": "歡喜心意清淨，成就無上菩提之道。從其兩",
    "T10n0279_063:0340b21": "膝，出無數百千億剎帝利、婆羅門眾，皆悉",
    "T10n0279_063:0340b22": "聰慧，種種色相、種種形貌、種種衣服上妙莊",
    "T10n0279_063:0340b23": "嚴，普遍十方一切世界，愛語、同事攝諸眾",
    "T10n0279_063:0340b24": "生。所謂：貧者令足，病者令愈，危者令安，怖者",
    "T10n0279_063:0340b25": "令止，有憂苦者咸使快樂；復以方便而勸導",
    "T10n0279_063:0340b26": "之，皆令捨惡，安住善法。從其腰間，出等眾生",
    "T10n0279_063:0340b27": "數無量仙人，或服草衣或樹皮衣，皆執澡瓶，",
    "T10n0279_063:0340b28": "威儀寂靜，周旋往返十方世界，於虛空中，以",
    "T10n0279_063:0340b29": "佛妙音，稱讚如來，演說諸法；或說清淨梵行",
    "T10n0279_063:0340c01": "之道，令其修習，調伏諸根；或說諸法皆無自",
    "T10n0279_063:0340c02": "性，使其觀察，發生智慧；或說世間言論軌則，",
    "T10n0279_063:0340c03": "或復開示一切智智出要方便，令隨次第各",
    "T10n0279_063:0340c04": "修其業。從其兩脇，出不思議龍、不思議龍女，",
    "T10n0279_063:0340c05": "示現不思議諸龍神變，所謂：雨不思議香雲、",
    "T10n0279_063:0340c06": "不思議華雲、不思議鬘雲、不思議寶蓋雲、不",
    "T10n0279_063:0340c07": "思議寶幡雲、不思議妙寶莊嚴具雲、不思議",
    "T10n0279_063:0340c08": "大摩尼寶雲、不思議寶瓔珞雲、不思議寶座",
    "T10n0279_063:0340c09": "雲、不思議寶宮殿雲、不思議寶蓮華雲、不",
    "T10n0279_063:0340c10": "思議寶冠雲、不思議天身雲、不思議采女雲，",
    "T10n0279_063:0340c11": "悉遍虛空而為莊嚴，充滿一切十方世界，諸",
    "T10n0279_063:0340c12": "佛道場而為供養，令諸眾生皆生歡喜。從胸",
    "T10n0279_063:0340c13": "前卐字中，出無數百千億阿脩羅王，皆悉示",
    "T10n0279_063:0340c14": "現不可思議自在幻力，令百世界皆大震動，",
    "T10n0279_063:0340c15": "一切海水自然涌沸，一切山王互相衝擊，諸",
    "T10n0279_063:0340c16": "天宮殿無不動搖，諸魔光明無不隱蔽，諸魔",
    "T10n0279_063:0340c17": "兵眾無不摧伏；普令眾生，捨憍慢心，除怒",
    "T10n0279_063:0340c18": "害心，破煩惱山，息眾惡法，長無鬪諍，永共和",
    "T10n0279_063:0340c19": "善；復以幻力，開悟眾生，令滅罪惡，令怖生",
    "T10n0279_063:0340c20": "死，令出諸趣，令離染著，令住無上菩提之心，",
    "T10n0279_063:0340c21": "令修一切諸菩薩行，令住一切諸波羅蜜，令",
    "T10n0279_063:0340c22": "入一切諸菩薩地，令觀一切微妙法門，令知",
    "T10n0279_063:0340c23": "一切諸佛方便。如是所作，周遍法界。從其",
    "T10n0279_063:0340c24": "背上，為應以二乘而得度者，出無數百千億",
    "T10n0279_063:0340c25": "聲聞、獨覺；為著我者，說無有我；為執常者，說",
    "T10n0279_063:0340c26": "一切行皆悉無常；為貪行者，說不淨觀；為瞋",
    "T10n0279_063:0340c27": "行者，說慈心觀；為癡行者，說緣起觀；為等分",
    "T10n0279_063:0340c28": "行者，說與智慧相應境界法；為樂著境界",
    "T10n0279_063:0340c29": "者，說無所有法；為樂著寂靜處者，說發大誓",
    "T10n0279_063:0341a01": "願普饒益一切眾生法。如是所作，周遍法界。",
    "T10n0279_063:0341a02": "從其兩肩，出無數百千億諸夜叉、羅剎王，種",
    "T10n0279_063:0341a03": "種形貌、種種色相，或長或短，皆可怖畏，無量",
    "T10n0279_063:0341a04": "眷屬而自圍遶，守護一切行善眾生，并諸賢",
    "T10n0279_063:0341a05": "聖、菩薩眾會，若向正住及正住者；或時現作",
    "T10n0279_063:0341a06": "執金剛神，守護諸佛及佛住處，或遍守護一",
    "T10n0279_063:0341a07": "切世間。有怖畏者，令得安隱；有疾病者，令得",
    "T10n0279_063:0341a08": "除差；有苦惱者，令得免離；有過惡者，令其",
    "T10n0279_063:0341a09": "厭悔；有災橫者，令其息滅。如是利益一切眾",
    "T10n0279_063:0341a10": "生，皆悉令其捨生死輪轉正法輪。從其腹，出",
    "T10n0279_063:0341a11": "無數百千億緊那羅王，各有無數緊那羅女",
    "T10n0279_063:0341a12": "前後圍遶；又出無數百千億乾闥婆王，各有",
    "T10n0279_063:0341a13": "無數乾闥婆女前後圍遶。各奏無數百千天",
    "T10n0279_063:0341a14": "樂，歌詠讚歎諸法實性，歌詠讚歎一切諸佛，",
    "T10n0279_063:0341a15": "歌詠讚歎發菩提心，歌詠讚歎修菩薩行，歌",
    "T10n0279_063:0341a16": "詠讚歎一切諸佛成正覺門，歌詠讚歎一切",
    "T10n0279_063:0341a17": "諸佛轉法輪門，歌詠讚歎一切諸佛現神變",
    "T10n0279_063:0341a18": "門，開示演說一切諸佛般涅槃門，開示演說",
    "T10n0279_063:0341a19": "守護一切諸佛教門，開示演說令一切眾生",
    "T10n0279_063:0341a20": "皆歡喜門，開示演說嚴淨一切諸佛剎門，開",
    "T10n0279_063:0341a21": "示演說顯示一切微妙法門，開示演說捨離",
    "T10n0279_063:0341a22": "一切諸障礙門，開示演說發生一切諸善根",
    "T10n0279_063:0341a23": "門。如是周遍十方法界。從其面門，出無數",
    "T10n0279_063:0341a24": "百千億轉輪聖王，七寶具足，四兵圍遶，放大",
    "T10n0279_063:0341a25": "捨光，雨無量寶；諸貧乏者悉使充足，令其永",
    "T10n0279_063:0341a26": "斷不與取行；端正采女無數百千，悉以捨施",
    "T10n0279_063:0341a27": "心無所著，令其永斷邪婬之行；令生慈心，不",
    "T10n0279_063:0341a28": "斷生命；令其究竟常真實語，不作虛誑無益",
    "T10n0279_063:0341a29": "談說；令攝他語，不行離間；令柔軟語，無有麁",
    "T10n0279_063:0341b01": "惡；令常演說甚深決定明了之義，不作無義",
    "T10n0279_063:0341b02": "綺飾言辭；為說少欲，令除貪愛，心無瑕垢；為",
    "T10n0279_063:0341b03": "說大悲，令除忿怒，意得清淨；為說實義，令其",
    "T10n0279_063:0341b04": "觀察一切諸法，深入因緣，善明諦理，拔邪見",
    "T10n0279_063:0341b05": "刺，破疑惑山，一切障礙悉皆除滅。如是所",
    "T10n0279_063:0341b06": "作，充滿法界。從其兩目，出無數百千億日輪，",
    "T10n0279_063:0341b07": "普照一切諸大地獄及諸惡趣，皆令離苦；又",
    "T10n0279_063:0341b08": "照一切世界中間，令除黑暗；又照一切十方",
    "T10n0279_063:0341b09": "眾生，皆令捨離愚癡翳障；於垢濁國土放清",
    "T10n0279_063:0341b10": "淨光，白銀國土放黃金色光，黃金國土放白",
    "T10n0279_063:0341b11": "銀色光，瑠璃國土放玻瓈色光，玻瓈國土",
    "T10n0279_063:0341b12": "放瑠璃色光，硨磲國土放碼碯色光，碼碯",
    "T10n0279_063:0341b13": "國土放硨磲色光，帝青國土放日藏摩尼王",
    "T10n0279_063:0341b14": "色光，日藏摩尼王國土放帝青色光，赤真珠",
    "T10n0279_063:0341b15": "國土放月光網藏摩尼王色光，月光網藏摩",
    "T10n0279_063:0341b16": "尼王國土放赤真珠色光，一寶所成國土放",
    "T10n0279_063:0341b17": "種種寶色光，種種寶所成國土放一寶色光，",
    "T10n0279_063:0341b18": "照諸眾生心之稠林，辦諸眾生無量事業，嚴",
    "T10n0279_063:0341b19": "飾一切世間境界，令諸眾生心得清涼生",
    "T10n0279_063:0341b20": "大歡喜。如是所作，充滿法界。從其眉間白毫",
    "T10n0279_063:0341b21": "相中，出無數百千億帝釋，皆於境界而得自",
    "T10n0279_063:0341b22": "在，摩尼寶珠繫其頂上，光照一切諸天宮殿，",
    "T10n0279_063:0341b23": "震動一切須彌山王，覺悟一切諸天大眾；歎",
    "T10n0279_063:0341b24": "福德力，說智慧力，生其樂力，持其志力，淨其",
    "T10n0279_063:0341b25": "念力，堅其所發菩提心力，讚樂見佛；令除世",
    "T10n0279_063:0341b26": "欲，讚樂聞法；令厭世境，讚樂觀智；令絕世",
    "T10n0279_063:0341b27": "染，止脩羅戰，斷煩惱諍，滅怖死心，發降魔",
    "T10n0279_063:0341b28": "願，興立正法須彌山王，成辦眾生一切事",
    "T10n0279_063:0341b29": "業。如是所作，周遍法界。從其額上，出無數百",
    "T10n0279_063:0341c01": "千億梵天，色相端嚴，世間無比，威儀寂靜，言",
    "T10n0279_063:0341c02": "音美妙，勸佛說法，歎佛功德，令諸菩薩悉皆",
    "T10n0279_063:0341c03": "歡喜，能辦眾生無量事業，普遍一切十方",
    "T10n0279_063:0341c04": "世界。從其頭上，出無量佛剎微塵數諸菩薩",
    "T10n0279_063:0341c05": "眾，悉以相好莊嚴其身，放無邊光，說種種",
    "T10n0279_063:0341c06": "行。所謂：讚歎布施，令捨慳貪，得眾妙寶莊嚴",
    "T10n0279_063:0341c07": "世界；稱揚讚歎持戒功德，令諸眾生永斷",
    "T10n0279_063:0341c08": "諸惡，住於菩薩大慈悲戒；說一切有悉皆如",
    "T10n0279_063:0341c09": "夢，說諸欲樂無有滋味，令諸眾生離煩惱縛；",
    "T10n0279_063:0341c10": "說忍辱力，令於諸法心得自在；讚金色身，令",
    "T10n0279_063:0341c11": "諸眾生離瞋恚垢，起對治行，絕畜生道；歎精",
    "T10n0279_063:0341c12": "進行，令其遠離世間放逸，皆悉勤修無量妙",
    "T10n0279_063:0341c13": "法；又為讚歎禪波羅蜜，令其一切心得自在；",
    "T10n0279_063:0341c14": "又為演說般若波羅蜜，開示正見，令諸眾生",
    "T10n0279_063:0341c15": "樂自在智拔諸見毒；又為演說隨順世間種",
    "T10n0279_063:0341c16": "種所作，令諸眾生雖離生死，而於諸趣自在",
    "T10n0279_063:0341c17": "受生；又為示現神通變化，說壽命自在，令諸",
    "T10n0279_063:0341c18": "眾生發大誓願；又為演說成就總持力、出生",
    "T10n0279_063:0341c19": "大願力、淨治三昧力、自在受生力；又為演",
    "T10n0279_063:0341c20": "說種種諸智，所謂：普知眾生諸根智、普知一",
    "T10n0279_063:0341c21": "切心行智、普知如來十力智、普知諸佛自在",
    "T10n0279_063:0341c22": "智。如是所作，周遍法界。從其頂上，出無數百",
    "T10n0279_063:0341c23": "千億如來身，其身無等，諸相隨好，清淨莊嚴，",
    "T10n0279_063:0341c24": "威光赫奕如真金山，無量光明普照十方，出",
    "T10n0279_063:0341c25": "妙音聲充滿法界，示現無量大神通力，為一",
    "T10n0279_063:0341c26": "切世間普雨法雨。所謂：為坐菩提道場諸菩",
    "T10n0279_063:0341c27": "薩，雨普知平等法雨；為灌頂位諸菩薩，雨入",
    "T10n0279_063:0341c28": "普門法雨；為法王子位諸菩薩，雨普莊嚴法",
    "T10n0279_063:0341c29": "雨；為童子位諸菩薩，雨堅固山法雨；為不退",
    "T10n0279_063:0342a01": "位諸菩薩，雨海藏法雨；為成就正心位諸菩",
    "T10n0279_063:0342a02": "薩，雨普境界法雨；為方便具足位諸菩薩，雨",
    "T10n0279_063:0342a03": "自性門法雨；為生貴位諸菩薩，雨隨順世間",
    "T10n0279_063:0342a04": "法雨；為修行位諸菩薩，雨普悲愍法雨；為新",
    "T10n0279_063:0342a05": "學諸菩薩，雨積集藏法雨；為初發心諸菩薩，",
    "T10n0279_063:0342a06": "雨攝眾生法雨；為信解諸菩薩，雨無盡境界",
    "T10n0279_063:0342a07": "普現前法雨；為色界諸眾生，雨普門法雨；為",
    "T10n0279_063:0342a08": "諸梵天，雨普藏法雨；為諸自在天，雨生力法",
    "T10n0279_063:0342a09": "雨；為諸魔眾，雨心幢法雨；為諸化樂天，雨淨",
    "T10n0279_063:0342a10": "念法雨；為諸兜率天，雨生意法雨；為諸夜摩",
    "T10n0279_063:0342a11": "天，雨歡喜法雨；為諸忉利天，雨疾莊嚴虛空",
    "T10n0279_063:0342a12": "界法雨；為諸夜叉王，雨歡喜法雨；為諸乾闥",
    "T10n0279_063:0342a13": "婆王，雨金剛輪法雨；為諸阿脩羅王，雨大境",
    "T10n0279_063:0342a14": "界法雨；為諸迦樓羅王，雨無邊光明法雨；為",
    "T10n0279_063:0342a15": "諸緊那羅王，雨一切世間殊勝智法雨；為諸",
    "T10n0279_063:0342a16": "人王，雨無樂著法雨；為諸龍王，雨歡喜幢法",
    "T10n0279_063:0342a17": "雨；為諸摩睺羅伽王，雨大休息法雨；為諸地",
    "T10n0279_063:0342a18": "獄眾生，雨正念莊嚴法雨；為諸畜生，雨智慧",
    "T10n0279_063:0342a19": "藏法雨；為閻羅王界眾生，雨無畏法雨；為諸",
    "T10n0279_063:0342a20": "厄難處眾生，雨普安慰法雨。悉令得入賢聖",
    "T10n0279_063:0342a21": "眾會。如是所作，充滿法界。海幢比丘又於其",
    "T10n0279_063:0342a22": "身一切毛孔，一一皆出阿僧祇佛剎微塵數",
    "T10n0279_063:0342a23": "光明網，一一光明網具阿僧祇色相、阿僧祇",
    "T10n0279_063:0342a24": "莊嚴、阿僧祇境界、阿僧祇事業，充滿十方一",
    "T10n0279_063:0342a25": "切法界。爾時，善財童子一心觀察海幢比丘，",
    "T10n0279_063:0342a26": "深生渴仰，憶念彼三昧解脫，思惟彼不思議",
    "T10n0279_063:0342a27": "菩薩三昧，思惟彼不思議利益眾生方便海，",
    "T10n0279_063:0342a28": "思惟彼不思議無作用普莊嚴門，思惟彼莊",
    "T10n0279_063:0342a29": "嚴法界清淨智，思惟彼受佛加持智，思惟彼",
    "T10n0279_063:0342b01": "出生菩薩自在力，思惟彼堅固菩薩大願力，",
    "T10n0279_063:0342b02": "思惟彼增廣菩薩諸行力。如是住立，思惟觀",
    "T10n0279_063:0342b03": "察，經一日一夜，乃至經於七日七夜、半月、一",
    "T10n0279_063:0342b04": "月，乃至六月，復經六日。過此已後，海幢比",
    "T10n0279_063:0342b05": "丘從三昧出。善財童子讚言：「聖者！希有奇",
    "T10n0279_063:0342b06": "特！如此三昧最為甚深，如此三昧最為廣大，",
    "T10n0279_063:0342b07": "如此三昧境界無量，如此三昧神力難思，如",
    "T10n0279_063:0342b08": "此三昧光明無等，如此三昧莊嚴無數，如此",
    "T10n0279_063:0342b09": "三昧威力難制，如此三昧境界平等，如此三",
    "T10n0279_063:0342b10": "昧普照十方，如此三昧利益無限，以能除滅",
    "T10n0279_063:0342b11": "一切眾生無量苦故。所謂：能令一切眾生離",
    "T10n0279_063:0342b12": "貧苦故，出地獄故，免畜生故，閉諸難門故，開",
    "T10n0279_063:0342b13": "人、天道故，令人、天眾生喜樂故，令其愛樂禪",
    "T10n0279_063:0342b14": "境界故，能令增長有為樂故，能為顯示出有",
    "T10n0279_063:0342b15": "樂故，能為引發菩提心故，能使增長福智行",
    "T10n0279_063:0342b16": "故，能令增長大悲心故，能令生起大願力故，",
    "T10n0279_063:0342b17": "能令明了菩薩道故，能使莊嚴究竟智故，能",
    "T10n0279_063:0342b18": "令趣入大乘境故，能令照了普賢行故，能令",
    "T10n0279_063:0342b19": "證得諸菩薩地智光明故，能令成就一切菩",
    "T10n0279_063:0342b20": "薩諸願行故，能令安住一切智智境界中故。",
    "T10n0279_063:0342b21": "聖者！此三昧者，名為何等？」海幢比丘言：「善男",
    "T10n0279_063:0342b22": "子！此三昧名：普眼捨得，又名：般若波羅蜜境",
    "T10n0279_063:0342b23": "界清淨光明，又名：普莊嚴清淨門。善男子！我",
    "T10n0279_063:0342b24": "以修習般若波羅蜜故，得此普莊嚴清淨三",
    "T10n0279_063:0342b25": "昧等百萬阿僧祇三昧。」善財童子言：「聖者！此",
    "T10n0279_063:0342b26": "三昧境界究竟唯如是耶？」海幢言：「善男子！入",
    "T10n0279_063:0342b27": "此三昧時，了知一切世界，無所障礙；往詣",
    "T10n0279_063:0342b28": "一切世界，無所障礙；超過一切世界，無所障",
    "T10n0279_063:0342b29": "礙；莊嚴一切世界，無所障礙；修治一切世界，",
    "T10n0279_063:0342c01": "無所障礙；嚴淨一切世界，無所障礙；見一",
    "T10n0279_063:0342c02": "切佛，無所障礙；觀一切佛廣大威德，無所障",
    "T10n0279_063:0342c03": "礙；知一切佛自在神力，無所障礙；證一切佛",
    "T10n0279_063:0342c04": "諸廣大力，無所障礙；入一切佛諸功德海，無",
    "T10n0279_063:0342c05": "所障礙；受一切佛無量妙法，無所障礙；入一",
    "T10n0279_063:0342c06": "切佛法中修習妙行，無所障礙；證一切佛轉",
    "T10n0279_063:0342c07": "法輪平等智，無所障礙；入一切諸佛眾會道",
    "T10n0279_063:0342c08": "場海，無所障礙；觀十方佛法，無所障礙；大",
    "T10n0279_063:0342c09": "悲攝受十方眾生，無所障礙；常起大慈充滿",
    "T10n0279_063:0342c10": "十方，無所障礙；見十方佛心無厭足，無所障",
    "T10n0279_063:0342c11": "礙；入一切眾生海，無所障礙；知一切眾生根",
    "T10n0279_063:0342c12": "海，無所障礙；知一切眾生諸根差別智，無所",
    "T10n0279_063:0342c13": "障礙。「善男子！我唯知此一般若波羅蜜三昧",
    "T10n0279_063:0342c14": "光明。如諸菩薩入智慧海，淨法界境，達一切",
    "T10n0279_063:0342c15": "趣，遍無量剎，總持自在，三昧清淨，神通廣",
    "T10n0279_063:0342c16": "大，辯才無盡，善說諸地，為眾生依；而我何能",
    "T10n0279_063:0342c17": "知其妙行，辨其功德，了其所行，明其境界，",
    "T10n0279_063:0342c18": "究其願力，入其要門，達其所證，說其道分，住",
    "T10n0279_063:0342c19": "其三昧，見其心境，得其所有平等智慧？「善男",
    "T10n0279_063:0342c20": "子！從此南行，有一住處，名曰：海潮；彼有園",
    "T10n0279_063:0342c21": "林，名：普莊嚴；於其園中，有優婆夷，名曰：休",
    "T10n0279_063:0342c22": "捨。汝往彼問：菩薩云何學菩薩行、修菩薩道？」",
    "T10n0279_063:0342c23": "時，善財童子於海幢比丘所，得堅固身，獲妙",
    "T10n0279_063:0342c24": "法財，入深境界，智慧明徹，三昧照耀，住清",
    "T10n0279_063:0342c25": "淨解，見甚深法，其心安住諸清淨門，智慧",
    "T10n0279_063:0342c26": "光明充滿十方，心生歡喜，踊躍無量；五體投",
    "T10n0279_063:0342c27": "地，頂禮其足，遶無量匝，恭敬瞻仰，思惟觀",
    "T10n0279_063:0342c28": "察，諮嗟戀慕，持其名號，想其容止，念其音",
    "T10n0279_063:0342c29": "聲，思其三昧及彼大願所行境界，受其智慧",
    "T10n0279_063:0343a01": "清淨光明；辭退而行。",
    "T10n0279_063:0343a02": "大方廣佛華嚴經卷第六十三"
}