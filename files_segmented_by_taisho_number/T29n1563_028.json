{
    "T29n1563_028:0908c11": "4阿毘達磨藏顯宗論卷第二十八",
    "T29n1563_028:0908c13": "尊者眾賢造",
    "T29n1563_028:0908c14": "三藏法師玄奘奉　詔譯",
    "T29n1563_028:0908c15": "辯隨眠品第六之四",
    "T29n1563_028:0908c16": "已辯煩惱諸受相應，今次復應辯隨煩惱。頌",
    "T29n1563_028:0908c17": "曰：",
    "T29n1563_028:0908c18": "諸隨煩惱中，　　嫉悔忿及惱，",
    "T29n1563_028:0908c19": "害恨憂俱起，　　慳喜受相應，",
    "T29n1563_028:0908c20": "諂誑及眠覆，　　通憂喜相應，",
    "T29n1563_028:0908c21": "憍喜樂皆捨，　　餘四遍相應。",
    "T29n1563_028:0908c22": "論曰：隨煩惱中嫉等六種，一切皆與憂根相",
    "T29n1563_028:0908c23": "應，以慼行轉唯意地故。有餘師說：惱喜相",
    "T29n1563_028:0908c24": "應，見取等流應歡行故。慳喜相應，以歡行轉",
    "T29n1563_028:0908c25": "唯意地故。歡行轉者，慳相與貪極相似故。",
    "T29n1563_028:0908c26": "諂誑眠覆憂喜相應，歡慼行轉唯意地故。歡",
    "T29n1563_028:0908c27": "慼行者，謂或有時以歡喜心而行諂等，或時",
    "T29n1563_028:0908c28": "有以憂慼心行。有餘師言：既說誑是貪等流",
    "T29n1563_028:0908c29": "故，但應歡行，不應說與憂根相應，是歡等",
    "T29n1563_028:0909a01": "流不應慼故。又正誑時不應慼故，或應說",
    "T29n1563_028:0909a02": "誑是癡等流。憍喜樂相應，歡行唯意故，在第",
    "T29n1563_028:0909a03": "三靜慮與樂相應，若在下諸地與喜相應。此",
    "T29n1563_028:0909a04": "上所說諸隨煩惱，一切皆與捨受相應，相續",
    "T29n1563_028:0909a05": "斷時皆住捨故，有通行在唯捨地故。捨於一",
    "T29n1563_028:0909a06": "切相應無遮，譬如無明遍相應故。餘無慚愧、",
    "T29n1563_028:0909a07": "惛沈、掉舉，四皆遍與五受相應，前二是大不",
    "T29n1563_028:0909a08": "善地法攝故，後二是大煩惱地法攝故。說二",
    "T29n1563_028:0909a09": "及聲顯難及釋。謂於惱誑設難如前，理應釋",
    "T29n1563_028:0909a10": "言果因相別，如無慚掉雖貪等流，而與憂",
    "T29n1563_028:0909a11": "苦有相應義，故知所說與受相應。不唯同因",
    "T29n1563_028:0909a12": "但據相別許有憂慼而行誑者，情有所憂而",
    "T29n1563_028:0909a13": "行誑故。所說煩惱隨煩惱中，有依異門佛說",
    "T29n1563_028:0909a14": "為蓋，今次應辯。蓋相云何？頌曰：",
    "T29n1563_028:0909a15": "蓋五唯在欲，　　食治用同故，",
    "T29n1563_028:0909a16": "雖二立一蓋，　　障蘊故唯五。",
    "T29n1563_028:0909a17": "論曰：如契經言，若說五蓋為不善聚，是為",
    "T29n1563_028:0909a18": "正說。所以者何？如是五種純是圓滿不善",
    "T29n1563_028:0909a19": "聚故。其五者何？一欲貪蓋、二瞋恚蓋、三惛眠",
    "T29n1563_028:0909a20": "蓋、四掉悔蓋、五疑蓋。契經既說蓋唯不善，故",
    "T29n1563_028:0909a21": "知唯在欲，非色無色界。由此為證，知惛掉",
    "T29n1563_028:0909a22": "疑體雖皆通欲色無色，而但欲界有得蓋名。",
    "T29n1563_028:0909a23": "為顯惛沈、掉舉二種唯欲界者有立為蓋，故",
    "T29n1563_028:0909a24": "與眠悔和合而立，眠悔唯是欲界繫故。為顯",
    "T29n1563_028:0909a25": "眠悔唯染污者有得蓋名，故與惛沈掉舉二",
    "T29n1563_028:0909a26": "種和合而立，惛掉唯是染污性故。疑准前四，",
    "T29n1563_028:0909a27": "在欲可知。何緣欲貪瞋恚疑蓋各於一體別",
    "T29n1563_028:0909a28": "立蓋名，而彼惛眠掉悔二蓋各於二體合立",
    "T29n1563_028:0909a29": "蓋名？欲貪瞋疑食治各別，是故一一別立蓋",
    "T29n1563_028:0909b01": "名。由惛與眠及掉與悔，所食能治事用皆同，",
    "T29n1563_028:0909b02": "故體雖殊俱合立一。欲貪蓋食謂可愛相，此",
    "T29n1563_028:0909b03": "蓋對治謂不淨想。瞋恚蓋食謂可憎相，此蓋",
    "T29n1563_028:0909b04": "對治謂慈善根。疑蓋食謂三世，如契經說：",
    "T29n1563_028:0909b05": "於過去世生如是疑，乃至廣說。此蓋對治，",
    "T29n1563_028:0909b06": "謂若有能如實觀察緣性緣起。惛眠蓋食謂五",
    "T29n1563_028:0909b07": "種法，一𧄼瞢、二不悅、三頻申、四食不平性、",
    "T29n1563_028:0909b08": "五心昧劣性，此蓋對治謂光明想，此蓋事用",
    "T29n1563_028:0909b09": "謂俱能令心性沈昧。掉悔蓋食謂四種法，一",
    "T29n1563_028:0909b10": "親里尋、二國土尋、三不死尋、四隨念昔種",
    "T29n1563_028:0909b11": "種所更笑戲歡娛承奉等事，此蓋對治謂奢",
    "T29n1563_028:0909b12": "摩他，此蓋事用謂俱能令心不寂靜。由此說",
    "T29n1563_028:0909b13": "食治用同故，惛眠掉悔二合為一。或貪瞋",
    "T29n1563_028:0909b14": "疑是滿煩惱，一一能荷一覆蓋用。惛眠掉",
    "T29n1563_028:0909b15": "悔非滿煩惱，二合方荷一覆蓋用。此五名蓋，",
    "T29n1563_028:0909b16": "其義云何？謂決定能覆障聖道聖道加行，故",
    "T29n1563_028:0909b17": "立蓋名。若爾，則應諸煩惱等皆得名蓋，一切",
    "T29n1563_028:0909b18": "皆能覆障聖道及加行故。如世尊告諸苾芻",
    "T29n1563_028:0909b19": "言：若為一法所覆障者，則不能了眼是非常。",
    "T29n1563_028:0909b20": "一法謂貪，乃至廣說。一一別說如雜事中。",
    "T29n1563_028:0909b21": "何故世尊說蓋唯五？理實應爾，然佛世尊於",
    "T29n1563_028:0909b22": "立蓋門唯說五者，唯此於五蘊能為勝障故。",
    "T29n1563_028:0909b23": "謂貪恚蓋能障戒蘊，如次令遠離欲惡故。惛",
    "T29n1563_028:0909b24": "沈睡眠能障慧蘊，此二俱令遠毘鉢舍那故。",
    "T29n1563_028:0909b25": "掉舉惡作能障定蘊，此俱令遠奢摩他故。如",
    "T29n1563_028:0909b26": "是四蓋漸次令越出離白法，由此於後令於",
    "T29n1563_028:0909b27": "業果四諦生疑，疑故能令乃至解脫解脫智",
    "T29n1563_028:0909b28": "見皆不得起。故唯此五建立為蓋。若爾，掉悔",
    "T29n1563_028:0909b29": "蓋應惛眠前說，順戒定慧蘊次第而說故。",
    "T29n1563_028:0909c01": "不爾，此中壞次第者，世尊意欲顯別義故。謂",
    "T29n1563_028:0909c02": "契經中佛依正理說惛眠蓋，毘鉢舍那能治",
    "T29n1563_028:0909c03": "非止，說掉悔蓋唯奢摩他能治非觀，此依伏",
    "T29n1563_028:0909c04": "斷說觀止門別治惛眠掉悔二蓋；若依永斷，",
    "T29n1563_028:0909c05": "此觀止門對治一切用無差別。為顯此理故",
    "T29n1563_028:0909c06": "壞次第。何故無明不立為蓋？不說成故。如",
    "T29n1563_028:0909c07": "契經說：無明所覆，覆即是蓋。有餘師說：等荷",
    "T29n1563_028:0909c08": "擔者立諸蓋中，無明於中所荷偏重，是故不",
    "T29n1563_028:0909c09": "說。慢復何緣不立為蓋？以有由慢能修勝法，",
    "T29n1563_028:0909c10": "為蓋義劣，不立蓋中。有餘師言：夫為蓋者令",
    "T29n1563_028:0909c11": "心趣下，慢則不然，以能令心趣上法故。諸",
    "T29n1563_028:0909c12": "見何故不立蓋中？見諸有情闕非我見者，",
    "T29n1563_028:0909c13": "雖執有我而能離染故。有說諸見性捷利故，",
    "T29n1563_028:0909c14": "不順蓋義，蓋性遲鈍。隨煩惱中餘不立蓋，准",
    "T29n1563_028:0909c15": "前所說應如理思。上二界惑不立蓋者，離三",
    "T29n1563_028:0909c16": "界染，初非障故。又彼無記蓋唯不善。今應思",
    "T29n1563_028:0909c17": "擇諸隨眠等，由何而斷？由慧觀見彼所緣故，",
    "T29n1563_028:0909c18": "隨眠等斷。若爾，欲界他界遍行及三界中見",
    "T29n1563_028:0909c19": "滅道斷有漏緣惑應無斷義，緣苦集諦法智",
    "T29n1563_028:0909c20": "忍生，唯緣欲界苦集諦故；緣滅道諦諸智忍",
    "T29n1563_028:0909c21": "生，唯緣無漏為境界故。無如是失，我許諸惑",
    "T29n1563_028:0909c22": "永斷方便有多種故。為有幾種？總有四種。何",
    "T29n1563_028:0909c23": "等為四？頌曰：",
    "T29n1563_028:0909c24": "遍知所緣故，　　斷彼能緣故，",
    "T29n1563_028:0909c25": "斷彼所緣故，　　對治起故斷。",
    "T29n1563_028:0909c26": "論曰：斷見所斷惑，由前三方便：一由遍知所",
    "T29n1563_028:0909c27": "緣故斷，謂欲界繫見苦集斷自界緣惑，色",
    "T29n1563_028:0909c28": "無色界見苦集斷所有諸惑，以上二界他界",
    "T29n1563_028:0909c29": "地緣亦由遍知所緣斷故，緣苦集諦類智",
    "T29n1563_028:0910a01": "忍生俱能頓觀三界境故。及通三界見滅道",
    "T29n1563_028:0910a02": "斷無漏緣惑，如是諸惑皆由遍知所緣斷故。",
    "T29n1563_028:0910a03": "二由斷彼能緣故斷，謂欲界繫他界緣惑，以",
    "T29n1563_028:0910a04": "欲界繫見苦集斷自界緣惑能緣於彼，此惑",
    "T29n1563_028:0910a05": "於彼能作依持，依持斷時彼隨斷故。如羸病",
    "T29n1563_028:0910a06": "者却倚而立，去所倚時彼隨倒故。如何於彼",
    "T29n1563_028:0910a07": "能作依持？由此於彼能為因故。豈不此即說",
    "T29n1563_028:0910a08": "由害因故斷？實爾，此彼但是異名，然為止濫",
    "T29n1563_028:0910a09": "故作是說。謂欲界惑自他界緣，皆有此彼互",
    "T29n1563_028:0910a10": "為因義，然無此彼展轉相緣，故於此中說能",
    "T29n1563_028:0910a11": "緣斷，欲令易了唯他界緣，由斷此因彼便隨",
    "T29n1563_028:0910a12": "斷。三由斷彼所緣故斷，謂見滅道斷諸有漏",
    "T29n1563_028:0910a13": "緣惑，以無漏緣惑能為彼所緣，所緣斷時彼",
    "T29n1563_028:0910a14": "隨斷故。如羸病者杖策而行，去彼杖時彼隨",
    "T29n1563_028:0910a15": "倒故。何緣於此所斷惑中有斷能緣故說所",
    "T29n1563_028:0910a16": "緣斷？如緣欲苦集起現觀時有斷所緣，故說",
    "T29n1563_028:0910a17": "能緣斷。如緣諸滅道起現觀時，雖實爾時此",
    "T29n1563_028:0910a18": "彼俱斷，而由所斷有勝有劣，故勝斷時言劣",
    "T29n1563_028:0910a19": "隨斷。謂若於彼惑所緣中，無漏慧生能為對",
    "T29n1563_028:0910a20": "治，彼惑名勝，所餘名劣。何緣彼惑偏得勝名？",
    "T29n1563_028:0910a21": "於彼所緣無漏慧起，專為敵彼發功用故。若",
    "T29n1563_028:0910a22": "許惑斷方便有多，有由能緣斷故隨斷，有由",
    "T29n1563_028:0910a23": "所緣斷故隨斷。何故前說由慧觀見彼所緣",
    "T29n1563_028:0910a24": "故隨眠等斷？但應於此先立宗言，永斷諸惑",
    "T29n1563_028:0910a25": "由多方便；勿先立宗與後解釋，言義各異前",
    "T29n1563_028:0910a26": "後相違。如先立宗後釋無異，先據必觀惑所",
    "T29n1563_028:0910a27": "緣故，後據於中有差別故。惑先舉勝後兼",
    "T29n1563_028:0910a28": "辯劣，正敵對者說名為勝。已說三方便，斷",
    "T29n1563_028:0910a29": "見所斷惑。斷修所斷惑，由第四方便，謂彼但",
    "T29n1563_028:0910b01": "由治起故斷。以若此品對治道生，即此品中",
    "T29n1563_028:0910b02": "諸惑頓斷。如下下品治道起時，上上品惑即",
    "T29n1563_028:0910b03": "皆頓斷。至上上品治道起時，下下品惑即皆",
    "T29n1563_028:0910b04": "頓斷。如是理趣，後當廣辯。豈不一切見所斷",
    "T29n1563_028:0910b05": "惑，斷時亦由對治道起？以若此部對治道生，",
    "T29n1563_028:0910b06": "則此部中諸惑斷故。理實應爾，然於此中為",
    "T29n1563_028:0910b07": "顯三界修所斷惑無不皆由九品道斷治道決",
    "T29n1563_028:0910b08": "定，故說此言。見所斷中唯有頂惑，對治決",
    "T29n1563_028:0910b09": "定如前已辯。惑見所斷諸惑斷時，方便定三，",
    "T29n1563_028:0910b10": "故就別說。修所斷惑能斷方便不決定故，就",
    "T29n1563_028:0910b11": "總而說。豈不所明第四方便，與前宗義有不",
    "T29n1563_028:0910b12": "相關？謂修位中以滅道智能斷三界修所斷",
    "T29n1563_028:0910b13": "惑，慧非見此惑所緣故。此與宗義實不相關，",
    "T29n1563_028:0910b14": "前宗唯辯見所斷故。設彼總攝亦不相違，見",
    "T29n1563_028:0910b15": "彼惑所緣此惑治生故。所言對治總有幾種？",
    "T29n1563_028:0910b16": "頌曰：",
    "T29n1563_028:0910b17": "對治有四種，　　謂斷持遠厭。",
    "T29n1563_028:0910b18": "論曰：諸對治門，總有四種：一斷對治，謂道親",
    "T29n1563_028:0910b19": "能斷諸惑得，即無間道。二持對治，謂道初與",
    "T29n1563_028:0910b20": "斷得俱生，即解脫道，由如是道持斷得故，令",
    "T29n1563_028:0910b21": "諸惑得不相續生。三遠分對治，謂道能令前",
    "T29n1563_028:0910b22": "所斷惑得轉更成遠，即勝進道，於解脫道後",
    "T29n1563_028:0910b23": "所起道名為勝進，乃至後得俱起生等亦得",
    "T29n1563_028:0910b24": "道名，令與惑得相違，諸得相續增故。四厭",
    "T29n1563_028:0910b25": "患對治，謂道隨於何界何地中，見諸過失深",
    "T29n1563_028:0910b26": "生厭患，即是於彼以種種門觀過失義，此唯",
    "T29n1563_028:0910b27": "諸厭作意聚攝。由此勢力，設於後時屬妙境",
    "T29n1563_028:0910b28": "界亦不貪著，應知多分是加行道非決定故。",
    "T29n1563_028:0910b29": "不說在初說多分言，應知為顯無間解脫，勝",
    "T29n1563_028:0910c01": "進道中緣苦集諦者亦厭患對治。已說惑對",
    "T29n1563_028:0910c02": "治，當辯斷惑理。諸惑永斷為定從何？為從所",
    "T29n1563_028:0910c03": "緣、為從相應、為從自性？何故生疑？於此三種",
    "T29n1563_028:0910c04": "皆見過故。且不應說斷從所緣，謂若此法是",
    "T29n1563_028:0910c05": "彼所緣，未曾有時非所緣故。亦不可說斷從",
    "T29n1563_028:0910c06": "相應，謂相應法互為因故，此法無時非因性",
    "T29n1563_028:0910c07": "故。又由此惑令心成染，此心無時成不染故。",
    "T29n1563_028:0910c08": "亦不可說斷從自性，謂法無容捨自性故。以",
    "T29n1563_028:0910c09": "斷惑時，不可令彼所斷諸法失所斷性，是故",
    "T29n1563_028:0910c10": "應思惑從何斷。頌曰：",
    "T29n1563_028:0910c11": "應知從所緣，　　可令諸惑斷。",
    "T29n1563_028:0910c12": "論曰：諸惑永斷定從所緣，以於所緣遍知力",
    "T29n1563_028:0910c13": "故，令惑永斷如前已說。然惑所緣總有二種，",
    "T29n1563_028:0910c14": "謂有繫事及無繫事。緣有繫事為境諸惑，",
    "T29n1563_028:0910c15": "及從此惑力所引生不緣此事為境諸惑。如",
    "T29n1563_028:0910c16": "是二惑，於一有情現相續中引起諸得。設無",
    "T29n1563_028:0910c17": "染污心現在前，此得恒行無有間斷，為去來",
    "T29n1563_028:0910c18": "世諸惑果因。如是應知，緣無繫事為境諸惑，",
    "T29n1563_028:0910c19": "及因此惑勢力所引隨從現行，不緣此事為",
    "T29n1563_028:0910c20": "境諸惑，所引起得類亦同前。言為去來惑果",
    "T29n1563_028:0910c21": "因者，謂此諸得現在世時，是過去惑等流性",
    "T29n1563_028:0910c22": "故，說之為果；是未來惑生緣性故，說之為",
    "T29n1563_028:0910c23": "因。然此諸得與斷對治等流諸得現行相違，",
    "T29n1563_028:0910c24": "能持去來所得諸惑，故令一切緣此事惑及",
    "T29n1563_028:0910c25": "緣餘惑相續而轉。緣此事境諸斷對治等流",
    "T29n1563_028:0910c26": "起時惑得便絕，所得諸惑於自所緣雖體猶",
    "T29n1563_028:0910c27": "有，而由因果得永絕故可說名斷。以於少",
    "T29n1563_028:0910c28": "境若未遍知緣此境惑，及因此惑力所引起",
    "T29n1563_028:0910c29": "緣餘境惑，所引去來惑果因得，現相續中無",
    "T29n1563_028:0911a01": "間而轉。若於少境得遍知時，惑所引得便不",
    "T29n1563_028:0911a02": "復轉，故知惑斷定從所緣。如前所言遠分對",
    "T29n1563_028:0911a03": "治，一切遠性總有幾種？頌曰：",
    "T29n1563_028:0911a04": "遠性有四種，　　謂相治處時，",
    "T29n1563_028:0911a05": "如大種尸羅，　　異方二世等。",
    "T29n1563_028:0911a06": "論曰：一切遠性，總有四種：一相遠性，如四大",
    "T29n1563_028:0911a07": "種，雖復俱在一聚中生，以相異故亦名為遠。",
    "T29n1563_028:0911a08": "二治遠性，如持犯戒，雖復俱在一身中行，以",
    "T29n1563_028:0911a09": "相治故亦名為遠。三處遠性，如海兩岸，雖復",
    "T29n1563_028:0911a10": "俱在一大海邊，方處隔故亦名為遠。四時遠",
    "T29n1563_028:0911a11": "性，如去來世，雖復俱依一法上立，時分隔故",
    "T29n1563_028:0911a12": "亦名為遠。望何說遠？望現在世無間已滅及",
    "T29n1563_028:0911a13": "正生時與現相隣。如何名遠？非眼等境故，或",
    "T29n1563_028:0911a14": "無作用故。無為非時，不可為難。虛空體遍二",
    "T29n1563_028:0911a15": "滅遍得，故契經中亦說為近。等聲為明舉法",
    "T29n1563_028:0911a16": "未盡。已辯煩惱對治差別。修能對治勝進位",
    "T29n1563_028:0911a17": "中，所斷諸惑為再斷不？所得離繫有重得耶？",
    "T29n1563_028:0911a18": "頌曰：",
    "T29n1563_028:0911a19": "諸惑無再斷，　　離繫有重得，",
    "T29n1563_028:0911a20": "謂治生得果，　　練根六時中。",
    "T29n1563_028:0911a21": "論曰：所斷諸惑，由得自分無間道故，便頓永",
    "T29n1563_028:0911a22": "斷。離退後時無再斷義，斷已復斷則為唐捐。",
    "T29n1563_028:0911a23": "所得離繫，雖無隨道漸勝進理，而道進時容",
    "T29n1563_028:0911a24": "有重起彼勝得理，以離繫得道所攝故；捨得",
    "T29n1563_028:0911a25": "道時彼亦捨得，故諸離繫有重得理。此依容",
    "T29n1563_028:0911a26": "有。時總有六，謂治道起得果練根。說治生言",
    "T29n1563_028:0911a27": "通目二義：若據住此能證離繫，目無間道；",
    "T29n1563_028:0911a28": "若據住此正證離繫，目解脫道。言得果者，",
    "T29n1563_028:0911a29": "謂得預流、一來、不還、阿羅漢果。言練根者，謂",
    "T29n1563_028:0911b01": "增進根，由此六時得未曾道、有捨曾道得離繫",
    "T29n1563_028:0911b02": "故。說得果言既無差別，如攝四果應攝練根，",
    "T29n1563_028:0911b03": "以轉根時必得果故，何勞長說此練根言？",
    "T29n1563_028:0911b04": "為顯練根異斷惑得果故，得果外說練根無",
    "T29n1563_028:0911b05": "失。然得離繫，隨其所應有具六時，乃至唯",
    "T29n1563_028:0911b06": "二謂欲界繫見四諦斷，及色無色見三諦斷，",
    "T29n1563_028:0911b07": "所得離繫得具六時。色無色界見道諦斷，所",
    "T29n1563_028:0911b08": "得離繫得唯五時，由治生時即得果故。說得",
    "T29n1563_028:0911b09": "果已，不說治生。欲界修斷五品離繫亦五時",
    "T29n1563_028:0911b10": "得，除預流果。第六離繫得唯四時，得果治",
    "T29n1563_028:0911b11": "生時無別故。第七八品亦唯四時，得四果中",
    "T29n1563_028:0911b12": "除前二故。第九離繫得唯三時，亦治生時即",
    "T29n1563_028:0911b13": "得果故。色無色界修所斷中唯除有頂第九",
    "T29n1563_028:0911b14": "離繫，所餘離繫亦唯三時，得果四中除前三",
    "T29n1563_028:0911b15": "故。有頂第九得唯二時，得果治生同一時故。",
    "T29n1563_028:0911b16": "此約鈍說。若就利根，前諸位中除練根得。",
    "T29n1563_028:0911b17": "豈不八地容世俗道，斷應分二種，對治、生時",
    "T29n1563_028:0911b18": "得。不爾，此說漸次得故，或此唯約無漏得故。",
    "T29n1563_028:0911b19": "若依越次通有漏得，則世俗道八地染中隨",
    "T29n1563_028:0911b20": "離少多入聖道者，彼得離繫，隨其所應有具",
    "T29n1563_028:0911b21": "六時，乃至唯一，以利根故，除練根時。謂欲",
    "T29n1563_028:0911b22": "界中先斷五品入見諦者，彼見所斷五品離",
    "T29n1563_028:0911b23": "繫具六時得，謂有二種，自治生時及得果",
    "T29n1563_028:0911b24": "時，復四成六。彼修所斷五品離繫唯五時得，",
    "T29n1563_028:0911b25": "除預流果。先斷六品入見諦者，彼見所斷六",
    "T29n1563_028:0911b26": "品離繫亦五時得，除一如前。彼修所斷六品",
    "T29n1563_028:0911b27": "離繫，唯世俗道治生時得，必不起彼無漏對",
    "T29n1563_028:0911b28": "治，是一來果向道攝故，非住果時起彼向道，",
    "T29n1563_028:0911b29": "以住勝果不起劣故。先斷八品入見諦者，彼",
    "T29n1563_028:0911c01": "見所斷八品離繫亦五時得，除一如前。彼",
    "T29n1563_028:0911c02": "修所斷前六離繫唯一時得，如前應知。七",
    "T29n1563_028:0911c03": "八離繫唯四時得，謂二治生及二得果。先斷",
    "T29n1563_028:0911c04": "九品依未至地入見諦者，彼見所斷九品離",
    "T29n1563_028:0911c05": "繫亦四時得，如前應知。依根本地入見諦者，",
    "T29n1563_028:0911c06": "彼見所斷九品離繫亦一時得，如前應知，根",
    "T29n1563_028:0911c07": "本非欲斷對治故。若依未至、若依根本，彼",
    "T29n1563_028:0911c08": "修所斷九品離繫亦一時得，如前應知，必不",
    "T29n1563_028:0911c09": "起彼無漏對治，是不還果向道攝故。先斷上",
    "T29n1563_028:0911c10": "七地入見諦者，彼見三諦斷七地離繫亦四",
    "T29n1563_028:0911c11": "時得，如前應知。見道諦斷七地離繫唯三時",
    "T29n1563_028:0911c12": "得，謂一治生及二得果，無漏治生即得果",
    "T29n1563_028:0911c13": "故。彼修所斷七地離繫唯三時得，謂二治生",
    "T29n1563_028:0911c14": "及一得果。具離八地入聖道者，見修位中",
    "T29n1563_028:0911c15": "斷有頂惑見三諦斷離繫三時，謂一治生及",
    "T29n1563_028:0911c16": "二得果。見道諦斷離繫二時，由治生時即得",
    "T29n1563_028:0911c17": "果故。修斷八品離繫二時，謂一治生及一得",
    "T29n1563_028:0911c18": "果。第九離繫唯一時得，以治生時即得果故。",
    "T29n1563_028:0911c19": "諸分離染見，修位中進斷，所餘准此應說。",
    "T29n1563_028:0911c20": "以何因證得後果時，重得先時所斷離繫？由",
    "T29n1563_028:0911c21": "至教故。謂契經中依正證得阿羅漢果，說",
    "T29n1563_028:0911c22": "如是言：應如是知、應如是見，彼從欲漏心",
    "T29n1563_028:0911c23": "得解脫，乃至廣說。由此位中亦得欲界厭患",
    "T29n1563_028:0911c24": "對治等無學法智故，知彼離繫亦應重得。前",
    "T29n1563_028:0911c25": "言斷欲六品九品入見諦者，彼先修斷六九",
    "T29n1563_028:0911c26": "離繫無無漏得，為永不得、暫不得耶？應決",
    "T29n1563_028:0911c27": "定言彼永不得。豈不證得阿羅漢時，必得先",
    "T29n1563_028:0911c28": "時見修所斷一切離繫諸無漏得。若彼先時",
    "T29n1563_028:0911c29": "所斷離繫有無漏得，今時捨者於彼今應得",
    "T29n1563_028:0912a01": "無漏得。若先無者今時亦無，得離繫時唯自",
    "T29n1563_028:0912a02": "治起，及捨劣道得勝時故。諸有先依根本靜",
    "T29n1563_028:0912a03": "慮入見諦者，得無學時寧從欲漏心得解",
    "T29n1563_028:0912a04": "脫？就依未至入見諦者及次第者，說故無",
    "T29n1563_028:0912a05": "失，即諸離繫彼彼位中得遍知名，隨勝立故。",
    "T29n1563_028:0912a06": "遍知有二：一智遍知、二斷遍知。智遍知者，體",
    "T29n1563_028:0912a07": "即是慧，唯是無漏。斷遍知者，體即離繫，是",
    "T29n1563_028:0912a08": "智果故得遍知名，如業解名詮業解果。",
    "T29n1563_028:0912a09": "若爾，忍果應非遍知。是智眷屬故，名遍知無",
    "T29n1563_028:0912a10": "失。或於後時轉成智果。為一一斷道所得離",
    "T29n1563_028:0912a11": "繫各立一遍知？為一切斷道所得離繫總立",
    "T29n1563_028:0912a12": "一遍知？二俱不然，以有極廣極略過故。若爾，",
    "T29n1563_028:0912a13": "云何？頌曰：",
    "T29n1563_028:0912a14": "斷遍知有九，　　欲初二斷一，",
    "T29n1563_028:0912a15": "二各一合三，　　上界三亦爾，",
    "T29n1563_028:0912a16": "餘五順下分，　　色一切斷三。",
    "T29n1563_028:0912a17": "論曰：諸斷總立九種，遍知唯立九緣，如後當",
    "T29n1563_028:0912a18": "辯。何等名曰九種遍知？且三界繫見諦所斷",
    "T29n1563_028:0912a19": "煩惱等斷，立六遍知，謂欲界繫初二部斷立",
    "T29n1563_028:0912a20": "一遍知，次二各一，上界亦然，故合成六。餘三",
    "T29n1563_028:0912a21": "界繫修道所斷煩惱等斷，立三遍知，謂欲界",
    "T29n1563_028:0912a22": "繫修道所斷煩惱等斷立一遍知，應知即",
    "T29n1563_028:0912a23": "是五順下分結盡遍知并前立故。色界所繫",
    "T29n1563_028:0912a24": "修道所斷煩惱等斷立一遍知，應知此即是",
    "T29n1563_028:0912a25": "色愛盡遍知。無色界繫修道所斷煩惱等斷",
    "T29n1563_028:0912a26": "立一遍知，即一切結永盡遍知。此亦并前合",
    "T29n1563_028:0912a27": "立一故。如是所立九種遍知，應辯於中幾何",
    "T29n1563_028:0912a28": "道果？頌曰：",
    "T29n1563_028:0912a29": "於中忍果六，　　餘三是智果，",
    "T29n1563_028:0912b01": "未至果一切，　　根本五或八，",
    "T29n1563_028:0912b02": "無色邊果一，　　三根本亦爾，",
    "T29n1563_028:0912b03": "俗果二聖九，　　法智三類二，",
    "T29n1563_028:0912b04": "法智品果六，　　類智品果五。",
    "T29n1563_028:0912b05": "論曰：於此九中且應先辯與忍智道為果差",
    "T29n1563_028:0912b06": "別。忍果有六，謂三界繫見斷法斷六種遍知。",
    "T29n1563_028:0912b07": "智果有三，謂順下分色愛一切結盡遍知，由",
    "T29n1563_028:0912b08": "此三遍知是修道果故。由此已辯見修道果。",
    "T29n1563_028:0912b09": "與靜慮地為果別者，未至靜慮果具有九，謂",
    "T29n1563_028:0912b10": "此為依斷一切故。根本靜慮果五或八。所言",
    "T29n1563_028:0912b11": "五者，毘婆沙師說：根本靜慮非欲斷治故。",
    "T29n1563_028:0912b12": "所言八者，尊者妙音說：根本靜慮亦欲斷治",
    "T29n1563_028:0912b13": "故，除色無色見道斷遍知，道類智時總集遍",
    "T29n1563_028:0912b14": "知故。中間靜慮如根本說。豈不依止根本靜",
    "T29n1563_028:0912b15": "慮入見諦時亦修未來，依未至地欲斷治道",
    "T29n1563_028:0912b16": "得斷治故，亦應證彼欲見斷法斷無漏離繫",
    "T29n1563_028:0912b17": "得，寧說根本唯得五果？此責不然，爾時所修",
    "T29n1563_028:0912b18": "依未至地斷對治者，唯色無色斷對治故。根",
    "T29n1563_028:0912b19": "本地道既不能為欲斷對治，彼現起位如何",
    "T29n1563_028:0912b20": "能修欲斷治道？由彼所修未至斷治唯治上",
    "T29n1563_028:0912b21": "界，故果唯五。與無色地為果別者，無色邊地",
    "T29n1563_028:0912b22": "果唯有一，謂依空處近分地道得色愛盡遍",
    "T29n1563_028:0912b23": "知果故。聖依俗道離諸染位，所得斷果亦名",
    "T29n1563_028:0912b24": "遍知，以得無漏離繫得故。前三根本果亦唯",
    "T29n1563_028:0912b25": "一，謂依無色前三根本得一切盡遍知果故。",
    "T29n1563_028:0912b26": "由此已辯靜慮無色總得遍知果多少別。與",
    "T29n1563_028:0912b27": "俗聖道為果別者，俗道果二，謂俗道力唯能",
    "T29n1563_028:0912b28": "獲得順下分盡及色愛盡遍知果故。聖道果",
    "T29n1563_028:0912b29": "九，謂聖道力乃至能越二有頂故。應知九",
    "T29n1563_028:0912c01": "中二是共果，七不共果，唯聖果故。與法類",
    "T29n1563_028:0912c02": "智為果別者，法智果三，謂法智力能斷三界",
    "T29n1563_028:0912c03": "修所斷故。類智果二，謂類智力斷色無色修",
    "T29n1563_028:0912c04": "所斷故。與法類品為果別者，法智品果六，謂",
    "T29n1563_028:0912c05": "即是前法智法忍所得六果。類智品果五，謂",
    "T29n1563_028:0912c06": "即是前類智類忍所得五果。品言通攝智及",
    "T29n1563_028:0912c07": "忍故。法品六中四不共果，三屬法忍，一屬",
    "T29n1563_028:0912c08": "法智；二是共果，謂最後二雙屬法類二種智",
    "T29n1563_028:0912c09": "故。類品五中，三不共果皆屬類忍，二是共",
    "T29n1563_028:0912c10": "果，謂最後二義如前釋。何緣一一道所得斷，",
    "T29n1563_028:0912c11": "不各各立為一遍知？以永斷時說遍知故。如",
    "T29n1563_028:0912c12": "契經說：吾今為汝宣說遍知，乃至廣說此",
    "T29n1563_028:0912c13": "中何等名為遍知？謂貪永斷、瞋永斷、癡永斷。",
    "T29n1563_028:0912c14": "乃至廣說說永斷言。顯所得斷都無隨縛，方",
    "T29n1563_028:0912c15": "名遍知。云何名為有隨縛斷？云何名為無隨",
    "T29n1563_028:0912c16": "縛斷？斷具三種或四種緣，名無隨縛。不具",
    "T29n1563_028:0912c17": "名有，謂或有斷雖得離繫得，而闕餘得故，",
    "T29n1563_028:0912c18": "容還永捨。或復有斷餘得雖生，未缺堅牢生",
    "T29n1563_028:0912c19": "死之首，以八地染雖數曾離未能缺彼，故還",
    "T29n1563_028:0912c20": "墜惡趣獄。或復有斷雖亦缺彼，而餘煩惱繫",
    "T29n1563_028:0912c21": "縛未除，於永斷義未得圓滿。或復有斷餘縛",
    "T29n1563_028:0912c22": "亦除，而猶未能越所屬界，以同類惑未斷無",
    "T29n1563_028:0912c23": "餘，於永斷義亦未圓滿。如是諸斷各有隨縛，",
    "T29n1563_028:0912c24": "是故於彼不立遍知。唯九位中三四緣具斷",
    "T29n1563_028:0912c25": "無隨縛，可立遍知。何謂具緣？頌曰：",
    "T29n1563_028:0912c26": "得無漏斷得，　　及缺第一有，",
    "T29n1563_028:0912c27": "滅雙因越界，　　故立九遍知。",
    "T29n1563_028:0912c28": "論曰：見斷法斷具三緣故，便立遍知。修斷",
    "T29n1563_028:0912c29": "法斷具四緣故，方立遍知。見斷法斷具三緣",
    "T29n1563_028:0913a01": "者，謂得無漏離繫得故、缺有頂故、滅雙因",
    "T29n1563_028:0913a02": "故。此中異生雖復亦有離八地染，名滅雙因，",
    "T29n1563_028:0913a03": "而斷非遍知，闕餘二緣故。見聖諦位第二三",
    "T29n1563_028:0913a04": "剎那諸斷，雖有無漏離繫得，餘二緣闕未立",
    "T29n1563_028:0913a05": "遍知。第四五剎那雖亦缺有頂雙因未滅，不",
    "T29n1563_028:0913a06": "立遍知。見集斷因，有未滅故。集法智位欲二",
    "T29n1563_028:0913a07": "部斷，具三緣故，得遍知名。後五剎那法類智",
    "T29n1563_028:0913a08": "位斷具三緣故，皆得遍知名。修斷法斷具四",
    "T29n1563_028:0913a09": "緣者，三緣如上，越界第四。謂諸界中聖未越",
    "T29n1563_028:0913a10": "地，彼所得斷唯具二緣；若已越地未越界",
    "T29n1563_028:0913a11": "者，彼所得斷猶闕一緣；若越界時四緣方具，",
    "T29n1563_028:0913a12": "隨應彼斷得遍知名。有說五緣，加離俱繫，義",
    "T29n1563_028:0913a13": "異前故，說雙因滅俱繫離成，故此不說。離成",
    "T29n1563_028:0913a14": "就幾遍知？頌曰：",
    "T29n1563_028:0913a15": "住見諦位無，　　或成一至五，",
    "T29n1563_028:0913a16": "修成六一二，　　無學唯成一。",
    "T29n1563_028:0913a17": "論曰：異生位中雖能離染，乃至八地不成遍",
    "T29n1563_028:0913a18": "知。於聖位中依未至定入見諦者，從初乃至",
    "T29n1563_028:0913a19": "集法忍位亦無遍知，至集法智集類忍位唯",
    "T29n1563_028:0913a20": "成就一，至集類智滅法忍位便成就二，至",
    "T29n1563_028:0913a21": "滅法智滅類忍位便成就三，至滅類智道法",
    "T29n1563_028:0913a22": "忍位便成就四，至道法智道類忍位便成就",
    "T29n1563_028:0913a23": "五。依根本定入見諦者，至集類忍亦無遍知，",
    "T29n1563_028:0913a24": "後位隨應如理思擇。住修道位未離欲者，道",
    "T29n1563_028:0913a25": "類智為初，乃至未得全離欲界染及離欲退",
    "T29n1563_028:0913a26": "皆成就六。至全離欲以離欲第九解脫道為",
    "T29n1563_028:0913a27": "初，乃至離色界最後無間道先離欲者，從道",
    "T29n1563_028:0913a28": "類智乃至未起色盡道前唯成一遍知，謂順",
    "T29n1563_028:0913a29": "下分盡。從色愛盡及無學位起色纏退，亦",
    "T29n1563_028:0913b01": "一如前。有色愛者，從色愛永盡。先離色者，從",
    "T29n1563_028:0913b02": "起色盡道。至未全離無色愛前，成下分盡。",
    "T29n1563_028:0913b03": "色愛盡二。從無學退起無色纏，成二遍知，名",
    "T29n1563_028:0913b04": "如前說。住無學位唯成就一，謂一切結永盡",
    "T29n1563_028:0913b05": "遍知。若依根本入正決定道類智時，彼所有",
    "T29n1563_028:0913b06": "斷亦得順下分斷遍知名者，寧許根本果唯",
    "T29n1563_028:0913b07": "有五？遍知唯色無色界見斷法斷得彼遍知",
    "T29n1563_028:0913b08": "名，故無有失。何緣唯此亦得彼名？以漸次得",
    "T29n1563_028:0913b09": "不還果者，於此斷上立彼名故。又先俗道所",
    "T29n1563_028:0913b10": "斷下分，今聖道力令永不生故，彼所得斷假",
    "T29n1563_028:0913b11": "說為此果，今實不得欲斷遍知。何故不還、阿",
    "T29n1563_028:0913b12": "羅漢果總集諸斷立一遍知？頌曰：",
    "T29n1563_028:0913b13": "越界得果故，　　二處集遍知。",
    "T29n1563_028:0913b14": "論曰：具二緣故，於所得斷總集建立為一遍",
    "T29n1563_028:0913b15": "知：一者越界、二者得果。所言集者，是合一",
    "T29n1563_028:0913b16": "義。若於無色分離染故得預流果，全離染故",
    "T29n1563_028:0913b17": "得阿羅漢。若於欲界分離染故得一來果，全",
    "T29n1563_028:0913b18": "離染故得不還果。若於色界分離、全離俱不",
    "T29n1563_028:0913b19": "得果。唯於二處具足二緣，謂得果時亦即越",
    "T29n1563_028:0913b20": "界，故阿羅漢及不還果集所得斷立一遍知，",
    "T29n1563_028:0913b21": "爾時總起一味得故。餘二果時得雖一味而",
    "T29n1563_028:0913b22": "未越界，色愛盡時雖是越界無一味得，故於",
    "T29n1563_028:0913b23": "彼位不集遍知，要具二緣方總集故。誰捨誰",
    "T29n1563_028:0913b24": "得幾種遍知？頌曰：",
    "T29n1563_028:0913b25": "捨一二五六，　　得亦然除五。",
    "T29n1563_028:0913b26": "論曰：言捨一者，謂從無學及色愛盡全離欲",
    "T29n1563_028:0913b27": "退。言捨二者，謂諸不還從色愛盡起欲纏退，",
    "T29n1563_028:0913b28": "及彼獲得阿羅漢時，諸先離欲依根本定入",
    "T29n1563_028:0913b29": "見諦者道類忍時。言捨五者，經主釋言：謂先",
    "T29n1563_028:0913c01": "離欲道類智位。此但應說道類忍時，道類智",
    "T29n1563_028:0913c02": "時彼已捨故。夫言得捨，據將說故。又應簡言",
    "T29n1563_028:0913c03": "依未至定入見諦者，若依根本入見諦者，於",
    "T29n1563_028:0913c04": "欲界斷不得無漏離繫得故，不得欲界見斷",
    "T29n1563_028:0913c05": "法斷三種遍知，非先不得可言今捨。言捨六",
    "T29n1563_028:0913c06": "者，謂未離欲所有聖者得不還時。得亦然",
    "T29n1563_028:0913c07": "者，謂有得一得二得六。言得一者，謂勝進",
    "T29n1563_028:0913c08": "位集法忍等九種位中，及從無學起色纏退。",
    "T29n1563_028:0913c09": "言得二者，謂從無學起無色界諸纏退時。言",
    "T29n1563_028:0913c10": "得六者，謂不還退。無得五者，理無容故。",
    "T29n1563_028:0913c11": "謂先離欲依未至定入見諦者，道類忍時捨",
    "T29n1563_028:0913c12": "五遍知得不還果。此果若退，可得五遍知；此",
    "T29n1563_028:0913c13": "退既無，故無容得五。豈不勝進得聖果時，於",
    "T29n1563_028:0913c14": "諸無為更起勝得，乍可名得，寧捨遍知？約",
    "T29n1563_028:0913c15": "斷實然，恒成就故。但今且據九遍知中，若得",
    "T29n1563_028:0913c16": "異名本名便失，說名為捨，亦無有過，建立遍",
    "T29n1563_028:0913c17": "知與斷別故。",
    "T29n1563_028:0913c18": "說一切有部顯宗論卷第二十八"
}