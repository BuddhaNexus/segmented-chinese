{
    "T22n1428_022:0714a02": "四分律卷第二十二二分之一明尼戒法",
    "T22n1428_022:0714a04": "姚秦罽賓三藏佛陀耶舍",
    "T22n1428_022:0714a05": "共竺佛念等譯",
    "T22n1428_022:0714a06": "第二分1 尼戒法八波羅夷法八波羅夷法",
    "T22n1428_022:0714a07": "爾時世尊在毘舍離獼猴江邊樓閣講堂",
    "T22n1428_022:0714a08": "上。時世尊以此因緣集諸比丘僧，告言：「自",
    "T22n1428_022:0714a09": "今已去，我與諸比丘尼結戒，集十句義：一、",
    "T22n1428_022:0714a10": "攝取於僧，二、令僧歡喜，三、令僧安樂，四、令",
    "T22n1428_022:0714a11": "未信者信，五、已信者令增長，六、難調順者令",
    "T22n1428_022:0714a12": "調順，七、慚愧者得安樂，八、斷現在有漏，九、",
    "T22n1428_022:0714a13": "斷未來有漏，十、正法得久住。欲說戒者當",
    "T22n1428_022:0714a14": "如是說：若比丘尼，作婬欲犯不淨行，乃至",
    "T22n1428_022:0714a15": "共畜生，是比丘尼波羅夷，不共住。」若比丘尼",
    "T22n1428_022:0714a16": "者，名字為比丘尼、相似比丘尼、自稱比丘尼、",
    "T22n1428_022:0714a17": "善來比丘尼、乞求比丘尼、著割截衣比丘尼、",
    "T22n1428_022:0714a18": "破結使比丘尼、受大戒白四羯磨如法成",
    "T22n1428_022:0714a19": "就得處所比丘尼。是中比丘尼，若受大戒",
    "T22n1428_022:0714a20": "白四羯磨如法成就得處所，住比丘尼法中，",
    "T22n1428_022:0714a21": "是謂比丘尼義。作婬欲犯不淨行乃至共",
    "T22n1428_022:0714a22": "畜生者，所可得行婬處者是。波羅夷者，譬",
    "T22n1428_022:0714a23": "如人斷頭不可復起，比丘尼亦復如是，犯",
    "T22n1428_022:0714a24": "波羅夷已不復成比丘尼，故名波羅夷。云",
    "T22n1428_022:0714a25": "何名不共住，有二不共住：一羯磨、一說戒。",
    "T22n1428_022:0714a26": "彼比丘尼，不得於是二事中住，是故名不",
    "T22n1428_022:0714a27": "共住。有三處行婬，波羅夷：人、非人、畜生，於",
    "T22n1428_022:0714a28": "此三處共行婬，犯波羅夷。復於三種男行",
    "T22n1428_022:0714a29": "婬，犯波羅夷：人男、非人男、畜生男，於此三",
    "T22n1428_022:0714b01": "處共行婬犯波羅夷。於三種二形行婬，犯",
    "T22n1428_022:0714b02": "波羅夷：人二形、非人二形、畜生二形，於此三",
    "T22n1428_022:0714b03": "處二形共行婬，波羅夷。於三種黃門行婬，",
    "T22n1428_022:0714b04": "犯波羅夷：人黃門、非人黃門、畜生黃門，於此",
    "T22n1428_022:0714b05": "三處行婬，波羅夷。比丘尼有婬心，捉人男",
    "T22n1428_022:0714b06": "根，著三處：大小便道及口，入者犯；不入者，不",
    "T22n1428_022:0714b07": "犯。有隔有隔、有隔無隔、無隔有隔、無隔無隔，",
    "T22n1428_022:0714b08": "波羅夷。非人男、畜生男、二形男黃門亦如是。",
    "T22n1428_022:0714b09": "比丘尼有婬心，捉眠男子及死者身未壞者、",
    "T22n1428_022:0714b10": "少壞者男根入三處，入者犯；不入，不犯。有",
    "T22n1428_022:0714b11": "隔有隔、有隔無隔、無隔有隔、無隔無隔，波羅夷。",
    "T22n1428_022:0714b12": "非人男、畜生男、二形男、黃門亦如上。若比",
    "T22n1428_022:0714b13": "丘尼，為賊所捉，將詣人男所，以彼男根",
    "T22n1428_022:0714b14": "著三處。初入覺樂、入已樂、出時樂，波羅夷。初",
    "T22n1428_022:0714b15": "入樂、入已樂、出時不樂，波羅夷。初入樂、入已",
    "T22n1428_022:0714b16": "不樂、出時樂，波羅夷。初入樂、入已不樂、出",
    "T22n1428_022:0714b17": "時不樂，波羅夷。初入不樂、入已不樂、出時",
    "T22n1428_022:0714b18": "樂，波羅夷。初入不樂、入已樂、出時不樂，",
    "T22n1428_022:0714b19": "波羅夷。初入不樂、入已樂、出時樂，波羅夷，",
    "T22n1428_022:0714b20": "此是第六句。有隔乃至無隔無隔，亦如上。",
    "T22n1428_022:0714b21": "非人男、畜生男、二形男、黃門，有隔乃至無隔無",
    "T22n1428_022:0714b22": "隔，亦如上。若比丘尼為賊所捉，將至眠",
    "T22n1428_022:0714b23": "男子所及死者身未壞、少壞者所，以彼男根",
    "T22n1428_022:0714b24": "著三處，初入樂、入已樂乃至初入不樂、入",
    "T22n1428_022:0714b25": "已不樂、出時樂，亦如上。有隔有隔乃至無隔",
    "T22n1428_022:0714b26": "無隔，亦如上。乃至黃門，亦如上。有隔有隔乃",
    "T22n1428_022:0714b27": "至無隔無隔，亦如上。若比丘尼為賊所捉，",
    "T22n1428_022:0714b28": "於三處行婬，從初入樂、入已樂、出時樂，乃",
    "T22n1428_022:0714b29": "至初入不樂、入已不樂、出時樂，亦如上。有隔",
    "T22n1428_022:0714c01": "有隔乃至無隔無隔，亦如上。若比丘尼方便",
    "T22n1428_022:0714c02": "欲行不淨，若作者，波羅夷；不作者，偷蘭遮。",
    "T22n1428_022:0714c03": "比丘方便教比丘尼犯婬，作者偷蘭遮；不",
    "T22n1428_022:0714c04": "作者，突吉羅。比丘尼教比丘尼犯婬，作者",
    "T22n1428_022:0714c05": "偷蘭遮；不作者，突吉羅。除比丘、比丘尼，教",
    "T22n1428_022:0714c06": "餘者，作、不作，一切突吉羅。比丘，波羅夷；式叉",
    "T22n1428_022:0714c07": "摩那、沙彌、沙彌尼，突吉羅滅擯。是謂為犯。不",
    "T22n1428_022:0714c08": "犯者，眠無所覺、知不受樂、一切無欲心，不",
    "T22n1428_022:0714c09": "犯。不犯者，最初未結戒，癡狂、心亂、痛惱所",
    "T22n1428_022:0714c10": "纏。一竟",
    "T22n1428_022:0714c11": "爾時世尊在羅閱城耆闍崛山中。爾時世尊",
    "T22n1428_022:0714c12": "以此因緣集比丘僧，告言：「自今已去與比",
    "T22n1428_022:0714c13": "丘尼結戒，集十句義乃至正法久住，欲說",
    "T22n1428_022:0714c14": "戒者當如是說：若比丘尼，在聚落若空處，",
    "T22n1428_022:0714c15": "不與懷盜心取，隨所盜物，若為王、若王大",
    "T22n1428_022:0714c16": "臣所捉，若縛、若殺、若驅出國。『汝賊！汝癡！』若",
    "T22n1428_022:0714c17": "比丘尼作如是不與取，是比丘尼波羅夷，不",
    "T22n1428_022:0714c18": "共住。」二竟",
    "T22n1428_022:0714c19": "爾時世尊在毘舍離，以此因緣集諸比丘",
    "T22n1428_022:0714c20": "僧，告諸比丘：「自今已去與諸比丘尼結戒，",
    "T22n1428_022:0714c21": "集十句義乃至正法久住，欲說戒者當如",
    "T22n1428_022:0714c22": "是說：若比丘尼，故自手斷人命、若持刀授",
    "T22n1428_022:0714c23": "與人，若歎死、譽死、勸死：『咄！人用此惡活為？",
    "T22n1428_022:0714c24": "寧死不生。』作如是心念，無數方便歎死、譽",
    "T22n1428_022:0714c25": "死、勸死，此比丘尼波羅夷，不共住。」三竟",
    "T22n1428_022:0714c26": "爾時世尊在毘舍離獼猴江邊樓閣講堂",
    "T22n1428_022:0714c27": "上，以此因緣集諸比丘僧，告諸比丘：「自今",
    "T22n1428_022:0714c28": "已去與比丘尼結戒，集十句義乃至正法",
    "T22n1428_022:0714c29": "久住，欲說戒者當如是說：若比丘尼，實無",
    "T22n1428_022:0715a01": "所知，自歎譽言：『我得過人法，入聖智勝法，",
    "T22n1428_022:0715a02": "我知是，我見是。』後於異時，若問、若不問，",
    "T22n1428_022:0715a03": "欲求清淨故作如是言：『諸大姊！我實不知",
    "T22n1428_022:0715a04": "不見，而言我知我見，虛誑妄語。』除增上慢，",
    "T22n1428_022:0715a05": "是比丘尼波羅夷，不共住。」四竟",
    "T22n1428_022:0715a06": "爾時世尊在舍衛國祇樹給孤獨園。時有大",
    "T22n1428_022:0715a07": "豪貴長者，名大善鹿樂，顏貌端政，偷羅難陀",
    "T22n1428_022:0715a08": "比丘尼亦顏貌端政。長者鹿樂繫心於偷羅",
    "T22n1428_022:0715a09": "難陀所，偷羅難陀亦繫心於長者所。後於異",
    "T22n1428_022:0715a10": "時，為偷羅難陀故，請諸比丘尼及偷羅難",
    "T22n1428_022:0715a11": "陀設食，即於其夜辦具種種飲食，清旦往",
    "T22n1428_022:0715a12": "白時到。偷羅難陀知長者為己故請僧，彼",
    "T22n1428_022:0715a13": "即自住寺不往。諸比丘尼到時著衣持鉢",
    "T22n1428_022:0715a14": "詣長者家就坐已，時長者遍觀尼眾",
    "T22n1428_022:0715a15": "不見偷羅難陀，即問：「偷羅難陀何處而不",
    "T22n1428_022:0715a16": "來耶？」答言：「在寺不來。」於是長者疾疾行食",
    "T22n1428_022:0715a17": "已，即往寺中至偷羅難陀所。偷羅難陀遙",
    "T22n1428_022:0715a18": "見長者來即臥床上，長者前問：「阿姨何所",
    "T22n1428_022:0715a19": "患苦？」答言：「無所患苦，我所欲者而彼不欲。」",
    "T22n1428_022:0715a20": "彼言：「我欲非不欲。」時長者即前抱臥以手摩",
    "T22n1428_022:0715a21": "捉嗚，長者還坐問言：「阿姨所須何物？」答言：",
    "T22n1428_022:0715a22": "「我欲得酸棗。」長者言：「欲得者明日當送。」時",
    "T22n1428_022:0715a23": "有守房小沙彌尼，見作如此事，諸尼食還",
    "T22n1428_022:0715a24": "已具向說之。比丘尼眾聞，中有少欲知足、行",
    "T22n1428_022:0715a25": "頭陀、樂學戒、知慚愧者，嫌責偷羅難陀比",
    "T22n1428_022:0715a26": "丘尼言：「云何汝與長者作如此事耶？」諸比",
    "T22n1428_022:0715a27": "丘尼白諸比丘，諸比丘往白世尊。世尊即",
    "T22n1428_022:0715a28": "以此因緣集比丘僧，以無數方便呵責偷",
    "T22n1428_022:0715a29": "羅難陀比丘尼：「汝所為非，非威儀、非沙門",
    "T22n1428_022:0715b01": "法、非淨行、非隨順行，所不應為。云何，偷",
    "T22n1428_022:0715b02": "羅難陀！汝與長者作如此事？」爾時世尊",
    "T22n1428_022:0715b03": "以無數方便呵責已，告諸比丘：「此偷羅難",
    "T22n1428_022:0715b04": "陀比丘尼癡人！多種有漏處，最初犯戒。自今",
    "T22n1428_022:0715b05": "已去與比丘尼結戒，集十句義乃至正法",
    "T22n1428_022:0715b06": "久住，欲說戒者當如是說：若比丘尼染污",
    "T22n1428_022:0715b07": "心，共染污心男子，從腋已下膝已上身相觸，",
    "T22n1428_022:0715b08": "若捉摩、若牽、若推、若上摩、若下摩、若舉、若下、",
    "T22n1428_022:0715b09": "若捉、若捺，是比丘尼波羅夷，不共住。是身相",
    "T22n1428_022:0715b10": "觸也。」比丘尼義如上。染污心者，意相染著。染",
    "T22n1428_022:0715b11": "污心男子亦如是。腋已下者，腋已下身分。膝",
    "T22n1428_022:0715b12": "已上者，膝已上身分也。身者，從足指乃至頭",
    "T22n1428_022:0715b13": "髮。身相觸者，二身若捉摩、若牽、若推、若逆摩、",
    "T22n1428_022:0715b14": "若順摩、若舉、若下、若捉、若捺。捉摩者，手摩身",
    "T22n1428_022:0715b15": "前後。牽者，牽前。推者，推却。逆摩者，從下至",
    "T22n1428_022:0715b16": "上。順摩者，從上至下。舉者，抱舉。下者，抱下、",
    "T22n1428_022:0715b17": "或坐、或立。捉者，或捉前、或捉後、或捉髀、或",
    "T22n1428_022:0715b18": "捉乳。捺者，或捺前、捺後、捺乳、捺髀。男子男",
    "T22n1428_022:0715b19": "子想，男子以手摩尼身，身相觸欲意染著，",
    "T22n1428_022:0715b20": "受觸樂，波羅夷。男子男子想，男子以手摩",
    "T22n1428_022:0715b21": "尼身，動身欲意染著，受觸樂，波羅夷。乃至",
    "T22n1428_022:0715b22": "捉捺亦如是。是男子疑者，偷蘭遮。若男作",
    "T22n1428_022:0715b23": "男想，以身觸彼衣瓔珞具，欲心染著受觸",
    "T22n1428_022:0715b24": "樂，偷蘭遮。若男作男想，以身觸彼衣瓔珞",
    "T22n1428_022:0715b25": "具，欲心染著不受觸樂，偷蘭遮。若男作男",
    "T22n1428_022:0715b26": "想，男以身衣瓔珞具觸尼身，欲心染著受",
    "T22n1428_022:0715b27": "觸樂，偷蘭遮。若男作男想，男以身衣瓔珞",
    "T22n1428_022:0715b28": "具觸尼身，欲心染著不受觸樂，偷蘭遮。男",
    "T22n1428_022:0715b29": "作男想，以身觸男衣瓔珞具，欲心染著動",
    "T22n1428_022:0715c01": "身不受觸樂，偷蘭遮。若男作男想，以身觸",
    "T22n1428_022:0715c02": "男衣瓔珞具，欲心染著不動身受觸樂，偷",
    "T22n1428_022:0715c03": "蘭遮。若男作男想，男以身衣瓔珞具觸尼",
    "T22n1428_022:0715c04": "身，欲心染著動身不受觸樂，偷蘭遮。男作",
    "T22n1428_022:0715c05": "男想，男以身衣瓔珞具觸尼身，欲心染著",
    "T22n1428_022:0715c06": "受觸樂不動身，偷蘭遮。若男作男想，身",
    "T22n1428_022:0715c07": "相觸欲心染著不受觸樂動身，偷蘭遮。男",
    "T22n1428_022:0715c08": "作男想，身相觸欲心染著，受觸樂不動身，",
    "T22n1428_022:0715c09": "偷蘭遮。如是捉摩乃至捺，一切偷蘭遮。若男",
    "T22n1428_022:0715c10": "疑，突吉羅。男作男想，以身衣觸身衣瓔珞",
    "T22n1428_022:0715c11": "具，欲心染著受觸樂，突吉羅。男作男想，以",
    "T22n1428_022:0715c12": "身衣觸身衣瓔珞具，欲心染著不受觸樂，突",
    "T22n1428_022:0715c13": "吉羅。男作男想，以身衣觸身衣瓔珞具，欲",
    "T22n1428_022:0715c14": "心染著不受觸樂動身，突吉羅。男作男想，",
    "T22n1428_022:0715c15": "以身衣觸身衣瓔珞具，欲心染著受觸樂",
    "T22n1428_022:0715c16": "不動身，突吉羅。男作男想，以身衣觸身衣",
    "T22n1428_022:0715c17": "瓔珞具，欲心染著不受觸樂不動身，突吉",
    "T22n1428_022:0715c18": "羅。男作男想，以身衣觸身衣瓔珞具，欲心",
    "T22n1428_022:0715c19": "染著受觸樂動身，突吉羅。乃至捉捺，一切突",
    "T22n1428_022:0715c20": "吉羅。是男疑，突吉羅。若比丘尼與男子身相",
    "T22n1428_022:0715c21": "觸，一觸一波羅夷，隨觸多少，一一波羅夷。若",
    "T22n1428_022:0715c22": "天男、阿修羅男乃至畜生男能變形者，身相觸",
    "T22n1428_022:0715c23": "偷蘭遮。不能變形者，身相觸突吉羅。若與女",
    "T22n1428_022:0715c24": "人身相觸，突吉羅。若與二形人身相觸者，",
    "T22n1428_022:0715c25": "偷蘭遮。若男子作禮捉足，覺觸樂不動身，",
    "T22n1428_022:0715c26": "突吉羅。若比丘尼有欲心，觸衣鉢、尼師檀、",
    "T22n1428_022:0715c27": "針筒、革屣，乃至自觸身，一切突吉羅。人男人",
    "T22n1428_022:0715c28": "男想，波羅夷。於人男疑，偷蘭遮。人男非人男",
    "T22n1428_022:0715c29": "想，偷蘭遮。非人男作人男想，偷蘭遮。非人男",
    "T22n1428_022:0716a01": "生疑，偷蘭遮。比丘，僧伽婆尸沙；式叉摩那、沙",
    "T22n1428_022:0716a02": "彌、沙彌尼，突吉羅。是謂為犯。不犯者，若取與",
    "T22n1428_022:0716a03": "時觸身，若戲笑時觸，若有所救解時觸，一",
    "T22n1428_022:0716a04": "切無欲心，不犯。不犯者，最初未制戒，癡狂、",
    "T22n1428_022:0716a05": "心亂、痛惱所纏。五竟",
    "T22n1428_022:0716a06": "爾時世尊在舍衛國祇樹給孤獨園。爾時舍",
    "T22n1428_022:0716a07": "衛城中有長者，名沙樓鹿樂，顏貌端正，偷",
    "T22n1428_022:0716a08": "羅難陀比丘尼亦顏貌端正。鹿樂長者繫心",
    "T22n1428_022:0716a09": "偷羅難陀所，偷羅難陀亦繫心鹿樂所。爾時",
    "T22n1428_022:0716a10": "偷羅難陀比丘尼欲心，受長者捉手、捉衣，共",
    "T22n1428_022:0716a11": "入屏處、共立、共語、共行，以身相倚共期。爾時",
    "T22n1428_022:0716a12": "諸比丘尼聞，其中有少欲知足、行頭陀、樂",
    "T22n1428_022:0716a13": "學戒、知慚愧者，嫌責偷羅難陀比丘尼：「汝",
    "T22n1428_022:0716a14": "云何欲心，受長者捉手、捉衣，入屏處共立、",
    "T22n1428_022:0716a15": "共語、共行、以身相倚共期？」爾時諸比丘尼白",
    "T22n1428_022:0716a16": "諸比丘，諸比丘往白世尊。世尊爾時以此因",
    "T22n1428_022:0716a17": "緣集諸比丘僧，呵責偷羅難陀：「汝所為非，",
    "T22n1428_022:0716a18": "非威儀、非沙門法、非淨行、非隨順行，所",
    "T22n1428_022:0716a19": "不應為。云何，偷羅難陀比丘尼！欲心受此",
    "T22n1428_022:0716a20": "長者捉手、捉衣，乃至共期？」爾時世尊以無數",
    "T22n1428_022:0716a21": "方便呵責偷羅難陀已，告諸比丘：「此偷羅",
    "T22n1428_022:0716a22": "難陀多種有漏處，最初犯戒。自今已去與比",
    "T22n1428_022:0716a23": "丘尼結戒，集十句義乃至正法久住，欲說",
    "T22n1428_022:0716a24": "戒者當如是說：若比丘尼染污心，知男子",
    "T22n1428_022:0716a25": "染污心，受捉手、捉衣，入屏處共立、共語、共",
    "T22n1428_022:0716a26": "行、或身相倚、或共期，是比丘尼波羅夷，不共",
    "T22n1428_022:0716a27": "住，犯此八事故。」比丘尼義如上。染污心者，",
    "T22n1428_022:0716a28": "心有染著，染污心男子亦有染著。捉手者，",
    "T22n1428_022:0716a29": "捉手乃至腕。捉衣者，捉身上衣。入屏處者，",
    "T22n1428_022:0716b01": "離見聞處也。屏處共立者，離見聞處也。共",
    "T22n1428_022:0716b02": "語者，亦離見聞處。共行者，亦離見聞處。身相",
    "T22n1428_022:0716b03": "倚者，身得相及處。共期者，得共行婬處也。",
    "T22n1428_022:0716b04": "彼比丘尼染污心，受染污心男子捉手，偷",
    "T22n1428_022:0716b05": "羅遮。捉衣，偷羅遮。入屏處，屏處共立、屏處",
    "T22n1428_022:0716b06": "共語、屏處共行，以為樂，以身相倚，一一偷",
    "T22n1428_022:0716b07": "羅遮。於七事中，若不發露懺悔，罪未除。若",
    "T22n1428_022:0716b08": "犯第八事，波羅夷。天子、龍子、阿修羅子、夜叉",
    "T22n1428_022:0716b09": "子、餓鬼、畜生能變形者，犯七事，一一突吉羅。",
    "T22n1428_022:0716b10": "若犯第八事，偷羅遮。畜生不能變形者，犯",
    "T22n1428_022:0716b11": "第八事，突吉羅。與染污心女人犯第八事",
    "T22n1428_022:0716b12": "者，突吉羅。比丘隨所犯；式叉摩那、沙彌、沙彌",
    "T22n1428_022:0716b13": "尼，突吉羅。是謂為犯。不犯者，若有所取與",
    "T22n1428_022:0716b14": "時手相觸、或戲笑、或有所救解捉衣；若有",
    "T22n1428_022:0716b15": "所施與、若禮拜、若悔過、若受法，入屏處共",
    "T22n1428_022:0716b16": "住；若有所施與、若禮拜、若悔過、若受法，入",
    "T22n1428_022:0716b17": "屏處共立；若有所施與、若禮拜、若悔過，",
    "T22n1428_022:0716b18": "若受法，入屏處共語；若有所施與、若禮拜、",
    "T22n1428_022:0716b19": "若懺悔、若受法，入屏處共行；若為人打、若",
    "T22n1428_022:0716b20": "賊來、若有象來、若惡獸來、若有刺來迴身",
    "T22n1428_022:0716b21": "避，若來求教授、若聽法、若受請、若來至寺",
    "T22n1428_022:0716b22": "內，若共期不可作惡事處，無犯。無犯者，最",
    "T22n1428_022:0716b23": "初未制戒、癡狂、心亂、痛惱所纏。六竟",
    "T22n1428_022:0716b24": "爾時世尊在舍衛國祇樹給孤獨園。時偷羅",
    "T22n1428_022:0716b25": "難陀比丘尼妹，字坻舍難陀，其人犯波羅夷",
    "T22n1428_022:0716b26": "法。時偷羅難陀比丘尼知，便作是念：「此坻舍",
    "T22n1428_022:0716b27": "難陀是我妹！今犯波羅夷法，我正欲向人",
    "T22n1428_022:0716b28": "說，懼彼得惡名稱。若彼得惡名稱，於我亦",
    "T22n1428_022:0716b29": "惡。」遂默然不說。彼於異時，坻舍比丘尼休",
    "T22n1428_022:0716c01": "道。諸比丘尼見，語偷羅難陀言：「見汝妹已捨",
    "T22n1428_022:0716c02": "道不？」答言：「彼所作是，非為不是。」諸比丘尼",
    "T22n1428_022:0716c03": "問：「云何所作是？」偷羅難陀答言：「我先知彼有",
    "T22n1428_022:0716c04": "如是如是事。」諸比丘尼言：「汝若先知，何以",
    "T22n1428_022:0716c05": "不向諸比丘尼說？」偷羅難陀答言：「坻舍是",
    "T22n1428_022:0716c06": "我妹！犯波羅夷法即欲向人說，懼得惡名",
    "T22n1428_022:0716c07": "稱。若彼得惡名稱，於我亦惡。以是故我不",
    "T22n1428_022:0716c08": "向人說。」爾時諸比丘尼聞，其中有少欲知足、",
    "T22n1428_022:0716c09": "行頭陀、樂學戒、知慚愧者，呵責偷羅難",
    "T22n1428_022:0716c10": "陀言：「汝云何覆藏坻舍重罪？」諸比丘尼白",
    "T22n1428_022:0716c11": "諸比丘，諸比丘往白世尊。世尊爾時以此因",
    "T22n1428_022:0716c12": "緣集諸比丘僧，呵責偷羅難陀比丘尼言：",
    "T22n1428_022:0716c13": "「汝所為非，非威儀、非沙門法、非淨行、非隨",
    "T22n1428_022:0716c14": "順行，所不應為。云何，偷羅難陀！汝乃覆藏",
    "T22n1428_022:0716c15": "坻舍比丘尼重罪？」爾時世尊以無數方便，",
    "T22n1428_022:0716c16": "呵責偷羅難陀比丘尼已，告諸比丘：「偷羅",
    "T22n1428_022:0716c17": "難陀比丘尼多種有漏處，最初犯戒。自今已",
    "T22n1428_022:0716c18": "去與比丘尼結戒，集十句義乃至正法久",
    "T22n1428_022:0716c19": "住，欲說戒者當如是說：若比丘尼，知他犯",
    "T22n1428_022:0716c20": "波羅夷，不自舉、不白僧、不語人。彼於異",
    "T22n1428_022:0716c21": "時，彼比丘尼，或休道、若滅擯、若眾僧遮、若",
    "T22n1428_022:0716c22": "入外道。後作是言：『我先知有如是如是",
    "T22n1428_022:0716c23": "罪。』是比丘尼波羅夷，不共住，覆重罪故。」如",
    "T22n1428_022:0716c24": "是世尊與比丘尼制戒。或於城內犯波羅",
    "T22n1428_022:0716c25": "夷，出至村中；或村中犯波羅夷，來入城內。",
    "T22n1428_022:0716c26": "時諸比丘尼，亦不知犯波羅夷不犯，後乃",
    "T22n1428_022:0716c27": "知犯波羅夷；或有言犯波羅夷者，或有",
    "T22n1428_022:0716c28": "疑者。佛言：「不知者無犯。自今已去當如是",
    "T22n1428_022:0716c29": "說戒：若比丘尼，知比丘尼犯波羅夷，不自",
    "T22n1428_022:0717a01": "發露、不語眾人、不白大眾。若於異時，彼",
    "T22n1428_022:0717a02": "比丘尼，或命終、或眾中舉、或休道、或入外",
    "T22n1428_022:0717a03": "道眾，後作是言：『我先知有如是如是罪。』",
    "T22n1428_022:0717a04": "是比丘尼波羅夷，不共住，覆藏重罪故。」比",
    "T22n1428_022:0717a05": "丘尼義如上。知者，我知犯如是如是罪。",
    "T22n1428_022:0717a06": "僧者，一羯磨、一說戒。大眾者，或四人或過四",
    "T22n1428_022:0717a07": "人。休道者，出此法外。滅擯者，僧與作白",
    "T22n1428_022:0717a08": "四羯磨除去。遮者，眾中斷決罪時遮不聽",
    "T22n1428_022:0717a09": "入眾。入外道者，受外道法。重罪者，八波",
    "T22n1428_022:0717a10": "羅夷，於八法中犯一一罪。彼比丘尼，知",
    "T22n1428_022:0717a11": "是比丘尼犯波羅夷，前食時知、後食時說，偷",
    "T22n1428_022:0717a12": "蘭遮。後食時知、初夜說，偷蘭遮。初夜知、中夜",
    "T22n1428_022:0717a13": "說，偷蘭遮。中夜知、後夜說，偷蘭遮。後夜知、不",
    "T22n1428_022:0717a14": "說至明相出，波羅夷。除八波羅夷法，覆餘",
    "T22n1428_022:0717a15": "罪不說者，隨所犯自覆重罪，偷蘭遮。除",
    "T22n1428_022:0717a16": "比丘、比丘尼，覆餘人罪，突吉羅。比丘，波逸",
    "T22n1428_022:0717a17": "提；式叉摩那、沙彌、沙彌尼，突吉羅。是謂為犯。",
    "T22n1428_022:0717a18": "不犯者，若不知、若向人說、若無人可向說、",
    "T22n1428_022:0717a19": "意欲說而未說明相出；若說者，有命難、",
    "T22n1428_022:0717a20": "有梵行難，不得說不犯。不犯者，最初未制",
    "T22n1428_022:0717a21": "戒，癡狂、心亂、痛惱所纏。七竟",
    "T22n1428_022:0717a22": "爾時世尊在拘睒彌瞿師羅園中。時尊者闡",
    "T22n1428_022:0717a23": "陀比丘，僧為作舉，如法如律、如佛所教，不",
    "T22n1428_022:0717a24": "順從、不懺悔，僧未與作共住。時有比丘",
    "T22n1428_022:0717a25": "尼，名尉次，往返承事闡陀比丘。諸比丘尼",
    "T22n1428_022:0717a26": "語言：「闡陀比丘，僧為作舉，如法如律、如",
    "T22n1428_022:0717a27": "佛所教，不順從、不懺悔，僧未與作共住，汝",
    "T22n1428_022:0717a28": "莫順從。」尉次答言：「諸大姊！此是我兄，今日",
    "T22n1428_022:0717a29": "不供養，更待何時？」猶故隨順不止。時諸比",
    "T22n1428_022:0717b01": "丘尼聞，其中有少欲知足、行頭陀、樂學戒、",
    "T22n1428_022:0717b02": "知慚愧者，嫌責尉次比丘尼言：「闡陀比丘",
    "T22n1428_022:0717b03": "僧為作舉，如法如律、如佛所教，而不順從、",
    "T22n1428_022:0717b04": "不懺悔，僧未與作共住。汝今云何故順從",
    "T22n1428_022:0717b05": "也？」爾時諸比丘尼語諸比丘，諸比丘往白世",
    "T22n1428_022:0717b06": "尊。世尊以此因緣集諸比丘僧，呵責尉次",
    "T22n1428_022:0717b07": "比丘尼言：「汝所為非，非威儀、非沙門法、非",
    "T22n1428_022:0717b08": "淨行、非隨順行，所不應為。闡陀比丘，僧為",
    "T22n1428_022:0717b09": "作舉，如法如律、如佛所教，而不順從、不懺",
    "T22n1428_022:0717b10": "悔，僧未與作共住。云何故順從？」以無數方",
    "T22n1428_022:0717b11": "便呵責已，告諸比丘：「聽僧與尉次比丘尼",
    "T22n1428_022:0717b12": "作呵責白四羯磨。當作如是呵責，尼眾中",
    "T22n1428_022:0717b13": "應差堪能人，若上座、若次座、若誦律、若不誦",
    "T22n1428_022:0717b14": "律，堪能作羯磨者作如是白：『大姊僧聽！是",
    "T22n1428_022:0717b15": "尉次比丘尼，知闡陀比丘，僧為作舉，如法",
    "T22n1428_022:0717b16": "如律、如佛所教，而不順從、不懺悔，僧未",
    "T22n1428_022:0717b17": "與作共住，而順從闡陀比丘。諸比丘尼語",
    "T22n1428_022:0717b18": "言：「闡陀比丘，僧為作舉，如法如律、如佛所",
    "T22n1428_022:0717b19": "教，不順從、不懺悔，僧未與作共住，汝莫",
    "T22n1428_022:0717b20": "順從。」而故順從。若僧時到僧忍聽，僧與尉次",
    "T22n1428_022:0717b21": "比丘尼作呵責，捨此事故。「大姊！闡陀比丘，",
    "T22n1428_022:0717b22": "僧為作舉，如法如律、如佛所教，而不順從、",
    "T22n1428_022:0717b23": "不懺悔，僧未與作共住。汝莫隨順。」白如是。』",
    "T22n1428_022:0717b24": "『大姊僧聽！是尉次比丘尼，知闡陀比丘，僧為",
    "T22n1428_022:0717b25": "作舉，如法如律、如佛所教，不順從、不懺",
    "T22n1428_022:0717b26": "悔，僧未與作共住，而順從闡陀比丘。諸比",
    "T22n1428_022:0717b27": "丘尼語言：「闡陀比丘，僧為作舉，如法如律、",
    "T22n1428_022:0717b28": "如佛所教，不順從、不懺悔，僧未與作共",
    "T22n1428_022:0717b29": "住，汝莫隨順。」而故隨順。僧今與尉次比丘",
    "T22n1428_022:0717c01": "尼作呵責，捨此事故。「闡陀比丘，僧為作",
    "T22n1428_022:0717c02": "舉，如法如律、如佛所教，不順從、不懺悔，",
    "T22n1428_022:0717c03": "僧未與作共住，汝莫隨順。」誰諸大姊忍僧",
    "T22n1428_022:0717c04": "與尉次比丘尼作呵責捨此事者默然，誰",
    "T22n1428_022:0717c05": "不忍者說。是初羯磨。』第二、第三亦如是說。",
    "T22n1428_022:0717c06": "『僧已與尉次比丘尼作呵責捨此事竟，",
    "T22n1428_022:0717c07": "僧忍，默然故，是事如是持。』當作如是呵責。」",
    "T22n1428_022:0717c08": "尉次比丘尼，僧與作白四羯磨已，白諸比",
    "T22n1428_022:0717c09": "丘，諸比丘往白世尊，世尊言：「若有如此比",
    "T22n1428_022:0717c10": "丘尼順從為僧所舉比丘者，僧亦應如是",
    "T22n1428_022:0717c11": "與作呵責白四羯磨。自今已去與比丘尼",
    "T22n1428_022:0717c12": "結戒，集十句義乃至正法久住，欲說戒者",
    "T22n1428_022:0717c13": "當如是說：若比丘尼，知比丘僧為作舉，如",
    "T22n1428_022:0717c14": "法如律、如佛所教，不順從、不懺悔，僧未與",
    "T22n1428_022:0717c15": "作共住而順從。諸比丘尼語言：『大姊！此比",
    "T22n1428_022:0717c16": "丘，為僧所舉，如法如律、如佛所教，不順",
    "T22n1428_022:0717c17": "從、不懺悔，僧未與作共住，汝莫順從。』如是",
    "T22n1428_022:0717c18": "比丘尼諫彼比丘尼時，是事堅持不捨，彼",
    "T22n1428_022:0717c19": "比丘尼應乃至第二、第三諫，令捨此事故。",
    "T22n1428_022:0717c20": "若乃至三諫，捨者善；若不捨者，是比丘尼波",
    "T22n1428_022:0717c21": "羅夷，不共住，犯隨舉。」比丘尼義如上。僧者",
    "T22n1428_022:0717c22": "如上。舉者，為僧所舉，白四羯磨是也。法者，",
    "T22n1428_022:0717c23": "如法如律、如佛所教。不順從者，不順治",
    "T22n1428_022:0717c24": "罪法。不懺悔者，所犯罪未懺悔清淨。僧未與",
    "T22n1428_022:0717c25": "作共住者，僧未與解罪羯磨。隨順者，有二",
    "T22n1428_022:0717c26": "種：一法，二衣食。法隨順者，教增戒、增心、增",
    "T22n1428_022:0717c27": "慧，教語學問、誦經。衣食者，與飲食、衣服、床、",
    "T22n1428_022:0717c28": "臥具、病瘦醫藥。若比丘尼，知比丘為僧所",
    "T22n1428_022:0717c29": "舉，如法如律、如佛所教，不隨順、不懺悔，",
    "T22n1428_022:0718a01": "僧未與作共住而隨順。諸比丘尼語言：「此",
    "T22n1428_022:0718a02": "比丘，僧與作舉，如法如律、如佛所教，不順",
    "T22n1428_022:0718a03": "從、不懺悔，僧未與作共住，汝莫隨順，可",
    "T22n1428_022:0718a04": "捨此事，莫為僧所舉更犯重罪。」若隨語者",
    "T22n1428_022:0718a05": "善；不隨語者，當作白。白已當復語言：「妹！",
    "T22n1428_022:0718a06": "當知我白已，餘有羯磨在，汝捨此事，莫",
    "T22n1428_022:0718a07": "為僧所舉更犯重罪。」若隨語者善；不隨語",
    "T22n1428_022:0718a08": "者，當作初羯磨。作初羯磨已，當語言：「妹！我",
    "T22n1428_022:0718a09": "已與汝作白初羯磨竟，餘有二羯磨在。汝",
    "T22n1428_022:0718a10": "可捨此事，莫為僧所舉更犯重罪。」若隨",
    "T22n1428_022:0718a11": "語者善；不隨語者，當作第二羯磨。作第",
    "T22n1428_022:0718a12": "二羯磨已，當復語言：「妹知不？我已作白二",
    "T22n1428_022:0718a13": "羯磨竟，餘有一羯磨在，汝捨此事，莫為",
    "T22n1428_022:0718a14": "僧所舉更犯重罪。」若隨語者善；不隨語",
    "T22n1428_022:0718a15": "者，作第三羯磨竟，波羅夷。白二羯磨竟捨",
    "T22n1428_022:0718a16": "者，三偷蘭遮。白一羯磨竟捨者，二偷蘭遮。白",
    "T22n1428_022:0718a17": "竟捨者，一偷蘭遮。若作白未竟捨者，突吉羅。",
    "T22n1428_022:0718a18": "若未白前隨順所舉比丘者，一切突吉羅。若",
    "T22n1428_022:0718a19": "僧為隨舉比丘尼作呵責時，有比丘教言：",
    "T22n1428_022:0718a20": "「汝莫捨。」若僧與作呵責，偷蘭遮。若不呵責，",
    "T22n1428_022:0718a21": "突吉羅。若比丘尼語言：「莫捨。」若僧與呵責，",
    "T22n1428_022:0718a22": "偷蘭遮。若不呵責，突吉羅。除比丘、比丘尼，",
    "T22n1428_022:0718a23": "餘人教：「莫捨。」呵責不呵責，一切突吉羅。比丘，",
    "T22n1428_022:0718a24": "突吉羅；式叉摩那、沙彌、沙彌尼，突吉羅。是謂",
    "T22n1428_022:0718a25": "為犯。不犯者，初諫時捨，非法別眾、非法和合",
    "T22n1428_022:0718a26": "眾、法別眾、似法別眾、似法和合眾、異法異",
    "T22n1428_022:0718a27": "毘尼異佛所教，一切未作呵責前，不犯。",
    "T22n1428_022:0718a28": "不犯者，最初未制戒，癡狂、心亂、痛惱所纏。",
    "T22n1428_022:0718a29": "八竟",
    "T22n1428_022:0718b01": "2 尼戒法十七僧殘法1十七僧殘法之初",
    "T22n1428_022:0718b02": "爾時世尊在羅閱城耆闍崛山中。時世尊以",
    "T22n1428_022:0718b03": "此因緣集比丘僧，告諸比丘：「自今已去與",
    "T22n1428_022:0718b04": "比丘尼結戒，集十句義乃至正法久住，欲",
    "T22n1428_022:0718b05": "說戒者當如是說：若比丘尼媒嫁，持男語",
    "T22n1428_022:0718b06": "語女、持女語語男，若為成婦事、若為私",
    "T22n1428_022:0718b07": "通，乃至須臾間，是比丘尼犯初法應捨，僧",
    "T22n1428_022:0718b08": "伽婆尸沙。」一竟",
    "T22n1428_022:0718b09": "爾時世尊在羅閱城耆闍崛山中。時世尊以",
    "T22n1428_022:0718b10": "此因緣集比丘僧，告諸比丘：「自今已去與",
    "T22n1428_022:0718b11": "比丘尼結戒，集十句義乃至正法久住，欲說",
    "T22n1428_022:0718b12": "戒者當如是說：若比丘尼㥲恚不喜，以無",
    "T22n1428_022:0718b13": "根波羅夷法謗，欲破彼清淨行。後於異時，",
    "T22n1428_022:0718b14": "若問、若不問，知是事無根，說我㥲恚故如",
    "T22n1428_022:0718b15": "是語。是比丘尼犯初法應捨，僧伽婆尸沙。」二竟",
    "T22n1428_022:0718b16": "爾時世尊在羅閱城耆闍崛山中。時世尊以",
    "T22n1428_022:0718b17": "此因緣集比丘僧，告諸比丘：「自今已去與",
    "T22n1428_022:0718b18": "比丘尼結戒，集十句義乃至正法久住，欲",
    "T22n1428_022:0718b19": "說戒者當如是說：若比丘尼㥲恚不喜，",
    "T22n1428_022:0718b20": "於異分事中取片，非波羅夷比丘尼，以無",
    "T22n1428_022:0718b21": "根波羅夷法謗，欲破彼人梵行。後於異時，",
    "T22n1428_022:0718b22": "若問、若不問，知是異分事中取片，彼比丘",
    "T22n1428_022:0718b23": "尼住㥲恚法故，作如是說。是比丘尼犯",
    "T22n1428_022:0718b24": "初法應捨，僧伽婆尸沙。」三竟",
    "T22n1428_022:0718b25": "爾時世尊在舍衛國祇樹給孤獨園。有比丘",
    "T22n1428_022:0718b26": "尼在阿蘭若處住，有一居士於此處作一",
    "T22n1428_022:0718b27": "精舍，施與比丘尼僧住。後異時阿蘭若處",
    "T22n1428_022:0718b28": "比丘尼有惡事出，諸比丘尼捨此精舍去。",
    "T22n1428_022:0718b29": "居士後命終，時居士兒即耕此精舍地。諸",
    "T22n1428_022:0718c01": "比丘尼見語言：「此是眾僧地。莫耕！」居士兒答",
    "T22n1428_022:0718c02": "言：「實爾。我父在時作此精舍與比丘尼僧。",
    "T22n1428_022:0718c03": "比丘尼僧捨去，我父命終，我今自由，何為空",
    "T22n1428_022:0718c04": "此處地？彼此無用耶！」時居士兒如故耕之，",
    "T22n1428_022:0718c05": "諸比丘尼即往斷事官所言。爾時諸斷事官",
    "T22n1428_022:0718c06": "即喚居士兒依法決斷，罰其財貨盡入於",
    "T22n1428_022:0718c07": "官。爾時諸比丘尼聞，其中有少欲知足、行頭",
    "T22n1428_022:0718c08": "陀、樂學戒、知慚愧者，嫌責彼比丘尼：「云何",
    "T22n1428_022:0718c09": "比丘尼詣官言居士兒，使財物入官也？」爾",
    "T22n1428_022:0718c10": "時諸比丘尼白諸比丘，諸比丘往白世尊。世",
    "T22n1428_022:0718c11": "尊爾時以此因緣集比丘僧，呵責彼比丘",
    "T22n1428_022:0718c12": "尼：「汝所為非，非威儀、非沙門法、非淨行、非",
    "T22n1428_022:0718c13": "隨順行，所不應為。云何，比丘尼！詣官言人？」",
    "T22n1428_022:0718c14": "爾時世尊以無數方便呵責彼比丘尼已，",
    "T22n1428_022:0718c15": "告諸比丘：「此比丘尼多種有漏處，最初犯戒。",
    "T22n1428_022:0718c16": "自今已去與比丘尼結戒，集十句義乃至",
    "T22n1428_022:0718c17": "正法久住，欲說戒者當如是說：若比丘尼",
    "T22n1428_022:0718c18": "言人，若居士、居士兒、若奴、若客作人，若晝、若",
    "T22n1428_022:0718c19": "夜、若一念頃、若彈指頃、若須臾頃，是比丘尼",
    "T22n1428_022:0718c20": "犯初法應捨，僧伽婆尸沙。」如是世尊與比",
    "T22n1428_022:0718c21": "丘尼結戒。爾時拘薩羅國波斯匿王小婦，作",
    "T22n1428_022:0718c22": "一精舍施與比丘尼，彼比丘尼受住已，後捨",
    "T22n1428_022:0718c23": "人間遊行。時王小婦，聞比丘尼捨精舍人間",
    "T22n1428_022:0718c24": "遊行，輒復以此精舍轉與女梵志。時彼比",
    "T22n1428_022:0718c25": "丘尼聞，念言：「我行不在，輒以我精舍與人。」",
    "T22n1428_022:0718c26": "時彼比丘尼即還精舍，語女梵志言：「避我",
    "T22n1428_022:0718c27": "去！莫住我精舍。」彼女梵志答言：「此實是汝精",
    "T22n1428_022:0718c28": "舍，施主為汝作；汝出人間遊行，持用與我，我",
    "T22n1428_022:0718c29": "今不能出去。」時彼比丘尼㥲，即牽曳令出。",
    "T22n1428_022:0719a01": "時女梵志即詣斷事官言。時諸斷事官喚",
    "T22n1428_022:0719a02": "比丘尼，比丘尼疑難不去，自念：「世尊制戒，",
    "T22n1428_022:0719a03": "不得詣斷事官相言。」爾時比丘尼白諸比",
    "T22n1428_022:0719a04": "丘，諸比丘往白世尊。世尊告諸比丘：「自今",
    "T22n1428_022:0719a05": "已去若有喚應往。」時彼比丘尼，即往斷事",
    "T22n1428_022:0719a06": "官所，諸斷事官問言：「阿姨！此事云何？好說。」比",
    "T22n1428_022:0719a07": "丘尼答言：「此一切地皆屬王，家事屬居士，房",
    "T22n1428_022:0719a08": "舍屬施主，床座臥具亦爾。修治房舍令眾",
    "T22n1428_022:0719a09": "僧住止，得福多。何以故？由其施我得安住",
    "T22n1428_022:0719a10": "故。」諸斷事官答言：「如阿姨所說，一切地屬",
    "T22n1428_022:0719a11": "王，家事屬居士，屋舍屬施主，床座臥具亦",
    "T22n1428_022:0719a12": "爾。修治房舍令僧住止，得福多。何以故？",
    "T22n1428_022:0719a13": "由其施我得安住故。今此精舍應與女",
    "T22n1428_022:0719a14": "梵志令住。」爾時諸比丘往白世尊。世尊告",
    "T22n1428_022:0719a15": "諸比丘：「此比丘尼不善說，斷事官亦不善答。",
    "T22n1428_022:0719a16": "何以故？前施是法，後施非法。」爾時波斯匿",
    "T22n1428_022:0719a17": "王聞比丘尼如是說、諸斷事官如是答、世",
    "T22n1428_022:0719a18": "尊作如是語時，王罰諸斷事官財物盡入",
    "T22n1428_022:0719a19": "官。諸比丘聞，往白世尊。世尊爾時告諸比",
    "T22n1428_022:0719a20": "丘：「自今已去當如是說戒：若比丘尼詣官",
    "T22n1428_022:0719a21": "言，居士若居士兒、若奴、若客作人，若晝、若夜、",
    "T22n1428_022:0719a22": "若一念頃、若彈指頃、若須臾頃，是比丘尼犯",
    "T22n1428_022:0719a23": "初法應捨，僧伽婆尸沙。」比丘尼義如上。相言",
    "T22n1428_022:0719a24": "者，詣官共諍曲直。居士者，不出家人。兒者，",
    "T22n1428_022:0719a25": "居士所生。奴者，或買得、或家所生。客作者，",
    "T22n1428_022:0719a26": "財雇使作也。女梵志者，在此法外出家者",
    "T22n1428_022:0719a27": "是。若比丘尼言人，若居士、居士兒，若奴、客",
    "T22n1428_022:0719a28": "作人，若晝、若夜、若一念頃、若彈指頃、若須臾",
    "T22n1428_022:0719a29": "頃，如女梵志詣官稱其事。若斷事官下手",
    "T22n1428_022:0719b01": "疏事者，僧伽婆尸沙。口說不著名字者，偷",
    "T22n1428_022:0719b02": "羅遮。比丘，突吉羅；式叉摩那、沙彌、沙彌尼，突",
    "T22n1428_022:0719b03": "吉羅。是謂為犯。不犯者，若被喚，若欲有所",
    "T22n1428_022:0719b04": "啟，若為強力所持去，若被繫將去，若命難、",
    "T22n1428_022:0719b05": "若梵行難，雖口說不告官，不犯。不犯者，最",
    "T22n1428_022:0719b06": "初未制戒，癡狂、心亂、痛惱所纏。四竟",
    "T22n1428_022:0719b07": "爾時世尊在毘舍離獼猴江側，在樓閣堂",
    "T22n1428_022:0719b08": "上。時有離奢婦女出外遊戲，時有賊女在",
    "T22n1428_022:0719b09": "是眾中共行，伺其作樂戲時偷彼財物逃",
    "T22n1428_022:0719b10": "走。時諸婦女遣使往告離奢：「此有賊女取",
    "T22n1428_022:0719b11": "我財物走去，願與我求覓。」時諸離奢遣人",
    "T22n1428_022:0719b12": "求覓，得便當殺之。時賊女聞此語：「遣人求",
    "T22n1428_022:0719b13": "覓得便殺。」即捨毘舍離逃走，詣王舍城，至",
    "T22n1428_022:0719b14": "比丘尼僧伽藍中，語諸尼言：「我有信心貪",
    "T22n1428_022:0719b15": "樂出家。」諸尼聞已，即便度出家受具足戒。時",
    "T22n1428_022:0719b16": "諸離奢聞，此賊女逃走詣王舍城，即往告",
    "T22n1428_022:0719b17": "摩竭國瓶沙王：「此有賊女，取我婦女財物",
    "T22n1428_022:0719b18": "逃走來此，願王與我求覓。」時洴沙王即勅",
    "T22n1428_022:0719b19": "左右檢校求之。左右白王言：「有賊女，已在",
    "T22n1428_022:0719b20": "尼僧伽藍中出家為道。」時洴沙王聞有賊",
    "T22n1428_022:0719b21": "女來此，比丘尼已度出家為道。即遣信語",
    "T22n1428_022:0719b22": "諸離奢：「聞有賊女在尼僧伽藍中已出家",
    "T22n1428_022:0719b23": "為道，我不能語。」時諸離奢皆共譏嫌言：「諸",
    "T22n1428_022:0719b24": "比丘尼，不知慚愧，皆是賊女，外自稱言：『我",
    "T22n1428_022:0719b25": "知正法。』云何度他賊女，其罪應死，多人所",
    "T22n1428_022:0719b26": "知，度令出家受具足戒。如是何有正法？」",
    "T22n1428_022:0719b27": "時諸比丘尼聞，其中有少欲知足、行頭陀、",
    "T22n1428_022:0719b28": "樂學戒、知慚愧者，嫌責彼比丘尼：「汝云何",
    "T22n1428_022:0719b29": "度賊女令出家為道？」時諸比丘尼白諸比",
    "T22n1428_022:0719c01": "丘，諸比丘往白世尊。世尊以此因緣集諸",
    "T22n1428_022:0719c02": "比丘，呵責彼比丘尼：「汝所為非，非威儀、非",
    "T22n1428_022:0719c03": "沙門法、非淨行、非隨順行，所不應為。知",
    "T22n1428_022:0719c04": "是賊女，云何度令出家受具足戒？」爾時世",
    "T22n1428_022:0719c05": "尊以無數方便呵責彼比丘尼已，告諸比",
    "T22n1428_022:0719c06": "丘：「是比丘尼多種有漏處，最初犯戒。自今已",
    "T22n1428_022:0719c07": "去與比丘尼結戒，集十句義乃至正法久",
    "T22n1428_022:0719c08": "住，欲說戒者當如是說：若比丘尼，度他賊",
    "T22n1428_022:0719c09": "女應死者，多人所知，度令出家受具足戒，",
    "T22n1428_022:0719c10": "是比丘尼犯初法應捨，僧伽婆尸沙。」如是世",
    "T22n1428_022:0719c11": "尊與比丘尼結戒。彼城中作賊出外村，外",
    "T22n1428_022:0719c12": "村作賊入城內。時諸比丘尼，不知賊與不",
    "T22n1428_022:0719c13": "賊、應死不應死、人知不知，後乃知是賊、應死、",
    "T22n1428_022:0719c14": "人所知，或有言犯僧伽婆尸沙，或疑。佛言：",
    "T22n1428_022:0719c15": "「不知者不犯。自今已去當如是說戒：若比",
    "T22n1428_022:0719c16": "丘尼，先知是賊女、罪應死、人所知，不問王",
    "T22n1428_022:0719c17": "大臣、不問種姓，便度出家受具足戒，是比",
    "T22n1428_022:0719c18": "丘尼犯初法應捨，僧伽婆尸沙。」比丘尼義",
    "T22n1428_022:0719c19": "如上。賊者，若盜五錢、若過五錢。應死者，處",
    "T22n1428_022:0719c20": "在死中也。多人知者，王所知、大臣所知、庶民",
    "T22n1428_022:0719c21": "共知。王者，不依人食。大臣者，受王重位",
    "T22n1428_022:0719c22": "佐理國事。種姓者，舍夷、拘離彌寧、跋耆、滿羅",
    "T22n1428_022:0719c23": "蘇摩。彼比丘尼，知賊女、罪應死、多人所知，",
    "T22n1428_022:0719c24": "不問王、大臣、種姓，便度為道。作三羯磨竟，",
    "T22n1428_022:0719c25": "和上尼僧伽婆尸沙。若作白二羯磨竟，三",
    "T22n1428_022:0719c26": "偷羅遮。白一羯磨竟，二偷羅遮。白竟，一偷",
    "T22n1428_022:0719c27": "羅遮。若白未竟，突吉羅。若未白前，若與剃",
    "T22n1428_022:0719c28": "髮，若與出家與受戒集眾僧，一切突吉羅。",
    "T22n1428_022:0719c29": "眾滿，亦突吉羅。比丘，突吉羅；式叉摩那、沙彌、",
    "T22n1428_022:0720a01": "沙彌尼，突吉羅。是謂為犯。不犯者，若不知，",
    "T22n1428_022:0720a02": "或白王大臣種姓，若罪應死王聽出家，若",
    "T22n1428_022:0720a03": "有罪聽出家，若於繫縛中放令出家，若救",
    "T22n1428_022:0720a04": "使得脫，不犯。不犯者，最初未制戒，癡狂、心",
    "T22n1428_022:0720a05": "亂、痛惱所纏。五竟",
    "T22n1428_022:0720a06": "爾時世尊在舍衛國祇樹給孤獨園。時尉次",
    "T22n1428_022:0720a07": "比丘尼，為僧所舉，如法如律、如佛所教，",
    "T22n1428_022:0720a08": "不順從、有罪不懺悔，僧未與作共住。時偷",
    "T22n1428_022:0720a09": "羅難陀比丘尼，不白尼僧，僧不約勅，輒自",
    "T22n1428_022:0720a10": "出界外，與尉次作解罪羯磨。時諸比丘尼",
    "T22n1428_022:0720a11": "聞，其中有少欲知足、行頭陀、樂學戒、知慚",
    "T22n1428_022:0720a12": "愧者，呵責偷羅難陀比丘尼：「云何尼僧如",
    "T22n1428_022:0720a13": "法如律、如佛所教，舉尉次比丘尼，而不順",
    "T22n1428_022:0720a14": "從、有罪不懺悔，僧未與作共住。尼僧不",
    "T22n1428_022:0720a15": "約勅，汝輒自出界外與解罪？」爾時諸比丘",
    "T22n1428_022:0720a16": "尼白諸比丘，諸比丘往白世尊。世尊以此",
    "T22n1428_022:0720a17": "因緣集諸比丘僧，呵責偷羅難陀：「汝所為",
    "T22n1428_022:0720a18": "非，非威儀、非沙門法、非淨行、非隨順行，",
    "T22n1428_022:0720a19": "所不應為。云何，偷羅難陀！尼僧如法如律、",
    "T22n1428_022:0720a20": "如佛所教，舉尉次比丘尼，而不順從、有罪",
    "T22n1428_022:0720a21": "不悔，僧未與作共住。尼僧不約勅，汝輒自",
    "T22n1428_022:0720a22": "出界外與作羯磨解罪？」爾時世尊告諸比丘：",
    "T22n1428_022:0720a23": "「偷羅難陀多種有漏處，最初犯戒。自今已去",
    "T22n1428_022:0720a24": "與比丘尼結戒，集十句義乃至正法久住，",
    "T22n1428_022:0720a25": "欲說戒者當如是說：若比丘尼，知比丘尼",
    "T22n1428_022:0720a26": "為僧所舉，如法如律、如佛所教，不順從、",
    "T22n1428_022:0720a27": "未懺悔，僧未與作共住羯磨。為愛故，不",
    "T22n1428_022:0720a28": "問僧、僧不約勅，出界外作羯磨與解罪，",
    "T22n1428_022:0720a29": "是比丘尼犯初法應捨，僧伽婆尸沙。」比丘尼",
    "T22n1428_022:0720b01": "義如上。僧者，如上說。舉者，僧所舉白四羯",
    "T22n1428_022:0720b02": "磨也。法者，如法如律、如佛所教。不順從者，",
    "T22n1428_022:0720b03": "佛所制治罪法不行。不悔者，有罪不向人",
    "T22n1428_022:0720b04": "說。未與作共住者，為僧所舉未與解罪。",
    "T22n1428_022:0720b05": "愛故不問僧、僧不約勅，出界外作羯磨",
    "T22n1428_022:0720b06": "與解罪，三羯磨竟，僧伽婆尸沙。白二羯磨竟，",
    "T22n1428_022:0720b07": "三偷羅遮。白一羯磨竟，二偷羅遮。白竟，一",
    "T22n1428_022:0720b08": "偷羅遮。白未竟，突吉羅。未白前集眾眾滿，",
    "T22n1428_022:0720b09": "一切突吉羅。比丘，突吉羅；式叉摩那、沙彌、沙",
    "T22n1428_022:0720b10": "彌尼，突吉羅。是謂為犯。不犯者，白眾僧，若",
    "T22n1428_022:0720b11": "被僧約勅，若能下意悔本罪，若僧以恚故",
    "T22n1428_022:0720b12": "不與解罪、彼人與解，無犯。若先僧與作羯",
    "T22n1428_022:0720b13": "磨已，此僧移或死，若遠行、若休道，為賊所",
    "T22n1428_022:0720b14": "將去、為水所漂，彼與解罪，不犯。不犯者，",
    "T22n1428_022:0720b15": "最初未制戒，癡狂、心亂、痛惱所纏。六竟",
    "T22n1428_022:0720b16": "爾時世尊在舍衛國祇樹給孤獨園。時有比",
    "T22n1428_022:0720b17": "丘尼，獨高褰衣渡水，從此岸至彼岸然。",
    "T22n1428_022:0720b18": "彼比丘尼顏貌端政，時有賊見已繫意在彼，",
    "T22n1428_022:0720b19": "令渡水竟便捉觸嬈。諸居士見，皆共嫌之：",
    "T22n1428_022:0720b20": "「此比丘尼不知慚愧、行不淨法，外自稱言：",
    "T22n1428_022:0720b21": "『我知正法。』而獨自行高褰衣渡水，如婬",
    "T22n1428_022:0720b22": "女無異。如是何有正法？」爾時差摩比丘尼",
    "T22n1428_022:0720b23": "多諸弟子，去彼僧伽藍不遠有親里村，有",
    "T22n1428_022:0720b24": "少事緣捨眾獨入村，諸居士見共相謂言：",
    "T22n1428_022:0720b25": "「此差摩比丘尼所以獨行者，欲得男子故",
    "T22n1428_022:0720b26": "耳。」彼比丘尼即於彼村中獨宿不還，諸居",
    "T22n1428_022:0720b27": "士復言：「所以獨宿者，正須男子故耳。」時有",
    "T22n1428_022:0720b28": "六群比丘尼，及偷羅難陀與眾多比丘尼，於",
    "T22n1428_022:0720b29": "拘薩羅國曠野中行。時六群比丘尼及偷羅",
    "T22n1428_022:0720c01": "難陀比丘尼，常在後獨行下道。諸比丘尼見",
    "T22n1428_022:0720c02": "已語言：「諸妹！汝等何故在後行，不與我等",
    "T22n1428_022:0720c03": "俱？」答言：「汝等但自行，何與汝事？」彼即問言：",
    "T22n1428_022:0720c04": "「汝等不聞佛結戒當共伴相逐行耶？」六群",
    "T22n1428_022:0720c05": "比丘尼、偷羅難陀答言：「汝等不知我耶？」答言：",
    "T22n1428_022:0720c06": "「不知。」彼言：「我等所以在後行者，欲得男",
    "T22n1428_022:0720c07": "子。」諸比丘尼聞，其中有少欲知足、行頭陀、",
    "T22n1428_022:0720c08": "樂學戒、知慚愧者，嫌責彼比丘尼：「云何比",
    "T22n1428_022:0720c09": "丘尼高褰衣渡水、獨行詣村落、獨宿、共伴",
    "T22n1428_022:0720c10": "行而獨在後？」時諸比丘尼白諸比丘，諸比丘",
    "T22n1428_022:0720c11": "往白世尊。世尊爾時以此因緣集比丘僧，",
    "T22n1428_022:0720c12": "以無數方便呵責彼比丘尼：「汝所為非，非",
    "T22n1428_022:0720c13": "威儀、非沙門法、非淨行、非隨順行，所不",
    "T22n1428_022:0720c14": "應為。云何，比丘尼！獨高褰衣渡水、獨行",
    "T22n1428_022:0720c15": "詣村、獨宿共伴行、獨在後？」時世尊以無數方",
    "T22n1428_022:0720c16": "便呵責彼比丘尼已，告諸比丘：「此比丘尼",
    "T22n1428_022:0720c17": "多種有漏處，最初犯戒。自今已去與比丘尼",
    "T22n1428_022:0720c18": "結戒，集十句義乃至正法久住，欲說戒者",
    "T22n1428_022:0720c19": "當如是說：若比丘尼獨渡水、獨入村、獨宿、",
    "T22n1428_022:0720c20": "獨在後行，犯初法應捨，僧伽婆尸沙。」比丘尼",
    "T22n1428_022:0720c21": "義如上。水者，河水獨不能渡，彼比丘尼當",
    "T22n1428_022:0720c22": "求一比丘尼共渡，比丘尼應漸褰衣入水",
    "T22n1428_022:0720c23": "待伴。前比丘尼疾疾入水令伴不及，僧伽",
    "T22n1428_022:0720c24": "婆尸沙。若入水時隨水深淺褰衣待後",
    "T22n1428_022:0720c25": "伴，若疾疾入水不待後伴，偷蘭遮。若至彼",
    "T22n1428_022:0720c26": "岸漸漸下衣待後伴。若發意速疾、不漸漸",
    "T22n1428_022:0720c27": "下衣上岸、不待後伴，偷蘭遮。彼比丘尼，當",
    "T22n1428_022:0720c28": "求一比丘尼共行詣村。若比丘尼，獨行",
    "T22n1428_022:0720c29": "詣村隨所至村，僧伽婆尸沙。若無村獨詣",
    "T22n1428_022:0721a01": "空曠無道處行，一鼓聲間，僧伽婆尸沙。獨行",
    "T22n1428_022:0721a02": "未至村，偷蘭遮。減一鼓聲，偷蘭遮。獨行村",
    "T22n1428_022:0721a03": "中一界，突吉羅。求方便欲行而不去，若結",
    "T22n1428_022:0721a04": "伴欲去而不去，一切突吉羅。彼比丘尼共宿，",
    "T22n1428_022:0721a05": "應在舒手相及處，彼比丘尼獨宿隨脇著",
    "T22n1428_022:0721a06": "地，僧伽婆尸沙。隨轉側，僧伽婆尸沙。若比丘",
    "T22n1428_022:0721a07": "尼共在村中宿，臥時使舒手相及，若舒手",
    "T22n1428_022:0721a08": "不相及，一一轉側，一一僧伽婆尸沙。彼比丘",
    "T22n1428_022:0721a09": "尼共在道行，不得離見聞處行，若比丘尼",
    "T22n1428_022:0721a10": "在道行離見聞處，僧伽婆尸沙。離見處不",
    "T22n1428_022:0721a11": "離聞處，偷蘭遮。離聞處不離見處，偷蘭",
    "T22n1428_022:0721a12": "遮。比丘，突吉羅；式叉摩那、沙彌、沙彌尼，突吉",
    "T22n1428_022:0721a13": "羅。是謂為犯。不犯者，二比丘尼共渡水，入",
    "T22n1428_022:0721a14": "水時隨水深淺漸漸褰衣，待後伴入水；去",
    "T22n1428_022:0721a15": "時不疾疾去待伴，上岸時漸漸下衣待後",
    "T22n1428_022:0721a16": "伴；或神足渡乘船渡；或橋上渡躡梁渡；若伴",
    "T22n1428_022:0721a17": "比丘尼命終、若休道、若遠行、若賊將去、若命",
    "T22n1428_022:0721a18": "難、或梵行難、或惡獸難、或為強力者將去，",
    "T22n1428_022:0721a19": "被縛將去，或為水所漂，無犯。若二比丘尼",
    "T22n1428_022:0721a20": "入村，若於村中間一伴比丘尼死、或休",
    "T22n1428_022:0721a21": "道、或遠行、或為賊將去，乃至水所漂如上，無",
    "T22n1428_022:0721a22": "犯。若共二比丘尼宿，舒手相及處；若一比",
    "T22n1428_022:0721a23": "丘尼出大小便、或受經誦經、若樂靜獨處經",
    "T22n1428_022:0721a24": "行、或為病尼煮羹粥作飯、若命終、若休道、",
    "T22n1428_022:0721a25": "若遠行、若賊將去，乃至為水所漂，亦如上無",
    "T22n1428_022:0721a26": "犯。與二比丘尼共行，不離見聞處，不犯。",
    "T22n1428_022:0721a27": "若一比丘尼出大小便，或命終、或休道、或為",
    "T22n1428_022:0721a28": "賊所將去，乃至為水所漂，如上不犯。不犯",
    "T22n1428_022:0721a29": "者，最初未制戒，癡狂、心亂、痛惱所纏。七竟",
    "T22n1428_022:0721b01": "四分律卷第二十二"
}