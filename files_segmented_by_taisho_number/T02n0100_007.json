{
    "T02n0100_007:0420a03": "別譯雜阿含經卷第七",
    "T02n0100_007:0420a05": "失譯人名今附秦錄",
    "T02n0100_007:0420a06": "2 二誦二誦第二",
    "T02n0100_007:0420a07": "122（一二二）爾時，世尊在王舍城迦蘭陀竹林。時，",
    "T02n0100_007:0420a08": "彼城中有伎人主，號曰動髮，往詣佛所。到",
    "T02n0100_007:0420a09": "佛所已，頭面禮足，却坐一面，而作是言：「瞿",
    "T02n0100_007:0420a10": "曇！我於昔者曾從宿舊極老伎人邊聞：『於",
    "T02n0100_007:0420a11": "伎場上，施設戲具，百千萬人皆來觀看，",
    "T02n0100_007:0420a12": "彈琴作倡，鼓樂絃歌，種種戲笑。所作訖",
    "T02n0100_007:0420a13": "已，命終之後，生光照天。』如是所說為實為",
    "T02n0100_007:0420a14": "虛？」佛告之曰：「止！止！汝今莫問是事。」時，彼伎",
    "T02n0100_007:0420a15": "主第二第三，亦如是問，佛悉不答。爾時，如",
    "T02n0100_007:0420a16": "來語伎主言：「我今問汝，隨汝意答。若有伎",
    "T02n0100_007:0420a17": "人，於伎場上，施設戲具，彈琴作倡，鼓樂絃",
    "T02n0100_007:0420a18": "歌，以是事故，百千種人，皆悉來集。如此諸",
    "T02n0100_007:0420a19": "人，本為愛欲、瞋恚、愚癡之所纏縛，復更造作",
    "T02n0100_007:0420a20": "放逸之事，豈不增其貪、恚、癡耶？譬如有人，為",
    "T02n0100_007:0420a21": "繩所縛，以水澆之，逾增其急。如是諸人，先為",
    "T02n0100_007:0420a22": "三毒之所纏縛，復更於彼伎場之上作倡伎",
    "T02n0100_007:0420a23": "樂，唯當增其三毒，熾盛如是。伎主汝為斯",
    "T02n0100_007:0420a24": "事，命終得生光照天者，無有是處。若有人計",
    "T02n0100_007:0420a25": "於伎場上作眾伎樂，命終生於光照天者，我",
    "T02n0100_007:0420a26": "說是人名為邪見。邪見之果，生於二處，若墮",
    "T02n0100_007:0420a27": "地獄，或墮畜生。」佛說是已，時，彼伎主悲泣",
    "T02n0100_007:0420a28": "墮淚。佛告伎主：「以是因緣故，汝三請，我不",
    "T02n0100_007:0420a29": "為汝說。」爾時，伎主白佛言：「世尊！我今不以聞",
    "T02n0100_007:0420b01": "佛語故而便涕泣，我愍如斯諸伎人等，孾",
    "T02n0100_007:0420b02": "愚無智，所作不善。彼於長夜，作如是見，於未",
    "T02n0100_007:0420b03": "來世，當受大苦，常被欺誑，為人所輕。若有伎",
    "T02n0100_007:0420b04": "人作如是言：『於伎場上作倡伎樂，命終生",
    "T02n0100_007:0420b05": "彼光照天。』者，如是之言名大妄語。若以此業，",
    "T02n0100_007:0420b06": "生光照天，無有是處。世尊！我從今日更不造",
    "T02n0100_007:0420b07": "彼如是惡業。」佛即告言：「汝今真實，於未來世，",
    "T02n0100_007:0420b08": "必生善處。」爾時，伎主及諸比丘聞佛所說，歡",
    "T02n0100_007:0420b09": "喜奉行。",
    "T02n0100_007:0420b10": "123（一二三）如是我聞：一時，佛在王舍城迦蘭陀竹",
    "T02n0100_007:0420b11": "林。時，彼城中有善鬪將，為聚落主，往詣佛",
    "T02n0100_007:0420b12": "所，頂禮佛足，問訊已訖，在一面坐。白佛言：",
    "T02n0100_007:0420b13": "「世尊！我於昔者，曾從宿舊耆老邊聞：『若欲戰",
    "T02n0100_007:0420b14": "時，要當莊嚴所持器仗，牢自防護，勇猛直進，",
    "T02n0100_007:0420b15": "無有怯弱，能破前敵，傷殺物命，使餘軍眾皆",
    "T02n0100_007:0420b16": "悉退散。作是事已，命終得生箭莊嚴天。』」彼時",
    "T02n0100_007:0420b17": "鬪將作如是問，佛告之曰：「止！不須說。汝於今",
    "T02n0100_007:0420b18": "者，所問義趣，甚為不善。」第二第三，亦如是",
    "T02n0100_007:0420b19": "問。佛復告言：「汝已慇懃三問於我，汝若能",
    "T02n0100_007:0420b20": "受，當為汝說。諸有戰者，牢自莊嚴，善知鬪",
    "T02n0100_007:0420b21": "術，最為陣首，勇猛前進。如是戰將，豈不作",
    "T02n0100_007:0420b22": "意方便，欲得傷害彼諸軍眾，作是念言：『云何",
    "T02n0100_007:0420b23": "當繫縛於彼、傷害於彼，令其壞盡。』寧可不生",
    "T02n0100_007:0420b24": "如是念耶？戰將！汝於眾生所起三邪惡業。何",
    "T02n0100_007:0420b25": "等名為三邪惡業？所謂即是身口意也。若以",
    "T02n0100_007:0420b26": "如是三不善業，身壞命終，得生天者，無",
    "T02n0100_007:0420b27": "有是處。戰將！汝今若如是見者，即是邪見。",
    "T02n0100_007:0420b28": "邪見之業必生二處，或在地獄，或墮畜生。」爾",
    "T02n0100_007:0420b29": "時，鬪將聞佛語已，悲泣流淚。佛復告曰：「我以",
    "T02n0100_007:0420c01": "是故，三請不說。今為汝說，何故涕泣？」時，彼",
    "T02n0100_007:0420c02": "鬪將白佛言：「世尊！我不為聞是說故，而生",
    "T02n0100_007:0420c03": "悲惱；憐愍諸鬪戰者，長夜愚闇，孾孩無智，",
    "T02n0100_007:0420c04": "所作不善，常為此事，於未來世，當受大苦。如",
    "T02n0100_007:0420c05": "是惡業，而實不得生於天中。若以此業，而生",
    "T02n0100_007:0420c06": "彼箭莊嚴天者，實無是處。世尊！我從今更不",
    "T02n0100_007:0420c07": "作於如是邪見。」佛即讚言：「善哉！善哉！汝所說",
    "T02n0100_007:0420c08": "者，甚為希有。」爾時，鬪將聞佛所說，頂禮還",
    "T02n0100_007:0420c09": "去。",
    "T02n0100_007:0420c10": "124（一二四）如是我聞：一時，佛在王舍城迦蘭陀竹",
    "T02n0100_007:0420c11": "林。爾時，善調馬師聚落主往詣佛所，頂禮佛",
    "T02n0100_007:0420c12": "足，在一面坐。佛告調馬師曰：「以幾因緣，令馬",
    "T02n0100_007:0420c13": "得調？」馬師言：「瞿曇！以三事故，能令馬調：一",
    "T02n0100_007:0420c14": "者、一向須濡。二者、一向須麁。三者、亦濡亦",
    "T02n0100_007:0420c15": "麁。」佛語之言：「若斯三事不能調者，復當云何？」",
    "T02n0100_007:0420c16": "馬師對曰：「打令命終。」馬師即言：「瞿曇！汝為",
    "T02n0100_007:0420c17": "無上調御之師，調丈夫時，以幾事調？」佛言：「我",
    "T02n0100_007:0420c18": "亦以三事調御：一、須濡語。二者、麁語。三者、",
    "T02n0100_007:0420c19": "不濡不麁，而得調伏。云何名為一向須濡？",
    "T02n0100_007:0420c20": "如佛告比丘：『汝若修三業善者，獲善果報，此",
    "T02n0100_007:0420c21": "是天，此是人。』是名一向以濡而得調伏。云何",
    "T02n0100_007:0420c22": "名麁？如說三惡道，此是身口意業造惡果報。",
    "T02n0100_007:0420c23": "云何名為麁而濡？說身口意有諸善業，得",
    "T02n0100_007:0420c24": "生人天，此是身口意善所獲果報；亦說身口",
    "T02n0100_007:0420c25": "意有諸惡業，當墮三塗，斯亦身口意所獲果",
    "T02n0100_007:0420c26": "報。是則名為亦麁亦濡，而調眾生。」馬師白",
    "T02n0100_007:0420c27": "佛：「若以此三不調伏者，當云何調？」佛告之曰：",
    "T02n0100_007:0420c28": "「與其切言，若不調者，深加毀害。」馬師對曰：「今",
    "T02n0100_007:0420c29": "汝沙門常說不殺，云何言害？」佛言：「馬師！如",
    "T02n0100_007:0421a01": "是！如是！言如來者，實不應殺，所不應作。如來",
    "T02n0100_007:0421a02": "世尊以此三事用調眾生，若不調者，終不",
    "T02n0100_007:0421a03": "與語，亦不教詔，亦不指授。」佛告馬師：「於汝意",
    "T02n0100_007:0421a04": "云何？如來若不教授，設不與語，設不指授，如",
    "T02n0100_007:0421a05": "是者則名毀害，是真毀害。」馬師對曰：「實爾！瞿",
    "T02n0100_007:0421a06": "曇。如來若當不與其語，不教授法，實成毀害，",
    "T02n0100_007:0421a07": "甚於世害。」馬師復言：「瞿曇！我自今已後，當",
    "T02n0100_007:0421a08": "斷毀害，更不造惡。」佛即讚言：「馬師！如汝所說，",
    "T02n0100_007:0421a09": "實為真正。」爾時，馬師聞佛所說，歡喜頂禮",
    "T02n0100_007:0421a10": "而去。",
    "T02n0100_007:0421a11": "125（一二五）如是我聞：一時，佛在王舍城迦蘭陀竹",
    "T02n0100_007:0421a12": "林。時，聚落主名曰惡性，往詣佛所，頂禮佛",
    "T02n0100_007:0421a13": "足，在一面坐。即白佛言：「世尊！如世有人無",
    "T02n0100_007:0421a14": "所修集，惱觸於他，作惱觸語。是故諸人，咸",
    "T02n0100_007:0421a15": "稱其人，名為極惡。」佛告聚落主：「設有一人，",
    "T02n0100_007:0421a16": "惱觸於彼，作惱害語，出惱語故，令他瞋忿，",
    "T02n0100_007:0421a17": "以是之故，名為惡性。不修正見、正業、正語、正",
    "T02n0100_007:0421a18": "命、正念、正方便、正志、正定，不修正定故，惱觸",
    "T02n0100_007:0421a19": "於彼。以惱觸故，極生瞋忿。以瞋忿故，出瞋忿",
    "T02n0100_007:0421a20": "語。出瞋語故，名為惡性。」時，村主言：「希有瞿",
    "T02n0100_007:0421a21": "曇！實如所言，以惱觸故，實名惡性。我以不",
    "T02n0100_007:0421a22": "修正見故，為彼觸惱。以惱觸故，稱我惡性。一",
    "T02n0100_007:0421a23": "切世人咸皆稱我，以為惡性，從是已來，名為",
    "T02n0100_007:0421a24": "惡性。」村主復言：「瞿曇！云何得不惱觸？」「無惱觸",
    "T02n0100_007:0421a25": "故，得無惱語。雖復為彼之所惱觸，不惱於",
    "T02n0100_007:0421a26": "他。雖復為彼之所惱語，而不惱語以惱於",
    "T02n0100_007:0421a27": "彼。雖為他惱，不生心惱。以不惱故，世人咸稱",
    "T02n0100_007:0421a28": "能忍善者，亦復於彼生忍善想。若如是者，能",
    "T02n0100_007:0421a29": "修正見。修正見故，正業、正語、正命、正志、正方",
    "T02n0100_007:0421b01": "便、正定、正念。修正定故，為他所觸，而不生惱。",
    "T02n0100_007:0421b02": "不生惱故，名為忍善。」村主言：「希有瞿曇！所說",
    "T02n0100_007:0421b03": "甚善。實如所言，我以不修正見故，為他所惱。",
    "T02n0100_007:0421b04": "為他惱故，出惱觸言，是以世人，稱我惡性，皆",
    "T02n0100_007:0421b05": "生惡想，故名惡性。不修八正道故，為他所觸，",
    "T02n0100_007:0421b06": "出惱觸語，遂至瞋忿。有是想故，世人稱我，",
    "T02n0100_007:0421b07": "以為惡性。」村主言：「瞿曇！我從今已後，如是",
    "T02n0100_007:0421b08": "惡性，卒暴、我慢、凶險，我當捨棄。」佛讚之曰：「汝",
    "T02n0100_007:0421b09": "若如是，實為甚善。」時，彼村主聞佛所說，歡喜",
    "T02n0100_007:0421b10": "頂禮而去。",
    "T02n0100_007:0421b11": "126（一二六）爾時，有聚落主名如意珠頂髮，往詣",
    "T02n0100_007:0421b12": "佛所，頂禮佛足，在一面坐，即白佛言：「世尊！",
    "T02n0100_007:0421b13": "我於往日在王宮殿，與諸輔相共一處坐，群",
    "T02n0100_007:0421b14": "臣眷屬詳議講論，所謂作沙門者，為得捉於",
    "T02n0100_007:0421b15": "錢寶，以不得捉金不？時，彼眾中有一人言：『縱",
    "T02n0100_007:0421b16": "令捉者，竟有何過？應當得捉。』有一人言：『不應",
    "T02n0100_007:0421b17": "得捉。沙門釋子不捉金寶。』世尊！如是二語，",
    "T02n0100_007:0421b18": "為得名為稱法而說，為不稱說？若作斯語，非",
    "T02n0100_007:0421b19": "為毀佛，非過言耶？為是佛說，為非是乎？」佛告",
    "T02n0100_007:0421b20": "聚落主：「若作是說，斯名謗我，為不稱說，名為",
    "T02n0100_007:0421b21": "過說。然我所說，實不同彼。何以故？為比丘",
    "T02n0100_007:0421b22": "者，沙門釋子，法不應捉金等錢寶。若捉金等",
    "T02n0100_007:0421b23": "錢寶，彼非沙門釋子之法，佛之教法轉勝",
    "T02n0100_007:0421b24": "端嚴。佛如是說，為比丘者，不應捉於金等錢",
    "T02n0100_007:0421b25": "寶，設有捉者，非沙門法。」村主言：「我於彼時，",
    "T02n0100_007:0421b26": "於大眾中，亦作是說，沙門釋子實不應捉金",
    "T02n0100_007:0421b27": "等錢寶，若有捉者，宜應自恣放逸五欲。」時，",
    "T02n0100_007:0421b28": "彼村主聞佛所說，頂禮而去。當於爾時，阿難",
    "T02n0100_007:0421b29": "比丘侍立佛側，以扇扇佛。佛告阿難曰：「汝",
    "T02n0100_007:0421c01": "可召諸比丘依此王舍城而住止者，盡集講",
    "T02n0100_007:0421c02": "堂。」爾時，阿難奉佛教已，如佛所命，勅諸比丘，",
    "T02n0100_007:0421c03": "盡集講堂。時，諸比丘各來集已，阿難詣佛，頂",
    "T02n0100_007:0421c04": "禮佛足，在一面坐。白佛言：「世尊！諸比丘僧",
    "T02n0100_007:0421c05": "依王舍城迦蘭陀竹林者，皆來集在講堂之",
    "T02n0100_007:0421c06": "中，唯願世尊宜知是時。」爾時，世尊即往講堂，",
    "T02n0100_007:0421c07": "於眾僧前敷座而坐。佛告比丘：「有如意珠頂",
    "T02n0100_007:0421c08": "髮聚落主來至我所，頂禮我已，而作是言：『我",
    "T02n0100_007:0421c09": "於往日，在王宮殿，與諸輔相共議講論沙",
    "T02n0100_007:0421c10": "門之法，為應捉持金等錢寶，為不捉耶？時，彼",
    "T02n0100_007:0421c11": "眾中有一人言：「假令沙門捉持錢寶及金",
    "T02n0100_007:0421c12": "銀等，有何過咎？但捉無苦。」復有人言：「沙門之",
    "T02n0100_007:0421c13": "法，法不應捉金等錢寶。」如斯二人，其語不",
    "T02n0100_007:0421c14": "同，此二人言，何者稱法？』我即答言：『沙門釋",
    "T02n0100_007:0421c15": "子不應捉持金等錢寶。』時，聚落主而作是",
    "T02n0100_007:0421c16": "言：『我於昔時，於彼眾中，亦作是語，如斯沙",
    "T02n0100_007:0421c17": "門，得捉金等及以錢寶，亦應恣令受於五欲。』",
    "T02n0100_007:0421c18": "時，彼村主聞我所說，歡喜而去。」佛告諸比丘：",
    "T02n0100_007:0421c19": "「汝等當知，彼如意珠頂髮聚落主於眾人前",
    "T02n0100_007:0421c20": "作師子吼言：『沙門法不應受取金銀錢寶。』汝",
    "T02n0100_007:0421c21": "諸比丘從今已後，若有所須，欲捉之者，當作",
    "T02n0100_007:0421c22": "草木及捉糞想，寧捉糞穢，不捉寶物。」時，諸比",
    "T02n0100_007:0421c23": "丘聞佛所說，歡喜頂禮而去。",
    "T02n0100_007:0421c24": "127（一二七）如是我聞：一時，佛在瞻波國竭城祇",
    "T02n0100_007:0421c25": "池岸。時，聚落主號王頂髮，來詣佛所，頂禮尊",
    "T02n0100_007:0421c26": "足，在一面坐。佛告之曰：「此世間中，多有眾",
    "T02n0100_007:0421c27": "生依二種法：一貪欲樂，二名習於無益。身事",
    "T02n0100_007:0421c28": "非聖之法，徒受無益損減。習於欲樂，是名下",
    "T02n0100_007:0421c29": "賤繫累之法。受欲樂者，凡有三種。云何為三？",
    "T02n0100_007:0422a01": "一者、聚非法財，殘害物命，自樂己身，而為",
    "T02n0100_007:0422a02": "己身作正樂因，此亦不名供養父母，亦不名",
    "T02n0100_007:0422a03": "與妻子及其僮僕，亦非親友、知識、眷屬、輔弼",
    "T02n0100_007:0422a04": "己者，亦復不名為供養供給沙門、婆羅門，諸",
    "T02n0100_007:0422a05": "福田等。若如是者，不修上道，不作樂因，不得",
    "T02n0100_007:0422a06": "樂報，是名第一欲樂。設受欲樂，或時如法，或",
    "T02n0100_007:0422a07": "不如法，或為殘害，或不殘害，以樂己身，安樂",
    "T02n0100_007:0422a08": "父母、妻子、僮僕、親友、眷屬、輔弼己者，悉皆供",
    "T02n0100_007:0422a09": "養供給，與正安樂，然不施與沙門、婆羅門，及",
    "T02n0100_007:0422a10": "諸福田，亦復不修正道，不作樂因，不求樂報，",
    "T02n0100_007:0422a11": "不作生天因緣，是名第二欲樂。」佛復告聚落",
    "T02n0100_007:0422a12": "主：「若有集於財寶，如法而聚，而為殘害，以",
    "T02n0100_007:0422a13": "如法故，不造殘惡故，修自己身，正受其樂，",
    "T02n0100_007:0422a14": "亦名正理供養父母，及與妻子、僮僕、親友、眷",
    "T02n0100_007:0422a15": "屬、輔成己者，皆名正與安樂，正事給養。時時",
    "T02n0100_007:0422a16": "供養沙門、婆羅門，修立福田，修於上道，種於",
    "T02n0100_007:0422a17": "樂因，求樂果報，作生天因緣，是名第三受於",
    "T02n0100_007:0422a18": "欲樂。我今為諸受欲樂者，皆悉同說。設受欲",
    "T02n0100_007:0422a19": "樂，我說下賤。設受欲樂，我說為中。設受欲樂，",
    "T02n0100_007:0422a20": "我說為上。何者下賤？非法聚財，又不非法聚",
    "T02n0100_007:0422a21": "財，自樂己身，而為己身作正樂因，此亦不供",
    "T02n0100_007:0422a22": "養，亦不名與妻子、僮僕、親友、眷屬，亦不隨時",
    "T02n0100_007:0422a23": "供養沙門、婆羅門諸福田等，不修上道，不作",
    "T02n0100_007:0422a24": "樂因，不得樂報，不作生天因緣，是名為下。",
    "T02n0100_007:0422a25": "何等名中？設受欲樂，或時如法，或不如法，或",
    "T02n0100_007:0422a26": "為殘害，以自樂身，亦復安樂父母、妻子、僮僕、",
    "T02n0100_007:0422a27": "親屬，乃至不作生天因緣，是名為中。云何名",
    "T02n0100_007:0422a28": "上？所謂如法聚財，不作殘害，身正受樂，正",
    "T02n0100_007:0422a29": "理供養父母及與妻子、僮僕、親友，乃至能作生",
    "T02n0100_007:0422b01": "天因緣，是名為上。「何等無益三種苦身？所謂",
    "T02n0100_007:0422b02": "苦非聖法，無有義利，若有苦身，心已變壞。初",
    "T02n0100_007:0422b03": "犯禁戒，身心內外一切俱熱，追念此事，無時",
    "T02n0100_007:0422b04": "暫離。現在之世，不離煩熱，終不能得過人",
    "T02n0100_007:0422b05": "之法，是名初無益苦身法。若復有人，雖不犯",
    "T02n0100_007:0422b06": "戒，心亦不變，然復稱於身心二業，內外俱適，",
    "T02n0100_007:0422b07": "修學是事，現在之世，不離煩惱，終不能得過",
    "T02n0100_007:0422b08": "人之法，是名第二無益苦身。復次若更有人，",
    "T02n0100_007:0422b09": "雖不犯戒，心不變異，然復稱於身心二業，內",
    "T02n0100_007:0422b10": "外俱適，修念此事，現在之世，不離惱熱，有少",
    "T02n0100_007:0422b11": "增進過人之法，或得少智，或得見法，或少禪",
    "T02n0100_007:0422b12": "定，是名第三無益苦身。「聚落主！我亦不說無",
    "T02n0100_007:0422b13": "益苦行都為一種，有一苦行名為下品，復",
    "T02n0100_007:0422b14": "有苦行名為中品，又有苦行名為上品。云何",
    "T02n0100_007:0422b15": "名下？初毀戒時，心已變壞，身心內外一切俱",
    "T02n0100_007:0422b16": "熱，追念此事，無時暫離，於現在世，不離煩",
    "T02n0100_007:0422b17": "惱，終不能得過人之法，是名為下。云何名中？",
    "T02n0100_007:0422b18": "若復有人，雖不犯戒，心亦不變，然復稱於身",
    "T02n0100_007:0422b19": "心二業，內外俱適，修學此事，於現在世，不離",
    "T02n0100_007:0422b20": "惱熱，亦不能得過人之法，是名為中。云何名",
    "T02n0100_007:0422b21": "上？若更有人，雖不犯戒，心不變異，然復稱",
    "T02n0100_007:0422b22": "於身心二業，內外俱適，修學此事，於今現",
    "T02n0100_007:0422b23": "在，不能永斷一切煩惱，有少增進過人之法，",
    "T02n0100_007:0422b24": "或得少智，或得見法，或觸禪樂，是名為上。「為，",
    "T02n0100_007:0422b25": "聚落主！除是二邊，趣向於道，所謂三種欲樂，",
    "T02n0100_007:0422b26": "及以三種無益苦身，趣向中道。何等名為捨",
    "T02n0100_007:0422b27": "於三種欲樂之事，及以三種無益苦身，向",
    "T02n0100_007:0422b28": "中道耶？聚落主！貪染欲樂，惱害自身，亦惱害",
    "T02n0100_007:0422b29": "他，自他俱害，現集諸惡，於當來世，亦集諸",
    "T02n0100_007:0422c01": "惡。以此因緣，心煩悲憂，受諸苦惱。設盡欲",
    "T02n0100_007:0422c02": "結，亦無自苦，亦不苦他，亦復無有自他之苦，",
    "T02n0100_007:0422c03": "現在之世，不集諸苦，於未來世，亦復不集一",
    "T02n0100_007:0422c04": "切眾苦，以是義故，得現法樂，離眾惱熱，不擇",
    "T02n0100_007:0422c05": "時節，得近涅槃。於現在世，能得道果，智者自",
    "T02n0100_007:0422c06": "知，明了無滯，不隨他教，是名初中道。聚落",
    "T02n0100_007:0422c07": "主！復有中道，離於惱熱，不擇時節，得近涅",
    "T02n0100_007:0422c08": "槃，智者自知，不隨他教，所謂正見、正語、正",
    "T02n0100_007:0422c09": "業、正命、正定、正方便、正志、正念，是名第二中",
    "T02n0100_007:0422c10": "道。」說是法時，王頂髮聚落主遠塵離垢，得法",
    "T02n0100_007:0422c11": "眼淨。爾時，王頂髮聚落主知法、見法、得法，度",
    "T02n0100_007:0422c12": "疑彼岸，離於疑惑，不隨他教，不受異見，於",
    "T02n0100_007:0422c13": "佛法中，得自在辯。即從坐起，整衣服，合掌",
    "T02n0100_007:0422c14": "向佛，白佛言：「世尊！我於今日，已得出過，歸",
    "T02n0100_007:0422c15": "依於佛，亦復歸依法僧二寶，我持優婆塞",
    "T02n0100_007:0422c16": "戒，從今盡壽，歸依三寶。」爾時，王頂髮聚落",
    "T02n0100_007:0422c17": "主聞佛所說，歡喜踊躍，頂禮而去。",
    "T02n0100_007:0422c18": "128（一二八）爾時，世尊遊行於末牢村邑，漸次至",
    "T02n0100_007:0422c19": "於優樓頻螺聚落，在鸚鵡閻無果林中。時，驢",
    "T02n0100_007:0422c20": "姓聚落主遙聞世尊遊末牢邑，至優樓頻螺",
    "T02n0100_007:0422c21": "聚落鸚鵡閻無果林，作是思惟：「我聞世尊瞿",
    "T02n0100_007:0422c22": "曇所說之法，能滅現在一切苦習，我亦欲滅",
    "T02n0100_007:0422c23": "現在一切苦習，宜應詣彼，聽斯妙法，彼或為",
    "T02n0100_007:0422c24": "我說於盡滅苦習之道。」時，彼驢姓思惟是已，",
    "T02n0100_007:0422c25": "即出聚落，往世尊所，頂禮佛足，在一面坐。白",
    "T02n0100_007:0422c26": "佛言：「世尊！我聞如來所說之法，能滅眾生現",
    "T02n0100_007:0422c27": "在苦習。善哉！世尊垂哀矜愍，願為敷演現在",
    "T02n0100_007:0422c28": "能滅苦習之義。」爾時，世尊即告之曰：「我若為",
    "T02n0100_007:0422c29": "汝說於過去曾更無量眾苦滅苦習法，汝或",
    "T02n0100_007:0423a01": "時信，或不信，或樂不樂。我今亦欲為汝說於",
    "T02n0100_007:0423a02": "未來無量眾苦滅苦習法，而汝或信，或不信，",
    "T02n0100_007:0423a03": "或樂不樂。」佛復告曰：「我於今者，即於此處，為",
    "T02n0100_007:0423a04": "汝說於滅苦習法，汝當諦聽，至心受持。諸有",
    "T02n0100_007:0423a05": "眾生，起小苦處，而此苦中，種種差別，是等眾",
    "T02n0100_007:0423a06": "苦，因欲而生，皆習於欲，欲為根本，欲為因",
    "T02n0100_007:0423a07": "緣。」時，聚落主復白佛言：「善哉！世尊！今我根",
    "T02n0100_007:0423a08": "鈍，不解略說，唯願垂愍，廣演斯義，令我開",
    "T02n0100_007:0423a09": "悟。」佛復告言：「今我問汝，隨所樂答。此優樓",
    "T02n0100_007:0423a10": "頻螺聚落中，所有民眾，假設有人盡繫縛之，",
    "T02n0100_007:0423a11": "加諸罵辱，皆悉斬戮，汝頗於中，生苦惱不？」聚",
    "T02n0100_007:0423a12": "落主言：「雖復憂慘，不必一向生大苦惱。」復白",
    "T02n0100_007:0423a13": "佛言：「世尊！此優樓頻螺聚落之中，是我愛者，",
    "T02n0100_007:0423a14": "則能生我憂悲苦惱，心不悅豫；非我愛者，非",
    "T02n0100_007:0423a15": "我所欲，非我所念，於斯等邊，我則無有憂悲",
    "T02n0100_007:0423a16": "苦惱。」佛告之曰：「聚落主！是故當知，一切種種",
    "T02n0100_007:0423a17": "苦惱之生，皆由於欲，悉因於欲，欲為根本。」佛",
    "T02n0100_007:0423a18": "復告言：「聚落主！於汝意云何？若汝子未生，未",
    "T02n0100_007:0423a19": "依於母，未見聞時，頗於彼所，有欲親昵、愛念",
    "T02n0100_007:0423a20": "心不？」對曰：「無也。」佛復告言：「汝子依母而生長",
    "T02n0100_007:0423a21": "已，汝若見時，頗生欲親愛念以不？」對曰：「實",
    "T02n0100_007:0423a22": "爾。」佛言：「汝子依母生已，漸大，設當敗壞，王賊",
    "T02n0100_007:0423a23": "劫奪，若如是者，汝生苦惱憂悲念不？」聚落主",
    "T02n0100_007:0423a24": "曰：「若遭是事，當于爾時，我心愁毒，若死若",
    "T02n0100_007:0423a25": "近死，況復不生憂悲苦惱？」佛復告言：「是故當",
    "T02n0100_007:0423a26": "知，一切種種苦惱之生，皆因於欲，悉從欲生，",
    "T02n0100_007:0423a27": "欲為根本。」聚落主言：「希有世尊！所說甚善！巧",
    "T02n0100_007:0423a28": "為方喻。」復白佛言：「我子設當在于遠處，遣使",
    "T02n0100_007:0423a29": "往看，使若還遲，我與其母心意不安，怪使遲",
    "T02n0100_007:0423b01": "晚，我子將不平安耶？」佛言：「聚落主！是故當",
    "T02n0100_007:0423b02": "知，眾生苦惱，種種憂悲，皆因於欲，由欲而",
    "T02n0100_007:0423b03": "生，欲為根本。假使四愛敗壞變異，便生四",
    "T02n0100_007:0423b04": "種憂悲苦惱，若三亦皆生於憂悲苦惱，若有",
    "T02n0100_007:0423b05": "一愛，便生一憂悲苦惱。若無愛者，是則無有",
    "T02n0100_007:0423b06": "憂悲苦惱，離於塵垢，如池蓮華，不著於水。」",
    "T02n0100_007:0423b07": "說是法時，驢姓聚落主遠離塵垢，得法眼淨，",
    "T02n0100_007:0423b08": "見法得法，解法知法，度疑離惑，不從他心，",
    "T02n0100_007:0423b09": "不趣異道，於佛教法，獲得辯力。即從坐起，整",
    "T02n0100_007:0423b10": "衣服，合掌白佛，而作是言：「世尊！我已出離，歸",
    "T02n0100_007:0423b11": "依三寶，從今日夜為優婆塞，盡我形壽，生清",
    "T02n0100_007:0423b12": "淨信。」聞佛所說，歡喜頂禮而去。諸比丘聞佛",
    "T02n0100_007:0423b13": "所說，歡喜奉行。",
    "T02n0100_007:0423b14": "129（一二九）爾時，世尊與千二百五十大比丘僧、",
    "T02n0100_007:0423b15": "千優婆塞、五百乞兒，而自圍遶，遊行摩竭提",
    "T02n0100_007:0423b16": "國，從一聚落至一聚落，從城至城，乃至到",
    "T02n0100_007:0423b17": "彼那羅健陀城賣疊園林，於中止住。時，閉口",
    "T02n0100_007:0423b18": "姓聚落主是尼乾陀弟子，聞佛在摩竭提遊，",
    "T02n0100_007:0423b19": "乃至是中到此園林，作是念言：「我當往白師",
    "T02n0100_007:0423b20": "尼乾陀，然後往詣瞿曇邊。」時，閉口姓即往尼",
    "T02n0100_007:0423b21": "乾陀所，頂禮其足，在一面坐。時，尼乾陀即告",
    "T02n0100_007:0423b22": "之言：「汝能以二種論難瞿曇不？如兩鍓鉤，",
    "T02n0100_007:0423b23": "鉤取於魚，既不得吐，又不得嚥，斯二種論，",
    "T02n0100_007:0423b24": "亦復如是，能令於彼不得吐嚥。」聚落主言：",
    "T02n0100_007:0423b25": "「唯願教我，我當往問。何等二論能令瞿曇不",
    "T02n0100_007:0423b26": "得吐嚥？」尼乾陀言：「汝詣彼所，如我辭曰：『汝",
    "T02n0100_007:0423b27": "今瞿曇，頗欲利益諸家不？若不利益，與諸凡",
    "T02n0100_007:0423b28": "愚有何差別？若言利益，汝今云何將千二百",
    "T02n0100_007:0423b29": "比丘、千優婆塞、五百乞兒，從一聚落至一聚",
    "T02n0100_007:0423c01": "落，從城至城，破壞諸家。所經之處，為汝踐",
    "T02n0100_007:0423c02": "蹈、摧壞、傷毀，如雹害禾，是名破壞，非為利益。』」",
    "T02n0100_007:0423c03": "爾時，閉口受其教已，詣賣疊林，往詣佛所，",
    "T02n0100_007:0423c04": "粗相問訊，在一面坐。即白佛言：「瞿曇！汝今寧",
    "T02n0100_007:0423c05": "可不欲增長利益於諸家耶？汝豈不常讚嘆",
    "T02n0100_007:0423c06": "增長利益者乎？」佛告之曰：「我於長夜，恒欲增",
    "T02n0100_007:0423c07": "長利益之法。」時，聚落主而作是言：「汝若利",
    "T02n0100_007:0423c08": "益，何故今者於飢饉世，與千二百比丘、千優",
    "T02n0100_007:0423c09": "婆塞、五百乞兒，俱從一聚落至一聚落，從城",
    "T02n0100_007:0423c10": "至城，破壞諸家？斯非增長利益之法，所為損",
    "T02n0100_007:0423c11": "減，如雹害禾，汝壞人民亦復如是。」佛告之",
    "T02n0100_007:0423c12": "曰：「我憶九十一劫已來，無有一家以熟食施，",
    "T02n0100_007:0423c13": "而致損減。汝今且觀一切諸家，多饒財寶，眷",
    "T02n0100_007:0423c14": "屬僮僕，象馬牛羊，是富基業，有不從施而得",
    "T02n0100_007:0423c15": "者？不盡從施我，獲斯果報。有八因緣能壞諸",
    "T02n0100_007:0423c16": "家：若為王賊所侵，為火所燒，大水所漂，失所",
    "T02n0100_007:0423c17": "伏藏，生於惡子，不解生業，威逼用財，惡子無",
    "T02n0100_007:0423c18": "理，用於財貨。一切世人皆云：『八事能破居",
    "T02n0100_007:0423c19": "家。』我今更說第九之破。言第九者，所謂無",
    "T02n0100_007:0423c20": "常。離是九種外，言沙門瞿曇能破諸家，無",
    "T02n0100_007:0423c21": "有是處。若棄如是九種因緣，言沙門瞿曇，能",
    "T02n0100_007:0423c22": "破諸家，不增長者，無有是處。不捨是語，不捨",
    "T02n0100_007:0423c23": "是欲，如斯等人，猶如拍毱，必墮地獄。」時，閉口",
    "T02n0100_007:0423c24": "姓聚落主聞是語已，心生驚怖，憂惱厭惡，身",
    "T02n0100_007:0423c25": "毛為竪，起禮佛足，歸命於佛，而作是言：「我今",
    "T02n0100_007:0423c26": "誠心向佛懺悔！我甚愚癡，猶如孾兒，所作",
    "T02n0100_007:0423c27": "不善。今於佛前，虛妄不實，下賤妄語，唯願哀",
    "T02n0100_007:0423c28": "愍，聽我懺悔！」佛告之曰：「知汝至心，汝實知",
    "T02n0100_007:0423c29": "罪，實知愚癡，猶如孾兒，所作不善，汝於如",
    "T02n0100_007:0424a01": "來阿羅呵，作大虛妄鄙賤之業。今自知罪，誠",
    "T02n0100_007:0424a02": "心懺悔，善法增長，惡事退滅。我今愍汝，受汝",
    "T02n0100_007:0424a03": "懺悔，令汝善法增長，常不退失。」時，閉口姓聚",
    "T02n0100_007:0424a04": "落主聞佛所說，歡喜頂禮而去。",
    "T02n0100_007:0424a05": "130（一三〇）如是我聞：一時，佛在那羅乾陀城賣",
    "T02n0100_007:0424a06": "疊林中。爾時，閉口姓聚落主而作是念：「我",
    "T02n0100_007:0424a07": "今欲見沙門瞿曇，不見我師尼乾陀者，不得",
    "T02n0100_007:0424a08": "往彼。」即時往詣尼乾陀所，頂禮其足，在一面",
    "T02n0100_007:0424a09": "坐。時，尼乾陀即告之曰：「今我教汝，作二種難，",
    "T02n0100_007:0424a10": "令彼瞿曇既不得吐，又不得嚥。」閉口姓即問",
    "T02n0100_007:0424a11": "之曰：「阿闍梨！以何二難能令瞿曇不得吐",
    "T02n0100_007:0424a12": "嚥？」復告之曰：「汝當往詣彼瞿曇所，作如是",
    "T02n0100_007:0424a13": "言：『汝可不為利益安樂一切眾生？汝亦讚嘆",
    "T02n0100_007:0424a14": "利益安樂一切眾生之法，若言不為利益安",
    "T02n0100_007:0424a15": "樂一切眾生，與世凡愚有何差別？若言我欲",
    "T02n0100_007:0424a16": "利益安樂眾生，何不一切等同說法？云何而",
    "T02n0100_007:0424a17": "有不為說者？』」時，聚落主受其教已，往詣佛所，",
    "T02n0100_007:0424a18": "粗相問訊，在一面坐。即白佛言：「汝實不欲利",
    "T02n0100_007:0424a19": "益安樂諸眾生耶？豈不常讚如是法乎？」佛告",
    "T02n0100_007:0424a20": "之曰：「我於長夜，常欲利益一切眾生，亦恒讚",
    "T02n0100_007:0424a21": "嘆如是之法。」閉口姓言：「若如是者，何不為諸",
    "T02n0100_007:0424a22": "眾生等同說法，有不說者？」佛告之曰：「我今問",
    "T02n0100_007:0424a23": "汝，隨所樂答。譬如世人，有三種田：有一上田",
    "T02n0100_007:0424a24": "良美󰪏壤，極為上好。第二田者，適處其中",
    "T02n0100_007:0424a25": "好。第三田者，曠野邊遠，沙鹵鹹惡。有諸田",
    "T02n0100_007:0424a26": "夫，先於何田而下種子？」閉口姓言：「為利益",
    "T02n0100_007:0424a27": "者，先種良田，望獲大利。」佛告之言：「若良田",
    "T02n0100_007:0424a28": "盡，次種何田？」閉口姓言：「次種中者。種中田",
    "T02n0100_007:0424a29": "已，次種下田。亦復擲子，亦望後時少有所獲。」",
    "T02n0100_007:0424b01": "佛告之曰：「欲知上田，如我弟子，諸比丘、比丘",
    "T02n0100_007:0424b02": "尼，我為說法初中後善，成於己利，句義微",
    "T02n0100_007:0424b03": "妙，滿足利益，具足清白，顯發梵行。彼比丘、比",
    "T02n0100_007:0424b04": "丘尼聽我法已，依止我住，歸依於我，依憑於",
    "T02n0100_007:0424b05": "我，我為舟主，而濟渡之。我為開眼，令得視瞻，",
    "T02n0100_007:0424b06": "住於安樂。彼等聞已，各作是言：『佛為我說，我",
    "T02n0100_007:0424b07": "等咸當盡心修行，便於我等長夜利益，得義",
    "T02n0100_007:0424b08": "得樂。』彼中田者，如我弟子優婆塞、優婆夷，我",
    "T02n0100_007:0424b09": "為說法初中後善，成就己利，句義微妙，滿足",
    "T02n0100_007:0424b10": "利益，具足清白，顯發梵行。彼優婆塞、優婆夷",
    "T02n0100_007:0424b11": "聽我法已，依止於我，歸依於我，依憑於我，我",
    "T02n0100_007:0424b12": "為舟主，而濟渡之。我為開眼，令得視瞻，住於",
    "T02n0100_007:0424b13": "安樂。彼等聞已，各作是言：『佛為我說，我等咸",
    "T02n0100_007:0424b14": "當至心修行，便於我等，長夜利益，得義得",
    "T02n0100_007:0424b15": "樂。』欲知下田沙鹵惡者，如諸外道，我亦為說",
    "T02n0100_007:0424b16": "初中後善，乃至顯發梵行。彼諸外道各能聽",
    "T02n0100_007:0424b17": "受，隨其所樂，乃至一句，解其義趣，亦為彼",
    "T02n0100_007:0424b18": "等，於長夜中，救濟利益，得義得樂。」時，閉口",
    "T02n0100_007:0424b19": "姓聞佛所說，而作是言：「希有！瞿曇，善說美",
    "T02n0100_007:0424b20": "喻。」佛告之曰：「為成斯義，更說譬喻。如世人",
    "T02n0100_007:0424b21": "有三種瓫：有一水瓫，堅完不損，無有孔裂，亦",
    "T02n0100_007:0424b22": "無滲漏。其第二瓫，亦完不破，無有孔裂，少",
    "T02n0100_007:0424b23": "有滲漏。第三瓫者，亦破亦漏。彼人注水，應",
    "T02n0100_007:0424b24": "先何器？」對曰：「先於不破漏者。完器滿已，注第",
    "T02n0100_007:0424b25": "二器。其第二器雖完不破，然小滲漏。」佛復",
    "T02n0100_007:0424b26": "告言：「滿是瓫已，更注何處？其第三瓫，雖復漏",
    "T02n0100_007:0424b27": "破，亦應注水，為未漏間，暫得用故。其第一",
    "T02n0100_007:0424b28": "瓫喻我弟子諸比丘、比丘尼，我為說法，乃至",
    "T02n0100_007:0424b29": "令其得義得樂。其第二瓫喻我弟子諸優婆",
    "T02n0100_007:0424c01": "塞、優婆夷，我為說法，乃至得義得樂。其第三",
    "T02n0100_007:0424c02": "瓫喻諸外道，我為說法，若少聽受，乃至令",
    "T02n0100_007:0424c03": "其得義得樂。」時，閉口姓聚落主聞佛所說，心",
    "T02n0100_007:0424c04": "生驚怖，憂愁厭惡，身毛為竪，起禮佛足，而作",
    "T02n0100_007:0424c05": "是言：「我今誠心向佛懺悔！我甚愚癡，猶如",
    "T02n0100_007:0424c06": "孾兒，所作不善，面於佛前，虛妄不實，下賤",
    "T02n0100_007:0424c07": "妄語。唯願哀愍，聽我懺悔！」佛告之曰：「知汝至",
    "T02n0100_007:0424c08": "心，汝實知罪，實知愚癡，猶如孾兒，所作不",
    "T02n0100_007:0424c09": "善。汝於如來阿羅呵所，虛妄下賤，作斯妄",
    "T02n0100_007:0424c10": "語。汝今知罪，誠心懺悔，善法日增，惡事退",
    "T02n0100_007:0424c11": "減。今我愍汝，受汝懺悔，令汝善法增長，常",
    "T02n0100_007:0424c12": "不退失。」時，閉口姓聚落主聞佛所說，歡喜奉",
    "T02n0100_007:0424c13": "行，頂禮而去。",
    "T02n0100_007:0424c14": "131（一三一）如是我聞：一時，佛住那羅健陀城賣",
    "T02n0100_007:0424c15": "疊林中。爾時，結集論者聚落主作是思惟：",
    "T02n0100_007:0424c16": "「我今不應往見尼乾，當到佛所。」作是念已，尋",
    "T02n0100_007:0424c17": "往詣佛，問訊已訖，在一面坐。爾時，佛告結集",
    "T02n0100_007:0424c18": "論者聚落主：「彼尼乾陀若提之子，為諸弟子",
    "T02n0100_007:0424c19": "說何等法？」時，聚落主白佛言：「世尊！彼尼乾",
    "T02n0100_007:0424c20": "陀常作是說：『若作殺業，隨殺時多，必墮惡",
    "T02n0100_007:0424c21": "趣，入于地獄。偷盜邪婬及妄語等，亦復如",
    "T02n0100_007:0424c22": "是，隨作時多，必墮地獄。』」爾時，世尊告聚落",
    "T02n0100_007:0424c23": "主：「若如尼乾之所說者，眾生都無墜墮惡趣，",
    "T02n0100_007:0424c24": "入于地獄。所以者何？如尼乾說，若作殺業，隨",
    "T02n0100_007:0424c25": "殺時多，必墮惡趣，入于地獄。偷盜邪婬及妄",
    "T02n0100_007:0424c26": "語等，亦如是者。一切眾生，殺生時少，不殺時",
    "T02n0100_007:0424c27": "多。若以時多入地獄者，殺生時少，不殺時",
    "T02n0100_007:0424c28": "多，是故不應墮惡趣中，入于地獄。偷盜邪婬",
    "T02n0100_007:0424c29": "及妄語等，亦復如是，作業時少，不作時多，",
    "T02n0100_007:0425a01": "悉皆不應墜墮惡趣，入于地獄。」佛復告聚落",
    "T02n0100_007:0425a02": "主：「如汝說者，都無有人入于地獄。」時，聚落主",
    "T02n0100_007:0425a03": "即白佛言：「實爾，瞿曇。」佛復告聚落主：「世間若",
    "T02n0100_007:0425a04": "有教導者，出能善量，有慧分別，在思量地，",
    "T02n0100_007:0425a05": "以己言辯才，是凡夫地，為諸弟子說如是法。",
    "T02n0100_007:0425a06": "若殺生者，盡墮惡道，入于地獄，隨作業時多，",
    "T02n0100_007:0425a07": "以是多業，牽入地獄。盜竊邪婬并妄語時，亦",
    "T02n0100_007:0425a08": "復如是，隨作業時多，墮於惡趣，入于地獄。其",
    "T02n0100_007:0425a09": "諸弟子專心信樂彼師所說，至心受持，作如",
    "T02n0100_007:0425a10": "是言：『我教導主，知彼前境，見彼所見。』此諸弟",
    "T02n0100_007:0425a11": "子復有弟子，而語之言：『我教導主作如是",
    "T02n0100_007:0425a12": "說，若有殺生時，隨殺時多，墮於惡趣，入于",
    "T02n0100_007:0425a13": "地獄。』彼孫弟子作是念言：『我先殺生，必墮",
    "T02n0100_007:0425a14": "地獄。偷盜、邪婬及妄語時，必墮惡道，入於地",
    "T02n0100_007:0425a15": "獄。』因此作見，即得是見，是名邪見。不捨是",
    "T02n0100_007:0425a16": "見，不解疑惑，不悔所作，惡業之因，而猶常",
    "T02n0100_007:0425a17": "作如是惡業，心不肯改，不能滿足。心所解脫，",
    "T02n0100_007:0425a18": "亦不滿足。慧解脫，亦不滿足。以心解脫、慧解",
    "T02n0100_007:0425a19": "脫，不滿足故，誹謗賢聖。謗賢聖故，即是邪見。」",
    "T02n0100_007:0425a20": "佛復告聚落主：「設有一人，作是邪見，墮在惡",
    "T02n0100_007:0425a21": "道，入於地獄。一切眾生，皆有因緣染污心垢，",
    "T02n0100_007:0425a22": "以是緣故，一切眾生得業結使。設有佛出，如",
    "T02n0100_007:0425a23": "來、應、正遍知、阿羅呵、三藐三佛陀，佛以種種",
    "T02n0100_007:0425a24": "因緣呵於殺生、偷盜、邪婬，及妄語等，亦復如",
    "T02n0100_007:0425a25": "是。兼讚嘆彼勝法，有決定信解。」復白佛言：「我",
    "T02n0100_007:0425a26": "之世尊，真實知見，種種說法，令我得與弟子",
    "T02n0100_007:0425a27": "說如是法，種種因緣呵責殺生，讚嘆不殺生。",
    "T02n0100_007:0425a28": "種種因緣讚不妄語、不邪婬、不偷盜。我於昔",
    "T02n0100_007:0425a29": "時，已曾殺生、偷盜、邪婬，及妄語等，我以此因",
    "T02n0100_007:0425b01": "緣，常自悔責。雖自悔責，而得名為不作罪",
    "T02n0100_007:0425b02": "業。是故深自悔責，如是惡業，以懺悔故，皆",
    "T02n0100_007:0425b03": "除疑悔，增進善業。更不殺生、偷盜、邪婬，及妄",
    "T02n0100_007:0425b04": "語等，悔責先造，後更不作種種惡業。以是之",
    "T02n0100_007:0425b05": "故，心得滿足，而獲解脫，亦能滿足慧解脫。",
    "T02n0100_007:0425b06": "心慧滿故，不謗賢聖。不謗賢聖故，便得正",
    "T02n0100_007:0425b07": "見。」佛告聚落主：「以能修於正見緣故，身壞命",
    "T02n0100_007:0425b08": "終，得向善趣，生于天上。以能懺悔正見之故，",
    "T02n0100_007:0425b09": "能淨一切眾生之心，亦能淨於眾生結業煩",
    "T02n0100_007:0425b10": "惱罪垢。賢聖弟子得聞此事，即時修學。若時",
    "T02n0100_007:0425b11": "及時分，時分中間，中間晝夜已過，如是時",
    "T02n0100_007:0425b12": "中，為殺時多，不殺時多？以義推之，殺生時",
    "T02n0100_007:0425b13": "少，不殺時多。我於彼時故作殺生，我實不",
    "T02n0100_007:0425b14": "善，所作非理。我從今已後，更不復殺。我於",
    "T02n0100_007:0425b15": "一切更不生嫌，更不生恨，亦不生嫉，深生歡",
    "T02n0100_007:0425b16": "喜。生歡喜故，深生愛樂。生愛樂故，深得猗",
    "T02n0100_007:0425b17": "樂。深猗樂故，得受於樂。以受樂故，其心得",
    "T02n0100_007:0425b18": "定。賢聖弟子心得定故，得與慈俱。與慈俱",
    "T02n0100_007:0425b19": "故，無怨嫌恨，得於無嫉，其心廣大，志趣弘",
    "T02n0100_007:0425b20": "博，無量無邊。善修慈故，於彼東方一切眾",
    "T02n0100_007:0425b21": "生都無怨嫌，南西北方，四維上下，亦復如",
    "T02n0100_007:0425b22": "是，於一切世界普生慈心，作是意解，當修",
    "T02n0100_007:0425b23": "立如是善心，於善中住。」爾時，世尊取地少土，",
    "T02n0100_007:0425b24": "置於爪上，問造論姓聚落主言：「大地土多？爪",
    "T02n0100_007:0425b25": "上土多？」聚落主言：「爪上之土極為尠少，不可",
    "T02n0100_007:0425b26": "方喻。大地之土，百分、千分、千億分，不得比喻，",
    "T02n0100_007:0425b27": "共相挍量。」佛告聚落主：「所有罪業，如爪上土，",
    "T02n0100_007:0425b28": "大地之土算數譬喻不能量度。」聚落主言：「如",
    "T02n0100_007:0425b29": "是，如是。惡業挍量，可知如是少業，不能牽人",
    "T02n0100_007:0425c01": "令墮惡道，亦不能住，亦不可計。夫行慈者，所",
    "T02n0100_007:0425c02": "得功德，如大地土；殺生之罪，如爪上土。悲之",
    "T02n0100_007:0425c03": "功德，如大地土；偷盜之罪，如爪上土。喜之功",
    "T02n0100_007:0425c04": "德，如大地土；邪婬之罪，如爪上土。捨之功",
    "T02n0100_007:0425c05": "德，如大地土；妄語之罪，如爪上土。」如來分",
    "T02n0100_007:0425c06": "別如是法時，造論姓聚落主聞佛所說，遠塵",
    "T02n0100_007:0425c07": "離垢，得法眼清淨，得法證法，見法知法，得",
    "T02n0100_007:0425c08": "法邊際，度諸疑惑，不隨他信，尋得已辦。即起",
    "T02n0100_007:0425c09": "離坐，整衣合掌，白佛言：「世尊！我已得度！我已",
    "T02n0100_007:0425c10": "得度！今歸依佛，歸依法僧，為優婆塞，盡其",
    "T02n0100_007:0425c11": "形命，信心清淨。」聚落主復白佛言：「世尊！譬如",
    "T02n0100_007:0425c12": "為利養故，作於惡罵，日日轉惡，尚失己財，",
    "T02n0100_007:0425c13": "況復得利。我亦如是，為得利故，親近愚癡不",
    "T02n0100_007:0425c14": "善尼乾。我以狂惑，親近於彼，供養恭敬，我",
    "T02n0100_007:0425c15": "於彼所，不得善利，為其所陷，將墮地獄。世",
    "T02n0100_007:0425c16": "尊拔我，得離惡趣，今重歸佛法僧，我盡形壽",
    "T02n0100_007:0425c17": "為優婆塞。我先於彼愚癡尼乾所，有信心、愛",
    "T02n0100_007:0425c18": "念、恭敬，悉皆捨棄。我今第三亦重歸依佛法",
    "T02n0100_007:0425c19": "僧寶，盡我形壽為優婆塞，不生不信。」時，造論",
    "T02n0100_007:0425c20": "姓聚落主聞佛所說，歡喜頂禮而去。",
    "T02n0100_007:0425c21": "動搖及鬪諍　　調馬與惡性",
    "T02n0100_007:0425c22": "頂髮并牟尼　　王髮及驢姓",
    "T02n0100_007:0425c23": "飢饉與種田　　說何論為十",
    "T02n0100_007:0425c24": "別譯雜阿含經卷第七"
}