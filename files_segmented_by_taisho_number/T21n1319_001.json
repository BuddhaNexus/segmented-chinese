{
    "T21n1319_001:0472b20": "瑜伽集要熖口施食起教阿難陀",
    "T21n1319_001:0472b21": "緣由",
    "T21n1319_001:0472b23": "唐三藏沙門不空奉　詔譯",
    "T21n1319_001:0472b24": "爾時世尊。在迦毘羅城尼俱律那僧伽藍所。",
    "T21n1319_001:0472b25": "與諸比丘并諸菩薩無數眾會。前後圍遶而",
    "T21n1319_001:0472b26": "為說法。爾時阿難獨居靜處念所受法。即於",
    "T21n1319_001:0472b27": "其夜三更已後。見一餓鬼名曰焰口。其形醜",
    "T21n1319_001:0472b28": "陋身體枯瘦。口中火然咽如針鋒。頭髮髼亂",
    "T21n1319_001:0472b29": "牙爪長利甚可怖畏。住阿難前白阿難言。汝",
    "T21n1319_001:0472c01": "却後三日命將欲盡。即便生於餓鬼之中。是",
    "T21n1319_001:0472c02": "時阿難聞此語已。心生惶怖問餓鬼言。大士",
    "T21n1319_001:0472c03": "若我死後生餓鬼者。我今行何方便得免斯",
    "T21n1319_001:0472c04": "苦。爾時餓鬼白阿難言。汝於來日晨朝。若能",
    "T21n1319_001:0472c05": "布施百千那由他恒河沙數餓鬼飲食。并餘",
    "T21n1319_001:0472c06": "無量婆羅門仙。閻羅所司業道冥官。及諸鬼",
    "T21n1319_001:0472c07": "神先亡久遠等所食飲食。如摩伽陀國所用",
    "T21n1319_001:0472c08": "之斛。各施七七斛飲食。并為我等供養三寶。",
    "T21n1319_001:0472c09": "汝得增壽。令我等輩離餓鬼苦得生天上。阿",
    "T21n1319_001:0472c10": "難見此焰口餓鬼。身形羸瘦枯燋極醜。口中",
    "T21n1319_001:0472c11": "火然其咽如針。頭髮髼亂毛爪長利。又聞是",
    "T21n1319_001:0472c12": "語。甚大驚怖。身毛皆竪即至晨朝。從座而起",
    "T21n1319_001:0472c13": "往詣佛所。右遶三匝頂禮佛足。身體戰慄而",
    "T21n1319_001:0472c14": "白佛言。大悲世尊願救我苦。所以者何。昨夜",
    "T21n1319_001:0472c15": "三更經行靜處念所受法。見焰口鬼而語我",
    "T21n1319_001:0472c16": "言。汝過三日必當命盡生餓鬼中。我問鬼言。",
    "T21n1319_001:0472c17": "云何令我得免斯苦。餓鬼答言。汝若能施百",
    "T21n1319_001:0472c18": "千那由他恒河沙數無量餓鬼。婆羅門仙閻",
    "T21n1319_001:0472c19": "羅所司業道冥官。及諸鬼神侍從眷屬先亡",
    "T21n1319_001:0472c20": "久達。平等普施餓鬼飲食。汝得增壽。白言世",
    "T21n1319_001:0472c21": "尊。云何能辦無量飲食充足。佛告阿難汝今",
    "T21n1319_001:0472c22": "勿怖。我念過去無量劫中。曾作婆羅門時。於",
    "T21n1319_001:0472c23": "觀世音菩薩摩訶薩邊受得陀羅尼　名曰無",
    "T21n1319_001:0472c24": "量威德自在光明如來陀羅尼法。佛告阿難。",
    "T21n1319_001:0472c25": "汝若善能作此陀羅尼法加持七遍。能令一",
    "T21n1319_001:0472c26": "食變成種種甘露飲食。即能充足百千俱胝",
    "T21n1319_001:0472c27": "那由他恒河沙數一切餓鬼。婆羅門仙異類",
    "T21n1319_001:0472c28": "鬼神上妙飲食。皆得飽滿。如是等眾。一一各",
    "T21n1319_001:0472c29": "得摩伽陀國所用之斛。此食此水量同法界。",
    "T21n1319_001:0473a01": "食之無盡。皆獲聖果解脫苦身。佛告阿難。汝",
    "T21n1319_001:0473a02": "今受持此陀羅尼法。令汝福德壽命增長。餓",
    "T21n1319_001:0473a03": "鬼生天及生淨土受人天身。能令施主。轉障",
    "T21n1319_001:0473a04": "消災延年益壽。現招勝福當證菩提。發廣大",
    "T21n1319_001:0473a05": "心普為有情。積劫已來多生父母。列宿天曹",
    "T21n1319_001:0473a06": "幽司地府焰魔鬼界。蜫微蠢動一切含靈。普",
    "T21n1319_001:0473a07": "設無遮廣大供養悉來赴會。承佛威光洗滌",
    "T21n1319_001:0473a08": "身田。獲斯勝利受人天樂。唯願諸佛般若菩",
    "T21n1319_001:0473a09": "薩金剛天等。及諸業道無量聖賢。以無緣慈",
    "T21n1319_001:0473a10": "證我所行。是故我等為欲滿足宏誓願故。為",
    "T21n1319_001:0473a11": "欲宏護令濟有情無退失故。為摧諸業令清",
    "T21n1319_001:0473a12": "淨故。為欲精進求無上道速成就故。為欲拔",
    "T21n1319_001:0473a13": "濟惡道眾生。永拋苦海登彼岸故。如經所說",
    "T21n1319_001:0473a14": "無邊世界六道四生。其中所有為於主宰統",
    "T21n1319_001:0473a15": "領上首之者。皆是住不思議解脫菩薩。慈悲",
    "T21n1319_001:0473a16": "誓願分形布影示現化身。在六道中同類受",
    "T21n1319_001:0473a17": "苦。設於方便不被煩惱隨煩惱壞。分別諸業",
    "T21n1319_001:0473a18": "令發道意。常自克責悔身造作。調伏教化一",
    "T21n1319_001:0473a19": "切眾生為大導師。摧滅三塗淨諸業道。斷截",
    "T21n1319_001:0473a20": "愛流不捨行願。處於苦海為善知識。成熟利",
    "T21n1319_001:0473a21": "樂一切有情證大涅槃。若有施主深信大乘",
    "T21n1319_001:0473a22": "渴仰瑜伽。願樂見聞陀羅尼藏甘露法門。為",
    "T21n1319_001:0473a23": "諸有情興拔濟心。慇懃稱讚捨大財寶。三請",
    "T21n1319_001:0473a24": "於師方許壇法。平等一如離怨憎想。常行布",
    "T21n1319_001:0473a25": "施無有悔恨。親近善友勇猛精進無有怯弱。",
    "T21n1319_001:0473a26": "至求大道稱讚三寶。撫育生命方便拔濟皆",
    "T21n1319_001:0473a27": "令解脫。不以惡求而養身命。常自利他。彼善",
    "T21n1319_001:0473a28": "男子是真善友。行菩薩行普為三塗。諸惡趣",
    "T21n1319_001:0473a29": "中一切餓鬼。焰魔王等婆羅門仙。虛空諸天",
    "T21n1319_001:0473b01": "釋梵四王。列宿天曹龍神八部。日月須彌修",
    "T21n1319_001:0473b02": "羅外道。六欲魔眾水火風空。山林窟穴舍宅",
    "T21n1319_001:0473b03": "宮殿伽藍。大地江河流泉浴池。廟宇吉凶遊",
    "T21n1319_001:0473b04": "行神眾。抄錄善惡神通無礙。毛羽飛空水族",
    "T21n1319_001:0473b05": "遊鱗。披毛角類蠢動含靈。曝野遊魂鞭尸苦",
    "T21n1319_001:0473b06": "澁。多生冤恨相繫未免。歷劫冤魂負於財命。",
    "T21n1319_001:0473b07": "亡過僧尼未證果者。多生父母眷屬親戚。承",
    "T21n1319_001:0473b08": "如來教得出三塗。無量地獄發菩提心。各願",
    "T21n1319_001:0473b09": "放捨解脫冤結。遞相讚念如父母想。到此道",
    "T21n1319_001:0473b10": "場證知護念。心懷踊躍如優曇花。甚難可值",
    "T21n1319_001:0473b11": "由自造作。處於人間識情難定。多隨妄起積",
    "T21n1319_001:0473b12": "為苦源。未獲聖果旋生過患。又復依王水土",
    "T21n1319_001:0473b13": "住佛慈光常思曩緣猶懷今果。日夜克責何報",
    "T21n1319_001:0473b14": "如斯。或為眷屬親戚父母。幾曾翻覆顛倒攀",
    "T21n1319_001:0473b15": "緣。改形換面豈將辯識。惟願今日承斯佛力。",
    "T21n1319_001:0473b16": "駕逈飛空到此道場。慈光拂體各隨形類。懺",
    "T21n1319_001:0473b17": "滌塵尤發菩提心。納斯供養。佛告阿難。若欲",
    "T21n1319_001:0473b18": "受持施食之法。須依瑜伽甚深三昧阿闍梨",
    "T21n1319_001:0473b19": "法。若樂修行者。應從瑜伽阿闍梨學。發無上",
    "T21n1319_001:0473b20": "大菩提心受三昧戒。入大曼拏囉得灌頂者。",
    "T21n1319_001:0473b21": "然許受之。受大毘盧遮那如來五智灌頂。紹",
    "T21n1319_001:0473b22": "阿闍梨位方可傳教也。若不爾者遞不相許。",
    "T21n1319_001:0473b23": "設爾修行自招殃咎。成盜法罪終無功效。若",
    "T21n1319_001:0473b24": "受灌頂依於師教。修習瑜伽威儀法式。善能",
    "T21n1319_001:0473b25": "分別了達法相。故名三藏。阿闍梨方得傳斯",
    "T21n1319_001:0473b26": "教也。若欲作法。先自護持弟子亦爾。定知日",
    "T21n1319_001:0473b27": "已。選擇淨地精華大舍。閑靜園林鬼神愛樂。",
    "T21n1319_001:0473b28": "流泉浴池江海山澤。福德之地堂舍亦得。如",
    "T21n1319_001:0473b29": "法塗摩用香水泥。隨施主力方圓大小。四角",
    "T21n1319_001:0473c01": "竪幖如法莊嚴。用五色綵安火焰珠。又於珠",
    "T21n1319_001:0473c02": "內安置佛頂大悲隨求尊勝。東北佛頂。東南",
    "T21n1319_001:0473c03": "大悲。西南隨求。西北尊勝。又於四柱如法莊",
    "T21n1319_001:0473c04": "嚴。殊特妙好名吉祥幢。令百由旬無諸衰患。",
    "T21n1319_001:0473c05": "即成結界。風吹影拂土撒水霑。罪障消亡獲",
    "T21n1319_001:0473c06": "大福利。眼見耳聞普皆利濟。次復周圍懸繒",
    "T21n1319_001:0473c07": "幡蓋。寶扇白拂布列位次。阿伽香水妙花燈",
    "T21n1319_001:0473c08": "塗。飲食湯藥種種果味及餘物等。以法淨除",
    "T21n1319_001:0473c09": "勿令觸穢。莊嚴若了手執香爐。右遶道場遍",
    "T21n1319_001:0473c10": "以觀照。不周備處重要安排。莊嚴事畢與諸",
    "T21n1319_001:0473c11": "弟子。香湯洗浴著新淨衣。出外中庭如法洒",
    "T21n1319_001:0473c12": "掃。香泥塗地如法莊嚴。名三昧耶壇。於道場",
    "T21n1319_001:0473c13": "外敷淨薦褥嚴整威儀。作禮三拜面東胡跪。",
    "T21n1319_001:0473c14": "手執香爐作啟請法。",
    "T21n1319_001:0473c15": "瑜伽集要焰口施食起教阿難陀緣由竟"
}