{
    "T33n1707_01b:0321c19": "folio_1b 仁王般若經疏卷上二",
    "T33n1707_01b:0321c21": "吉藏法師撰",
    "T33n1707_01b:0321c22": "爾時諸大眾俱共僉然生疑，各相謂言：「四無所",
    "T33n1707_01b:0321c23": "畏、十八不共法、」爾時諸大眾俱共僉然下，",
    "T33n1707_01b:0321c24": "說經時節中第五疑問分。就文有四別：初大",
    "T33n1707_01b:0321c25": "眾同疑；各相謂言下，第二發言論辨；前已為",
    "T33n1707_01b:0321c26": "我等下，第三序其疑事；時十六大國王下，第",
    "T33n1707_01b:0321c27": "四明如來事不可知。初文云僉然者，咸皆然",
    "T33n1707_01b:0321c28": "也。第二論辨，各相謂言者，互相諮門也。四無",
    "T33n1707_01b:0321c29": "畏者，欲出其疑情，先舉佛德，故明四無畏也。",
    "T33n1707_01b:0322a01": "一一切智、二漏盡、三盡苦道、四說障道。通名",
    "T33n1707_01b:0322a02": "無畏者，《十住毘婆娑》云「不懼外難，故云無畏。」",
    "T33n1707_01b:0322a03": "十八不共者，一身無失、二口無失、三念無失、四",
    "T33n1707_01b:0322a04": "無異想、五無不定心、六無不知已捨心、七大欲",
    "T33n1707_01b:0322a05": "無減、八精進無減、九念無減、十慧無減、十一解",
    "T33n1707_01b:0322a06": "脫無減、十二解脫知見無減、十三身業隨智慧",
    "T33n1707_01b:0322a07": "行、十四口業隨智慧行、十五意業隨智慧行、十",
    "T33n1707_01b:0322a08": "六智慧知過去世無礙、十七智慧知未來世無",
    "T33n1707_01b:0322a09": "礙、十八智慧知現在世無礙。",
    "T33n1707_01b:0322a10": "「五眼法身大覺世尊，前已為我等大眾二十九",
    "T33n1707_01b:0322a11": "年說《摩訶般若波羅蜜》、《金剛般若波羅蜜》、《天王",
    "T33n1707_01b:0322a12": "問般若波羅蜜》、《光讚般若波羅蜜》，今日如來放",
    "T33n1707_01b:0322a13": "大光明，斯作何事？」五眼者，如來一眼即究竟",
    "T33n1707_01b:0322a14": "諸道，何須此五？將境即智，故有此五。肉眼者，",
    "T33n1707_01b:0322a15": "照金剛已還一切諸法皆盡。天眼者，照如來",
    "T33n1707_01b:0322a16": "果第一義諦，名為障外。慧眼者，照常無常等",
    "T33n1707_01b:0322a17": "一切法空。法眼者，照一切有為法因果理事。",
    "T33n1707_01b:0322a18": "佛眼者，即究竟諸道也。法身者，真法為體、妙",
    "T33n1707_01b:0322a19": "解為軀，故云法身也。大覺者，覺中之極，名大",
    "T33n1707_01b:0322a20": "覺也。世尊者，外國云路伽那伽，此云世尊。路",
    "T33n1707_01b:0322a21": "伽名世，那伽名尊。前已為我等下，第三序疑",
    "T33n1707_01b:0322a22": "事。二十九年已說四般若，今復三十年初月",
    "T33n1707_01b:0322a23": "八日放光明，與前何異？於王舍城耆闍崛山",
    "T33n1707_01b:0322a24": "說《大品》，至舍衛國說《金剛般若》、《天王問般若》，",
    "T33n1707_01b:0322a25": "後還王舍城耆闍崛山說《光讚般若》、《道行般若》，",
    "T33n1707_01b:0322a26": "具出《光讚般若》。今日如來放大光明斯作何",
    "T33n1707_01b:0322a27": "事？正出疑情不決辭也。依《金剛仙論》明八部",
    "T33n1707_01b:0322a28": "般若，此經明五部也。",
    "T33n1707_01b:0322a29": "時十六大國王中，舍衛國主波斯匿王，名曰月",
    "T33n1707_01b:0322b01": "光，德行十地、六度、三十七品、四不壞淨，行摩訶",
    "T33n1707_01b:0322b02": "衍化。時十六大國下，第四明如來事不可知。",
    "T33n1707_01b:0322b03": "文有二：初出波斯匿王名；德行下，歎德。初釋",
    "T33n1707_01b:0322b04": "名者，且明二因緣：若依父母立名曰勝軍，與",
    "T33n1707_01b:0322b05": "如來同日而生，後人大雄略能破強敵，凡所",
    "T33n1707_01b:0322b06": "鬪處恒勝，父母立字名曰勝軍。二月光者，世",
    "T33n1707_01b:0322b07": "人所號也。佛如日光，波斯匿王助佛猶如月",
    "T33n1707_01b:0322b08": "光，故名月光也。德行十地下，次明歎德。所言",
    "T33n1707_01b:0322b09": "十地者，如上說。六度者，一檀，捨財為能；二尸",
    "T33n1707_01b:0322b10": "羅，防非為義；三忍，以息瞋為功；四精進，以策",
    "T33n1707_01b:0322b11": "懃為用；五禪，攝心為德；六般若，觀達無義。具",
    "T33n1707_01b:0322b12": "《智度論》釋。三十七品者，三四、二五、單七、隻八，",
    "T33n1707_01b:0322b13": "名雖三十七，以十法為根本，謂信、戒、念、定、慧、",
    "T33n1707_01b:0322b14": "精進、思惟、除、喜、捨，十中開六合四為三十七。",
    "T33n1707_01b:0322b15": "開六者，分信為二，信根、信力。戒分為三，正語、",
    "T33n1707_01b:0322b16": "正業、正命。念分為四，念根、念力、念覺支、正",
    "T33n1707_01b:0322b17": "念也。精進有八，四正懃、精進根、精進力、精進",
    "T33n1707_01b:0322b18": "覺支、正精進。開定為八，四如意足、定根、定",
    "T33n1707_01b:0322b19": "力、定覺支、正定。開慧為八者，四念處、慧根、",
    "T33n1707_01b:0322b20": "慧力、擇法覺支、正見也。四不壞淨者，信佛、信",
    "T33n1707_01b:0322b21": "法、信僧、信戒不壞也。行摩訶衍化者，月光所",
    "T33n1707_01b:0322b22": "弘大乘也。",
    "T33n1707_01b:0322b23": "次第問居士寶蓋、法淨名等八百人，復問須菩",
    "T33n1707_01b:0322b24": "提、舍利弗等五千人，復問彌勒、師子吼等十千",
    "T33n1707_01b:0322b25": "人，無能答者。次第問者，請決所疑也。居士",
    "T33n1707_01b:0322b26": "寶蓋乃至師子吼等十千人無能答者，如來",
    "T33n1707_01b:0322b27": "放光，不知欲說何等法？非下位所知，如來出",
    "T33n1707_01b:0322b28": "定會當自說，所以不答也。",
    "T33n1707_01b:0322b29": "時波斯匿王即以神力作八萬種音樂，十八梵",
    "T33n1707_01b:0322c01": "六欲諸天亦作八萬種音樂，聲動三千，乃至十",
    "T33n1707_01b:0322c02": "方恒河沙佛土有緣斯現。彼他方佛國中，南方",
    "T33n1707_01b:0322c03": "法戈菩薩，共五百萬億大眾俱，來入此大會；東",
    "T33n1707_01b:0322c04": "方寶柱菩薩，共九百萬億大眾俱，來入此大會；",
    "T33n1707_01b:0322c05": "北方虛空性菩薩，共百千萬億大眾俱，來入此",
    "T33n1707_01b:0322c06": "大會；西方善住菩薩，共十恒河沙大眾俱，來入",
    "T33n1707_01b:0322c07": "此大會；六方亦復如是。作樂亦然，亦復共作無",
    "T33n1707_01b:0322c08": "量音樂覺悟如來。時波斯匿王下，說經時序",
    "T33n1707_01b:0322c09": "中第六明月光及諸天等作樂歎佛，召集十",
    "T33n1707_01b:0322c10": "方眾來聞經。就中有三：初月光作八萬種音",
    "T33n1707_01b:0322c11": "樂；二十八梵下，諸天作樂歎佛；三彼他方下，",
    "T33n1707_01b:0322c12": "明十方菩薩雲集，作無量音樂覺悟如來。南",
    "T33n1707_01b:0322c13": "方法戈菩薩者，各以一德彰其號也。入二禪",
    "T33n1707_01b:0322c14": "尚無，為聲判所動。今言覺悟如來者，此明有",
    "T33n1707_01b:0322c15": "機感佛耳。",
    "T33n1707_01b:0322c16": "佛即知時，得眾生根，即從定起，方坐蓮華師子",
    "T33n1707_01b:0322c17": "座上，如金剛山王。大眾歡喜，各各現無量神通，",
    "T33n1707_01b:0322c18": "地及虛空大眾而住。佛即知時下，說經時序",
    "T33n1707_01b:0322c19": "中第七明如來起三昧分。知時者，大乘法可",
    "T33n1707_01b:0322c20": "說之時。得眾生根者，知物機熟也。即從定起",
    "T33n1707_01b:0322c21": "者，明如來善深達緣起、善識物機，欲現大用故",
    "T33n1707_01b:0322c22": "所以起也。如來三業益物，上明放光雨華，是",
    "T33n1707_01b:0322c23": "身業益物也；〈空品〉已下吐音陳教，明口業益",
    "T33n1707_01b:0322c24": "物也。身口不孤，必兼於意業。意業冥加，動地",
    "T33n1707_01b:0322c25": "等是意業益物也。將欲現口業，所以出定也。",
    "T33n1707_01b:0322c26": "方坐蓮華師子座者，蓮華是濡膬，欲現奇特",
    "T33n1707_01b:0322c27": "相也。師子座者，如《釋論》云「非是實師子，亦非",
    "T33n1707_01b:0322c28": "木石師子。以如來是人中師子，所坐之處若座",
    "T33n1707_01b:0322c29": "若床皆名師子也。」如金剛山王者，譬如須彌",
    "T33n1707_01b:0323a01": "山安處大海，不為四風所動，表明如來智慧",
    "T33n1707_01b:0323a02": "安處法性虛空，不為四種邪師所動，故言",
    "T33n1707_01b:0323a03": "金剛山王也。大眾歡喜各各現無量神通者，",
    "T33n1707_01b:0323a04": "上見如來入定廣現神力，情疑不決故，所以不",
    "T33n1707_01b:0323a05": "喜；今見出定，坐師子座將欲說法，決我等疑、",
    "T33n1707_01b:0323a06": "生我等解，慶利之深故名喜也。地乃虛空大",
    "T33n1707_01b:0323a07": "眾而住者，有神通者在空中停，無神通者在",
    "T33n1707_01b:0323a08": "地也。",
    "T33n1707_01b:0323a09": "2 觀空品仁王護國般若波羅蜜經觀空品第二上來",
    "T33n1707_01b:0323a10": "至此明序分，自此下明正說分。序義既周，正",
    "T33n1707_01b:0323a11": "宗宜顯，所以明正說也。就正宗文中，品雖有",
    "T33n1707_01b:0323a12": "六，義約為四：第一前之三品明能護波若亦",
    "T33n1707_01b:0323a13": "名內護；第二護國一品明所護之國亦名外",
    "T33n1707_01b:0323a14": "護；第三散華一品示物供物儀令人供養；第",
    "T33n1707_01b:0323a15": "四受持一品明弘經人德行相貌，勸將來依",
    "T33n1707_01b:0323a16": "憑學經。就前三品即為三別：〈觀空〉一品明護",
    "T33n1707_01b:0323a17": "果、〈教化〉一品明護十地因教物起行、〈二諦〉一",
    "T33n1707_01b:0323a18": "品論辨二諦不二。護果內非無因，為成護果；",
    "T33n1707_01b:0323a19": "護因中非無果，為明其因。無分別中因果本",
    "T33n1707_01b:0323a20": "來清淨，為因緣故作一途說耳，勿作有所得",
    "T33n1707_01b:0323a21": "心定執也。所言觀空者，諸佛菩薩以無相妙",
    "T33n1707_01b:0323a22": "慧照無相妙境，內外並冥、緣觀俱寂，故言觀",
    "T33n1707_01b:0323a23": "空也。故下文云「見境見智，非聖見也。」又言觀",
    "T33n1707_01b:0323a24": "者，無得正觀也。空者，諸法實相、法性、本際異",
    "T33n1707_01b:0323a25": "名也，非二乘所見空也。就此品分為三段：第",
    "T33n1707_01b:0323a26": "一明申告大眾；第二從爾時大王下三問答，",
    "T33n1707_01b:0323a27": "月光諮請，明護果之義；第三從佛說法時下，",
    "T33n1707_01b:0323a28": "明時會得益。就第一申告中有四子句：初知",
    "T33n1707_01b:0323a29": "十六國王意；二吾今下，許說；三諦聽下，勅聽；四",
    "T33n1707_01b:0323b01": "時波斯匿王下，散華供養。",
    "T33n1707_01b:0323b02": "爾時佛告大眾：「知十六大國王意欲問護國土",
    "T33n1707_01b:0323b03": "因緣，吾今先為諸菩薩說護佛果因緣、護十地",
    "T33n1707_01b:0323b04": "行因緣。」爾時佛告大眾者，將欲為說，所以聖",
    "T33n1707_01b:0323b05": "命也。十六大國王意欲問護國土因緣者，王",
    "T33n1707_01b:0323b06": "者本欲令七難不起、妖災消滅，境土清夷、萬",
    "T33n1707_01b:0323b07": "民安樂，此王者本意。此則生下外護經文，即",
    "T33n1707_01b:0323b08": "〈護國品〉也。吾今先為下，二明許說。夫欲衛其",
    "T33n1707_01b:0323b09": "內外，先立其內行。內行若成，外護得備，所以",
    "T33n1707_01b:0323b10": "先明內護也。護佛果者，即生此品護果經文。",
    "T33n1707_01b:0323b11": "護十地行者，生下〈教化品〉護因經文。",
    "T33n1707_01b:0323b12": "「諦聽諦聽，善思念之，如法修行。」時波斯匿王言：",
    "T33n1707_01b:0323b13": "「善！大事因緣故。」即散百億種色華，變成百億寶",
    "T33n1707_01b:0323b14": "帳蓋諸大眾。諦聽下，三明勅聽許說。將欲",
    "T33n1707_01b:0323b15": "為說，先誡約時眾諦聽者，即聞慧也。善思念",
    "T33n1707_01b:0323b16": "之，即思慧也。如法修行，即修慧也。時波斯匿",
    "T33n1707_01b:0323b17": "王下，四散華供養。王言善者，述成如來所說",
    "T33n1707_01b:0323b18": "也，順理益物名之為善。大事因緣者，明說",
    "T33n1707_01b:0323b19": "波若言窮理寂，即《法華》明一大事因緣也。散",
    "T33n1707_01b:0323b20": "華者，欲明虔敬於法，散華供養也。變成寶帳",
    "T33n1707_01b:0323b21": "者，表明於佛田內行因雖小感果乃大，喻若",
    "T33n1707_01b:0323b22": "小華成寶帳也。蓋諸大眾者，表慈悲普覆",
    "T33n1707_01b:0323b23": "也。",
    "T33n1707_01b:0323b24": "爾時大王復起作禮，白佛言：「世尊！一切菩薩云",
    "T33n1707_01b:0323b25": "何護佛果？云何護十地行因緣？」爾時大王復",
    "T33n1707_01b:0323b26": "起作禮下，品中大段第二月光諮問護果義。",
    "T33n1707_01b:0323b27": "就中有三問答，即為三別：初一問答明生法二",
    "T33n1707_01b:0323b28": "空本來寂滅與佛果無二。第二問眾生不可得，",
    "T33n1707_01b:0323b29": "云何可化？答：因緣尚寂何況眾生。第三問智",
    "T33n1707_01b:0323c01": "空。智若是有，可辨照用；智既虛寂，云何可辨",
    "T33n1707_01b:0323c02": "照？答：法尚體空，何況於智。初問答中，初問、後",
    "T33n1707_01b:0323c03": "答。就問中二句：初月光清；二一切菩薩下，出",
    "T33n1707_01b:0323c04": "所請之事。初請中，大王復起作禮者，月光既",
    "T33n1707_01b:0323c05": "為扣玄之主，將欲興問，先表虔敬也。第二所",
    "T33n1707_01b:0323c06": "請事中，初句請護佛果、後句請護十地行。",
    "T33n1707_01b:0323c07": "佛言：「菩薩化四生，不觀色如、受想行識如，眾生",
    "T33n1707_01b:0323c08": "我人常樂我淨如、知見壽者如、菩薩如、六度四",
    "T33n1707_01b:0323c09": "攝一切行如、二諦如。」佛言云下，第二佛答，中",
    "T33n1707_01b:0323c10": "二：初總標化四生；二從不觀色如下，別約諸",
    "T33n1707_01b:0323c11": "科，釋生法二空不可得，同於如義，與佛果無",
    "T33n1707_01b:0323c12": "二無別。問：月光既稱問護佛果因緣，佛應答",
    "T33n1707_01b:0323c13": "佛果事，何故云化四生耶？答：諸師云云，不能",
    "T33n1707_01b:0323c14": "具出。今云欲示因果不二，明眾生畢竟空與",
    "T33n1707_01b:0323c15": "佛無別。故《淨名經》云「眾生如、彌勒如，一如無",
    "T33n1707_01b:0323c16": "二。」例如《涅槃》云「我者即如來藏義」，此經所辨",
    "T33n1707_01b:0323c17": "四生等一切法，悉皆是如，與佛無異。若知四生",
    "T33n1707_01b:0323c18": "與佛一無二，即是護佛果。如此問答，豈是世",
    "T33n1707_01b:0323c19": "人所解？自非久種善根、多值諸佛，了悟一切",
    "T33n1707_01b:0323c20": "法空，只可與此文相應耶？所言四生者，從母",
    "T33n1707_01b:0323c21": "胎生，故名胎生；毘舍佉母生三十二卵，名為",
    "T33n1707_01b:0323c22": "卵生；如菴羅波利婬女，名為濕生；劫初人皆",
    "T33n1707_01b:0323c23": "化生也。二不觀色如下，別約諸科。明生法二",
    "T33n1707_01b:0323c24": "空，有二：初廣明空；是故一切下，第二總結。初",
    "T33n1707_01b:0323c25": "明空中四句：初明法空；二眾生下，明生空；三",
    "T33n1707_01b:0323c26": "六度者，明行空；四二諦下，明二諦境教亦寂。",
    "T33n1707_01b:0323c27": "初文言不觀色如者，諸解非一，不能具出。今",
    "T33n1707_01b:0323c28": "依《大智論》解，從緣生法，體性自無，不假智推",
    "T33n1707_01b:0323c29": "方無也。此欲明緣觀俱寂也。故《大品》云「色尚",
    "T33n1707_01b:0324a01": "不可得，何況非色。」如體經意，應具明四句，今",
    "T33n1707_01b:0324a02": "為存略，故但云不觀色耳，受想行識例爾。三",
    "T33n1707_01b:0324a03": "藏師云：若遣色歸如，應云觀色如。而文云不",
    "T33n1707_01b:0324a04": "觀色如者，若遣色存如，則觀心未淨；今圓觀，",
    "T33n1707_01b:0324a05": "不觀色、不觀如，不見空有、不見境智也。下去",
    "T33n1707_01b:0324a06": "諸句例皆爾也。眾生下，第二明生空，七句：五",
    "T33n1707_01b:0324a07": "陰中生，故名眾生空。我者，計五陰為我。人者，",
    "T33n1707_01b:0324a08": "假名行人。常樂我淨者，明眾生體空也。眾生",
    "T33n1707_01b:0324a09": "顛倒，橫計於苦無常無我無淨中計常樂我",
    "T33n1707_01b:0324a10": "淨，故言生死空也。今謂眾生我人名顛倒法，",
    "T33n1707_01b:0324a11": "常樂我淨四德是清淨法，若能體知此二畢",
    "T33n1707_01b:0324a12": "竟空，故云為如。此中欲明生死涅槃不二。如",
    "T33n1707_01b:0324a13": "者，佛性、法性、正道、不二之異名也。知見壽者，",
    "T33n1707_01b:0324a14": "意識名知、眼識名見、色心不斷名為壽者。菩",
    "T33n1707_01b:0324a15": "薩者，大道心名為菩薩。今謂前明眾生所化，",
    "T33n1707_01b:0324a16": "今辨菩薩能化，能所皆淨，故云如也。第三明",
    "T33n1707_01b:0324a17": "行空，有三句：一六度、二四攝、三總一切諸行",
    "T33n1707_01b:0324a18": "法，明此等一切菩薩行法皆如故有也。第四",
    "T33n1707_01b:0324a19": "明二諦如者，以空有為世諦、有空為第一義",
    "T33n1707_01b:0324a20": "諦，故《涅槃》云「第一義諦如即世諦如。佛言如",
    "T33n1707_01b:0324a21": "是如是。」至後〈二諦品〉自當別釋。",
    "T33n1707_01b:0324a22": "「是故一切法性真實空，不來不去、無生無滅、同",
    "T33n1707_01b:0324a23": "真際、等法性，無二無別如虛空，是故陰入界無",
    "T33n1707_01b:0324a24": "我、無所有相，是為菩薩行化十地般若波羅蜜。」",
    "T33n1707_01b:0324a25": "是故下，第二總結答上問護果護因。文有",
    "T33n1707_01b:0324a26": "二：初結上生法二空同法性等真際無二無",
    "T33n1707_01b:0324a27": "別，明四生如與佛如無異，即明護果義。是為",
    "T33n1707_01b:0324a28": "菩薩行化十地下，結答護十地行因緣義，明",
    "T33n1707_01b:0324a29": "菩薩觀解即護因義。初結上生法二空。文言",
    "T33n1707_01b:0324b01": "一切法性者，實相之異名也。真實空者，非二",
    "T33n1707_01b:0324b02": "乘所解空也。來無所從名不來，去無所至名不",
    "T33n1707_01b:0324b03": "去。然法性雖無去來，而宛然去來。不生不滅",
    "T33n1707_01b:0324b04": "者，法本不生，有何滅乎？同真際者，同於諸法",
    "T33n1707_01b:0324b05": "實際也。等法性者，《釋論》云「法名涅槃，性名本",
    "T33n1707_01b:0324b06": "分種。等者，一切諸法中悉有安樂性。安樂性",
    "T33n1707_01b:0324b07": "者即涅槃之異名也。」無二無別者，有人言：無",
    "T33n1707_01b:0324b08": "人在法外名無二，無法在人外名無別。今謂",
    "T33n1707_01b:0324b09": "不然，明四生與常樂四德無二無別也。如虛",
    "T33n1707_01b:0324b10": "空者，總喻無人法也。是故陰入界無我，結上",
    "T33n1707_01b:0324b11": "人無我。無所有相，結法無我。是為菩薩下，明",
    "T33n1707_01b:0324b12": "菩薩觀解，即結答上護因問，以悟無所得故",
    "T33n1707_01b:0324b13": "能證十地波若也。故《金剛般若》云「皆以無為",
    "T33n1707_01b:0324b14": "法而有差別」。見自他皆無為，即以無為為菩",
    "T33n1707_01b:0324b15": "薩體也。",
    "T33n1707_01b:0324b16": "白佛言：「若諸法爾者，菩薩護化眾生，為化眾生",
    "T33n1707_01b:0324b17": "耶？」白佛言下，第二問答。月光重請前義，眾",
    "T33n1707_01b:0324b18": "生尚不可得，云何可化就？文有二：初問、次答。",
    "T33n1707_01b:0324b19": "問中有三：初領上義。若諸法爾者，牒前也。二",
    "T33n1707_01b:0324b20": "舉疑事。菩薩護化眾生者，王雖聞上說四生",
    "T33n1707_01b:0324b21": "同真際等法性，猶執眾生與佛有異。若如上",
    "T33n1707_01b:0324b22": "解，直是護化眾生，何關護佛果？三正難。若如",
    "T33n1707_01b:0324b23": "上說眾生畢竟空寂，菩薩為化眾生者，王聞",
    "T33n1707_01b:0324b24": "佛上說眾生相寂即作空解，云無能化所化，",
    "T33n1707_01b:0324b25": "故生疑也。",
    "T33n1707_01b:0324b26": "「大王！法性色受想行識常樂我淨，不住色、不住",
    "T33n1707_01b:0324b27": "非色、不住非非色，乃至受想行識亦不住非非",
    "T33n1707_01b:0324b28": "住。」大王下，第二答。文有五別：初約悟入以",
    "T33n1707_01b:0324b29": "答，若就諸佛菩薩心，本無所化及能化；二約",
    "T33n1707_01b:0324c01": "出用，隨世諦故，有可化眾生耳；三還結歸悟",
    "T33n1707_01b:0324c02": "入；四明邪正二見皆名為見；五結，若能隨俗",
    "T33n1707_01b:0324c03": "名字見，實無所見，名正見也。第一就悟入答",
    "T33n1707_01b:0324c04": "者，文言法性即色受想行識。問：何故就法性",
    "T33n1707_01b:0324c05": "以答？眾生無始來著有情深，故佛舉性空以",
    "T33n1707_01b:0324c06": "答。法性者，第一義空之異名也。就此文有",
    "T33n1707_01b:0324c07": "二：初約法明不住；何以故下，釋不住義是正",
    "T33n1707_01b:0324c08": "見。初約五陰四德俱離名言、同絕四句，顯不",
    "T33n1707_01b:0324c09": "住行。言不住色者，知色空不住；不但不住色，",
    "T33n1707_01b:0324c10": "非色亦不住，亦色亦空亦不住；不但不住亦",
    "T33n1707_01b:0324c11": "色亦空，亦不住非色非空。言語道斷、心行處",
    "T33n1707_01b:0324c12": "滅，故言不住非不住。又言不住非非色者，既",
    "T33n1707_01b:0324c13": "言色非色俱不可得住，豈況非非色當有住",
    "T33n1707_01b:0324c14": "也。",
    "T33n1707_01b:0324c15": "「何以故？非色如、非非色如，世諦故、三假故，名見",
    "T33n1707_01b:0324c16": "眾生。一切生性實故，乃至諸佛、三乘七賢八聖",
    "T33n1707_01b:0324c17": "亦名見，六十二見亦名見。大王！若以名名見一",
    "T33n1707_01b:0324c18": "切法乃至諸佛三乘四生者，非非見一切法也。」",
    "T33n1707_01b:0324c19": "何以故下，釋上不住義。非色如者，非折色",
    "T33n1707_01b:0324c20": "然後始空，色體本來空，故云非色如。非非",
    "T33n1707_01b:0324c21": "色如者，非離色外別有空，色則空也。第二隨",
    "T33n1707_01b:0324c22": "世俗故眾生可化。文有二：初舉惑本；二能化",
    "T33n1707_01b:0324c23": "由惑，故見世諦所化也。文言世諦故三假故，",
    "T33n1707_01b:0324c24": "如來依世諦三假故名見一切眾生，即有能化",
    "T33n1707_01b:0324c25": "也。第三還結成上悟入眾生不可得義也。文",
    "T33n1707_01b:0324c26": "言一切眾生性實故，一切眾生即前所明四",
    "T33n1707_01b:0324c27": "生也，性實故一切眾生即體是寂皆性實也。",
    "T33n1707_01b:0324c28": "第四明邪正二見俱是見著。文言乃至諸佛下，",
    "T33n1707_01b:0324c29": "此句即通舉凡聖，故言乃至。下更分別邪正。",
    "T33n1707_01b:0325a01": "小乘以六十二見為邪，計諸陰有即常見、執",
    "T33n1707_01b:0325a02": "諸陰無即斷見，因此斷常生六十二見。然解",
    "T33n1707_01b:0325a03": "六十二見不同，且依《釋論》明六十二見。歷於",
    "T33n1707_01b:0325a04": "五陰而明神及世間常是事實，餘妄語，是見依",
    "T33n1707_01b:0325a05": "色。神及世間無常是事實，餘妄語，是見依色。",
    "T33n1707_01b:0325a06": "神及世間亦常無常是事實，餘妄語，是見依",
    "T33n1707_01b:0325a07": "色。神及世間非常非無常是事實，餘妄語，是",
    "T33n1707_01b:0325a08": "見依色。色上有四句，受想行識上亦各具四",
    "T33n1707_01b:0325a09": "句，合有二十句。世界無邊無邊，亦歷五陰有",
    "T33n1707_01b:0325a10": "二十句。死後如去不如去，歷五陰復二十句。",
    "T33n1707_01b:0325a11": "合六十句。身即神、身異神，復有二句，合為六",
    "T33n1707_01b:0325a12": "十二見也。第五結，若能隨俗名字見，實無",
    "T33n1707_01b:0325a13": "所見是名正見。文言大王若以名名見一切",
    "T33n1707_01b:0325a14": "法者，但有名無實也，乃至三乘諸佛四生亦",
    "T33n1707_01b:0325a15": "但有名字。若能如此見，非妄想見，名真實見",
    "T33n1707_01b:0325a16": "也。",
    "T33n1707_01b:0325a17": "白佛言：「般若波羅蜜有法非非法，摩訶衍云何",
    "T33n1707_01b:0325a18": "照？」「大王！摩訶衍見非非法，法若非非法，是名非",
    "T33n1707_01b:0325a19": "非法空。」白佛言般若波羅蜜下，第三明智照。",
    "T33n1707_01b:0325a20": "文問答為二。問云：波若為是有法、為是無法？",
    "T33n1707_01b:0325a21": "若是有法，可辨照用；般若既非有，云何照用？",
    "T33n1707_01b:0325a22": "非非法者，應云非有非無；但此經簡略，故直",
    "T33n1707_01b:0325a23": "云非非法也。一非非有、二非非無，摩訶衍既",
    "T33n1707_01b:0325a24": "非有無，云何辨照？此即舉體以難用。摩訶衍",
    "T33n1707_01b:0325a25": "即般若也，故下文云「能運載名摩訶衍」。即滅",
    "T33n1707_01b:0325a26": "為金剛，論其照用名般若，取其運載即是乘",
    "T33n1707_01b:0325a27": "義，故《大智論》會此二名同為一也。大王下，第",
    "T33n1707_01b:0325a28": "二答。文有六：第一約悟入以明法空。第二從",
    "T33n1707_01b:0325a29": "但法集故有下，約出用隨俗以答。第三從善",
    "T33n1707_01b:0325b01": "男子見法眾生下，舉非顯是。第四從大王是",
    "T33n1707_01b:0325b02": "經名味句下，挌量顯勝。第五從大王見境見",
    "T33n1707_01b:0325b03": "智下，結上舉非顯是。第六從善男子若有修",
    "T33n1707_01b:0325b04": "習下，勸信受持，答上問護佛果義。就第一悟入",
    "T33n1707_01b:0325b05": "中即為二別：初略答；二從法性下，別歷諸科",
    "T33n1707_01b:0325b06": "廣答。初略。文云摩訶衍見非非法法若非非",
    "T33n1707_01b:0325b07": "法是名非非法空。非非法者，非有非無也。法",
    "T33n1707_01b:0325b08": "若是有，可如有而知；法若是無，可如無而照。",
    "T33n1707_01b:0325b09": "以法非有非無，故聖照一切如虛空矣。今言",
    "T33n1707_01b:0325b10": "見者，乃是無見之見，非是定性之見。法若非",
    "T33n1707_01b:0325b11": "非法，舉法體空寂，去離有無，名為中道。若能",
    "T33n1707_01b:0325b12": "知有無性離，中何所中？是名非非法空者，正",
    "T33n1707_01b:0325b13": "明能觀所觀空，故生法師云：「非無有宗，宗之",
    "T33n1707_01b:0325b14": "者無相。聖智非無有照，照之者無心。故以無",
    "T33n1707_01b:0325b15": "心之智照無相之宗也，境智俱寂也。」",
    "T33n1707_01b:0325b16": "「法性空，色受想行識空，十二入空，十八界空，六",
    "T33n1707_01b:0325b17": "大法空，四諦空，十二緣空。」法性下，第二別歷",
    "T33n1707_01b:0325b18": "諸科以明空，顯護佛果之般若也。文有二：初",
    "T33n1707_01b:0325b19": "約法明空，顯成實智義；二內空下，更舉十二",
    "T33n1707_01b:0325b20": "空結上空義。初約法明空有二：初就色釋空；",
    "T33n1707_01b:0325b21": "次從剎那下，約心辨空。所言法性者，明一切",
    "T33n1707_01b:0325b22": "法本性清淨，即大乘般若體。色受想行識空",
    "T33n1707_01b:0325b23": "者，明五陰果報空。十二入是受用空，十八界",
    "T33n1707_01b:0325b24": "是性別空。《大智度論》云「以對病不同，說斯三",
    "T33n1707_01b:0325b25": "種。為疑心數眾生說於五陰，為疑色眾生說",
    "T33n1707_01b:0325b26": "十二入，為疑色心等眾生說十八界。」六大名",
    "T33n1707_01b:0325b27": "遍到空，故《阿含經》云「六王各諍其大。地云我",
    "T33n1707_01b:0325b28": "能勝載一切萬物，故稱為大。水云我能澍潤",
    "T33n1707_01b:0325b29": "一切，火云我能燒照一切，風云我能生動一",
    "T33n1707_01b:0325c01": "切，空云我能容受一切，識云若無我者色則",
    "T33n1707_01b:0325c02": "敗壞雖，復各稱我大，識為主也。」故云四大圍",
    "T33n1707_01b:0325c03": "空，識居其中。五大就有法以辨空，第六空大",
    "T33n1707_01b:0325c04": "就無法以辨空。今言有無者，是其相待之名",
    "T33n1707_01b:0325c05": "也。四諦者是境空，十二因緣是義空，生住滅",
    "T33n1707_01b:0325c06": "是三世法空。十二因緣義空者，還分折苦集",
    "T33n1707_01b:0325c07": "之境，故過去二因、現在三因，此五是集。現在",
    "T33n1707_01b:0325c08": "五果、未來二果，此七是苦諦。故云十二因緣",
    "T33n1707_01b:0325c09": "其義甚深。又十二因緣者，明十二因緣本來",
    "T33n1707_01b:0325c10": "寂滅，非二乘所知故也。",
    "T33n1707_01b:0325c11": "「是法即生即住即滅，即有即空，剎那剎那亦如",
    "T33n1707_01b:0325c12": "是法生法住法滅。」是法即生者，牒上色等諸",
    "T33n1707_01b:0325c13": "法集起故生。即住者，有為暫時逕停名住。即",
    "T33n1707_01b:0325c14": "滅者，不起即滅也。即有即空者，集起故即有，",
    "T33n1707_01b:0325c15": "自體空故即空。故《淨名經》云「亦生亦老亦滅」。",
    "T33n1707_01b:0325c16": "此中應廣明三相，復須悉破，今不具說。剎那",
    "T33n1707_01b:0325c17": "亦如是下，就心辨空。法生法住法滅者，釋心",
    "T33n1707_01b:0325c18": "法亦具三相也。",
    "T33n1707_01b:0325c19": "「何以故？九十剎那為一念，一念中一剎那經九",
    "T33n1707_01b:0325c20": "百生滅，乃至色一切法亦如是。」何以故下，釋",
    "T33n1707_01b:0325c21": "上色心空故也。九十剎那為一念乃至一切法",
    "T33n1707_01b:0325c22": "亦如是，上廣辨其色、略辨其心，今就內廣明",
    "T33n1707_01b:0325c23": "其心、略釋其色空，聖人善巧廣略互舉。若依",
    "T33n1707_01b:0325c24": "《釋論》，此即是散空也。將欲明空，先立其法。法",
    "T33n1707_01b:0325c25": "雖無量，不出色心。色法者，從細微成麁微，從",
    "T33n1707_01b:0325c26": "四微成四大，從四大成諸根，此明色法也。九",
    "T33n1707_01b:0325c27": "十剎那為一念，一念中一剎那逕九百生滅，",
    "T33n1707_01b:0325c28": "一念有九十剎那，合逕八萬一千生滅。以生",
    "T33n1707_01b:0325c29": "滅折剎那，剎那折一念，如是心法不可得，此",
    "T33n1707_01b:0326a01": "明心空。以四大分諸根，諸根不可得。以四塵",
    "T33n1707_01b:0326a02": "分四大，四大不可得。以麁微分四微，四微不",
    "T33n1707_01b:0326a03": "可得。以細微分麁微，麁微不可得。摧色至於",
    "T33n1707_01b:0326a04": "極微，窮心盡於生滅。色盡心窮，𭔛然無所住，",
    "T33n1707_01b:0326a05": "無住之住不知何以目之，強名為空，即是護",
    "T33n1707_01b:0326a06": "佛果也。一切法亦如是者，結上色心空也。",
    "T33n1707_01b:0326a07": "「以般若波羅蜜空故，不見緣、不見諦，乃至一切",
    "T33n1707_01b:0326a08": "法空。」以般若波羅蜜空故不見緣不見諦者，",
    "T33n1707_01b:0326a09": "上舉法以明智空，今舉智以明法空。不見緣",
    "T33n1707_01b:0326a10": "者，心空也。不見諦者，境空也。又解：不見緣者",
    "T33n1707_01b:0326a11": "十二緣也，不見諦者四諦也。乃至一切法空，",
    "T33n1707_01b:0326a12": "總結釋空也。約法明空竟。內空下，次更舉空",
    "T33n1707_01b:0326a13": "結上諸空。上別、此總，即顯成總別皆空。若能",
    "T33n1707_01b:0326a14": "了悟諸法本來空，是名真護佛果也。若依《大",
    "T33n1707_01b:0326a15": "論》明十八空，先總。問：若廣說諸法無量，空隨",
    "T33n1707_01b:0326a16": "諸法亦應無量。略說應一空，所謂一切法空。",
    "T33n1707_01b:0326a17": "今何以但說十八空？答：若略說即事不周，若",
    "T33n1707_01b:0326a18": "廣說即事繁。如服藥少則病不除，多則更增",
    "T33n1707_01b:0326a19": "其患。空亦如是，若說一空則不能破種種邪",
    "T33n1707_01b:0326a20": "見及諸煩惱，若隨種種邪見說空則過多。今",
    "T33n1707_01b:0326a21": "說十八空正得其中，今辨十二亦如是。",
    "T33n1707_01b:0326a22": "「內空、外空、內外空、有為空、無為空、無始空、性空、",
    "T33n1707_01b:0326a23": "第一義空、般若波羅蜜空、因空、佛果空、空空故",
    "T33n1707_01b:0326a24": "空。」內空者，所謂內六入無神我。外空者，外",
    "T33n1707_01b:0326a25": "六塵無我所。內外空者，內外外合觀皆無我",
    "T33n1707_01b:0326a26": "我所。有為空者，色心因緣和合生諸陰界入",
    "T33n1707_01b:0326a27": "等無所有。無為空者，虛空、數滅、非數滅也。亦",
    "T33n1707_01b:0326a28": "應有有為無為合觀，文略故也。無始空者，將",
    "T33n1707_01b:0326a29": "明無始故先明有始。《涅槃》云「從冥初生大」，若",
    "T33n1707_01b:0326b01": "依《釋論》「從世性生覺是名為始」，破此始故名",
    "T33n1707_01b:0326b02": "無始空也。性空者，諸法本無，眾生計不同，或",
    "T33n1707_01b:0326b03": "謂未來性有乃至性諦如來性等決定是有，並",
    "T33n1707_01b:0326b04": "為此空所破，如經說「眼空無我我所。何以故？",
    "T33n1707_01b:0326b05": "性自爾。乃至意等亦如是。」第一義空者，諸法",
    "T33n1707_01b:0326b06": "實相不破不壞也，對世諦得名也。是諸法實",
    "T33n1707_01b:0326b07": "相亦不可得。何以故？無愛著故。般若波羅蜜",
    "T33n1707_01b:0326b08": "空者，《涅槃》云「大空者是波若空」也。《釋論》云「十",
    "T33n1707_01b:0326b09": "方俱空名大空」也。因空者，金剛已還皆悉空",
    "T33n1707_01b:0326b10": "寂，名因空。佛果空者，十力乃至十八不共法",
    "T33n1707_01b:0326b11": "等空，名佛果空也。空空故空者，《釋論》云「空空",
    "T33n1707_01b:0326b12": "者，先以法空破內外等法，後以此空破是諸",
    "T33n1707_01b:0326b13": "空，是名空空。」問：空與空空有何等異？答：空破",
    "T33n1707_01b:0326b14": "五陰，空空破空。如服藥能破病，病破已藥亦",
    "T33n1707_01b:0326b15": "應出，若藥不出即復是病。以空滅諸煩惱病，",
    "T33n1707_01b:0326b16": "恐空復為患，是故以空捨空，故名空空也。",
    "T33n1707_01b:0326b17": "「但法集故有、受集故有、名集故有、因集故有、果",
    "T33n1707_01b:0326b18": "集故有、十行故有、佛果故有，乃至六道一切有。」",
    "T33n1707_01b:0326b19": "但法集下，答中第二約隨俗故、約出用以",
    "T33n1707_01b:0326b20": "答。上辨於空，同入於實；今辨其有，則為三假",
    "T33n1707_01b:0326b21": "所成，名為有。假義如上說也。法集故有者，以",
    "T33n1707_01b:0326b22": "細色成麁色，名法集故有。言受集者，即是受",
    "T33n1707_01b:0326b23": "假。地等四大攬細四塵成，名為受集。言名集",
    "T33n1707_01b:0326b24": "者，即是名假。名字句等攬聲塵成故，稱名集",
    "T33n1707_01b:0326b25": "故有。因集故有者煩惱業等從緣集起，名因",
    "T33n1707_01b:0326b26": "集故有也。果集故有者，五陰等報從結業生，",
    "T33n1707_01b:0326b27": "名果集故有。十行故有者，從十信至十地，從",
    "T33n1707_01b:0326b28": "緣集起，通名十行故有也。佛果故有者，菩提",
    "T33n1707_01b:0326b29": "涅槃從因行而得，故名佛果故有。乃至六道",
    "T33n1707_01b:0326c01": "一切有者，前列眾內但列五道，修羅入鬼道；",
    "T33n1707_01b:0326c02": "今具列諸有，故云乃至六道一切有也。",
    "T33n1707_01b:0326c03": "「善男子！若菩薩見法眾生我人知見者，斯人行",
    "T33n1707_01b:0326c04": "世間不異於世間，於諸法而不動、不到、不滅、無",
    "T33n1707_01b:0326c05": "相無無相，一切法亦如也。」善男子若菩薩見",
    "T33n1707_01b:0326c06": "法眾生下，答中第三舉失顯得。文有二：初舉",
    "T33n1707_01b:0326c07": "失；二於諸法下，顯得。初舉失者，若執我想未",
    "T33n1707_01b:0326c08": "忘著法之心彌動重者，斯人同於世情，故不",
    "T33n1707_01b:0326c09": "異世間也。於諸法而不動下，次顯得。若折色",
    "T33n1707_01b:0326c10": "得空，斯則壞法，名為動也。若能體解色即是",
    "T33n1707_01b:0326c11": "空，謂不動也。不到者，《智度論》云「平等之法，一",
    "T33n1707_01b:0326c12": "切聖人所不能到。善告白佛言：『乃可餘聖不",
    "T33n1707_01b:0326c13": "能到，佛何故不到？』佛言：『乃至佛亦不能到。何",
    "T33n1707_01b:0326c14": "以故？佛即平等、平等即是佛，佛與平等無",
    "T33n1707_01b:0326c15": "二，故名不到也。』」不滅者，法本不然，今則無滅。",
    "T33n1707_01b:0326c16": "無相無無相者，一切諸法皆是一相所謂無",
    "T33n1707_01b:0326c17": "相。一切法亦如也者，明一切法同一無所得",
    "T33n1707_01b:0326c18": "也。",
    "T33n1707_01b:0326c19": "「諸佛法僧亦如也，即是初地一念心具足八萬",
    "T33n1707_01b:0326c20": "四千般若波羅蜜。」諸佛法僧亦如也者，類同",
    "T33n1707_01b:0326c21": "上釋。即是初地一念心具足八萬四千波羅",
    "T33n1707_01b:0326c22": "蜜者，是無為法中而有差別，無所得一念具",
    "T33n1707_01b:0326c23": "足一切。今言八萬四千者，是一途法門耳。一",
    "T33n1707_01b:0326c24": "念者，論初地菩薩以真如為心，豈有一念也。",
    "T33n1707_01b:0326c25": "今以借下地之一，念況上地之積德，故云一念",
    "T33n1707_01b:0326c26": "也。八萬四千波羅蜜者，案《賢劫經》辨三百五",
    "T33n1707_01b:0326c27": "十度，始從修行度、光曜度，終至分舍利度，為",
    "T33n1707_01b:0326c28": "三百五十度也。一度中則有六度，合二千一",
    "T33n1707_01b:0326c29": "百度。一度中復有十善，則合為二萬一千度",
    "T33n1707_01b:0327a01": "也。以四善根分之，即八萬四千諸波羅蜜也。",
    "T33n1707_01b:0327a02": "亦對八萬四千諸塵勞門。",
    "T33n1707_01b:0327a03": "「即載名摩訶衍，即滅為金剛，亦名定，亦名一切",
    "T33n1707_01b:0327a04": "行，如《光讚般若波羅蜜》中說。大王！是經名味句，",
    "T33n1707_01b:0327a05": "百佛千佛百千萬佛說名味句。」即載名摩訶",
    "T33n1707_01b:0327a06": "衍者，若據其照用目為般若，論其運載名之",
    "T33n1707_01b:0327a07": "為衍。能運人向佛，故云載名摩訶衍。即滅為",
    "T33n1707_01b:0327a08": "金剛者，能破煩惱，名即滅為金剛。離散亂故",
    "T33n1707_01b:0327a09": "名為定。能利自他無德不包，故云一切行也。",
    "T33n1707_01b:0327a10": "如《光讚》者，引證也。大王是經名味句下，答中",
    "T33n1707_01b:0327a11": "第四校量顯勝。是經者，此般若經。名味句者，",
    "T33n1707_01b:0327a12": "《釋論》云「一字曰字，二字曰名。如菩一字，提為",
    "T33n1707_01b:0327a13": "一字，二字不合不得為名，若合說者始得為",
    "T33n1707_01b:0327a14": "名。四字成句，或三字四字八字，皆名為句。句",
    "T33n1707_01b:0327a15": "下所以名為味也。百佛千佛說名味句者，明",
    "T33n1707_01b:0327a16": "諸佛道同。然諸佛雖殊，其說無二，無二之說",
    "T33n1707_01b:0327a17": "即是一也。",
    "T33n1707_01b:0327a18": "「於恒河沙三千大千國土中盛無量七寶，施三",
    "T33n1707_01b:0327a19": "千大千國土中眾生皆得七賢四果，不如於此",
    "T33n1707_01b:0327a20": "經中起一念信，何況解一句者。句非句非非句，",
    "T33n1707_01b:0327a21": "故般若非句、句非般若，般若亦非菩薩。」於恒",
    "T33n1707_01b:0327a22": "河沙三千大千國土乃至不如於此經中起一",
    "T33n1707_01b:0327a23": "念信者，此正舉校量。初明財施三千；後皆得",
    "T33n1707_01b:0327a24": "七賢四果下，明法施四果。不如於此經中起",
    "T33n1707_01b:0327a25": "一念信者，無所得般若信，勝前有所得財法",
    "T33n1707_01b:0327a26": "二施也。何況解一句者，信心尚過，何況解句",
    "T33n1707_01b:0327a27": "義也。言句非句者，句無句相故也，亦無非句",
    "T33n1707_01b:0327a28": "相，故非非句。又云：句非句者，文字性離也；非",
    "T33n1707_01b:0327a29": "非句者，非前二句也。般若非句句非般若者，",
    "T33n1707_01b:0327b01": "般若是智、句是文，文智皆無所有，故云般若",
    "T33n1707_01b:0327b02": "非句句非般若也。般若亦非菩薩者，人法殊",
    "T33n1707_01b:0327b03": "別也，此是無別之別也。",
    "T33n1707_01b:0327b04": "「何以故？十地三十生空故，始生、住生、終生不可",
    "T33n1707_01b:0327b05": "得，地地中三生空故，亦非薩婆若、非摩訶衍空",
    "T33n1707_01b:0327b06": "故。」何以故下，釋上人法皆空。十地三十生",
    "T33n1707_01b:0327b07": "空故者，分波若為十分，即十地也，一地有三",
    "T33n1707_01b:0327b08": "生，合為三十生也。十地既空，所以般若即空",
    "T33n1707_01b:0327b09": "也。亦非薩波若非摩訶衍空故者，非薩波若",
    "T33n1707_01b:0327b10": "者，因時非果也。非摩訶衍者，照非運義也。亦",
    "T33n1707_01b:0327b11": "者，般若但直非非菩薩，亦非果智及乘義也。",
    "T33n1707_01b:0327b12": "空故者，如上釋也。",
    "T33n1707_01b:0327b13": "「大王！若菩薩見境見智、見說見受者，非聖見也，",
    "T33n1707_01b:0327b14": "倒想見法凡夫人也。見三界者，眾生果報之名",
    "T33n1707_01b:0327b15": "也。」大王菩薩見境見智下，答中第五結上",
    "T33n1707_01b:0327b16": "舉非顯是。就文有二：初舉非；從六識下，明顯",
    "T33n1707_01b:0327b17": "是。舉非中見境見智者，上明境智俱空，今菩",
    "T33n1707_01b:0327b18": "薩若有見境智之別者，非聖見也。見境者是",
    "T33n1707_01b:0327b19": "其塵執，見智者是識執。言見說見受者，是其",
    "T33n1707_01b:0327b20": "人執。此等不見人法二空，故名非聖見也。妄",
    "T33n1707_01b:0327b21": "執人法惑心翻境，名為倒想見法。違理背聖，",
    "T33n1707_01b:0327b22": "名曰凡夫也。見三界者眾生果報之名也，此",
    "T33n1707_01b:0327b23": "三界者器世間；三界報者，眾生受用住處名",
    "T33n1707_01b:0327b24": "為果報也。",
    "T33n1707_01b:0327b25": "「六識起無量欲無窮名為欲界藏空，惑色所起",
    "T33n1707_01b:0327b26": "業果名為色界藏空，惑心所起業果名為無色",
    "T33n1707_01b:0327b27": "界藏空。」二從六識起無量下，結顯是明空義。",
    "T33n1707_01b:0327b28": "就文有二：初明染法空；二薩波若下，明淨法",
    "T33n1707_01b:0327b29": "空。前中初明分段生死，明三界藏空。根本無",
    "T33n1707_01b:0327c01": "明下，明變易生死體空。初明分段空者，六識",
    "T33n1707_01b:0327c02": "起無量欲者，從五欲生遍起煩惱。依欲而生，",
    "T33n1707_01b:0327c03": "故名為藏也。空者，即體自無也。惑色所起下，",
    "T33n1707_01b:0327c04": "明色界藏空。若論煩惱，即色愛住地從色而",
    "T33n1707_01b:0327c05": "生。色界之中具有五陰，色最強，故言色也。若",
    "T33n1707_01b:0327c06": "論其業，不動行也。若論果報，猶屬分段。惑心",
    "T33n1707_01b:0327c07": "所起業果名為無色界藏空者，無色界唯有",
    "T33n1707_01b:0327c08": "四眾，闕無色界，故云心也。若論煩惱，有愛住",
    "T33n1707_01b:0327c09": "地；若論其業，不動行；若論果報，猶屬分段。若",
    "T33n1707_01b:0327c10": "論依報，欲色二界辨有宮殿住處，無色界唯",
    "T33n1707_01b:0327c11": "心寂漠，無宮殿也。",
    "T33n1707_01b:0327c12": "「三界空，三界根本無明藏亦空；三地九生滅，前",
    "T33n1707_01b:0327c13": "三界中餘無明習果報空。」三界空者，總結上",
    "T33n1707_01b:0327c14": "三界皆空也。三界根本無明藏亦空者，明變",
    "T33n1707_01b:0327c15": "易生死體空，有二：先明因空、次明果空。根本",
    "T33n1707_01b:0327c16": "無明藏是因空。無明猶如大地，能生煩惱，故",
    "T33n1707_01b:0327c17": "名根本也。若論其業，即生漏業；若論果報，即",
    "T33n1707_01b:0327c18": "變易三界。三地九生滅下，次明果空。言三地",
    "T33n1707_01b:0327c19": "九生滅，釋有二義：一者八九十地皆有三心，",
    "T33n1707_01b:0327c20": "合九生滅也。第二義者，變易三界中各有三",
    "T33n1707_01b:0327c21": "種意生身，名三地九生滅。初地至五地名三",
    "T33n1707_01b:0327c22": "昧樂行意生身，六七二地名覺法自性意生",
    "T33n1707_01b:0327c23": "身，八地已上名種類俱生無作行意生身。三",
    "T33n1707_01b:0327c24": "藏師云：一見地在初地，二修地在二地已去，",
    "T33n1707_01b:0327c25": "三究竟地在十地。此三地中各有初生、次",
    "T33n1707_01b:0327c26": "住、終滿，為九生滅也。言前三界中餘無明習",
    "T33n1707_01b:0327c27": "果報空者，上來明五住正使，此言無明習氣",
    "T33n1707_01b:0327c28": "也。",
    "T33n1707_01b:0327c29": "「金剛菩薩得理盡三昧，故惑果生滅空，有果空，",
    "T33n1707_01b:0328a01": "因空故空，薩婆若亦空，滅果空。」金剛菩薩得",
    "T33n1707_01b:0328a02": "理盡三昧者，十地菩薩照窮因盡，故云理盡",
    "T33n1707_01b:0328a03": "也。惑果生滅空者，微習故云惑，惑者一切煩",
    "T33n1707_01b:0328a04": "惱。果者，是三界與界外一切果也。生滅空者，",
    "T33n1707_01b:0328a05": "是無礙道空。故《瓔珞經》云「等覺菩薩與妙覺",
    "T33n1707_01b:0328a06": "佛生滅為異」，此明法身帶於生滅也。有果空",
    "T33n1707_01b:0328a07": "者，苦諦無相名有果空，集諦無生名因空。自",
    "T33n1707_01b:0328a08": "上來明染法空竟。薩婆若亦空，明淨法空。薩",
    "T33n1707_01b:0328a09": "婆若空，明智德空。滅果空者，明斷德空。德行",
    "T33n1707_01b:0328a10": "雖眾，不出此二也。又薩婆若亦空者，明菩提",
    "T33n1707_01b:0328a11": "空；滅果空者，明涅槃空。",
    "T33n1707_01b:0328a12": "「惑前已空，故佛得三無為果，智緣滅、非智緣滅、",
    "T33n1707_01b:0328a13": "虛空、薩婆若果空也。」惑前已空故者，如來已",
    "T33n1707_01b:0328a14": "出眾惑之外，故云惑前已空。又解：未斷煩惱",
    "T33n1707_01b:0328a15": "時本來寂滅，故云惑前已空。佛得三無為果",
    "T33n1707_01b:0328a16": "者，總舉三德也。智緣滅者，名數緣滅無為；非",
    "T33n1707_01b:0328a17": "智緣滅者，非數緣滅無為；虛空者，法性虛空",
    "T33n1707_01b:0328a18": "無為。薩婆若果空者，明佛果體空。",
    "T33n1707_01b:0328a19": "「善男子！若有修習聽說無聽無說，如虛空法、同",
    "T33n1707_01b:0328a20": "法性聽、同說同一切法皆如也。」善男子若有",
    "T33n1707_01b:0328a21": "修習聽說下，答中第六勸行信受持護佛果",
    "T33n1707_01b:0328a22": "義。就文有二：初正勸信，明聽說同如虛空；次",
    "T33n1707_01b:0328a23": "大王下，總結答前問。初文云聽說同如虛空",
    "T33n1707_01b:0328a24": "故。《大品》云「聽如幻人聽，說如幻人說故。」無說",
    "T33n1707_01b:0328a25": "無聽，答上問也。故《淨名經》云「夫說法者無說",
    "T33n1707_01b:0328a26": "無示，其聽法者無聞無得也。」如虛空法，同法",
    "T33n1707_01b:0328a27": "性聽，同說同一切法皆如也。如虛空者，況上",
    "T33n1707_01b:0328a28": "聽說如虛空也。法同法性者，《淨名》云「法同法",
    "T33n1707_01b:0328a29": "性，入諸法故也。」論其空理，絕於聽說，故云一",
    "T33n1707_01b:0328b01": "切法皆如也。",
    "T33n1707_01b:0328b02": "「大王！菩薩修護佛果為若此，護般若波羅蜜者",
    "T33n1707_01b:0328b03": "為護薩婆，若十力、十八不共法、五眼、五分法身、",
    "T33n1707_01b:0328b04": "四無量心，一切功德果為若此。」大王菩薩修",
    "T33n1707_01b:0328b05": "護佛果為若此者，總結，答上護果義也。護般",
    "T33n1707_01b:0328b06": "若波羅蜜者為護薩婆若者，廣舉其因，為成其",
    "T33n1707_01b:0328b07": "果。欲明因無別因，由果故因；果無別果，由因",
    "T33n1707_01b:0328b08": "故果，是故護因即為護果。十八不共法乃至",
    "T33n1707_01b:0328b09": "五分法身者，廣舉果德由因得也。",
    "T33n1707_01b:0328b10": "佛說法時，無量人眾皆得法眼淨、性地、信地，有",
    "T33n1707_01b:0328b11": "百千人皆得大空菩薩大行。佛說法時無量",
    "T33n1707_01b:0328b12": "人下，品中第三大段明諸人悟道。法眼淨者，",
    "T33n1707_01b:0328b13": "小乘見道。初證四諦明白，故云法眼淨也。今",
    "T33n1707_01b:0328b14": "說大乘，何以得小果者？說是其一，但受悟不",
    "T33n1707_01b:0328b15": "同，所得果異。如《淨名》云「但佛以一音演說法，",
    "T33n1707_01b:0328b16": "眾生隨類各得解。」又釋云：如來布慈悲雲、雨",
    "T33n1707_01b:0328b17": "實相雨，大根大莖受其大潤，小根小莖受其",
    "T33n1707_01b:0328b18": "小潤，悟在物根不在法也。又云：始證初地名",
    "T33n1707_01b:0328b19": "見道，亦名法眼淨。性地者，即十解已上。信地，",
    "T33n1707_01b:0328b20": "即十信已下。皆得大空者，初地已上二空增",
    "T33n1707_01b:0328b21": "長，心𭔁大寂，名大空也。大行者，初地已上八",
    "T33n1707_01b:0328b22": "萬四千諸度行也。",
    "T33n1707_01b:0328b23": "仁王般若經疏卷上二終"
}