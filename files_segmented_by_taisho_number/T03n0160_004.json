{
    "T03n0160_004:0341a08": "菩薩本生鬘論卷第四",
    "T03n0160_004:0341a10": "聖勇菩薩等造",
    "T03n0160_004:0341a11": "宋朝散大夫試鴻臚少卿同譯經",
    "T03n0160_004:0341a12": "梵才大師紹德慧詢等奉　詔譯",
    "T03n0160_004:0341a13": "如來具智不嫉他善緣起第十",
    "T03n0160_004:0341a14": "爾時世尊與諸弟子大比丘眾，遊化依止王",
    "T03n0160_004:0341a15": "舍大城。是時如來從座而起，步躡虛空現希",
    "T03n0160_004:0341a16": "有事，足下顯出千輻輪相，一一輻間復出八",
    "T03n0160_004:0341a17": "萬四千眾寶蓮華；一一華出八萬四千微妙",
    "T03n0160_004:0341a18": "鬚葉，次第莊嚴，遍覆十方無量世界。是",
    "T03n0160_004:0341a19": "諸華上各有無量微妙數佛，足下皆現千輻",
    "T03n0160_004:0341a20": "輪文。是時會中淨飯父王，見是事已心大",
    "T03n0160_004:0341a21": "歡喜，五體投地向佛作禮，即時證得阿那含",
    "T03n0160_004:0341a22": "果。時諸大眾覩佛神變，咸共合掌白言：「世尊！",
    "T03n0160_004:0341a23": "我等今者所見十方無數諸佛，諦觀察已不",
    "T03n0160_004:0341a24": "能了知，何者真佛？何者化佛？」時彼如來以",
    "T03n0160_004:0341a25": "大悲心愍念眾會，即語之曰：「諸佛如來入空",
    "T03n0160_004:0341a26": "寂處，解脫三昧隨意自在，真、化之相召自汝",
    "T03n0160_004:0341a27": "心。所以若何？佛心本來湛然空寂，復依解脫",
    "T03n0160_004:0341a28": "光明王定，由此定力化無邊身，無邊身者是",
    "T03n0160_004:0341a29": "薩婆若；薩婆若者名無著定；無著定者如來",
    "T03n0160_004:0341b01": "所行；或現乞食，或復經行，以是二法饒益",
    "T03n0160_004:0341b02": "眾生。又佛在世，有善男子及善女人得見佛",
    "T03n0160_004:0341b03": "步千輻輪相，深心作禮供養稱讚，能滅千劫",
    "T03n0160_004:0341b04": "極重惡業。若佛滅後四部弟子住於正受，想",
    "T03n0160_004:0341b05": "佛行步恭敬供養，亦能銷滅千劫之罪；設不",
    "T03n0160_004:0341b06": "想念，或覩佛跡及行像者，隨分供養生隨喜",
    "T03n0160_004:0341b07": "心，所獲福報不可窮盡。」佛告阿難：「我自往昔",
    "T03n0160_004:0341b08": "曠大劫來，以淨信心恭敬一切，見彼所修殊",
    "T03n0160_004:0341b09": "勝妙行，常生稱讚使令增益，乃至微細一毫",
    "T03n0160_004:0341b10": "之福，未嘗起心而嫉他善，是故我今獲斯勝",
    "T03n0160_004:0341b11": "報。復次，阿難！我滅度後，若諸弟子欲造佛",
    "T03n0160_004:0341b12": "像，當令身相具足圓滿，現攝身光化佛圍",
    "T03n0160_004:0341b13": "繞，及繪足下千輻輪文，使未來世一切眾生",
    "T03n0160_004:0341b14": "覩是相已，獲得廣大吉祥如意積集，重障消",
    "T03n0160_004:0341b15": "滅無餘。汝等比丘！當勤思惟如理而作。」佛說",
    "T03n0160_004:0341b16": "是已還復本座。時淨飯王即從座起白言：「世",
    "T03n0160_004:0341b17": "尊！今佛出世有何利事，能令眾生得安隱",
    "T03n0160_004:0341b18": "樂？」是時如來即語父王：「舍衛城中須達長者，",
    "T03n0160_004:0341b19": "有一老母名毘低羅，勤謹家業常所信用，出",
    "T03n0160_004:0341b20": "納取與一切委之。忽於一日長者請佛及諸",
    "T03n0160_004:0341b21": "比丘就舍供養，有病比丘多所求索，老母慳",
    "T03n0160_004:0341b22": "惜而生瞋恚，意不欲與而作是言：『我大長",
    "T03n0160_004:0341b23": "者受沙門術，彼諸乞士多求無厭，何道之",
    "T03n0160_004:0341b24": "有？』復發惡言：『何時當得不聞佛名，不聞法名，",
    "T03n0160_004:0341b25": "不見剃髮染衣之人？』「如是惡聲，一人聞已展",
    "T03n0160_004:0341b26": "轉傳之，遍舍衛城。是時王后末利夫人，聞是",
    "T03n0160_004:0341b27": "毀呰深生歎訝：『云何須達仁惠周普，如好蓮",
    "T03n0160_004:0341b28": "華人所樂見，返為毒蛇之所守護？』作是說已",
    "T03n0160_004:0341b29": "乃勅長者：『遣汝婦來，吾欲與語。』婦到命坐，",
    "T03n0160_004:0341c01": "即謂之曰：『汝家老婢常以惡言毀謗三寶，乃",
    "T03n0160_004:0341c02": "至名字願不欲聞。何不擯斥？不亦快哉。』時",
    "T03n0160_004:0341c03": "長者婦白夫人言：『佛日出世破除癡暗，多所",
    "T03n0160_004:0341c04": "潤益一切眾生，央掘摩羅大惡之人，殺害千",
    "T03n0160_004:0341c05": "人取指為鬘，佛能調伏令發道心；此一老婢",
    "T03n0160_004:0341c06": "何足勞慮！』夫人聞說心大歡喜：『我當請佛及",
    "T03n0160_004:0341c07": "比丘眾，嚴飾宮中明日供養。汝遣婢來斯可",
    "T03n0160_004:0341c08": "驗矣。』「是時長者，即以寶缾盛滿諸珍摩尼珠",
    "T03n0160_004:0341c09": "等，使婢齎獻助興供養。末利夫人遙見婢",
    "T03n0160_004:0341c10": "來：『此邪見人當蒙佛化，若見此人從佛化",
    "T03n0160_004:0341c11": "者，我必獲得廣大法利。』爾時如來從正門",
    "T03n0160_004:0341c12": "入，難陀在左、阿難居右，羅睺羅等從佛之後。",
    "T03n0160_004:0341c13": "老母見佛心驚毛聳，即時欲退從狗竇出，老",
    "T03n0160_004:0341c14": "母以扇而自掩面，佛在其前令扇如鏡，迴顧",
    "T03n0160_004:0341c15": "東視東方有佛，乃至遍觀南、西、北方，四維上、",
    "T03n0160_004:0341c16": "下皆悉有佛。以手覆面，於十指間皆有化佛。",
    "T03n0160_004:0341c17": "老母合目開眼還見，滿十方界皆是化佛。現",
    "T03n0160_004:0341c18": "此相時，舍衛城中有二十五旃陀羅女，五十",
    "T03n0160_004:0341c19": "異見婆羅門女，并餘種類五百女人，先著邪",
    "T03n0160_004:0341c20": "宗不信佛法，見於如來為彼老母足步虛空",
    "T03n0160_004:0341c21": "現無數身，心大歡喜裂邪見網，頭面頂禮佛",
    "T03n0160_004:0341c22": "世尊足。「爾時世尊以梵音聲謂諸女言：『汝今",
    "T03n0160_004:0341c23": "可稱我之名字，「南無釋迦牟尼佛！南無釋",
    "T03n0160_004:0341c24": "迦牟尼佛！」由稱我名、觀我身相，即得解脫八",
    "T03n0160_004:0341c25": "十億劫生死之罪，令發阿耨多羅三藐三菩",
    "T03n0160_004:0341c26": "提心。』「時彼老母暫得見佛，疾走還舍白大",
    "T03n0160_004:0341c27": "家言：『我於今日遇斯惡對，沙門瞿曇在王宮",
    "T03n0160_004:0341c28": "門，多眾之前現諸妖術，身如金山目踰青蓮，",
    "T03n0160_004:0341c29": "有百億光不可具狀，沙門善幻世間無比，大",
    "T03n0160_004:0342a01": "家少年不可喜見。』作是說已入木籠中，多以",
    "T03n0160_004:0342a02": "牛皮而覆其上，於黑暗處潛避而臥。時佛世",
    "T03n0160_004:0342a03": "尊欲旋精舍，末利夫人前白佛言：『暫屈慈光",
    "T03n0160_004:0342a04": "攝化老母。』佛言：『彼人罪根深重於我無緣，",
    "T03n0160_004:0342a05": "與羅睺羅曩為善友。今日如來乘空而行，為",
    "T03n0160_004:0342a06": "其滅除多劫重障。』乃還祇園召羅睺羅：『汝詣",
    "T03n0160_004:0342a07": "須達優婆塞舍度彼老母。』諸大弟子千二百",
    "T03n0160_004:0342a08": "人，咸生隨喜願同往詣。「爾時尊者羅睺羅，承",
    "T03n0160_004:0342a09": "佛威神入如意定，禮佛畢已右遶七匝，即自",
    "T03n0160_004:0342a10": "變身作轉輪王；一千比丘化為千子，七寶四",
    "T03n0160_004:0342a11": "兵皆悉具足。時金輪寶乘蓮華臺，詣須達家",
    "T03n0160_004:0342a12": "空中而住。時彼守宅夜叉靈祇，高聲唱言：",
    "T03n0160_004:0342a13": "『聖王出世，擯諸惡人宣揚善法。』老母聞已心",
    "T03n0160_004:0342a14": "大歡喜：『聖王出現餘無所求，有如意珠願今",
    "T03n0160_004:0342a15": "獲得。』是時聖王乘大寶輦，椎鐘擊鼓至長者",
    "T03n0160_004:0342a16": "家，老母聞已從木籠出，頭面作禮讚其功德：",
    "T03n0160_004:0342a17": "『今遇聖王善法攝化，必當不為沙門所惑。』王",
    "T03n0160_004:0342a18": "則即乃遣主寶藏臣往彼女所語言：『姉妹！汝",
    "T03n0160_004:0342a19": "有宿福應王者瑞，今欲尊奉為玉女寶。』老母",
    "T03n0160_004:0342a20": "答言：『我身卑賤，猶如糞穢，蒙王暫問喜慶",
    "T03n0160_004:0342a21": "無限，何當堪任為玉女寶？』爾時聖王告須達",
    "T03n0160_004:0342a22": "言：『卿家老女眾相具足，吾今欲以充玉女寶。』",
    "T03n0160_004:0342a23": "長者對曰：『唯命是從。』老婢聞之喜不自已。",
    "T03n0160_004:0342a24": "王以珠寶令其照面，端正如願唯增愧幸，即",
    "T03n0160_004:0342a25": "作是念：『諸沙門輩自云有道，矜馳言論一",
    "T03n0160_004:0342a26": "無效驗，聖王出世利物宏廣，令我衰容為玉",
    "T03n0160_004:0342a27": "女寶。』五體投地虔伸禮謝。時主藏臣宣王教",
    "T03n0160_004:0342a28": "令，修十善法調伏其心。「是時尊者乃復本",
    "T03n0160_004:0342a29": "身，老女開悟，見諸大眾悲泣而言：『佛法",
    "T03n0160_004:0342b01": "清淨不捨眾生，如我弊惡猶尚見度。』悔過",
    "T03n0160_004:0342b02": "自責，懺滌前咎，求受五戒。時彼尊者為",
    "T03n0160_004:0342b03": "說三歸及五戒法，老女領解心安泰然，未",
    "T03n0160_004:0342b04": "舉頭頃證須陀洹果。地神涌出告須達言：",
    "T03n0160_004:0342b05": "『善哉！長者！裂邪見網，如來出世正為此耳！』",
    "T03n0160_004:0342b06": "「時羅睺羅，將此老母詣祇陀林。到已見佛，歡",
    "T03n0160_004:0342b07": "喜作禮懺悔發露，願依佛教而得出家。佛",
    "T03n0160_004:0342b08": "勅往詣憍曇彌所，精進修習未甞懈廢，如",
    "T03n0160_004:0342b09": "好白[疊*毛]易為染色，應時證得阿羅漢道。」",
    "T03n0160_004:0342b10": "佛為病比丘灌頂獲安緣起第十一",
    "T03n0160_004:0342b11": "爾時世尊住王舍城竹林精舍。有一比丘身",
    "T03n0160_004:0342b12": "患惡瘡，形體周遍膿血交流，眾所惡見人",
    "T03n0160_004:0342b13": "不親近，移置疎弊低小房下。世尊知已即",
    "T03n0160_004:0342b14": "以神力，蔽諸大眾令無知者，如來獨往病",
    "T03n0160_004:0342b15": "比丘所，善言慰喻須水洗之。時帝釋天主",
    "T03n0160_004:0342b16": "與諸天子，在善法堂評議政事，佛以威神加",
    "T03n0160_004:0342b17": "被令知，即以無量百千眷屬，作天妓樂前後",
    "T03n0160_004:0342b18": "圍繞，從空而下來詣佛所，問訊慰勞頭面禮",
    "T03n0160_004:0342b19": "足，手持眾寶所成澡缾貯滿香水，奉迎世尊",
    "T03n0160_004:0342b20": "佇立一面。爾時如來即舒百福相莊嚴臂，於",
    "T03n0160_004:0342b21": "五指端放大光明，遠召諸天皆悉雲集，及於",
    "T03n0160_004:0342b22": "頂門復放淨光照病比丘，蒙光觸身所苦即",
    "T03n0160_004:0342b23": "愈，瘡潰膿血悉得清淨，合掌歸命求哀發",
    "T03n0160_004:0342b24": "露，願佛慈愍滅我重罪。時天帝釋以前寶",
    "T03n0160_004:0342b25": "缾長跪奉獻，世尊受已右手注水灌比丘",
    "T03n0160_004:0342b26": "頂，復以左手按摩其身。時病比丘所染沈",
    "T03n0160_004:0342b27": "瘵，隨如來手即得平復。得平復已歡喜無",
    "T03n0160_004:0342b28": "量，志心稱念：「南無釋迦牟尼！南無大慈悲",
    "T03n0160_004:0342b29": "父！南無最勝醫王！令我今日身病得瘥。",
    "T03n0160_004:0342c01": "唯願如來以本願力哀憐攝受，施與法藥袪",
    "T03n0160_004:0342c02": "我心病，所有重障消滅無餘。」爾時佛告彼",
    "T03n0160_004:0342c03": "比丘曰：「我今為報汝昔深恩。」復為開演苦、",
    "T03n0160_004:0342c04": "集、滅、道四聖諦法，示相勸修作證圓滿。即",
    "T03n0160_004:0342c05": "時獲得阿羅漢道，三明六通具八解脫。時",
    "T03n0160_004:0342c06": "天帝釋及諸大眾，聞是說已皆墮疑網：「今",
    "T03n0160_004:0342c07": "者如來枉勞神德，洗病比丘瘡潰膿血。復",
    "T03n0160_004:0342c08": "言：『我今為報汝昔深恩。』願為時會分別解",
    "T03n0160_004:0342c09": "說。」佛言：「天主！乃往古昔無量世時，有",
    "T03n0160_004:0342c10": "一聚落名曰增廣，地唯沃壤民多富樂，其",
    "T03n0160_004:0342c11": "中所止皆上種姓，尊一耆年為斷事者。未",
    "T03n0160_004:0342c12": "久有一老優婆塞，忽為惡人橫相謀害，將",
    "T03n0160_004:0342c13": "付囚執眾念無辜，詣斷事前明察釋放，當",
    "T03n0160_004:0342c14": "其危難即得免脫，是故我今作如是說。天",
    "T03n0160_004:0342c15": "帝當知，昔斷事者，豈異人乎？病比丘也。彼",
    "T03n0160_004:0342c16": "優婆塞臨難獲免，今此會中我身是也。是故",
    "T03n0160_004:0342c17": "菩薩經無量世，而於小恩常思大報，乃至成",
    "T03n0160_004:0342c18": "佛未曾廢忘。」時天帝釋聞佛說已心大歡喜，",
    "T03n0160_004:0342c19": "諸來大眾作天妓樂各還所止，禮佛而退。",
    "T03n0160_004:0342c20": "稱念三寶功德緣起第十二",
    "T03n0160_004:0342c21": "昔者如來出現於世，乃為父王及諸大眾演",
    "T03n0160_004:0342c22": "說觀佛三昧法門，如來具足三十二相、八十",
    "T03n0160_004:0342c23": "種好，作黃金色無量光明。是時會中五百",
    "T03n0160_004:0342c24": "釋種，觀佛身相猶若灰人羸婆羅門，見已",
    "T03n0160_004:0342c25": "號哭自拔頭髮，舉身投地口鼻吐血。如來",
    "T03n0160_004:0342c26": "見之乃安慰曰：「汝勿號哭！吾為汝說。過去",
    "T03n0160_004:0342c27": "有佛名毘婆尸，入涅槃後於像法中，有一",
    "T03n0160_004:0342c28": "長者名曰月德，有五百子聰明多智，世間",
    "T03n0160_004:0342c29": "經籍無不該練，其父長者信奉三寶，常與",
    "T03n0160_004:0343a01": "諸子說佛法義，諸子邪見覩無信心。後時",
    "T03n0160_004:0343a02": "諸子同遇重病，父到子前泣淚合掌語諸子",
    "T03n0160_004:0343a03": "言：『汝等邪見不信佛法，今為無常利刀割",
    "T03n0160_004:0343a04": "切，汝命須臾憑何依怙？今有如來名毘婆",
    "T03n0160_004:0343a05": "尸，汝可志心稱念名號。』諸子聞已即依所",
    "T03n0160_004:0343a06": "教，稱南無佛、稱法及僧。稱已命終，由念",
    "T03n0160_004:0343a07": "佛故即得生於四天王天；天中壽盡，由彼",
    "T03n0160_004:0343a08": "邪見昔因緣故還墮地獄。獄卒羅剎以熱鐵",
    "T03n0160_004:0343a09": "叉刺其眼目，受是苦惱憶父所教，稱南無",
    "T03n0160_004:0343a10": "佛，以是得免從地獄出，得生人中貧窮下賤。",
    "T03n0160_004:0343a11": "「後有式棄如來出世，亦得值遇，但得聞名",
    "T03n0160_004:0343a12": "不覩佛形，以至毘舍浮佛、拘留孫佛、拘那含",
    "T03n0160_004:0343a13": "牟尼佛、迦攝波佛，如是六佛次第出世，但",
    "T03n0160_004:0343a14": "得聞名皆不覩見。以由得聞六佛名故，今得",
    "T03n0160_004:0343a15": "與我同生釋種。我之身色如閻浮金，汝見灰",
    "T03n0160_004:0343a16": "色羸婆羅門，皆因往昔輕毀於佛，深著邪見",
    "T03n0160_004:0343a17": "招斯重障。汝今可稱過去佛名，亦稱我名，彌",
    "T03n0160_004:0343a18": "勒佛名，汝父名等，稱已作禮，及向大眾大",
    "T03n0160_004:0343a19": "德僧前，五體投地發露懺悔邪見之罪。」諸",
    "T03n0160_004:0343a20": "人受教懺悔畢已，宿殃消散三業清淨，見",
    "T03n0160_004:0343a21": "佛身相作黃金色，巍巍堂堂如須彌山，三",
    "T03n0160_004:0343a22": "十二相、八十種好無量光明，歡喜踊躍得證",
    "T03n0160_004:0343a23": "初果，求佛出家漸次證得阿羅漢果，三明",
    "T03n0160_004:0343a24": "六通具八解脫。佛告諸比丘：「我滅度後若",
    "T03n0160_004:0343a25": "稱我名及諸佛名，所獲福報無量無邊。阿",
    "T03n0160_004:0343a26": "難！汝觀如來，在路行時，能使大地，高處",
    "T03n0160_004:0343a27": "令下下處令高，高下諸處悉能平正，佛履",
    "T03n0160_004:0343a28": "涉已地相如本；一切林木傾側向佛，樹神",
    "T03n0160_004:0343a29": "現身曲躬禮敬，佛經遊已林木依舊；一切",
    "T03n0160_004:0343b01": "丘陵坑坎堆阜，穢惡不淨瓦礫荊棘，皆悉屏",
    "T03n0160_004:0343b02": "去掃洒清潔，眾華布地異香芬馥。又復如",
    "T03n0160_004:0343b03": "來足躡長陌，無情土木尚皆傾奉，何況有",
    "T03n0160_004:0343b04": "情而常不敬。何以故？我本修行菩薩道時，",
    "T03n0160_004:0343b05": "於諸有情不生憍慢，謙下承迎令生忻悅，以",
    "T03n0160_004:0343b06": "是善業得成佛已，情非情等於佛行時，皆",
    "T03n0160_004:0343b07": "悉傾側低頭禮敬。我昔曾以廣大資產，淨",
    "T03n0160_004:0343b08": "心奉施十方眾僧，以是緣故我今成佛，所",
    "T03n0160_004:0343b09": "至之處廣博嚴淨。又我往昔於諸聖賢同梵",
    "T03n0160_004:0343b10": "行者，於道路中平治洒掃，房舍資具泥飾",
    "T03n0160_004:0343b11": "周備，於一切時樂求佛道，利益安樂一切",
    "T03n0160_004:0343b12": "眾生，所至之處自然清淨。又彌盧山高廣",
    "T03n0160_004:0343b13": "八萬四千由旬，入大海中其量亦等，及鐵",
    "T03n0160_004:0343b14": "圍山高十二萬八千由旬，堅若金剛不可破",
    "T03n0160_004:0343b15": "壞，至於如來般涅槃時，無不傾側向佛作",
    "T03n0160_004:0343b16": "禮，若欲迴避不傾側者，無有是處。又佛如",
    "T03n0160_004:0343b17": "來心淨離染，所行之處，足無所污蟲蟻不損。",
    "T03n0160_004:0343b18": "佛不著履有三種因：一、令行人心生少欲，",
    "T03n0160_004:0343b19": "二、現足下千輻輪相，三、令見者心生歡喜。又",
    "T03n0160_004:0343b20": "佛行時其足去地離於四寸，有三種因：一者、",
    "T03n0160_004:0343b21": "愍地有蟲蟻故，二者、護地有生草故，三者、",
    "T03n0160_004:0343b22": "顯現佛神足故。汝等比丘，當如佛語依教",
    "T03n0160_004:0343b23": "修行，得盡苦際。」",
    "T03n0160_004:0343b24": "造塔勝報緣起第十三",
    "T03n0160_004:0343b25": "佛告阿難：「我今於此大眾之所，略說造塔",
    "T03n0160_004:0343b26": "所得功德，汝當諦聽善思念之。假使以四",
    "T03n0160_004:0343b27": "天下滿中所有草木叢林，皆為人身，彼一",
    "T03n0160_004:0343b28": "一人發心修行，隨其所證或有獲得須陀洹",
    "T03n0160_004:0343b29": "果、斯陀含果、阿那含果、阿羅漢果及緣覺果。",
    "T03n0160_004:0343c01": "時有長者以淨施心長時供給飲食、衣服、臥具、",
    "T03n0160_004:0343c02": "醫藥，盡其形壽令無所乏，至滅度後一一復",
    "T03n0160_004:0343c03": "為起立塔廟，繒蓋、幢旛、廣大嚴飾，香華、燈塗",
    "T03n0160_004:0343c04": "種種供養。阿難！是人所得福報寧為多不？」",
    "T03n0160_004:0343c05": "「甚多世尊！」佛言：「阿難！此大長者，雖獲",
    "T03n0160_004:0343c06": "其福猶有限量。不如有人於佛滅後，以敬",
    "T03n0160_004:0343c07": "慕心求一舍利，至極微細如芥子許，造塔",
    "T03n0160_004:0343c08": "供養，其量正等一菴摩果。塔心之木堅直如",
    "T03n0160_004:0343c09": "鍼，上施露盤猶如棗葉，中安佛像量同&#;",
    "T03n0160_004:0343c10": "麥，或香或燈隨分供養。阿難！以彼長者所",
    "T03n0160_004:0343c11": "作福行，類修佛塔不可為比。以要言之，",
    "T03n0160_004:0343c12": "若以造塔所有勝報，分為百分不及其一，",
    "T03n0160_004:0343c13": "千萬億分亦不及一，乃至算數譬喻所不能",
    "T03n0160_004:0343c14": "知。阿難！當知如來於塵沙劫積習熏修五分",
    "T03n0160_004:0343c15": "法身出生功德，所謂戒分、定分、慧分、解脫分、",
    "T03n0160_004:0343c16": "解脫知見分，四無量心、六波羅蜜，自利利他",
    "T03n0160_004:0343c17": "難行苦行，不可思議神通願力，世出世間",
    "T03n0160_004:0343c18": "無能勝者。所以者何？由佛成就無量無邊",
    "T03n0160_004:0343c19": "真實慧故。阿難！一切如來在昔因地，知",
    "T03n0160_004:0343c20": "眾生界自性清淨，為彼客塵煩惱所覆；然",
    "T03n0160_004:0343c21": "彼畢竟染污不及。是故如來出興於世，為",
    "T03n0160_004:0343c22": "諸眾生說微妙法，除諸垢濁令得解脫。」",
    "T03n0160_004:0343c23": "出家功德緣起第十四",
    "T03n0160_004:0343c24": "佛在世時，王舍城中有一長者，名曰福增，",
    "T03n0160_004:0343c25": "年過百歲齒衰力屈，家中大小無不生厭。",
    "T03n0160_004:0343c26": "聞說出家心生歡喜，功德無量譬喻不及，",
    "T03n0160_004:0343c27": "出家之利，高於須彌，深於巨海，廣於虛",
    "T03n0160_004:0343c28": "空。所以然者？由出家故方得成佛，三世",
    "T03n0160_004:0343c29": "諸佛未有不因捨家出家成佛者也。是時長",
    "T03n0160_004:0344a01": "者來詣佛所欲求出家，值佛遊化，即便往",
    "T03n0160_004:0344a02": "至舍利弗所，見其熟老不為攝受；如是遍",
    "T03n0160_004:0344a03": "至五百羅漢，悉不肯度。時彼長者即出寺",
    "T03n0160_004:0344a04": "外發聲大哭，於是世尊從後而至，種種誨",
    "T03n0160_004:0344a05": "喻令其心悅，即語目連：「收其出家，與受其",
    "T03n0160_004:0344a06": "戒。」乃為新學小比丘輩，常生調戲之所嬈亂，",
    "T03n0160_004:0344a07": "便自溺水欲喪身命。目連觀見，即以神力接",
    "T03n0160_004:0344a08": "置岸上。因問其故，具如上說。「此人愚鈍瞋",
    "T03n0160_004:0344a09": "恚若斯，不以三塗報應之怖而攝化之，無由",
    "T03n0160_004:0344a10": "得道。」時彼目連欲乘空行，乃令專意執袈裟",
    "T03n0160_004:0344a11": "角，漸次遊歷到大海邊，見有新斃端正婦",
    "T03n0160_004:0344a12": "人，便有一蟲從其口出而從鼻入，復從眼出",
    "T03n0160_004:0344a13": "從耳而入，目連見已捨之而去。弟子白言：",
    "T03n0160_004:0344a14": "「此是何人？」師曰：「此是舍衛城中大商之婦，",
    "T03n0160_004:0344a15": "自恃顏貌不修福業，承夫寵念損害一切，偕",
    "T03n0160_004:0344a16": "行至此沒水而終，海不納屍漂出在岸，猶愛",
    "T03n0160_004:0344a17": "故身作此蟲耳，後入地獄受諸苦報。」漸次前",
    "T03n0160_004:0344a18": "行見一女人，自泥大鑊水滿火然，脫衣入中",
    "T03n0160_004:0344a19": "皮肉各離，吹骨在外尋復成形，自取其肉而",
    "T03n0160_004:0344a20": "噉食之。福增白師：「此是何人？」師曰：「舍衛城",
    "T03n0160_004:0344a21": "中有優婆塞，崇重三寶請僧供養，常造美饍",
    "T03n0160_004:0344a22": "遣婢送之，每至屏處選好先食。大家察問：『汝",
    "T03n0160_004:0344a23": "無竊食？』婢言：『比丘食訖有殘與我，我得",
    "T03n0160_004:0344a24": "食之；若我先食，願於後世自食身肉。』以是",
    "T03n0160_004:0344a25": "因緣先受華報，果在地獄。」次復前行見一骨",
    "T03n0160_004:0344a26": "山，其量高廣七百由旬，障其日光使海陰",
    "T03n0160_004:0344a27": "黑。是時目連登此山上，有大肋骨往來經",
    "T03n0160_004:0344a28": "行。福增白師：「此何骨山？」「汝欲知者，即是汝",
    "T03n0160_004:0344a29": "之故身骨也。」福增聞已，身毛恐聳惶怖流",
    "T03n0160_004:0344b01": "汗，白和尚言：「聞我今者心未摧裂，願時為",
    "T03n0160_004:0344b02": "說本末因緣！」目連告曰：「生死輪轉無有邊",
    "T03n0160_004:0344b03": "際，善惡業報影響無差。昔過去世此閻浮提，",
    "T03n0160_004:0344b04": "有一聚落民物富盛。時有長者名曰法增，宗",
    "T03n0160_004:0344b05": "族已來篤信三寶，好行仁惠不傷生命，居人",
    "T03n0160_004:0344b06": "推之以為令長，數十年間民物安泰，咸賴其",
    "T03n0160_004:0344b07": "德如己之父。時彼令長，或因閑暇習其博奕，",
    "T03n0160_004:0344b08": "惡友得便而親輔之，授彼邪說廢其政事。未",
    "T03n0160_004:0344b09": "久境內強惡恣橫，按訟交舉刑罰不中。忽偶",
    "T03n0160_004:0344b10": "一時吏呈款實，適值令長博奕不勝，無暇顧",
    "T03n0160_004:0344b11": "覽盡令處死。來日乃問諸軍吏曰：『罪人何所？』",
    "T03n0160_004:0344b12": "答以戮竟。令長聞已悶絕躃地，水洒乃穌，",
    "T03n0160_004:0344b13": "垂淚而言：『親愛珍寶悉皆住此，唯我一人獨",
    "T03n0160_004:0344b14": "入地獄，而我今者率易殺人，當知即是旃陀",
    "T03n0160_004:0344b15": "羅類。』作是念已尋便命終，生大海中作摩竭",
    "T03n0160_004:0344b16": "魚，其身長大七百由旬。」佛言：「目連！若諸官屬",
    "T03n0160_004:0344b17": "自恃威勢，枉尅民物殺戮無數，命終多墮摩",
    "T03n0160_004:0344b18": "竭大魚，為諸小蟲匝食其軀，身痒指山蟲血",
    "T03n0160_004:0344b19": "污海，流將百里水皆紅赤。彼魚一眠經于百",
    "T03n0160_004:0344b20": "歲，睡起吸水如注大河。爾時適有眾商採寶，",
    "T03n0160_004:0344b21": "值魚張口，船趣如飛將入魚腹，賈人悲號一",
    "T03n0160_004:0344b22": "時同聲稱南無佛！魚聞佛名閉口水止，由佛",
    "T03n0160_004:0344b23": "慈護眾商得活。時摩竭魚忍渴而死，有諸夜",
    "T03n0160_004:0344b24": "叉羅剎水神，競拽魚身出置海岸。」爾時尊者",
    "T03n0160_004:0344b25": "大目乾連，將其弟子福增比丘，遊行畢已還",
    "T03n0160_004:0344b26": "至佛所，頭面作禮歡喜無量，深悟生死無常、",
    "T03n0160_004:0344b27": "苦、空，盡諸有結得羅漢果。",
    "T03n0160_004:0344b28": "菩薩本生鬘論卷第四"
}