{
    "T44n1851_018:0813c10": "大乘義章卷第十八",
    "T44n1851_018:0813c12": "遠法師撰",
    "T44n1851_018:0813c13": "2 果法(十八門)淨法聚果法中有十八門。此卷有二門大般涅",
    "T44n1851_018:0813c14": "槃義　無上菩提義。",
    "T44n1851_018:0813c15": "205 涅槃義(一八)涅槃義五門分別釋名一　滅之分齊二",
    "T44n1851_018:0813c16": "　定體三　開合辨相四　雜義分別五",
    "T44n1851_018:0813c17": "第一釋名。涅槃是其天竺人語。依彼具言名",
    "T44n1851_018:0813c18": "為摩訶般涅槃那。摩訶名大。大義有六。一者",
    "T44n1851_018:0813c19": "常義。故涅槃云。所言大者名之為常。譬如",
    "T44n1851_018:0813c20": "有人壽命無量名大丈夫。二者廣義。故涅槃",
    "T44n1851_018:0813c21": "云。所言大者其性廣博。猶如虛空無所不至。",
    "T44n1851_018:0813c22": "涅槃如是。故名為廣。三者多義。能別非一。",
    "T44n1851_018:0813c23": "故涅槃云。譬如大藏多諸珍異。涅槃如是。多",
    "T44n1851_018:0813c24": "有種種妙法珍寶。故名為大。四者深義。淵奧",
    "T44n1851_018:0813c25": "難測。故涅槃云。大者名為不可思議。一切",
    "T44n1851_018:0813c26": "世間聲聞緣覺不能測量涅槃之義。故名為",
    "T44n1851_018:0813c27": "大。五者高義。位分高出餘人不至。故涅槃云。",
    "T44n1851_018:0813c28": "譬如大山一切世人不能得上。故名為大。涅",
    "T44n1851_018:0813c29": "槃如是。凡夫二乘及諸菩薩不能窮到。故名",
    "T44n1851_018:0814a01": "為大。六者勝義。如世間中勝上之人名為大",
    "T44n1851_018:0814a02": "人。涅槃如是。諸法中勝。故名為大。大義如",
    "T44n1851_018:0814a03": "是。何者是大。大有三種。一者體大。性淨涅槃",
    "T44n1851_018:0814a04": "體窮真性義充法界。二者相大。方便涅槃過",
    "T44n1851_018:0814a05": "無不盡德無不備。三者用大。應化涅槃妙用",
    "T44n1851_018:0814a06": "曠博化現無盡。故涅槃云。大般涅槃能建",
    "T44n1851_018:0814a07": "大義。義猶用也。所言般者此翻名入。入義有",
    "T44n1851_018:0814a08": "三。一就實論入。息妄歸真。從因趣果。二真應",
    "T44n1851_018:0814a09": "相對。息化歸真。故名為入。三唯就應現。捨有",
    "T44n1851_018:0814a10": "為過趣入無為。故名入。言涅槃者人釋種",
    "T44n1851_018:0814a11": "種。有人釋言。涅槃之名非胡非漢直是佛語。",
    "T44n1851_018:0814a12": "若論佛語一切皆是。豈獨涅槃。故涅槃云。",
    "T44n1851_018:0814a13": "種種異論文章呪術皆是佛說。雖是佛說不",
    "T44n1851_018:0814a14": "離方言。若離方言佛則無說。涅槃之體非名",
    "T44n1851_018:0814a15": "字。故非音聲。故有人復言。涅槃胡語名總萬",
    "T44n1851_018:0814a16": "德。此方更無一名能翻。故存胡本說為涅槃。",
    "T44n1851_018:0814a17": "涅槃之體實備萬德。涅槃一名非盡萬德。若",
    "T44n1851_018:0814a18": "使涅槃名盡萬德。是則宣說萬德之時。不應",
    "T44n1851_018:0814a19": "隨德更立名字。欲說常義更立常名以名彼義",
    "T44n1851_018:0814a20": "如是一切。明知。涅槃名不盡德。又設涅槃名。",
    "T44n1851_018:0814a21": "總萬德此方還以萬德總名翻彼涅槃。何為",
    "T44n1851_018:0814a22": "不得而言叵翻。又涅槃云。隨其類音普告",
    "T44n1851_018:0814a23": "眾生。今日如來將欲涅槃隨類異告。云何叵",
    "T44n1851_018:0814a24": "翻若正相翻名之為滅。隨義傍翻名別種種。",
    "T44n1851_018:0814a25": "或言不生。或曰不出。或謂無作。或謂無起。或",
    "T44n1851_018:0814a26": "名無為。或字無相。或言不燃。或曰不識。或稱",
    "T44n1851_018:0814a27": "寂滅。或云安穩。或名解脫。或字彼岸。如是種",
    "T44n1851_018:0814a28": "種悉如經說。云何得知是滅非總。今此且以",
    "T44n1851_018:0814a29": "四義驗之。一准昔以求。如來昔於餘契經中。",
    "T44n1851_018:0814b01": "每常宣說煩惱滅無身亡智喪以為涅槃。今",
    "T44n1851_018:0814b02": "日涅槃名不異昔。何忽是總。二據終以驗。如",
    "T44n1851_018:0814b03": "來垂滅大音普告。今日如來將欲涅槃。時諸",
    "T44n1851_018:0814b04": "眾生聞佛涅槃咸皆悲惱詣佛請住。若使涅",
    "T44n1851_018:0814b05": "槃名含萬德是則宜唱萬德示人。眾生應喜。",
    "T44n1851_018:0814b06": "何故悲惱詣佛請住。聞佛涅槃悲惱請住。明",
    "T44n1851_018:0814b07": "知。涅槃是滅非總。三准定方言。外國之人見",
    "T44n1851_018:0814b08": "人死滅咸皆稱言。某甲涅槃。世人死滅何德",
    "T44n1851_018:0814b09": "可總亦稱涅槃。世人死滅名涅槃。故明知。涅",
    "T44n1851_018:0814b10": "槃是滅非總。四取文為證。如涅槃中。佛嘆純",
    "T44n1851_018:0814b11": "陀。善哉善哉。能知如來示同眾生方便涅槃。",
    "T44n1851_018:0814b12": "世間眾生何曾有彼萬德涅槃。如來示同此",
    "T44n1851_018:0814b13": "說如來同世盡滅。名同涅槃。明知。涅槃是滅",
    "T44n1851_018:0814b14": "非總。又法華說。日月燈佛說法華竟。於後",
    "T44n1851_018:0814b15": "夜分入於涅槃。下文重頌佛此夜滅度如薪",
    "T44n1851_018:0814b16": "盡火滅。長行之中云言涅槃。偈言滅度。明知。",
    "T44n1851_018:0814b17": "涅槃是滅非總。問曰。若使涅槃是滅何故經",
    "T44n1851_018:0814b18": "言諸結火滅名為滅度。離覺觀故稱曰涅槃。",
    "T44n1851_018:0814b19": "釋言。外國滅有多名。略有三別。一者涅槃。翻",
    "T44n1851_018:0814b20": "名為滅。二彌留陀。此亦名滅。三者毘尼。此亦",
    "T44n1851_018:0814b21": "名滅。其猶外國菩提末伽此通名道。外國說",
    "T44n1851_018:0814b22": "滅有多名。故諸結火滅名彌留陀。離諸覺觀",
    "T44n1851_018:0814b23": "名曰涅槃。涅槃經中彌留陀滅翻為漢言。涅",
    "T44n1851_018:0814b24": "槃之滅仍存胡語。似若是別若具翻之此方",
    "T44n1851_018:0814b25": "名少。彼彌留陀此翻名滅。彼中涅槃此亦名",
    "T44n1851_018:0814b26": "滅。是故得言外國涅槃此翻名滅。滅煩惱故",
    "T44n1851_018:0814b27": "滅生死故名之為滅。離眾相故大寂靜故亦",
    "T44n1851_018:0814b28": "名為滅。那者名息。究竟解脫永蘇息故。息",
    "T44n1851_018:0814b29": "何等事。息煩惱故息生死故。又息一切所行",
    "T44n1851_018:0814c01": "事故。涅槃云。雖得禪定智慧解脫不名畢竟。",
    "T44n1851_018:0814c02": "若能斷除三十七品所行之事方得名為畢竟",
    "T44n1851_018:0814c03": "涅槃。以息如是三十七品所行事故亦名為",
    "T44n1851_018:0814c04": "息。名義如是。次第二門彰滅分齊。分齊有四。",
    "T44n1851_018:0814c05": "一是事滅。斷生死因滅生死果。名為涅槃。二",
    "T44n1851_018:0814c06": "者能滅。諸佛涅槃圓備萬德。雖具眾德妙寂",
    "T44n1851_018:0814c07": "離相。稱之為滅。又復離性亦說為滅。言離",
    "T44n1851_018:0814c08": "相者如下文說。譬如一切眾生心識體雖是",
    "T44n1851_018:0814c09": "有而無一相。亦如醍醐體雖是有而無青黃",
    "T44n1851_018:0814c10": "赤白等相。涅槃亦爾。體雖實有而無一相。故",
    "T44n1851_018:0814c11": "稱為滅。無何等相。謂。無他相及無自相。無他",
    "T44n1851_018:0814c12": "相者。如經中說。離於十相名為涅槃。謂。離",
    "T44n1851_018:0814c13": "色聲香味觸相生住滅相男相女相。經中復",
    "T44n1851_018:0814c14": "說。離十三相名為涅槃。離前十相及離苦樂",
    "T44n1851_018:0814c15": "不苦樂相。又經復言。大涅槃中無有日月星",
    "T44n1851_018:0814c16": "辰諸宿寒熱風雨生老病死二十五有及諸憂",
    "T44n1851_018:0814c17": "苦。此等皆是無他相也。無自相者。大涅槃中",
    "T44n1851_018:0814c18": "雖有色身而無色相。雖有覺知而無知相。雖",
    "T44n1851_018:0814c19": "有一切無一切相。備如經說。言離性者。諸德",
    "T44n1851_018:0814c20": "同體緣起相成。無有一法別守自性。如就諸",
    "T44n1851_018:0814c21": "德宣說常義。離諸德外無別常性。我樂淨等",
    "T44n1851_018:0814c22": "類亦同爾。又就常等宣說法身。離常等外無",
    "T44n1851_018:0814c23": "別身性。餘亦如是。故經說言。又性別異故成",
    "T44n1851_018:0814c24": "涅槃。由非別異名無別性。故成涅槃。問曰。涅",
    "T44n1851_018:0814c25": "槃體既是有。說有稱當。何勞說之。門解義。",
    "T44n1851_018:0814c26": "故就障滅。此是第二德寂之滅。三者應滅。應",
    "T44n1851_018:0814c27": "滅有二。一現斷有因盡生死果。名之為滅。二",
    "T44n1851_018:0814c28": "息化歸真。用息稱滅。四者理滅。如經中說。一",
    "T44n1851_018:0814c29": "苦滅諦。一切眾生即涅槃相。如是等也。理滅",
    "T44n1851_018:0815a01": "有二。一者相虛妄。情所起一切諸法相有體",
    "T44n1851_018:0815a02": "無。名之為滅。此即經中空如來藏。二者真空。",
    "T44n1851_018:0815a03": "真如來藏離相離性。名之為滅。言離相者如",
    "T44n1851_018:0815a04": "馬鳴說。謂。非有相非無相。非非有相非非無",
    "T44n1851_018:0815a05": "相。非有無俱相。非異相。非非一相非非異",
    "T44n1851_018:0815a06": "相。非一異俱相。非自相非他相。非非自相非",
    "T44n1851_018:0815a07": "非他相。非自他俱相。如是一切妄心分別悉",
    "T44n1851_018:0815a08": "不相應。唯證境界。言離性者。如來藏中具",
    "T44n1851_018:0815a09": "過一切恒沙佛法。是諸佛法同一體性緣起",
    "T44n1851_018:0815a10": "相成不離不斷不脫不異。以同體故無有一",
    "T44n1851_018:0815a11": "法別守自性。雖無一性而無不性。無有一性",
    "T44n1851_018:0815a12": "法如也。而無不性法界別也。今說如是。以",
    "T44n1851_018:0815a13": "之為滅。滅如是。此四相望亦有本末。理滅",
    "T44n1851_018:0815a14": "為本。由見理中相空之滅成前事滅。悟理捨",
    "T44n1851_018:0815a15": "情離生死故。由證理中真空之滅成前德滅。",
    "T44n1851_018:0815a16": "如彼真法離性相故。依德起用故有應滅。此",
    "T44n1851_018:0815a17": "四種中分相言之。說前三種以為涅槃。攝相",
    "T44n1851_018:0815a18": "論之。四滅俱是涅槃為門。統攝諸義成涅槃",
    "T44n1851_018:0815a19": "故。分齊如是。次第三門定其體性。涅槃體中",
    "T44n1851_018:0815a20": "德別無量。要唯有三。一是色法。二是心法。三",
    "T44n1851_018:0815a21": "非色心法。言色法者如涅槃說。滅無常色獲",
    "T44n1851_018:0815a22": "得常色。離苦色獲得樂色。乃至滅於不寂靜",
    "T44n1851_018:0815a23": "色獲得真實寂靜之色。故知。涅槃用色為體。",
    "T44n1851_018:0815a24": "又涅槃云言不空者。謂。有善色。常樂我淨。又",
    "T44n1851_018:0815a25": "涅槃中說大涅槃以為解脫。迦葉白佛。如是",
    "T44n1851_018:0815a26": "解脫為色為非色。佛言。二乘解脫非色。諸佛",
    "T44n1851_018:0815a27": "如來解脫是色。以斯驗求明知。涅槃體性是",
    "T44n1851_018:0815a28": "色。又如六卷泥洹之中。純陀嘆佛。妙色湛默",
    "T44n1851_018:0815a29": "常安隱。不隨時節劫數遷。大聖曠劫行慈悲",
    "T44n1851_018:0815b01": "獲得金剛不壞身。故知。是色。又勝鬘中嘆佛",
    "T44n1851_018:0815b02": "色身世無與等。又嘆如來妙色無盡。明知是",
    "T44n1851_018:0815b03": "色。色相云何。佛有三身。一是應身。二是報",
    "T44n1851_018:0815b04": "身。三是法身。此三身中皆悉有色。應身色者",
    "T44n1851_018:0815b05": "現化隨物。或時似天或復似人。如是一切隨",
    "T44n1851_018:0815b06": "其所現同世色像。是故亦名共世間身。報身",
    "T44n1851_018:0815b07": "色者於彼應身一一相處各有無量塵數相",
    "T44n1851_018:0815b08": "好。如華嚴經相海品說。雖具眾相而不可見。",
    "T44n1851_018:0815b09": "如梵天王頂上寶珠有而叵見。雖不可見而",
    "T44n1851_018:0815b10": "實有之。名字不同作業各異。如華嚴說。法",
    "T44n1851_018:0815b11": "身色者如來藏中。色性法門顯成佛體。體雖",
    "T44n1851_018:0815b12": "是色而無色相。如似比丘無作戒法。亦如陰",
    "T44n1851_018:0815b13": "陽五行等法雖無色相而是色性。諸佛證得",
    "T44n1851_018:0815b14": "成就法界。諸根相好即法身故。又此法中出",
    "T44n1851_018:0815b15": "生法界無盡色。故名像色法。有人說言。涅槃",
    "T44n1851_018:0815b16": "無色唯一靈智。設言色者是應非真。何故非",
    "T44n1851_018:0815b17": "色。色性質礙。為是無之。若色質礙全佛無者。",
    "T44n1851_018:0815b18": "心是攀緣慮知之法。佛亦應無。佛無緣心而",
    "T44n1851_018:0815b19": "有無緣覺知之心。色亦應爾。佛無礙色。而有",
    "T44n1851_018:0815b20": "無礙自在之色。何為不得。人復為難。礙故",
    "T44n1851_018:0815b21": "名色。佛身無礙。云何名色。此應返質。緣義為",
    "T44n1851_018:0815b22": "心。佛智無緣。何得名心。人復釋言。無緣而照",
    "T44n1851_018:0815b23": "故得名心。此應類之。無礙是身。無礙是形。何",
    "T44n1851_018:0815b24": "為非色。又雖無礙而有光明諸根相好。何得",
    "T44n1851_018:0815b25": "非色。又若無礙即全無色。若言有色即令礙",
    "T44n1851_018:0815b26": "者。此應並報。如來無緣即應是癡。即應無",
    "T44n1851_018:0815b27": "知。佛若有知即是攀緣。可如是不。此既不可。",
    "T44n1851_018:0815b28": "彼亦同然。何勞致疑。又若說言色皆是應都",
    "T44n1851_018:0815b29": "無真實者。此應並難。真處亡情。有覺有知。應",
    "T44n1851_018:0815c01": "悉是應。應化之知從真知生真中立知。應化",
    "T44n1851_018:0815c02": "之色從真色起。真中存色。竟有何妨。又經",
    "T44n1851_018:0815c03": "宣說。滅無常色獲得常色。云何是應。經復宣",
    "T44n1851_018:0815c04": "說。真實善色常樂我淨。云何是應。又經嘆佛。",
    "T44n1851_018:0815c05": "妙色湛然常安穩。不隨時節劫數遷。大聖曠",
    "T44n1851_018:0815c06": "劫行慈悲故得金剛不壞身。云何名應。又地",
    "T44n1851_018:0815c07": "經中說。佛相好為實報身。云何是應。又若相",
    "T44n1851_018:0815c08": "好悉是應者。經中宣說相好之業。應是應修",
    "T44n1851_018:0815c09": "非是實修。修得是實果寧不真。人復釋言。滅",
    "T44n1851_018:0815c10": "無常色獲常色等。此實是心。心法顯現義說",
    "T44n1851_018:0815c11": "為色。此應反難。若心顯現義說為色。實無色",
    "T44n1851_018:0815c12": "者。色法不顯。義說為心。實應無心。又若心現",
    "T44n1851_018:0815c13": "義說色者。他亦應言色光照明義說為心。佛",
    "T44n1851_018:0815c14": "實無心色光照明。不得名心。心法顯現何得",
    "T44n1851_018:0815c15": "名色。以斯驗求佛真有色。不得言無色。義如",
    "T44n1851_018:0815c16": "是。次論心義。經中宣說。滅無常識獲得常識。",
    "T44n1851_018:0815c17": "受想行等亦復如是。明知。涅槃以心為體。又",
    "T44n1851_018:0815c18": "說彼若成大涅槃。明知。涅槃用心為體。心相",
    "T44n1851_018:0815c19": "云何。如前八識章中具辯。今略論之心有三",
    "T44n1851_018:0815c20": "種。一是事識。謂。六識心。向外取緣。二是妄",
    "T44n1851_018:0815c21": "識。謂。七識心。內迷真性妄取自心所起境界。",
    "T44n1851_018:0815c22": "如人昏夢迷覆實事。妄取自心所起境界。三",
    "T44n1851_018:0815c23": "是真識。謂。八識心。如來藏中過恒沙法緣起",
    "T44n1851_018:0815c24": "集成覺知心事。以此真心覺知性故。與無明",
    "T44n1851_018:0815c25": "合便起妄知。息去無明便為正知。如人報心",
    "T44n1851_018:0815c26": "與昏睡合便起夢知。息去昏睡便為寤知。始",
    "T44n1851_018:0815c27": "覺真心說之以為一切種德。今此就其涅槃",
    "T44n1851_018:0815c28": "門說故。說此心以為涅槃。妄事兩心。情有體",
    "T44n1851_018:0815c29": "無。未窮似有。研之即盡。不成涅槃故。楞伽",
    "T44n1851_018:0816a01": "云。妄想爾炎慧。彼滅我涅槃。又彼經言。滅七",
    "T44n1851_018:0816a02": "種識唯有藏識。唯藏識故真識之心得成涅",
    "T44n1851_018:0816a03": "槃。非六非七。有異論。如前八識章中廣破。問",
    "T44n1851_018:0816a04": "曰。真心是知非滅。云何得說為涅槃乎。釋言。",
    "T44n1851_018:0816a05": "此心體是知性。而無分別。無分別故照而常",
    "T44n1851_018:0816a06": "寂。是知性故寂而恒照。以恒照故能滅癡闇。",
    "T44n1851_018:0816a07": "以常寂故能滅妄想。癡妄既除不復隨緣集",
    "T44n1851_018:0816a08": "起生死。以不起故無為體寂。故名涅槃。心法",
    "T44n1851_018:0816a09": "如是。次明非色非心之義。如經中說。菩提不",
    "T44n1851_018:0816a10": "可身得心得。涅槃亦爾。故非色心。相狀如何。",
    "T44n1851_018:0816a11": "分別有二。一數滅無為。斷離一切色心等相",
    "T44n1851_018:0816a12": "名非色心。如涅槃說。滅無常色名為非色。",
    "T44n1851_018:0816a13": "滅於無常受想行識名曰非心。如是一切。又",
    "T44n1851_018:0816a14": "如涅槃梵行品說。入於無色大般涅槃名為",
    "T44n1851_018:0816a15": "非色。又無諸大陰界入等。亦是非色意滅識",
    "T44n1851_018:0816a16": "亡心亦寂等。名為非心。又滅妄想爾炎慧等。",
    "T44n1851_018:0816a17": "亦是非心。二真法體如。色即無色。心即無心。",
    "T44n1851_018:0816a18": "名非色心。如經中說。大般涅槃實非有色。隨",
    "T44n1851_018:0816a19": "世說有。又經中說。菩提涅槃一切皆空。又地",
    "T44n1851_018:0816a20": "經說。自體本空智自空等。皆是真空非色心",
    "T44n1851_018:0816a21": "義。彼云何空。義如上解離相離性。言離相者。",
    "T44n1851_018:0816a22": "佛雖有色而無色相。如無作戒雖復是色而",
    "T44n1851_018:0816a23": "無形相。佛雖有心而亦無心相。如鏡照物無",
    "T44n1851_018:0816a24": "分別相。言離性者。大涅槃中諸德同體緣起",
    "T44n1851_018:0816a25": "相成。無有一德別守自性。故名為空。以是空",
    "T44n1851_018:0816a26": "故色無色性。名為非色。心無心性。稱曰非心。",
    "T44n1851_018:0816a27": "問曰。若此皆無自性即是自性不成無常。與",
    "T44n1851_018:0816a28": "生死法有何差別。釋言。緣起無性空義。生",
    "T44n1851_018:0816a29": "死涅槃其理齊等。是故經中說生死空乃至",
    "T44n1851_018:0816b01": "涅槃生死無我乃至涅槃。所言異者。生死之",
    "T44n1851_018:0816b02": "法一向無常。以其性相俱無常故生滅流轉",
    "T44n1851_018:0816b03": "名相無常。虛集無性名性無常。涅槃之體亦",
    "T44n1851_018:0816b04": "常無常而非一向。故涅槃經初德中說。涅槃",
    "T44n1851_018:0816b05": "非常亦非無常。是義云何。大涅槃中萬德同",
    "T44n1851_018:0816b06": "體。分相論之各守自相無為不動。故非無常。",
    "T44n1851_018:0816b07": "攝相言之互以相成相成不壞。亦非無常。非",
    "T44n1851_018:0816b08": "無常故經說為常。將別分總總相不立。以不",
    "T44n1851_018:0816b09": "立故無空性常。無性常故名為無常。涅槃體",
    "T44n1851_018:0816b10": "性其理定爾。有人宣說。一苦滅諦。顯成涅槃。",
    "T44n1851_018:0816b11": "苦滅唯空。顯此空理以成涅槃。是故涅槃一",
    "T44n1851_018:0816b12": "向唯空無色無心。此外道空不應受持。若說",
    "T44n1851_018:0816b13": "苦滅唯是空者。佛自對破。如涅槃經四諦章",
    "T44n1851_018:0816b14": "說。修苦滅者。逆於一切諸外道等。若說空",
    "T44n1851_018:0816b15": "法為苦滅諦。諸外道等悉皆修空。應有真諦。",
    "T44n1851_018:0816b16": "又若宣說無我空寂為如來藏。當知。此人久",
    "T44n1851_018:0816b17": "在生死。長受長諸苦不得解脫。若有說言",
    "T44n1851_018:0816b18": "有如來藏。雖不可見破煩惱已定必得之。若",
    "T44n1851_018:0816b19": "發是心一念因緣於諸法中悉得自在。以斯",
    "T44n1851_018:0816b20": "驗求明知。苦滅不唯是空。如勝鬘說。一苦滅",
    "T44n1851_018:0816b21": "諦是如來藏。如來藏具過一切恒沙佛法。名",
    "T44n1851_018:0816b22": "不空藏。何得唯空。若言涅槃一向空者。經說",
    "T44n1851_018:0816b23": "涅槃常樂我淨真實善有。那得言空。又經說",
    "T44n1851_018:0816b24": "言空者。所謂一切生死。言不空者。謂。大涅槃。",
    "T44n1851_018:0816b25": "又經說言殺空得實。殺無常已得常涅槃。云",
    "T44n1851_018:0816b26": "何是空。又涅槃經第七德中。七法相異空與",
    "T44n1851_018:0816b27": "涅槃義門各別。何得唯空。又若空者無想天",
    "T44n1851_018:0816b28": "喻無想實有。竟何所況。又經宣說。大般涅",
    "T44n1851_018:0816b29": "槃能建大義種種示現。若唯空者依何起義。",
    "T44n1851_018:0816c01": "又經宣說。汝不應言滅是法性。若法性者實",
    "T44n1851_018:0816c02": "無滅也。何得唯空。有人復言。如來藏性色心",
    "T44n1851_018:0816c03": "為體。都無空義。復言空者。無相名空。藏性既",
    "T44n1851_018:0816c04": "爾。顯成涅槃。涅槃唯有一向不空。說言空者",
    "T44n1851_018:0816c05": "空無萬相。不空涅槃。此亦是其外道之有。不",
    "T44n1851_018:0816c06": "應受之。若說藏性實不空者。是義不然。如楞",
    "T44n1851_018:0816c07": "伽說。依法無我說如來藏。云何不空。又復如",
    "T44n1851_018:0816c08": "彼起信論說。有人聞說如來藏中具一切法。",
    "T44n1851_018:0816c09": "便說色心各別有體。對治此執說。一切法依",
    "T44n1851_018:0816c10": "真如說。如者是其空之別稱。依之宣說一切",
    "T44n1851_018:0816c11": "佛法。云何不空。又如經說。如來藏中具過恒",
    "T44n1851_018:0816c12": "沙一切佛法。不離不斷不脫不異。既言不離",
    "T44n1851_018:0816c13": "明無別性。法無別性何為不空。又同體法必",
    "T44n1851_018:0816c14": "互相成。相成之法則有總別。攝別成總諸法",
    "T44n1851_018:0816c15": "可有。將別分總總相不立。何為不空。若別分",
    "T44n1851_018:0816c16": "總。總義不空五陰分生。生應不空。藏性如是。",
    "T44n1851_018:0816c17": "若言涅槃實有不空是義不然。如經中說。涅",
    "T44n1851_018:0816c18": "槃非有。隨世說有。涅槃非有。云何不空。又地",
    "T44n1851_018:0816c19": "經說。自體本空名為性淨。同相涅槃云何不",
    "T44n1851_018:0816c20": "空。又經中說。菩提涅槃一切皆空。云何實",
    "T44n1851_018:0816c21": "有。又若涅槃實有不空取著涅槃正見非邪。",
    "T44n1851_018:0816c22": "佛何故破說空無我。又若涅槃實常非空。常",
    "T44n1851_018:0816c23": "見者不應是患。若言涅槃空無妄情心取之",
    "T44n1851_018:0816c24": "相故名為空。而涅槃體定不空者。此應並反",
    "T44n1851_018:0816c25": "經說涅槃非有非無。是則有者能有他故名",
    "T44n1851_018:0816c26": "之為有。體應非有。人即救言我言無者。己無",
    "T44n1851_018:0816c27": "他相何得有他。此應更徵。經中宣說。依如",
    "T44n1851_018:0816c28": "來藏故有生死。依大涅槃能建大義起種種",
    "T44n1851_018:0816c29": "化。即是有他。若言無者己無他故不得有他。",
    "T44n1851_018:0817a01": "是則有者已有他故不得無他。此是一難。又",
    "T44n1851_018:0817a02": "若無者一向無他。而體非無是則有者一向",
    "T44n1851_018:0817a03": "有他。而體非有。有雖有他不妨體有。是則無",
    "T44n1851_018:0817a04": "者雖復無他何妨體無。偏有偏無佛法大患。",
    "T44n1851_018:0817a05": "理須廣破。體性如是。次第四門開合辨相。其",
    "T44n1851_018:0817a06": "涅槃者乃是諸佛圓寂妙果。體窮真性。義充",
    "T44n1851_018:0817a07": "法界。體窮真性故妙絕於名相。義充法界故",
    "T44n1851_018:0817a08": "德備於塵算。塵算之德難以定論。是以經中",
    "T44n1851_018:0817a09": "或云。一二乃至眾多。言其一者統而攝之。一",
    "T44n1851_018:0817a10": "大涅槃體含眾義備苞萬物。或說為二。二有",
    "T44n1851_018:0817a11": "三門。一者有餘無餘相對說二。二性淨方便",
    "T44n1851_018:0817a12": "相對說二。三真應不同相對說二。就初對中",
    "T44n1851_018:0817a13": "先釋其名後辨其相。名字如何。有餘無餘義",
    "T44n1851_018:0817a14": "釋有二。一約對分別。煩惱盡處名為涅槃。約",
    "T44n1851_018:0817a15": "對身智以立二名。無學聖人煩惱盡竟。望後",
    "T44n1851_018:0817a16": "猶有餘身智在。約後別前。名前以為有餘涅",
    "T44n1851_018:0817a17": "槃。身智盡竟望後更無餘身智在。望後名前。",
    "T44n1851_018:0817a18": "說前以為無餘涅槃。毘曇法中所說有餘無",
    "T44n1851_018:0817a19": "餘涅槃正當此義。是第一約對分別。二就涅",
    "T44n1851_018:0817a20": "槃相望分別。於此門中涅槃有二。具約生死",
    "T44n1851_018:0817a21": "因果以說。生死因盡是一涅槃。生死果亡是",
    "T44n1851_018:0817a22": "一涅槃。據彼生死因盡之處。望後更有生死",
    "T44n1851_018:0817a23": "果亡一涅槃在。約後別前。名為有餘。生死",
    "T44n1851_018:0817a24": "之果盡滅已竟。望後更無餘涅槃在。說為無",
    "T44n1851_018:0817a25": "餘。約對生死因果既然。約對分段變易亦爾。",
    "T44n1851_018:0817a26": "名字如是。次辨其相。曲有三門。一就大小相",
    "T44n1851_018:0817a27": "對分別。二就小分別。三就大分別。言就大小",
    "T44n1851_018:0817a28": "相對分者。小乘涅槃名曰有餘。大乘涅槃說",
    "T44n1851_018:0817a29": "為無餘。此之一義如勝鬘說。故彼文言。生死",
    "T44n1851_018:0817b01": "二種。有為無為。涅槃亦二種。有餘及無餘。分",
    "T44n1851_018:0817b02": "段生死名曰有為。變易生死名曰無為。此二",
    "T44n1851_018:0817b03": "如前二生死中具廣分別。有為生死盡無之",
    "T44n1851_018:0817b04": "處所得涅槃名曰有餘。望後更有餘生死故。",
    "T44n1851_018:0817b05": "又亦更有餘涅槃故。無為生死盡無之處所",
    "T44n1851_018:0817b06": "得涅槃名曰無餘。望後更無餘生死故。又亦",
    "T44n1851_018:0817b07": "無其餘涅槃故。次第二門就小分別。宗別不",
    "T44n1851_018:0817b08": "同。所說各異。有人說言。毘曇法中煩惱盡滅",
    "T44n1851_018:0817b09": "名有餘涅槃。現報身上遠離緣縛。說之以為",
    "T44n1851_018:0817b10": "無餘涅槃。是義不然。己家煩惱通縛內外一",
    "T44n1851_018:0817b11": "切境界。無學聖人初得果時是縛已斷。爾時",
    "T44n1851_018:0817b12": "不名無餘涅槃。現在身智謝滅之後。方始宣",
    "T44n1851_018:0817b13": "說無餘涅槃。何由而言身離緣縛名曰無餘。",
    "T44n1851_018:0817b14": "若此非者何者是乎。毘曇法中涅槃體一。約",
    "T44n1851_018:0817b15": "對不同得二名字。言體一者。於此宗中煩惱",
    "T44n1851_018:0817b16": "業思。以道力故應起不起數滅無為。是涅槃",
    "T44n1851_018:0817b17": "體。此體是一。約對身智得二名字。身智未",
    "T44n1851_018:0817b18": "盡說前涅槃以為有餘。望後更有餘身智故。",
    "T44n1851_018:0817b19": "身智盡竟向前涅槃轉名無餘。望後更無餘",
    "T44n1851_018:0817b20": "身智故。問曰身智盡無之處。以何義故不名",
    "T44n1851_018:0817b21": "涅槃。彼宗身智起已謝往是無常滅故非涅",
    "T44n1851_018:0817b22": "槃。由斷因故後果不起。是非數滅故非涅槃。",
    "T44n1851_018:0817b23": "若依成實涅槃體二。生死因盡是一涅槃。生",
    "T44n1851_018:0817b24": "死果盡是一涅槃。故有二種。問曰。何故毘曇",
    "T44n1851_018:0817b25": "法中生死果盡不名涅槃成實名是。釋言。毘",
    "T44n1851_018:0817b26": "曇性相中求。為道親斷名為數滅。不親斷者",
    "T44n1851_018:0817b27": "則非數滅。身口二業及生死果非道親斷。故",
    "T44n1851_018:0817b28": "非數滅。故不名涅槃。成實法中解義務寬。由",
    "T44n1851_018:0817b29": "斷煩惱業果不起從其根本亦是數滅。故說",
    "T44n1851_018:0817c01": "涅槃。此云何知。如成實說。見斷法者。示相",
    "T44n1851_018:0817c02": "我慢及彼所起諸餘法也。修斷法者。不示相",
    "T44n1851_018:0817c03": "慢及彼所起諸餘法也。覺斷煩惱名示相慢。",
    "T44n1851_018:0817c04": "示猶見也。執見我人眾生定相名為示相。執",
    "T44n1851_018:0817c05": "我陵物稱之為慢。依此所起業及苦果名為",
    "T44n1851_018:0817c06": "所起諸餘法也。由斷見惑令此不起。通名見",
    "T44n1851_018:0817c07": "斷。修斷煩惱名不示相慢。修道所斷是鈍煩",
    "T44n1851_018:0817c08": "惱。不執我人眾生定相名不示相。闇昧心中",
    "T44n1851_018:0817c09": "恃我陵物目之為慢。依此所起業及苦果名",
    "T44n1851_018:0817c10": "為所起諸餘法也。由斷修惑令此不起。通名",
    "T44n1851_018:0817c11": "修斷。業及苦果見修斷故名為數滅。是數滅",
    "T44n1851_018:0817c12": "故。生死果盡得名涅槃。二種如是。此二涅槃",
    "T44n1851_018:0817c13": "得之不定。或在同時。或在前後。若斷現因",
    "T44n1851_018:0817c14": "令其當果畢竟不生名曰無餘。此無餘滅與",
    "T44n1851_018:0817c15": "有餘滅得在一時。以一時中具兩義故能盡",
    "T44n1851_018:0817c16": "之。智亦有二種。盡生死因名為盡智。斷生死",
    "T44n1851_018:0817c17": "果令後不起名無生智。若無學人以邊際智",
    "T44n1851_018:0817c18": "促報取滅名曰無餘。此無餘滅與有餘滅得",
    "T44n1851_018:0817c19": "在前後。報盡方說無餘滅故。然無餘滅得雖",
    "T44n1851_018:0817c20": "不定或前或後彰名唯後。何故而然。現報未",
    "T44n1851_018:0817c21": "滅障其未報不生不顯。故不與名。問曰。若使",
    "T44n1851_018:0817c22": "現報未盡不得宣說無餘滅者。亦應不得說",
    "T44n1851_018:0817c23": "無生智。智中既得說無生智。滅中何為偏獨",
    "T44n1851_018:0817c24": "不得。釋言。滅中身智盡後無餘義顯。故前隱",
    "T44n1851_018:0817c25": "之。智則不爾。身智滅後不得說智。故前說",
    "T44n1851_018:0817c26": "之。小乘如是。次就大論。分別有四。一約生死",
    "T44n1851_018:0817c27": "因果分別。分段變易二種因盡名曰有餘。二",
    "T44n1851_018:0817c28": "種果亡稱曰無餘。故地持云。一切起因斷。諸",
    "T44n1851_018:0817c29": "餘畢竟滅名般涅槃。起因斷者是其有餘。諸",
    "T44n1851_018:0818a01": "餘滅者諸餘果亡。是其無餘。二約分段變易",
    "T44n1851_018:0818a02": "分別。分段因果盡無之處。滅不究竟說為有",
    "T44n1851_018:0818a03": "餘。變易因果盡無之處。滅中窮極說為無餘。",
    "T44n1851_018:0818a04": "三分段因果及與變易因盡之處。目曰有餘。",
    "T44n1851_018:0818a05": "變易果盡名曰無餘。第四偏約變易宣說。變",
    "T44n1851_018:0818a06": "易因盡名曰有餘。變易果亡說為無餘。分段",
    "T44n1851_018:0818a07": "因果盡無之處判之為小。大中不論。有餘",
    "T44n1851_018:0818a08": "無餘二種涅槃相別麁爾。次就性淨方便論",
    "T44n1851_018:0818a09": "二。於中略以三門分別。一釋其名。二辨其",
    "T44n1851_018:0818a10": "相。三定其因。名字如何。方便涅槃各別有四。",
    "T44n1851_018:0818a11": "一方便淨。二方便寂。三方便壞。四不同相。釋",
    "T44n1851_018:0818a12": "此四名各有兩義。一對因論果。二對體彰用。",
    "T44n1851_018:0818a13": "何故而然。方便涅槃有其二種。一從因修得",
    "T44n1851_018:0818a14": "名方便淨。二從體起用名方便淨。為是釋名",
    "T44n1851_018:0818a15": "各有兩義。方便淨者從其初義。教行功德本",
    "T44n1851_018:0818a16": "無今有。從因方便斷障得淨。名方便淨。若從",
    "T44n1851_018:0818a17": "後義作用善巧稱曰方便。作用中淨名方便",
    "T44n1851_018:0818a18": "淨。方便寂者。若就初義從因方便斷障得寂。",
    "T44n1851_018:0818a19": "名方便寂。若就後義作用善巧故曰方便。作",
    "T44n1851_018:0818a20": "用中寂名方便寂。方便壞者。若就初義從因",
    "T44n1851_018:0818a21": "方便壞障得滅。名方便壞。若從後義作用善",
    "T44n1851_018:0818a22": "巧名曰方便。用相不同名方便壞。不同相者。",
    "T44n1851_018:0818a23": "從其初義方便涅槃斷染得淨。染淨別體名",
    "T44n1851_018:0818a24": "不同相。若從後義作用差別名不同相。方便",
    "T44n1851_018:0818a25": "如是。性淨涅槃名義有三。一名性淨。二名性",
    "T44n1851_018:0818a26": "寂。三名同相。釋此三名義各有二。一對因顯",
    "T44n1851_018:0818a27": "果。二對用彰體。何故如是。性淨涅槃有其二",
    "T44n1851_018:0818a28": "種。一本隱法性顯成今德名為性淨。二涅槃",
    "T44n1851_018:0818a29": "體淨說為性淨。於此門中莫問修生修顯功",
    "T44n1851_018:0818b01": "德。對用論體齊稱性淨。良以性淨有斯兩義。",
    "T44n1851_018:0818b02": "是故依之釋名各二。言性淨者從初義。無始",
    "T44n1851_018:0818b03": "法性名之為性。是性本為妄想隱覆。相以不",
    "T44n1851_018:0818b04": "淨故。勝鬘云。自性淨心不染而染。後息妄染",
    "T44n1851_018:0818b05": "彼性始淨。始淨法性說為涅槃。是故名為性",
    "T44n1851_018:0818b06": "淨涅槃。若據後義涅槃法體名之為性。涅槃",
    "T44n1851_018:0818b07": "體淨名為性淨。言性寂者。從其初義無始法",
    "T44n1851_018:0818b08": "性從緣飄動如海波浪。名性不寂。後除妄染",
    "T44n1851_018:0818b09": "法性始寂。始寂法性說為涅槃。是故名為性",
    "T44n1851_018:0818b10": "寂涅槃。若就後義涅槃體寂非是用寂。故云",
    "T44n1851_018:0818b11": "性寂。言同相者。從其初義無始法性體通染",
    "T44n1851_018:0818b12": "淨。稱曰同相。諸佛證會說為涅槃。是故名為",
    "T44n1851_018:0818b13": "同相涅槃。又此法性體如一味亦名同相。諸",
    "T44n1851_018:0818b14": "佛證之說為涅槃。是故亦名同相涅槃。又本",
    "T44n1851_018:0818b15": "法性體雖一味隨緣流變受種種形。如一味藥",
    "T44n1851_018:0818b16": "隨其流處有種種味說為不同。息相稱本無",
    "T44n1851_018:0818b17": "有差別名曰同相。說此同相而為涅槃。是故",
    "T44n1851_018:0818b18": "復名同相涅槃。若據後義涅槃體同故曰同",
    "T44n1851_018:0818b19": "相。體云何同。如地論說。一切法如。說自體空",
    "T44n1851_018:0818b20": "名曰同矣。是義云何恒沙佛法莫不皆是一",
    "T44n1851_018:0818b21": "心中法。恒沙法如寧異心如。故得宣說一切",
    "T44n1851_018:0818b22": "法如為體空矣。名義如是。次辨其相。隨義進",
    "T44n1851_018:0818b23": "退分別有五。一就方便修生德中隨義分二。",
    "T44n1851_018:0818b24": "二相云何。修生德中有二種作。一者緣修對",
    "T44n1851_018:0818b25": "治。熏發真心諸功德生。其猶蠟印印泥文生。",
    "T44n1851_018:0818b26": "二者體作。真隨行緣集成諸德。如金隨緣作",
    "T44n1851_018:0818b27": "莊嚴具。緣作義邊名方便淨。體作義邊說為",
    "T44n1851_018:0818b28": "性淨。二修生修顯相對說二。次前二種修生",
    "T44n1851_018:0818b29": "之德悉名方便。無始法性顯成今德。說為性",
    "T44n1851_018:0818c01": "淨。如地持說。六入殊勝無始法爾名性種性。",
    "T44n1851_018:0818c02": "以此性淨若從先來修善所得名習種性。以",
    "T44n1851_018:0818c03": "此方便此二別分。修生功德直名菩提。修顯",
    "T44n1851_018:0818c04": "功德直名涅槃。如涅槃說。故彼經中菩提",
    "T44n1851_018:0818c05": "從生因所生。涅槃必由了因所顯。無有生義。",
    "T44n1851_018:0818c06": "攝相通論俱是菩提。以圓通故如彼金剛般",
    "T44n1851_018:0818c07": "若中說。良以二種俱菩提故。須以性淨方便",
    "T44n1851_018:0818c08": "名別。修生菩提說為方便。修顯菩提名為性",
    "T44n1851_018:0818c09": "淨。又此二種俱名涅槃。以寂滅故。良以二種",
    "T44n1851_018:0818c10": "俱涅槃故。亦須性淨方便名別。修生涅槃說",
    "T44n1851_018:0818c11": "為方便。修顯涅槃名為性淨。三約修證以分",
    "T44n1851_018:0818c12": "二別。次前二種約修以論。方便修生方便修",
    "T44n1851_018:0818c13": "顯悉名方便。證實亡緣說為性淨。是義云何。",
    "T44n1851_018:0818c14": "諸佛如來證實返望從來無隱。亦無今顯。淨",
    "T44n1851_018:0818c15": "非緣飾故名性淨。此一對如地經說。故彼經",
    "T44n1851_018:0818c16": "中淨相解脫。遠離諸趣名方便淨。自體本空",
    "T44n1851_018:0818c17": "自性常寂。非先有染後時離者。說為性淨。又",
    "T44n1851_018:0818c18": "此與彼涅槃經中。緣離辨所故光明其義相",
    "T44n1851_018:0818c19": "似。彼云。是光即是涅槃。涅槃常住不論因",
    "T44n1851_018:0818c20": "緣。云何如來問其因緣即是性淨。亦有因緣",
    "T44n1851_018:0818c21": "因滅無明獲得熾然三菩提燈。故有是光。即",
    "T44n1851_018:0818c22": "是方便。又復如彼涅槃經說。捨慈得慈不從",
    "T44n1851_018:0818c23": "因緣。其義相似。捨世諦慈得第一義慈。即",
    "T44n1851_018:0818c24": "是方便第一義慈。不從因緣即是性淨。問曰。",
    "T44n1851_018:0818c25": "方便從緣修得名果。可知。性淨涅槃證實",
    "T44n1851_018:0818c26": "緣。不從緣現是果以不。釋言。不定。亦果非",
    "T44n1851_018:0818c27": "果。是義云何。體雖非果至佛乃覺。為佛窮證",
    "T44n1851_018:0818c28": "故得曰果。以是果故地經宣說。滅佛行定者",
    "T44n1851_018:0818c29": "即是性淨涅槃。為佛所行寧得非果。又是諸",
    "T44n1851_018:0819a01": "佛微智體相何得非果。得時離緣無因可酬。",
    "T44n1851_018:0819a02": "得言非果。以非果故經中嘆佛。獲得無因無",
    "T44n1851_018:0819a03": "果報法。又經亦言。涅槃之體非因非果。涅槃",
    "T44n1851_018:0819a04": "既然諸德齊爾。四體用分二。向前所說一切",
    "T44n1851_018:0819a05": "涅槃體名性淨。用稱方便。用相善巧。故名方",
    "T44n1851_018:0819a06": "便。德體常寂。故云性淨。五理事分二。向前所",
    "T44n1851_018:0819a07": "說一切涅槃行德善巧悉名方便。理體常寂。",
    "T44n1851_018:0819a08": "說為性淨。此即經中一苦滅諦。問曰。此理與",
    "T44n1851_018:0819a09": "前所辨第三對中性淨何別。釋言。體一。隨義",
    "T44n1851_018:0819a10": "以分。向前所辨性淨涅槃。攝法從人為佛所",
    "T44n1851_018:0819a11": "窮為行所證。證已方便無隱無顯無因無果。",
    "T44n1851_018:0819a12": "今言理者常法以論。凡佛一如染淨不易非",
    "T44n1851_018:0819a13": "隱非顯非因非果有斯異也。涅槃所說五種",
    "T44n1851_018:0819a14": "性中非因果性義當此門。良以就實以論其",
    "T44n1851_018:0819a15": "實實外無緣。緣即不有。知。復約何說染說淨",
    "T44n1851_018:0819a16": "說因說果故非染淨非因非果。體相如是。",
    "T44n1851_018:0819a17": "次定其因。先約對以辨其因。向前初對偏說",
    "T44n1851_018:0819a18": "方便修生功德義分二種。生起義邊名方便",
    "T44n1851_018:0819a19": "淨。體起義邊說為性淨。今即就彼緣修六度",
    "T44n1851_018:0819a20": "及與佛性以辨其因。辨因有三。一緣正分別。",
    "T44n1851_018:0819a21": "二生了分別。三生作分別。緣正如何。望彼佛",
    "T44n1851_018:0819a22": "性體作義邊佛性正因。以佛性中有可生義。",
    "T44n1851_018:0819a23": "有可依義能生彼德。故為正因。諸度等行說",
    "T44n1851_018:0819a24": "之為緣。與涅槃中佛性正因。發心為緣得菩",
    "T44n1851_018:0819a25": "提果。其義相似。此修生德分相論之即是菩",
    "T44n1851_018:0819a26": "提。故與彼同。望彼緣力動作義邊諸度正因。",
    "T44n1851_018:0819a27": "佛性為緣。與涅槃中六度生因。佛性了因。得",
    "T44n1851_018:0819a28": "菩提果其義相似。生即是正。了即是緣。次論",
    "T44n1851_018:0819a29": "生了。望彼佛性體作義邊佛性生因諸度為",
    "T44n1851_018:0819b01": "了。良以佛性是生因故。涅槃宣說。佛性雖",
    "T44n1851_018:0819b02": "無不同兔角。兔角雖以無量方便不可得生。",
    "T44n1851_018:0819b03": "佛性可生。以可生故說為生因。諸度了因。與",
    "T44n1851_018:0819b04": "涅槃中復有了因。六波羅蜜阿耨菩提其義",
    "T44n1851_018:0819b05": "相似。若望緣力動作義邊。諸度生因佛性了",
    "T44n1851_018:0819b06": "因。與涅槃中復有生因。六波羅蜜阿耨菩提。",
    "T44n1851_018:0819b07": "復有了因佛性菩提其義相似。佛性為境。由",
    "T44n1851_018:0819b08": "見佛性成就佛德。故說為了。次論生作。生因",
    "T44n1851_018:0819b09": "作因通釋一切。隨相且分非無差異。異相如",
    "T44n1851_018:0819b10": "何。一義分別緣力起者名為作因。作因名字",
    "T44n1851_018:0819b11": "如涅槃說。佛性生德說為生因。以佛性中有",
    "T44n1851_018:0819b12": "可生義從緣生故。二得宣說緣生德名為生",
    "T44n1851_018:0819b13": "因。佛性成德名為作因。如金作器。初對如是。",
    "T44n1851_018:0819b14": "次對第二修生修顯二種涅槃以定其因。於",
    "T44n1851_018:0819b15": "中有二。一緣正分別。二生了分別。緣正如何。",
    "T44n1851_018:0819b16": "隱顯麁判望性淨果。佛性正因。諸度為緣。望",
    "T44n1851_018:0819b17": "方便果諸度正因。佛性為緣。以實細論望二",
    "T44n1851_018:0819b18": "涅槃。同說佛性以為正因。但佛性中有二種",
    "T44n1851_018:0819b19": "義。一法佛性。本有法體。如礦中金。二報佛",
    "T44n1851_018:0819b20": "性。本法體上有其隨緣可生之義而無法體。",
    "T44n1851_018:0819b21": "如礦中金有造作莊嚴具義。未有嚴具已在",
    "T44n1851_018:0819b22": "金中。彼法佛性望性淨果說為正因。彼報佛",
    "T44n1851_018:0819b23": "性望方便果說為正因。諸度不定。云何不定。",
    "T44n1851_018:0819b24": "六度有三。一緣修六度。謂。於六識七識心中",
    "T44n1851_018:0819b25": "修諸所行。二者真實有作六度。藉前緣修熏",
    "T44n1851_018:0819b26": "發真心。令其心中諸功德起。三者真實無作",
    "T44n1851_018:0819b27": "六度。真心本是諸功德性。□緣顯了。說為",
    "T44n1851_018:0819b28": "真實無作六度。望方便果真實有作六波羅",
    "T44n1851_018:0819b29": "蜜亦是正因。餘二為緣。望性淨果真實無作",
    "T44n1851_018:0819c01": "六波羅蜜是其正因。餘二為緣。次論生了。佛",
    "T44n1851_018:0819c02": "性望彼方便之果是其生因。望性淨果是其",
    "T44n1851_018:0819c03": "了因。佛性體上有可生義生方便果。故名生",
    "T44n1851_018:0819c04": "因故涅槃云。佛性雖無不同兔角。何以故。兔",
    "T44n1851_018:0819c05": "角叵生佛性可生故名生因。佛性本來有其",
    "T44n1851_018:0819c06": "可顯可了之義。終得顯了成性淨果。故望彼",
    "T44n1851_018:0819c07": "果得名了因。故涅槃云。佛性雖有不同虛空。",
    "T44n1851_018:0819c08": "何以故。虛空雖以無量方便不可得見。佛性",
    "T44n1851_018:0819c09": "可見。以有可見可了義故名為了因。又涅槃",
    "T44n1851_018:0819c10": "云。涅槃因者所謂佛性。佛性之性不生涅槃。",
    "T44n1851_018:0819c11": "故名了因。六度不定。云何不定。六度三種",
    "T44n1851_018:0819c12": "如前已辨。望方便果真實有作六波羅蜜亦",
    "T44n1851_018:0819c13": "是生因。如乳生酪酪出生蘇。乃至醍醐展轉",
    "T44n1851_018:0819c14": "相生。悉名生因。餘二名了。非正生故。望性淨",
    "T44n1851_018:0819c15": "果一切名了。無作六度終可圓顯成性淨果。",
    "T44n1851_018:0819c16": "可顯可了故名了因。餘二是其異相顯了故",
    "T44n1851_018:0819c17": "名了因。何故不說生作二因。望方便果有生",
    "T44n1851_018:0819c18": "有作。已如上辨。望性淨果無生無作。故更不",
    "T44n1851_018:0819c19": "論。次望第三約修就證二種涅槃以定其因。",
    "T44n1851_018:0819c20": "望方便果說緣說正說生說了。備如上辨。彼",
    "T44n1851_018:0819c21": "性淨果證實亡緣。故不可約之說緣說正說",
    "T44n1851_018:0819c22": "生說了。但知平等非因果性。佛本在緣未證",
    "T44n1851_018:0819c23": "之時義說為因。說後證時以之為果。及後證",
    "T44n1851_018:0819c24": "時達本無緣。以無緣故本亦非因。今亦非果。",
    "T44n1851_018:0819c25": "次望第四體用相對一種涅槃以定其因。於",
    "T44n1851_018:0819c26": "此門中涅槃體淨名為性淨。涅槃用淨名方",
    "T44n1851_018:0819c27": "便淨。對性淨體說因如上。方便淨者當知。即",
    "T44n1851_018:0819c28": "是應化涅槃。應有二種。一者法應。二者報應。",
    "T44n1851_018:0819c29": "如涅槃說。大般涅槃能建大義現種種化。是",
    "T44n1851_018:0820a01": "其法應。大悲願力種種化現名為報應。今對",
    "T44n1851_018:0820a02": "此二以定其因。分別有二。一緣正分別。二生",
    "T44n1851_018:0820a03": "了分別。緣正如何。法家之應如來藏中緣起",
    "T44n1851_018:0820a04": "法門。以之為正。如華嚴中善財童子所求種",
    "T44n1851_018:0820a05": "種法門。是本大悲願力以之為緣。彼法雖有",
    "T44n1851_018:0820a06": "可起用義。若無悲願畢竟不生。譬如火珠雖",
    "T44n1851_018:0820a07": "能出火要須見日。亦如水珠雖能出水要須",
    "T44n1851_018:0820a08": "見月。是以經言。異法有故異法出生。報家之",
    "T44n1851_018:0820a09": "應大悲願力以為正因。三昧法門以之為緣。",
    "T44n1851_018:0820a10": "若無彼法悲願之力不能獨生。譬如人面雖",
    "T44n1851_018:0820a11": "能生像要須依鏡。亦如音聲雖能發響要須",
    "T44n1851_018:0820a12": "依谷。緣正如是。生了如何。親起名生。疎發稱",
    "T44n1851_018:0820a13": "了。准前緣正義在可知。次望第五理事相對",
    "T44n1851_018:0820a14": "二種涅槃以定其因。於此門中事為方便。猶",
    "T44n1851_018:0820a15": "如前辨。性淨是理。非因非果不可說因。性淨",
    "T44n1851_018:0820a16": "方便二種涅槃辨之麁爾。次論真應二種涅",
    "T44n1851_018:0820a17": "槃。從緣修生從緣修顯二種涅槃體皆是真。",
    "T44n1851_018:0820a18": "應化涅槃義有通局。通而論之俱從涅槃所",
    "T44n1851_018:0820a19": "起作用。若凡若聖若善若惡若垢若淨。如是",
    "T44n1851_018:0820a20": "一切皆悉名為應化涅槃。如涅槃說。大般涅",
    "T44n1851_018:0820a21": "槃能建大義種種示現。如是等也。分相論之",
    "T44n1851_018:0820a22": "化具一切。於中分別有是涅槃有非涅槃。應",
    "T44n1851_018:0820a23": "斷煩惱。應滅生死。趣入無為名應涅槃。自餘",
    "T44n1851_018:0820a24": "一切隨相別名。應為凡者名為應凡。應為聖",
    "T44n1851_018:0820a25": "者名為應聖。應為聲聞名應聲聞。應現緣覺",
    "T44n1851_018:0820a26": "名應緣覺。如是一切。二相如是。次增說三。三",
    "T44n1851_018:0820a27": "有兩門。一體相用離分三種。二行德不同宣",
    "T44n1851_018:0820a28": "說三種。體相用者。性淨涅槃以之為體。法",
    "T44n1851_018:0820a29": "性為本。一切種德依法性故。方便涅槃說以",
    "T44n1851_018:0820b01": "為相。對治垢染淨相顯故。故地論中方便涅",
    "T44n1851_018:0820b02": "槃說之以為淨相解脫。應化涅槃名之為用。",
    "T44n1851_018:0820b03": "故涅槃云。大般涅槃能建大義。義猶用也。廣",
    "T44n1851_018:0820b04": "辨如前。行德不同宣說三者。如經中說。法身",
    "T44n1851_018:0820b05": "解脫摩訶般若是其三也。於中分別略有六",
    "T44n1851_018:0820b06": "門。一制立三數。二釋名辨相。三明此三體之",
    "T44n1851_018:0820b07": "同異。四明此三有成涅槃不成涅槃。五將此",
    "T44n1851_018:0820b08": "三約對涅槃辨定總別。六明性淨方便涅槃",
    "T44n1851_018:0820b09": "有具不具。言制立者。涅槃體中行德無數。以",
    "T44n1851_018:0820b10": "何義故偏說此三。釋有兩義。一對障不同故",
    "T44n1851_018:0820b11": "立三種。二對因有別故立三種。言對障者。生",
    "T44n1851_018:0820b12": "死法中有其三種。一者煩惱是生死緣。二者",
    "T44n1851_018:0820b13": "業行是生死因。三者苦報是生死果。此三種",
    "T44n1851_018:0820b14": "中煩惱為本。依煩惱故起於業作。依業受苦。",
    "T44n1851_018:0820b15": "翻對此三故說三事。翻對煩惱宣說波若。波",
    "T44n1851_018:0820b16": "若慧明能除煩惱闇惑法。故翻對業因宣說",
    "T44n1851_018:0820b17": "解脫。業能羈縛。解脫無果能斷絕。故翻對苦",
    "T44n1851_018:0820b18": "報宣說法身。法身清淨離苦報。故對障如是。",
    "T44n1851_018:0820b19": "對因別者。因有三種。一福二智三者苦報。如",
    "T44n1851_018:0820b20": "地持說。六度之中前三是福。波若是智。精進",
    "T44n1851_018:0820b21": "與禪亦福亦智。義如上解。八種淨報名之為",
    "T44n1851_018:0820b22": "報。何等八報。一壽具足長壽久住。二色具足",
    "T44n1851_018:0820b23": "顏容端正。三種性具足生於上族。四自在具",
    "T44n1851_018:0820b24": "足。謂得大財大眷屬等。五信言具足。發言",
    "T44n1851_018:0820b25": "人用。六大力具足。德力珍勝有大名稱大智",
    "T44n1851_018:0820b26": "慧等為人所敬。七人具足。成丈夫法。八力具",
    "T44n1851_018:0820b27": "足。身力強健有所堪能。報相如是。因中之智",
    "T44n1851_018:0820b28": "至果滿足名為般若。因中之福至果滿足說",
    "T44n1851_018:0820b29": "為解脫。因中之報至果滿足名為法身。制立",
    "T44n1851_018:0820c01": "如是此一門竟。次第二門釋名辨相。言法身者。",
    "T44n1851_018:0820c02": "解有兩義。一顯本法性以成其身。名為法身。",
    "T44n1851_018:0820c03": "二以一切諸功德法而成身。故名為法身。相",
    "T44n1851_018:0820c04": "狀如何。開合不定。總之唯一。謂一法身。或分",
    "T44n1851_018:0820c05": "為二。謂。真與應。或說為三。法報與應。如地",
    "T44n1851_018:0820c06": "論說。又如七卷金光明中。亦分三種。化身應",
    "T44n1851_018:0820c07": "身及與真身。法報兩佛名為真身。為化眾生",
    "T44n1851_018:0820c08": "示現佛形名為應身。示現種種六道之形說",
    "T44n1851_018:0820c09": "為化身。若准涅槃法報二佛是其真身。王宮",
    "T44n1851_018:0820c10": "現生道樹現成是其應身。依應起化受大眾",
    "T44n1851_018:0820c11": "供是其化身。或復分四。如楞伽說。一應化佛。",
    "T44n1851_018:0820c12": "猶前應身。二功德佛。三智慧佛。此之二種猶",
    "T44n1851_018:0820c13": "前報身。四如如佛。猶前法身。或分為五。謂戒",
    "T44n1851_018:0820c14": "定慧解脫解脫智見。或離為十。如地經說。所",
    "T44n1851_018:0820c15": "謂願身乃至智身。又華嚴中宣說十佛。亦是",
    "T44n1851_018:0820c16": "十也。何等為十。謂。無著佛乃至第十如意佛",
    "T44n1851_018:0820c17": "等。廣則無量。法等如後三佛章中具廣分別。",
    "T44n1851_018:0820c18": "法身如是。言解脫者。自體無累名為解脫。又",
    "T44n1851_018:0820c19": "免羈縛亦曰解脫。相狀如何。開合不定。總之",
    "T44n1851_018:0820c20": "唯一。謂。三事中一解脫門。或分為二。二有兩",
    "T44n1851_018:0820c21": "門。一有為無為相對分二。一切斷德名曰無",
    "T44n1851_018:0820c22": "為。一切行德同名有為。二心慧分二。於此門",
    "T44n1851_018:0820c23": "中兩義分別。一淺深分別。斷除四住世諦心",
    "T44n1851_018:0820c24": "淨名心解脫。於世諦中一切德脫用心為體。",
    "T44n1851_018:0820c25": "故偏說心斷絕無明真諦慧明名慧解脫。於",
    "T44n1851_018:0820c26": "真諦中一切德脫用慧為主。故偏說慧。如經",
    "T44n1851_018:0820c27": "中說。斷癡慧明斷愛心脫。義當此門。二體用",
    "T44n1851_018:0820c28": "分別。斷離五住性結煩惱真心體淨名心解",
    "T44n1851_018:0820c29": "脫。如涅槃說。故彼文言。永斷一切貪恚癡等",
    "T44n1851_018:0821a01": "名心解脫。又彼文言。是心本性雖與貪欲瞋",
    "T44n1851_018:0821a02": "痴等覆而不與彼貪等和合。諸佛菩薩永斷",
    "T44n1851_018:0821a03": "貪等名心解脫。故知。就體斷事無知慧用自",
    "T44n1851_018:0821a04": "在名慧解脫。如涅槃說。於彼文中就慧解脫",
    "T44n1851_018:0821a05": "開出五通。明知。就用亦得分三。有為脫中有",
    "T44n1851_018:0821a06": "心有慧通無為脫。是其三也。或分為五。如涅",
    "T44n1851_018:0821a07": "槃說。謂。色解脫及與受想行識解脫。是其五",
    "T44n1851_018:0821a08": "也。遠離生死繫縛五陰得佛自在無礙五陰",
    "T44n1851_018:0821a09": "名為解脫。亦得說六。於此五上加無為法亦",
    "T44n1851_018:0821a10": "得說八。謂。八解脫。義如上辨。或說為百。如",
    "T44n1851_018:0821a11": "涅槃中百句解脫。廣則無量。如華嚴說。言般",
    "T44n1851_018:0821a12": "若者此翻名慧。智能鑒照故名為慧。相狀如",
    "T44n1851_018:0821a13": "何。開合不定。總之唯一。一如實慧。或分為",
    "T44n1851_018:0821a14": "二。可謂。實智及方便智。義如上釋。又一切智",
    "T44n1851_018:0821a15": "及一切種亦得分二。知一切如名一切智。知",
    "T44n1851_018:0821a16": "一切事名一切種。亦得說三。如地持說。謂。清",
    "T44n1851_018:0821a17": "淨智一切智無礙智是其三也。義如上解。或",
    "T44n1851_018:0821a18": "分為四。謂。我生盡梵行已立所作已辦不受",
    "T44n1851_018:0821a19": "後有。義如後解。又四無礙。亦得分四。義如上",
    "T44n1851_018:0821a20": "釋。亦得說五。謂。五智印。知一切法無常苦空",
    "T44n1851_018:0821a21": "無我寂滅。又如成實所說。五智亦是五也。名",
    "T44n1851_018:0821a22": "字是何。一法住智。知世諦法因緣不壞。二泥",
    "T44n1851_018:0821a23": "洹智。知第一義法性常寂。三者願智。隨願",
    "T44n1851_018:0821a24": "自在欲知即知。四無諍智。善隨人心不與他",
    "T44n1851_018:0821a25": "競。五邊際智。於已最後所受報身修隨心。",
    "T44n1851_018:0821a26": "義如上辨。亦得說六。謂。知諸法無常苦空無",
    "T44n1851_018:0821a27": "我不淨涅槃寂滅。亦得說七。謂。所謂知法知",
    "T44n1851_018:0821a28": "義知足知時知自。涅槃經中亦名知我。又能",
    "T44n1851_018:0821a29": "知眾及知尊卑。通前七也。此之七種始起在",
    "T44n1851_018:0821b01": "因成滿在佛。又涅槃中說佛如來具足八智。",
    "T44n1851_018:0821b02": "謂。知生死無常與苦無我不淨。知涅槃法常",
    "T44n1851_018:0821b03": "樂我淨。是其八也。故彼經言。諸佛如來知",
    "T44n1851_018:0821b04": "一切法無常與苦無我不淨。知非一切常樂",
    "T44n1851_018:0821b05": "我淨。以是義故見性了了。亦得說九。知前八",
    "T44n1851_018:0821b06": "種及第一義。亦得說十。所謂十力。廣則無量。",
    "T44n1851_018:0821b07": "般若如是此二門竟。次辨同異。通而論之此三",
    "T44n1851_018:0821b08": "同體。其猶虛空無礙不動。以同體故諸德聚",
    "T44n1851_018:0821b09": "積悉名法身。又德自體亦名法身。諸德無累。",
    "T44n1851_018:0821b10": "咸稱解脫。諸德明淨齊名般若。同一真心覺",
    "T44n1851_018:0821b11": "知性故。又慧為主。餘德慧伴。攝伴從主。通名",
    "T44n1851_018:0821b12": "般若。故地經中就甚微智開出同相及不同",
    "T44n1851_018:0821b13": "相二種解脫。以同體故得成涅槃。故涅槃云。",
    "T44n1851_018:0821b14": "又非別異。故成祕藏。勝鬘亦云。一味等味",
    "T44n1851_018:0821b15": "隨義別分此三異體。異中慧數名為般若。法",
    "T44n1851_018:0821b16": "身解脫進退不定。若說諸佛相好之色以為",
    "T44n1851_018:0821b17": "法身。自餘諸德悉名解脫。若當宣說解脫之",
    "T44n1851_018:0821b18": "數而為解脫。自餘諸德同名法身。以此別故",
    "T44n1851_018:0821b19": "涅槃宣說。有法名義俱異。其猶十號及三寶",
    "T44n1851_018:0821b20": "等。同異如是此三門竟。次明三事有成涅槃不成",
    "T44n1851_018:0821b21": "涅槃。於中初先大小相對明成不成。後偏就",
    "T44n1851_018:0821b22": "大明成不成。大小相對者。大乘三事得成涅",
    "T44n1851_018:0821b23": "槃。小乘不成。何故如是。釋有五義。一有無分",
    "T44n1851_018:0821b24": "別。小乘三事體是有法。小乘涅槃體是無法。",
    "T44n1851_018:0821b25": "有無別體故不相成。大乘三事體是有法。大",
    "T44n1851_018:0821b26": "乘涅槃亦是有法。有義相扶故得相成。二常",
    "T44n1851_018:0821b27": "無常相對分別。小乘事體是無常。小乘涅槃",
    "T44n1851_018:0821b28": "體是其常。常無常異故不相成。大乘三事體",
    "T44n1851_018:0821b29": "性是常。大乘涅槃體亦是常。常義相順故得",
    "T44n1851_018:0821c01": "相成。此前兩門義有文無。第三同體異體分",
    "T44n1851_018:0821c02": "別。小乘三事體性各別。所以不成。體云何別。",
    "T44n1851_018:0821c03": "小乘法中宣說慧數以為般若。解脫之數名",
    "T44n1851_018:0821c04": "為解脫。自餘諸德名為法身。此等心法體性",
    "T44n1851_018:0821c05": "各別。以體別故守性不寂。性不寂故不成涅",
    "T44n1851_018:0821c06": "槃。大乘三事同體義分。其猶虛空無礙不動。",
    "T44n1851_018:0821c07": "以同體故緣起相成。無有一法別守自性。無",
    "T44n1851_018:0821c08": "別性故德體寂滅。以體寂故得成涅槃。故涅",
    "T44n1851_018:0821c09": "槃云。又非別異故成涅槃。四並不並相對分",
    "T44n1851_018:0821c10": "別。小乘三事心心數法同時別體。別體並",
    "T44n1851_018:0821c11": "故不成涅槃。大乘三事同時同體同一真心。",
    "T44n1851_018:0821c12": "隨義以分。以同體故不名為並。以不並故得",
    "T44n1851_018:0821c13": "成涅槃。故涅槃云。如世伊字三點。若並則",
    "T44n1851_018:0821c14": "不得成不並乃成。涅槃如是。五縱不縱相對",
    "T44n1851_018:0821c15": "分別。小乘三事性雖同時用有先後。名之為",
    "T44n1851_018:0821c16": "縱。別體而縱不成涅槃。大乘三事同體同時",
    "T44n1851_018:0821c17": "用無先後。所以非縱。以非縱故得成涅槃。故",
    "T44n1851_018:0821c18": "涅槃云。如世伊字三點。若縱則不得成非縱",
    "T44n1851_018:0821c19": "乃成。涅槃如是。此後三義涅槃如是。此後",
    "T44n1851_018:0821c20": "三義涅槃具辨。大小相對辨之略爾。次就大",
    "T44n1851_018:0821c21": "乘明成不成。別有四義。一真妄分別。直就大",
    "T44n1851_018:0821c22": "中。緣修三事體妄不真不成涅槃。真德三事",
    "T44n1851_018:0821c23": "乃成涅槃。於此門中但令是真莫問性淨方",
    "T44n1851_018:0821c24": "便應化悉成涅槃。二真應分別。直就向前真",
    "T44n1851_018:0821c25": "德之中。有真有應。應化三事相同小乘。無常",
    "T44n1851_018:0821c26": "遷變不成涅槃。以不成故終須息滅。真德三",
    "T44n1851_018:0821c27": "事方成涅槃。以真成故終須入中。故經說言。",
    "T44n1851_018:0821c28": "我今安住如是三法名入涅槃。三性淨方便",
    "T44n1851_018:0821c29": "相對分別。如涅槃說。方便三事悉是菩提。性",
    "T44n1851_018:0822a01": "淨三事悉名涅槃。方便三事是菩提故不成",
    "T44n1851_018:0822a02": "涅槃。故涅槃云。如來之身亦非涅槃。解脫之",
    "T44n1851_018:0822a03": "法亦非涅槃。摩訶般若亦非涅槃。性淨三事",
    "T44n1851_018:0822a04": "是涅槃故得成涅槃。四就性淨三事之中。總",
    "T44n1851_018:0822a05": "別則不成。總收則成。如世伊字三點。別分",
    "T44n1851_018:0822a06": "則不成伊。三點合聚乃得成伊。此亦如是。別",
    "T44n1851_018:0822a07": "分事隔。所以不成。總攝圓具。所以得成。成不",
    "T44n1851_018:0822a08": "成義辨之云爾此四門竟。次將攝三事約對涅槃",
    "T44n1851_018:0822a09": "分定總別。有人定說。涅槃定總。三事定別。此",
    "T44n1851_018:0822a10": "則不然。論總皆總。論別斯別。以皆總故涅槃",
    "T44n1851_018:0822a11": "為門統攝三事皆成涅槃。法身為門統收涅",
    "T44n1851_018:0822a12": "槃解脫般若皆成法身。良以涅槃成法身故。",
    "T44n1851_018:0822a13": "華嚴經中宣說。十身涅槃入中名為法身。又",
    "T44n1851_018:0822a14": "彼經中宣說。十佛涅槃入中名涅槃佛。解脫",
    "T44n1851_018:0822a15": "般若成法身義在可知。解脫為門涅槃法身",
    "T44n1851_018:0822a16": "及與般若皆成解脫。如涅槃中百句解脫有",
    "T44n1851_018:0822a17": "德皆收。般若為門統攝諸德皆成般若。故地",
    "T44n1851_018:0822a18": "經中說佛微智。於中開出二種涅槃及一切",
    "T44n1851_018:0822a19": "德。總相如是。隨別分之莫不是別。以是別故",
    "T44n1851_018:0822a20": "涅槃宣說。名義俱異。其猶十及三寶等。言",
    "T44n1851_018:0822a21": "名異者。涅槃法身解脫般若四種各別。言義",
    "T44n1851_018:0822a22": "異者。涅槃寂滅義。法身是體義。又亦聚積義。",
    "T44n1851_018:0822a23": "解脫無累義。般若鑒照義。故云義異。又復分",
    "T44n1851_018:0822a24": "相。斷德是涅槃。色報是法身。智慧是般若。餘",
    "T44n1851_018:0822a25": "德是解脫。是故皆別。問曰。前總今何故別。辨",
    "T44n1851_018:0822a26": "義有二。一分相門。諸德皆別。二攝相門。諸",
    "T44n1851_018:0822a27": "德相成一切皆總。攝相有二。一攝同義。一切",
    "T44n1851_018:0822a28": "德上有寂滅義。收為涅槃。有其體義。有積聚",
    "T44n1851_018:0822a29": "義。攝為法身。有絕縛義。有無累義。說為解",
    "T44n1851_018:0822b01": "脫。有照鑑義。有覺知義。故為般若。二攝別",
    "T44n1851_018:0822b02": "義。具攝三事以成涅槃。是義云何。若無法",
    "T44n1851_018:0822b03": "身苦報不盡。何成涅槃。若無解脫業結不除。",
    "T44n1851_018:0822b04": "何成涅槃。若無般若闇惑不滅不成涅槃。故",
    "T44n1851_018:0822b05": "具一切方成涅槃。具攝一切以成法身。是義",
    "T44n1851_018:0822b06": "云何。若無涅槃生死不滅。何名法身。若無解",
    "T44n1851_018:0822b07": "脫結縛不盡不成法身。若無般若闇惑不除",
    "T44n1851_018:0822b08": "不成法身。要具一切方成法身。故攝諸義以",
    "T44n1851_018:0822b09": "成法身。具攝諸義共成解脫。是義云何。若無",
    "T44n1851_018:0822b10": "涅槃生死不滅不成解脫。若無法身苦報不",
    "T44n1851_018:0822b11": "盡不成解脫。若無般若闇惑不除不成解脫。",
    "T44n1851_018:0822b12": "故具一切方成解脫。又攝諸義共成般若。是",
    "T44n1851_018:0822b13": "義云何。若無涅槃諸過不滅。何成般若。若無",
    "T44n1851_018:0822b14": "法身垢障為體。何成般若。若無解脫纏縛不",
    "T44n1851_018:0822b15": "離不成般若。故具一切方成般若。涅槃三事",
    "T44n1851_018:0822b16": "總別既然。自餘行德總別例爾此五門竟。次明性",
    "T44n1851_018:0822b17": "淨方便涅槃有具不具。分別有三。一性淨涅",
    "T44n1851_018:0822b18": "槃明具三事方便不論。何故而然。性淨涅槃",
    "T44n1851_018:0822b19": "顯本真心。以之為體。真心體是諸功德性。故",
    "T44n1851_018:0822b20": "具三事。方便涅槃體是斷結數滅無為數滅",
    "T44n1851_018:0822b21": "法。故無三事。二方便涅槃明三事。性淨不",
    "T44n1851_018:0822b22": "辨。如地經說。何故如是。方便涅槃治斷而得。",
    "T44n1851_018:0822b23": "對治生死煩惱業苦。三事相分故說三事。性",
    "T44n1851_018:0822b24": "淨涅槃體如一味三相不顯。故不說三。三就",
    "T44n1851_018:0822b25": "實通論。性淨方便齊具三事。是義云何。法身",
    "T44n1851_018:0822b26": "有二。一法性身。本隱今顯。如勝鬘說。如來之",
    "T44n1851_018:0822b27": "藏顯為法身。維摩經說。觀身實相。觀佛亦然。",
    "T44n1851_018:0822b28": "如是等也。二實報身。方便修生。其法性身性",
    "T44n1851_018:0822b29": "淨所收。實報身者方便所攝。般若亦二。一性",
    "T44n1851_018:0822c01": "照般若。亦名證智。是義云何。真識之心本性",
    "T44n1851_018:0822c02": "清淨。而為妄染之所覆蔽。相似不淨。後息妄",
    "T44n1851_018:0822c03": "染彼心始顯。始顯真心如其本性內明法界。",
    "T44n1851_018:0822c04": "說之以為性照般若。由稱本性故名證智。二",
    "T44n1851_018:0822c05": "觀照般若。亦名教智。是義云何。緣觀對治熏",
    "T44n1851_018:0822c06": "發真心。令真心中智德隨生。所生智德明照",
    "T44n1851_018:0822c07": "諸法。說之以為觀照般若。即此觀照藉教修",
    "T44n1851_018:0822c08": "起。故名教智。又此智麁可以言論。又能起說。",
    "T44n1851_018:0822c09": "亦名教智。性照般若性淨所收。觀照般若方",
    "T44n1851_018:0822c10": "便所攝。解脫亦二。一自性解脫。亦得名為性",
    "T44n1851_018:0822c11": "淨解脫。直說之心本性雖淨而妄隱說為",
    "T44n1851_018:0822c12": "繫縛。後除妄染彼性出累名性解脫。又得脫",
    "T44n1851_018:0822c13": "已返望惑染。從來不有今非始淨。故亦名為",
    "T44n1851_018:0822c14": "自性解脫。二方便解脫。亦得名為淨相解脫。",
    "T44n1851_018:0822c15": "教行功德本無今有方便修生。修生之德絕",
    "T44n1851_018:0822c16": "離染縛。說之以為方便解脫。自性解脫性淨",
    "T44n1851_018:0822c17": "所收。方便解脫方便所攝。故二涅槃齊具三",
    "T44n1851_018:0822c18": "事。次增說四。四有兩門。一就體分四。二就",
    "T44n1851_018:0822c19": "義辨四。就體分者。方便涅槃有其二種。一是",
    "T44n1851_018:0822c20": "斷德。除一切煩惱業苦無為寂滅。二是行德。",
    "T44n1851_018:0822c21": "具足法身解脫般若一切種德。性淨涅槃亦",
    "T44n1851_018:0822c22": "有二種。一是斷德。證法本寂無相可起。故經",
    "T44n1851_018:0822c23": "說言。諸佛如來不生煩惱名大涅槃。又經說",
    "T44n1851_018:0822c24": "言。於十三相不取相貌。是名為寂滅真事。",
    "T44n1851_018:0822c25": "如此真諦名為斷德。十三相者。如涅槃經聖",
    "T44n1851_018:0822c26": "行中說。所謂色聲香味觸相生住滅相男相",
    "T44n1851_018:0822c27": "女相苦樂及與不苦樂相。二是行德。真識之",
    "T44n1851_018:0822c28": "心從緣始顯。始顯真心說之以為一切種德。",
    "T44n1851_018:0822c29": "名為行德。體別如是。隨義四者。謂。常樂我淨",
    "T44n1851_018:0823a01": "之德。辨此四義略有五門。一明建立。二釋名",
    "T44n1851_018:0823a02": "辨相。三明同異。四論通局。五明大小有具不",
    "T44n1851_018:0823a03": "具。言建立者。大涅槃中義別塵算。今以何",
    "T44n1851_018:0823a04": "故偏說此四。蓋乃且據一門言。於中略以五",
    "T44n1851_018:0823a05": "義建立。一對除四患。二翻四倒。三治四障。四",
    "T44n1851_018:0823a06": "斷四過。五酬四因。除四患者。生死法中有無",
    "T44n1851_018:0823a07": "常苦無我不淨四種大患。斷除彼故宣說涅",
    "T44n1851_018:0823a08": "槃常樂我淨。翻四倒者。聲聞之由觀生死是",
    "T44n1851_018:0823a09": "無常苦無我不淨。謂佛亦爾。遂起四倒。翻對",
    "T44n1851_018:0823a10": "彼故宣說涅槃常樂我淨。治四障者。如寶性",
    "T44n1851_018:0823a11": "論說。障有四種。一者緣相。謂。無明地障佛真",
    "T44n1851_018:0823a12": "淨。對除彼故說佛真淨。二者因相。謂。無漏業",
    "T44n1851_018:0823a13": "障真我。對除彼故說佛真我。三者生相。謂。意",
    "T44n1851_018:0823a14": "生身。以是意生苦陰身故障佛真樂。除彼障",
    "T44n1851_018:0823a15": "故說佛真樂。四者壞相。謂。變易死障佛真常。",
    "T44n1851_018:0823a16": "對除彼故說佛真常。此等皆就變易因果而",
    "T44n1851_018:0823a17": "說其障。理實通障。隨相且分。斷四過者如",
    "T44n1851_018:0823a18": "寶性說。一闡提謗法障佛真淨。對治彼故",
    "T44n1851_018:0823a19": "說佛真淨。二外道著我障佛真我。對除彼故",
    "T44n1851_018:0823a20": "說佛真我。三聲聞畏苦障佛真樂。對除彼說",
    "T44n1851_018:0823a21": "佛真樂。四辟支捨心捨諸眾生疾求取滅障",
    "T44n1851_018:0823a22": "佛真常。對除彼故說佛真常。翻四因者如寶",
    "T44n1851_018:0823a23": "性論說。因有四種。信心般若三昧大悲。以修",
    "T44n1851_018:0823a24": "信心對除向前闡提謗法得佛真淨。以修般",
    "T44n1851_018:0823a25": "若破除向前外道著我得佛真我。以修三昧",
    "T44n1851_018:0823a26": "甚深空定破除聲聞畏苦之心得佛真樂。以",
    "T44n1851_018:0823a27": "修大悲常隨眾生對治向前辟支捨心得佛真",
    "T44n1851_018:0823a28": "常。因別無量。且據斯分。建立如是此一門竟。次",
    "T44n1851_018:0823a29": "第二門釋名辨相。所言常者。體恒不變目之",
    "T44n1851_018:0823b01": "為常。又復隨緣化用不絕亦名為常。如涅槃",
    "T44n1851_018:0823b02": "說。假使烏與鵄同共一樹栖猶如親兄弟爾",
    "T44n1851_018:0823b03": "乃永涅槃。如來視一切猶如羅睺羅常為眾",
    "T44n1851_018:0823b04": "生尊。云何永涅槃。如是等義是其用常。相狀",
    "T44n1851_018:0823b05": "如何。常義有二。一者無為。二者不變。如涅槃",
    "T44n1851_018:0823b06": "說。無為不生。不變無滅。又復無為明離分段。",
    "T44n1851_018:0823b07": "言不變者明離變易。隨義別分開合不定。總",
    "T44n1851_018:0823b08": "之一常。或分為二。二有三門。一法報分二。常",
    "T44n1851_018:0823b09": "體有二。一法。二報。如涅槃說。法常名常。報",
    "T44n1851_018:0823b10": "常稱住。無始法性顯成今德名為法常。方便",
    "T44n1851_018:0823b11": "修生有作行德。依真不壞名為報常。如經中",
    "T44n1851_018:0823b12": "說。諸佛所修所謂法也。以法常故諸佛亦常。",
    "T44n1851_018:0823b13": "即其義矣。二始終分二。謂。常與恒。不生名",
    "T44n1851_018:0823b14": "常。不滅目恒。又經中說。佛是常無為不變。",
    "T44n1851_018:0823b15": "以不生故名曰無為。由不生故名曰不滅。",
    "T44n1851_018:0823b16": "故說為不變。三約對分二。一離分段生老死",
    "T44n1851_018:0823b17": "等。名之為常。二離變易生住滅等。曰之為常。",
    "T44n1851_018:0823b18": "或分為三。三有三門。一就德辨三。所謂涅槃",
    "T44n1851_018:0823b19": "常身常命常財。如勝鬘說。捨無常身得不思",
    "T44n1851_018:0823b20": "議常住之身。名為常身。捨無常命得不思議",
    "T44n1851_018:0823b21": "智慧之命。名為常命。捨無常財得不思議功",
    "T44n1851_018:0823b22": "德之財。名為常財。經中說此為三堅法。堅猶",
    "T44n1851_018:0823b23": "常矣。二隨想分三。如涅槃說。一無別異想。三",
    "T44n1851_018:0823b24": "歸同體故不離不脫。故名為常。變異無常。如",
    "T44n1851_018:0823b25": "汝父母各各別異即是無常。二無無常想。離",
    "T44n1851_018:0823b26": "細生滅。三無變異想離麁分段。第三約對三",
    "T44n1851_018:0823b27": "種無常以別三種。三無常者。一分段無常。六",
    "T44n1851_018:0823b28": "道報異。翻對彼故說佛真常無生老死。二念",
    "T44n1851_018:0823b29": "無常。念念生滅。翻對彼故說佛真常無生住",
    "T44n1851_018:0823c01": "滅。三者自性不成實無常。有為虛集無有",
    "T44n1851_018:0823c02": "性實。翻對彼故說佛真常無有虛妄。亦得分",
    "T44n1851_018:0823c03": "四。謂。無生老病死等過。又無生住異滅等過。",
    "T44n1851_018:0823c04": "亦得分四。亦得說五。謂。常是陰。廣則無量。",
    "T44n1851_018:0823c05": "問曰。向說涅槃斷德方便修得本無今有。",
    "T44n1851_018:0823c06": "云何名常。又經中說。從因得法悉是無常。涅",
    "T44n1851_018:0823c07": "槃之果從因而得。云何是常。又經中說。以因",
    "T44n1851_018:0823c08": "莊嚴悉是無常。涅槃如是。縱於無量道品",
    "T44n1851_018:0823c09": "諸行莊嚴而得云何稱常。又經中說。可見之",
    "T44n1851_018:0823c10": "法悉是無常。涅槃如是。從緣修見。云何名常。",
    "T44n1851_018:0823c11": "又經中說。有名可說悉是無常。涅槃有名云",
    "T44n1851_018:0823c12": "何名常。今對釋之。先就性淨釋去前難後就",
    "T44n1851_018:0823c13": "方便。性淨如何。涅槃斷德本無今有名無常",
    "T44n1851_018:0823c14": "者。佛自釋言。大般涅槃本自有之。非適今也。",
    "T44n1851_018:0823c15": "而諸眾生斷煩惱已然後證得。得離始今。體",
    "T44n1851_018:0823c16": "本自有。故名為常。言從因得名無常者。佛",
    "T44n1851_018:0823c17": "自釋言。涅槃唯從了因所顯。非生因生非作",
    "T44n1851_018:0823c18": "因作。故得名常。又復不從五因所成。故名為",
    "T44n1851_018:0823c19": "常。言五因者。如涅槃說。一是生因。如眾煩",
    "T44n1851_018:0823c20": "惱生苦樂等。二是和合因。如善法與善心和",
    "T44n1851_018:0823c21": "合。如是一切。毘曇說此為共有因及相應因。",
    "T44n1851_018:0823c22": "相扶體立名共有因。相扶有用名相應因。三",
    "T44n1851_018:0823c23": "者住因。如因大地諸物得住。如是一切。四增",
    "T44n1851_018:0823c24": "長因。如因飲食眾生增長。因於父母子得增",
    "T44n1851_018:0823c25": "長。因善知識行得增長。如是一切。五者遠因。",
    "T44n1851_018:0823c26": "如因見藥鬼毒不害。依憑國王盜賊不侵。如",
    "T44n1851_018:0823c27": "是一切。涅槃不假如是五因。故得名常。言假",
    "T44n1851_018:0823c28": "莊嚴名無常者。佛自釋言。涅槃之體非因非",
    "T44n1851_018:0823c29": "果非去來今。常住無為。諸眾生假於莊嚴往",
    "T44n1851_018:0824a01": "見涅槃非大涅槃。假於莊嚴方始成立。故得",
    "T44n1851_018:0824a02": "名常。言可修見名無常者。所謂眾生無明覆",
    "T44n1851_018:0824a03": "心不見涅槃。後除闇障始見涅槃。非見始有。",
    "T44n1851_018:0824a04": "如人治眼始見日月。非始有故。故得名常。言",
    "T44n1851_018:0824a05": "有名字名常者。佛自釋言。涅槃無名。強為",
    "T44n1851_018:0824a06": "立名。故得稱常。涅槃無名。何故強立。為求知",
    "T44n1851_018:0824a07": "故。性淨如是。若論方便斷離生死無常法故。",
    "T44n1851_018:0824a08": "以常法性而為體故。以是常義。次解樂義。",
    "T44n1851_018:0824a09": "涅槃之體寂滅永安。稱之為樂。又用自在所",
    "T44n1851_018:0824a10": "為稱心亦名為樂。樂隨義別一門說四。如涅",
    "T44n1851_018:0824a11": "槃說。一斷受樂。二寂靜樂。亦名寂滅。三覺知",
    "T44n1851_018:0824a12": "樂。四不壞樂。亦名常樂。言斷受者。五受斷已",
    "T44n1851_018:0824a13": "稱曰斷受。良以諸苦皆集受中。是故斷受得",
    "T44n1851_018:0824a14": "名為樂。如地持中。說滅盡定為斷受樂。今說",
    "T44n1851_018:0824a15": "涅槃以為斷受。滅盡暫滅此永斷故。問曰。經",
    "T44n1851_018:0824a16": "說。滅無常色獲得常色。受想行識亦復如是。",
    "T44n1851_018:0824a17": "滅離苦色獲得樂色。受想行識亦復如是。是",
    "T44n1851_018:0824a18": "則涅槃具有受樂。云何名斷。釋言。經說斷受",
    "T44n1851_018:0824a19": "樂者。斷離凡夫分別之受取相之受顛倒之",
    "T44n1851_018:0824a20": "受。非無證法平等正受。故有受陰。亦有受樂。",
    "T44n1851_018:0824a21": "餘陰亦爾。寂靜樂者。滅煩惱故。不造業故。息",
    "T44n1851_018:0824a22": "生死故。名為寂靜。又息一切所行事故亦名",
    "T44n1851_018:0824a23": "寂靜。不寂則苦靜名為樂。由滅諸過故復名",
    "T44n1851_018:0824a24": "為寂滅樂矣。覺知樂者。照達諸法名為覺知。",
    "T44n1851_018:0824a25": "愚闇則苦。覺知名樂。不壞樂者。德體牢固不",
    "T44n1851_018:0824a26": "為緣惱。稱曰不壞。破壞則苦。是故不壞得名",
    "T44n1851_018:0824a27": "為樂。以不壞故亦名常樂。此四樂中分相論",
    "T44n1851_018:0824a28": "之。寂滅一種是涅槃樂。斷受一種是滅定樂。",
    "T44n1851_018:0824a29": "覺知一種是其智慧菩提之樂。不壞是常。今",
    "T44n1851_018:0824b01": "據攝相通說以為涅槃樂矣。次解我義。我有",
    "T44n1851_018:0824b02": "二種。一者就體自實名我。如涅槃經哀嘆",
    "T44n1851_018:0824b03": "中說。是真是實是主是依。常不變者是名為",
    "T44n1851_018:0824b04": "我。二者就因。自在名我。如涅槃經初功德",
    "T44n1851_018:0824b05": "說。自在有八。一多少自在。聚集一身以為多",
    "T44n1851_018:0824b06": "身。身數多少身之大小。猶如微塵充滿十方",
    "T44n1851_018:0824b07": "無量世界。如來之身實非微塵。以自在故現",
    "T44n1851_018:0824b08": "微塵身。二充滿自在。亦得名為大小自在。亦",
    "T44n1851_018:0824b09": "一塵身滿於三千大千世界。佛身無邊。實不",
    "T44n1851_018:0824b10": "滿於大千世界。以自在故滿大千界。三輕舉",
    "T44n1851_018:0824b11": "自在。以滿三千大千之身輕舉飛空。過無量",
    "T44n1851_018:0824b12": "界而無障礙。如來之身實無輕重。以自在故",
    "T44n1851_018:0824b13": "能為輕重。四自自在。亦得名為所作自在。於",
    "T44n1851_018:0824b14": "中有三。一如來心安住不動。化無量身各令",
    "T44n1851_018:0824b15": "有心。二造一事而令眾生各各異辨。三住一",
    "T44n1851_018:0824b16": "界能令他一切悉見。具此三種名為自在。",
    "T44n1851_018:0824b17": "五根自在。如來一根見色聞聲嗅香別味覺",
    "T44n1851_018:0824b18": "觸知法。六知法自在。得一切法而無得想。七",
    "T44n1851_018:0824b19": "說自在。如來演說一偈之義。逕無量劫義",
    "T44n1851_018:0824b20": "不盡。謂。戒定等雖有所說不生說想。八遍滿",
    "T44n1851_018:0824b21": "自在。如來之身遍一切處猶如虛空。不可得",
    "T44n1851_018:0824b22": "見。具斯八種名之為我。次解脫義。體無垢",
    "T44n1851_018:0824b23": "染稱之為淨。又復隨化處緣不污。亦名為淨。",
    "T44n1851_018:0824b24": "淨義不同一門說四。四有兩門。一則如彼涅",
    "T44n1851_018:0824b25": "槃經說。四名是何。一是果淨。永斷二十五有",
    "T44n1851_018:0824b26": "之果。二是業淨。亦名因淨。謂。離凡夫一切諸",
    "T44n1851_018:0824b27": "業。此二斷德。三者身淨。遠離生滅常住不變。",
    "T44n1851_018:0824b28": "四者心淨。絕離諸漏。此二行德。一義如是。次",
    "T44n1851_018:0824b29": "門四者如地持說。一者身淨。煩惱習身捨離",
    "T44n1851_018:0824c01": "無餘。得最上身生滅自在名為身淨。煩惱習",
    "T44n1851_018:0824c02": "身捨離無餘。得最上身身體淨也。生滅自在",
    "T44n1851_018:0824c03": "身用淨也。二境界淨。種種現化及所言說。一",
    "T44n1851_018:0824c04": "切境界自在無礙名境界淨。種種現化是身",
    "T44n1851_018:0824c05": "境界。及所言說是口境界。又復種種現化境",
    "T44n1851_018:0824c06": "者是事境界。及所言說一切境者是法境界。",
    "T44n1851_018:0824c07": "於中自在名境界淨。三者心淨。煩惱悉離善",
    "T44n1851_018:0824c08": "根成就。煩惱悉離四住永亡。善根成就功德",
    "T44n1851_018:0824c09": "備也。功德依心就主以彰。故名心淨。四者智",
    "T44n1851_018:0824c10": "淨。捨離一切無明穢污。一切所知無礙自在。",
    "T44n1851_018:0824c11": "捨離一切無明穢污離無明地真諦智淨。一",
    "T44n1851_018:0824c12": "切所知無礙自在除事無知真諦智淨。具此",
    "T44n1851_018:0824c13": "四種名之為淨此二門竟。次明同異。據實。此四",
    "T44n1851_018:0824c14": "遍通諸德。名之為同。於諸德中不改名常。安",
    "T44n1851_018:0824c15": "寂稱樂。自實名我。又用自在亦名為我。離",
    "T44n1851_018:0824c16": "垢淨。同義如是所異者。隱顯論之。四德各",
    "T44n1851_018:0824c17": "別。稱之為異。如涅槃經哀嘆章說。我是佛義。",
    "T44n1851_018:0824c18": "常法身義。樂涅槃義。淨是法義。四中初我就",
    "T44n1851_018:0824c19": "人分別。餘三就法。何故而然。佛者是人。自在",
    "T44n1851_018:0824c20": "作用在人相顯。故偏就佛宣說我義。又佛出",
    "T44n1851_018:0824c21": "障自在相顯。故就說我。又復我者人之別稱。",
    "T44n1851_018:0824c22": "故就佛說。法身佛體體無變動。明常義顯。故",
    "T44n1851_018:0824c23": "就法身宣說常義。又復顯於無始法性以成",
    "T44n1851_018:0824c24": "身。故明常義顯。故說為常。涅槃安寂永滅眾",
    "T44n1851_018:0824c25": "苦。明樂義顯。故就說樂。淨是法寶。法為妙",
    "T44n1851_018:0824c26": "宗。能治垢染。彰淨義顯。故偏就法宣說淨義。",
    "T44n1851_018:0824c27": "常樂我淨四義既然。所對無常苦無我等四",
    "T44n1851_018:0824c28": "義亦爾。通則一切有為之法悉無常苦無我",
    "T44n1851_018:0824c29": "不淨。隨相別分四種各異。如涅槃經哀嘆",
    "T44n1851_018:0825a01": "章說。言無我者。生死凡夫。生死凡夫驅馳六",
    "T44n1851_018:0825a02": "道。往來受身不得自在。無我相顯。故偏就",
    "T44n1851_018:0825a03": "之宣說無我。言無常者。聲聞緣覺。聲聞緣覺",
    "T44n1851_018:0825a04": "不久盡滅。無常相顯。故偏就之宣說無常。又",
    "T44n1851_018:0825a05": "復二乘所得之法不窮不竟終須遷轉。故名",
    "T44n1851_018:0825a06": "無常。苦是外道。外道邪見多修苦行。未來受",
    "T44n1851_018:0825a07": "苦。因果俱苦。苦相顯故。故偏就之宣說苦",
    "T44n1851_018:0825a08": "義。言不淨者。所謂一切有為之法。有為之法",
    "T44n1851_018:0825a09": "染污心起能生染惑。不淨義顯。故偏就之宣",
    "T44n1851_018:0825a10": "說不淨。若約五陰隱顯論之。生死法中觀身",
    "T44n1851_018:0825a11": "不淨觀受是苦。觀心無常觀法無我。翻對此",
    "T44n1851_018:0825a12": "四。佛果陰中亦應分別。佛身名淨。佛受是樂。",
    "T44n1851_018:0825a13": "佛心是常。佛法稱我。此亦是其一種別矣。同",
    "T44n1851_018:0825a14": "異如是此三門竟。次論通局。於中約就因果以",
    "T44n1851_018:0825a15": "辨。菩薩十地名之為因。佛名為果。依向同",
    "T44n1851_018:0825a16": "義常樂我淨遍通諸德。以遍通故因果齊具。",
    "T44n1851_018:0825a17": "依前異義常樂我淨隨法各別。以各別故因",
    "T44n1851_018:0825a18": "果不等。有通有局是義云何。淨者是其法寶",
    "T44n1851_018:0825a19": "之義。法義齊通上下同依。為是淨義統遍始",
    "T44n1851_018:0825a20": "終。故涅槃經宣說。地上二種五種。兩種六",
    "T44n1851_018:0825a21": "種。一種七種。佛性之中悉皆有淨。常者是其",
    "T44n1851_018:0825a22": "法身之義。顯法成身名為法身。據實通論。初",
    "T44n1851_018:0825a23": "地以上莫不皆悉顯法成身。故皆名常。隨相",
    "T44n1851_018:0825a24": "別分。十地以上眼見佛性顯法成身。明常",
    "T44n1851_018:0825a25": "義顯。故十地上宣說常義。九地菩薩雖未眼",
    "T44n1851_018:0825a26": "見。聞見中極照實明了。無始法性現在觀心",
    "T44n1851_018:0825a27": "說之為身。亦名為常。八地已還聞見不了法",
    "T44n1851_018:0825a28": "未現心。未說為身。故不名常。故涅槃經說。九",
    "T44n1851_018:0825a29": "地上二種六種。一種七種。佛性之中皆悉有",
    "T44n1851_018:0825b01": "常。餘皆不論。我是佛義。局唯在佛。以佛出",
    "T44n1851_018:0825b02": "障得自在故。樂者是其涅槃之義。通相論之。",
    "T44n1851_018:0825b03": "菩薩地中分斷煩惱。分得涅槃。斯皆有樂。分",
    "T44n1851_018:0825b04": "相言之。菩薩地中雖斷煩惱不名涅槃。諸佛",
    "T44n1851_018:0825b05": "如來不生煩惱。方名涅槃。如涅槃說。良以涅",
    "T44n1851_018:0825b06": "槃偏在佛故。樂唯在佛。故涅槃經宣說。如",
    "T44n1851_018:0825b07": "來七種性中有我有樂因中悉無。問曰。若使",
    "T44n1851_018:0825b08": "淨通始終常義在於九地已上。我樂二種唯",
    "T44n1851_018:0825b09": "在佛者。何故經言十住菩薩不見佛性斷煩",
    "T44n1851_018:0825b10": "惱。故所得涅槃但有樂淨而無我常。釋言。樂",
    "T44n1851_018:0825b11": "者是涅槃義。彼文通相說菩薩地有斷煩惱",
    "T44n1851_018:0825b12": "得涅槃義。故說有樂。常者是其法身之義。彼",
    "T44n1851_018:0825b13": "文宣說。十住菩薩不見佛性而斷煩惱。故無",
    "T44n1851_018:0825b14": "法身。無法身故不說有常。問曰。何故前說十",
    "T44n1851_018:0825b15": "住見性有常。此文復言不見無常。釋言。十住",
    "T44n1851_018:0825b16": "形前見性。故說有常。望後不見。故說無常。如",
    "T44n1851_018:0825b17": "此隱顯不可具責。問曰。於彼五六七種佛性",
    "T44n1851_018:0825b18": "之中。常樂我淨隱顯可爾。餘義云何。釋言。於",
    "T44n1851_018:0825b19": "彼七種性中。常樂我淨已如上辨。真實及善",
    "T44n1851_018:0825b20": "亦有通局。分相論之。真實二種是實諦義。實",
    "T44n1851_018:0825b21": "諦理通故。彼五六七種性中。一切皆有善者。",
    "T44n1851_018:0825b22": "是其聖道之義。五地已還慧觀未明。破相不",
    "T44n1851_018:0825b23": "極。治慢未盡。名善不善。六地已去彼若增上",
    "T44n1851_018:0825b24": "觀空畢竟。治慢窮盡。故唯名善。以有如是",
    "T44n1851_018:0825b25": "隱顯義故如來佛性宣說七種。常樂我淨真",
    "T44n1851_018:0825b26": "實及善。後身說六。常淨真實善及少見。九地",
    "T44n1851_018:0825b27": "說六。常淨真實善及可見。八地至六宣說五",
    "T44n1851_018:0825b28": "種。真實淨善及與可見。五地至初宣說五種。",
    "T44n1851_018:0825b29": "真實可見淨善不善。於此門中言可見者。簡",
    "T44n1851_018:0825c01": "真異妄。妄情所計我眾生等出自倒情。窮之",
    "T44n1851_018:0825c02": "則盡。所以叵見。佛性真有研之則明。所以可",
    "T44n1851_018:0825c03": "見。又欲簡彼虛空之有故名可見。故經說言。",
    "T44n1851_018:0825c04": "佛性雖有不同虛空。虛空雖以無量方便不",
    "T44n1851_018:0825c05": "可得見。佛性可見。是中正為明常樂等通局",
    "T44n1851_018:0825c06": "之義餘乘論之。通局如是此四門竟。次就大小",
    "T44n1851_018:0825c07": "明具不具。大乘涅槃備具四義。已如上釋。小",
    "T44n1851_018:0825c08": "乘涅槃四義不定。據小說小。小乘涅槃有常",
    "T44n1851_018:0825c09": "樂淨唯無有我。何故如是。涅槃無為四相不",
    "T44n1851_018:0825c10": "遷。故說為常。又復所斷永滅不起。故亦名常。",
    "T44n1851_018:0825c11": "寂滅永安。故次名樂。絕離垢染故得稱淨。小",
    "T44n1851_018:0825c12": "乘涅槃以空為體。未證有性故不名我。彼涅",
    "T44n1851_018:0825c13": "槃中身智俱亡用不自在。故不名我。問曰。涅",
    "T44n1851_018:0825c14": "槃初德中說。聲聞之人說。佛涅槃但有常淨",
    "T44n1851_018:0825c15": "而無我樂。名煩惱習。彼聲聞人自見涅槃具",
    "T44n1851_018:0825c16": "常樂。何故說佛涅槃。釋曰。聲聞自見涅槃有",
    "T44n1851_018:0825c17": "寂滅樂。類佛亦然。據斯以論。不言如來涅",
    "T44n1851_018:0825c18": "槃無樂。但彼自見涅槃之中身智永亡無覺",
    "T44n1851_018:0825c19": "智樂。謂佛亦無。故說無樂。據小說小。其義如",
    "T44n1851_018:0825c20": "是。據大說小義則不定。或時全奪。四義悉無。",
    "T44n1851_018:0825c21": "故涅槃經初德中言。聲聞所得無常無樂無",
    "T44n1851_018:0825c22": "我無淨。是故不得名大涅槃。諸佛涅槃常樂",
    "T44n1851_018:0825c23": "我淨故得名大。於此門中聲聞所得少故稱",
    "T44n1851_018:0825c24": "無。如河水少名之無水。又得非真故亦名無。",
    "T44n1851_018:0825c25": "如得物名為非物。如來或復隨別奪之。宣",
    "T44n1851_018:0825c26": "說二乘所得涅槃但有樂淨而無我常。如涅",
    "T44n1851_018:0825c27": "槃經第七德說。聲聞緣覺以得無漏八聖道",
    "T44n1851_018:0825c28": "故。故有樂淨。又滅惑因故說有淨。離分段",
    "T44n1851_018:0825c29": "苦故言有樂。彼小涅槃體不真實用不自在",
    "T44n1851_018:0826a01": "故不名我。所滅身智當復更生。故不名常。問",
    "T44n1851_018:0826a02": "曰。身智滅之已竟。何緣復生。釋言。彼生即變",
    "T44n1851_018:0826a03": "易果。由本所修無漏業因。無明為緣可以更",
    "T44n1851_018:0826a04": "生。無明緣者。入涅槃時妄識心在。妄七識心",
    "T44n1851_018:0826a05": "是無明地。以此妄心不斷絕故依之報起。如",
    "T44n1851_018:0826a06": "依睡心夢中身生。問曰。聲聞所得涅槃滅去",
    "T44n1851_018:0826a07": "身智復更生者。所滅煩惱後亦應起。釋言。不",
    "T44n1851_018:0826a08": "類。煩惱源由見理故滅。二乘無餘涅槃之後。",
    "T44n1851_018:0826a09": "心想生時亦必見理。是故本昔所斷煩惱不",
    "T44n1851_018:0826a10": "得更生。所未斷者後得現起。身智源非見理",
    "T44n1851_018:0826a11": "斷滅。但是息滅非治滅故後得更起。又復二",
    "T44n1851_018:0826a12": "乘所得涅槃體不究竟。終須遷轉趣向大乘。",
    "T44n1851_018:0826a13": "故不名常。若後遷轉不名常者亦應不得名",
    "T44n1851_018:0826a14": "樂名淨。何故說之有樂淨乎。理亦應齊。齊",
    "T44n1851_018:0826a15": "義如上。但樂與淨非恒定義。故於得處隨分",
    "T44n1851_018:0826a16": "說之。常是定義。始終不遷方便名常。彼終向",
    "T44n1851_018:0826a17": "大而非永定。故不名常。大小相對明具不具。",
    "T44n1851_018:0826a18": "辨之略爾。四義如是。次增說五。常樂我淨及",
    "T44n1851_018:0826a19": "與有也。翻對生死無常苦空無我不淨故說",
    "T44n1851_018:0826a20": "此五。翻空說有。餘義可知。空與無我有何差",
    "T44n1851_018:0826a21": "別而須別翻。准依維摩眾生空者名為無我。",
    "T44n1851_018:0826a22": "法體空者直名為空。故彼經言。眾生是道場",
    "T44n1851_018:0826a23": "知無我。故一切法是道場知諸法空。故今對",
    "T44n1851_018:0826a24": "此二。故就涅槃說我說有。對生死中眾生無",
    "T44n1851_018:0826a25": "我說佛真人以之為我。我者是其人之別稱。",
    "T44n1851_018:0826a26": "故就說之。對生死中法體空故。說涅槃法以",
    "T44n1851_018:0826a27": "此為有。又生死法體虛不實名之為空。用不",
    "T44n1851_018:0826a28": "自在名為無我。翻對此二故涅槃中說我說",
    "T44n1851_018:0826a29": "有。體實不空名之為有。用能自在故說為我。",
    "T44n1851_018:0826b01": "次增說六種。於前五上更加一善。或分為八。",
    "T44n1851_018:0826b02": "如涅槃說。一名為盡。盡猶滅也。盡滅諸過",
    "T44n1851_018:0826b03": "故名為盡。二名善性。離惡稱善。又能順益亦",
    "T44n1851_018:0826b04": "名為善。三名為實。離虛偽境。四名為真。捨去",
    "T44n1851_018:0826b05": "妄情又離四倒。名之為實。出心想見三倒妄",
    "T44n1851_018:0826b06": "說以為真。五常六樂七我八淨義如上解。問",
    "T44n1851_018:0826b07": "曰。如來涅槃如是。二乘涅槃竟復云何。涅",
    "T44n1851_018:0826b08": "槃經中說具六相。一者解脫。離諸苦故。二",
    "T44n1851_018:0826b09": "名善性。能順益故。三名不實。四名不真。佛自",
    "T44n1851_018:0826b10": "釋言。未得菩提故名不實。以不實故名為不",
    "T44n1851_018:0826b11": "真。五名為樂。六名為淨。佛自釋言。以修無漏",
    "T44n1851_018:0826b12": "八聖道故。名樂名淨亦得說八。六種如上。更",
    "T44n1851_018:0826b13": "加無常及與無我通前八也。佛自釋言。當得",
    "T44n1851_018:0826b14": "菩提故名無常。無我之義備如上解。問曰。賢",
    "T44n1851_018:0826b15": "聖涅槃如是。凡夫涅槃其義云何。涅槃經中",
    "T44n1851_018:0826b16": "說具八相。何者是其凡夫涅槃。經言。眾生依",
    "T44n1851_018:0826b17": "世俗道斷煩惱者是涅槃。言八相者。一名解",
    "T44n1851_018:0826b18": "脫。離煩惱故。二名善性。違背諸惡能順益",
    "T44n1851_018:0826b19": "故。三名不實。四名不真。佛自釋言。以無常",
    "T44n1851_018:0826b20": "故不真不實。五名無常。六名無樂。七名無我。",
    "T44n1851_018:0826b21": "八名無淨。佛自釋言。所斷煩惱以還起。故",
    "T44n1851_018:0826b22": "無常無樂無我無淨。亦得說九。前八種上更",
    "T44n1851_018:0826b23": "加一有。亦得說十。謂。離十相。言十相者。所",
    "T44n1851_018:0826b24": "謂色聲香味觸相．生住滅相．男相女相．通前",
    "T44n1851_018:0826b25": "說十。十中前五是五塵相。次三法塵。此八",
    "T44n1851_018:0826b26": "法相。後二人相。涅槃絕此。故說為十。亦得開",
    "T44n1851_018:0826b27": "分以為十三。離前十相加離苦樂不苦不樂。",
    "T44n1851_018:0826b28": "故有十三。如涅槃經聖行中說。隨別細分亦",
    "T44n1851_018:0826b29": "可無量。故經說言。於一名法說無量名。於一",
    "T44n1851_018:0826c01": "義中說無量義。辨相如是。",
    "T44n1851_018:0826c02": "第五門中雜義分別。於中有七一有無分別",
    "T44n1851_018:0826c03": "　二通局分別　三大小分別　四約位分別　五就時分別",
    "T44n1851_018:0826c04": "　六生死涅槃體之一異　七諸佛涅槃體之一異。",
    "T44n1851_018:0826c05": "第一明其有無之義。於中約就性淨方便應",
    "T44n1851_018:0826c06": "化涅槃辨有無相。性淨涅槃明有明無。所言",
    "T44n1851_018:0826c07": "有者真識之心體。是一切功德之性。起信論",
    "T44n1851_018:0826c08": "中說為一切性功德法。勝鬘說為過恒沙法。",
    "T44n1851_018:0826c09": "彼心妄隱名為佛性。亦名法性。妄息體顯說",
    "T44n1851_018:0826c10": "之以為一切稱德。名之為有。所言無者離相",
    "T44n1851_018:0826c11": "離性。言離相者證實返望由來無妄。以無妄",
    "T44n1851_018:0826c12": "染可除滅故。亦無對治淨相可生。染淨雙泯",
    "T44n1851_018:0826c13": "故名無對。染相既無。淨相亦無。染淨雙泯名",
    "T44n1851_018:0826c14": "為離相。言離性者已如上釋。大涅槃中法界",
    "T44n1851_018:0826c15": "同體乃無一法別守自性。次就方便明有明",
    "T44n1851_018:0826c16": "無。所言有者具足福智二種莊嚴。名之為有。",
    "T44n1851_018:0826c17": "又具法身解脫般若。亦名為有。滅煩惱苦斷",
    "T44n1851_018:0826c18": "德無為稱之為無。次就應化明有明無。應化",
    "T44n1851_018:0826c19": "涅槃有通有局。通而論之依大涅槃所起。義",
    "T44n1851_018:0826c20": "用莫問違順染淨等用。一切悉名應化涅槃。",
    "T44n1851_018:0826c21": "此涅槃中通有通無。現斷煩惱現滅身智。名",
    "T44n1851_018:0826c22": "之為無。餘悉是有。若分相說依大涅槃所起。",
    "T44n1851_018:0826c23": "義中具一切用。於中分取現斷煩惱現亡身",
    "T44n1851_018:0826c24": "智為應涅槃。餘者隨義更作異名。若從是義",
    "T44n1851_018:0826c25": "應化涅槃唯無非有。有無如是此一門竟。次明通",
    "T44n1851_018:0826c26": "局。於中約就凡夫二乘菩薩及佛五人辨之。",
    "T44n1851_018:0826c27": "於此人中通局有四。一極通論之。此五種人",
    "T44n1851_018:0826c28": "齊有涅槃。如涅槃說。諸凡夫人依世俗道六",
    "T44n1851_018:0827a01": "行斷結。名凡涅槃。又如經說。得少飯食名涅",
    "T44n1851_018:0827a02": "槃等。此二是其凡夫涅槃。修八聖道斷滅四",
    "T44n1851_018:0827a03": "住所得涅槃。名為聲聞緣覺涅槃。修治斷除",
    "T44n1851_018:0827a04": "無明地等說之以為菩薩涅槃。證法本寂由",
    "T44n1851_018:0827a05": "來不生今亦不滅。是佛涅槃。二簡聖異凡。聖",
    "T44n1851_018:0827a06": "有凡無。如地經說。三乘之中定有涅槃。名",
    "T44n1851_018:0827a07": "為正定。外凡定無。名為邪定。三乘內凡形前",
    "T44n1851_018:0827a08": "名有。望後稱無。名為不定。三簡大異小。大",
    "T44n1851_018:0827a09": "有小無。大乘法中實有涅槃。小乘法中權有",
    "T44n1851_018:0827a10": "實無。故勝鬘云。阿羅漢辟支佛等得涅槃者",
    "T44n1851_018:0827a11": "是佛方便。明知。實無。又彼經說。阿羅漢等去",
    "T44n1851_018:0827a12": "涅槃遠。明知。實無。又涅槃說。世若無佛非無",
    "T44n1851_018:0827a13": "二乘得二涅槃。一切世間唯一佛乘更無二",
    "T44n1851_018:0827a14": "乘別得涅槃。故知。實無。經說。菩薩住大涅槃",
    "T44n1851_018:0827a15": "諸佛亦爾。明知。大有四。簡果異因。唯佛一人",
    "T44n1851_018:0827a16": "獨得涅槃。餘者悉無。如涅槃說。故彼第七",
    "T44n1851_018:0827a17": "功德中言。菩薩之人雖斷煩惱不名涅槃。諸",
    "T44n1851_018:0827a18": "佛如來不生煩惱乃名涅槃。是故涅槃獨唯",
    "T44n1851_018:0827a19": "在佛。問曰。何故斷煩惱者不名涅槃。不生煩",
    "T44n1851_018:0827a20": "惱方名涅槃。佛自釋言。涅是不義。槃是生義。",
    "T44n1851_018:0827a21": "諸佛如來不生煩惱。稱當涅槃不生之義。故",
    "T44n1851_018:0827a22": "佛有之。菩薩雖復斷除煩惱不當涅槃不生",
    "T44n1851_018:0827a23": "之義。為是言無。問曰。何故菩薩斷結不名不",
    "T44n1851_018:0827a24": "生。諸佛斷結偏名不生。解有三義。一約惑論。",
    "T44n1851_018:0827a25": "菩薩之人雖分斷結斷之不盡。心中殘結客",
    "T44n1851_018:0827a26": "使更起。故非不生佛斷已盡更無可起。故言",
    "T44n1851_018:0827a27": "不生。二就心解。菩薩之人雖斷煩惱七識心",
    "T44n1851_018:0827a28": "在。心性生滅故非不生。佛斷煩惱妄心亦盡。",
    "T44n1851_018:0827a29": "真心常寂故名不生。三約理釋。菩薩見有煩",
    "T44n1851_018:0827b01": "惱可斷。非本不起故非不生。諸佛窮實達妄",
    "T44n1851_018:0827b02": "本空。無惑可起亦無可斷。故曰不生。故經說",
    "T44n1851_018:0827b03": "言。法本不然。今亦不滅。是寂滅義。具此三",
    "T44n1851_018:0827b04": "義故佛獨有餘者無之。問曰。不生偏在如來。",
    "T44n1851_018:0827b05": "是涅槃唯應在佛。何故前說菩薩亦有。釋",
    "T44n1851_018:0827b06": "言。解義有通有局。通而論之涅槃名滅。菩薩",
    "T44n1851_018:0827b07": "斷結即是滅義。故說通有。局則無者。涅槃名",
    "T44n1851_018:0827b08": "寂滅義。不生不斷方是寂滅。故佛獨有。有",
    "T44n1851_018:0827b09": "起有斷紛動不寂。故說局無。問曰。通則涅",
    "T44n1851_018:0827b10": "槃名滅。得通菩薩二乘之人。亦滅煩惱通之",
    "T44n1851_018:0827b11": "應齊。何故前者簡大異小不通二乘。釋言。滅",
    "T44n1851_018:0827b12": "中義有通有局。通則一切有所滅者悉名涅",
    "T44n1851_018:0827b13": "槃。故前通說二乘有之。局則斷惑。辨息緣治。",
    "T44n1851_018:0827b14": "得實不動。方名涅槃。故說大有。二乘之人雖",
    "T44n1851_018:0827b15": "少斷結未滅緣治。不得法實故說無之。問曰。",
    "T44n1851_018:0827b16": "就通有可滅者悉名涅槃。得通二乘凡夫之",
    "T44n1851_018:0827b17": "人。亦滅煩惱通之應好。何故前者簡聖異凡",
    "T44n1851_018:0827b18": "不通凡夫。釋言。此義亦有通局。前則一切",
    "T44n1851_018:0827b19": "有所滅者悉名涅槃。故前通說凡夫亦有局。",
    "T44n1851_018:0827b20": "則永滅方名涅槃。故說聖有。凡夫暫滅非永",
    "T44n1851_018:0827b21": "滅度。故說無之。通局如是此二門竟。次辨大小還",
    "T44n1851_018:0827b22": "約凡夫二乘菩薩及佛辨之。於此人中分別",
    "T44n1851_018:0827b23": "有三。一簡聖異凡。凡夫涅槃名之為小。賢聖",
    "T44n1851_018:0827b24": "涅槃悉名為大。聖是大人。大人所得故名為",
    "T44n1851_018:0827b25": "大。又復就彼一大涅槃分為三乘。以本收末",
    "T44n1851_018:0827b26": "故悉名大。故經說言。摩訶衍者出生一切聲",
    "T44n1851_018:0827b27": "聞緣覺。又經說言。汝等所行是菩薩道。如",
    "T44n1851_018:0827b28": "是等也。二簡大異小。凡夫二乘所得名小。諸",
    "T44n1851_018:0827b29": "佛菩薩涅槃是大。是以經中宣說。菩薩住大",
    "T44n1851_018:0827c01": "涅槃。二乘所得乘捨悲願。不能廣益一切眾",
    "T44n1851_018:0827c02": "生。故名為小。又未證之未得緣起三昧法門",
    "T44n1851_018:0827c03": "建立大義。故名為小。諸佛菩薩可得涅槃不",
    "T44n1851_018:0827c04": "捨悲願廣益一切。故名為大。故地論言。不捨",
    "T44n1851_018:0827c05": "大悲以大願力大涅槃示現。又佛菩薩證法",
    "T44n1851_018:0827c06": "實性。以此緣起法門之力能建大義無所不",
    "T44n1851_018:0827c07": "為。故得名大。三簡果異因。唯佛涅槃名之為",
    "T44n1851_018:0827c08": "大。餘悉名小。如涅槃經第七德中具廣解釋。",
    "T44n1851_018:0827c09": "彼言。菩薩不見佛性斷煩惱故。所得涅槃",
    "T44n1851_018:0827c10": "但有樂淨而無我常。故不名大。諸佛見性而",
    "T44n1851_018:0827c11": "斷煩惱。所得涅槃常樂我淨。故名為大。菩薩",
    "T44n1851_018:0827c12": "隨分亦少見性。於佛所見猶未明了。故言不",
    "T44n1851_018:0827c13": "見。有斷煩惱。故名為淨。分得涅槃故說為樂。",
    "T44n1851_018:0827c14": "常者是其法身之義。由不見性不顯成身故",
    "T44n1851_018:0827c15": "不名常。我是佛義。彼未是佛。無八自在故不",
    "T44n1851_018:0827c16": "名我。以是故小。佛不同此。所以是大。大小如",
    "T44n1851_018:0827c17": "是此三門竟。次就位論。小乘法中位別有三。一是",
    "T44n1851_018:0827c18": "凡位。在見道前。有其等智斷結涅槃。二是聖",
    "T44n1851_018:0827c19": "位。見道已上。有其無漏斷結涅槃而未滿足。",
    "T44n1851_018:0827c20": "三無學位。有其無漏斷結涅槃究竟成滿。大",
    "T44n1851_018:0827c21": "乘法中位別有五。一是外凡常沒之位。得有",
    "T44n1851_018:0827c22": "等智斷結涅槃。如涅槃說。凡夫涅槃八事是",
    "T44n1851_018:0827c23": "者。二是外凡善趣之位。得有事識緣觀無漏",
    "T44n1851_018:0827c24": "斷結涅槃。以此位中修習事識無漏業因斷",
    "T44n1851_018:0827c25": "煩惱故。種性已上用之受於變易之果。三種",
    "T44n1851_018:0827c26": "性已上內凡之位。得有妄識緣治無漏斷結",
    "T44n1851_018:0827c27": "涅槃。觀法心起捨外緣故。四初地上真聖之",
    "T44n1851_018:0827c28": "位。漸息緣治真證漸現。得有真證法性涅槃",
    "T44n1851_018:0827c29": "而未滿足。五是佛位。達妄本無淨非治顯。法",
    "T44n1851_018:0828a01": "性涅槃圓滿具足。約始分終說彼第五。至及",
    "T44n1851_018:0828a02": "得時前無四階。此非第五此四門竟。次約時說。",
    "T44n1851_018:0828a03": "偏論大乘時別眾多。麁約為三。一是凡時種",
    "T44n1851_018:0828a04": "性已前。亦可地前。二是聖時種性已上。亦可",
    "T44n1851_018:0828a05": "地上。三是佛時在於後際。若論佛時具三涅",
    "T44n1851_018:0828a06": "槃。性淨方便及與應化備如上解。在於聖時",
    "T44n1851_018:0828a07": "具有三種涅槃之分。而未滿足。若在凡時方",
    "T44n1851_018:0828a08": "便應化二種涅槃非有非無。從本已來有可",
    "T44n1851_018:0828a09": "生義。名為非無。以未修得故曰非有。如子樹",
    "T44n1851_018:0828a10": "中非有非無。此亦如是。善趣位中非不亦有",
    "T44n1851_018:0828a11": "斷結涅槃。今此麁判少故不說。性淨涅槃有",
    "T44n1851_018:0828a12": "無不定。解有三義。第一約緣就實分別。約緣",
    "T44n1851_018:0828a13": "論實於此時中。實為妄隱未名涅槃。但可名",
    "T44n1851_018:0828a14": "為涅槃之性及與佛性。故經說言。涅槃因者",
    "T44n1851_018:0828a15": "所謂佛性。又經宣說。涅槃名為了因之果。故",
    "T44n1851_018:0828a16": "此無之。就實論實實外無緣。誰來覆我。無緣",
    "T44n1851_018:0828a17": "可對。約誰名因。無緣可對。待誰稱果。是則涅",
    "T44n1851_018:0828a18": "槃非因非果從來常爾。故經說言。大般涅槃",
    "T44n1851_018:0828a19": "本自有之。非適今也。二約凡佛二人分別。就",
    "T44n1851_018:0828a20": "凡聖實實為惑隱。未得顯不名涅槃。但可名",
    "T44n1851_018:0828a21": "因俱得名性。若以佛眼觀眾生體本來無染。",
    "T44n1851_018:0828a22": "即是涅槃。故經說言。佛知眾生畢竟寂滅取",
    "T44n1851_018:0828a23": "涅槃相。不復更滅更何所待不名涅槃。三就",
    "T44n1851_018:0828a24": "一人始終分別。始在凡時未見法性。性為妄",
    "T44n1851_018:0828a25": "隱。未名涅槃。後成佛時返望生死由來不有。",
    "T44n1851_018:0828a26": "由誰覆真。真本常淨不侍緣飾。是故本來常",
    "T44n1851_018:0828a27": "是涅槃。如人迷解始見正方。及至見時由",
    "T44n1851_018:0828a28": "來常正。約時如是此五門竟。次論生死涅槃一",
    "T44n1851_018:0828a29": "異。一異如何。分別有三。一就緣說緣。斷生死",
    "T44n1851_018:0828b01": "體得涅槃性。生死涅槃體性全別。如經中說。",
    "T44n1851_018:0828b02": "本有今無本無今有。三世有法無有是處。正",
    "T44n1851_018:0828b03": "當此門。又經中說。涅槃互無亦當此門。二",
    "T44n1851_018:0828b04": "約緣論實。轉生死體即是涅槃。非全別體。良",
    "T44n1851_018:0828b05": "以迷時迷涅槃性為生死故。是故解時解生",
    "T44n1851_018:0828b06": "死體即是涅槃。如人迷時正方為邪。及至解",
    "T44n1851_018:0828b07": "時邪方即正。亦如夜闇見繩為蛇。及後明時",
    "T44n1851_018:0828b08": "蛇即是繩。故經說言。凡夫未成佛菩提為煩",
    "T44n1851_018:0828b09": "惱。聖若成佛時煩惱即菩提。菩提既然涅槃",
    "T44n1851_018:0828b10": "亦爾。三就實論實生死之體即是涅槃。不得",
    "T44n1851_018:0828b11": "還轉。如蛇是繩。豈待至明。生死涅槃一異如",
    "T44n1851_018:0828b12": "是。不得偏取此六門竟。次明諸佛涅槃一異。涅",
    "T44n1851_018:0828b13": "槃若一。一人得時餘亦應得。又若定一。一人",
    "T44n1851_018:0828b14": "得已餘應無分。涅槃若別。別則不同。便有彼",
    "T44n1851_018:0828b15": "此多少增減邊畔可數。即是無常。其義云何。",
    "T44n1851_018:0828b16": "如涅槃中。解佛性義不一不異。涅槃亦爾。不",
    "T44n1851_018:0828b17": "一不異。此修此得彼修彼得。故非定一。所",
    "T44n1851_018:0828b18": "得無別。故非定異。譬如一經學者便解不學",
    "T44n1851_018:0828b19": "不解。故經不一。及其所解體不殊。得言不",
    "T44n1851_018:0828b20": "異。此亦如是。又復約緣以論其實。緣別彼實",
    "T44n1851_018:0828b21": "從異。故非定一。就實論實實外無人。知。復從",
    "T44n1851_018:0828b22": "誰說彼說此。為是不異。涅槃義深難以測窮。",
    "T44n1851_018:0828b23": "且尋詮況粗述云爾。",
    "T44n1851_018:0828b24": "206 無上菩提義(一八)無上菩提義七門分別釋名一　定體二",
    "T44n1851_018:0828b25": "　辨相三　得不得四　約位通局五　約時分別六",
    "T44n1851_018:0828b26": "　菩提涅槃一異七",
    "T44n1851_018:0828b27": "第一釋名。菩提胡語。此翻名道。果德圓通",
    "T44n1851_018:0828b28": "名之為道。道義有五。一對障分別。障累斯盡",
    "T44n1851_018:0828b29": "德體無壅。名之為通。通故名道。二就體分別。",
    "T44n1851_018:0828c01": "證實返望從來無染。自體清淨無壅自在。名",
    "T44n1851_018:0828c02": "之為通。通故名道。故經說言。諸佛聖道自性",
    "T44n1851_018:0828c03": "常寂。非先有染後時離矣。三就德分別。菩",
    "T44n1851_018:0828c04": "提道中諸德同體緣起相成一成一切。一切",
    "T44n1851_018:0828c05": "成一。虛融無礙。名之為通。通故名道。四就義",
    "T44n1851_018:0828c06": "分別。戒定慧等行數各異。道如跡乘四義寬",
    "T44n1851_018:0828c07": "通。通故名道。五約人分別。能通行人至涅",
    "T44n1851_018:0828c08": "槃處。因之為通。通故名道。故地論言。道者是",
    "T44n1851_018:0828c09": "因。修行此道能到聖處。名為聖道。問曰。經說",
    "T44n1851_018:0828c10": "第一義諦亦名為道。亦名菩提亦名涅槃。道",
    "T44n1851_018:0828c11": "與菩提義應各別。今以何故宣說菩提翻名",
    "T44n1851_018:0828c12": "道乎。釋言。外國說道名多。亦名菩提亦曰末",
    "T44n1851_018:0828c13": "伽。如四諦中所有道諦名末伽矣。此方名少。",
    "T44n1851_018:0828c14": "是故翻之悉名為道。與彼外國涅槃毘尼此",
    "T44n1851_018:0828c15": "悉名滅。其義相似。經中宣說第一義諦名為",
    "T44n1851_018:0828c16": "道者。是末伽道。名菩提者。是菩提道。良以二",
    "T44n1851_018:0828c17": "種俱名道。故得翻菩提而為道矣。問曰。菩提",
    "T44n1851_018:0828c18": "與彼末伽有何差別。通釋是一。共猶眼目。名",
    "T44n1851_018:0828c19": "別而已。於中別分非無差異。異如向前道品",
    "T44n1851_018:0828c20": "中說。今更論之異有四種。一因果分別。一切",
    "T44n1851_018:0828c21": "因道名為末伽。一切果道說為菩提。故地持",
    "T44n1851_018:0828c22": "論云。得方便者一切菩薩所修學道。言得義",
    "T44n1851_018:0828c23": "者無上菩提。二通局分別。末伽之道通因及",
    "T44n1851_018:0828c24": "果。是故道諦有道皆收。菩提之道偏在果中。",
    "T44n1851_018:0828c25": "良以菩提偏在果故。證成佛道名得菩提。三",
    "T44n1851_018:0828c26": "通別分別。戒定慧三事別之道。名曰菩提。即",
    "T44n1851_018:0828c27": "此事上道如跡乘諸義運通說為末伽。末伽通",
    "T44n1851_018:0828c28": "故。見道諦者通斷一切迷道煩惱。菩提別故。",
    "T44n1851_018:0828c29": "雖復觀之不能通斷迷道之結。此亦名為事",
    "T44n1851_018:0829a01": "理分別。四行法分別。一切道法悉名末伽。四",
    "T44n1851_018:0829a02": "諦論法。非彰行故。一切道行名為菩提。就人",
    "T44n1851_018:0829a03": "論德。非辨法故。菩提如是。言無上者嘆勝之",
    "T44n1851_018:0829a04": "辭。菩提有三。一聲聞所得。二緣覺所得。三佛",
    "T44n1851_018:0829a05": "所得。如來所得超過前二。前二不如故曰無",
    "T44n1851_018:0829a06": "上。問曰。菩提名為無上。體即是。無明住地",
    "T44n1851_018:0829a07": "名曰無明而體非明。其義何也。釋言。說有",
    "T44n1851_018:0829a08": "說無有其二種。一對他說無。二就體說無。",
    "T44n1851_018:0829a09": "無上菩提對他說無。我外更無上於我者。名",
    "T44n1851_018:0829a10": "為無上。非是就體故是上。言無明者就體說",
    "T44n1851_018:0829a11": "無。體非慧明。名曰無明。故體是闇。不類在",
    "T44n1851_018:0829a12": "斯。問曰。經說。諸佛菩薩所行之道不上不下。",
    "T44n1851_018:0829a13": "故名中道。今以何故宣說菩提體是上乎。釋",
    "T44n1851_018:0829a14": "言。所對不同故爾。涅槃宣說。不上不下名中",
    "T44n1851_018:0829a15": "道者。彼中宣說。倒惑之心下有三塗可以趣",
    "T44n1851_018:0829a16": "向。名為下道。上有菩提可以趣向。名為上道。",
    "T44n1851_018:0829a17": "佛所行道不可退下趣向三塗。又不退下為",
    "T44n1851_018:0829a18": "凡所得。故不名下。上無所向。故不名上。不上",
    "T44n1851_018:0829a19": "不下故說為中。今言上者。對下二乘所得菩",
    "T44n1851_018:0829a20": "提。佛德殊勝故名上矣。名義如是此一門竟。次定",
    "T44n1851_018:0829a21": "其體。德體無邊。今此略以三門辨之。一約",
    "T44n1851_018:0829a22": "色心非色心等三門分別。二主伴分別。三就",
    "T44n1851_018:0829a23": "性淨方便分別。初言色心非色心者。如上涅",
    "T44n1851_018:0829a24": "槃章中廣辨。今略顯之。菩提體中亦有色義。",
    "T44n1851_018:0829a25": "亦有心義。亦有非色非心之義。所言色者。佛",
    "T44n1851_018:0829a26": "具三身。法報與應。是三身中皆有色義。法身",
    "T44n1851_018:0829a27": "色者。如來藏中具過恒沙眼耳等法。故彼如",
    "T44n1851_018:0829a28": "來藏經說言。眾生身中有如來眼耳等。如模",
    "T44n1851_018:0829a29": "中像。此等說為色性法門。故涅槃云。佛性亦",
    "T44n1851_018:0829b01": "色。色者眼見。彼色顯了說為諸佛法身之色。",
    "T44n1851_018:0829b02": "如地持說。性種者六入殊勝無始法爾。即",
    "T44n1851_018:0829b03": "其義也。此法身色但是色法而無色相。猶如",
    "T44n1851_018:0829b04": "比丘無作戒法色而無相。報身色者。如來曠",
    "T44n1851_018:0829b05": "修相好之業得相好果。於彼應身一一相處。",
    "T44n1851_018:0829b06": "各有無量無邊相海。如華嚴說。雖有是相而",
    "T44n1851_018:0829b07": "不可見。如梵天王頂上寶珠有而叵見。應身",
    "T44n1851_018:0829b08": "色者。隨物所現種種色像。色法如是。所言心",
    "T44n1851_018:0829b09": "者。分別亦三。一法二報三者是應。所言法者。",
    "T44n1851_018:0829b10": "真識之心體是知性。如昏睡人覺知之性。以",
    "T44n1851_018:0829b11": "知性故經說為心為識為智。彼心顯了說為",
    "T44n1851_018:0829b12": "諸佛一切種德。然此但是心性法門而無心",
    "T44n1851_018:0829b13": "相。如鷄在㲉無分別相。言報心者。如來曠修",
    "T44n1851_018:0829b14": "淨業因緣勳發真心。令真心中智慧三昧陀",
    "T44n1851_018:0829b15": "羅尼等無量德生。雖具此德而無分別。言應",
    "T44n1851_018:0829b16": "心者隨化世間種種異智。心法如是。所言非",
    "T44n1851_018:0829b17": "色非心法者。分別有二。一數滅無為。二法性",
    "T44n1851_018:0829b18": "空理。於此二中皆無色心。隨義細分亦有三",
    "T44n1851_018:0829b19": "種。法報與應。所言法者。菩提真體不可色取",
    "T44n1851_018:0829b20": "不可心取。名非色心。故維摩云。菩提不可",
    "T44n1851_018:0829b21": "身得心得。是義云何。菩提真體離色心相。是",
    "T44n1851_018:0829b22": "故不可身得心得。又菩提體空寂無為離色",
    "T44n1851_018:0829b23": "心性。是故不可身得心得。言離相者。如涅槃",
    "T44n1851_018:0829b24": "說。如眾生心雖復是有而無大小青黃赤白",
    "T44n1851_018:0829b25": "長短等相。道與菩提涅槃亦爾。體雖是有而",
    "T44n1851_018:0829b26": "無一相。以無相故不可相取。是故不可身得",
    "T44n1851_018:0829b27": "心得。又經說言。寂滅是菩提。滅諸相故。不觀",
    "T44n1851_018:0829b28": "是菩提。離諸緣故。不行是菩提。無憶念故。斷",
    "T44n1851_018:0829b29": "是菩提。捨諸見故。離是菩提。離妄想故。障是",
    "T44n1851_018:0829c01": "菩提。障諸願故。不入是菩提。無貪著故。以是",
    "T44n1851_018:0829c02": "義故不可心得。經復說言。不會是菩提。諸",
    "T44n1851_018:0829c03": "入不會故。不合是菩提。離煩惱習故。無處是",
    "T44n1851_018:0829c04": "菩提。無形色故。假名是菩提。名字空故。如化",
    "T44n1851_018:0829c05": "是菩提。無取捨故。以是義故不可身得。言離",
    "T44n1851_018:0829c06": "性者。菩提體中諸德同體緣起相成。攝別成",
    "T44n1851_018:0829c07": "總諸德皆有。將別分總一切悉無。無故離性",
    "T44n1851_018:0829c08": "矣。法體如是。所言報者。斷離一切煩惱業苦。",
    "T44n1851_018:0829c09": "證寂無為名非色心。所言應者。隨化分齊示",
    "T44n1851_018:0829c10": "有所斷。現證無為名非色心。初門如是。次第",
    "T44n1851_018:0829c11": "二門主伴分別。正體為主。現助名伴。主伴",
    "T44n1851_018:0829c12": "不定。義別有六。第一約就心法分別。真識",
    "T44n1851_018:0829c13": "之心正是道體。說以為主。慧等諸數隨心之",
    "T44n1851_018:0829c14": "德悉名為伴。二約修分別。念為正主。餘悉為",
    "T44n1851_018:0829c15": "伴。故涅槃云。三十七品以念為主。律經亦云。",
    "T44n1851_018:0829c16": "能以念為主諸流得解脫。故知。念心為諸行",
    "T44n1851_018:0829c17": "主。自餘諸行隨念迴轉。譬如四兵隨主將意。",
    "T44n1851_018:0829c18": "故說為伴。三就所造行業分別。思為正主。餘",
    "T44n1851_018:0829c19": "皆為伴。思心正是造作之性。故說為主。餘行",
    "T44n1851_018:0829c20": "皆是思所造作。隨思而起故名為伴。四就起",
    "T44n1851_018:0829c21": "因趣果分別。菩提之心以為正主。以此菩提",
    "T44n1851_018:0829c22": "之心種故。自餘一切助菩提法隨心趣果齊",
    "T44n1851_018:0829c23": "名為伴。五就行德強弱分別。慧行最強為道",
    "T44n1851_018:0829c24": "正體名之為主。除障入法。有大力故餘行助",
    "T44n1851_018:0829c25": "慧。悉名為伴。故地論言。智眷屬者所謂檀等。",
    "T44n1851_018:0829c26": "六就諸行相成分別。一切諸行迭互為主迭",
    "T44n1851_018:0829c27": "互為伴。檀門辨義為正主餘行為伴。戒門",
    "T44n1851_018:0829c28": "辨義。戒為正主。餘行為伴。如是一切。主伴",
    "T44n1851_018:0829c29": "不同有斯六種。今此所謂菩提行德多說慧",
    "T44n1851_018:0830a01": "行以為正主餘為伴矣此二門竟。次第三門性淨",
    "T44n1851_018:0830a02": "方便。二門分別。如彼金剛般若說。彼說。生因",
    "T44n1851_018:0830a03": "所得菩提名方便淨。了因所顯說為性淨。此",
    "T44n1851_018:0830a04": "二名義悉如向前涅槃中釋。今略辨之。方便",
    "T44n1851_018:0830a05": "菩提。集從緣發。成由體起。攝德從緣皆從",
    "T44n1851_018:0830a06": "緣生。如莊嚴具工匠所為。攝德從體皆是佛",
    "T44n1851_018:0830a07": "性真心所作。如莊嚴具真金所作。緣雖能",
    "T44n1851_018:0830a08": "作。作必依體。體雖能為為必藉緣。此二通",
    "T44n1851_018:0830a09": "論斯皆名為生因所生。於中別分外緣起邊",
    "T44n1851_018:0830a10": "名作因作。如世工匠作莊嚴具。作因名字如",
    "T44n1851_018:0830a11": "涅槃說。佛性起邊名生因生。以佛性中有可",
    "T44n1851_018:0830a12": "生義為生因故。涅槃云。佛性雖無不同兔",
    "T44n1851_018:0830a13": "角。雖以無量方便不可得生。佛性可生。以",
    "T44n1851_018:0830a14": "可生故名為生因。亦得宣說。外緣起邊為生",
    "T44n1851_018:0830a15": "因生。故涅槃云。復有生因。六波羅蜜阿耨菩",
    "T44n1851_018:0830a16": "提。佛性起邊名作因作。故地經云。譬如真金",
    "T44n1851_018:0830a17": "作莊嚴具。佛性真心作諸功德。性淨菩提性",
    "T44n1851_018:0830a18": "出自古從緣始起。於中分別有其二種。一約",
    "T44n1851_018:0830a19": "緣論實從緣始顯。二據實亡緣無隱無顯從",
    "T44n1851_018:0830a20": "緣顯。中義別有二。一是緣顯。二是體顯。攝德",
    "T44n1851_018:0830a21": "就體皆是體顯。緣雖有顯必依性體。若性體",
    "T44n1851_018:0830a22": "中無可顯義。雖修諸行竟無所顯。性雖可顯",
    "T44n1851_018:0830a23": "顯必藉緣。若無眾緣畢竟不顯。如闇室中及",
    "T44n1851_018:0830a24": "并七寶。若無燈照無由自顯。此二通論皆悉",
    "T44n1851_018:0830a25": "名為了因所了。外緣是其異相顯了名為了",
    "T44n1851_018:0830a26": "因。如燈照物。佛性是其自體可了名為了因。",
    "T44n1851_018:0830a27": "如瓶中燈有可見義破瓶則見。故涅槃云。佛",
    "T44n1851_018:0830a28": "性雖有不同虛空。虛空雖以無量方便不可",
    "T44n1851_018:0830a29": "得見。佛性可見。以可見故名為了因。斯乃",
    "T44n1851_018:0830b01": "佛性從本以來有可了義名為了因。非是已",
    "T44n1851_018:0830b02": "了。於中別分外緣了邊名了因顯。佛性顯邊",
    "T44n1851_018:0830b03": "名性因現。約緣如是。據實亡緣無隱顯中義",
    "T44n1851_018:0830b04": "別亦二。一廢人論法。法性本寂從來無緣。實",
    "T44n1851_018:0830b05": "外無緣。知。復約何說隱說顯說因說果。此則",
    "T44n1851_018:0830b06": "是其法性菩提理門可收。不關行德。二攝法",
    "T44n1851_018:0830b07": "從人則前法性至佛乃證。證已返望從來無",
    "T44n1851_018:0830b08": "緣。本無緣故本則非染。今非新淨同前法性。",
    "T44n1851_018:0830b09": "非隱非顯非因非果。故經說言。順是菩提。順",
    "T44n1851_018:0830b10": "於法故。住是菩提。住便法性故。至是菩提。至",
    "T44n1851_018:0830b11": "實際故。義在於此。此之一門攝法從人名為",
    "T44n1851_018:0830b12": "行德。雖名行德不異法性。如地經說。知",
    "T44n1851_018:0830b13": "聖道自性常寂。非先有染後時離。故須言定",
    "T44n1851_018:0830b14": "滅是佛所行。正當此門。性淨方便妙玄在斯。",
    "T44n1851_018:0830b15": "宜審思之。體性如是此二門竟。次第三門廣辨其",
    "T44n1851_018:0830b16": "相。於中先就性淨論之。後就方便。性淨菩提",
    "T44n1851_018:0830b17": "相別有二。一是空相。二是有相。言空相者。如",
    "T44n1851_018:0830b18": "彼金剛般若經說。乃至無有少法可得。是名",
    "T44n1851_018:0830b19": "菩提。是法平等無有高下。是名菩提。以無眾",
    "T44n1851_018:0830b20": "生無人無壽名得平等阿耨菩提。如是等比",
    "T44n1851_018:0830b21": "是其空義。無法可得等無高下是其法空。法",
    "T44n1851_018:0830b22": "空有二。一妄情所取。諸佛果德於理本無。故",
    "T44n1851_018:0830b23": "名為空。二菩提真性妙寂離相。故名為空。以",
    "T44n1851_018:0830b24": "彼佛果性相俱空。是故無有少法可得。又此",
    "T44n1851_018:0830b25": "空中無有三乘果德差別。故曰平等無有高",
    "T44n1851_018:0830b26": "下。此空即是菩提體中如實空義。故名菩提。",
    "T44n1851_018:0830b27": "無生無人及無壽等名菩提者是眾生空。分",
    "T44n1851_018:0830b28": "別有二。一妄情所取。我眾生等能得菩提於",
    "T44n1851_018:0830b29": "理本無。故名為空。二菩提真性緣起集成。我",
    "T44n1851_018:0830c01": "眾生等於真常寂。故名為空。若存我人眾生",
    "T44n1851_018:0830c02": "等相彼此別異。不名平等。存我乖道非得菩",
    "T44n1851_018:0830c03": "提。以無我人眾生等故。無有凡佛彼此別異。",
    "T44n1851_018:0830c04": "名得平等。無人異道。無道異人。人道無隔。名",
    "T44n1851_018:0830c05": "得菩提空義如是。言不空者如涅槃說第一",
    "T44n1851_018:0830c06": "義諦亦名菩提。亦名為道。亦名涅槃。如是等",
    "T44n1851_018:0830c07": "法亦有亦空。如其無者云何能斷一切煩惱。",
    "T44n1851_018:0830c08": "以其有故菩薩皆悉了了知見。故知。是有彼",
    "T44n1851_018:0830c09": "云何有。如來藏中具過恒沙一切佛法。彼法",
    "T44n1851_018:0830c10": "顯了說為菩提一切種德。故名為有。有無如",
    "T44n1851_018:0830c11": "是。若欲廣辨如維摩說。寂滅菩提滅諸相故。",
    "T44n1851_018:0830c12": "不觀菩提離諸緣故。不行菩提無憶念故。如",
    "T44n1851_018:0830c13": "是等也。要而論之妙寂離相圓備眾義。是菩",
    "T44n1851_018:0830c14": "提相。性淨如是。次論方便。於中略以三門分",
    "T44n1851_018:0830c15": "別。一行斷分別。二真應分別。三隨義分。言",
    "T44n1851_018:0830c16": "行斷者。煩惱業苦盡無之處名之為斷。此即",
    "T44n1851_018:0830c17": "是無法身般若解脫等法。說以為行此即是",
    "T44n1851_018:0830c18": "有。分相論之斷是滅諦。非是菩提。行德是道。",
    "T44n1851_018:0830c19": "方是菩提。攝相言之行斷二門俱是菩提。故",
    "T44n1851_018:0830c20": "地持言。二斷二智是名菩提。二斷是斷。二智",
    "T44n1851_018:0830c21": "是行。義如後解。此二皆從行修方便斷障而",
    "T44n1851_018:0830c22": "得名方便淨。行斷如是。次就真應二門分別。",
    "T44n1851_018:0830c23": "自得相應名之為真。現化隨物說以為應。真",
    "T44n1851_018:0830c24": "則方便修習而得名方便淨。應亦同然。又應",
    "T44n1851_018:0830c25": "用斷名方便淨。然應菩提義有通別。通則依",
    "T44n1851_018:0830c26": "於真實菩提所起化用悉皆名為應化菩提。",
    "T44n1851_018:0830c27": "菩提用故。別則八相現成佛道。是應菩提。自",
    "T44n1851_018:0830c28": "餘獼猴鹿馬等化隨相別名。不名菩提。何者",
    "T44n1851_018:0830c29": "八相。如經中說。一昇兜率。二退來入胎。三住",
    "T44n1851_018:0831a01": "胎中。四者出生。五者出家。六成佛道。七轉法",
    "T44n1851_018:0831a02": "輪。八般涅槃。此等一一廣辨如經。八中第六",
    "T44n1851_018:0831a03": "現成佛道正是應化菩提之體。前五方便。後",
    "T44n1851_018:0831a04": "二作用。真應如是。次第三門隨義分別。義",
    "T44n1851_018:0831a05": "別六門。如地持說。一自性義二無上義。三名",
    "T44n1851_018:0831a06": "稱功德。四隨念功德。五堪能義。六最勝義。六",
    "T44n1851_018:0831a07": "中前二是其自德。後四化德。就自德中初一",
    "T44n1851_018:0831a08": "自性。正是德體。後一無上。顯德殊勝就化德",
    "T44n1851_018:0831a09": "中初三德體。後一最勝。彰德殊勝。今依此門",
    "T44n1851_018:0831a10": "次第辨釋。初自性者辨明菩提行德體性。故",
    "T44n1851_018:0831a11": "曰自性。於中分別略有三門。一解脫畢竟。二",
    "T44n1851_018:0831a12": "般若圓備。三法身窮滿。涅槃經中說此三義",
    "T44n1851_018:0831a13": "成大涅槃。地持說此為菩提性。彼論宣說。二",
    "T44n1851_018:0831a14": "斷二智是解脫也。二斷即是無為解脫。故論",
    "T44n1851_018:0831a15": "結之名大解脫。何者二斷。一煩惱障斷。斷離",
    "T44n1851_018:0831a16": "五住性結煩惱。二智障斷。斷事無知。二智即",
    "T44n1851_018:0831a17": "是有為解脫。何者二智。一煩惱障斷。一切煩",
    "T44n1851_018:0831a18": "惱不相續智。二智障斷。一切所知無障礙智。",
    "T44n1851_018:0831a19": "彼論說清淨之智及一切智無礙智等即是",
    "T44n1851_018:0831a20": "般若。諸佛如來證如之慧能滅煩惱清淨明",
    "T44n1851_018:0831a21": "達是清淨智。了知世諦一切種法是一切智。",
    "T44n1851_018:0831a22": "於一切智所知法中知之自在。不假方便發",
    "T44n1851_018:0831a23": "心即知名無礙智。此三如後三智章中具廣",
    "T44n1851_018:0831a24": "分別。彼說。如來有百四十不共佛法及佛願",
    "T44n1851_018:0831a25": "智無諍之智四無礙辨。是名菩提。即是如來",
    "T44n1851_018:0831a26": "法身滿也。言百四十不共法者。所謂如來三",
    "T44n1851_018:0831a27": "十二相八十種好為百一十二。四一切種淨",
    "T44n1851_018:0831a28": "通前合為百一十六。十力及與四無所畏通",
    "T44n1851_018:0831a29": "前合為一百三十。加三念處及三不護通前",
    "T44n1851_018:0831b01": "合為百三十六。大悲七。不忘法八。斷除諸習",
    "T44n1851_018:0831b02": "九。一切種妙智十。此合通為百四十也。此佛",
    "T44n1851_018:0831b03": "獨有不通二乘。名不共法如後廣釋。如來願",
    "T44n1851_018:0831b04": "智及無諍智如前五智章中具解。四無礙辨",
    "T44n1851_018:0831b05": "亦如上釋。自性如是。言無上者。佛德殊勝超",
    "T44n1851_018:0831b06": "過二乘。故曰無上。分別有七。一身無上。相好",
    "T44n1851_018:0831b07": "殊妙。此即就前百四十中。三十二相八十種",
    "T44n1851_018:0831b08": "好說無上也。二道無上。自度度他。多所過度",
    "T44n1851_018:0831b09": "哀愍世間利安天人。此即就前大悲等行說",
    "T44n1851_018:0831b10": "無上也。三正無上。四正成就。所謂正戒正見",
    "T44n1851_018:0831b11": "威儀及與正命。言正戒者遠離性罪。言正見",
    "T44n1851_018:0831b12": "者遠離邪謗。正威儀者離飲酒等一切逆過。",
    "T44n1851_018:0831b13": "言正命者離餘一切邪命自活。此即就前三",
    "T44n1851_018:0831b14": "種不護及斷習等說無上也。四智無上。謂。四",
    "T44n1851_018:0831b15": "無礙。此即就前四無礙辨說無上也。五神力",
    "T44n1851_018:0831b16": "無上。成就六通。此即就前清淨智一切智無",
    "T44n1851_018:0831b17": "礙智及十力等說無上也。此等諸智是通體",
    "T44n1851_018:0831b18": "故。六斷無上。煩惱障斷及知障斷。此就前斷",
    "T44n1851_018:0831b19": "說無上也。七住無上。住有三種。所謂聖住",
    "T44n1851_018:0831b20": "天住梵住。空無相願滅盡正受是其聖住。四",
    "T44n1851_018:0831b21": "無量心是名梵住。四禪四無色定是名天住。",
    "T44n1851_018:0831b22": "如上廣解。此亦就前一切種智說無上也。無",
    "T44n1851_018:0831b23": "上如是。上來自德。下明化德。於中初三化德",
    "T44n1851_018:0831b24": "之體。後一顯勝。前三中初一明其名稱功德",
    "T44n1851_018:0831b25": "美響外彰令人歸敬。第二明其隨念功德隨",
    "T44n1851_018:0831b26": "念起化。第三堪能獨廣益。名稱德者。所謂如",
    "T44n1851_018:0831b27": "來十號曰德。始從如來乃至第十名婆伽婆",
    "T44n1851_018:0831b28": "亦曰世尊。如後廣釋。隨念德者。隨諸眾生心",
    "T44n1851_018:0831b29": "念不同。於一切時及一切處而為示現。堪能",
    "T44n1851_018:0831c01": "義者。一三千界獨一如來能為廣益。第二佛",
    "T44n1851_018:0831c02": "出更無所為。最勝義者。勝有二種。一者德勝。",
    "T44n1851_018:0831c03": "一切如來化相差別。實德平等。故彼文言。一",
    "T44n1851_018:0831c04": "切如來唯除四事有增減相。非餘功德。言四",
    "T44n1851_018:0831c05": "事者。一是壽命。命有修促。二者名稱。名有遠",
    "T44n1851_018:0831c06": "近。三者種姓。氏族高下。四者色身。形有大",
    "T44n1851_018:0831c07": "小。唯此增減。自餘十力四無畏等皆悉等也。",
    "T44n1851_018:0831c08": "等故勝矣。二者身勝。諸根相好皆悉增上。不",
    "T44n1851_018:0831c09": "以女身得成佛道。何故如是。如來先於初阿",
    "T44n1851_018:0831c10": "僧祇已捨女身。況佛樹下。先捨今無。是故不",
    "T44n1851_018:0831c11": "以女身成佛。又復女人性多煩惱成就惡智。",
    "T44n1851_018:0831c12": "不以煩惱惡智成佛。為是無之。一一廣釋如",
    "T44n1851_018:0831c13": "地持論。今略言耳此三門竟。次第四門辨其有得",
    "T44n1851_018:0831c14": "無得之義。方便菩提修起在緣。一向有得。斷",
    "T44n1851_018:0831c15": "除生死得菩提故。性淨菩提亦得不得。約相",
    "T44n1851_018:0831c16": "論實因滅無明獲得熾燃三菩提燈。名之為",
    "T44n1851_018:0831c17": "得。證實返望從來無緣。智復從何修證菩提。",
    "T44n1851_018:0831c18": "故即無得。無得之義分別有五。一菩提體外",
    "T44n1851_018:0831c19": "無別我人能得菩提。為是無得。故維摩言。實",
    "T44n1851_018:0831c20": "無得者亦無退者。良以有人則非菩提無人",
    "T44n1851_018:0831c21": "方是。故無得者。二菩提體外無別有法能得",
    "T44n1851_018:0831c22": "菩提。是故無得。故維摩言。菩提不可身得心",
    "T44n1851_018:0831c23": "得。良以有身則非菩提無身方是。故叵身得。",
    "T44n1851_018:0831c24": "良以有心則非菩提無心方是。故叵心得。三",
    "T44n1851_018:0831c25": "菩提體如妙寂離相無可取捨。是故無得。故",
    "T44n1851_018:0831c26": "彼金剛般若經乃至無小法可得。是名菩提。",
    "T44n1851_018:0831c27": "故不可得。四菩提體常性出自古不從緣生。",
    "T44n1851_018:0831c28": "為是無得。故涅槃云。智慧性常不從因緣。世",
    "T44n1851_018:0831c29": "尊何故可問其因緣。以無緣故無其能得。常",
    "T44n1851_018:0832a01": "非修起。故無所得。五菩提無有住處可求。是",
    "T44n1851_018:0832a02": "故無得。故天女云。菩提無處故無得在。問曰。",
    "T44n1851_018:0832a03": "菩提在於後際。云何無處。釋言。據凡以望菩",
    "T44n1851_018:0832a04": "提生死在此。菩提在彼。若據菩提實性以論",
    "T44n1851_018:0832a05": "無凡在此。約誰說彼。故無住處。問曰。地經說",
    "T44n1851_018:0832a06": "一切處得阿耨多羅三藐三菩提。云何無處。",
    "T44n1851_018:0832a07": "義同前解。約相論實言一切處得於菩提。就",
    "T44n1851_018:0832a08": "實以望無處可在。故言無處。以無處故不可",
    "T44n1851_018:0832a09": "得矣。得無得義辨之略爾此四門竟。次第五門通",
    "T44n1851_018:0832a10": "局分別。約位辨之。性淨菩提有通有局。分別",
    "T44n1851_018:0832a11": "有三。一就實通論。體通染淨。因中亦有。故經",
    "T44n1851_018:0832a12": "說言。一切眾生即菩提相。二約人論實。菩提",
    "T44n1851_018:0832a13": "真性窮證在佛。就佛返望由來常是。本無妄",
    "T44n1851_018:0832a14": "染能覆障故。故經說言。凡夫未成佛菩提為",
    "T44n1851_018:0832a15": "煩惱。聖若成佛時煩惱是菩提。與經中說佛",
    "T44n1851_018:0832a16": "知眾生即涅槃相不復更滅其義相似。三約",
    "T44n1851_018:0832a17": "相辨實。在因之時但名佛性未名菩提。至果",
    "T44n1851_018:0832a18": "顯了方名菩提。菩提是其了因果故。方便菩",
    "T44n1851_018:0832a19": "提凡時全無。設言有者但於佛性真心體上",
    "T44n1851_018:0832a20": "有可生義。未有法體。故經說言。本有今無。",
    "T44n1851_018:0832a21": "本無今有三世有法無有是處。言本有者。本",
    "T44n1851_018:0832a22": "在凡時但有生死有為之法。言今無者。當今",
    "T44n1851_018:0832a23": "現在有生死時無其世出菩提行德。言本無",
    "T44n1851_018:0832a24": "者。本在凡時未有出世菩提行德。言今有者。",
    "T44n1851_018:0832a25": "本現無菩提德時但有生死。三世有法無是",
    "T44n1851_018:0832a26": "處者。生死之法三世恒有無是處故。凡有聖",
    "T44n1851_018:0832a27": "無。菩提行德三世恒有無是處故。聖有凡無。",
    "T44n1851_018:0832a28": "經釋如是。有人說言。方便菩提凡時亦有。是",
    "T44n1851_018:0832a29": "義不然。若使凡時已有菩提本有今無本無",
    "T44n1851_018:0832b01": "今有。如此之偈意何所顯。三世有法無有是",
    "T44n1851_018:0832b02": "處。何得先有。又經中說。方便菩提是生因果",
    "T44n1851_018:0832b03": "本無今有。何得言生。先有今顯是了因果。何",
    "T44n1851_018:0832b04": "得言生。又涅槃中廣舉乳酪及與樹子相生",
    "T44n1851_018:0832b05": "因果而為譬況。若使凡時已有菩提。乳應有",
    "T44n1851_018:0832b06": "酪。樹子之中應先有樹。乳中之酪子中之樹。",
    "T44n1851_018:0832b07": "佛已廣破。所況同爾。何勞強立。又涅槃說。若",
    "T44n1851_018:0832b08": "言身中全無佛性犯波羅夷。若說身中先有",
    "T44n1851_018:0832b09": "菩提犯波羅夷。此罪可畏。何用言有。又涅",
    "T44n1851_018:0832b10": "槃言。若說先有常樂我淨不集不生。煩惱覆",
    "T44n1851_018:0832b11": "障不能得見。破煩惱已然後見之。是則名為",
    "T44n1851_018:0832b12": "謗佛法僧。謗罪非輕。強立何益。又涅槃中辨",
    "T44n1851_018:0832b13": "四種性。或有佛性。闡提人有善根人無。或有",
    "T44n1851_018:0832b14": "佛性。善根人有闡提人無。或有佛性。二人俱",
    "T44n1851_018:0832b15": "有。或有佛性。二人俱無。如是等四句之義。汝",
    "T44n1851_018:0832b16": "等云何一向作解。經文如是。若言性淨方便",
    "T44n1851_018:0832b17": "菩提二俱本有。云何得言闡提人無。云何得",
    "T44n1851_018:0832b18": "言二人俱無。復釋言。不顯故無非全無體。若",
    "T44n1851_018:0832b19": "言無者不顯名無。二人有者應當是顯。二人",
    "T44n1851_018:0832b20": "之有非顯名有知。無者非隱名無。又復方便",
    "T44n1851_018:0832b21": "菩提之果即是報佛。酬因名報。本來恒有有",
    "T44n1851_018:0832b22": "前無因。酬誰名報。以斯驗求本有大過。無宜",
    "T44n1851_018:0832b23": "更立。問曰。經說。眾生身中具足如來眼耳等",
    "T44n1851_018:0832b24": "根及諸佛法。今云何言方便菩提凡時全無。",
    "T44n1851_018:0832b25": "釋言。經說具一切法。是法佛性。不論方便。凡",
    "T44n1851_018:0832b26": "聖相對通局如是。若唯就聖通局有五。一極",
    "T44n1851_018:0832b27": "通論之。三乘賢聖悉得菩提。故地持云。聲聞",
    "T44n1851_018:0832b28": "得於聲聞菩提。緣覺得於緣覺菩提。菩薩得",
    "T44n1851_018:0832b29": "於無上菩提。如是等也。二簡大異小。菩提在",
    "T44n1851_018:0832c01": "大不通小乘。故大品中說五菩提。偏在大乘。",
    "T44n1851_018:0832c02": "五菩提義如上廣釋。今略列之。一發心菩提。",
    "T44n1851_018:0832c03": "在於無量生死海中發菩提心。位在善趣。二",
    "T44n1851_018:0832c04": "伏心菩提。在於種性伏忍位中。三明心菩提。",
    "T44n1851_018:0832c05": "在初地上。般若轉增故說為明。四出到菩提。",
    "T44n1851_018:0832c06": "在七地上。出離有無到無生忍。五無上菩提。",
    "T44n1851_018:0832c07": "在於佛地。以此五種純在大乘明不通小。三",
    "T44n1851_018:0832c08": "簡作異退。菩提局在種性已上。故華嚴中說",
    "T44n1851_018:0832c09": "習種中云。初發心便成正覺。又涅槃中說。須",
    "T44n1851_018:0832c10": "陀洹八萬劫到。乃至辟支十千劫到於阿耨",
    "T44n1851_018:0832c11": "多羅三藐三菩提。此乃到於種性已上名到菩",
    "T44n1851_018:0832c12": "提。以種性上事識之中。緣觀時息八識真心",
    "T44n1851_018:0832c13": "薄障中現。依之成德。故種性上名得菩提。前",
    "T44n1851_018:0832c14": "未同此。所以不說。四簡聖異凡。菩提局在初",
    "T44n1851_018:0832c15": "地已上。不通地前。故法華中宣說。菩薩聞說",
    "T44n1851_018:0832c16": "壽量或有八生乃至一生得大菩提。論言。八",
    "T44n1851_018:0832c17": "生乃至一生得菩提者。初地證智。明知。菩提",
    "T44n1851_018:0832c18": "局在地上。以初地上七識心中。緣觀漸息真",
    "T44n1851_018:0832c19": "智漸現名得菩提。地前未同。所以不說。五簡",
    "T44n1851_018:0832c20": "果異因。菩提在佛。不通餘人。故地持云。得方",
    "T44n1851_018:0832c21": "便者一切菩薩所修學道。言得義者無上菩",
    "T44n1851_018:0832c22": "提。明知。菩提偏在佛果。通局如是此五門竟。次",
    "T44n1851_018:0832c23": "第六門約時分別。時謂三世。約此三時以辨",
    "T44n1851_018:0832c24": "菩提。菩提不定。有是三世非三世義。言三世",
    "T44n1851_018:0832c25": "者有其二種。一體變三世。謂。佛應身隨化遷",
    "T44n1851_018:0832c26": "變。二約對惑障得有前後。非三世者解亦有",
    "T44n1851_018:0832c27": "二。一體非生滅。故非三世。翻向初門。二證實",
    "T44n1851_018:0832c28": "離緣妙亡形待。故非三世。翻向後門。故經說",
    "T44n1851_018:0832c29": "言。如來佛性則非過去未來現在。又經亦言。",
    "T44n1851_018:0833a01": "我觀如來前際不來後際不去今則不住。如",
    "T44n1851_018:0833a02": "是等也。良以菩提有斯不定故。經說言。世俗",
    "T44n1851_018:0833a03": "文字說有三世。非謂菩提有去來今。是義云",
    "T44n1851_018:0833a04": "何。汎解有四。一就真應相對分別。應化有時。",
    "T44n1851_018:0833a05": "故三世攝。真德常住。猶如虛空無去來今。二",
    "T44n1851_018:0833a06": "就真中性淨方便相對分別。方便菩提從緣",
    "T44n1851_018:0833a07": "修生。生有前後故三世攝。性淨菩提雖從修",
    "T44n1851_018:0833a08": "觀。性出自古。不從緣生非去來今。第三直就",
    "T44n1851_018:0833a09": "性淨之中。約修就證而為分別。性淨菩提藉",
    "T44n1851_018:0833a10": "緣修顯。修別前後淨非一時。故有三世。得證",
    "T44n1851_018:0833a11": "返望從來無隱今非彰顯。非因非果以是義",
    "T44n1851_018:0833a12": "故非去來今。此之一義與涅槃中。捨世諦慈",
    "T44n1851_018:0833a13": "得第一義慈。第一義慈不從因緣其言相似。",
    "T44n1851_018:0833a14": "第四直就性淨之體。約緣就實而為分別。據",
    "T44n1851_018:0833a15": "緣望實緣外有實。緣外之實息緣方會。會之",
    "T44n1851_018:0833a16": "前後。故有三世。就實論實實外無緣。緣本",
    "T44n1851_018:0833a17": "不有。誰來覆我。故本無隱今現無隱。豈有今",
    "T44n1851_018:0833a18": "顯。實性常寂不隨緣變。以是義故無去來今。",
    "T44n1851_018:0833a19": "具此多義。是故菩提亦是三世。約時如是",
    "T44n1851_018:0833a20": "此六門竟。次第七門約對涅槃辨其一異。一異不",
    "T44n1851_018:0833a21": "定。何故如是。法門有二。一分相門。二攝相",
    "T44n1851_018:0833a22": "門。分相言之菩提涅槃兩門各異。攝相為論",
    "T44n1851_018:0833a23": "菩提涅槃兩體是一。於中略以二門分別。一",
    "T44n1851_018:0833a24": "約行斷二德分別。二約性淨方便分別。行斷",
    "T44n1851_018:0833a25": "門中分相言之。一切行德悉名菩提。行是道",
    "T44n1851_018:0833a26": "故。一切斷德齊稱涅槃。斷是滅故。若據攝相",
    "T44n1851_018:0833a27": "一切行斷皆是菩提並是涅槃。皆是菩提如",
    "T44n1851_018:0833a28": "地持說。故彼文言。二斷二智是名菩提。問曰。",
    "T44n1851_018:0833a29": "菩提此翻名道。行德是道。可名菩提。斷德非",
    "T44n1851_018:0833b01": "道。以何義故亦名菩提。釋有三義。一斷是道",
    "T44n1851_018:0833b02": "果。果從因稱。故曰菩提。如命食果。說命為",
    "T44n1851_018:0833b03": "食。二以斷義是菩提家離過之德。攝德從體。",
    "T44n1851_018:0833b04": "故曰菩提。如諸心法是慧眷屬通名為慧。如",
    "T44n1851_018:0833b05": "是一切。三以斷德體無擁障。即是道義。以是",
    "T44n1851_018:0833b06": "道故說為菩提。行斷二德俱為涅槃。如涅槃",
    "T44n1851_018:0833b07": "說。彼文宣說。滅諸煩惱名為涅槃。是其斷也。",
    "T44n1851_018:0833b08": "宣說三事成大涅槃。是其行也。問曰。涅槃此",
    "T44n1851_018:0833b09": "翻名滅。斷德是滅可名涅槃。行德非滅。以何",
    "T44n1851_018:0833b10": "義故得名涅槃。解亦有三。一以行德是其滅",
    "T44n1851_018:0833b11": "因。因從果稱。故曰涅槃。如食命因說食為命。",
    "T44n1851_018:0833b12": "亦如地持所說因樂。因雖非樂是樂因。故亦",
    "T44n1851_018:0833b13": "名為樂。此亦同爾。二以諸行是涅槃家對治",
    "T44n1851_018:0833b14": "行德涅槃眷屬。攝德從體。故名涅槃。三以諸",
    "T44n1851_018:0833b15": "行皆有離過寂滅之義故曰涅槃。行斷如是。",
    "T44n1851_018:0833b16": "次就性淨方便分別。分相言之性淨之果悉",
    "T44n1851_018:0833b17": "為涅槃。性淨體寂無為相故。方便之果悉為",
    "T44n1851_018:0833b18": "菩提。行修方便能通行人菩提涅槃故。此",
    "T44n1851_018:0833b19": "之一義如涅槃說。故彼宣說。菩提之德生因",
    "T44n1851_018:0833b20": "所生。涅槃之德生因所顯。良以方便獨為菩",
    "T44n1851_018:0833b21": "提言無所濫。不須更以方便樹別。性淨之德",
    "T44n1851_018:0833b22": "獨為涅槃言亦無濫。是故不須性淨樹別。故",
    "T44n1851_018:0833b23": "涅槃中一切菩提雖是方便不名方便。一切",
    "T44n1851_018:0833b24": "涅槃雖是性淨不名性淨。攝相言之性淨方",
    "T44n1851_018:0833b25": "便俱名菩提。並稱涅槃。俱名菩提。如彼金",
    "T44n1851_018:0833b26": "剛般若中說。故彼文中本性今顯論寂名為",
    "T44n1851_018:0833b27": "性淨菩提。修生功德論現名為方便菩提。良",
    "T44n1851_018:0833b28": "以二種皆菩提故。須以性淨方便別之。問曰。",
    "T44n1851_018:0833b29": "方便修生功德通人至果。有其道義可名菩",
    "T44n1851_018:0833c01": "提。性淨之德無如是義。有何所以亦名菩提。",
    "T44n1851_018:0833c02": "解有三義。一是道家所了之果。果從因稱故",
    "T44n1851_018:0833c03": "名為道。以是道故名曰菩提。二道家之體。攝",
    "T44n1851_018:0833c04": "體從德故曰菩提。三性淨之德體通無壅。即",
    "T44n1851_018:0833c05": "是道義故曰菩提。性淨方便俱是涅槃如地",
    "T44n1851_018:0833c06": "論說。涅槃經中亦有此相。彼經之中性淨之",
    "T44n1851_018:0833c07": "果名之為常。方便報果說之為性。佛自說言。",
    "T44n1851_018:0833c08": "若能修此常住二字為滅相者。我於其人為",
    "T44n1851_018:0833c09": "般涅槃。為滅相者。依外國語為涅槃相。常住",
    "T44n1851_018:0833c10": "二字修為滅相即是猶為涅槃相矣。故知。二",
    "T44n1851_018:0833c11": "種並是涅槃。良以二種俱涅槃故。須以性淨",
    "T44n1851_018:0833c12": "方便別之。問曰。性淨法性體寂可名涅槃。方",
    "T44n1851_018:0833c13": "便功德道諦所收。修起不寂。以何義故得名",
    "T44n1851_018:0833c14": "涅槃。解有三義。一是性淨涅槃之因。因從果",
    "T44n1851_018:0833c15": "稱故名涅槃。二涅槃家德。攝德從體故名涅",
    "T44n1851_018:0833c16": "槃。三修起功德亦有離相寂滅之義故名涅",
    "T44n1851_018:0833c17": "槃。以其通故性淨菩提體即是其性淨涅槃",
    "T44n1851_018:0833c18": "故。第一義諦亦名菩提亦名涅槃。方便菩提",
    "T44n1851_018:0833c19": "體即是其方便涅槃故。修報常得為滅相。菩",
    "T44n1851_018:0833c20": "提涅槃一異如是。菩提之德體。深義廣難以",
    "T44n1851_018:0833c21": "測窮。且隨詮況辨之。略爾。",
    "T44n1851_018:0833c22": "大乘義章卷之十八終"
}