{
    "T14n0462_001:0466b04": "No. 462 [No. 461]",
    "T14n0462_001:0466b05": "大方廣寶篋經卷上",
    "T14n0462_001:0466b07": "宋天竺三藏求那跋陀羅譯",
    "T14n0462_001:0466b08": "如是我聞：一時佛在舍衛國祇陀林給孤窮",
    "T14n0462_001:0466b09": "精舍，與大比丘僧千二百五十人俱，菩薩五",
    "T14n0462_001:0466b10": "千。爾時世尊住迦利羅華園場上，菩薩、聲聞",
    "T14n0462_001:0466b11": "大眾圍遶而演說法。爾時文殊師利童子，與",
    "T14n0462_001:0466b12": "五百菩薩、釋、梵、護世恭敬圍遶，往世尊所。",
    "T14n0462_001:0466b13": "至已頂禮佛足，遶七匝已，却坐一面；及菩",
    "T14n0462_001:0466b14": "薩眷屬亦坐一面。爾時文殊師利童子白世",
    "T14n0462_001:0466b15": "尊言：「今日如來為說何法？隨次續說，勿令斷",
    "T14n0462_001:0466b16": "絕。」時大德須菩提語文殊師利：「世尊先為聲",
    "T14n0462_001:0466b17": "聞說法。文殊師利！我今請汝說菩薩法。」於",
    "T14n0462_001:0466b18": "時文殊師利童子語須菩提：「大德！今用菩薩",
    "T14n0462_001:0466b19": "法為？大德須菩提！一切聲聞及與緣覺，非菩",
    "T14n0462_001:0466b20": "薩法器。」須菩提言：「文殊師利！唯願演說，諸",
    "T14n0462_001:0466b21": "器眾生自當聽受。」文殊師利童子報言：「大德",
    "T14n0462_001:0466b22": "須菩提！汝今能知是佛法器及非器耶？」須菩",
    "T14n0462_001:0466b23": "提言：「文殊師利！我等聲聞因他聲解，豈能得",
    "T14n0462_001:0466b24": "知是佛法器及非器乎？文殊師利！我請汝說",
    "T14n0462_001:0466b25": "是佛法器、非佛法器。」文殊師利言：「大德須菩",
    "T14n0462_001:0466b26": "提！諸入正位皆是非器，已為法界所繫持故。",
    "T14n0462_001:0466b27": "若觀法界而不捨放一切眾生，不墮正位、不",
    "T14n0462_001:0466b28": "共結住，如是等人是佛法器。復次大德須菩",
    "T14n0462_001:0466b29": "提！若到學法、無學法界為所縛者，捨一切",
    "T14n0462_001:0466c01": "眾生焦然結縛，心生疲倦怖畏三界，乃至一",
    "T14n0462_001:0466c02": "念不樂住結，是等名為非佛法器。大德須菩",
    "T14n0462_001:0466c03": "提！若有能盡未來際劫，發大莊嚴不怖不",
    "T14n0462_001:0466c04": "畏，行三界行不為三垢之所染污，於生死中",
    "T14n0462_001:0466c05": "起園觀想，欲樂諸有不集有行，如是等人名",
    "T14n0462_001:0466c06": "佛法器。復次大德須菩提！若無欲染示現染",
    "T14n0462_001:0466c07": "欲，非為瞋惱示現有瞋，不為癡覆示現有",
    "T14n0462_001:0466c08": "癡，除斷結使現住三界，導引眾生無有自",
    "T14n0462_001:0466c09": "高，荷擔重任一切眾生，能令無上三寶種性，",
    "T14n0462_001:0466c10": "具足不斷住三昧門，如是等人名佛法器。」",
    "T14n0462_001:0466c11": "大德須菩提語文殊師利：「法性是一如一實",
    "T14n0462_001:0466c12": "際，云何分別說器非器？」文殊師利言：「大德",
    "T14n0462_001:0466c13": "須菩提！譬如陶家以一種泥造種種器，一火",
    "T14n0462_001:0466c14": "所熟，或作油器蘇器蜜器，或盛不淨，然是泥",
    "T14n0462_001:0466c15": "性無有差別，火然亦爾無有差別。如是如",
    "T14n0462_001:0466c16": "是，大德須菩提！於一法性一如一實際，隨",
    "T14n0462_001:0466c17": "其業行器有差別：蘇油器者喻聲聞、緣覺，彼",
    "T14n0462_001:0466c18": "蜜器者喻諸菩薩，不淨器喻小凡夫。」須菩",
    "T14n0462_001:0466c19": "提言：「文殊師利！頗有是器說名非器，非器為",
    "T14n0462_001:0466c20": "器？」文殊師利言：「有。」須菩提言：「何者是也？」文",
    "T14n0462_001:0466c21": "殊師利言：「大德須菩提！一切結使名為非器，",
    "T14n0462_001:0466c22": "一切結習名為非器；是名非器，是亦說名為",
    "T14n0462_001:0466c23": "佛法器。若斷一切諸煩惱者，如是之器非佛",
    "T14n0462_001:0466c24": "法器。」須菩提言：「所言器者，為何所盛？」文殊",
    "T14n0462_001:0466c25": "師利言：「無盛為盛。若所盛不漏，知是完器；",
    "T14n0462_001:0466c26": "若所盛漏失，知是破器。大德須菩提！猶如虛",
    "T14n0462_001:0466c27": "空是諸藥木叢林之器，然非是器。如是，大",
    "T14n0462_001:0466c28": "德須菩提！菩薩亦爾，是佛法器，然非是器。",
    "T14n0462_001:0466c29": "大德須菩提！猶如從地出生諸樹，以空器",
    "T14n0462_001:0467a01": "故得有增長。如是，大德須菩提！菩薩從諸善",
    "T14n0462_001:0467a02": "心出生，為般若波羅蜜器之所增長。」須菩提",
    "T14n0462_001:0467a03": "言：「而是菩薩何所增長？」文殊師利言：「如虛空",
    "T14n0462_001:0467a04": "增長，菩薩增長亦復如是，而是菩薩無有增",
    "T14n0462_001:0467a05": "長亦無退減。何以故？不增結使、不退佛法。」須",
    "T14n0462_001:0467a06": "菩提言：「文殊師利！佛法、結使有何差別？」文殊",
    "T14n0462_001:0467a07": "師利言：「大德須菩提！如須彌山王，光所照處",
    "T14n0462_001:0467a08": "悉同一色，所謂金色。如是，須菩提！般若光照，",
    "T14n0462_001:0467a09": "一切結使悉同一色，謂佛法色。是故，須菩提！",
    "T14n0462_001:0467a10": "佛法、結使以般若慧觀，等無差別。是故，大德",
    "T14n0462_001:0467a11": "須菩提！一切諸法皆是佛法。」須菩提言：「文殊",
    "T14n0462_001:0467a12": "師利！以何緣故一切諸法皆是佛法？」文殊答",
    "T14n0462_001:0467a13": "言：「如佛智所覺。」又問：「云何如佛智所覺？」文",
    "T14n0462_001:0467a14": "殊答言：「如汝初始，後亦如是，不離如故，是以",
    "T14n0462_001:0467a15": "說言如佛智所覺。」又問：「所言初後，云何初",
    "T14n0462_001:0467a16": "後？」文殊答言：「初空後寂，故名初後。」須菩提",
    "T14n0462_001:0467a17": "言：「空之與寂有何差別？」文殊師利言：「大德須",
    "T14n0462_001:0467a18": "菩提！於意云何？如生金與熟金，有何差別？」",
    "T14n0462_001:0467a19": "答言：「以言說故而有差別。」文殊師利言：「如是，",
    "T14n0462_001:0467a20": "大德須菩提！以言說故言空言寂。若有智",
    "T14n0462_001:0467a21": "者，不著文字、不執文字。」須菩提言：「文殊師",
    "T14n0462_001:0467a22": "利！凡夫、智者有何別相？」文殊師利言：「大德須",
    "T14n0462_001:0467a23": "菩提！如佛所說，以業相故名為凡夫，以業相",
    "T14n0462_001:0467a24": "故名為智者。」須菩提言：「文殊師利！業有何",
    "T14n0462_001:0467a25": "相？」文殊師利言：「因緣為相，隨其所行有差",
    "T14n0462_001:0467a26": "別名，若無所行則無別名。凡夫有行、有差別",
    "T14n0462_001:0467a27": "名，慧者無行、無差別名，有無中間名為聖行。",
    "T14n0462_001:0467a28": "然此聖行，於諸凡夫名為非行。」又問：「文殊師",
    "T14n0462_001:0467a29": "利！所言聖者為何謂也？」文殊答言：「同入無",
    "T14n0462_001:0467b01": "著無諍句故。」又問：「文殊師利！頗有諸法亦",
    "T14n0462_001:0467b02": "入無著無諍句不？」文殊言：「有。大德須菩提！」須",
    "T14n0462_001:0467b03": "菩提言：「何者是也？」答言：「須菩提！一切眾",
    "T14n0462_001:0467b04": "流入大海已為一醎味。如是，須菩提！一切諸",
    "T14n0462_001:0467b05": "法皆悉入於無著無諍同為一味，謂解脫味。」",
    "T14n0462_001:0467b06": "須菩提言：「解脫何事，說名解脫？」文殊師利言：",
    "T14n0462_001:0467b07": "「大德須菩提！以何因緣故，或有縛者、或有無",
    "T14n0462_001:0467b08": "縛？」須菩提言：「無智故縛。」文殊師利言：「如",
    "T14n0462_001:0467b09": "是，斷無智故，名為解脫。」須菩提言：「諸法平等，",
    "T14n0462_001:0467b10": "云何說智及與無智？」文殊師利言：「如春熱",
    "T14n0462_001:0467b11": "時名為熱水，如冬降寒名為冷水，然其水",
    "T14n0462_001:0467b12": "性無有差別。如是，須菩提！不正思惟煩惱所",
    "T14n0462_001:0467b13": "熱名為無智，若正思惟名曰為智。然其此中",
    "T14n0462_001:0467b14": "無有士夫名智無智。」須菩提言：「文殊師利！此",
    "T14n0462_001:0467b15": "義難覺。」文殊師利言：「大德須菩提！行二行故。」",
    "T14n0462_001:0467b16": "須菩提言：「是義難見。」文殊師利言：「無慧眼",
    "T14n0462_001:0467b17": "故。」須菩提言：「此義難入。」文殊師利言：「不",
    "T14n0462_001:0467b18": "得底故。」須菩提言：「此義難知。」文殊師利言：",
    "T14n0462_001:0467b19": "「增上慢故。」須菩提言：「此義難覺。」文殊師利言：",
    "T14n0462_001:0467b20": "「捨離覺故。」須菩提言：「此義難脫。」文殊師利言：",
    "T14n0462_001:0467b21": "「樂樔窟故。」須菩提言：「此義難思」文殊師",
    "T14n0462_001:0467b22": "利言：「是中無相行故。」須菩提言：「此義難覺",
    "T14n0462_001:0467b23": "難觀。」文殊師利言：「是中無言說故。」須菩提",
    "T14n0462_001:0467b24": "言：「此義叵得。」文殊師利言：「是中乃至無少",
    "T14n0462_001:0467b25": "義故。」須菩提言：「此義乃是智者所解。」文殊",
    "T14n0462_001:0467b26": "師利言：「解自心如故。」「文殊師利！如來所說",
    "T14n0462_001:0467b27": "謂利非利。何故世尊說如是句？」文殊師利言：",
    "T14n0462_001:0467b28": "「大德須菩提！所言利者，名不可得。於是事中",
    "T14n0462_001:0467b29": "欲有所得，是利名非利。大德須菩提！又復",
    "T14n0462_001:0467c01": "利者，名為寂靜。是中若起身心之行，是利名",
    "T14n0462_001:0467c02": "非利。是故如來說利非利。」須菩提言：「如佛",
    "T14n0462_001:0467c03": "所說一切法非法。此何謂也？」文殊師利言：",
    "T14n0462_001:0467c04": "「大德須菩提！如佛所說，能知我法如筏喻者，",
    "T14n0462_001:0467c05": "法尚應捨況復非法。若法應捨，則不名法、不",
    "T14n0462_001:0467c06": "名非法。」須菩提言：「文殊師利！如來佛法可",
    "T14n0462_001:0467c07": "非法耶？」文殊師利言：「大德須菩提！如來佛",
    "T14n0462_001:0467c08": "法無有決定，若無決定則不應說是法、非法，",
    "T14n0462_001:0467c09": "是故佛說一切法非法。」須菩提言：「希有文殊",
    "T14n0462_001:0467c10": "師利！新行菩薩聞如是說而不驚怖。」文殊師",
    "T14n0462_001:0467c11": "利言：「汝意云何？師子王子聞師子吼，有驚怖",
    "T14n0462_001:0467c12": "不？如鴈王子行虛空中，畏墮空不？」須菩提",
    "T14n0462_001:0467c13": "言：「不也。文殊師利！」文殊師利言：「如是，須菩",
    "T14n0462_001:0467c14": "提！若有如來種性菩薩，去至如中從如出生，",
    "T14n0462_001:0467c15": "聞一切法、一切音聲，一切所說而不驚畏。大",
    "T14n0462_001:0467c16": "德須菩提！凡有畏者，於何而畏？」須菩提言：",
    "T14n0462_001:0467c17": "「若以我見為實有者，是則有畏。」文殊師利言：",
    "T14n0462_001:0467c18": "「菩薩解知了我見故，於一切法、一切音聲、一",
    "T14n0462_001:0467c19": "切所說，不生驚畏。」須菩提言：「文殊師利！若",
    "T14n0462_001:0467c20": "其菩薩知解我見，何不得果？」文殊師利言：",
    "T14n0462_001:0467c21": "「無有菩薩得證果者。菩薩之人唯觀察知，",
    "T14n0462_001:0467c22": "為趣佛智不取果證。菩薩常於一切眾生修",
    "T14n0462_001:0467c23": "行大悲，雖知我見不墮證果。」須菩提言：「而",
    "T14n0462_001:0467c24": "是菩薩善巧方便，雖知我見而不取果？」文殊",
    "T14n0462_001:0467c25": "師利言：「如是，大德！若有菩薩為智方便界所",
    "T14n0462_001:0467c26": "攝者，而是菩薩雖知我見而不取果。大德須",
    "T14n0462_001:0467c27": "菩提！如大力士執持利刀斬娑羅樹，雖斷猶",
    "T14n0462_001:0467c28": "住不即墮落。如是，須菩提！菩薩若於一切眾",
    "T14n0462_001:0467c29": "生有大慈悲、大方便智，雖知我見而不證果。",
    "T14n0462_001:0468a01": "大德須菩提！或時天降大潤澤雨，是娑羅樹",
    "T14n0462_001:0468a02": "即便還生，生葉華果利益眾生。如是，須菩",
    "T14n0462_001:0468a03": "提！菩薩若為大慈大悲之所潤洽，菩薩智界",
    "T14n0462_001:0468a04": "還生三界，示現受於種性生死，為諸眾生作",
    "T14n0462_001:0468a05": "大利益。大德須菩提！設有大風吹是娑羅",
    "T14n0462_001:0468a06": "樹，觚枝莖果便墮于地。如是，大德須菩提！",
    "T14n0462_001:0468a07": "是諸菩薩為大智慧猛風吹，墮道場上畢竟",
    "T14n0462_001:0468a08": "永滅。」爾時世尊讚文殊師利：「善哉善哉！",
    "T14n0462_001:0468a09": "善說菩薩智方便界，大慈大悲相應說法。文",
    "T14n0462_001:0468a10": "殊師利！聽吾說喻。如大龍王生於是心，興起",
    "T14n0462_001:0468a11": "大雲遍是雲中，雨熱霹靂至處皆燒；復雨大",
    "T14n0462_001:0468a12": "雨為生長故。如是，文殊師利！方便菩薩起大",
    "T14n0462_001:0468a13": "智慧及方便雲，現行一切諸凡夫事教化凡",
    "T14n0462_001:0468a14": "夫，現行聖行調伏眾生。「文殊師利！如大香",
    "T14n0462_001:0468a15": "樹根香，有異莖香、葉香、華香、果香，各各別異。",
    "T14n0462_001:0468a16": "如是，文殊師利！菩薩所有智慧香身亦復如",
    "T14n0462_001:0468a17": "是，隨諸眾生所應聞解出相應法香，然大",
    "T14n0462_001:0468a18": "悲根而不移動。「文殊師利！如毘楞伽摩尼寶",
    "T14n0462_001:0468a19": "珠在帝釋頸，悉遍普照三十三天，以珠力故",
    "T14n0462_001:0468a20": "一切所有皆悉照現；然此寶珠無有憶想。如",
    "T14n0462_001:0468a21": "是，文殊師利！淨寶珠者喻菩薩智性現一切",
    "T14n0462_001:0468a22": "事，而是菩薩無一切想。「文殊師利！如如意",
    "T14n0462_001:0468a23": "珠能滿一切眾生所願，然是寶珠無有憶想。",
    "T14n0462_001:0468a24": "如是，文殊師利，菩薩所有淨意寶珠，能滿",
    "T14n0462_001:0468a25": "一切眾生所願，於一切處無有憶想。「文殊師",
    "T14n0462_001:0468a26": "利！如因虛空火得熾然，因空下雨，而是虛空",
    "T14n0462_001:0468a27": "無有寒熱。如是，文殊師利！方便菩薩住在三",
    "T14n0462_001:0468a28": "界，行寂涅槃不為結熱，在佛法中無所染著，",
    "T14n0462_001:0468a29": "二俱利益。「文殊師利！如因虛空出生毒樹亦",
    "T14n0462_001:0468b01": "生藥樹，然是虛空不為毒害、非藥除淨。如是，",
    "T14n0462_001:0468b02": "文殊師利！若有智慧方便菩薩，五陰之身猶",
    "T14n0462_001:0468b03": "如毒樹，信等五根如彼藥樹，非陰結染、非根",
    "T14n0462_001:0468b04": "淨結，二俱有利。「文殊師利！如漉水筩，若暫",
    "T14n0462_001:0468b05": "一塞水則不漏，若復暫放其水便漏。如是，文",
    "T14n0462_001:0468b06": "殊師利！若有智慧方便菩薩，住於三昧成就",
    "T14n0462_001:0468b07": "大通不著諸界，若暫起定現漏諸界，隨其所",
    "T14n0462_001:0468b08": "應而演說法。「文殊師利！如極好鳥善護氄",
    "T14n0462_001:0468b09": "者不自惜身。如是，文殊師利！住大悲菩薩，",
    "T14n0462_001:0468b10": "善護眾生不自惜身。「文殊師利！如師子獸",
    "T14n0462_001:0468b11": "王無所畏懼，唯除猛火。如是，文殊師利，方",
    "T14n0462_001:0468b12": "便菩薩不畏一切，唯除聲聞、緣覺解脫。「文殊",
    "T14n0462_001:0468b13": "師利！如伊羅寧龍象是畜生道，能現一切諸",
    "T14n0462_001:0468b14": "莊嚴事，由是帝釋福德力故。如是，文殊師利！",
    "T14n0462_001:0468b15": "菩薩乃能作於畜生現法莊嚴，隨所應度而",
    "T14n0462_001:0468b16": "化度之。「文殊師利！如火燧出火、寶珠出火，二",
    "T14n0462_001:0468b17": "俱能燒。如是，文殊師利！若有菩薩始初發心，",
    "T14n0462_001:0468b18": "乃至道場最後之心，二俱能燒一切眾生一",
    "T14n0462_001:0468b19": "切結使。「文殊師利！猶如諸樹有種種色、種種",
    "T14n0462_001:0468b20": "香、種種果，皆因四大而得生長。如是，文殊師",
    "T14n0462_001:0468b21": "利！菩薩以種種門集諸善根，一切皆攝在菩",
    "T14n0462_001:0468b22": "提心，迴向菩提以為增長。「文殊師利！如轉",
    "T14n0462_001:0468b23": "輪王輪寶若去，四兵皆從。如是，文殊師利！菩",
    "T14n0462_001:0468b24": "薩方便智波羅蜜隨所至處，所有一切助菩",
    "T14n0462_001:0468b25": "提法皆悉隨從。「文殊師利！猶如迦陵頻伽鳥",
    "T14n0462_001:0468b26": "王卵中鳥子，其𭉨未現便出迦陵頻伽妙",
    "T14n0462_001:0468b27": "聲。如是，文殊師利！佛法卵中諸菩薩等，未",
    "T14n0462_001:0468b28": "壞我見、未出三界，然能演出佛法妙音，謂空、",
    "T14n0462_001:0468b29": "無想、無作行音。「文殊師利！如迦陵頻伽至",
    "T14n0462_001:0468c01": "孔雀群終不鳴呼，還至迦陵頻伽鳥中乃復",
    "T14n0462_001:0468c02": "鳴呼。如是，文殊師利！菩薩若至一切聲聞、緣",
    "T14n0462_001:0468c03": "覺眾中，終不演說不可思議諸佛之法，至菩",
    "T14n0462_001:0468c04": "薩眾爾乃演說。「文殊師利！如旋嵐大風，閻浮",
    "T14n0462_001:0468c05": "界內樹木諸山無能當者。如是，文殊師利！菩",
    "T14n0462_001:0468c06": "薩演說不可思議諸佛法時，學及無學聲",
    "T14n0462_001:0468c07": "聞、緣覺，除佛護持不能信解，若信解者是佛",
    "T14n0462_001:0468c08": "護持。「文殊師利！猶如日宮所出光明，淨穢",
    "T14n0462_001:0468c09": "等照，無有增減、無能呵者。如是，文殊師利！方",
    "T14n0462_001:0468c10": "便菩薩放智光明，雖與一切凡夫共，俱不為",
    "T14n0462_001:0468c11": "所壞，與聲聞緣覺俱，不為所染，無有能呵",
    "T14n0462_001:0468c12": "菩薩方便智慧光者。「文殊師利！如波利質多",
    "T14n0462_001:0468c13": "拘毘陀羅樹，若葉落時，三十三天歡喜踊躍，",
    "T14n0462_001:0468c14": "作如是言：『是樹不久當生華果。』如是，文殊師",
    "T14n0462_001:0468c15": "利！若有菩薩能一切捨，是時諸佛皆大歡喜，",
    "T14n0462_001:0468c16": "而是菩薩不久當與一切眾生生法華法果。",
    "T14n0462_001:0468c17": "「文殊師利！如調弱樹，隨風動轉不畏摧折。如",
    "T14n0462_001:0468c18": "是，文殊師利！菩薩善能隨順眾生，則不畏墮",
    "T14n0462_001:0468c19": "一切聲聞、緣覺地中。「文殊師利！猶如水流順",
    "T14n0462_001:0468c20": "下而去。如是，文殊師利！無慢菩薩亦復如",
    "T14n0462_001:0468c21": "是，流趣順向於一切智。「文殊師利！猶如大",
    "T14n0462_001:0468c22": "海，始初安時其處最卑，然後眾流悉皆歸之。",
    "T14n0462_001:0468c23": "如是，文殊師利！菩薩除滅憍慢貢高，然後佛",
    "T14n0462_001:0468c24": "法悉流歸之。「文殊師利！如金剛珠，能破一切",
    "T14n0462_001:0468c25": "諸餘眾寶，而此寶珠無能壞者。如是，文殊師",
    "T14n0462_001:0468c26": "利！方便菩薩調伏，一切聲聞、緣覺而不墮",
    "T14n0462_001:0468c27": "中。「文殊師利！如曼陀羅華，無風之時香氣普",
    "T14n0462_001:0468c28": "遍滿一由旬。如是，文殊師利！方便菩薩無聖",
    "T14n0462_001:0468c29": "慧根，慈香普遍一切眾生。「文殊師利！如曼",
    "T14n0462_001:0469a01": "陀羅華，有嗅香者一切病愈無諸苦患。如是，",
    "T14n0462_001:0469a02": "文殊師利！大慈大悲諸菩薩等若有隨喜，一",
    "T14n0462_001:0469a03": "切結病悉皆除滅無有逼惱。「文殊師利！如佛",
    "T14n0462_001:0469a04": "出世，優曇鉢華則便出現。如是，文殊師利！有",
    "T14n0462_001:0469a05": "菩薩出世，諸佛法華皆悉出現。「文殊師利！",
    "T14n0462_001:0469a06": "如阿那婆達多大龍王雨遍閻浮提。如是，文",
    "T14n0462_001:0469a07": "殊師利！菩薩如是，以大法雨等心普潤一切",
    "T14n0462_001:0469a08": "眾生。「文殊師利！如彼阿那婆達多池，流出",
    "T14n0462_001:0469a09": "四河滿於大海。如是，文殊師利！諸菩薩等，",
    "T14n0462_001:0469a10": "以四攝法流注充滿一切智海。「文殊師利！由",
    "T14n0462_001:0469a11": "有大海，閻浮提人有諸珍寶。如是，文殊師利！",
    "T14n0462_001:0469a12": "由菩薩故，令諸聲聞、緣覺充足解脫法寶。「文",
    "T14n0462_001:0469a13": "殊師利！一切諸色皆依四大。如是，文殊師利！",
    "T14n0462_001:0469a14": "菩薩所有一切諸法，為諸眾生住解脫依。「文",
    "T14n0462_001:0469a15": "殊師利！如山險處生大藥樹，不能利益諸多",
    "T14n0462_001:0469a16": "人眾。如是，文殊師利！若從聲聞法調伏者，不",
    "T14n0462_001:0469a17": "能利益一切眾生。「文殊師利！如大城中生大",
    "T14n0462_001:0469a18": "藥樹利益多人。如是，文殊師利！菩薩從於大",
    "T14n0462_001:0469a19": "慈大悲中出生已，不捨一切智寶之心，能多",
    "T14n0462_001:0469a20": "利益一切眾生。「文殊師利！如暴雨水勢不久",
    "T14n0462_001:0469a21": "流。如是，文殊師利！聲聞說法勢不久住。「文",
    "T14n0462_001:0469a22": "殊師利！如春水流便得經久。如是，文殊師利！",
    "T14n0462_001:0469a23": "菩薩說法得久住世。「文殊師利！如雪山樹，雖",
    "T14n0462_001:0469a24": "復斫截不久還生。如是，文殊師利！如來施作",
    "T14n0462_001:0469a25": "諸佛事已便入涅槃，三寶之種而不斷絕。」爾",
    "T14n0462_001:0469a26": "時大德須菩提白佛言：「希有世尊！今乃演說",
    "T14n0462_001:0469a27": "菩薩所有無量無邊諸法功德、真實功德。世",
    "T14n0462_001:0469a28": "尊！倍復希有。菩薩聞是真實功德無喜無高。」",
    "T14n0462_001:0469a29": "佛言：「須菩提！諸菩薩根本自淨故，聞諸功德",
    "T14n0462_001:0469b01": "不喜不高。」須菩提言：「世尊！云何菩薩根本",
    "T14n0462_001:0469b02": "自淨？」佛言：「須菩提！無我根淨、無眾生根淨、",
    "T14n0462_001:0469b03": "無命根淨、無丈夫根淨、無人根淨、無身見根",
    "T14n0462_001:0469b04": "淨、無無明有愛根淨、無我我所根淨。」須菩",
    "T14n0462_001:0469b05": "提言：「世尊！何謂為淨？」佛言：「須菩提！無縛無",
    "T14n0462_001:0469b06": "解，是名為淨。無生無滅、無去無來，是名為淨。",
    "T14n0462_001:0469b07": "無妄想、無分別，無高無下，無作無不作，無",
    "T14n0462_001:0469b08": "闇無明，無惱無不惱，無縛無解，無生死無涅",
    "T14n0462_001:0469b09": "槃，是名為淨。」須菩提言：「世尊！若無生死、無",
    "T14n0462_001:0469b10": "涅槃者，云何名淨？」佛言：「須菩提！是淨無憶想",
    "T14n0462_001:0469b11": "生死及與涅槃，亦無染著。須菩提！猶如有言",
    "T14n0462_001:0469b12": "淨於虛空，實無所除令虛空淨。如是，須菩提！",
    "T14n0462_001:0469b13": "所言淨者，實無有法名之為淨。若有聞是而",
    "T14n0462_001:0469b14": "不驚怖，名之為淨。須菩提！汝今淨不？」須菩提",
    "T14n0462_001:0469b15": "言：「世尊！我淨，以無垢故。」佛言：「須菩提！若無",
    "T14n0462_001:0469b16": "有垢，為何所淨？」須菩提言：「世尊！法性清淨我",
    "T14n0462_001:0469b17": "已知之。」佛言：「須菩提！汝今能知法界性耶？」",
    "T14n0462_001:0469b18": "須菩提言：「世尊！若離法界有餘法者可知",
    "T14n0462_001:0469b19": "法界，無有法界能知法界。」佛語須菩提：「無",
    "T14n0462_001:0469b20": "有一法離於法界，誰知法界？」時須菩提默然",
    "T14n0462_001:0469b21": "不答。爾時文殊師利語須菩提：「大德！汝今",
    "T14n0462_001:0469b22": "何故不答如來？」須菩提言：「以我本不發阿",
    "T14n0462_001:0469b23": "耨多羅三藐三菩提心故。何以故？以我本不",
    "T14n0462_001:0469b24": "修習無盡無礙辯故。如是無盡無礙辯者是",
    "T14n0462_001:0469b25": "菩薩有，有礙有盡是聲聞有。」文殊師利語須",
    "T14n0462_001:0469b26": "菩提：「是法界中有障有礙耶？」須菩提言：「是",
    "T14n0462_001:0469b27": "法界中無障無礙，無障無礙是法界相。」文殊",
    "T14n0462_001:0469b28": "師利言：「大德！若其法界無障無礙，汝今何",
    "T14n0462_001:0469b29": "故說時有礙？」須菩提言：「文殊師利！我已證",
    "T14n0462_001:0469c01": "斷，故辯有礙。若知法界而不證者，則辯無礙。」",
    "T14n0462_001:0469c02": "文殊師利言：「大德須菩提！法界之中有可",
    "T14n0462_001:0469c03": "斷耶？」須菩提言：「文殊師利！而是法界無能",
    "T14n0462_001:0469c04": "斷者，一切法門悉法界故。」文殊師利言：「若",
    "T14n0462_001:0469c05": "一切法悉是法界，汝何故說『我證於斷』？」須菩",
    "T14n0462_001:0469c06": "提言：「聲聞境界有限齊故，說時有斷；佛之境",
    "T14n0462_001:0469c07": "界無限量故，說無礙無滯。」文殊師利言：「法界",
    "T14n0462_001:0469c08": "有生耶？」須菩提言：「是法界者無有境界，滅",
    "T14n0462_001:0469c09": "諸境界是名法界。」文殊師利言：「大德須菩",
    "T14n0462_001:0469c10": "提！若無境界、滅諸境界，汝今何故無境界中",
    "T14n0462_001:0469c11": "說法界也？何故說有種種境界？」須菩提言：",
    "T14n0462_001:0469c12": "「我先不言，有礙有滯是聲聞辯，無礙無滯是",
    "T14n0462_001:0469c13": "菩薩辯也。」文殊師利言：「大德須菩提！汝今不",
    "T14n0462_001:0469c14": "得無礙辯耶？」「如是。文殊師利！我得是辯。」文",
    "T14n0462_001:0469c15": "殊師利言：「得無礙辯，何故默然？」須菩提言：",
    "T14n0462_001:0469c16": "「不知一切眾生根故辯有滯礙，知入一切諸",
    "T14n0462_001:0469c17": "眾生根是菩薩辯，是故菩薩說時無礙。」文殊",
    "T14n0462_001:0469c18": "師利言：「大德須菩提！汝知法界、得證辯時，是",
    "T14n0462_001:0469c19": "知境界有礙相耶？」「不也。文殊師利！是智境界",
    "T14n0462_001:0469c20": "是無礙相，非是礙相。」文殊師利言：「若智境界",
    "T14n0462_001:0469c21": "無有礙相，汝何不說而默然乎？」是時須菩",
    "T14n0462_001:0469c22": "提語大德舍利弗：「佛常稱為智慧第一。汝",
    "T14n0462_001:0469c23": "今可問，彼當答汝。」舍利弗言：「汝今可說。我欲",
    "T14n0462_001:0469c24": "從汝及文殊師利聽聞於法。」須菩提言：「我今",
    "T14n0462_001:0469c25": "不說。何以故？我曾見是文殊師利遊諸佛土，",
    "T14n0462_001:0469c26": "百千萬億佛前說法，令諸聲聞悉皆默然。我",
    "T14n0462_001:0469c27": "今何能於文殊師利前敢有所說？大德舍利",
    "T14n0462_001:0469c28": "弗！東方有國名曰端嚴，彼中有佛，號曰光",
    "T14n0462_001:0469c29": "相如來、應、正遍覺，今現說法。有大聲聞名曰",
    "T14n0462_001:0470a01": "智燈，智慧第一。時彼如來入於寂定，是智",
    "T14n0462_001:0470a02": "燈大聲聞即至梵世，以大音聲而演說法，聲",
    "T14n0462_001:0470a03": "遍三千大千世界。我隨文殊至彼世界，及",
    "T14n0462_001:0470a04": "無量菩薩百千天子侍從文殊，為聽法故。時",
    "T14n0462_001:0470a05": "文殊師利住光音天發大音聲，遍聞三千大",
    "T14n0462_001:0470a06": "千世界。「時彼智燈大聲聞，聞如是大聲不能",
    "T14n0462_001:0470a07": "堪忍，從上墜落，其心驚怖身毛皆竪，即便往",
    "T14n0462_001:0470a08": "詣光相佛所。到已頂禮佛足，遶三匝已，合",
    "T14n0462_001:0470a09": "掌向佛問於是事：『世尊！誰作如是可畏音聲？",
    "T14n0462_001:0470a10": "我聞是音不能堪忍，從上墜下，如旋嵐風吹",
    "T14n0462_001:0470a11": "於小鳥。』時彼佛告智燈比丘：『有不退菩薩，",
    "T14n0462_001:0470a12": "名文殊師利，現大神通來至此土，為欲見我",
    "T14n0462_001:0470a13": "供養恭敬尊重讚歎。住光音天發大音聲，是",
    "T14n0462_001:0470a14": "聲遍三千大千佛之世界，一切魔宮皆悉隱",
    "T14n0462_001:0470a15": "蔽。』時智燈聲聞白光相佛：『願欲見是文殊師",
    "T14n0462_001:0470a16": "利大善丈夫。』于時彼佛光相如來，即為文",
    "T14n0462_001:0470a17": "殊師利現相，令文殊師利與菩薩眾、諸天眷",
    "T14n0462_001:0470a18": "屬來至佛所。到已頂禮佛足右遶三匝，化",
    "T14n0462_001:0470a19": "作蓮華師子座已却坐一面。「時智燈大聲",
    "T14n0462_001:0470a20": "聞問文殊師利：『汝為何利來至此土？』爾時",
    "T14n0462_001:0470a21": "文殊師利童子語大德智燈：『我今為見光相",
    "T14n0462_001:0470a22": "如來，禮敬親近問訊請法，故來至此。』智燈問",
    "T14n0462_001:0470a23": "言：『文殊師利！云何名為清淨見佛？云何禮",
    "T14n0462_001:0470a24": "佛？云何親近？云何問訊？云何請問？』文殊",
    "T14n0462_001:0470a25": "師利言：『大德智燈！若見法淨，名見佛淨。若",
    "T14n0462_001:0470a26": "身若心不低不仰，若不低仰正直而住，不動",
    "T14n0462_001:0470a27": "不搖其心寂靜，行寂靜行，大德智燈！是名",
    "T14n0462_001:0470a28": "禮佛。若不自觀亦不觀他，不觀佛、不觀法、不",
    "T14n0462_001:0470a29": "觀僧，不觀難不觀易，不觀作不觀不作，一",
    "T14n0462_001:0470b01": "體一身，一切佛身等入法身，見於自身同入",
    "T14n0462_001:0470b02": "法性，見如不見，無近無遠，大德智燈！是則名",
    "T14n0462_001:0470b03": "為親近於佛。若如來所為修行問非不修行，",
    "T14n0462_001:0470b04": "不見有法不修行者，見自及法入於修行，所",
    "T14n0462_001:0470b05": "問心定無有散亂，問者問處及問訊法俱不",
    "T14n0462_001:0470b06": "可得、無所貪著，於三世中求不可得，如是",
    "T14n0462_001:0470b07": "三場清淨問訊，大德智燈！是則名為問訊於",
    "T14n0462_001:0470b08": "佛。若往來問答不求覓過，隨順所問如來印",
    "T14n0462_001:0470b09": "可，大眾歡喜不嫉他問；有所問時，令無",
    "T14n0462_001:0470b10": "量眾生起莊嚴道乃至道場，大德智燈！是則",
    "T14n0462_001:0470b11": "名為請問於佛。』「時光相如來讚文殊師利：",
    "T14n0462_001:0470b12": "『善哉善哉！文殊師利！應當如是見於如來，",
    "T14n0462_001:0470b13": "應如是禮，如是親近，如是問訊，如是請問。』",
    "T14n0462_001:0470b14": "「爾時文殊師利童子問智燈比丘：『大德智燈！",
    "T14n0462_001:0470b15": "云何見佛？云何禮佛？云何親近？云何問",
    "T14n0462_001:0470b16": "訊？云何請問？』智燈答云：『文殊師利！如汝所",
    "T14n0462_001:0470b17": "問，非我境界。我隨音聲從他而聞，如是所",
    "T14n0462_001:0470b18": "說。』文殊師利言：『大德智燈！若不解是，汝",
    "T14n0462_001:0470b19": "云何得心解脫耶？』智燈答言：『因聖諦故心",
    "T14n0462_001:0470b20": "得解脫。』文殊師利言：『云何名聖諦？』智燈答",
    "T14n0462_001:0470b21": "言：『獨修無侶名為聖諦。』又復問言：『若獨修",
    "T14n0462_001:0470b22": "無侶名為聖諦，云何見平等心得聖解脫？』答",
    "T14n0462_001:0470b23": "言：『文殊！我依世諦說，非第一義。』又問：『是世",
    "T14n0462_001:0470b24": "諦者入第一義不？』答言：『文殊！若不入中，非第",
    "T14n0462_001:0470b25": "一義。』又問：『智燈！汝云何言依世諦說非第",
    "T14n0462_001:0470b26": "一義？若其世諦入第一義，即是一諦，謂第一",
    "T14n0462_001:0470b27": "義。』時智燈言：『文殊師利！初行菩薩聞汝所",
    "T14n0462_001:0470b28": "說則生驚畏。』文殊師利言：『大德智燈！汝亦",
    "T14n0462_001:0470b29": "驚畏，況復初行！』智燈答言：『都無有能驚畏我",
    "T14n0462_001:0470c01": "者。』文殊師利言：『大德！豈不怖畏生死心得解",
    "T14n0462_001:0470c02": "脫也？』智燈言：『文殊師利！怖畏厭患，心得解",
    "T14n0462_001:0470c03": "脫。』文殊師利言：『是故我說，大德智燈！本亦",
    "T14n0462_001:0470c04": "怖畏況復初行。』智燈問言：『文殊師利！菩薩",
    "T14n0462_001:0470c05": "云何而得解脫？』文殊答言：『不畏不厭，菩薩解",
    "T14n0462_001:0470c06": "脫。』問言：『文殊！不畏不厭言得解脫，此義云",
    "T14n0462_001:0470c07": "何？』文殊答言：『菩薩不畏百千萬億魔諸軍眾，",
    "T14n0462_001:0470c08": "菩薩不厭為於一切生死眾生，菩薩不畏集",
    "T14n0462_001:0470c09": "諸善根，菩薩不厭集智莊嚴，以是義故我作",
    "T14n0462_001:0470c10": "是說，不畏不厭心得解脫。』「爾時會中有諸天",
    "T14n0462_001:0470c11": "子，以種種華散供文殊師利童子，如是歎",
    "T14n0462_001:0470c12": "言：『若有住處見文殊師利，則為見佛；所說",
    "T14n0462_001:0470c13": "法處，應起塔想。若有眾生聞是法者，當知是",
    "T14n0462_001:0470c14": "人攝諸德已。』「時文殊師利語智燈比丘：『佛",
    "T14n0462_001:0470c15": "說大德智慧第一。是智慧者，為是有為？為是",
    "T14n0462_001:0470c16": "無為？若是有為，是生滅三相；若是無為，則無",
    "T14n0462_001:0470c17": "三相。』智燈答言：『修無為故，佛說名聖。』文殊",
    "T14n0462_001:0470c18": "問言：『大德智燈！是無為者可修習不？』『不也。",
    "T14n0462_001:0470c19": "文殊！』文殊又言：『云何大德說修無為名之",
    "T14n0462_001:0470c20": "為聖？』時智燈大聲聞即便默然。「爾時光相如",
    "T14n0462_001:0470c21": "來告文殊師利：『可說法門，令諸會眾不退",
    "T14n0462_001:0470c22": "無上正真之道。』文殊師利白言：『世尊！一切",
    "T14n0462_001:0470c23": "諸法是寂靜門，一切言說是寂靜門；示寂靜",
    "T14n0462_001:0470c24": "故。』「時有菩薩名曰法勇，在會而坐，問文殊師",
    "T14n0462_001:0470c25": "利：『如來所說及貪瞋癡，是寂靜門示寂靜耶？』",
    "T14n0462_001:0470c26": "文殊答言：『善男子！是貪瞋癡從何所起？』答言：",
    "T14n0462_001:0470c27": "『文殊！從妄想起。』文殊又問：『是妄想者為住",
    "T14n0462_001:0470c28": "何處？』答言：『文殊！住於顛倒。』文殊問言：『是顛",
    "T14n0462_001:0470c29": "倒者復住何處？』答言：『文殊！住不正思念。』",
    "T14n0462_001:0471a01": "文殊又問：『不正思念為住何處？』答言：『文殊！住",
    "T14n0462_001:0471a02": "我我所。』文殊又問：『我我所者為住何處？』答",
    "T14n0462_001:0471a03": "言：『文殊！住於身見。』文殊又問：『是身見者為住",
    "T14n0462_001:0471a04": "何處？』答言：『文殊！住於我見。』文殊又問：『是我見",
    "T14n0462_001:0471a05": "者為住何處？』答言：『文殊！是我見者則無住",
    "T14n0462_001:0471a06": "處。無處是我見處。何以故？而是我者，十方",
    "T14n0462_001:0471a07": "推求了不可得，況復有處。』文殊又問：『善男",
    "T14n0462_001:0471a08": "子！若法十方求不得者，為是何門？』答言：『文殊！",
    "T14n0462_001:0471a09": "都無有門。』文殊又問：『善男子！而是寂靜頗有",
    "T14n0462_001:0471a10": "門不？』答言：『文殊！是亦無門。善男子！以是義故，",
    "T14n0462_001:0471a11": "我說諸法是寂靜門。一切言說是寂靜門，顯",
    "T14n0462_001:0471a12": "示寂靜。』說是法時，八百菩薩逮得於忍。「文",
    "T14n0462_001:0471a13": "殊師利廣說法已，從坐而起，禮敬光相世尊",
    "T14n0462_001:0471a14": "足已，出眾而去。「是故，舍利弗！當知無有聲",
    "T14n0462_001:0471a15": "聞菩薩能盡文殊師利辯者。我今何敢與文",
    "T14n0462_001:0471a16": "殊師利有所論說？」爾時大德須菩提語舍",
    "T14n0462_001:0471a17": "利弗：「大德！復見文殊師利何等神變遊諸佛",
    "T14n0462_001:0471a18": "國？」舍利弗言：「大德須菩提！我昔曾與文殊",
    "T14n0462_001:0471a19": "師利在於西方遊諸佛土。見有佛土大火災",
    "T14n0462_001:0471a20": "起，於彼火中作蓮華網，文殊師利從中而",
    "T14n0462_001:0471a21": "過。復見佛土火災充滿，文殊師利從中而",
    "T14n0462_001:0471a22": "過，是火觸人，如以堅䩕栴檀塗身、臥迦尸",
    "T14n0462_001:0471a23": "衣，柔軟和適甚為快樂。復有佛土空無所",
    "T14n0462_001:0471a24": "有，文殊師利化作梵宮，入於禪定從中而過。",
    "T14n0462_001:0471a25": "復有佛土極為迮狹，其中眾生造諸惡業，",
    "T14n0462_001:0471a26": "文殊師利從中而過，皆令休止而不為惡，成",
    "T14n0462_001:0471a27": "覺慧慈——我當得成無上正道，為斷眾生貪瞋",
    "T14n0462_001:0471a28": "癡故而演說法，令諸眾生得慈三昧，是名菩",
    "T14n0462_001:0471a29": "薩成覺慧慈。「大德須菩提！我於爾時曾見是",
    "T14n0462_001:0471b01": "事。我又獨處曾作是念：『文殊師利所有神",
    "T14n0462_001:0471b02": "通，與我神通等無有異。』文殊師利知我心已，",
    "T14n0462_001:0471b03": "即便將我遊諸佛國，至火災土而語我言：『汝",
    "T14n0462_001:0471b04": "以神力從是中過。』我時盡以神通之力滅是",
    "T14n0462_001:0471b05": "火已，經七日夜我及文殊乃過此界。過已復",
    "T14n0462_001:0471b06": "至第二三千大千火災世界，倍復廣大，在中",
    "T14n0462_001:0471b07": "住已，文殊師利而語我言：『用誰神力過此世",
    "T14n0462_001:0471b08": "界？』我時答言：『文殊師利！用汝神力過是世",
    "T14n0462_001:0471b09": "界。』",
    "T14n0462_001:0471b10": "大方廣寶篋經卷上"
}