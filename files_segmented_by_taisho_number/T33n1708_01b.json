{
    "T33n1708_01b:0371b02": "folio_1b 仁王經疏上卷末",
    "T33n1708_01b:0371b04": "西明寺沙門圓測撰",
    "T33n1708_01b:0371b05": "經：皆行阿羅漢十地。釋曰：第二、辨其行位。",
    "T33n1708_01b:0371b06": "行阿羅漢，廣說如前。言十地者，諸說不同。一",
    "T33n1708_01b:0371b07": "云：此中十解名為十住，即說十住以為十地。",
    "T33n1708_01b:0371b08": "一云：此文依共十地說，如《智度論》地有二種：",
    "T33n1708_01b:0371b09": "一不共，如極喜等地；二共十地，謂乾慧等。合",
    "T33n1708_01b:0371b10": "說三乘地，乃成十地，故名為共。故《大品經》云",
    "T33n1708_01b:0371b11": "「若菩薩具乾慧等十地，速證菩提。」言十地者，",
    "T33n1708_01b:0371b12": "乾慧地、性地、八人地、見地、薄地、離欲地、已",
    "T33n1708_01b:0371b13": "作地、辟支佛地、菩薩地、佛地，廣說如彼。故《智",
    "T33n1708_01b:0371b14": "度論》七十八云「乾慧地有二種：一者聲聞、二",
    "T33n1708_01b:0371b15": "者菩薩。聲聞人獨為涅槃故勤精進持戒，心",
    "T33n1708_01b:0371b16": "清淨，堪任學道，或習觀佛三昧、不淨觀，或行",
    "T33n1708_01b:0371b17": "慈悲無常等觀，分別集諸善法，雖有智慧，不",
    "T33n1708_01b:0371b18": "得禪定水，則不能得道，故名乾慧地；菩薩則",
    "T33n1708_01b:0371b19": "初發心乃至未得順忍。性地者，聲聞人從煖",
    "T33n1708_01b:0371b20": "法乃至世間第一法；於菩薩得順忍，愛著諸",
    "T33n1708_01b:0371b21": "法實相，亦不生邪見，得禪定水。八人地者，從",
    "T33n1708_01b:0371b22": "苦法忍乃至道比忍，是十五心；於菩薩則無",
    "T33n1708_01b:0371b23": "生法忍入菩薩位。見地者，初得聖果，亦謂須",
    "T33n1708_01b:0371b24": "陀洹果；於菩薩則是阿鞞跋致地。薄地者，或",
    "T33n1708_01b:0371b25": "須陀洹、斯陀含，欲界九種煩惱分斷故；於菩",
    "T33n1708_01b:0371b26": "薩過阿鞞跋地，乃至未成佛斷諸煩惱，餘習",
    "T33n1708_01b:0371b27": "氣亦薄。離欲地者，離欲界等貪欲諸煩惱，是",
    "T33n1708_01b:0371b28": "名阿那含；於菩薩離欲因緣，故得五神通。已",
    "T33n1708_01b:0371b29": "作地者，聲聞人得盡智、無生智，無著阿羅漢；",
    "T33n1708_01b:0371c01": "於菩薩成就佛地。辟支佛地者，先世種辟支",
    "T33n1708_01b:0371c02": "佛道因，今世得少因緣，初出家亦觀深因緣",
    "T33n1708_01b:0371c03": "法成道，名辟支佛。菩薩地者，從乾慧地乃至",
    "T33n1708_01b:0371c04": "離欲地，如上說。復次菩薩地，從歡喜地乃至",
    "T33n1708_01b:0371c05": "法雲地皆名菩薩地。」有人言：從一發心來，乃",
    "T33n1708_01b:0371c06": "至金剛三昧名菩薩地。佛地者，一切種智等",
    "T33n1708_01b:0371c07": "諸佛法，菩薩於自地行具足，於他地中觀具",
    "T33n1708_01b:0371c08": "足，二事具足故名具足。按此經文，有其三難：",
    "T33n1708_01b:0371c09": "一於已辦地亦得成佛，如何經說具足十地",
    "T33n1708_01b:0371c10": "速證菩提？二菩薩不行辟支佛行，如何經說",
    "T33n1708_01b:0371c11": "具足辟支佛地？三已得佛地更不重得，如何",
    "T33n1708_01b:0371c12": "經說具足佛地，乃至得菩提？解云：據實，已辦",
    "T33n1708_01b:0371c13": "地早得成佛，經意欲釋具足十地，故總相說",
    "T33n1708_01b:0371c14": "而不別釋。通第二難，龍樹菩薩自作兩釋。一",
    "T33n1708_01b:0371c15": "云：菩薩於自地中行具足，於他地觀具足，二",
    "T33n1708_01b:0371c16": "事具足故名具足。謂於二乘地，觀知二乘地",
    "T33n1708_01b:0371c17": "法，而不行二乘地，於菩薩地具足行，菩薩地",
    "T33n1708_01b:0371c18": "行故言具足十地。一云：菩薩能分別知眾生，",
    "T33n1708_01b:0371c19": "可以辟支佛因緣度者，是故菩薩以智慧行",
    "T33n1708_01b:0371c20": "辟支佛事。如《首楞嚴經》中文殊師利七十二",
    "T33n1708_01b:0371c21": "億返作辟支佛，菩薩亦如是。通第三難，滿足",
    "T33n1708_01b:0371c22": "九地，修習佛法十力、四無所畏等，雖未具足，",
    "T33n1708_01b:0371c23": "以修習佛道故名具足。以是故，言十地具足",
    "T33n1708_01b:0371c24": "故得無上道。具說如彼。今解：於上共與不共",
    "T33n1708_01b:0371c25": "十地門中，且說共十地，或可通說共與不共",
    "T33n1708_01b:0371c26": "二種十地，於理無違，皆是阿羅漢所行地故。",
    "T33n1708_01b:0371c27": "一云：依證契經，有四種十地：一聲聞十地，謂",
    "T33n1708_01b:0371c28": "住三歸行地、隨信行地、隨法行地、善凡夫地、",
    "T33n1708_01b:0371c29": "學戒地、第八人地、須陀洹地、斯陀含地、阿那",
    "T33n1708_01b:0372a01": "含地、阿羅漢地。二獨覺十地，謂眾善資糧地、",
    "T33n1708_01b:0372a02": "自覺深緣起地、四聖諦地、勝深利智地、八聖",
    "T33n1708_01b:0372a03": "支道地、智法界虛空界眾生界地、證滅地、六",
    "T33n1708_01b:0372a04": "通性地、入微妙地、習氣縛地。三菩薩十地者，",
    "T33n1708_01b:0372a05": "謂歡喜地、無垢地、明地、焰地、極難勝地、",
    "T33n1708_01b:0372a06": "現前地、遠行地、不動地、善慧地、法雲地。四",
    "T33n1708_01b:0372a07": "者如來十地，廣說如後。今此經意，通所三",
    "T33n1708_01b:0372a08": "種。所以者何？今此賢者依本性說，即聲聞",
    "T33n1708_01b:0372a09": "故；回心向大，是菩薩故；究竟修習，必圓滿",
    "T33n1708_01b:0372a10": "故；或如前說，度緣覺故。所四無失。",
    "T33n1708_01b:0372a11": "經：迴向五分法身具足。釋曰：第三、別讚功",
    "T33n1708_01b:0372a12": "德。捨小乘行，回向大乘五分法身。亦言五者，",
    "T33n1708_01b:0372a13": "一戒、二定、三慧、四解脫、五解脫知見。故《大",
    "T33n1708_01b:0372a14": "婆沙》三十三云「無學身語律儀及以正命，名",
    "T33n1708_01b:0372a15": "為戒蘊。無學空、無相、無願三三摩地，名為",
    "T33n1708_01b:0372a16": "定蘊。無學正見智，名為慧蘊。無學盡、無生正",
    "T33n1708_01b:0372a17": "見相應勝解，名為解脫蘊；是有為解脫，於境",
    "T33n1708_01b:0372a18": "自在，立解脫名，非謂擇滅無為解脫。無學盡",
    "T33n1708_01b:0372a19": "智、無生智，名解脫知見蘊。」問：何故此二智名",
    "T33n1708_01b:0372a20": "解脫知見蘊？答：解脫身中獨有此故、最能審",
    "T33n1708_01b:0372a21": "決解脫事故。問：無學慧蘊，與解脫知見蘊，有",
    "T33n1708_01b:0372a22": "何差別？答：無學苦集智，是名慧蘊；無學滅道",
    "T33n1708_01b:0372a23": "智，是解脫知見蘊。復次無學苦集滅智，是名",
    "T33n1708_01b:0372a24": "慧蘊；無學道智，是解脫知見蘊。復次無學若",
    "T33n1708_01b:0372a25": "集道智，是名慧蘊；無學滅智，是解脫知見蘊。",
    "T33n1708_01b:0372a26": "具釋如彼。今依大乘，《佛地》第四，自在三釋。故",
    "T33n1708_01b:0372a27": "彼論云「無漏淨戒名為戒蘊，無漏定慧名定",
    "T33n1708_01b:0372a28": "慧蘊，無學勝解名解脫蘊，無學正見名解脫",
    "T33n1708_01b:0372a29": "知見蘊。前三是因、後二是果，前三有學位法、",
    "T33n1708_01b:0372b01": "後二無學位法。有說：一切皆是無學位法，緣",
    "T33n1708_01b:0372b02": "解脫慧名解脫知見，餘慧名慧五種皆是無學位法，緣滅諦智",
    "T33n1708_01b:0372b03": "名解脫知見，緣餘三諦等智名為慧蘊。」有說：一切通學無學，學位分",
    "T33n1708_01b:0372b04": "得、無學圓滿，諸佛菩薩皆具五種。薩婆多",
    "T33n1708_01b:0372b05": "宗，總相分別，色心所二法為體。若別說者，",
    "T33n1708_01b:0372b06": "定、慧、勝解、無表色四法為體，漏無漏中唯",
    "T33n1708_01b:0372b07": "是無漏，學無學中唯在無學。今依大乘，同薩",
    "T33n1708_01b:0372b08": "婆多，而差別者，有學位中亦具五種。",
    "T33n1708_01b:0372b09": "經：無量功德皆成就。釋曰：第四、總結功德。",
    "T33n1708_01b:0372b10": "應知。",
    "T33n1708_01b:0372b11": "經：復有十千五戒淨信女。釋曰：第五、優婆",
    "T33n1708_01b:0372b12": "夷眾。文別有四：一標數辨類、二略辨行位、三",
    "T33n1708_01b:0372b13": "別讚功德、四總結功德。此即初也。淨信女",
    "T33n1708_01b:0372b14": "者，是優婆夷，依正梵音鄔波斯迦，此云近事",
    "T33n1708_01b:0372b15": "女，廣釋如前。",
    "T33n1708_01b:0372b16": "經：皆行阿羅漢十地。釋曰：第二、略欲行位。",
    "T33n1708_01b:0372b17": "准上應知。",
    "T33n1708_01b:0372b18": "經：皆成就至終生功德。釋曰：第三、別讚功",
    "T33n1708_01b:0372b19": "德。依《本記》云「十住位中，一一皆有初入分、次",
    "T33n1708_01b:0372b20": "住分、後出分，為言始住終生功德也。」",
    "T33n1708_01b:0372b21": "經：三十生功德皆成就。釋曰：第四、總結。十",
    "T33n1708_01b:0372b22": "地各有始住終，生三種功德，故言三十生功",
    "T33n1708_01b:0372b23": "德。有說：上二眾中，十地者即十解位。",
    "T33n1708_01b:0372b24": "經：復有十億七賢居士。釋曰：第六、七賢居",
    "T33n1708_01b:0372b25": "士眾。於中有四：一標數辨類、二總標具德、三",
    "T33n1708_01b:0372b26": "別讚功德、四總結功德。此即初也。《本記》云「有",
    "T33n1708_01b:0372b27": "七賢財，不被法眼，恒樂在家，故言七賢居士",
    "T33n1708_01b:0372b28": "《本業經》云信、施、戒、聞、慧、慚、愧，名七賢財。」今解：七賢在七方便。賢",
    "T33n1708_01b:0372b29": "而非聖，無聖道故，故名七賢居士。言七方便",
    "T33n1708_01b:0372c01": "者，一五停心觀、二別相念處、三總相念處、四",
    "T33n1708_01b:0372c02": "煖、五頂、六忍、七世第一法，義如別章。",
    "T33n1708_01b:0372c03": "經：德行具足。釋曰：第二、總標具足，下所說。",
    "T33n1708_01b:0372c04": "經：二十二品至得九十忍。釋曰：第三、別讚",
    "T33n1708_01b:0372c05": "功德。總有九門：一道品門、二十遍處、三八勝",
    "T33n1708_01b:0372c06": "處、四八解脫、五者三慧、六十六諦、七四諦",
    "T33n1708_01b:0372c07": "觀、八四行觀、九者十忍。言二十二品者，《本",
    "T33n1708_01b:0372c08": "記》云「聖登地已上至於佛果，有十一地，各有",
    "T33n1708_01b:0372c09": "定慧，合有二十二品也。」今解：不爾。七方便位，",
    "T33n1708_01b:0372c10": "於道品中但得四念處、四正勤、四如意足、五",
    "T33n1708_01b:0372c11": "根、五力二十二品，而未能得七種覺分、八支",
    "T33n1708_01b:0372c12": "聖道，故言二十二品。問：既未得聖，如何說有",
    "T33n1708_01b:0372c13": "得八解脫？解云：八中得七，故總說言得八解",
    "T33n1708_01b:0372c14": "脫，據實未得滅盡解脫。問：若爾，菩薩德中",
    "T33n1708_01b:0372c15": "應得五眼。解云：彼就實義、此即從多，各據一",
    "T33n1708_01b:0372c16": "義，故不相違。廣說道品，義如別章。言十一",
    "T33n1708_01b:0372c17": "切入者，第二遍處德，所謂青黃赤白、地水火",
    "T33n1708_01b:0372c18": "風、空無邊處、識無邊處。薩婆多宗，如《大婆",
    "T33n1708_01b:0372c19": "沙》，前八遍處無貪為性，對治貪故。兼所相應",
    "T33n1708_01b:0372c20": "隨轉，有欲界者，四蘊為性；若色界者，五蘊",
    "T33n1708_01b:0372c21": "為性；後二遍處，俱以四蘊為性。依經部宗，定",
    "T33n1708_01b:0372c22": "慧為體，如《成實論》。今依大乘，如《雜集論》定慧",
    "T33n1708_01b:0372c23": "為性。解云：相應隨轉，同《大婆沙》，理亦無",
    "T33n1708_01b:0372c24": "違。問：何故名遍處？《毘婆沙》云「由二緣故。一由",
    "T33n1708_01b:0372c25": "無間，謂純青等勝解作意，不相間雜故。二由",
    "T33n1708_01b:0372c26": "廣大，謂緣青等勝解作意，境相無邊，故名廣",
    "T33n1708_01b:0372c27": "大。大德說曰：所緣寬廣，無有間隙，故名遍",
    "T33n1708_01b:0372c28": "處。」《雜集論》曰「其量廣大，周普無邊，故名遍",
    "T33n1708_01b:0372c29": "處。」如具別章。言八除入者，三八勝處德。",
    "T33n1708_01b:0373a01": "所言八者，一內有色想觀外色少、二內有色",
    "T33n1708_01b:0373a02": "想觀外色多、三內無色想觀外色少、四內無",
    "T33n1708_01b:0373a03": "色想觀外色多，內無色想觀外諸色青黃赤",
    "T33n1708_01b:0373a04": "白，復為四種。諸宗出體，同前遍處。問：何故",
    "T33n1708_01b:0373a05": "名勝處？答：如《婆沙》，勝所緣境，故名勝處。復",
    "T33n1708_01b:0373a06": "次勝諸煩惱，故名勝處。雖觀行者非一切能",
    "T33n1708_01b:0373a07": "勝所緣境，而於所緣不起煩惱，亦名為勝。",
    "T33n1708_01b:0373a08": "如契經說，於此處勝，故名勝處。《雜集》亦爾，勝",
    "T33n1708_01b:0373a09": "所緣故，名為勝處。此八勝處皆是色界，前四",
    "T33n1708_01b:0373a10": "勝處，初二靜慮、未至、中間，後四勝處在第",
    "T33n1708_01b:0373a11": "四定。乃至所緣者，皆緣欲界一切色處。若爾，",
    "T33n1708_01b:0373a12": "經說當云何通？尊者無滅在室羅筏住一精",
    "T33n1708_01b:0373a13": "舍。爾時有四悅意天女，來至尊者座前而立，",
    "T33n1708_01b:0373a14": "白言：「我等於四色處轉變自在，隨所愛色皆",
    "T33n1708_01b:0373a15": "能化作。」乃至彼云：「尊者無滅入初靜慮，乃至",
    "T33n1708_01b:0373a16": "第四亦不能起不淨想。」答：尊者無滅雖不能",
    "T33n1708_01b:0373a17": "勝，舍利子等皆能勝之。問：緣佛身起不淨觀",
    "T33n1708_01b:0373a18": "不？如是。廣說如《大婆沙》八十五卷，具如別章。",
    "T33n1708_01b:0373a19": "言八解脫者，第四、解脫德。一內有色觀諸",
    "T33n1708_01b:0373a20": "色、二內無色觀外色、三淨解脫具足住、四入",
    "T33n1708_01b:0373a21": "空無邊處、五入無邊識處、六入無所有處、七",
    "T33n1708_01b:0373a22": "入非想非非想處、八入想受滅解脫。具說如",
    "T33n1708_01b:0373a23": "彼，略所如上。然此八種，諸說不同。薩婆多宗，",
    "T33n1708_01b:0373a24": "如《婆沙》說，初三無貪，對治貪故，兼所相應隨",
    "T33n1708_01b:0373a25": "轉。若欲界者，四蘊為性；若色界者，即具五蘊；",
    "T33n1708_01b:0373a26": "四無色處解脫，四蘊為性；第八解脫，是不相",
    "T33n1708_01b:0373a27": "應行蘊所攝。依經部宗，自在兩說。一云：皆用",
    "T33n1708_01b:0373a28": "智慧為體。一云：前七是慧；第八解脫，有餘無",
    "T33n1708_01b:0373a29": "餘二種涅槃以為自性。今依大乘，前三，四蘊",
    "T33n1708_01b:0373b01": "五蘊以為自性；次四，四蘊；第八解脫，非色非",
    "T33n1708_01b:0373b02": "心不相應行以為自性。問：何故名解脫？答：如",
    "T33n1708_01b:0373b03": "《婆沙》，棄背是解脫義。初二解脫棄背色貪心，",
    "T33n1708_01b:0373b04": "第三解脫棄背不淨觀心，四無色解脫棄背",
    "T33n1708_01b:0373b05": "下地心，想受滅解脫棄背一切有所緣心。問：",
    "T33n1708_01b:0373b06": "解脫、勝處、遍處，有何差別？答：能有棄背名解",
    "T33n1708_01b:0373b07": "脫，能勝伏境名勝處，能廣所緣名遍處。廣",
    "T33n1708_01b:0373b08": "如《婆沙》八十四五。言三慧者，第五、三慧德。",
    "T33n1708_01b:0373b09": "三門分別：一釋名、二出體、三約界。就釋名",
    "T33n1708_01b:0373b10": "中，初總、後別。言三慧者，即是總名。三是標",
    "T33n1708_01b:0373b11": "數，慧即簡擇。別名有三：一聞所成慧、二思",
    "T33n1708_01b:0373b12": "所成慧、三修所成慧。依聞至教所生勝慧，名",
    "T33n1708_01b:0373b13": "聞所成；依思正理所生勝慧，名思所成；依修",
    "T33n1708_01b:0373b14": "等持所生勝慧，名修所成慧。如《俱舍》等。又解：",
    "T33n1708_01b:0373b15": "聞謂聽聞，即是耳識，從聞所生解文義慧，名",
    "T33n1708_01b:0373b16": "聞所成；思謂思慮，即是思數，從思所生解法",
    "T33n1708_01b:0373b17": "相慧，名思所成；修謂修習，即是勝定，從修所",
    "T33n1708_01b:0373b18": "生解理事慧，名修所成，如《瑜伽》釋。言出體者，",
    "T33n1708_01b:0373b19": "薩婆多宗，自性唯慧。故《大婆沙》四十二云「聞",
    "T33n1708_01b:0373b20": "思二慧，唯世俗智。修所成慧，通十智性。若並",
    "T33n1708_01b:0373b21": "眷屬，通心所等。」經部大同。若依大乘，《瑜伽》釋",
    "T33n1708_01b:0373b22": "論，慧及相應心心所等以為體性，亦同薩婆",
    "T33n1708_01b:0373b23": "多宗。言約界者，薩婆多宗，思慧唯欲界，聞慧",
    "T33n1708_01b:0373b24": "通欲色，修通色無色，如《婆沙》等。依經部宗，欲",
    "T33n1708_01b:0373b25": "色具三慧，無色唯修慧，如《成實論》。今依大乘，",
    "T33n1708_01b:0373b26": "《瑜伽》等論同薩婆多。依《智度論》，欲界亦許有",
    "T33n1708_01b:0373b27": "電光定，准同經部，義亦無違。問：此三慧，如來、",
    "T33n1708_01b:0373b28": "獨覺及以聲聞，各有幾種？答：佛具三種，而修",
    "T33n1708_01b:0373b29": "慧勝，以自然覺及具力無畏等修功德故。獨",
    "T33n1708_01b:0373c01": "覺亦具三，而思慧勝，以自思惟覺而無力無",
    "T33n1708_01b:0373c02": "畏等修功德故。聲聞亦具三，而聞慧勝，以從",
    "T33n1708_01b:0373c03": "聞他音入聖道故。",
    "T33n1708_01b:0373c04": "言十六諦者，第六、十六諦觀門德。如上已說。",
    "T33n1708_01b:0373c05": "言四諦者，第七、四諦觀門德，亦如上說。言四",
    "T33n1708_01b:0373c06": "三二一品觀者，第八、四行觀門德。謂中忍位",
    "T33n1708_01b:0373c07": "觀察上下八諦理中自有兩門：一者七周減",
    "T33n1708_01b:0373c08": "緣門、二者三周減行門。言七周減緣門者，最",
    "T33n1708_01b:0373c09": "初具緣上下八諦，即屬下忍。次觀行者，始觀",
    "T33n1708_01b:0373c10": "察欲界苦等四諦，乃至觀上二界苦集滅三",
    "T33n1708_01b:0373c11": "諦，而不觀道，即此第一減一所緣。如是更從",
    "T33n1708_01b:0373c12": "欲界三諦，乃至上界減諦，除欲界道，此即第",
    "T33n1708_01b:0373c13": "二減二所緣。如是乃至除上界苦，為第七減",
    "T33n1708_01b:0373c14": "緣。如是七周，減所緣諦。於苦諦下有其四",
    "T33n1708_01b:0373c15": "行，謂苦、空、無常、無我。最初具觀；次四行中",
    "T33n1708_01b:0373c16": "漸次除行，唯留一行，如是名為三周滅行。於",
    "T33n1708_01b:0373c17": "一行中，增上忍、世第一法、苦忍、苦智皆一",
    "T33n1708_01b:0373c18": "剎那，同依一地、同依一行各一剎那。今依忍",
    "T33n1708_01b:0373c19": "位，三周減行，依一行觀，故言四三二一品觀",
    "T33n1708_01b:0373c20": "也。故《順正理》六十云「忍下中上如何分別？且",
    "T33n1708_01b:0373c21": "下品忍具八類心，謂瑜伽師以四行相觀欲",
    "T33n1708_01b:0373c22": "界苦，名一類心。如是次第，觀色無色苦，集滅",
    "T33n1708_01b:0373c23": "道諦亦如是觀，成八類心，名下品忍。中品",
    "T33n1708_01b:0373c24": "減略行相所緣，謂瑜伽師以四行相觀欲界",
    "T33n1708_01b:0373c25": "苦，乃至具足以四行相觀欲界道，於上界",
    "T33n1708_01b:0373c26": "道減一行相，從此名曰中品忍初。如是次第，",
    "T33n1708_01b:0373c27": "漸減略行相所緣，乃至極少唯以二心觀欲",
    "T33n1708_01b:0373c28": "界苦，如苦法忍、苦法智位，齊此名為中品忍",
    "T33n1708_01b:0373c29": "滿。上忍唯觀欲界苦諦，修一行相，唯一剎那",
    "T33n1708_01b:0374a01": "此善根起，不相續故，上忍無間生世第一法。",
    "T33n1708_01b:0374a02": "如上品忍緣欲苦諦修一行相，唯一剎那。」",
    "T33n1708_01b:0374a03": "言得九十忍者，第九德。上來已釋小乘觀門，",
    "T33n1708_01b:0374a04": "今向大乘便成九十。謂初入十信，皆有九品，",
    "T33n1708_01b:0374a05": "故言九十忍。又解：學十解已上三十心，皆有",
    "T33n1708_01b:0374a06": "入、住、出三位，故成九十忍。又解：極喜等十地，",
    "T33n1708_01b:0374a07": "各有始、住、終三，三中一一各有三品，故言九",
    "T33n1708_01b:0374a08": "十。一云：四三二一總攝為二，初四三二合說",
    "T33n1708_01b:0374a09": "為九，更加一數即成十數。故言九十淨公說。一",
    "T33n1708_01b:0374a10": "云：四三二一總計為十，皆有九品，故言九",
    "T33n1708_01b:0374a11": "十。一云：諦觀二十，謂十六諦及四諦。品觀有",
    "T33n1708_01b:0374a12": "十，謂四三二一。總計合成三十，皆有三品，故",
    "T33n1708_01b:0374a13": "言九十。",
    "T33n1708_01b:0374a14": "經：一切功德皆成就。釋曰：第四、總結功德。",
    "T33n1708_01b:0374a15": "應知。",
    "T33n1708_01b:0374a16": "經：復有萬萬億十八梵至喜樂天。釋曰：第",
    "T33n1708_01b:0374a17": "七、色界天眾。文別有三：初標數辨德、次別讚",
    "T33n1708_01b:0374a18": "德、後總結德。此即初也。然此經文三本不",
    "T33n1708_01b:0374a19": "同。一本如前；自有一本，除「十八梵天」四字；自",
    "T33n1708_01b:0374a20": "有一本除「十八梵天」，更加「梵」字，謂三梵五喜",
    "T33n1708_01b:0374a21": "樂天。雖有三本，且依初本。是故《本記》先舉總",
    "T33n1708_01b:0374a22": "數，故言復有萬萬億十八梵天。三靜慮各有",
    "T33n1708_01b:0374a23": "三天，第四靜慮有其九天，都合十八。故《瑜伽",
    "T33n1708_01b:0374a24": "論》第四卷云「色界有十八處，謂梵眾、梵輔、大",
    "T33n1708_01b:0374a25": "梵、小光、無量光、極光淨、小淨、無量淨、遍淨、",
    "T33n1708_01b:0374a26": "無雲、福生、廣果，無想天即廣果攝，無別處",
    "T33n1708_01b:0374a27": "所；復有諸聖五淨居宮，謂無繁、無熱、善現、",
    "T33n1708_01b:0374a28": "善見及色究竟。復有超過五淨宮地，大自在",
    "T33n1708_01b:0374a29": "住處，十地菩薩得生其中。」然彼諸天，如《順正",
    "T33n1708_01b:0374b01": "理》二十一釋。彼云「廣善所生，故名為梵。此梵",
    "T33n1708_01b:0374b02": "即大，故名大梵。由彼獲得中間定故、最初生",
    "T33n1708_01b:0374b03": "故、最後歿故，威德等勝，故名為大。大梵所有",
    "T33n1708_01b:0374b04": "所化所領，故名梵眾。於大梵前行列侍衛，故",
    "T33n1708_01b:0374b05": "名梵輔。自地天內光明最少，故名少光。光明",
    "T33n1708_01b:0374b06": "轉勝，量難測故，名無量光。淨光遍照自地處",
    "T33n1708_01b:0374b07": "故，名極光淨。意地受樂，說名為淨。於自地",
    "T33n1708_01b:0374b08": "中此淨最劣，故名小淨。此淨轉增，量難測",
    "T33n1708_01b:0374b09": "故，名無量淨。此淨周普，故名遍淨，意顯更無",
    "T33n1708_01b:0374b10": "樂能過此。以下空中天所居地，如雲密合故",
    "T33n1708_01b:0374b11": "說名雲；此上諸天更無雲地，在無雲首故說",
    "T33n1708_01b:0374b12": "無雲。更有異生勝福方所可往生故，說名福",
    "T33n1708_01b:0374b13": "生。居在方所異生果中此最殊勝，故名廣果。",
    "T33n1708_01b:0374b14": "離欲諸聖，以聖道水濯煩惱垢，故名為淨；淨",
    "T33n1708_01b:0374b15": "身所止，故名淨居。或住於此，窮生死邊，如還",
    "T33n1708_01b:0374b16": "債盡，故名為淨；淨者所住，故名淨居。或此天",
    "T33n1708_01b:0374b17": "中無異生雜，純聖所止故名淨居。繁謂繁",
    "T33n1708_01b:0374b18": "雜，或謂繁廣。無繁雜中此最初故，繁廣天",
    "T33n1708_01b:0374b19": "中此最劣故，說名無繁。或名無求，不求趣",
    "T33n1708_01b:0374b20": "入無色界故。已善伏除雜修靜慮上中品障，",
    "T33n1708_01b:0374b21": "意樂調柔，離諸熱惱，故名無熱。或令下生煩",
    "T33n1708_01b:0374b22": "惱名熱，此初遠離，得無熱名。或復熱者，熾盛",
    "T33n1708_01b:0374b23": "為義，謂上品雜脩靜慮及果，此猶未證，故名",
    "T33n1708_01b:0374b24": "無熱。已得上品雜脩靜慮，果德易彰，故名善",
    "T33n1708_01b:0374b25": "現。雜脩定障，餘品至微，見極清徹，故名善",
    "T33n1708_01b:0374b26": "見。更無有處於有色中能過於此，名色究",
    "T33n1708_01b:0374b27": "竟。或此已倒眾苦所依身最後邊，名色究竟。」",
    "T33n1708_01b:0374b28": "有言：色者是積集色，至彼後邊名色究竟。薩",
    "T33n1708_01b:0374b29": "婆多宗，不立大自在天，故不釋也。解名已訖，",
    "T33n1708_01b:0374c01": "今當釋文。言九梵者，第四靜慮九種天也。此",
    "T33n1708_01b:0374c02": "即從上向下次第別釋。言三淨者，第三靜慮",
    "T33n1708_01b:0374c03": "三種天也。言三光者，第二靜慮三種天也。言",
    "T33n1708_01b:0374c04": "三梵五喜樂天者，三梵是初定三天別本經云「三梵天」也",
    "T33n1708_01b:0374c05": "五喜樂者，五支具足故名為五言，喜樂者簡",
    "T33n1708_01b:0374c06": "別也。第二靜慮有喜無樂，第三靜慮有樂無喜，",
    "T33n1708_01b:0374c07": "初定天中五支具足、雙有喜樂，故名五喜樂",
    "T33n1708_01b:0374c08": "天也。然此喜樂，自有二義：一者眼耳身識相",
    "T33n1708_01b:0374c09": "應名之為樂，意識相應名之為喜。二者意",
    "T33n1708_01b:0374c10": "識相應喜受，有其二用：一令悅身名之為樂，",
    "T33n1708_01b:0374c11": "二令悅心名之為喜。如《顯揚》說。",
    "T33n1708_01b:0374c12": "經：天定功德定味常樂神通。釋曰：第二、別",
    "T33n1708_01b:0374c13": "讚功德。言天定者，報得功德功。德定者，修生",
    "T33n1708_01b:0374c14": "功德。言味者，謂貪味定。相從而說，非正功",
    "T33n1708_01b:0374c15": "德。一云：屬上，謂功德定味，謂受功德定味。",
    "T33n1708_01b:0374c16": "言常樂神通者，四種靜慮皆有五通，或可六",
    "T33n1708_01b:0374c17": "通。",
    "T33n1708_01b:0374c18": "經：十八生處功德皆成就。釋曰：第三、總結",
    "T33n1708_01b:0374c19": "功德。應知。",
    "T33n1708_01b:0374c20": "經：復有億億六欲諸天子。釋曰：第八、六欲",
    "T33n1708_01b:0374c21": "天眾。文別有二：初標數辨類、後別讚功德。此",
    "T33n1708_01b:0374c22": "即初也。六欲天者，如《順正理》三十一云「四大",
    "T33n1708_01b:0374c23": "王眾天，謂彼有四大王及所領眾，或彼天",
    "T33n1708_01b:0374c24": "眾事四大王，是四大王之所領故。二三十",
    "T33n1708_01b:0374c25": "三天，謂彼天處。是三十三部諸天所居。三夜",
    "T33n1708_01b:0374c26": "摩天，謂彼天處時時多分稱快樂哉。《瑜伽》云",
    "T33n1708_01b:0374c27": "時分天，即與此同。四覩史多天，彼天處多",
    "T33n1708_01b:0374c28": "於自所受生喜足心。五樂化天，謂彼天處",
    "T33n1708_01b:0374c29": "樂數化欲境，於中受樂。六他化自在天，謂彼",
    "T33n1708_01b:0375a01": "天處於他所化欲境自在受樂。」《智度論》云「自",
    "T33n1708_01b:0375a02": "化五塵而自娛樂，故言化自樂天。奪他所化",
    "T33n1708_01b:0375a03": "而娛樂故，言他化自在天前四天列名不釋。」",
    "T33n1708_01b:0375a04": "經：十善果報至皆成就。釋曰：第二、別讚功",
    "T33n1708_01b:0375a05": "德。謂勝處故，十善所感。通有二種，所謂報得",
    "T33n1708_01b:0375a06": "及修得也。今謂神通，是其報得，欲界諸天不",
    "T33n1708_01b:0375a07": "修定故。或可通二，義亦無傷。",
    "T33n1708_01b:0375a08": "經：復有十六至十萬眷屬。釋曰：第九、明十",
    "T33n1708_01b:0375a09": "六王眾。於中有二：初標數辨類、後別讚功德。",
    "T33n1708_01b:0375a10": "此即標也。",
    "T33n1708_01b:0375a11": "經：五戒十善至信行具足。釋曰：第二、別讚",
    "T33n1708_01b:0375a12": "功德。德有三種：一五戒德、二十善德、三三歸",
    "T33n1708_01b:0375a13": "德。後信行具足者，總結具德。",
    "T33n1708_01b:0375a14": "經：復有五道一切眾生。釋曰：第十、辨五道",
    "T33n1708_01b:0375a15": "眾，亦名雜類眾。問：地獄來不？若來者，《瑜伽》等",
    "T33n1708_01b:0375a16": "說如何會釋？彼說：地獄一向純苦，傍生、鬼",
    "T33n1708_01b:0375a17": "界一分亦爾。若不來者，如何此經有五道眾？",
    "T33n1708_01b:0375a18": "答：有兩釋。一云：不來，《瑜伽》等說純苦處故；而",
    "T33n1708_01b:0375a19": "此經云五道眾者，從多分說。一云：亦來，此",
    "T33n1708_01b:0375a20": "經說有五道眾故、《陀羅尼經》中有地獄眾故。",
    "T33n1708_01b:0375a21": "《瑜伽》等云一向苦者，從多分說、據自力說。《大",
    "T33n1708_01b:0375a22": "品》云「佛光整照，苦得息故。」",
    "T33n1708_01b:0375a23": "經：復有他方不可量眾。釋曰：第十一、他方",
    "T33n1708_01b:0375a24": "眾。問：他方眾中，唯是菩薩得神足者，亦兼餘",
    "T33n1708_01b:0375a25": "眾未得通者？答：准《大品經》及《智度論》，通七部",
    "T33n1708_01b:0375a26": "眾，并童男童女未得通者。問：若爾，如何能至？",
    "T33n1708_01b:0375a27": "答：准《智度論》，有神足者自力能來；神足力薄",
    "T33n1708_01b:0375a28": "及無通者，彼國佛力、亦是相隨大菩薩力、亦",
    "T33n1708_01b:0375a29": "是釋迦光明之力，一力尚來，何況三力。如轉",
    "T33n1708_01b:0375b01": "輪聖王飛上天時，四兵宮觀乃至畜獸一",
    "T33n1708_01b:0375b02": "切皆飛。轉輪聖王功力大故，能令一切隨而",
    "T33n1708_01b:0375b03": "飛從。此亦如是，雖無自力，他力得來，故無有",
    "T33n1708_01b:0375b04": "失。廣如《智論》第十三說。",
    "T33n1708_01b:0375b05": "經：復有變十方至須彌寶華。釋曰：第十二、明",
    "T33n1708_01b:0375b06": "變化眾。文別有二：初明單化，後「華上皆有」下",
    "T33n1708_01b:0375b07": "明其重化。前中有二：一明所依、二明能依眾。",
    "T33n1708_01b:0375b08": "此明所依，有其三種：一者化土、二者化虛、三",
    "T33n1708_01b:0375b09": "者化華。梵云須彌寶華，此云妙高華。",
    "T33n1708_01b:0375b10": "經：各各座前華上至坐寶蓮華。釋曰：第二、",
    "T33n1708_01b:0375b11": "明能依眾。有其四種：一無量佛、二無量菩薩、",
    "T33n1708_01b:0375b12": "三無量比丘、四無量八部眾。然八部眾略有",
    "T33n1708_01b:0375b13": "三種：一天龍等八部，如諸經說。二者相傳說",
    "T33n1708_01b:0375b14": "言，四天王各領二部勘說處。又八部者，如《長阿",
    "T33n1708_01b:0375b15": "含經》第三卷說，世有八部眾：一剎利眾、二婆",
    "T33n1708_01b:0375b16": "羅門眾、三居士眾、四沙門眾、五四天王眾、六",
    "T33n1708_01b:0375b17": "忉利天眾、七魔眾、八梵眾。《瑜伽》釋云「八眾會",
    "T33n1708_01b:0375b18": "來。」所謂八眾，大同《阿含》及《智度論》等。問：人及",
    "T33n1708_01b:0375b19": "天各說四眾，有何所以？答：如《瑜伽》第十五說，",
    "T33n1708_01b:0375b20": "七因緣故建立八眾。故彼論云「四因緣故，於",
    "T33n1708_01b:0375b21": "人趣中建立四眾；三因緣故，於天趣中建立",
    "T33n1708_01b:0375b22": "四眾。最增上故、世間共許為福田故、受用資",
    "T33n1708_01b:0375b23": "財不由他故、棄捨一切世資財故，由此四緣，",
    "T33n1708_01b:0375b24": "於人趣中建立四眾。依地邊際故、欲界邊際",
    "T33n1708_01b:0375b25": "故、諸行邊際故，由此三緣，於天趣中建立四",
    "T33n1708_01b:0375b26": "眾。」若依《智度論》第十別釋所以，恐繁不述。",
    "T33n1708_01b:0375b27": "經：華上皆有至如今無異。釋曰：自下第二",
    "T33n1708_01b:0375b28": "明其重化。文有兩節：初明眾集、後明眾說",
    "T33n1708_01b:0375b29": "經。此即初也。",
    "T33n1708_01b:0375c01": "經：一一國土至波羅蜜。釋曰：第二、明眾說",
    "T33n1708_01b:0375c02": "經。",
    "T33n1708_01b:0375c03": "經：他方大眾至皆來集會。釋曰：第五、教所",
    "T33n1708_01b:0375c04": "被機。文別有二：初別敘讚德，後「他方」下總結",
    "T33n1708_01b:0375c05": "集會。上來敘眾已訖，自下第二總結集會。",
    "T33n1708_01b:0375c06": "文別有三：初明十二大眾集會、次明坐處分",
    "T33n1708_01b:0375c07": "齊、後明坐儀。此即初也。",
    "T33n1708_01b:0375c08": "經：坐九劫蓮花至僉然而坐。釋曰：第二、座",
    "T33n1708_01b:0375c09": "處分齊，第三、座儀，如經可知。",
    "T33n1708_01b:0375c10": "經：爾時十方至釋迦牟尼佛。釋曰：自下第",
    "T33n1708_01b:0375c11": "二明發起序。文別有五：一如來現瑞、二大眾",
    "T33n1708_01b:0375c12": "生疑、三覺悟如來、四佛昇華座、五大眾歡喜。",
    "T33n1708_01b:0375c13": "就現瑞中，文別有五：一讚如來德、二現瑞時",
    "T33n1708_01b:0375c14": "節、三正住十地、四入大寂室、五思緣現瑞。此",
    "T33n1708_01b:0375c15": "即初也。言爾時者，釋迦如來坐十地時。言十",
    "T33n1708_01b:0375c16": "號等者，人所成德。德有四種：一十號德、二三",
    "T33n1708_01b:0375c17": "明德、三斷德、四智德。然此通號，諸教不同。",
    "T33n1708_01b:0375c18": "若依《本業瓔珞》第二，世尊不入十號之數。彼",
    "T33n1708_01b:0375c19": "云「諸佛道同，果法不異。所謂十號：一如來、",
    "T33n1708_01b:0375c20": "二應供、三正遍知、四明行足、五善逝、六世間",
    "T33n1708_01b:0375c21": "解、七無上士、八調御丈夫、九天人師、十佛",
    "T33n1708_01b:0375c22": "陀。」若依《涅槃．梵行品》，十號之外別說婆伽婆",
    "T33n1708_01b:0375c23": "十號，即同《瓔珞》所說。若依《瑜伽》第三十八、《成",
    "T33n1708_01b:0375c24": "實論．十號品》，世尊即是第十名號。無上士、調",
    "T33n1708_01b:0375c25": "御丈夫合為一數以為第七，天人師第八、佛",
    "T33n1708_01b:0375c26": "為第九、世尊第十，餘六同前。故今且依《瑜伽》",
    "T33n1708_01b:0375c27": "所說。故彼論云「又諸如來，略有十種功德名",
    "T33n1708_01b:0375c28": "號隨念功德。何等為十？謂薄伽梵，號為如",
    "T33n1708_01b:0375c29": "來、應、正等覺、明行圓滿、善逝、世間解、無上",
    "T33n1708_01b:0376a01": "丈夫、調御師、天人師、佛。薄伽梵言無虛妄，",
    "T33n1708_01b:0376a02": "故名如來。已得一切所應得義，應依世間無",
    "T33n1708_01b:0376a03": "上福田，應為一切恭敬供養，是故名應。如其",
    "T33n1708_01b:0376a04": "勝義覺諸法故，名正等覺。明謂三明，行如經",
    "T33n1708_01b:0376a05": "說，止觀二品極善圓滿，是故說名明行圓滿。",
    "T33n1708_01b:0376a06": "上昇最極，永不退還，故名善逝。善知世界及",
    "T33n1708_01b:0376a07": "有情界一切品類染淨相故，名世間解。唯",
    "T33n1708_01b:0376a08": "一丈夫，善知最勝調心方便，是故說名無上",
    "T33n1708_01b:0376a09": "丈夫。調御師，為實眼故、為實智故、為實義",
    "T33n1708_01b:0376a10": "故、為實法故。與顯了義，為開導故。與一切",
    "T33n1708_01b:0376a11": "義，為所依故。與不了義，為能了故。與所生",
    "T33n1708_01b:0376a12": "疑，為能斷故。與甚深處，為能顯故、令明淨",
    "T33n1708_01b:0376a13": "故。與一切法，為根本故、為開導故、為所依",
    "T33n1708_01b:0376a14": "故。能正教誡教授天人，令其出離一切眾",
    "T33n1708_01b:0376a15": "苦，是故說佛名天人師。於能引攝義利法聚，",
    "T33n1708_01b:0376a16": "於能引攝非義利非非義利法聚，於能引攝",
    "T33n1708_01b:0376a17": "非義利非不義利法聚，遍一切種現前等覺，",
    "T33n1708_01b:0376a18": "故名為佛。能破諸魔大力軍眾，具多功德，名",
    "T33n1708_01b:0376a19": "薄伽梵。」若廣分別，如《瑜伽》八十三、《涅槃經》第",
    "T33n1708_01b:0376a20": "十八卷〈梵行品〉、《成實論．十號品》、《大智度論》第",
    "T33n1708_01b:0376a21": "二卷。具辨同異，義如別章。言三明者，所謂",
    "T33n1708_01b:0376a22": "宿命、生死、漏盡，義如上說。言大滅諦金剛智",
    "T33n1708_01b:0376a23": "者，智、斷二德門。斷謂涅槃，真如為性。智即菩",
    "T33n1708_01b:0376a24": "提，四智為性。言釋迦牟尼佛者，德所成人。釋",
    "T33n1708_01b:0376a25": "迦是姓，牟尼是名。然如來種姓不同，種謂剎",
    "T33n1708_01b:0376a26": "帝利、婆羅門，姓謂喬答摩、迦葉波等，如《順正",
    "T33n1708_01b:0376a27": "理》七十五等。今言釋迦，此云能仁。如《長阿含",
    "T33n1708_01b:0376a28": "經》說：昔者梵摩鼓王，四子有過，從向雪山直",
    "T33n1708_01b:0376a29": "樹林下，令自在活。四子至彼，能自存活。王",
    "T33n1708_01b:0376b01": "歎四子：「是直釋子，能自存立。」因此姓釋法。",
    "T33n1708_01b:0376b02": "佛第四祖已來，始姓釋法也。又解：釋是樹名，",
    "T33n1708_01b:0376b03": "四子治化在釋樹下，從樹立名，故名為釋。是",
    "T33n1708_01b:0376b04": "故本姓名瞿曇，今改本性名釋迦也。言瞿曇",
    "T33n1708_01b:0376b05": "者，訛也，正音名喬答摩，此翻甘󰈕種，或云日",
    "T33n1708_01b:0376b06": "天種、或云月天種、或云牛糞種。此是劫初有",
    "T33n1708_01b:0376b07": "旃陀羅王等，殺諸釋種並皆都盡。時在仙人",
    "T33n1708_01b:0376b08": "在深山中，脩得天眼，見誅釋種，被誅欲盡。意",
    "T33n1708_01b:0376b09": "欲留釋種，遂藏得一釋子，擬紹王位。時彼旃",
    "T33n1708_01b:0376b10": "陀羅王，遣瞻天文者瞻之，知有釋種不盡。入",
    "T33n1708_01b:0376b11": "山伺求仙人不在，提童子將去，以日炙治。臨",
    "T33n1708_01b:0376b12": "命終時，仙人既見不可教免，遂於空中為其",
    "T33n1708_01b:0376b13": "說法，化作美女令生世心，遂有身分，遣之在",
    "T33n1708_01b:0376b14": "地。仙人取置牛糞中，著甘󰈕園內。滿足數月，",
    "T33n1708_01b:0376b15": "於牛糞內有雙童子化生，因續釋種。今現釋",
    "T33n1708_01b:0376b16": "種，並從此生。若好心嘆者，言是日天種、或云",
    "T33n1708_01b:0376b17": "甘󰈕種；若惡心毀者，言是泥土種、或云牛糞",
    "T33n1708_01b:0376b18": "種。言牟尼者，即是名也，此云寂默。故《婆沙論》",
    "T33n1708_01b:0376b19": "一百一十七云「三寂默者，謂身語意寂默也」，",
    "T33n1708_01b:0376b20": "乃至云「無學身中煩惱意究竟滅，寂默圓滿，",
    "T33n1708_01b:0376b21": "故名寂默。」具說如彼，廣如《俱舍》。",
    "T33n1708_01b:0376b22": "經：初年月八日。釋曰：第二現瑞時節。如來",
    "T33n1708_01b:0376b23": "成道已後第三十年初正月八日，我即說",
    "T33n1708_01b:0376b24": "時。有云：真諦三藏意，如來在世四十五年，說",
    "T33n1708_01b:0376b25": "三乘法輪：一轉轉法輪，說小乘故。然轉有顯",
    "T33n1708_01b:0376b26": "密，密則始從得道夜至涅槃夜但具轉三法",
    "T33n1708_01b:0376b27": "輪，顯即從初成道七年但轉轉法輪。次七年",
    "T33n1708_01b:0376b28": "後三十一年中，兼轉照法輪。從三十八年後，",
    "T33n1708_01b:0376b29": "於七年中轉種法輪。從初照至于轉治來，",
    "T33n1708_01b:0376c01": "合有三十一年。前二十九年已說餘《般若》，今",
    "T33n1708_01b:0376c02": "至三十年初月八日方說《仁王般若》，故云初",
    "T33n1708_01b:0376c03": "年月八日。故今《本記》云「言初年月八日者，即",
    "T33n1708_01b:0376c04": "正月八日。如來成道七年說般若。」案此經文，",
    "T33n1708_01b:0376c05": "已二十九年，至此時應是成道後三十六年。",
    "T33n1708_01b:0376c06": "此《本記》意，義如上記。",
    "T33n1708_01b:0376c07": "經：方坐十地。釋曰：第三、正住十地。方者正",
    "T33n1708_01b:0376c08": "也。謂諸如來欲現瑞相，正住十地。然此十",
    "T33n1708_01b:0376c09": "地，自在兩釋。一云：極喜等菩薩十地。一云：",
    "T33n1708_01b:0376c10": "《大乘同性經》所說四種十地中如來十地，如",
    "T33n1708_01b:0376c11": "上所引。《證契經》者，與《同性經》同本異譯，前三",
    "T33n1708_01b:0376c12": "十地文意大同，故不別敘。如來十地者，《同性",
    "T33n1708_01b:0376c13": "經》云「一名甚深難知廣明智德地《證契經》云毘富羅光明智作",
    "T33n1708_01b:0376c14": "地，除一切微細習氣，於一切法得自在故。二",
    "T33n1708_01b:0376c15": "名清淨身分威嚴不思議明德地，轉正法輪，",
    "T33n1708_01b:0376c16": "顯甚深義。三名善明因幢寶相《證契經》云寶熾海藏地，說",
    "T33n1708_01b:0376c17": "聲聞戒，顯三乘故。四名精妙金光功德神通",
    "T33n1708_01b:0376c18": "智德地，說八萬四千法門，降伏四魔故。五名",
    "T33n1708_01b:0376c19": "大輪威藏明德地，摧諸異論及其邪法，調伏",
    "T33n1708_01b:0376c20": "一切行惡道者《證契經》云光明味場。六名虛空內清淨無",
    "T33n1708_01b:0376c21": "垢炎光開相地《證契經》云空中勝淨無垢持炬間敷作地，示六神通，現",
    "T33n1708_01b:0376c22": "六大神通故，謂現無邊清淨佛剎功德莊嚴，",
    "T33n1708_01b:0376c23": "顯現無邊菩薩大眾圍遶，顯現無邊廣大佛",
    "T33n1708_01b:0376c24": "剎，顯現無邊佛剎自體，顯現無邊諸佛剎中",
    "T33n1708_01b:0376c25": "從兜率天下託胎乃至法滅，示現無邊種種",
    "T33n1708_01b:0376c26": "神通。七名廣勝法界藏明界地《證契經》云光明起作，為",
    "T33n1708_01b:0376c27": "諸菩薩如實開顯七菩提法，自性無有無",
    "T33n1708_01b:0376c28": "所著故。八者最勝普覺智海藏能淨無垢",
    "T33n1708_01b:0376c29": "遍無礙智通地《證契經》云最勝妙淨佛智藏光明遍照清淨諸障智遍地也，授一",
    "T33n1708_01b:0377a01": "切菩薩阿耨多羅三藐三菩提四種記故《首楞嚴經》",
    "T33n1708_01b:0377a02": "說：一未發心記、二遍發心記、三密受記、四已得無生忍記。《寶雲經》亦同此說也。九名無邊億",
    "T33n1708_01b:0377a03": "莊嚴迴向能照明地《證契經》云無邊莊嚴俱那願毘盧遮那光作地也，為諸",
    "T33n1708_01b:0377a04": "菩薩現善方便。十名毘盧遮那智海藏地《證契經》云",
    "T33n1708_01b:0377a05": "智海信盧遮那，為諸菩薩說一切法無所有故，本來寂",
    "T33n1708_01b:0377a06": "滅。」《大般涅槃》雖有兩說，《本記》意存菩薩十地，",
    "T33n1708_01b:0377a07": "故彼記云「今言十地，通入十地法門。若只入",
    "T33n1708_01b:0377a08": "第十地，下九地則不解，化身故有出入，應身",
    "T33n1708_01b:0377a09": "即常在定，法身非定非不定。」",
    "T33n1708_01b:0377a10": "經：入大寂室三昧。釋曰：第四、入大寂室。言",
    "T33n1708_01b:0377a11": "三昧者，訛者訛略，依正梵音名三摩地，此云",
    "T33n1708_01b:0377a12": "等持，離於沈掉故名為等，持心令住一境性",
    "T33n1708_01b:0377a13": "故名之為持。此通定散，即別境中定數為體。",
    "T33n1708_01b:0377a14": "而有大寂室三昧，自有兩釋：一云：真如空性，",
    "T33n1708_01b:0377a15": "止觀所依，名大寂室。從境得名，故名大寂室；",
    "T33n1708_01b:0377a16": "三昧，依主釋也。一云：定極寂靜，智慧所依，名",
    "T33n1708_01b:0377a17": "大寂室三昧，即持業釋也。此上二種，現瑞勝",
    "T33n1708_01b:0377a18": "緣。然釋此定，差別有三：一名三摩地，如前所",
    "T33n1708_01b:0377a19": "說。二名三摩鉢底，此云等至。等義如前。至謂",
    "T33n1708_01b:0377a20": "至極，謂彼寂靜至極處故。三名三摩呬多地，",
    "T33n1708_01b:0377a21": "此云等引。等義如前說。引有三義：一平等能",
    "T33n1708_01b:0377a22": "引、二或引平等、三或是平等所引發故。然此",
    "T33n1708_01b:0377a23": "三定，各有寬狹。三摩地名，自心數中等持一",
    "T33n1708_01b:0377a24": "法，通攝一切；有心位中心一境性，通定散",
    "T33n1708_01b:0377a25": "位。三摩鉢底，通目一切有心無心諸定位中",
    "T33n1708_01b:0377a26": "所有定體。等引地名，通目一切有心無心定",
    "T33n1708_01b:0377a27": "位功德。",
    "T33n1708_01b:0377a28": "經：思緣放大光明照三界眾生或有本云「照三界中」。釋曰：",
    "T33n1708_01b:0377a29": "第五、思緣現瑞。文別有五：一思緣放大光、二",
    "T33n1708_01b:0377b01": "頂上出華、三諸天雨華、四佛華自生、五大地",
    "T33n1708_01b:0377b02": "六動。此即初也。謂今世尊思緣放光，照三界",
    "T33n1708_01b:0377b03": "中。又解：思緣屬上段也。問：二界有色，應是所",
    "T33n1708_01b:0377b04": "照。無色界中都無有色，如何說言照於三界？",
    "T33n1708_01b:0377b05": "答：諸宗不同。薩婆多宗及經部等，唯有四蘊，",
    "T33n1708_01b:0377b06": "故無能照及所照法。摩訶僧祇部，具十八界，",
    "T33n1708_01b:0377b07": "故有所照及能照法。今依大乘，《中陰經》說，如",
    "T33n1708_01b:0377b08": "來至無色界，無色眾生禮拜世尊。又《本業經》",
    "T33n1708_01b:0377b09": "云「如來說法會中，無色諸天來入會中。」故知",
    "T33n1708_01b:0377b10": "無色具能所照。又下經云「寶華上于非想非",
    "T33n1708_01b:0377b11": "非想天，時無色界雨無量香華，如雲而下。」若",
    "T33n1708_01b:0377b12": "依《瑜伽》，無色界中唯有法處定所生色。解云：",
    "T33n1708_01b:0377b13": "依《瑜伽》者，依如是說。如上所引諸經皆依法",
    "T33n1708_01b:0377b14": "處說，更會勘。",
    "T33n1708_01b:0377b15": "經：復於頂上至諸佛國土。釋曰：第二、頂上",
    "T33n1708_01b:0377b16": "出華。文別有三：一明頂上出現、二明華至非",
    "T33n1708_01b:0377b17": "想、三明至諸佛國土。問：上明放光、後明出華，",
    "T33n1708_01b:0377b18": "此有何意？依《本記》云「放光意顯斷眾生愚，出",
    "T33n1708_01b:0377b19": "華意顯修因得果，如華顯果。」",
    "T33n1708_01b:0377b20": "經：時無色界至如雲而下。釋曰：第三、明諸",
    "T33n1708_01b:0377b21": "天雨華。文別有三：初明無色雨華、次明色界",
    "T33n1708_01b:0377b22": "華、後明欲界華。此即初也。",
    "T33n1708_01b:0377b23": "經：十八梵天至異色華。釋曰：第三、明欲界華。",
    "T33n1708_01b:0377b24": "經：其佛至非非想天。釋曰：第四、自然生華，",
    "T33n1708_01b:0377b25": "佛威力故劫是層劫。",
    "T33n1708_01b:0377b26": "經：是時至六種震動。釋曰：第五、明六種震",
    "T33n1708_01b:0377b27": "動。略有四義：一明動相、二顯動因、三辨動",
    "T33n1708_01b:0377b28": "境、四釋動意。言動相者，依舊《華嚴》第二，明起",
    "T33n1708_01b:0377b29": "動等三六十八動相，謂動、遍動、等遍動，起、",
    "T33n1708_01b:0377c01": "覺、震、吼、涌皆具三相，准動意應知。相傳釋",
    "T33n1708_01b:0377c02": "曰：搖颺不安為動，自下昇高為起，令生覺悟",
    "T33n1708_01b:0377c03": "為覺，行隱隱有聲為震，砰礚發聲為吼，鱗隴",
    "T33n1708_01b:0377c04": "凹凸為涌。若依《華嚴》第三十六〈如來性起品〉，",
    "T33n1708_01b:0377c05": "具有二種六相：一動起等六，同第二卷；二東涌",
    "T33n1708_01b:0377c06": "西沒、西涌東沒、南涌北沒、北涌南沒、邊涌中",
    "T33n1708_01b:0377c07": "沒、中涌邊沒。解云：此後六相，如《智度》第十卷",
    "T33n1708_01b:0377c08": "說「何故有六動？答曰：起動有上中下，下者二",
    "T33n1708_01b:0377c09": "種，或東涌西沒、或南涌北沒、或邊涌中沒。中",
    "T33n1708_01b:0377c10": "者有四，或東西南北、或東西邊中、或南北邊",
    "T33n1708_01b:0377c11": "中。上者六種動。」若依新翻《華嚴》，與前不同。彼",
    "T33n1708_01b:0377c12": "云「爾時佛威力故，普遍一切華積藏土世海",
    "T33n1708_01b:0377c13": "六種震動，謂震、遍震、普遍震，動、遍動、普遍",
    "T33n1708_01b:0377c14": "動，涌、遍涌、普遍涌，運、遍運、普遍運，吼、遍吼、",
    "T33n1708_01b:0377c15": "普遍吼，擊、遍擊、普遍擊。」解云：初漸動為震，",
    "T33n1708_01b:0377c16": "漸大動為動，上下踏涌為涌，隱隱出聲為運，",
    "T33n1708_01b:0377c17": "漸大出聲為吼，互相皷擊其聲轉大為擊。《大",
    "T33n1708_01b:0377c18": "般若》第一卷亦說二種六動，初六稍異。故彼",
    "T33n1708_01b:0377c19": "云「現神通力，令此世界六種震動，謂動，極動，",
    "T33n1708_01b:0377c20": "等極動，涌、極涌、等極涌，震、極震、等極震，擊、極",
    "T33n1708_01b:0377c21": "擊、等極擊，吼、極吼、等極吼，爆、極爆、等極爆。」如",
    "T33n1708_01b:0377c22": "此六種各有三相，准上應思。若依《佛地論》",
    "T33n1708_01b:0377c23": "第十二云「動、涌、覺、起、震、吼，各有三相。」彼論",
    "T33n1708_01b:0377c24": "釋云「六種動者，一動、二涌、三上去、四起、五",
    "T33n1708_01b:0377c25": "下去、六吼。」廣釋如彼。言動因者，《長阿含》說，動",
    "T33n1708_01b:0377c26": "有八因緣：一大水動時動、二尊神試力時、三",
    "T33n1708_01b:0377c27": "如來入胎時、四出胎時、五成道時、六轉法輪",
    "T33n1708_01b:0377c28": "時、七息教時、八入涅槃時。《增一阿含》說八因",
    "T33n1708_01b:0377c29": "者，一閻浮提風輪從上向下，有地水火風，從",
    "T33n1708_01b:0378a01": "下向上次第動；二菩薩入胎；三出胎；四出家",
    "T33n1708_01b:0378a02": "學道成正覺；五入涅槃；六神通比丘心得自",
    "T33n1708_01b:0378a03": "在；七諸天命終還生勝處；八眾生命終福盡",
    "T33n1708_01b:0378a04": "相恥代等。而無轉法輪。言動境者，依《法華經》，",
    "T33n1708_01b:0378a05": "此有二義：一名少動。故彼經云「而此世界六",
    "T33n1708_01b:0378a06": "種震動」。二者大動，文殊偈云「一切諸佛土，即",
    "T33n1708_01b:0378a07": "時大震動。」依《大智度論》第十卷云「地動因緣，",
    "T33n1708_01b:0378a08": "有少有大有動。一閻浮提有動、四天下有動。",
    "T33n1708_01b:0378a09": "小千國土、三千大千國土少動，以少因緣故。",
    "T33n1708_01b:0378a10": "若福德人若生若死，一國土地動，是為少動。",
    "T33n1708_01b:0378a11": "大動，以大因緣故，如佛初生時、成佛時、將滅",
    "T33n1708_01b:0378a12": "度時，三千大千世界皆為震動，是時為大動。」",
    "T33n1708_01b:0378a13": "具說如彼。言動意者，自有兩說。一依《十地論》，",
    "T33n1708_01b:0378a14": "動地治四種煩惱：一信生天眾生，信現天報，",
    "T33n1708_01b:0378a15": "震動天宮便生厭捨，起求法心。二造惡眾生，",
    "T33n1708_01b:0378a16": "不識無常，縱心蕩識，令因動地捨惡從善。三",
    "T33n1708_01b:0378a17": "我慢眾生，或因呪力能少動地。四起慢高心，",
    "T33n1708_01b:0378a18": "使依大動，知其已劣。二依《勝思惟梵天經》，論",
    "T33n1708_01b:0378a19": "動意有七：一令諸魔生驚怖故，二令說法時",
    "T33n1708_01b:0378a20": "大眾不起散亂心故，三令放逸者生覺知故，",
    "T33n1708_01b:0378a21": "四令眾生念法相故，五令眾生令觀說處故，",
    "T33n1708_01b:0378a22": "六令成就者得解脫故，七令隨順問正義故。",
    "T33n1708_01b:0378a23": "經：爾時諸大眾至生疑。釋曰：第二、眾疑。文",
    "T33n1708_01b:0378a24": "別有三：一顯眾者疑、二申眾疑相、三問眾不",
    "T33n1708_01b:0378a25": "決。此即初也。謂放光時，眾共生疑。",
    "T33n1708_01b:0378a26": "經：各相謂言至斯作何事。釋曰：第二、申眾",
    "T33n1708_01b:0378a27": "疑相。文有三節：初讚佛德、次領前事、後正申",
    "T33n1708_01b:0378a28": "疑。就讚德中，初明成人之德。且辨四種：一",
    "T33n1708_01b:0378a29": "者四無所畏，謂一切知無畏；二漏盡無畏；",
    "T33n1708_01b:0378b01": "三盡苦道無畏；四說障道無畏。此四無畏，〈受",
    "T33n1708_01b:0378b02": "持品〉中依文當說。二者十八不共法，自有二",
    "T33n1708_01b:0378b03": "種：一者聲聞藏中十八不共法，謂十力、四無",
    "T33n1708_01b:0378b04": "畏、三念處應貪不貪、嗔不嘆、常行捨心及大悲，如《俱舍論》。今",
    "T33n1708_01b:0378b05": "大乘十八不共法者，一身無失、二口無失、",
    "T33n1708_01b:0378b06": "三意無失、四無異相、五無不定心、六無不",
    "T33n1708_01b:0378b07": "知已捨、七欲無減、八精進無減、九念無",
    "T33n1708_01b:0378b08": "減、十慧無減、十一解脫無減、十二解脫",
    "T33n1708_01b:0378b09": "知見無減、十三一切身業隨智慧行、十四",
    "T33n1708_01b:0378b10": "口業隨智慧行、十五意業隨智慧行、十六",
    "T33n1708_01b:0378b11": "智慧知過去無礙、十七知未來無礙、十八",
    "T33n1708_01b:0378b12": "知現在無礙。不與二乘共，名不共法出體，如諸",
    "T33n1708_01b:0378b13": "論說勘。三者五眼德，四眼如前，更加佛眼。佛眼",
    "T33n1708_01b:0378b14": "用四眼為體，在一佛身者總名佛眼。法身者，",
    "T33n1708_01b:0378b15": "有其三種：一者通名法身，總攝佛德。二者",
    "T33n1708_01b:0378b16": "五分法身，如上應知。三者真如法身，用如為",
    "T33n1708_01b:0378b17": "體。言大覺世尊者，德所成人也。五蘊，假者也。",
    "T33n1708_01b:0378b18": "言前已為我等者，領前事也。謂前已為我等",
    "T33n1708_01b:0378b19": "大眾，初成道後二十九年說四般若：一《摩訶",
    "T33n1708_01b:0378b20": "般若》、二《金剛》、三《天王問》、四者《光讚》。解云：《本",
    "T33n1708_01b:0378b21": "記》云「今准此經，應成五部。」舊相傳云：二種八",
    "T33n1708_01b:0378b22": "部。一此地流行八部者，一者《大品般若》。二者",
    "T33n1708_01b:0378b23": "《小品般若》。三者《文殊般若》。四者《金剛般若》。五",
    "T33n1708_01b:0378b24": "者《光讚般若》。六者《道行般若》。七者《勝天王",
    "T33n1708_01b:0378b25": "般若》。八者《仁王般若》。二依菩提留支《金剛仙",
    "T33n1708_01b:0378b26": "論》等所說八部，一十萬偈部、二二萬五千偈",
    "T33n1708_01b:0378b27": "部，上之二部，此方未有。三一萬八千偈部，《大",
    "T33n1708_01b:0378b28": "品》是。四八千偈部，即《小品般若》。五四千偈部，",
    "T33n1708_01b:0378b29": "此方未有。六二千五百偈部，即《天王問般若》。",
    "T33n1708_01b:0378c01": "七六百偈部，即《文殊問》。八三百偈部，即《金剛",
    "T33n1708_01b:0378c02": "般若》。若依真諦《金剛般若記》中所說八部般",
    "T33n1708_01b:0378c03": "若，亦同留支，而差別者，第六部無云，此方",
    "T33n1708_01b:0378c04": "未有。今問：日照三藏、于闐三藏皆作此說，彼",
    "T33n1708_01b:0378c05": "處未聞八部之名。今依《大般若》四處十六會，",
    "T33n1708_01b:0378c06": "而不攝《仁王般若》。又慈恩三藏云：西方不限",
    "T33n1708_01b:0378c07": "八部。問：依《大般若》十六會中，《摩訶般若》是第",
    "T33n1708_01b:0378c08": "一會，《金剛般若》是第九會，《天王問》是第六",
    "T33n1708_01b:0378c09": "會，《光讚》亦是第二會。如何此經不依彼十六",
    "T33n1708_01b:0378c10": "會次第？解云：此經理應依彼次第，亦應通說",
    "T33n1708_01b:0378c11": "餘部。而翻譯者隨其所聞，且說四部也。言四",
    "T33n1708_01b:0378c12": "處者，一王舍城鷲峯山、二室羅筏誓多林給",
    "T33n1708_01b:0378c13": "孤獨園、三者在他化自在天宮末尼寶藏殿、",
    "T33n1708_01b:0378c14": "四在王舍城竹林園白鷺池側說慧度也。言",
    "T33n1708_01b:0378c15": "十六會者，其如別記。然今科十六會，有其三",
    "T33n1708_01b:0378c16": "節：初之五會，從廣至略皆說六度，文雖廣略，",
    "T33n1708_01b:0378c17": "義無寬狹。是故龍猛菩薩依第二分造《智度",
    "T33n1708_01b:0378c18": "論》。次有五會，遂難決釋。後有六會，如其次第，",
    "T33n1708_01b:0378c19": "說其六廣。然十六會不攝此一部者，如來說",
    "T33n1708_01b:0378c20": "教隨機異故。",
    "T33n1708_01b:0378c21": "經：今日如來至斯作何事。釋曰：第三、正申疑",
    "T33n1708_01b:0378c22": "情。謂前放光等，說四《般若》。今後放光，斯作何",
    "T33n1708_01b:0378c23": "事？理應具說雨華動地，就初而說且申放",
    "T33n1708_01b:0378c24": "光。",
    "T33n1708_01b:0378c25": "經：時十六至名曰月光。釋曰：第三、問眾不",
    "T33n1708_01b:0378c26": "決。文別有二：初王問眾、以明眾不決。前中",
    "T33n1708_01b:0378c27": "有三：初辨住處、次標別名、後讚其德。言舍",
    "T33n1708_01b:0378c28": "衛國主，舉國顯人。依《智度論》，國名憍薩羅國，",
    "T33n1708_01b:0378c29": "主名波斯匿王不知以何為正。今言舍衛國，或言舍婆",
    "T33n1708_01b:0379a01": "提城、或言舍羅婆悉帝夜城，並訛也。正言室",
    "T33n1708_01b:0379a02": "羅婆悉底城，此譯云聞者城。《法鏡經》云「聞物",
    "T33n1708_01b:0379a03": "國」，《十二遊經》云「無物不有國」，《善見律》云「舍衛",
    "T33n1708_01b:0379a04": "者，是人名。昔人居住此城，往古有王見此地",
    "T33n1708_01b:0379a05": "好，故乞立為國。以此人名，號舍衛國。一名多",
    "T33n1708_01b:0379a06": "有國，諸國珍奇皆歸此國。」又西方典語，名室",
    "T33n1708_01b:0379a07": "羅筏，此云幼少不可害。由劫初有仙，兄弟二",
    "T33n1708_01b:0379a08": "人在此修道。弟云室羅，此云幼少。兄名阿羅",
    "T33n1708_01b:0379a09": "筏，在此修道，因以名地，以地名國，以國名城，",
    "T33n1708_01b:0379a10": "名室羅筏國及室羅筏城。前譯訛略，故云舍",
    "T33n1708_01b:0379a11": "衛。國名為憍薩羅，城名舍衛城等，前翻譯者",
    "T33n1708_01b:0379a12": "以其城名持為國稱。言波斯匿王名曰月光",
    "T33n1708_01b:0379a13": "者，標別名也。梵音波斯匿王，此云勝軍，在俗",
    "T33n1708_01b:0379a14": "之稱。名曰月光者，《本記》云「國王姓月，聞法以",
    "T33n1708_01b:0379a15": "後更立光名。」",
    "T33n1708_01b:0379a16": "經：德行十地至摩訶衍化。釋曰：第三讚德。謂",
    "T33n1708_01b:0379a17": "位登極喜等十地，行施等六度及念住等三",
    "T33n1708_01b:0379a18": "十七法，如上已說。四不壞淨者，依薩婆多，信",
    "T33n1708_01b:0379a19": "三寶及信戒不壞為四。依《成實論》，信三寶及",
    "T33n1708_01b:0379a20": "戒，四信為體。今大乘宗，同《成實論》，義亦無",
    "T33n1708_01b:0379a21": "違。行摩訶衍化者，梵音摩訶衍，此云大乘。行",
    "T33n1708_01b:0379a22": "自利利他兩行平等，故名摩訶衍化。",
    "T33n1708_01b:0379a23": "經：次第問至無能答者。釋曰：第二、明眾不",
    "T33n1708_01b:0379a24": "決。文別有二：初問居士、次問二乘、後問菩薩。",
    "T33n1708_01b:0379a25": "寶，謂寶積。蓋，謂月蓋。法，謂法財。淨名，即維摩",
    "T33n1708_01b:0379a26": "詰。此等皆在家，故稱居士。有云。寶蓋者，寶蓋",
    "T33n1708_01b:0379a27": "長者。法者，護法長者。淨名者，維摩詰。有云：寶",
    "T33n1708_01b:0379a28": "謂寶積長者，以蓋献佛，故名寶蓋。法淨名者，",
    "T33n1708_01b:0379a29": "是維摩詰。法者軌則，即所解之法；淨謂無垢，",
    "T33n1708_01b:0379b01": "名即名稱。謂以居士廣解諸法，無煩惱垢，名",
    "T33n1708_01b:0379b02": "聞十方也。須菩提者，此云空生，或善吉及善",
    "T33n1708_01b:0379b03": "現等。舍利弗者，梵云奢利局多羅，或云舍利",
    "T33n1708_01b:0379b04": "弗多羅。舍利母名，眼之青精名舍利。又母眼",
    "T33n1708_01b:0379b05": "似鸜鵒眼，以名焉。經中或言鶖鷺子者，一翻",
    "T33n1708_01b:0379b06": "也。此明如來放光，意趣難知。故《智度論》第十",
    "T33n1708_01b:0379b07": "一云「佛智慧力方便神通，舍利弗等大阿羅",
    "T33n1708_01b:0379b08": "漢、大菩薩彌勒等尚不能知，何況凡夫。」",
    "T33n1708_01b:0379b09": "經：爾時至有緣斯現。釋曰：第三、覺悟如來。",
    "T33n1708_01b:0379b10": "文別有三：初明此方設樂覺悟如來、次他方",
    "T33n1708_01b:0379b11": "設樂、後明共設樂覺悟如來。此即初也。文別",
    "T33n1708_01b:0379b12": "有二：初明三類設樂，謂一月光王、次十八梵",
    "T33n1708_01b:0379b13": "天、後六欲諸天。二聲動三千等者，顯聲勢力，",
    "T33n1708_01b:0379b14": "如經可知。",
    "T33n1708_01b:0379b15": "經：彼他身至入此大會。釋曰：自下第二明",
    "T33n1708_01b:0379b16": "他方設樂。文別有二：初明來集、後顯設樂。就",
    "T33n1708_01b:0379b17": "來集中，文別有二：初別釋四方、後類釋六方。",
    "T33n1708_01b:0379b18": "此釋四方，如經可知。",
    "T33n1708_01b:0379b19": "經：六方亦復如是。釋曰：第二、類釋六方。",
    "T33n1708_01b:0379b20": "經：作樂亦然。釋曰：第二、類釋作樂。",
    "T33n1708_01b:0379b21": "經：亦復共作至覺悟如來。釋曰：第三、共設",
    "T33n1708_01b:0379b22": "音樂覺悟如來。然覺悟如來，言通兩段。",
    "T33n1708_01b:0379b23": "經：佛即知時至如金剛山王。釋曰：第四、佛",
    "T33n1708_01b:0379b24": "昇華座。謂知根熟，坐師子座。",
    "T33n1708_01b:0379b25": "經：大眾歡喜至大眾而住。釋曰：第五、大眾",
    "T33n1708_01b:0379b26": "歡喜。現通而住，為顯眾多及神通力。依空及",
    "T33n1708_01b:0379b27": "地，仰待佛說。問：何等眾生依空依地而住？答：",
    "T33n1708_01b:0379b28": "他方依空，此方依地。或可實眾依地，化眾",
    "T33n1708_01b:0379b29": "依空。或聖依空，凡眾依地。或可他力接凡亦",
    "T33n1708_01b:0379c01": "在空。隨樂隨通，故分兩處。",
    "T33n1708_01b:0379c02": "2 觀空品觀空品第二",
    "T33n1708_01b:0379c03": "將釋此品，有其二義：一釋品名、二正釋文。言",
    "T33n1708_01b:0379c04": "觀空者，舊來諸說不同。無分別智內證生法",
    "T33n1708_01b:0379c05": "二空，能除二障，名觀空品。慈恩三藏汎論空",
    "T33n1708_01b:0379c06": "者，略四種：一者說無為空。是故《瑜伽．菩薩",
    "T33n1708_01b:0379c07": "地》說有為無為名為有，無我我所名為無。",
    "T33n1708_01b:0379c08": "二者別空無我。謂有漏五蘊上無我我所，即",
    "T33n1708_01b:0379c09": "說五蘊為空。故《成唯識》云「別空非我，屬苦諦",
    "T33n1708_01b:0379c10": "故。」三者通空為我。如世尊說：一切法皆空。",
    "T33n1708_01b:0379c11": "空無我體，通一切法。四者生法二空所顯真",
    "T33n1708_01b:0379c12": "如說之為空，此即空之性故說名為空。若依",
    "T33n1708_01b:0379c13": "梵音，空有二義：一者舜若，此翻為空。四中第",
    "T33n1708_01b:0379c14": "一，能顯無義。二舜若多，此云空性，即是第四",
    "T33n1708_01b:0379c15": "所顯真性。今論此中舜若多處說舜若聲，非",
    "T33n1708_01b:0379c16": "如舊說空即是理。觀謂觀察，即鈍觀智。空者",
    "T33n1708_01b:0379c17": "空性，是所觀境。無分別智觀空真如，境智合",
    "T33n1708_01b:0379c18": "說，名觀空品。",
    "T33n1708_01b:0379c19": "經：爾時佛告至國王因緣。釋曰：第二、依文",
    "T33n1708_01b:0379c20": "正釋。自下五品明正說分，總分為三：初有三",
    "T33n1708_01b:0379c21": "品正明內護；次〈護國品〉辨其外護；後〈散華",
    "T33n1708_01b:0379c22": "品〉荷恩供養。或可《受持品》亦為正宗，荷恩",
    "T33n1708_01b:0379c23": "散華及受持故。雖有兩說，且依前釋。就內護",
    "T33n1708_01b:0379c24": "中，復分為二：初略開二護，後「爾時大王」下問",
    "T33n1708_01b:0379c25": "答廣釋。略中有四：一者知王請意、二略開二",
    "T33n1708_01b:0379c26": "護、三勸發三慧、四歡喜供養。此即第一知王",
    "T33n1708_01b:0379c27": "意也。",
    "T33n1708_01b:0379c28": "經：吾今先為至十地行因緣。釋曰：第二、略",
    "T33n1708_01b:0379c29": "開二護，一護佛果因緣、二護十地行因緣。此",
    "T33n1708_01b:0380a01": "中佛果為所護；以十地般若為能護因緣，生",
    "T33n1708_01b:0380a02": "佛果故。又十地菩薩為所護；以地前般若為",
    "T33n1708_01b:0380a03": "能護因緣，能生十地菩薩行故。或可護行，亦",
    "T33n1708_01b:0380a04": "通十地，始從初地生第二地故、諸地展轉前",
    "T33n1708_01b:0380a05": "生後故。問：王諸護國，佛說二護，是不相違？",
    "T33n1708_01b:0380a06": "答：護國土力要依二護，是故如來先說二",
    "T33n1708_01b:0380a07": "護。",
    "T33n1708_01b:0380a08": "經：諦聽諦聽至如法修行。釋曰：第三、勸發",
    "T33n1708_01b:0380a09": "三慧。言諦聽者，發生聞慧，因聞生故。善恩念",
    "T33n1708_01b:0380a10": "之者，發生思慧，因思生故。如法修行者，顯其",
    "T33n1708_01b:0380a11": "修慧，因修禪定所生慧故。",
    "T33n1708_01b:0380a12": "經：時波斯至蓋諸大眾。釋曰：第四、歡喜供",
    "T33n1708_01b:0380a13": "養。言大事因緣者，如《智度論》第九卷云「佛說",
    "T33n1708_01b:0380a14": "般若，無央數眾生當續佛種，是為大事因緣。」",
    "T33n1708_01b:0380a15": "又七十四云「須菩提白佛言：世尊！般若為大",
    "T33n1708_01b:0380a16": "事故起。龍樹釋云：能破眾生諸大煩惱、能與",
    "T33n1708_01b:0380a17": "諸佛無上大法，名為大事。」言即散百億眾色",
    "T33n1708_01b:0380a18": "華者，表能護行成，引生勝果。言變成百億寶",
    "T33n1708_01b:0380a19": "帳蓋諸大眾者，表所護果滿，覆育群生。",
    "T33n1708_01b:0380a20": "經：爾時大王至十地行因緣。釋曰：第二、問",
    "T33n1708_01b:0380a21": "答廣釋。於中有二：先問、後答。此即月光乘前",
    "T33n1708_01b:0380a22": "起問。問有二意：一問護佛果因緣、二問護十",
    "T33n1708_01b:0380a23": "地行因緣。",
    "T33n1708_01b:0380a24": "經：佛言菩薩化四生。釋曰：自下第二如來",
    "T33n1708_01b:0380a25": "正說。文別有三：初〈觀空品〉，明自利行，答前",
    "T33n1708_01b:0380a26": "問。次〈教化品〉，明利他行，答第二問。後〈二諦",
    "T33n1708_01b:0380a27": "品〉，明二護所依理，就答初問。文別有二：初正",
    "T33n1708_01b:0380a28": "釋觀空，後「佛說法時」下時眾得益。前中有二：",
    "T33n1708_01b:0380a29": "初正釋觀空，後「大王菩薩」下，釋已總結。前中",
    "T33n1708_01b:0380b01": "有二：初標宗正釋，後「白佛言」下問答重釋。此",
    "T33n1708_01b:0380b02": "即標宗正釋。然釋此文，自有二說。若依《本記》，",
    "T33n1708_01b:0380b03": "文別有三：一所化之境、二能化之智、三「是為」",
    "T33n1708_01b:0380b04": "下結成化體。言菩薩化四生者，所化境也。",
    "T33n1708_01b:0380b05": "四生有三義：一形色四生，謂胎、卵、濕、化。二小",
    "T33n1708_01b:0380b06": "乘心神四生：一一闡提、二我見、三怖畏生死",
    "T33n1708_01b:0380b07": "聲聞、四自利行緣覺。三大乘心神四生，謂樂",
    "T33n1708_01b:0380b08": "三有，有二人：一樂大乘闡提、二執著我見，是",
    "T33n1708_01b:0380b09": "大乘外道。不樂三有，有二人：一人即是二乘，",
    "T33n1708_01b:0380b10": "不樂生死、不樂涅槃；一人即是菩薩。此三四",
    "T33n1708_01b:0380b11": "生，即所化之境，故言菩薩化四生也。言不",
    "T33n1708_01b:0380b12": "觀色如至二諦者，自下第二能化之智，見諸",
    "T33n1708_01b:0380b13": "法如如，同一無相。文別有三：一約法、二解",
    "T33n1708_01b:0380b14": "釋、三結成。第一約法，略舉五條：一五陰、二",
    "T33n1708_01b:0380b15": "眾生、三佛果、四菩薩、五真妄。五陰是生死假",
    "T33n1708_01b:0380b16": "人所依，眾生我人是能依，四德佛果是出世",
    "T33n1708_01b:0380b17": "依處。解云：佛果四德即是能化菩薩所依止",
    "T33n1708_01b:0380b18": "處，是故經云「菩薩化生，不論於佛知見壽者。」",
    "T33n1708_01b:0380b19": "菩薩是能依，就菩薩有三：一位、二人、三法。",
    "T33n1708_01b:0380b20": "位者即有三種：一未知欲知，是十信，名為知。",
    "T33n1708_01b:0380b21": "二十解十行，名為見。三護知即壽者，從十迴",
    "T33n1708_01b:0380b22": "向至金剛。所言壽者，能護智慧壽命使不斷",
    "T33n1708_01b:0380b23": "失也。人者，文言菩薩。法者，文云六度等，舉",
    "T33n1708_01b:0380b24": "人欲法也。五真妄者，文言二諦，如生死為俗、",
    "T33n1708_01b:0380b25": "出世為真也。解釋有二：一總、二列。總者，文",
    "T33n1708_01b:0380b26": "言是故一切法性真實空。分為五義：一者立",
    "T33n1708_01b:0380b27": "名。謂真實空，真如、實際等《大般若》十二名等。二相不",
    "T33n1708_01b:0380b28": "定。有無等三義，能知可知更無別體。解云：",
    "T33n1708_01b:0380b29": "本覺反照自體第九識，即《智度論》第一義悉",
    "T33n1708_01b:0380c01": "檀。四略分拆。道前不淨、道後淨，有垢無垢。",
    "T33n1708_01b:0380c02": "五廣分拆。謂十六空、十八空等。別者有五：一",
    "T33n1708_01b:0380c03": "文言不來不去，是生死空。二文言無生無滅，",
    "T33n1708_01b:0380c04": "是涅槃空。生死是來、涅槃是滅，無去即無來，",
    "T33n1708_01b:0380c05": "所以是生死空；無生故無滅，所以涅槃空。三",
    "T33n1708_01b:0380c06": "文言同真際，道前如。四文言等法性，道後如。",
    "T33n1708_01b:0380c07": "實際無窮，法性無斷，無窮故無前，不斷故無",
    "T33n1708_01b:0380c08": "後。五者，結。有三：一者標無人法二我。文言",
    "T33n1708_01b:0380c09": "無二無別，無二是人無我、無別是法無我，我",
    "T33n1708_01b:0380c10": "對我所故成二，萬法不同故成別。二總結。",
    "T33n1708_01b:0380c11": "文言如虛空，總結二無我也。三別結。文言無",
    "T33n1708_01b:0380c12": "我我所，別結人空。文言無所有相，別結法空",
    "T33n1708_01b:0380c13": "也。第三、結成。如上觀解，即是十地般若。故",
    "T33n1708_01b:0380c14": "《金剛經》云「無為法而有差別」，即用無為為菩",
    "T33n1708_01b:0380c15": "薩體。今解不爾。菩薩化生，文別有四：一總標",
    "T33n1708_01b:0380c16": "能化所化、二「不觀色」下別釋能所化空、三「是",
    "T33n1708_01b:0380c17": "故一切」下結成空義、四「是為菩薩」下結成護",
    "T33n1708_01b:0380c18": "體。此即初也。言四生者，如《瑜伽》第二卷云",
    "T33n1708_01b:0380c19": "「云何卵生？謂諸有情破㲉而生，如鵝雁等。云",
    "T33n1708_01b:0380c20": "何胎生？謂諸有情胎所纏裹剖胎而生，如象",
    "T33n1708_01b:0380c21": "馬等。云何濕生？謂諸有情隨因一種濕氣而",
    "T33n1708_01b:0380c22": "生，如蛾蝎等。云何化生？謂諸有情業增上",
    "T33n1708_01b:0380c23": "故，具足六處而生、或復不具，如天、那落迦全，",
    "T33n1708_01b:0380c24": "及人、鬼、傍生一分。」",
    "T33n1708_01b:0380c25": "經：不觀色如受想行識如。釋曰：自下第二",
    "T33n1708_01b:0380c26": "別釋能所化空。文別有二：初明所化生法二",
    "T33n1708_01b:0380c27": "空，後「菩薩如」下明能化生法二空。前中有二：",
    "T33n1708_01b:0380c28": "初明所化法空、後明所化生空。此即初也。言",
    "T33n1708_01b:0380c29": "不觀色如者，不觀之言通下諸句。然不觀色",
    "T33n1708_01b:0381a01": "如，諸說不同。一依《本記》云：若化不觀如，觀如",
    "T33n1708_01b:0381a02": "即不化；今說化生，故言不觀如也。下不觀言，",
    "T33n1708_01b:0381a03": "皆應准此。一云：不觀色如者，不觀色如，以所",
    "T33n1708_01b:0381a04": "執如無所觀故，是依主釋。一云：不觀色及如，",
    "T33n1708_01b:0381a05": "皆是所執，無所觀故是相違釋；餘皆准此。一云：見",
    "T33n1708_01b:0381a06": "色之如，如即是空，空無所有，故說不觀如，清",
    "T33n1708_01b:0381a07": "辨等宗。一云，理實菩薩化有情時，見彼五陰",
    "T33n1708_01b:0381a08": "及真如，而不分別是色是如，故言不觀。是故",
    "T33n1708_01b:0381a09": "《瑜伽．菩薩地》云「菩薩觀行，隨事所、隨如所，不",
    "T33n1708_01b:0381a10": "作是事，是事是如。」下皆准此。是故菩薩，用而",
    "T33n1708_01b:0381a11": "常寂、寂而常用。受等四蘊，准色應知。",
    "T33n1708_01b:0381a12": "經：眾生我人至壽者如。釋曰：第二、所化生",
    "T33n1708_01b:0381a13": "空。謂五蘊上計我以為眾生、我及人等，情有",
    "T33n1708_01b:0381a14": "理無，故說為空。或於蘊上計我為常樂我淨，",
    "T33n1708_01b:0381a15": "或於蘊上如其所應計識蘊為智者，色蘊一",
    "T33n1708_01b:0381a16": "分眼為見者，行蘊一分命等為壽者，亦是",
    "T33n1708_01b:0381a17": "情有理無，所執情故，說為生空。諸宗同異，",
    "T33n1708_01b:0381a18": "如宗中說。",
    "T33n1708_01b:0381a19": "經：菩薩如至二諦如。釋曰：自下第二能化",
    "T33n1708_01b:0381a20": "生法二空。言菩薩如者，能化生空，所執菩薩，",
    "T33n1708_01b:0381a21": "理非有故。六度四攝一切行如者，能化法空，",
    "T33n1708_01b:0381a22": "能成菩薩六度等行，理非有故。二諦如者，非",
    "T33n1708_01b:0381a23": "但能觀，所觀亦空，故言二諦如也。",
    "T33n1708_01b:0381a24": "經：是故一切至無所有相。釋曰：第三結成",
    "T33n1708_01b:0381a25": "空義。文別有二：初結一切法空，「是故陰入」下",
    "T33n1708_01b:0381a26": "結成二科空義。此上空相，義如《本記》，故不列",
    "T33n1708_01b:0381a27": "敘。",
    "T33n1708_01b:0381a28": "經：是為菩薩至般若波羅蜜。釋曰：第四、結",
    "T33n1708_01b:0381a29": "成護體。",
    "T33n1708_01b:0381b01": "經：白佛言至為化眾生耶。釋曰：第二、問答",
    "T33n1708_01b:0381b02": "重釋。文別有三：初明實相般若，次「白佛言」下",
    "T33n1708_01b:0381b03": "明觀照般若，後「此經名味句」下讚文字般若。",
    "T33n1708_01b:0381b04": "就實相中，先問、後答。此即問也。問有三意：",
    "T33n1708_01b:0381b05": "初領上說，謂若諸法皆空爾者；次舉化事，謂",
    "T33n1708_01b:0381b06": "護化眾生；後正設難，謂若皆空，云何有菩薩",
    "T33n1708_01b:0381b07": "化眾生耶？若依《本記》，釋難意云：若觀空則",
    "T33n1708_01b:0381b08": "不能化，若言化則不觀空。二義相違，化云何",
    "T33n1708_01b:0381b09": "成？",
    "T33n1708_01b:0381b10": "經：大王法性色至常樂我淨。釋曰：自下第",
    "T33n1708_01b:0381b11": "二如來正答。文別有三：初明依真觀空不化、",
    "T33n1708_01b:0381b12": "後辨依俗能化眾生。前中有四：一舉境、二辨",
    "T33n1708_01b:0381b13": "觀、三徵詰、四釋通。此舉境也。若依《本記》，境",
    "T33n1708_01b:0381b14": "有二種：一者五蘊，是地前境。二者常樂我",
    "T33n1708_01b:0381b15": "淨，是地上境。今解：不爾。五蘊是所依境，常樂",
    "T33n1708_01b:0381b16": "是能依境。如此二種境，通地前地上。",
    "T33n1708_01b:0381b17": "經：不住色至不住非非色。釋曰：第二、辨觀。",
    "T33n1708_01b:0381b18": "文別有二：初觀色陰、後類釋四陰。此即初也",
    "T33n1708_01b:0381b19": "然釋此文，諸說不同。一《本記》云「不住色者，第",
    "T33n1708_01b:0381b20": "一句遮色，色是色蘊，即質礙義。非色者，第二",
    "T33n1708_01b:0381b21": "句遮四蘊，即了別心等。非非色者，第三句重",
    "T33n1708_01b:0381b22": "遮色心。若具應言不住非色非非色，為存略",
    "T33n1708_01b:0381b23": "故但言非非色。」此意釋云：能緣之智觀彼真",
    "T33n1708_01b:0381b24": "如，離色、離非色，雙離色非色也。一云：言不",
    "T33n1708_01b:0381b25": "住者，謂內證智不執著故，名為不住。如《攝大",
    "T33n1708_01b:0381b26": "乘》，色有三種：一分別色，即是遍計所執。二種",
    "T33n1708_01b:0381b27": "類色，是依他起。三法性色，是圓成實。由三無",
    "T33n1708_01b:0381b28": "性，遣三性色，故言不住色，乃至不住非非色。",
    "T33n1708_01b:0381b29": "一云：法性真如，離四句、絕百非。言不住色等",
    "T33n1708_01b:0381c01": "者，若具應言不住色、不住非色、不住亦色亦",
    "T33n1708_01b:0381c02": "非色、不住非色非非色，以存略故，除第三句",
    "T33n1708_01b:0381c03": "及第四句中非色兩字。",
    "T33n1708_01b:0381c04": "經：乃至非非住。釋曰：第二、類釋四蘊。而言",
    "T33n1708_01b:0381c05": "不住非非住者，為存略故，舉後攝前。",
    "T33n1708_01b:0381c06": "經：何以故。釋曰：第三徵詰。此有兩釋。一云：",
    "T33n1708_01b:0381c07": "豈不真如皆是一體，何故別釋諸蘊如耶？一",
    "T33n1708_01b:0381c08": "云：既有真諦，如何不住？",
    "T33n1708_01b:0381c09": "經：非色非非色如。釋曰：第四釋通。亦有兩",
    "T33n1708_01b:0381c10": "釋：一釋前徵，云非色如即是非非色如，應說",
    "T33n1708_01b:0381c11": "三句，略故說二。一釋後徵，云如者空義，即是",
    "T33n1708_01b:0381c12": "真性，空無所住故云不住。",
    "T33n1708_01b:0381c13": "經：世諦故至一切生性實故。釋曰：自下第",
    "T33n1708_01b:0381c14": "二依俗能化眾生。於中有二：初明二緣故見",
    "T33n1708_01b:0381c15": "所化眾生、後「乃至」下明有能化眾生。前中有",
    "T33n1708_01b:0381c16": "三：初言世諦故三假故者，出其二因。言世諦",
    "T33n1708_01b:0381c17": "故者，有云：世諦三種。一云色諦，四大為性；",
    "T33n1708_01b:0381c18": "二者心諦，識界為性；三者空諦，空界為性。言",
    "T33n1708_01b:0381c19": "三假故者，即謂法假、受假、名假。次言名見眾",
    "T33n1708_01b:0381c20": "生者，標宗。依二因故，有所化人。後言一切生",
    "T33n1708_01b:0381c21": "性實故者，重出因也。《本記》云「謂非勝義中實",
    "T33n1708_01b:0381c22": "性可得，而俗諦中一切四生亦有實性義，此",
    "T33n1708_01b:0381c23": "依受假。」或有本云「一切法性實故者，通約三",
    "T33n1708_01b:0381c24": "假。」",
    "T33n1708_01b:0381c25": "經：乃至亦名見。釋曰：自下第二明有能化。",
    "T33n1708_01b:0381c26": "於中有二：初約受假明有能化、後「大王」下約",
    "T33n1708_01b:0381c27": "名假以明能化。前中有二：初約正見證有能",
    "T33n1708_01b:0381c28": "化、後外道邪見證其見義。七賢者，謂七方",
    "T33n1708_01b:0381c29": "便，或可信行、法行、信解脫、見至、身證、慧解",
    "T33n1708_01b:0382a01": "脫、俱解脫，廣如別章。四向四果，名為八聖。",
    "T33n1708_01b:0382a02": "六十二見，義如別章。",
    "T33n1708_01b:0382a03": "經：大王至非非見一切法也。釋曰：此依名",
    "T33n1708_01b:0382a04": "假證有能化，如經可知。",
    "T33n1708_01b:0382a05": "經：白佛言至云何照。釋曰：自下第二問答",
    "T33n1708_01b:0382a06": "分別觀照般若，先問、後答。今此問意，具如《本",
    "T33n1708_01b:0382a07": "記》。有法者，是世俗境。非非法者，是真諦境。",
    "T33n1708_01b:0382a08": "執諸法有，即增益謗。諸法非有，是損減謗。雙",
    "T33n1708_01b:0382a09": "遮二謗，是故重言非非法。此難意云：為如俗",
    "T33n1708_01b:0382a10": "諦有法故照？為如真諦非非法照？或可諸法",
    "T33n1708_01b:0382a11": "同真際、等法性，離四句、絕百非。即是境空，",
    "T33n1708_01b:0382a12": "如何般若有照用非？",
    "T33n1708_01b:0382a13": "經：大王至見非非法。釋曰：自下第二如來",
    "T33n1708_01b:0382a14": "正答。於中有二：初標宗略答、後「法若」下依",
    "T33n1708_01b:0382a15": "宗廣釋。此即略答。謂摩訶衍見非非法，以證空",
    "T33n1708_01b:0382a16": "故。",
    "T33n1708_01b:0382a17": "經：法若非非法是名非非法空。釋曰：自下",
    "T33n1708_01b:0382a18": "依宗廣釋。於中有二：初廣釋非非法、後「以般",
    "T33n1708_01b:0382a19": "若波羅蜜空故」下釋能觀智照空及有。前中",
    "T33n1708_01b:0382a20": "有二：初以非非法屬當空境、後歷門辨空。此",
    "T33n1708_01b:0382a21": "即初也。謂所緣法若非非法者，於諸空中名",
    "T33n1708_01b:0382a22": "非非法空。",
    "T33n1708_01b:0382a23": "經：法性空至十二緣空。釋曰：自下第二歷",
    "T33n1708_01b:0382a24": "門辨空。於中有二：初歷門辨空、後「是法」下以",
    "T33n1708_01b:0382a25": "生等相釋成空義。此即初也。謂非非法空，歷",
    "T33n1708_01b:0382a26": "法差別，便成七空。七法空者，諸法實性，本性",
    "T33n1708_01b:0382a27": "自空，不由智力，名法性空，通下六門。二者五",
    "T33n1708_01b:0382a28": "蘊、三十二處、四十八界，此三科門，義如上",
    "T33n1708_01b:0382a29": "說。五者六大，所謂四大及與空、識。六者四諦、",
    "T33n1708_01b:0382b01": "七者十二緣生。此上七門，皆是非非法，故說",
    "T33n1708_01b:0382b02": "名為空。",
    "T33n1708_01b:0382b03": "經：是法即生至即空。釋曰：自下第二以生",
    "T33n1708_01b:0382b04": "等相釋成空義。文別有二：初就識蘊以釋空",
    "T33n1708_01b:0382b05": "義、後「乃至」下類釋四蘊及一切法。前中有四：",
    "T33n1708_01b:0382b06": "一標宗、二類釋、三徵詰、四釋通。此即標宗。",
    "T33n1708_01b:0382b07": "謂五蘊中有五相故，說名為空。言即生等，自",
    "T33n1708_01b:0382b08": "有二義：一就體說。即謂大乘宗，諸識生時從",
    "T33n1708_01b:0382b09": "因而起，假說為生，是不相應行蘊所攝。以此",
    "T33n1708_01b:0382b10": "假故，不同薩婆多實而非假，不相應故。不同",
    "T33n1708_01b:0382b11": "經部即說色等名為生等。二依時名。即諸說",
    "T33n1708_01b:0382b12": "不同。薩婆多宗，生在未來，住滅二相皆在現",
    "T33n1708_01b:0382b13": "在。於現在中自有兩說。一云：二相即有前",
    "T33n1708_01b:0382b14": "後；一云：二相無有前後。《大毘婆沙》具有兩",
    "T33n1708_01b:0382b15": "說，順正理師說無前後。今依大乘，生住二",
    "T33n1708_01b:0382b16": "相皆有現在，自有兩說：一勝軍師云二相",
    "T33n1708_01b:0382b17": "前後，先生後住；二護法等說無前後。故《成唯",
    "T33n1708_01b:0382b18": "識》破上坐部：如何一念而有二時？是故依時，",
    "T33n1708_01b:0382b19": "亦名即也。如是諸法不成實故，即有即空。",
    "T33n1708_01b:0382b20": "經：剎那剎那至法滅。釋曰：第二類釋。謂如",
    "T33n1708_01b:0382b21": "初剎那，餘諸剎那亦如是法生法住法滅。梵",
    "T33n1708_01b:0382b22": "音剎那，此云極促時也。具足應言即空，准可",
    "T33n1708_01b:0382b23": "知故，略而不說。",
    "T33n1708_01b:0382b24": "經：何以故。釋曰：第三外人徵詰。生滅相違，",
    "T33n1708_01b:0382b25": "如前所說，不應同時，如何說言即生即滅等",
    "T33n1708_01b:0382b26": "也？或復有無相違，如何說言即有即空？",
    "T33n1708_01b:0382b27": "經：九十剎那至九百生滅。釋曰：第四世尊",
    "T33n1708_01b:0382b28": "釋通。以九十小剎那成一大念，一大念中一",
    "T33n1708_01b:0382b29": "小剎那復有九百生滅，是故前言生時即有",
    "T33n1708_01b:0382c01": "滅也。或復多剎那為一念，是故念時假有非",
    "T33n1708_01b:0382c02": "實，以非實故，即有即空亦不相違。又大念",
    "T33n1708_01b:0382c03": "時分為三分，一分有三十，三分即成九十。一",
    "T33n1708_01b:0382c04": "大念中九十剎那，一剎那中經九百生滅。若",
    "T33n1708_01b:0382c05": "生滅合論即有九百生滅，別論即有一千八",
    "T33n1708_01b:0382c06": "百一云九十剎那，經八萬一千生滅方成一念。勘《莊嚴論》及《大婆沙》。",
    "T33n1708_01b:0382c07": "經：乃至色一切法亦如是。釋曰：此即第二",
    "T33n1708_01b:0382c08": "類釋四蘊及一切法。謂如前識蘊即住即滅，",
    "T33n1708_01b:0382c09": "即有即空，乃至受想行色，五蘊以外從有後",
    "T33n1708_01b:0382c10": "十二緣等諸門亦如是。",
    "T33n1708_01b:0382c11": "經：以般若至一切法空。釋曰：自下第二辨",
    "T33n1708_01b:0382c12": "能觀智照空乃有。於中有二：初明照空及有、",
    "T33n1708_01b:0382c13": "後「善男子」下辨觀得失。前中有二：初明照空、",
    "T33n1708_01b:0382c14": "後「但法集故」下明其證有。是故《本記》分為兩",
    "T33n1708_01b:0382c15": "節：初即無相、後即有相。言無相者，非但無所",
    "T33n1708_01b:0382c16": "照亦無能照，照無所照，是了義說。故《大只經》",
    "T33n1708_01b:0382c17": "名真實般若。言有相者，攝引凡聖無量教門，",
    "T33n1708_01b:0382c18": "有十地可修、佛果可得，無照說照，是不了義。",
    "T33n1708_01b:0382c19": "故《大品經》云「名相似般若」。就證空中，文分為",
    "T33n1708_01b:0382c20": "二：初明般若證境空相、後「因空」下辨一切法",
    "T33n1708_01b:0382c21": "空之分齊。此即初也。般若波羅蜜者，是能觀",
    "T33n1708_01b:0382c22": "智，有生等故；亦名為空，以智空故。能證三",
    "T33n1708_01b:0382c23": "空：一不見緣者，不見十二緣；二不見諦者，不",
    "T33n1708_01b:0382c24": "見四諦；三乃至一切者，不見六大法乃至五",
    "T33n1708_01b:0382c25": "陰有法空。此即從後向前釋也。言不見者，離",
    "T33n1708_01b:0382c26": "分別見，故言不見，非謂不證故名不見。",
    "T33n1708_01b:0382c27": "經：內空至空空故空。釋曰：第二辨一切法",
    "T33n1708_01b:0382c28": "空之分齊。有十二種，謂內空等。然此空相，如",
    "T33n1708_01b:0382c29": "《智度論》五十一說。然彼論本卷數多少，諸本",
    "T33n1708_01b:0383a01": "不定，或四十六。故彼文云「內謂內法，即內六",
    "T33n1708_01b:0383a02": "處。此中眼由眼空。何以故？非常非壞，本性爾",
    "T33n1708_01b:0383a03": "故。耳等亦然。外謂外法，即外六處。內外謂",
    "T33n1708_01b:0383a04": "內外法，即十二處，准上應知。」有為空，謂欲",
    "T33n1708_01b:0383a05": "等三界。無為空者，無生無住、無異無滅。無",
    "T33n1708_01b:0383a06": "始空者，謂無初中後可得，及無往來際可得。",
    "T33n1708_01b:0383a07": "言性空者，彼云本性空，謂一切法本性，若有",
    "T33n1708_01b:0383a08": "為法性、若無為法性，皆非三乘所作。第一義",
    "T33n1708_01b:0383a09": "空者，彼云勝義空，謂涅槃此勝義。由勝義空，",
    "T33n1708_01b:0383a10": "般若波羅蜜多者，如名可知。因空者，解云六",
    "T33n1708_01b:0383a11": "度空。佛果空者，解云菩提涅槃空。空空故空",
    "T33n1708_01b:0383a12": "者，《智度論》云「一切法空，此空由空空。」又彼論",
    "T33n1708_01b:0383a13": "云「問：諸空後皆云非常非滅故。此義云何？答",
    "T33n1708_01b:0383a14": "曰：若人不知此空，必墮二邊，若常若滅。所以",
    "T33n1708_01b:0383a15": "者何？若諸法實有則無滅義，墮在常中。如人",
    "T33n1708_01b:0383a16": "云一舍入一舍。眼雖不見，不名為無。諸法亦",
    "T33n1708_01b:0383a17": "爾，從本來世入現現在世，從現在世入過去",
    "T33n1708_01b:0383a18": "世，如是則不滅。行者以有為患，用空破有，心",
    "T33n1708_01b:0383a19": "復貴空，著於空者則墮斷滅。以是故，行是空",
    "T33n1708_01b:0383a20": "以破有，亦不著空。離是二邊，以中道行。行是",
    "T33n1708_01b:0383a21": "十八空，以大悲心為度眾生。是故十八空後",
    "T33n1708_01b:0383a22": "皆云非常非非滅，是名摩訶衍。若異此者，則",
    "T33n1708_01b:0383a23": "是戲論狂人，於佛法中空無所得。如人於珍",
    "T33n1708_01b:0383a24": "寶聚中取水精珠，眼見雖好，價無所直。」廣如",
    "T33n1708_01b:0383a25": "彼說。諸論同異，具如別章。",
    "T33n1708_01b:0383a26": "經：但法集故至名集故有。釋曰：第二辨其",
    "T33n1708_01b:0383a27": "照有八有不同。若依《本記》，文有三節：初約三",
    "T33n1708_01b:0383a28": "假。言法集故有者，是真實性。受集故有者，是",
    "T33n1708_01b:0383a29": "依他性。名集故有者，是分別性。次辨因果有。",
    "T33n1708_01b:0383b01": "言因集故有者，分別真實二種境界，能生心",
    "T33n1708_01b:0383b02": "故名之為因。言果集故有者，是依他性，從境",
    "T33n1708_01b:0383b03": "生故，因之為果。後明階位。言十行故有者，此",
    "T33n1708_01b:0383b04": "即道中，始從十信乃至十地，是依他起。言佛",
    "T33n1708_01b:0383b05": "果故有者，此即道後，是真實性。言乃至六道",
    "T33n1708_01b:0383b06": "一切有者，此即道前，分別依他二種性也。今",
    "T33n1708_01b:0383b07": "解八有，大分為三：一三假門、二四諦門、三",
    "T33n1708_01b:0383b08": "界趣生等門。言三假者，如上〈序品〉引《大品》",
    "T33n1708_01b:0383b09": "說。",
    "T33n1708_01b:0383b10": "經：因集故有至佛果故有。釋曰：第二、即四",
    "T33n1708_01b:0383b11": "諦門。因集故有，即此集諦，是生死因。果集",
    "T33n1708_01b:0383b12": "故有，即是苦諦，是生死果。十行故有，即是",
    "T33n1708_01b:0383b13": "道諦，是涅槃因。謂從十信乃至十地，五種",
    "T33n1708_01b:0383b14": "十行皆名道諦。不同薩婆多宗，苦忍已上",
    "T33n1708_01b:0383b15": "方名道諦，資糧、加行，道諦攝故。佛果故有者，",
    "T33n1708_01b:0383b16": "菩提涅槃。菩提是道諦一分，涅槃正是滅諦",
    "T33n1708_01b:0383b17": "所攝。",
    "T33n1708_01b:0383b18": "經：乃至六道一切。釋曰：第三、界趣生等。事",
    "T33n1708_01b:0383b19": "差別有，乃至言含三界四生等有，是故結云",
    "T33n1708_01b:0383b20": "一切有也。",
    "T33n1708_01b:0383b21": "經：善男子至不異於世間。釋曰：自下第二",
    "T33n1708_01b:0383b22": "辨觀得失。若依《本記》即分為二：初辨得失、",
    "T33n1708_01b:0383b23": "後示說處。得失中，從凡至佛凡有七見，初一",
    "T33n1708_01b:0383b24": "辨失、後六顯得。一、虛妄見，謂十住前凡夫二",
    "T33n1708_01b:0383b25": "乘，執有涅槃即法我見、眾生等者人我見，是",
    "T33n1708_01b:0383b26": "故不異世間也，具說如彼。二、真實見，謂十信",
    "T33n1708_01b:0383b27": "信真、十解解真、十行並成就不移動，以不動",
    "T33n1708_01b:0383b28": "故不到，不到故不滅，不滅故無相，無相故亦",
    "T33n1708_01b:0383b29": "無無相，是故一切法如也。三、最勝見，謂十迴",
    "T33n1708_01b:0383c01": "向，明即體無相，三寶一體也。故《涅槃》云「三寶",
    "T33n1708_01b:0383c02": "一體」。又此菩薩，引二乘入迴向位也。四、入位",
    "T33n1708_01b:0383c03": "見，初地至七地皆見第一義諦，是菩薩正位，",
    "T33n1708_01b:0383c04": "一念具足八萬四千法門。五、成就他見，八地",
    "T33n1708_01b:0383c05": "證見第一義，見始圓足、但化他未足，欲成就",
    "T33n1708_01b:0383c06": "他故，成就他見。所言能運載名摩訶衍下，以",
    "T33n1708_01b:0383c07": "如理為能運載。運是遷動義，載是成持義。行",
    "T33n1708_01b:0383c08": "由如理，成持運動，故從生死出到薩婆若，以",
    "T33n1708_01b:0383c09": "無到無出故，具說如彼。六、次第見，是無間道，",
    "T33n1708_01b:0383c10": "為解脫道作次第緣，故言即滅。為金剛便有",
    "T33n1708_01b:0383c11": "堅利之用，故言金剛。亦名定者，以無間道窂",
    "T33n1708_01b:0383c12": "發解脫道，如定發慧。七、解脫見，佛以一切智",
    "T33n1708_01b:0383c13": "見一切法，於一行中行一切行，故名一切行。",
    "T33n1708_01b:0383c14": "自下示其說處。總結七見，如《光讚般若》中說。",
    "T33n1708_01b:0383c15": "今解：不爾。辨觀得失，文別有二：初明妄見，名",
    "T33n1708_01b:0383c16": "之為失；後明正觀，即名為得也。釋其妄見，義",
    "T33n1708_01b:0383c17": "同《本記》。",
    "T33n1708_01b:0383c18": "經：於諸法而不動至亦如也。釋曰：自下第",
    "T33n1708_01b:0383c19": "二明正觀。文別有二：初明方便正觀、後明入",
    "T33n1708_01b:0383c20": "位正觀。此即初也。謂十信已上乃至十迴向",
    "T33n1708_01b:0383c21": "皆作此觀，所觀空理於諸法中平等一味無",
    "T33n1708_01b:0383c22": "動轉相，無動轉故不到。到是生義，以無動故",
    "T33n1708_01b:0383c23": "無生，無生故亦無滅相，無生無滅故亦無有",
    "T33n1708_01b:0383c24": "相，以相無故對何說無相？故言無無相。以此",
    "T33n1708_01b:0383c25": "義故，一切法皆如也。若依前解，而不動等屬",
    "T33n1708_01b:0383c26": "能觀心，即與此文諸法皆如義便不順。",
    "T33n1708_01b:0383c27": "經：是即初地般若波羅蜜。釋曰：第二、明入",
    "T33n1708_01b:0383c28": "位正觀。文別有二：初明正觀、後示說處。前中",
    "T33n1708_01b:0383c29": "有三：初就位讚德、次標名讚德、後據用讚德。",
    "T33n1708_01b:0384a01": "此即初也。釋位如上，意同《本記》。言八萬四千",
    "T33n1708_01b:0384a02": "者，依《俱舍論》三師說，故彼頌曰「有言諸法",
    "T33n1708_01b:0384a03": "蘊，量如彼論說。或隨蘊等言，如實行對治。」論",
    "T33n1708_01b:0384a04": "曰「有諸師言：八萬法蘊，一一量等。」《法蘊足",
    "T33n1708_01b:0384a05": "論》謂彼一一有六千頌，如對法中《法蘊足》說。",
    "T33n1708_01b:0384a06": "或說法蘊隨蘊等言，一一差別數有八萬。謂",
    "T33n1708_01b:0384a07": "蘊處界等一一教門，名一法蘊。如實說者，所",
    "T33n1708_01b:0384a08": "化有情貪嗔等八萬行別，為對治彼八萬行",
    "T33n1708_01b:0384a09": "故，世尊宣說八萬法蘊。若依正理，有三師說，",
    "T33n1708_01b:0384a10": "前二師義同於《俱舍》，彼破《俱舍》第三正義，故",
    "T33n1708_01b:0384a11": "彼論云「此即順成隨蘊等言、無蘊等言，不為",
    "T33n1708_01b:0384a12": "對治有情病行，唐捐而說。」《大毘婆沙》有六師",
    "T33n1708_01b:0384a13": "說，廣如《深密記》。若依《賢劫經》，始從光曜度，終",
    "T33n1708_01b:0384a14": "至分布舍利度，合有三百五十功德門，一一",
    "T33n1708_01b:0384a15": "各修六度，即二千一百。後將二千一百，對彼",
    "T33n1708_01b:0384a16": "十法四大六衰，十十一一皆說二千一百即",
    "T33n1708_01b:0384a17": "二萬一千。又將二萬一千，對四眾生，一多貪、",
    "T33n1708_01b:0384a18": "二多嗔、三多癡、四三毒等分。此四各有二萬",
    "T33n1708_01b:0384a19": "一千，四箇二萬一千即有八萬四千。",
    "T33n1708_01b:0384a20": "經：即載名摩訶衍或有本云「即能運名摩訶衍」。釋曰：第二、",
    "T33n1708_01b:0384a21": "就名讚德。梵音摩訶衍，此云大乘行。此即通",
    "T33n1708_01b:0384a22": "前十地，義亦無失。",
    "T33n1708_01b:0384a23": "經：即滅為金剛亦名定。釋曰：第三約用讚",
    "T33n1708_01b:0384a24": "德。文別有二：初讚等覺、後讚妙覺。此即初",
    "T33n1708_01b:0384a25": "也。謂第十地末後一念，能破二障，如金剛破",
    "T33n1708_01b:0384a26": "物。",
    "T33n1708_01b:0384a27": "經：亦名一切行至波羅蜜中說。釋曰：第二、",
    "T33n1708_01b:0384a28": "別讚妙覺。於一切行中具一切行，故名一切",
    "T33n1708_01b:0384a29": "行，即解脫道也。此解脫道，如《光讚般若波羅",
    "T33n1708_01b:0384b01": "蜜》中說者，示說處也，此即示彼第八卷勘《大般若》。",
    "T33n1708_01b:0384b02": "經：大王是至說名味句。釋曰：第三、讚文字",
    "T33n1708_01b:0384b03": "般若。文別有二：初讚教殊勝、後「大王若菩薩」",
    "T33n1708_01b:0384b04": "下依教發觀。就初文中，若依《本記》有四無",
    "T33n1708_01b:0384b05": "上：一說者無上、二信無上、三所說無上、四",
    "T33n1708_01b:0384b06": "智慧無上，此即大覺所說，故應信受。又彼所",
    "T33n1708_01b:0384b07": "說，符正理故、得勝慧故。今解：不爾。即分為",
    "T33n1708_01b:0384b08": "三：初三同前；第四無上屬所說故，此即第",
    "T33n1708_01b:0384b09": "一說者無上，一切諸佛所說同故。此名味句",
    "T33n1708_01b:0384b10": "差別相者，依大乘宗，聲上假立名味句身，是",
    "T33n1708_01b:0384b11": "不相應行蘊所攝。名詮自性，句詮差別，為二",
    "T33n1708_01b:0384b12": "所依即說為文，具如別章。",
    "T33n1708_01b:0384b13": "經：於恒河沙至何況解一句者。釋曰：第二、",
    "T33n1708_01b:0384b14": "信受無上，此即挍量歎勝。言於恒河沙三千",
    "T33n1708_01b:0384b15": "大千國中者，盛寶之處。一妙高山等，數滿至",
    "T33n1708_01b:0384b16": "千，名為小千。即此小千，數滿至千，名為中",
    "T33n1708_01b:0384b17": "千。即此中千，數滿至千，名為大千。《智度論》",
    "T33n1708_01b:0384b18": "云「二過復三，故言三千。三千重數，故名大",
    "T33n1708_01b:0384b19": "千。」若廣分別，如《深密記》。謂前七寶施等，令",
    "T33n1708_01b:0384b20": "得信行等七賢、預流等四果，不說空故，所以",
    "T33n1708_01b:0384b21": "福少；此經說空，令諸眾生得大菩提，故知勝",
    "T33n1708_01b:0384b22": "也。",
    "T33n1708_01b:0384b23": "經：句非句非非句故。釋曰：第三、所說無上。",
    "T33n1708_01b:0384b24": "文別有三：一明文空、二明文義俱空、三明人",
    "T33n1708_01b:0384b25": "法俱空。此即文空。有二：一句非句，是句性",
    "T33n1708_01b:0384b26": "空，一切名句之體本來無自性也。二非非句",
    "T33n1708_01b:0384b27": "者，非有非無修得，遣有無空。非句是性得，非",
    "T33n1708_01b:0384b28": "非句是脩德，遣性也。",
    "T33n1708_01b:0384b29": "經：般若非句句非般若。釋曰：第二、文義俱",
    "T33n1708_01b:0384c01": "空。般若非句，是義空。句非般若，是文空。文中",
    "T33n1708_01b:0384c02": "求般若不可得，般若中求文不可得，是互無",
    "T33n1708_01b:0384c03": "空。離文無義、離義無文，乃成平等無義。意明",
    "T33n1708_01b:0384c04": "平等，略說互無。",
    "T33n1708_01b:0384c05": "經：般若亦無菩薩。釋曰：第三、人法俱空。此",
    "T33n1708_01b:0384c06": "即法空。應說人空，准可知故，略而不說。就法",
    "T33n1708_01b:0384c07": "空中，文別有二：初約因位以辨法空、後依果",
    "T33n1708_01b:0384c08": "位以釋法空。前中有三：初標、次徵、後釋。此",
    "T33n1708_01b:0384c09": "即標也。謂般若是法、菩薩是人，人中求法不",
    "T33n1708_01b:0384c10": "可得，即是法空。",
    "T33n1708_01b:0384c11": "經：何以故。釋曰：第二、徵也。",
    "T33n1708_01b:0384c12": "經：十地至三十生空故。釋曰：第三、釋法空",
    "T33n1708_01b:0384c13": "也。謂於十地，皆有始生、住生、終生不可得。地",
    "T33n1708_01b:0384c14": "地有三，故成三十。",
    "T33n1708_01b:0384c15": "亦非薩婆若至空故。釋曰：第二、依果釋空。",
    "T33n1708_01b:0384c16": "薩婆若者，此是梵言，翻云一切智。謂般若",
    "T33n1708_01b:0384c17": "非但非菩薩，亦非薩婆若體；非但體空，大乘",
    "T33n1708_01b:0384c18": "行用亦空故。",
    "T33n1708_01b:0384c19": "經：大王至凡夫人也。釋曰：第二、依教發觀。",
    "T33n1708_01b:0384c20": "文別有二：初明倒想觀、後「見三界」下明正觀。",
    "T33n1708_01b:0384c21": "此即初也。謂若菩薩見境者，見實相。見智者，",
    "T33n1708_01b:0384c22": "見觀照。見說者，見文字般若。見受者，於諸",
    "T33n1708_01b:0384c23": "境中有執著故，即非聖見，此即倒想見法，",
    "T33n1708_01b:0384c24": "凡夫人也。",
    "T33n1708_01b:0384c25": "經：見三界至果報之名也。釋曰：第二、明正",
    "T33n1708_01b:0384c26": "觀也。文別有二：初染淨因果以明空相、二「善",
    "T33n1708_01b:0384c27": "男子」下約無聽說以辨空相。前中有二：初明",
    "T33n1708_01b:0384c28": "生死空、後「薩婆若」下明佛果空。前中有二：初",
    "T33n1708_01b:0384c29": "明分段變易二生死空、後「金剛菩薩」下釋空",
    "T33n1708_01b:0385a01": "所由。前中有二：初明分段生死、後顯變易生",
    "T33n1708_01b:0385a02": "死。初後有三：初明果名，而無實體。",
    "T33n1708_01b:0385a03": "經：六識至無色界藏空。釋曰：第二、明業空。",
    "T33n1708_01b:0385a04": "謂欲界中具起六識，起無量欲，發業受生。",
    "T33n1708_01b:0385a05": "此中文意，即說彼業名之為藏，攝藏果故；或",
    "T33n1708_01b:0385a06": "即彼業以為業果，由諸煩惱所發故。",
    "T33n1708_01b:0385a07": "經：三界空至無明藏亦空。釋曰：第三、煩惱",
    "T33n1708_01b:0385a08": "空。此有兩釋：一依《本記》，文有三節：初三界",
    "T33n1708_01b:0385a09": "空者，三界中皮煩惱，謂迷事貪等。次三界根",
    "T33n1708_01b:0385a10": "本亦空者，三界中肉煩惱，謂迷理見等諸空，",
    "T33n1708_01b:0385a11": "與皮為本。後三界本無明藏亦空者，三界中",
    "T33n1708_01b:0385a12": "心煩惱，謂所知障。所有諸空就勝說故但言",
    "T33n1708_01b:0385a13": "無明，通為皮肉為根本故。三界根本亦空六",
    "T33n1708_01b:0385a14": "字，言通肉心二種煩惱。一云：三界空者，結上",
    "T33n1708_01b:0385a15": "業果二段文也。三界根本無明藏亦空者，謂",
    "T33n1708_01b:0385a16": "三界中見修煩惱，就根本說但舉無明。",
    "T33n1708_01b:0385a17": "經：三地九生滅至果報果。釋曰：第二、明變",
    "T33n1708_01b:0385a18": "易生死空。然釋此文，自有兩釋。若依《本記》",
    "T33n1708_01b:0385a19": "即是四種變易生死，無明習為緣，得此果。文",
    "T33n1708_01b:0385a20": "言三地者，一見地，從十迴至三地。除伴者，出",
    "T33n1708_01b:0385a21": "觀見有之執強，故言伴。助道法亦呼為伴也。",
    "T33n1708_01b:0385a22": "二修地，從四地至七地。除羸弱者，出觀見有",
    "T33n1708_01b:0385a23": "執不微弱也。三究竟地，八地至十地。除微細",
    "T33n1708_01b:0385a24": "者，但見有之執不現前，稱之微細也。九生者，",
    "T33n1708_01b:0385a25": "合十地為三地，一地始、住、終三生，此三地為",
    "T33n1708_01b:0385a26": "九生也。此通結上下十地滅前三界無明習",
    "T33n1708_01b:0385a27": "之果報皆空者。明十地所滅，滅無所滅也。無",
    "T33n1708_01b:0385a28": "明或名三界習，故言三界無明習。習之果報，",
    "T33n1708_01b:0385a29": "即十地變易生。智勝色妙，故言變易生。今依",
    "T33n1708_01b:0385b01": "慈恩三藏，釋此文意自有兩說：初三地九生",
    "T33n1708_01b:0385b02": "滅者，攝地分齊，謂八九十三地中皆有始、住、",
    "T33n1708_01b:0385b03": "終三生滅，可得名九生滅。所以者何？前七地",
    "T33n1708_01b:0385b04": "中自有二義：一受分段生，故《智度論》云「七地",
    "T33n1708_01b:0385b05": "菩薩受虫身肉身。」一類菩薩初地以上受變",
    "T33n1708_01b:0385b06": "易生，是故《智度論》云「未捨肉身，入於初地。八",
    "T33n1708_01b:0385b07": "地以上，一切煩惱不現前故，唯受變易。」故云",
    "T33n1708_01b:0385b08": "三地九生滅。後三界中餘無明習果空者，對",
    "T33n1708_01b:0385b09": "緣辨果，謂如《勝鬘》說，無明住地為緣，得三種",
    "T33n1708_01b:0385b10": "意生身，故言餘無明習果報空也。若具分別，",
    "T33n1708_01b:0385b11": "廣如別章。故知《本記》所說三地九生滅者，不",
    "T33n1708_01b:0385b12": "攝十地，以為三地及九生滅。又彼所說，從十",
    "T33n1708_01b:0385b13": "迴向至三地除伴煩惱等者，便違《解深密經》。",
    "T33n1708_01b:0385b14": "彼云「隨眠略有三種：一者害伴，謂於前五地，",
    "T33n1708_01b:0385b15": "不俱生現行煩惱是俱生煩惱現行助伴，彼",
    "T33n1708_01b:0385b16": "於爾時永無後有，是故說名害伴隨眠。二者",
    "T33n1708_01b:0385b17": "羸劣隨眠，謂於第六第七地中微細現行，若",
    "T33n1708_01b:0385b18": "修所伏，不現行故。三者微細隨眠，謂於第八",
    "T33n1708_01b:0385b19": "地以上，從此已去一切煩惱不復現行，唯有",
    "T33n1708_01b:0385b20": "所依所知障為依為依止故。」",
    "T33n1708_01b:0385b21": "經：金剛菩薩至因空故空。釋曰：第二、釋空所",
    "T33n1708_01b:0385b22": "由。此明金剛菩薩得理盡三昧故，二種生死",
    "T33n1708_01b:0385b23": "惑業皆空。所言惑者謂發業煩惱果者，即是",
    "T33n1708_01b:0385b24": "惑所發業。如是惑業皆有生滅，總說為空。有",
    "T33n1708_01b:0385b25": "果空者，惑業所生三者變易果空，因空故空",
    "T33n1708_01b:0385b26": "者，重釋果空所以。由惑業因空故，果亦空",
    "T33n1708_01b:0385b27": "也。",
    "T33n1708_01b:0385b28": "經：薩婆若至或前已空故。釋曰：第二、明佛",
    "T33n1708_01b:0385b29": "果空。文別有二：初智斷空、後三無為空。此即",
    "T33n1708_01b:0385c01": "初也。薩婆若亦空者，即智德空。言滅果空，明",
    "T33n1708_01b:0385c02": "斷德空。斷德有二：一方便淨涅槃、二性淨涅",
    "T33n1708_01b:0385c03": "槃。此即方便也。言惑前已空故性淨涅槃，謂",
    "T33n1708_01b:0385c04": "從本已來自性淨故。故《維摩》云「不斷煩惱受",
    "T33n1708_01b:0385c05": "涅槃」即其事也。",
    "T33n1708_01b:0385c06": "經：佛得三無為果至薩婆若空。釋曰：第二",
    "T33n1708_01b:0385c07": "三無為空。文別有三：初標、次釋、後屬當。言",
    "T33n1708_01b:0385c08": "得三無為者，總標。言智緣滅者，或名擇滅，",
    "T33n1708_01b:0385c09": "擇謂智慧，由智斷障所得滅者，名為擇滅。非",
    "T33n1708_01b:0385c10": "智緣滅者，亦名非擇滅。不由智力所得滅故，",
    "T33n1708_01b:0385c11": "名非智緣滅，如前所說性淨涅槃等。言虛空",
    "T33n1708_01b:0385c12": "者，即虛空無為。謂於真如上無色所現，義說",
    "T33n1708_01b:0385c13": "名虛空。薩婆若果空，第三屬當。謂薩婆若果",
    "T33n1708_01b:0385c14": "無為體上，義說三種。",
    "T33n1708_01b:0385c15": "經：善男子至皆如也。釋曰：第二、約無聽說",
    "T33n1708_01b:0385c16": "以明空相。文有三節：初法、次喻、後合。言無",
    "T33n1708_01b:0385c17": "聽說者，如下經說「若幻化身見幻化，是菩薩",
    "T33n1708_01b:0385c18": "真化。」喻、合可知。",
    "T33n1708_01b:0385c19": "經：大王菩薩至為若此。釋曰：就答初門中",
    "T33n1708_01b:0385c20": "正釋觀空。文別有二：初釋、後結。上來釋訖，",
    "T33n1708_01b:0385c21": "此即結也。文別有二：初結能護體、後「般若」下",
    "T33n1708_01b:0385c22": "結能護用，如經可知。",
    "T33n1708_01b:0385c23": "經：佛說法至菩薩大行。釋曰：第二、時眾得",
    "T33n1708_01b:0385c24": "益。若依《本記》有二種益：一小乘益，謂皆得",
    "T33n1708_01b:0385c25": "法眼淨，謂已見諦。二大乘益，有四：一、性地",
    "T33n1708_01b:0385c26": "者，十信前有性之地；二、得信地，即十信也；",
    "T33n1708_01b:0385c27": "三、十解已上，名為大空，初得空解故；四、十迴",
    "T33n1708_01b:0385c28": "向已上，名為大行，行第一義諦故。今言法眼",
    "T33n1708_01b:0385c29": "淨者，同《本記》。二性地者，地前三賢，以習性道",
    "T33n1708_01b:0386a01": "三種性故。三信地者，初地已上，已得無漏不",
    "T33n1708_01b:0386a02": "壞信故。四大空者，八地菩薩二空觀智常不",
    "T33n1708_01b:0386a03": "退故。五大行者，九地已上，利他故。諸說同",
    "T33n1708_01b:0386a04": "異，不可具述。",
    "T33n1708_01b:0386a05": "仁王經疏卷上末",
    "T33n1708_01b:0386a07": "元文二年四月二十一日於雨中閑居交點",
    "T33n1708_01b:0386a08": "了。",
    "T33n1708_01b:0386a09": "點本云：",
    "T33n1708_01b:0386a10": "天喜三年八月十二日辰時點已。",
    "T33n1708_01b:0386a11": "長講會　講師明範院　聽眾僧經讚。",
    "T33n1708_01b:0386a12": "　　　　　　　　　招提寺五室宗祐",
    "T33n1708_01b:0386a13": "寶永元年九月日書寫之　　如幻　慧嚴",
    "T33n1708_01b:0386a14": "延享改元甲子六月二十二日，溽暑如蒸，拜",
    "T33n1708_01b:0386a15": "寫了，願生生遊般若波羅蜜海者也。"
}