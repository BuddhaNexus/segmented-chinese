{
    "T32n1646_012:0332c02": "成實論卷第十二",
    "T32n1646_012:0332c04": "訶梨跋摩造",
    "T32n1646_012:0332c05": "姚秦三藏鳩摩羅什譯",
    "T32n1646_012:0332c06": "153 滅法心品滅法心品第一百五十三",
    "T32n1646_012:0332c07": "問曰：汝先言滅三心名滅諦。已知滅假名",
    "T32n1646_012:0332c08": "心因緣，今何謂法心，云何當滅？答曰：有實",
    "T32n1646_012:0332c09": "五陰心名為法心。善修空智見五陰空，法",
    "T32n1646_012:0332c10": "心則滅。問曰：行者觀五陰空，謂五陰中無",
    "T32n1646_012:0332c11": "常法、定法、不壞法、不變法、我我所法。以無此",
    "T32n1646_012:0332c12": "法故言其空，非不見五陰。答曰：行者亦不",
    "T32n1646_012:0332c13": "見五陰。所以者何？行者斷有為緣心，得無",
    "T32n1646_012:0332c14": "為緣心，是故行者不見五陰，但見陰滅。又",
    "T32n1646_012:0332c15": "若見五陰，則不名為空，以陰不空故，如",
    "T32n1646_012:0332c16": "是空智則不具足。問曰：行者見色，以無我",
    "T32n1646_012:0332c17": "故空，如經中說：行者見此色空乃至見此",
    "T32n1646_012:0332c18": "識空。當知非無色等諸陰。答曰：有如是",
    "T32n1646_012:0332c19": "言，但非清淨。如《法印經》中說：行者見色等",
    "T32n1646_012:0332c20": "無常敗壞虛誑厭離之相，是亦名空，但未",
    "T32n1646_012:0332c21": "是清淨。是人於後見五陰滅，是觀乃淨，故",
    "T32n1646_012:0332c22": "知見諸陰滅。問曰：以有為緣智何故不得",
    "T32n1646_012:0332c23": "清淨？答曰：行者或時起五陰相，故假名心",
    "T32n1646_012:0332c24": "還生，是故有為緣心不得清淨。若證諸陰",
    "T32n1646_012:0332c25": "滅，則五陰不復現前，成假名因緣滅故，假",
    "T32n1646_012:0332c26": "名想則不隨逐。譬如有樹，剪伐焚燒灰炭",
    "T32n1646_012:0332c27": "都盡，樹想乃滅不復隨逐，是事亦爾。又佛",
    "T32n1646_012:0332c28": "語羅陀：汝破裂散壞眾生令不現在。又",
    "T32n1646_012:0332c29": "一經說：汝羅陀破裂散壞色乃至識令不",
    "T32n1646_012:0333a01": "現在。故知若壞眾生是假名空，若破壞色",
    "T32n1646_012:0333a02": "是名法空。又二種觀，空觀、無我觀。空觀者，不",
    "T32n1646_012:0333a03": "見假名眾生。如人見瓶以無水故空，如",
    "T32n1646_012:0333a04": "是見五陰中無人故空。若不見法，是名無",
    "T32n1646_012:0333a05": "我。又經中說：得無我智則正解脫。故知色",
    "T32n1646_012:0333a06": "性滅、受想行識性滅，是名無我，無我即是",
    "T32n1646_012:0333a07": "無性。問曰：若以無性名無我者，今五陰實",
    "T32n1646_012:0333a08": "無耶？答曰：五陰實無，以世諦故有。所以者",
    "T32n1646_012:0333a09": "何？佛說諸行盡皆如幻如化，以世諦故",
    "T32n1646_012:0333a10": "有，非實有也。又經中說第一義空，此義以",
    "T32n1646_012:0333a11": "第一義諦故空，非世諦故空。第一義者，所謂",
    "T32n1646_012:0333a12": "色空無所有，乃至識空無所有。是故若人",
    "T32n1646_012:0333a13": "觀色等法空，是名見第一義空。問曰：若五",
    "T32n1646_012:0333a14": "陰以世諦故有，何故說色等法是真諦耶？",
    "T32n1646_012:0333a15": "答曰：為眾生故說。有人於五陰中生真實",
    "T32n1646_012:0333a16": "想，為是故說五陰以第一義故空。問曰：經",
    "T32n1646_012:0333a17": "中不說有業有果報，但作者不可得耶？答",
    "T32n1646_012:0333a18": "曰：此因諸法說作者不可得，是說假名",
    "T32n1646_012:0333a19": "空。如經中說：諸法但假名字。假名字者，所",
    "T32n1646_012:0333a20": "謂無明因緣諸行乃至老死諸苦集滅。以此",
    "T32n1646_012:0333a21": "語故，知五陰亦第一義故無。又《大空經》中說：",
    "T32n1646_012:0333a22": "若人言此老死、某老死，若人說身即是神、",
    "T32n1646_012:0333a23": "若說身異神異，此言異而義同。若有此見，",
    "T32n1646_012:0333a24": "非我弟子、非梵行者。若遮某老死則破",
    "T32n1646_012:0333a25": "假名，遮此老死則破五陰。又說生緣老死",
    "T32n1646_012:0333a26": "名為中道，當知第一義故說無老死，世諦",
    "T32n1646_012:0333a27": "故說生緣老死。又如過瓶相則第一義",
    "T32n1646_012:0333a28": "故無瓶，如是過色等法則第一義故無色。",
    "T32n1646_012:0333a29": "又經中說：若法是誑即是虛妄，若法非誑即",
    "T32n1646_012:0333b01": "名為實。諸有為法皆變異，故悉名為誑，誑",
    "T32n1646_012:0333b02": "故虛妄，虛妄故非真實有。如偈說：",
    "T32n1646_012:0333b03": "「世間虛妄縛，　　狀如決定相，",
    "T32n1646_012:0333b04": "實無見似有，　　深觀則皆無。」",
    "T32n1646_012:0333b05": "當知諸陰亦空。又見滅諦故說名得道，故",
    "T32n1646_012:0333b06": "知滅是第一義有，非諸陰也。若諸陰實有，行",
    "T32n1646_012:0333b07": "者亦應見而得道，而實不然，故知五陰非",
    "T32n1646_012:0333b08": "第一義有。又以陰滅為實，故知諸陰非實，",
    "T32n1646_012:0333b09": "不可言諸陰是實、無陰亦實。又所有見法",
    "T32n1646_012:0333b10": "皆以癡故，如人眼不可誑則不見幻。如",
    "T32n1646_012:0333b11": "是若無愚癡則不見諸陰，是故諸陰非第",
    "T32n1646_012:0333b12": "一義有。又經中說：隨有我即是動處，而陰",
    "T32n1646_012:0333b13": "中有我。如阿難說：因法成我，謂因色陰乃",
    "T32n1646_012:0333b14": "至識陰。又如諸上座比丘問差摩伽：汝說",
    "T32n1646_012:0333b15": "何事為我？差摩伽言：我不說色是我、不",
    "T32n1646_012:0333b16": "說離色是我，乃至識亦如是，但於五陰中",
    "T32n1646_012:0333b17": "我慢未斷。此經意以學人或時散亂念故",
    "T32n1646_012:0333b18": "則起我慢，若攝心念，五陰滅我慢即滅。如",
    "T32n1646_012:0333b19": "花非但根莖枝葉為華，亦不離此為華。如",
    "T32n1646_012:0333b20": "是非色等是我，亦不離色等是我。如是",
    "T32n1646_012:0333b21": "滅我因緣則我慢不起，故知諸陰亦空。又",
    "T32n1646_012:0333b22": "行者應滅一切相證於無相，若實有相何",
    "T32n1646_012:0333b23": "為不念？非如外道離於色時，知實有色",
    "T32n1646_012:0333b24": "但不憶念。行者要見色等諸陰滅盡，見滅",
    "T32n1646_012:0333b25": "盡故名入無相，故知色等非第一義。又隨",
    "T32n1646_012:0333b26": "有五陰則有我心，當知無五陰故我心",
    "T32n1646_012:0333b27": "則滅，是故諸陰皆空。又《水沫經》中佛說：若",
    "T32n1646_012:0333b28": "人見水聚沫，諦觀察之知非真實。比丘亦",
    "T32n1646_012:0333b29": "爾，若正觀色陰，即知虛誑無牢無堅敗壞",
    "T32n1646_012:0333c01": "之相。觀受如泡、想如野馬、行如芭蕉、識",
    "T32n1646_012:0333c02": "如幻，亦復如是。此中五喻皆示空義。所以",
    "T32n1646_012:0333c03": "者何？眼見水沫消時還無，泡等亦爾，故知",
    "T32n1646_012:0333c04": "諸陰非真實有。又若佛弟子深厭生死，皆以",
    "T32n1646_012:0333c05": "見法本來不生，無所有故。若見無常，則但",
    "T32n1646_012:0333c06": "能生敗壞苦相；若見無性無餘相故，則能",
    "T32n1646_012:0333c07": "具足行苦，具此三苦名得解脫，當知一切",
    "T32n1646_012:0333c08": "諸法皆空。又空是解脫門，此空非但是眾",
    "T32n1646_012:0333c09": "生空，亦有法空。如說眼生時無所從來、",
    "T32n1646_012:0333c10": "滅時無所至處，則知過去未來眼空，現在",
    "T32n1646_012:0333c11": "眼亦以四大分別故空。如佛說眼肉形中",
    "T32n1646_012:0333c12": "所有堅依堅名為地等，若得此空則說無",
    "T32n1646_012:0333c13": "所有。又說一切諸行斷故名斷性、離故名",
    "T32n1646_012:0333c14": "離性、滅故名滅性，故知一切諸行皆滅。若",
    "T32n1646_012:0333c15": "實有諸行，則無正斷離滅。滅名為無，當",
    "T32n1646_012:0333c16": "知第一義故諸行皆無，但以世諦故有諸",
    "T32n1646_012:0333c17": "行。",
    "T32n1646_012:0333c18": "154 滅盡品滅盡品第一百五十四",
    "T32n1646_012:0333c19": "若緣泥洹是名空心。問曰：泥洹無法，心何",
    "T32n1646_012:0333c20": "所緣？答曰：是心緣無所有，是事先明，為知",
    "T32n1646_012:0333c21": "泥洹故。問曰：此空心於何處滅？答曰：二處",
    "T32n1646_012:0333c22": "滅，一入無心定中滅、二入無餘泥洹斷相",
    "T32n1646_012:0333c23": "續時滅。所以者何？因緣滅故此心則滅，無心",
    "T32n1646_012:0333c24": "定中以緣滅故滅，斷相續時以業盡故滅。",
    "T32n1646_012:0333c25": "論者言：行者若能滅此三心，則諸業煩惱永",
    "T32n1646_012:0333c26": "不復起。問曰：何故不起？答曰：是人具足無",
    "T32n1646_012:0333c27": "我故業煩惱滅，如燈煙墨有所依處則住，",
    "T32n1646_012:0333c28": "無依處則不住也。如是若有我心依處，",
    "T32n1646_012:0333c29": "業煩惱則集，無則不集。又無漏正見燒盡",
    "T32n1646_012:0334a01": "諸相令無有餘，如劫火燒地等無餘，以",
    "T32n1646_012:0334a02": "無相故，諸業煩惱則不復集。又有我心者",
    "T32n1646_012:0334a03": "則業煩惱集，阿羅漢通達空智、無我心故",
    "T32n1646_012:0334a04": "則不復集。問曰：是人雖新業不集，以故業",
    "T32n1646_012:0334a05": "故何得不生？答曰：是人以正智慧壞此業，",
    "T32n1646_012:0334a06": "故不能得報，如焦種子不復能生。又若無",
    "T32n1646_012:0334a07": "愛心則諸業不能得報，如地無潤則種不",
    "T32n1646_012:0334a08": "生。又此行者於諸識處悉滅諸相，識無所",
    "T32n1646_012:0334a09": "依故無生處，如種無依則不得生。又業煩",
    "T32n1646_012:0334a10": "惱具故能受身、不具則滅，是人無煩惱故",
    "T32n1646_012:0334a11": "因緣不具，雖有諸業不能受生。又眾生",
    "T32n1646_012:0334a12": "以煩惱故受諸趣身，以受身故，諸業於中",
    "T32n1646_012:0334a13": "能與果報。若無煩惱則不受身，不受身",
    "T32n1646_012:0334a14": "故，諸業云何能與果報？如人負債，恃勢力",
    "T32n1646_012:0334a15": "則債主不能得便。行者亦爾，若不在生死，",
    "T32n1646_012:0334a16": "雖有諸業不能與報。又如人被縛，餘人",
    "T32n1646_012:0334a17": "則能隨意毀辱。如是眾生為煩惱所縛，隨",
    "T32n1646_012:0334a18": "業多少皆能與報；得解脫者則不能得",
    "T32n1646_012:0334a19": "便。又自業能與果報，是人行空行故，於諸",
    "T32n1646_012:0334a20": "法中無有自相，是故諸業不能與報。如",
    "T32n1646_012:0334a21": "以兒為奴則無有財分，此亦如是。又煩惱",
    "T32n1646_012:0334a22": "力能轉諸業，煩惱勢盡則諸業不轉，如輪",
    "T32n1646_012:0334a23": "雖在動，勢盡故則不復轉。又煩惱力能變諸",
    "T32n1646_012:0334a24": "業，如母愛子血變為乳，愛心滅故則不復",
    "T32n1646_012:0334a25": "變。如是煩惱力故業能與報，離則不能。又",
    "T32n1646_012:0334a26": "是人以戒定慧等功德修身，勢力大故諸業",
    "T32n1646_012:0334a27": "不能得便，是故雖有故業不能與報。如",
    "T32n1646_012:0334a28": "是此人故業，現在少償、新業不造，如火燒",
    "T32n1646_012:0334a29": "薪，薪盡則滅。是人亦爾，以不受故滅。滅三",
    "T32n1646_012:0334b01": "心故，於一切諸苦永得解脫。是故智者應",
    "T32n1646_012:0334b02": "滅三心。",
    "T32n1646_012:0334b03": "道諦聚定論155 定因品道諦聚定論中定因品第一百五十五",
    "T32n1646_012:0334b04": "論者言：今論道諦。道諦者，謂八直聖道，正",
    "T32n1646_012:0334b05": "見乃至正定。是八聖道略說有二，一名三",
    "T32n1646_012:0334b06": "昧及具、二名為智。今當論三昧。問曰：三",
    "T32n1646_012:0334b07": "昧何等相？答曰：心住一處是三昧相。問曰：",
    "T32n1646_012:0334b08": "是心云何得住一處？答曰：隨所多習於此",
    "T32n1646_012:0334b09": "處住，若不多習則速捨離。問曰：當云何習？",
    "T32n1646_012:0334b10": "答曰：隨所樂習。問曰：云何能樂？答曰：身心",
    "T32n1646_012:0334b11": "麁重名苦，以猗法除身心麁重相則能生",
    "T32n1646_012:0334b12": "樂。問曰：云何生猗？答曰：以歡喜因緣故身",
    "T32n1646_012:0334b13": "心調適。問曰：云何生喜？答曰：從念三寶及",
    "T32n1646_012:0334b14": "聞法等心悅故生。問曰：云何心悅？答曰：",
    "T32n1646_012:0334b15": "從清淨持戒心不悔生。問曰：已說三昧因，",
    "T32n1646_012:0334b16": "今三昧復是誰因？答曰：是如實智因。如實智",
    "T32n1646_012:0334b17": "者，謂空智也。如說行者如是攝心，清淨心",
    "T32n1646_012:0334b18": "除蓋心，住心不動心，則能如實知苦聖諦",
    "T32n1646_012:0334b19": "集滅道聖諦。是故欲得如實智者，當勤精",
    "T32n1646_012:0334b20": "進修習三昧。散心者尚不能得世間經書",
    "T32n1646_012:0334b21": "工巧等利，何況能得出世間利？故知一切世",
    "T32n1646_012:0334b22": "間出世間利，皆以定心故得。又一切妙善皆",
    "T32n1646_012:0334b23": "由正智，一切鄙惡皆由邪智。如經中說：無",
    "T32n1646_012:0334b24": "明為首，無慚愧隨從，起一切惡。以明為首，",
    "T32n1646_012:0334b25": "慚愧隨從，起一切善。而三昧是正智慧因，",
    "T32n1646_012:0334b26": "故知一切妙善皆因三昧，是故當勤精進修",
    "T32n1646_012:0334b27": "習。",
    "T32n1646_012:0334b28": "156 定相品定相品第一百五十六",
    "T32n1646_012:0334b29": "問曰：汝說心住一處是三昧相。三昧與心",
    "T32n1646_012:0334c01": "為一為異？答曰：三昧與心不異。有人說，",
    "T32n1646_012:0334c02": "三昧與心異，心得三昧則住一處。雖有此",
    "T32n1646_012:0334c03": "言，是義不然。若心得三昧能於緣中住者，",
    "T32n1646_012:0334c04": "是三昧亦住緣中，亦應更因餘三昧住，如",
    "T32n1646_012:0334c05": "是無窮是事不可。若是三昧自然住者，心亦",
    "T32n1646_012:0334c06": "如是，不應因三昧住。是故若言三昧異",
    "T32n1646_012:0334c07": "心，於義無益。又受想等諸心數法亦於緣",
    "T32n1646_012:0334c08": "中住，此復更因何法故住？是事應說。若受",
    "T32n1646_012:0334c09": "想等各有三昧，即同先過。又經中但說一",
    "T32n1646_012:0334c10": "心是三昧相，不說心得三昧故住，故知不",
    "T32n1646_012:0334c11": "然。又言一心則不明餘法，如先說，隨心",
    "T32n1646_012:0334c12": "樂處於此緣住。當知心邊無別三昧，隨心",
    "T32n1646_012:0334c13": "久住名為三昧。問曰：是三昧為有漏、為無",
    "T32n1646_012:0334c14": "漏？答曰：三昧二種，有漏、無漏。世間諸禪定是",
    "T32n1646_012:0334c15": "有漏，入法位時諸三昧名無漏。所以者何？",
    "T32n1646_012:0334c16": "是時名為如實知見。爾時二種亦名三昧，",
    "T32n1646_012:0334c17": "亦名為慧，攝心故名三昧，如實知故名慧。",
    "T32n1646_012:0334c18": "攝心有三種，善、不善、無記，是中以善攝心",
    "T32n1646_012:0334c19": "為三昧，非不善、無記。此三昧亦有二種，一",
    "T32n1646_012:0334c20": "是解脫因、一非解脫因，解脫因者名為定",
    "T32n1646_012:0334c21": "根。有論師言，但無漏定名為定根。是語不",
    "T32n1646_012:0334c22": "然，若有漏無漏能為解脫因者，皆名定根。",
    "T32n1646_012:0334c23": "是三昧隨住緣故分別三種，小、大、無量。心",
    "T32n1646_012:0334c24": "少時住，若見小緣，是為小；餘二亦爾。又隨",
    "T32n1646_012:0334c25": "時故有三種相，制相、發相、捨相。心退沒時",
    "T32n1646_012:0334c26": "應用發相，心掉動時應用制相，心調適時",
    "T32n1646_012:0334c27": "應用捨相。如金師治金，或炙或漬或時捨",
    "T32n1646_012:0334c28": "置，若常炙則消、常漬則生、若常捨置則不",
    "T32n1646_012:0334c29": "調柔。行者心亦如是，若動不制則常散亂，",
    "T32n1646_012:0335a01": "若沒不發則復懈怠，若適不捨則還不適。",
    "T32n1646_012:0335a02": "又如調馬，若疾則制、若遲則策、若調則捨，",
    "T32n1646_012:0335a03": "行者調心亦復如是。又此三昧有三種方",
    "T32n1646_012:0335a04": "便，入定方便、住定方便、起定方便。如法入",
    "T32n1646_012:0335a05": "定是入定方便，在定不動是住定方便，如",
    "T32n1646_012:0335a06": "法起定是起定方便。問曰：云何得此三種",
    "T32n1646_012:0335a07": "方便？答曰：行者取自心相，如是制、如是發、",
    "T32n1646_012:0335a08": "如是捨，則能入定，住、出亦爾。問曰：但直取",
    "T32n1646_012:0335a09": "定何用方便？答曰：若不生此三種方便，則",
    "T32n1646_012:0335a10": "有過咎，不得隨意，欲入則起、欲起還入，",
    "T32n1646_012:0335a11": "有此等過。又以利為損、以損為利，如見",
    "T32n1646_012:0335a12": "少淨色及少光明謂得大利，若念無常苦",
    "T32n1646_012:0335a13": "空等心不得樂反謂為損。問曰：行者何故",
    "T32n1646_012:0335a14": "或有得定或不得耶？答曰：得定因緣有四，",
    "T32n1646_012:0335a15": "一今世勤習、二前身有緣、三善取定相、四",
    "T32n1646_012:0335a16": "聞隨定法。又修定四種，一常勤習而不一心",
    "T32n1646_012:0335a17": "行、二一心行而不常修習、三亦常修習亦",
    "T32n1646_012:0335a18": "一心行、四不常習不一心行。又有四種，有",
    "T32n1646_012:0335a19": "多善少慧、有少善多慧、有多善多慧、有少",
    "T32n1646_012:0335a20": "善少慧。於此中第三行者必能得定，第四",
    "T32n1646_012:0335a21": "必不能得，第一第二若調等則得。",
    "T32n1646_012:0335a22": "157 三三昧品三三昧品第一百五十七",
    "T32n1646_012:0335a23": "問曰：經中說三三昧，一分修三昧、共分修三",
    "T32n1646_012:0335a24": "昧、聖正三昧。何者是耶？答曰：一分修者，若",
    "T32n1646_012:0335a25": "修定不修慧、或修慧不修定。共分修者，",
    "T32n1646_012:0335a26": "若修定亦修慧，是世間三昧，在煖等法",
    "T32n1646_012:0335a27": "中。聖正三昧者，若入法位能證滅諦，則名",
    "T32n1646_012:0335a28": "聖正。何以知之？如長老比丘說行者以定",
    "T32n1646_012:0335a29": "修心，因慧能遮煩惱；以慧修心，因定能",
    "T32n1646_012:0335b01": "遮煩惱；以定慧修心，因性得解脫，性謂",
    "T32n1646_012:0335b02": "斷性離性滅性。又若定慧一時具足，故名聖",
    "T32n1646_012:0335b03": "正，如以定慧得解脫名俱解脫。問曰：有人",
    "T32n1646_012:0335b04": "言，一分修者，若因三昧能見光明不見諸",
    "T32n1646_012:0335b05": "色，若見諸色不見光明。共分修者，謂能見",
    "T32n1646_012:0335b06": "色亦見光明。聖正者，謂學無學所得三昧。",
    "T32n1646_012:0335b07": "是事云何？答曰：無有經說：唯見光明而不",
    "T32n1646_012:0335b08": "見色，經中但說我本曾見光明亦見諸色，",
    "T32n1646_012:0335b09": "今失光明亦不見色。又汝應說因緣，何故",
    "T32n1646_012:0335b10": "能見光明而不見色？如是等故，汝說非也。",
    "T32n1646_012:0335b11": "問曰：又經中說三三昧，空、無相、無願。是三三",
    "T32n1646_012:0335b12": "昧云何差別？答曰：若行者不見眾生亦不",
    "T32n1646_012:0335b13": "見法，是名為空。如是空中無相可取，此",
    "T32n1646_012:0335b14": "空即是無相。空中無所願求，是空即名無",
    "T32n1646_012:0335b15": "願。是故此三一義。問曰：若爾，何故說三？答",
    "T32n1646_012:0335b16": "曰：是空之能，謂應修空。修空得利，謂不見",
    "T32n1646_012:0335b17": "相。不見相故無相，無相故不願，不願故",
    "T32n1646_012:0335b18": "不受身，不受身故脫一切苦。如是等利皆",
    "T32n1646_012:0335b19": "以修空故得，是故說三。問曰：有論師言，若",
    "T32n1646_012:0335b20": "三昧以空無我行是名為空，若行無常苦",
    "T32n1646_012:0335b21": "因集生緣道如行出是名無願，若行滅正",
    "T32n1646_012:0335b22": "妙離是名無相。是事云何？答曰：汝言行無",
    "T32n1646_012:0335b23": "常苦名無願者，此則不然。所以者何？佛常",
    "T32n1646_012:0335b24": "自說：若無常即是苦，若苦即是無我，知無",
    "T32n1646_012:0335b25": "我則不復願。故知亦以空故不願。若說行",
    "T32n1646_012:0335b26": "因集生緣名無願者，此或可爾。所以者何？",
    "T32n1646_012:0335b27": "經中說：見所有生相皆是滅相，則生厭離。",
    "T32n1646_012:0335b28": "又道中不應有無願行。所以者何？願是愛",
    "T32n1646_012:0335b29": "分。如經說：上中下願，道中不生貪愛。是故",
    "T32n1646_012:0335c01": "不應有無願行。又經中說：五陰滅故名滅。",
    "T32n1646_012:0335c02": "當知隨無五陰是名為空，空即是滅，是中",
    "T32n1646_012:0335c03": "無願以愛身故願，故知此三一義不應差",
    "T32n1646_012:0335c04": "別。問曰：又經中說三三昧，空空、無願無願、無",
    "T32n1646_012:0335c05": "相無相。何者是耶？答曰：以空見五陰空，",
    "T32n1646_012:0335c06": "更以一空能空此空，是名空空。以無願",
    "T32n1646_012:0335c07": "厭患五陰，更以無願厭此無願，是名無願",
    "T32n1646_012:0335c08": "無願。以無相見五陰寂滅，更以無相不",
    "T32n1646_012:0335c09": "取無相，是名無相無相。問曰：有論師言，是",
    "T32n1646_012:0335c10": "三三昧名有漏。是事云何？答曰：此非有漏。",
    "T32n1646_012:0335c11": "所以者何？是時無漏能使故。又此三昧於",
    "T32n1646_012:0335c12": "空等勝，云何當是有漏？問曰：若空等三三",
    "T32n1646_012:0335c13": "昧實是智慧，何故名三昧耶？答曰：諸三昧",
    "T32n1646_012:0335c14": "差別故。又三昧能生如實知見，故名三昧，",
    "T32n1646_012:0335c15": "果中說因故。問曰：有論師言，是空空等三三",
    "T32n1646_012:0335c16": "昧，但無學人得，非餘人。是事云何？答曰：",
    "T32n1646_012:0335c17": "學人亦應得。所以者何？行者應證有漏",
    "T32n1646_012:0335c18": "無漏一切法滅，是故學人亦應當證無漏法",
    "T32n1646_012:0335c19": "滅。",
    "T32n1646_012:0335c20": "158 四修定品四修定品第一百五十八",
    "T32n1646_012:0335c21": "有修定為現在樂、有修定為知見、有修",
    "T32n1646_012:0335c22": "定為慧分別、有修定為漏盡。若三昧能得",
    "T32n1646_012:0335c23": "現在樂，謂第二禪等。何以知之？佛說第二",
    "T32n1646_012:0335c24": "禪，謂從三昧生喜樂為名，不為餘法，",
    "T32n1646_012:0335c25": "如入舍衛城為飯食故。問曰：初禪亦有喜",
    "T32n1646_012:0335c26": "樂，何故不說有現樂耶？答曰：初禪雜諸覺",
    "T32n1646_012:0335c27": "觀，能散心故，不說現樂。問曰：第二禪亦有",
    "T32n1646_012:0335c28": "喜等能亂心法，何故名樂？答曰：先滅諸",
    "T32n1646_012:0335c29": "覺深攝心故，說喜等為樂。但以行苦故，",
    "T32n1646_012:0336a01": "一切名苦。又初禪中苦麁，二禪等中苦細，苦",
    "T32n1646_012:0336a02": "細故得名為樂。問曰：第二禪等亦有後世樂",
    "T32n1646_012:0336a03": "行，何故但說為現在樂？答曰：如為阿闍世",
    "T32n1646_012:0336a04": "王說現在沙門果。又以近故說，又為破五",
    "T32n1646_012:0336a05": "欲樂故說現在樂。若人貪著五欲樂故不",
    "T32n1646_012:0336a06": "得諸禪，為是故說：汝等若能離五欲樂，當",
    "T32n1646_012:0336a07": "得勝現在樂。又諸佛不讚受後身故，不",
    "T32n1646_012:0336a08": "說後樂。又世間人言在家人樂，非出家",
    "T32n1646_012:0336a09": "人，是故佛說此是出家人現在樂也。又是四",
    "T32n1646_012:0336a10": "修定皆為現樂，以初受名故獨說現樂。問",
    "T32n1646_012:0336a11": "曰：若是四修定能成種種利，何故但說此四",
    "T32n1646_012:0336a12": "利耶？答曰：利有二種，世間利、出世間利。第",
    "T32n1646_012:0336a13": "二修定為世間利，所謂知見，知名八除入、十",
    "T32n1646_012:0336a14": "一切入等利，見名五神通等利。所以者何？是",
    "T32n1646_012:0336a15": "利眼見故名為見，是事因取光明故成，故",
    "T32n1646_012:0336a16": "為知見。說光明相二，是出世間利。以慧分",
    "T32n1646_012:0336a17": "別五陰，名慧分別，故經中說。慧分別者，行",
    "T32n1646_012:0336a18": "者若生諸受諸覺諸想皆能別知。別知受",
    "T32n1646_012:0336a19": "者，謂觸因緣受。無有受者、別知覺者，此",
    "T32n1646_012:0336a20": "計我覺，云何令無？謂分別男女等假名",
    "T32n1646_012:0336a21": "想。破此想故則無諸覺，如經說：諸覺何",
    "T32n1646_012:0336a22": "因？所謂為想。故知但破想故則無諸覺。諸",
    "T32n1646_012:0336a23": "覺無故，諸受亦無。故知破假名故名慧分",
    "T32n1646_012:0336a24": "別，以慧分別故得漏盡。如經中說：行者觀",
    "T32n1646_012:0336a25": "五陰生滅相，故能證陰滅。故知一切世間出",
    "T32n1646_012:0336a26": "世間利皆攝在四中。問曰：有論師言，第四禪",
    "T32n1646_012:0336a27": "中能得阿羅漢果無礙道，名為漏盡。是事云",
    "T32n1646_012:0336a28": "何？答曰：是中無有差別因緣，但第四禪中",
    "T32n1646_012:0336a29": "無礙道名為漏盡非餘，是故不然。又修定",
    "T32n1646_012:0336b01": "為三種利，一為現樂、二為知見、三為斷結。",
    "T32n1646_012:0336b02": "或說為二，如說為畢竟盡故、善清淨故、生",
    "T32n1646_012:0336b03": "死盡故、分利種種性故。是有眼者說道，",
    "T32n1646_012:0336b04": "是中前三說斷，後一說知，佛於此中不",
    "T32n1646_012:0336b05": "說現樂。",
    "T32n1646_012:0336b06": "159 四無量定品四無量定品第一百五十九",
    "T32n1646_012:0336b07": "慈悲喜捨。慈名與瞋相違善心，如善知識",
    "T32n1646_012:0336b08": "為善知識常求利安。行者亦爾，為一切眾",
    "T32n1646_012:0336b09": "生常求安樂，是故此人與一切眾生為善",
    "T32n1646_012:0336b10": "知識。問曰：何謂善知識相？答曰：常相為求",
    "T32n1646_012:0336b11": "今世後世利益安樂，終不相違求無益事。行",
    "T32n1646_012:0336b12": "者亦爾，但為眾生求安樂事，不求非安",
    "T32n1646_012:0336b13": "樂事。悲名與惱相違慈心。所以者何？亦為",
    "T32n1646_012:0336b14": "眾生求安樂故。問曰：瞋惱有何差別？答曰：",
    "T32n1646_012:0336b15": "心中生瞋念，欲撾打害此眾生。從瞋起身",
    "T32n1646_012:0336b16": "口業，則名為惱。又瞋為惱因，懷瞋心者",
    "T32n1646_012:0336b17": "必能行惱。喜名嫉妬相違慈心，妬名見他",
    "T32n1646_012:0336b18": "好事心不忍則生嫉恚。行者見一切眾生",
    "T32n1646_012:0336b19": "得增益事生大歡喜，如自得利。問曰：此三",
    "T32n1646_012:0336b20": "皆是慈耶？答曰：即是慈心，差別三種。所以",
    "T32n1646_012:0336b21": "者何？不瞋名慈，有人雖能不瞋，而見苦",
    "T32n1646_012:0336b22": "眾生不能生悲。若能於一切眾生中深行",
    "T32n1646_012:0336b23": "慈心，如人見子遭急苦惱，爾時慈心轉名",
    "T32n1646_012:0336b24": "為悲。或有人於他苦中能生悲心，而不能",
    "T32n1646_012:0336b25": "於他增益事中生歡喜心。何以知之？有人",
    "T32n1646_012:0336b26": "見怨賊苦尚或生悲，見子得勝己事而",
    "T32n1646_012:0336b27": "不能喜。行者見一切眾生得增益事，生歡",
    "T32n1646_012:0336b28": "喜心如己無異，是名為喜。故知慈心差別",
    "T32n1646_012:0336b29": "為悲喜。問曰：何所捨故名捨？答曰：隨見",
    "T32n1646_012:0336c01": "怨親則慈心不等，於親則重、於中不如、於",
    "T32n1646_012:0336c02": "怨轉薄，悲喜亦爾。是故行者欲令心等，於",
    "T32n1646_012:0336c03": "親捨親、於怨捨怨，然後於一切眾生慈心",
    "T32n1646_012:0336c04": "平等，悲喜亦爾。故經中說：為斷憎愛修習",
    "T32n1646_012:0336c05": "捨心。問曰：若爾，則無別捨心，但以心平等",
    "T32n1646_012:0336c06": "故名為捨。答曰：我先說慈心差別為悲喜",
    "T32n1646_012:0336c07": "等，又慈心以下中上法故有三種，能令此",
    "T32n1646_012:0336c08": "三平等故名為捨，如說以上慈心修習",
    "T32n1646_012:0336c09": "二禪。問曰：以何方便得此慈心？答曰：後",
    "T32n1646_012:0336c10": "當說瞋恚過患，知此過患已常修慈心。",
    "T32n1646_012:0336c11": "又見慈心利益功德，如經中說：行慈心者",
    "T32n1646_012:0336c12": "臥安覺安、不見惡夢，天護人愛，不毒不兵、",
    "T32n1646_012:0336c13": "水火不喪。如是一切從瞋生業無如之何，",
    "T32n1646_012:0336c14": "聞此利益故能修習。又行者生念：我起瞋",
    "T32n1646_012:0336c15": "恚自受果報，非餘人受，故應不瞋而修",
    "T32n1646_012:0336c16": "慈心。又行者思量：我以少惡加人則自受",
    "T32n1646_012:0336c17": "多惡，百陪不啻，故應離惡。又經中說五",
    "T32n1646_012:0336c18": "種除瞋因緣，常當憶念。又瞋恚非是行者",
    "T32n1646_012:0336c19": "所宜。又當念前人利益善事，除捨惡事",
    "T32n1646_012:0336c20": "則瞋恚息。又當觀前人本末因緣，此人先",
    "T32n1646_012:0336c21": "世或為我母，懷妊生育為我勤苦，或為我",
    "T32n1646_012:0336c22": "父兄弟妻子，云何當瞋？又念：來世或當為",
    "T32n1646_012:0336c23": "我父母兄弟，或作羅漢緣覺諸佛，云何可",
    "T32n1646_012:0336c24": "瞋？又見惡人以行惡故兩世受苦，是故不",
    "T32n1646_012:0336c25": "瞋。又深觀前人體性善惡，若惡人加惡何",
    "T32n1646_012:0336c26": "故生瞋？如火燒人不應瞋也。又見前人為",
    "T32n1646_012:0336c27": "煩惱所逼不得自在，猶如鬼著，何為生",
    "T32n1646_012:0336c28": "瞋？又隨以何因緣修習忍辱，應念此法",
    "T32n1646_012:0336c29": "則瞋恚息、慈心增長。忍功德者，謂行者生",
    "T32n1646_012:0337a01": "念：我若瞋他即為凡鄙，與彼無異，是故應",
    "T32n1646_012:0337a02": "忍。如佛說偈：譬如調象，能堪刀箭，我亦如",
    "T32n1646_012:0337a03": "是，能忍諸惡。又偈說：惡口罵詈，毀辱瞋恚，",
    "T32n1646_012:0337a04": "小人不堪，如石雨鳥；惡口罵詈，毀辱瞋恚，",
    "T32n1646_012:0337a05": "大人堪受，如花雨象。是故應忍。又以此惡",
    "T32n1646_012:0337a06": "事迴為功德，以從諸惡成功德故。又行者",
    "T32n1646_012:0337a07": "知此眾生愚癡無識，猶如嬰兒，不應瞋也。",
    "T32n1646_012:0337a08": "以此方便能修慈心。問曰：云何修悲？答曰：",
    "T32n1646_012:0337a09": "行者見諸眾生樂少苦多，故生悲心：我當",
    "T32n1646_012:0337a10": "云何於苦眾生更加諸苦？又見眾生深貪",
    "T32n1646_012:0337a11": "著樂，則生念言：我今云何斷他所願？故生",
    "T32n1646_012:0337a12": "悲心。又見苦眾生以現苦故苦，見樂眾生",
    "T32n1646_012:0337a13": "以無常故苦，是故一切眾生皆有苦分，或",
    "T32n1646_012:0337a14": "早或晚無得脫者，以是因緣故生悲心。問",
    "T32n1646_012:0337a15": "曰：云何修喜？答曰：行者見嫉他利者是凡",
    "T32n1646_012:0337a16": "鄙相，是故修喜。作如是念：我應與眾生樂，",
    "T32n1646_012:0337a17": "他今自得則是助我，故應生喜。又見此嫉",
    "T32n1646_012:0337a18": "妬空無所益，不能損他，但反自害。又如",
    "T32n1646_012:0337a19": "經說嫉妬之過，欲離此過故生歡喜。問",
    "T32n1646_012:0337a20": "曰：云何行捨？答曰：見不等心過欲，令心",
    "T32n1646_012:0337a21": "等，是故行捨。又行者見貪恚心過，故修行",
    "T32n1646_012:0337a22": "捨。問曰：是無量心在何地中？答曰：皆在三",
    "T32n1646_012:0337a23": "界。問曰：有論師言，從三禪以上無喜根。是",
    "T32n1646_012:0337a24": "事云何？答曰：我不說喜心是喜根性，但為",
    "T32n1646_012:0337a25": "利他，心喜不濁，故名為喜。是四無量皆是",
    "T32n1646_012:0337a26": "慧性。問曰：云何於無色界有四無量心？",
    "T32n1646_012:0337a27": "以色相故分別眾生，彼中壞裂色相，云何",
    "T32n1646_012:0337a28": "當有？答曰：無色眾生亦可分別，如經中說：",
    "T32n1646_012:0337a29": "當作有色及無色等。又經中說：修慈極遠",
    "T32n1646_012:0337b01": "得遍淨報，修悲極遠得空處報，修喜極遠",
    "T32n1646_012:0337b02": "得識處報，修捨極遠得無所有處報。故知無",
    "T32n1646_012:0337b03": "色中亦有無量。問曰：一一地中有一無量",
    "T32n1646_012:0337b04": "心，非想非非想處無耶？答曰：一切處有一",
    "T32n1646_012:0337b05": "切，但修上慈故生遍淨處，以諸業生相似",
    "T32n1646_012:0337b06": "果報故。謂求樂眾生者還得樂報，悲亦如",
    "T32n1646_012:0337b07": "是。由有身故多集諸苦，虛空中無色故，識",
    "T32n1646_012:0337b08": "處心於緣中深樂住故。捨極無所有處者，行",
    "T32n1646_012:0337b09": "者為想所疲惓故入無所有處。非想非非",
    "T32n1646_012:0337b10": "想處亦無量，但以細微不了故不說。又",
    "T32n1646_012:0337b11": "一切處有一切，隨多故說，遍淨中慈最上故，",
    "T32n1646_012:0337b12": "如是等。又諸禪定中，四無量心受果報勝，",
    "T32n1646_012:0337b13": "以眾生緣故。問曰：有論師言，是四無量但",
    "T32n1646_012:0337b14": "緣欲界眾生。是事云何？答曰：何故不緣餘",
    "T32n1646_012:0337b15": "眾生耶？應說因緣。佛於無量經中說，行",
    "T32n1646_012:0337b16": "者慈心普覆四方上下一切眾生。色無色界",
    "T32n1646_012:0337b17": "眾生亦有無常敗壞墮諸惡趣，何故不緣？",
    "T32n1646_012:0337b18": "問曰：有論師言，但生欲界行者能現入無",
    "T32n1646_012:0337b19": "量。是事云何？答曰：一切處生皆能現入。問",
    "T32n1646_012:0337b20": "曰：若彼中生亦能現入，則福不應盡，常",
    "T32n1646_012:0337b21": "生彼中。答曰：如彼中亦現入禪等，諸餘善",
    "T32n1646_012:0337b22": "法而亦有退沒，慈等亦爾。問曰：若有此理，",
    "T32n1646_012:0337b23": "何不速退？答曰：有如是業，雖有退因緣",
    "T32n1646_012:0337b24": "而不速退，如欲天等雖有善業亦生惡",
    "T32n1646_012:0337b25": "道，是事亦爾。問曰：行慈三昧者，何故兵刃",
    "T32n1646_012:0337b26": "水火不能害耶？答曰：是善福深厚，諸惡不",
    "T32n1646_012:0337b27": "加，亦為諸天所守護故。問曰：經說與慈",
    "T32n1646_012:0337b28": "俱修覺意，有漏無漏云何俱修？答曰：是慈",
    "T32n1646_012:0337b29": "與覺意相順，如經中說：若人一心聽法則",
    "T32n1646_012:0337c01": "能斷五蓋修七覺意，不可聽法亦修覺",
    "T32n1646_012:0337c02": "意。又經中說：汝等比丘修習慈心，我保汝",
    "T32n1646_012:0337c03": "得阿那含果。慈心雖不斷結，先以慈心",
    "T32n1646_012:0337c04": "集諸福德，智慧利故得聖道慧能斷諸結，",
    "T32n1646_012:0337c05": "故說修慈得阿那含。與慈修覺亦復如是。",
    "T32n1646_012:0337c06": "問曰：阿羅漢斷眾生想，云何行無量心？答",
    "T32n1646_012:0337c07": "曰：阿羅漢雖入慈心，不能集成慈業，以",
    "T32n1646_012:0337c08": "不受生故。問曰：諸佛世尊大悲云何？答曰：",
    "T32n1646_012:0337c09": "諸佛世尊有如是不思議智，雖知諸法畢",
    "T32n1646_012:0337c10": "竟空，而能行大悲深於凡夫，但不得定眾",
    "T32n1646_012:0337c11": "生相。問曰：悲與大悲有何差別？答曰：悲名",
    "T32n1646_012:0337c12": "但心憐愍，能成辦事故名大悲。所以者何？",
    "T32n1646_012:0337c13": "菩薩見眾生苦，為盡此苦勤修精進，又於",
    "T32n1646_012:0337c14": "無量劫修習所成，故名大悲。又以智眼見",
    "T32n1646_012:0337c15": "眾生苦，決定發心要當除滅，故名大悲。又",
    "T32n1646_012:0337c16": "多所利益故名大悲，亦無障礙故名大",
    "T32n1646_012:0337c17": "悲。所以者何？悲心或念他惡故生障礙，大",
    "T32n1646_012:0337c18": "悲於種種深惡通達無礙。又悲心或有厚",
    "T32n1646_012:0337c19": "薄不等，一切平等故名大悲。又自捨己利",
    "T32n1646_012:0337c20": "但求利他故名大悲，悲不如是，是名差",
    "T32n1646_012:0337c21": "別。如是慈等於佛皆名為大，但以悲能救",
    "T32n1646_012:0337c22": "苦是故獨說。",
    "T32n1646_012:0337c23": "160 五聖枝三昧品五聖枝三昧品第一百六十",
    "T32n1646_012:0337c24": "經中說五聖枝三昧，謂喜、樂、清淨心、明相、觀",
    "T32n1646_012:0337c25": "相。喜是初禪，二禪喜相同，故名為一枝；第三",
    "T32n1646_012:0337c26": "禪以離喜樂別為一枝；第四禪中清淨心",
    "T32n1646_012:0337c27": "名第三枝。依此三枝能生明相、觀相。是",
    "T32n1646_012:0337c28": "明相與觀相為因，能壞裂五陰、觀五陰空，",
    "T32n1646_012:0337c29": "故名觀相。能至泥洹，故名為聖。問曰：經",
    "T32n1646_012:0338a01": "中說聖五智三昧。何者是耶？答曰：佛自說",
    "T32n1646_012:0338a02": "行者作是念：我此三昧聖清淨，是名初智。此",
    "T32n1646_012:0338a03": "三昧非凡夫所近，是智者所讚，是第二智。",
    "T32n1646_012:0338a04": "此三昧寂滅妙離故得，是第三智。此三昧現",
    "T32n1646_012:0338a05": "在樂、後得樂報，是第四智。此三昧我一心入",
    "T32n1646_012:0338a06": "一心出，是第五智。佛示定中亦有智慧，非",
    "T32n1646_012:0338a07": "但繫心。行者修習定時若生煩惱，於中生",
    "T32n1646_012:0338a08": "智除此煩惱，欲令三昧為聖清淨，是名初",
    "T32n1646_012:0338a09": "智。聖清淨者，謂非凡夫所近，是智者所讚。",
    "T32n1646_012:0338a10": "非凡夫者，謂諸聖人以得智故不名凡夫。",
    "T32n1646_012:0338a11": "此智能破假名，是第二智。薄諸煩惱貪等",
    "T32n1646_012:0338a12": "煩惱滅故名寂滅，寂滅故妙，離諸煩惱故",
    "T32n1646_012:0338a13": "得名為離，得此皆是離欲道，是第三智。隨",
    "T32n1646_012:0338a14": "證煩惱斷，得安隱寂滅，離熱樂故名現樂",
    "T32n1646_012:0338a15": "後樂。現樂名離煩惱樂，後樂謂泥洹樂，是",
    "T32n1646_012:0338a16": "第四智。行者常行無相心，故常一心出入，",
    "T32n1646_012:0338a17": "是第五智。是故若未生此第五智者應生，",
    "T32n1646_012:0338a18": "若生即得三昧果。",
    "T32n1646_012:0338a19": "161 六三昧品六三昧品第一百六十一",
    "T32n1646_012:0338a20": "問曰：經中說六三昧，有一相修為一相、有",
    "T32n1646_012:0338a21": "一相修為種種相、有一相修為一相種種",
    "T32n1646_012:0338a22": "相、種種相修亦如是。何者是耶？答曰：一相",
    "T32n1646_012:0338a23": "者應是禪定，禪定於一緣中一心行故。種",
    "T32n1646_012:0338a24": "種相應是知見，知諸法種種性故，於五陰",
    "T32n1646_012:0338a25": "等諸法中方便故。問曰：云何一相修為一",
    "T32n1646_012:0338a26": "相？答曰：若人因定還能生定者是。一相修",
    "T32n1646_012:0338a27": "為種種相者，若人因定能生知見者是。一",
    "T32n1646_012:0338a28": "相修為一相種種相者，若人因定能生禪",
    "T32n1646_012:0338a29": "定及五陰方便者是。種種相修亦如是。問",
    "T32n1646_012:0338b01": "曰：有論師言，一相修為一相者，若人因第",
    "T32n1646_012:0338b02": "四禪證阿羅漢果是也。一相修為種種相",
    "T32n1646_012:0338b03": "者，若人因第四禪證五神通者是。一相",
    "T32n1646_012:0338b04": "修為一相種種相者，若人因第四禪證阿",
    "T32n1646_012:0338b05": "羅漢果及五神通者是。種種相修為種種相",
    "T32n1646_012:0338b06": "者，若人因五枝三昧證阿羅漢果及五神",
    "T32n1646_012:0338b07": "通者是。餘二亦爾。是義云何？答曰：應說",
    "T32n1646_012:0338b08": "因緣，何故第四禪及阿羅漢果是一相五枝",
    "T32n1646_012:0338b09": "三昧，及五神通名種種相？又五枝不可為",
    "T32n1646_012:0338b10": "依，五枝三昧是四禪明相觀相，云何依此",
    "T32n1646_012:0338b11": "得阿羅漢果？所以者何？要依一禪得阿羅",
    "T32n1646_012:0338b12": "漢果，又亦不應依明相得阿羅漢果，是",
    "T32n1646_012:0338b13": "故非也。問曰：有人說，六種入定，順入、逆入、",
    "T32n1646_012:0338b14": "逆順入、順超、逆超、逆順超。是事云何？答曰：有",
    "T32n1646_012:0338b15": "論師言，行者欲趣滅盡定故，次第入出諸",
    "T32n1646_012:0338b16": "禪，是故不應若逆若順若逆順及超越等。",
    "T32n1646_012:0338b17": "五種入出得何利耶？行者欲至滅盡定，",
    "T32n1646_012:0338b18": "必應次第入，亦應次第起。又若得上地，",
    "T32n1646_012:0338b19": "何故更入下地？下地刺棘。如人不復樂小",
    "T32n1646_012:0338b20": "兒戲，又如人以巧不復樂拙，是事亦應如",
    "T32n1646_012:0338b21": "是。又若說超越，是事不然，經中但說次第",
    "T32n1646_012:0338b22": "入諸禪定。行者若能超至第三，何故不能",
    "T32n1646_012:0338b23": "超至四五？若言力勢齊此，如人登梯，可",
    "T32n1646_012:0338b24": "超一桄、不能超二。此喻亦不必定，又大",
    "T32n1646_012:0338b25": "力人能至四桄，亦有能越百步，是故不",
    "T32n1646_012:0338b26": "然。經中雖說佛入泥洹時逆順超越入諸",
    "T32n1646_012:0338b27": "禪定，此經與正義相違，不可信受。雖有此",
    "T32n1646_012:0338b28": "言，是義不然。所以者何？若說行者趣滅盡",
    "T32n1646_012:0338b29": "定，但應順入，不須五種。行者若欲直趣",
    "T32n1646_012:0338c01": "滅定，是則不須。若欲自試心於禪定中",
    "T32n1646_012:0338c02": "能自在不退，故逆順出入超越。如人乘馬，",
    "T32n1646_012:0338c03": "若對敵陣則不須盤，若欲調習，於閑",
    "T32n1646_012:0338c04": "時則可。若言下地刺棘不應入者，不以",
    "T32n1646_012:0338c05": "下地勝後便入，以是行者所行道故。若言",
    "T32n1646_012:0338c06": "如人不樂小兒戲者，或以因緣為小兒",
    "T32n1646_012:0338c07": "戲，如老伎人終日舞戲，非情所樂，為教習",
    "T32n1646_012:0338c08": "故。如是聖人逆順出入超越諸禪，欲示天",
    "T32n1646_012:0338c09": "人及諸神仙諸禪定中自在力故。又佛入泥",
    "T32n1646_012:0338c10": "洹時，欲以深妙禪定熏修舍利，故自在",
    "T32n1646_012:0338c11": "入出逆順超越。又人見佛入無餘泥洹，則",
    "T32n1646_012:0338c12": "厭惡一切諸有為法，是故佛現珍愛此法。",
    "T32n1646_012:0338c13": "汝言此經違正義者，是事不然。汝言何故",
    "T32n1646_012:0338c14": "不能超至四者，菩薩藏中說超越相，從初",
    "T32n1646_012:0338c15": "禪起入滅盡定，從滅盡定起乃至入散心",
    "T32n1646_012:0338c16": "中，以心力大故能如是。",
    "T32n1646_012:0338c17": "162 七三昧品七三昧品第一百六十二",
    "T32n1646_012:0338c18": "論者言：有七依，依初禪得漏盡，乃至依無",
    "T32n1646_012:0338c19": "所有處得漏盡。依名因此七處得聖智慧，",
    "T32n1646_012:0338c20": "如說攝心能生實智。有人但得禪定謂",
    "T32n1646_012:0338c21": "之為足，是故佛言此非足也，應依此定更",
    "T32n1646_012:0338c22": "求勝法，謂盡諸漏，故說為依。問曰：云何依",
    "T32n1646_012:0338c23": "此禪定得盡諸漏？答曰：佛說行者隨以何",
    "T32n1646_012:0338c24": "相何緣入初禪，是行者不復憶念是相是",
    "T32n1646_012:0338c25": "緣，但觀初禪中所有諸色若受想行識，如病",
    "T32n1646_012:0338c26": "如癰如箭，痛惱無常苦空無我，如是觀時",
    "T32n1646_012:0338c27": "心生厭離解脫諸漏。乃至無所有處亦如",
    "T32n1646_012:0338c28": "是，但三空處無色可觀。行者見欲界憒亂、",
    "T32n1646_012:0338c29": "初禪寂滅，然後乃得。是故佛言：勿念初禪",
    "T32n1646_012:0339a01": "寂滅樂相，但觀初禪五陰八種過患。餘依亦",
    "T32n1646_012:0339a02": "爾。問曰：欲界何故不說依耶？答曰：《須尸摩",
    "T32n1646_012:0339a03": "經》中說，除七依更有得聖道處，故知欲界",
    "T32n1646_012:0339a04": "亦有。問曰：有人言，依初禪邊未到地得阿",
    "T32n1646_012:0339a05": "羅漢果。是事云何？答曰：不然。若未到地有",
    "T32n1646_012:0339a06": "依，是則有過。若能得未到地，何故不入初",
    "T32n1646_012:0339a07": "禪？是故不然。問曰：非想非非想處何故不",
    "T32n1646_012:0339a08": "說依耶？答曰：彼中不了，定多慧少，故不說",
    "T32n1646_012:0339a09": "有依。七想定即七依也。問曰：佛何故說七",
    "T32n1646_012:0339a10": "依名七想定？答曰：外道無真智，故但依止",
    "T32n1646_012:0339a11": "想，一切依止皆為想所污不為解脫，故名",
    "T32n1646_012:0339a12": "想定。聖人能破壞想，但依此定直取漏盡，",
    "T32n1646_012:0339a13": "故名為依，如說行者觀此諸法如病如癰",
    "T32n1646_012:0339a14": "等。非想非非想處亦以想不了，故不說想",
    "T32n1646_012:0339a15": "定。",
    "T32n1646_012:0339a16": "163 八解脫品八解脫品第一百六十三",
    "T32n1646_012:0339a17": "論者言：經中說八解脫，初內色想觀外色，行",
    "T32n1646_012:0339a18": "者以此解脫破壞諸色。何以知之？第二解",
    "T32n1646_012:0339a19": "脫中說內無色想觀外色，以破內色故言",
    "T32n1646_012:0339a20": "內無色想，故知行者於初解脫中漸壞身",
    "T32n1646_012:0339a21": "色。至第二解脫中，內色已壞但有外色。第",
    "T32n1646_012:0339a22": "三解脫中外色亦壞，故不見內外色，是名",
    "T32n1646_012:0339a23": "色空。如《波羅延經》中說：壞裂色相斷滅諸",
    "T32n1646_012:0339a24": "欲，內外無見，我問是事。四解脫中說心",
    "T32n1646_012:0339a25": "識空，如《六種經》中說：若比丘於五種中深",
    "T32n1646_012:0339a26": "生厭離，餘但有識。當知是中四解脫壞裂",
    "T32n1646_012:0339a27": "諸識。第八解脫一切滅盡。所以者何？若滅",
    "T32n1646_012:0339a28": "色滅心，則有為都滅，是名阿羅漢果。以如",
    "T32n1646_012:0339a29": "是次第乃得滅盡，是名八解脫。有人言，初",
    "T32n1646_012:0339b01": "二解脫是不淨，第三解脫名淨。此事不然。",
    "T32n1646_012:0339b02": "所以者何？是名解脫，無有以不淨觀而得",
    "T32n1646_012:0339b03": "解脫，淨觀亦無解脫，但以空觀能得解脫。",
    "T32n1646_012:0339b04": "又外道能得淨不淨觀，而不名得解脫。問",
    "T32n1646_012:0339b05": "曰：外道亦能壞裂色相，此事云何？答曰：外",
    "T32n1646_012:0339b06": "道以信解觀破壞色相，非空觀也。所以",
    "T32n1646_012:0339b07": "者何？如用信解觀，見身已死，棄之塚間，",
    "T32n1646_012:0339b08": "虫狩食等。問曰：外道離色得無色定，應",
    "T32n1646_012:0339b09": "有無色解脫。答曰：外道雖有無色定，以",
    "T32n1646_012:0339b10": "貪著故不名解脫。聖人因無色定，能觀",
    "T32n1646_012:0339b11": "四陰病等八事，故名解脫。問曰：汝說滅定",
    "T32n1646_012:0339b12": "是阿羅漢果，此事不然。所以者何？學人亦名",
    "T32n1646_012:0339b13": "得八解脫。汝說滅定名為漏盡，然則學人",
    "T32n1646_012:0339b14": "應得漏盡。答曰：經中總相說滅，不分別言",
    "T32n1646_012:0339b15": "是心滅、是煩惱滅。如經中說：二種滅，一滅、",
    "T32n1646_012:0339b16": "二次第滅。二種泥洹，一現在泥洹、二究竟泥",
    "T32n1646_012:0339b17": "洹。亦說二種安隱，一安隱、二第一安隱。得",
    "T32n1646_012:0339b18": "安隱者亦二種，一得安隱、二得第一安隱。",
    "T32n1646_012:0339b19": "是故學人所得非真實滅。又經中說：若比",
    "T32n1646_012:0339b20": "丘能入滅定，一切事訖。若滅定非羅漢果，",
    "T32n1646_012:0339b21": "則不應說一切事訖。問曰：學人實不得",
    "T32n1646_012:0339b22": "八解脫耶？答曰：經中說學人得九次第定，",
    "T32n1646_012:0339b23": "不說得滅盡。行者若得滅盡，而不能入",
    "T32n1646_012:0339b24": "諸禪定，名慧解脫。若能入諸禪定，而不得",
    "T32n1646_012:0339b25": "滅盡，是名身證。若二俱得，名俱解脫。所以",
    "T32n1646_012:0339b26": "者何？諸漏是一分障，禪定法是一分得，解",
    "T32n1646_012:0339b27": "脫二分名俱解脫。問曰：諸次第中滅、諸解",
    "T32n1646_012:0339b28": "脫中滅，有異耶？答曰：名同而義異。次第中滅",
    "T32n1646_012:0339b29": "名心心數滅，解脫中滅名諸煩惱滅。如經",
    "T32n1646_012:0339c01": "中說：諸行次第滅，謂入初禪語言滅，入二",
    "T32n1646_012:0339c02": "禪覺觀滅，入三禪喜滅，入四禪樂滅，入",
    "T32n1646_012:0339c03": "空處色相滅，入識處空相滅，入無所有處",
    "T32n1646_012:0339c04": "識相滅，入非想非非想處無所有想滅，入",
    "T32n1646_012:0339c05": "滅盡定諸想受滅。於此諸滅更有勝滅，所",
    "T32n1646_012:0339c06": "謂行者於貪恚癡心厭得解脫。問曰：云何",
    "T32n1646_012:0339c07": "知次第中心心數滅、解脫中諸煩惱滅？答曰：",
    "T32n1646_012:0339c08": "滅名雖同，義應有異。次第中說想受滅，解",
    "T32n1646_012:0339c09": "脫中說無明觸受滅。所以者何？從假名生",
    "T32n1646_012:0339c10": "受，破假名則滅，次第中不爾。諸經中如是",
    "T32n1646_012:0339c11": "差別，若直說行者得滅盡則一切事訖，當",
    "T32n1646_012:0339c12": "知為證泥洹時諸煩惱滅，不說心心數滅。",
    "T32n1646_012:0339c13": "問曰：若八解脫是滅煩惱法，則一切阿羅",
    "T32n1646_012:0339c14": "漢悉皆應得。答曰：皆得，但不能入；若得",
    "T32n1646_012:0339c15": "諸禪定則能得入。問曰：行者若無禪定，",
    "T32n1646_012:0339c16": "云何能得身心空及盡諸煩惱？答曰：是人",
    "T32n1646_012:0339c17": "有定而不能證，更有如電三昧，因是三昧",
    "T32n1646_012:0339c18": "得盡煩惱。如經中說：我見比丘欲取衣",
    "T32n1646_012:0339c19": "時有煩惱，取衣已即無煩惱。如是等。所以",
    "T32n1646_012:0339c20": "者何？心如電、三昧如金剛，真智能破煩惱。",
    "T32n1646_012:0339c21": "又此義，佛第三力中說，所謂諸禪解脫三昧",
    "T32n1646_012:0339c22": "入垢淨差別如實知，於中禪名四禪。有人",
    "T32n1646_012:0339c23": "言，四禪、四無色定皆名為禪，解脫名八解脫，",
    "T32n1646_012:0339c24": "三昧名一念中如電三昧，入名禪解脫三昧",
    "T32n1646_012:0339c25": "中得自在力。如舍利弗說：我於七覺中能",
    "T32n1646_012:0339c26": "自在出入。故知慧解脫阿羅漢有諸禪定，",
    "T32n1646_012:0339c27": "但不能入，深修習故能自在入。問曰：阿羅",
    "T32n1646_012:0339c28": "漢何故有不深修習諸禪定者？答曰：是人",
    "T32n1646_012:0339c29": "得道，所作已辦，樂行捨心，故不善習。若無",
    "T32n1646_012:0340a01": "捨心，則入定無難。如經中說：行者善修四",
    "T32n1646_012:0340a02": "如意足，能吹雪山令為塵末，何況死無明",
    "T32n1646_012:0340a03": "耶！故知八解脫中說漏盡滅，非入定滅。又",
    "T32n1646_012:0340a04": "經中說：有明性、有空性、有無邊虛空性、有",
    "T32n1646_012:0340a05": "無邊識性、有無所有性、有非想非非想性、",
    "T32n1646_012:0340a06": "有滅性。因闇故有明性，因不空故有空",
    "T32n1646_012:0340a07": "性，因色故有無邊虛空性，因無邊虛空性",
    "T32n1646_012:0340a08": "故有無邊識性，因無邊識故有無所有",
    "T32n1646_012:0340a09": "性，因無所有故有非想非非想性，因五陰",
    "T32n1646_012:0340a10": "故有滅性。若不能破壞五陰假名相，是名",
    "T32n1646_012:0340a11": "為闇；若能破壞五陰假名，則名明性。如佛",
    "T32n1646_012:0340a12": "教一比丘：汝於空諸行中，當觀諸行空，",
    "T32n1646_012:0340a13": "自調伏心。如人持燈入空室中所見皆",
    "T32n1646_012:0340a14": "空，行者取色證此色滅，是名空性。外道因",
    "T32n1646_012:0340a15": "無邊虛空處得離色，乃至因非想非非想",
    "T32n1646_012:0340a16": "處離無所有處。因諸陰有滅性者，行者",
    "T32n1646_012:0340a17": "所有思量、所有作起皆滅為妙，是名因諸",
    "T32n1646_012:0340a18": "陰有滅性。問曰：是諸性依何定得？答曰：",
    "T32n1646_012:0340a19": "經中說，明性乃至非想非非想性，皆以自",
    "T32n1646_012:0340a20": "行入定故得，謂行緣有為道故得。所以者",
    "T32n1646_012:0340a21": "何？緣色初智是名明性。第二性亦取色，取",
    "T32n1646_012:0340a22": "已分別令空，如是乃至非想非非想性、滅性。",
    "T32n1646_012:0340a23": "入滅性，一切有為法空故得，是中滅盡諸",
    "T32n1646_012:0340a24": "有為故，故知此中說滅名為漏盡泥洹。",
    "T32n1646_012:0340a25": "問曰：此諸解脫在何地中？答曰：行者欲",
    "T32n1646_012:0340a26": "破壞色，或依欲界繫定、或依色界定",
    "T32n1646_012:0340a27": "能得色空，一切地中能得心空。問曰：此",
    "T32n1646_012:0340a28": "解脫，幾有漏、幾無漏？答曰：是空性故，一切無",
    "T32n1646_012:0340a29": "漏。",
    "T32n1646_012:0340b01": "164 八勝品八勝品第一百六十四",
    "T32n1646_012:0340b02": "初勝處，內色想見外色少若好若醜，於是",
    "T32n1646_012:0340b03": "諸色勝知勝見，故名勝處。第二內色想見外",
    "T32n1646_012:0340b04": "色多，第三內無色想見外色少，第四內無",
    "T32n1646_012:0340b05": "色想見外色多，第五內無色想見外青色青",
    "T32n1646_012:0340b06": "形青光，如憂摩伽花、如真青染波羅㮈衣，",
    "T32n1646_012:0340b07": "第六見黃、第七見赤、第八見白。行者見如是",
    "T32n1646_012:0340b08": "等無量諸色。所以者何？非但有此青等四",
    "T32n1646_012:0340b09": "色，以略說故，有八勝處。行者若能以空壞",
    "T32n1646_012:0340b10": "裂諸色，爾時名為勝處。問曰：誰能得此？答",
    "T32n1646_012:0340b11": "曰：是佛弟子，非餘人也。問曰：是八勝處在",
    "T32n1646_012:0340b12": "何地中？答曰：在欲色界。問曰：為有漏、為無",
    "T32n1646_012:0340b13": "漏？答曰：先是有漏，以空壞色則名無漏。問",
    "T32n1646_012:0340b14": "曰：何故此法獨名勝處？答曰：此是行者所",
    "T32n1646_012:0340b15": "貪著處，是故佛為弟子說名勝處，示勝此",
    "T32n1646_012:0340b16": "緣故。",
    "T32n1646_012:0340b17": "165 初禪品初禪品第一百六十五",
    "T32n1646_012:0340b18": "九次第定，四禪、四無色定及滅盡定。初禪",
    "T32n1646_012:0340b19": "者，如經中說：行者離諸欲諸惡不善法，有覺",
    "T32n1646_012:0340b20": "有觀離生喜樂入初禪。問曰：應但說初",
    "T32n1646_012:0340b21": "禪相，何故乃說離諸欲耶？答曰：有人謗言，",
    "T32n1646_012:0340b22": "世間無有能離欲者，以世人皆處五欲中",
    "T32n1646_012:0340b23": "故，無人眼不見色、耳不聞聲、鼻不嗅香、",
    "T32n1646_012:0340b24": "舌不知味、身不覺觸，故說離欲。欲名欲",
    "T32n1646_012:0340b25": "心，非是色等，如說色等諸物不名為欲。何",
    "T32n1646_012:0340b26": "以知之？有精進者，色等猶在而能斷欲。又",
    "T32n1646_012:0340b27": "經中說：色等是分不名為欲，是中貪心則名",
    "T32n1646_012:0340b28": "為欲。若生貪心則求諸欲，求欲因緣故",
    "T32n1646_012:0340b29": "有貪恚鞭杖殺害惡法隨逐，如《火因經》中",
    "T32n1646_012:0340c01": "說因愛生求等，故知離貪欲，故名為離欲。",
    "T32n1646_012:0340c02": "有人言，離色等五欲名為離欲，離惡不善",
    "T32n1646_012:0340c03": "法名離五蓋。初禪近散亂心故名有覺。又",
    "T32n1646_012:0340c04": "此行者定力未成，散亂心發故名有覺。如",
    "T32n1646_012:0340c05": "經中說：我行有覺有觀行。當知佛說散心",
    "T32n1646_012:0340c06": "為覺，是覺漸微攝心轉深則名為觀。隨定",
    "T32n1646_012:0340c07": "成就，心不多散，是時名觀。是觀隨逐行者",
    "T32n1646_012:0340c08": "至禪中間，若離覺觀得喜名離生喜，是喜",
    "T32n1646_012:0340c09": "初得能利益身故名為樂。是離覺觀喜住",
    "T32n1646_012:0340c10": "一緣中，是名為禪。是禪為覺觀所亂，故得",
    "T32n1646_012:0340c11": "異身果報，以下中上差別故，有梵眾天、",
    "T32n1646_012:0340c12": "梵輔天、大梵天。問曰：若離覺觀喜名初禪",
    "T32n1646_012:0340c13": "者，則不復以五枝為初禪。若離覺觀，與",
    "T32n1646_012:0340c14": "第二禪有何差別？又經中說：初禪有覺有",
    "T32n1646_012:0340c15": "觀，猗樂異、喜亦異。若喜即是樂，則七覺",
    "T32n1646_012:0340c16": "意中不應別說猗覺意也。答曰：汝言初禪",
    "T32n1646_012:0340c17": "無五枝，是事不然，不說五枝是初禪性，",
    "T32n1646_012:0340c18": "初禪近地有此覺觀故名為枝。問曰：若",
    "T32n1646_012:0340c19": "近地有法數為枝者，初禪亦近五欲，則應",
    "T32n1646_012:0340c20": "說為枝。答曰：五欲不名為近，此行者心已",
    "T32n1646_012:0340c21": "離故。又初禪次第不起欲心。又五欲不住",
    "T32n1646_012:0340c22": "為初禪枝。枝名為因，因即是分，如聖道",
    "T32n1646_012:0340c23": "分集會具等。覺觀亦爾，是初禪因。若行者定",
    "T32n1646_012:0340c24": "心於緣中退，還取定相攝心於緣憶念本",
    "T32n1646_012:0340c25": "相，是名覺觀。故知覺觀是初禪因。第二禪",
    "T32n1646_012:0340c26": "中定心已成，是故不以覺觀為因，亦二",
    "T32n1646_012:0340c27": "禪次第不生覺觀。若汝說初禪與覺觀俱，",
    "T32n1646_012:0340c28": "是亦不然，從初禪起次生覺觀，以雜",
    "T32n1646_012:0340c29": "覺觀故名為俱。如與弟子俱行，雖小相",
    "T32n1646_012:0341a01": "遠亦名為俱。又此地中有生因緣，故名有",
    "T32n1646_012:0341a02": "覺觀。如鬼病人，雖不發時亦名為病。是人",
    "T32n1646_012:0341a03": "為鬼所污，有緣還發故名為病。又樂受即",
    "T32n1646_012:0341a04": "是喜，但差別說。亦從猗別說為樂，如經中",
    "T32n1646_012:0341a05": "說得身猗則受樂。問曰：若爾，初禪何故",
    "T32n1646_012:0341a06": "說五枝耶？答曰：隨時說五，如七覺意得",
    "T32n1646_012:0341a07": "時節故名十四覺意。是中說有身猗心猗，",
    "T32n1646_012:0341a08": "而實無身猗，但心樂故身亦受樂。喜亦如",
    "T32n1646_012:0341a09": "是，初來在身名為喜，樂喜初得相故名為",
    "T32n1646_012:0341a10": "樂，後但名喜以時異故。又無別猗法，但",
    "T32n1646_012:0341a11": "喜生時身心無麁重法，柔軟調適，故名曰猗。",
    "T32n1646_012:0341a12": "如病四大滅，無病四大生，是人名樂，猗亦",
    "T32n1646_012:0341a13": "如是。又於除滅中亦說名猗，如經中說：諸",
    "T32n1646_012:0341a14": "行次第滅，如入初禪語言滅，乃至入滅盡",
    "T32n1646_012:0341a15": "定諸想受滅，是故無別猗法。若說初禪與",
    "T32n1646_012:0341a16": "覺觀相應，是亦不然。所以者何？經中說：行",
    "T32n1646_012:0341a17": "者若入初禪則語言滅，覺觀是語言因，云何",
    "T32n1646_012:0341a18": "有語言因而語言滅？若謂覺觀猶在但語言",
    "T32n1646_012:0341a19": "滅者，若人在欲界心不語言時亦名為",
    "T32n1646_012:0341a20": "滅。問曰：若初禪中無覺觀者，應名為聖默",
    "T32n1646_012:0341a21": "然。而佛但說二禪為聖默然，不說初禪。故",
    "T32n1646_012:0341a22": "知初禪應有覺觀。答曰：以近覺觀故不",
    "T32n1646_012:0341a23": "說默然，非覺觀相應故不說也。又經中說：",
    "T32n1646_012:0341a24": "初禪有音聲刺，故不說默然。問曰：初禪何",
    "T32n1646_012:0341a25": "故以音聲為刺？答曰：初禪住定心，弱如花",
    "T32n1646_012:0341a26": "上水。第二禪等住定心，強如漆漆木。又觸",
    "T32n1646_012:0341a27": "等亦名為初禪刺，以觸能令起初禪故。二",
    "T32n1646_012:0341a28": "禪等不爾。所以者何？以初禪中諸識不滅",
    "T32n1646_012:0341a29": "故，第二禪等五識滅故。",
    "T32n1646_012:0341b01": "成實論卷第十二"
}