{
    "T51n2098_001:1092c03": "古清涼傳序",
    "T51n2098_001:1092c05": "夫。紫府名山。七佛師棲真之處。清涼聖境。萬",
    "T51n2098_001:1092c06": "菩薩晦跡之方。亘於古今。備於圖籍。芬馥之",
    "T51n2098_001:1092c07": "異華靈草。瑩潔之幽石寒泉。瑞氣吐於林中。",
    "T51n2098_001:1092c08": "祥雲橫於嶺上。蒼巖入夜烱烱而燈燭常明。",
    "T51n2098_001:1092c09": "碧洞侵晨。殷殷而鼓鐘恒響。老人蕭散於溪",
    "T51n2098_001:1092c10": "谷。童子游戲於烟霞。燦燦之樓閣莊嚴。巍巍",
    "T51n2098_001:1092c11": "之殿堂崇麗。或則高僧遠訪。或則貴族親臨。",
    "T51n2098_001:1092c12": "觀化儀結得道之緣。瞻相好發至誠之願。修",
    "T51n2098_001:1092c13": "殊因於此日。證妙果於他生。恒覩玉毫之光。",
    "T51n2098_001:1092c14": "常居金色之界。其悟達者。識心而見性。其歸",
    "T51n2098_001:1092c15": "依者。殄障而消災。可謂福不唐捐。功不虛棄。",
    "T51n2098_001:1092c16": "編聯傳記。流布寰區。誘引顓愚。咸深諦信。",
    "T51n2098_001:1092c17": "齊登覺路。俱造玄門。同乘般若之舟共昇涅",
    "T51n2098_001:1092c18": "槃之岸。大定辛丑歲二月十七日。永安崇壽",
    "T51n2098_001:1092c19": "禪院雪堂中隱沙門廣英。謹序。",
    "T51n2098_001:1092c22": "古清涼傳卷上",
    "T51n2098_001:1092c24": "唐朝藍谷沙門慧祥撰",
    "T51n2098_001:1092c25": "立名標化一封域里數二古今勝跡三",
    "T51n2098_001:1092c26": "立名標化一",
    "T51n2098_001:1092c27": "謹按。華嚴經菩薩住處品云。東北方。有菩薩",
    "T51n2098_001:1092c28": "住處。名清涼山。過去有菩薩。常於中住。彼現",
    "T51n2098_001:1092c29": "有菩薩。名文殊師利。有一萬菩薩。常為說法。",
    "T51n2098_001:1093a01": "余每覽此土名山。雖嵩岱作鎮。蓬瀛仙窟。皆",
    "T51n2098_001:1093a02": "編俗典。事止域中。未有出於金口。傳之寶藏。",
    "T51n2098_001:1093a03": "宅萬聖而敷化。自五印而飛聲。方將此跡。美",
    "T51n2098_001:1093a04": "曜靈山。利周賢劫。豈常篇之所紀。同年而語",
    "T51n2098_001:1093a05": "哉。今山上有清涼寺。下有五臺縣清涼府。此",
    "T51n2098_001:1093a06": "實當可為龜鑑矣。一名五臺山。其中。五山高",
    "T51n2098_001:1093a07": "聳。頂上並不生林木。事同積土。故謂之臺",
    "T51n2098_001:1093a08": "也。酈元水經云。其山。五巒巍然。迴出群山",
    "T51n2098_001:1093a09": "之上。故謂五峯。晉永嘉三年。雁門郡[竺-二+俊]",
    "T51n2098_001:1093a10": "(蘇果蘇寡二切)人縣百餘家。避亂入此山。見山人為之",
    "T51n2098_001:1093a11": "步驅而不返。遂寧居巖野。往還之士。時有望",
    "T51n2098_001:1093a12": "其居者。至詣尋訪。莫知所在。故人以是山。為",
    "T51n2098_001:1093a13": "仙者之都矣。仙經云。五臺山。名為紫府。常有",
    "T51n2098_001:1093a14": "紫氣。仙人居之。旌異記云。雁門有五臺山。山",
    "T51n2098_001:1093a15": "形有五峙。一臺常晦。不甚分明。天清雲散。有",
    "T51n2098_001:1093a16": "時而出。括地志云。其山。層盤秀峙。曲徑縈",
    "T51n2098_001:1093a17": "紆。靈嶽神嵠。非薄俗可棲。止者。悉是棲禪之",
    "T51n2098_001:1093a18": "士。思玄之流。及夫法雷震音。芳煙四合。慈覺",
    "T51n2098_001:1093a19": "之心。邈然自遠。始驗遊山者。往而不返。集記",
    "T51n2098_001:1093a20": "者曰。文殊師利者。蓋法身之大士也。先成正",
    "T51n2098_001:1093a21": "覺。名龍種尊。名歡喜藏。亦號普見如來。今以",
    "T51n2098_001:1093a22": "方便力。現為菩薩。所以對揚聖眾。攝濟群蒙。",
    "T51n2098_001:1093a23": "鞭其役者。驅之彼岸。詳乎道也。識智無以造",
    "T51n2098_001:1093a24": "其源。談乎跡也。名數不可階其極。但以迷徒",
    "T51n2098_001:1093a25": "長寢。莫能自悟。遂使俯降慈悲。見茲忍土。任",
    "T51n2098_001:1093a26": "持古佛之法。常居清涼之地。表跡臨機。俟我",
    "T51n2098_001:1093a27": "含識。般泥洹經云。若但聞名者。除一十二劫",
    "T51n2098_001:1093a28": "生死之罪。若禮拜者。恒生佛家。若稱名字。一",
    "T51n2098_001:1093a29": "日至七日。文殊必來。若有宿障。夢中得見形",
    "T51n2098_001:1093b01": "像者。百千劫中。不墮惡道。大矣哉斯益也。火",
    "T51n2098_001:1093b02": "宅諸子。何可忘懷。但博望張騫。尋河源於天",
    "T51n2098_001:1093b03": "苑。沙門法顯。求正覺於竺乾。況乃咫尺神洲。",
    "T51n2098_001:1093b04": "揄揚視聽。其來往也。不移於晦望。其涉降也。",
    "T51n2098_001:1093b05": "匪勞於信宿。豈可不暫策昏心。聊揮懈足。歷",
    "T51n2098_001:1093b06": "此微欵。為覺路之津乎。或問。大聖化物。理應",
    "T51n2098_001:1093b07": "平等。正宜周旋億剎。何乃滯此一方乎。答",
    "T51n2098_001:1093b08": "曰。誠如來旨。誠如來旨。但具三緣。須居此",
    "T51n2098_001:1093b09": "地。一是往古諸佛展轉住持。二使無志下愚。",
    "T51n2098_001:1093b10": "專心有在。三為此處根熟。堪受見聞。余謂。抑",
    "T51n2098_001:1093b11": "揚之道。如斯而已矣。",
    "T51n2098_001:1093b12": "封域里數二",
    "T51n2098_001:1093b13": "山。在長安東北一千六百餘里。代州之所管。",
    "T51n2098_001:1093b14": "山頂至州城。東南一百餘里。其山。左隣恒",
    "T51n2098_001:1093b15": "嶽。右接天池。南屬五臺縣。北至繁峙縣。環",
    "T51n2098_001:1093b16": "基所至。五百餘里。若乃崇巖疊嶂。濬谷飛",
    "T51n2098_001:1093b17": "泉。觸石吐雲。即松成蓋者。數以千計。其霜雪",
    "T51n2098_001:1093b18": "夏凝。烟霧常積。人獸之不可闚涉者。亦往往",
    "T51n2098_001:1093b19": "而在焉。登中臺之上。極目四周。唯恒岳居其",
    "T51n2098_001:1093b20": "次。自餘之山谷。莫不迤邐如清勝也。",
    "T51n2098_001:1093b21": "中臺。高四十里。頂上地平。周迴六里零二百",
    "T51n2098_001:1093b22": "步。稍近西北。有太華泉(亦名□池也)。周迴三十八",
    "T51n2098_001:1093b23": "步。水深一尺四寸。前後感者。或深或淺不同。",
    "T51n2098_001:1093b24": "其水清澈凝映。未嘗減竭。皆以為聖人盥漱",
    "T51n2098_001:1093b25": "之處。故往還者。多以香花財賄投之供養。臺",
    "T51n2098_001:1093b26": "頂四畔。各二里。絕無樹木。唯有細草靃(息萎切)",
    "T51n2098_001:1093b27": "靡存焉。諸臺。無樹有草。例皆准此。酈元水經",
    "T51n2098_001:1093b28": "注云。東峨谷水源出中臺。其水眾溪競發。控",
    "T51n2098_001:1093b29": "於群川。亂流西南。經西臺之山。歷東峨谷。謂",
    "T51n2098_001:1093b30": "之東峨谷。",
    "T51n2098_001:1093c01": "東臺。高三十八里。頂上地平。周迴三里。去中",
    "T51n2098_001:1093c02": "臺太華泉。四十二里。按括地等記言。諸臺高",
    "T51n2098_001:1093c03": "下。遠近里數。多相乖越。蓋是取道不同。或",
    "T51n2098_001:1093c04": "指臺有異。今聊據一家。存其大致也。欲向東",
    "T51n2098_001:1093c05": "臺。先從中臺經北臺。初過中間。但乘岡嶧。不",
    "T51n2098_001:1093c06": "阻溪澗。頂上無水。惟有亂石。小柏谷水。出",
    "T51n2098_001:1093c07": "此臺下。北注滹沱(音陀)。其山東南。延四十里。連",
    "T51n2098_001:1093c08": "入恒州行唐縣界。翻嶺山東。相連恒岳。西北",
    "T51n2098_001:1093c09": "延十三里。連入繁峙縣界大柏谷。",
    "T51n2098_001:1093c10": "西臺。高三十五里。頂上地平。周迴二里。有",
    "T51n2098_001:1093c11": "水。東去太華泉四里。其山西北。延二十里。",
    "T51n2098_001:1093c12": "入繁峙縣界西峨谷。",
    "T51n2098_001:1093c13": "南臺。高三十七里。頂上地平。周迴二里。無",
    "T51n2098_001:1093c14": "水。北去太華泉八十里。南有溪水。源出此山。",
    "T51n2098_001:1093c15": "發源東南亂流。入東溪水。其山正南。延六十",
    "T51n2098_001:1093c16": "里。連五臺縣界當嶔巖寺。",
    "T51n2098_001:1093c17": "北臺。高三十八里。頂上地平三里。南去太",
    "T51n2098_001:1093c18": "華泉十二里。頂上往往有磊落石。叢石澗。",
    "T51n2098_001:1093c19": "冽水不流。其山正北。延二十里。連繁峙縣",
    "T51n2098_001:1093c20": "界大柏谷。谷中有水。源出北臺。流注滹沱。",
    "T51n2098_001:1093c21": "山海經云。泰戲之山。滹沱之水出焉。郭璞",
    "T51n2098_001:1093c22": "注云。今滹沱。出雁門鹵城縣南武夫山。括",
    "T51n2098_001:1093c23": "地志云。泰戲武夫。即一山也。今名派(音孤)山。即",
    "T51n2098_001:1093c24": "在臺東。去繁峙縣九十里。",
    "T51n2098_001:1093c25": "古今勝跡三",
    "T51n2098_001:1093c26": "自周穆遇化人之後。漢武得金神已前。去緒",
    "T51n2098_001:1093c27": "昭彰。久形於簡牘矣。但以秦王肆虐。焚燒詩",
    "T51n2098_001:1093c28": "書。遂使妙業真乘。與時而替。洎顯宗感夢。波",
    "T51n2098_001:1093c29": "瀾斯盛。浹寰瀛而啟路。架日月以爭暉。偉哉。",
    "T51n2098_001:1094a01": "可略而言者也。爰及北齊高氏。深弘像教。宇",
    "T51n2098_001:1094a02": "內塔寺。將四十千。此中伽藍。數過二百。又",
    "T51n2098_001:1094a03": "割八州之稅。以供山眾衣藥之資焉。據此而",
    "T51n2098_001:1094a04": "詳。則仙居靈貺。故觸地而繁矣。遭周武滅法。",
    "T51n2098_001:1094a05": "釋典淩遲。芳徽盛軌。湮淪殆盡。自非神明支",
    "T51n2098_001:1094a06": "持。罕有僕存者也。今之所錄。蓋是其徒至於",
    "T51n2098_001:1094a07": "真沒凋殘。可謂長太息矣。其有修建塔廟。造",
    "T51n2098_001:1094a08": "立尊儀。景業可稱。事緣弘替者。雖非往古。並",
    "T51n2098_001:1094a09": "即而次之。",
    "T51n2098_001:1094a10": "中臺上。有舊石精舍一所。魏棣州刺史崔震",
    "T51n2098_001:1094a11": "所造。又有小石塔數十枚。並多頹毀。今有連",
    "T51n2098_001:1094a12": "基疊石室二枚。方三丈餘。高一丈五尺。東屋",
    "T51n2098_001:1094a13": "石文殊師利立像一。高如人等。西屋有石彌",
    "T51n2098_001:1094a14": "勒坐像一。稍減東者。其二屋內。花幡供養之",
    "T51n2098_001:1094a15": "具。[毯-炎+登]薦受用之資。莫不鮮焉。即慈恩寺沙門",
    "T51n2098_001:1094a16": "大乘基所致也。基。即三藏法師玄奘之上足。",
    "T51n2098_001:1094a17": "以咸亨四年。與白黑五百餘人。往而修焉。或",
    "T51n2098_001:1094a18": "聞殊香之氣。鐘磬之音。其年。忻州道俗。復造",
    "T51n2098_001:1094a19": "鐵浮圖一。高丈餘。送至五臺。首置於石室之",
    "T51n2098_001:1094a20": "間。南有故碑二。見今已倒。抑文字磨滅。維",
    "T51n2098_001:1094a21": "餘微映。余洗而視之。竟不識一字。一前刺史",
    "T51n2098_001:1094a22": "崔震所造。一忻州長史張備所立。相傳云。備",
    "T51n2098_001:1094a23": "曾游山感聖。遂立此碑。以述微緒。將七百餘",
    "T51n2098_001:1094a24": "人引之。登臺竪焉。從此東南行尋嶺。漸下三",
    "T51n2098_001:1094a25": "十餘里。至大孚圖寺。寺本元魏文帝所立。帝",
    "T51n2098_001:1094a26": "曾遊止。具奉聖儀。爰發聖心。創茲寺宇。孚",
    "T51n2098_001:1094a27": "者信也。言帝既遇非常之境。將弘大信。且",
    "T51n2098_001:1094a28": "今見有東西二堂。像設存焉。其餘。廊廡基域。",
    "T51n2098_001:1094a29": "髣髴猶存。括地志。以孚為鋪。高僧傳。以孚為",
    "T51n2098_001:1094b01": "布。斯皆傳錄之謬也。然此山諸處。聖跡良多。",
    "T51n2098_001:1094b02": "至於感激心靈。未有如此也。故前後經斯地",
    "T51n2098_001:1094b03": "者。雖庸識鄙心。無不懇惻沾襟。咸思改勗。",
    "T51n2098_001:1094b04": "其二堂之下。不容凡止。昔有僧。於東堂夜",
    "T51n2098_001:1094b05": "宿。端坐誦經。忽覺扶擲墜之東澗。自茲厥後。",
    "T51n2098_001:1094b06": "往者無犯焉。昔此寺有三沙彌。每聞宿德話",
    "T51n2098_001:1094b07": "有靈隱。遂相將巖谷訪覓。冀得逢遇。已四",
    "T51n2098_001:1094b08": "五日。餱糧欲盡。尋路將歸。至一馬嶺。息於樹",
    "T51n2098_001:1094b09": "下。須臾見一肥黑人。沿嶺而上。沙彌。叩頭作",
    "T51n2098_001:1094b10": "禮喚言。聖者見遺道術。此人旨云。我待明日",
    "T51n2098_001:1094b11": "更來。爾等。且向東山松樹下待之。若見入穴",
    "T51n2098_001:1094b12": "者。求之自得。便下嶺南去。沙彌尋嶺。至東山",
    "T51n2098_001:1094b13": "下。得一大樹。其樹腹空如門戶。視下杳冥。沙",
    "T51n2098_001:1094b14": "彌樹傍竚立。日午後。雲間飄然如匹帛。下落",
    "T51n2098_001:1094b15": "樹前。乃一丈夫也。散髮高耳。色若桃花。徑入",
    "T51n2098_001:1094b16": "松穴。沙彌等不敢近之。惝恍相視。一人云。據",
    "T51n2098_001:1094b17": "穴口待出。以死拘之。良久。其人纔出。沙彌急",
    "T51n2098_001:1094b18": "抱。餘者禮拜乞恩。此人極怒罵云。痴頑物何",
    "T51n2098_001:1094b19": "不放。我卒不開言。沙彌放之。騰空而去。於是",
    "T51n2098_001:1094b20": "相將尋西歸。至昨日值肥人之所。忽見此人。",
    "T51n2098_001:1094b21": "復披林上嶺。逆謂沙彌曰。伊更作何言。報",
    "T51n2098_001:1094b22": "云。極嗔無語。肥人笑曰。嗜酒來飲。爾令惱",
    "T51n2098_001:1094b23": "之。慎不復來。急取伊酒好飲。言訖北下。沙彌",
    "T51n2098_001:1094b24": "依語入穴。有磴直下。可二丈許。平行北下。即",
    "T51n2098_001:1094b25": "是白石遍穴。光明如晝。有一銀瓮。以銀盤蓋",
    "T51n2098_001:1094b26": "之。上有銀盌。其酒芳香辛美。非世間之味。沙",
    "T51n2098_001:1094b27": "彌飲之。僅得出穴。沙彌悉醉。比覺口外各有",
    "T51n2098_001:1094b28": "細蟲。如馬尾交橫無數。於是。顏色鮮澤。氣力",
    "T51n2098_001:1094b29": "兼倍。還寺數朝。一時而失。",
    "T51n2098_001:1094c01": "寺南有花園。可二三頃許。沃壤繁茂。百品千",
    "T51n2098_001:1094c02": "名。光彩晃曜。狀同舒錦。即魏孝文之所種也。",
    "T51n2098_001:1094c03": "土俗云。其花。夏中稍茂。蓋未是多。至七月十",
    "T51n2098_001:1094c04": "五日。一時俱發。經停七日。颯爾齊凋。但以幽",
    "T51n2098_001:1094c05": "險難尋故。使見之者寡矣。括地志。謂之花",
    "T51n2098_001:1094c06": "圃。云靈草繡林。異種殊名。鳥獸馴良。任真不",
    "T51n2098_001:1094c07": "撓。信為佳景也。從花園南行二里餘。有梵仙",
    "T51n2098_001:1094c08": "山。亦名仙花山。從地際極目。唯有松石菊花。",
    "T51n2098_001:1094c09": "相間照爛。傳云。昔有人。於此餌菊得仙。故",
    "T51n2098_001:1094c10": "以梵仙仙花為目也。今上麟德元年九月。遣",
    "T51n2098_001:1094c11": "使殷甄萬福。乘驛向此山探菊。",
    "T51n2098_001:1094c12": "大孚寺東北二百步。有五臺祠。祠。隋末火",
    "T51n2098_001:1094c13": "燒。維有處所。大孚寺北四里。有王子燒身寺。",
    "T51n2098_001:1094c14": "其處。先有育王古塔。至北齊初年。第三王子。",
    "T51n2098_001:1094c15": "於此求文殊師利。竟不得見。乃於塔前。燒身",
    "T51n2098_001:1094c16": "供養。因此置寺焉。其王子有閹竪劉謙之。自",
    "T51n2098_001:1094c17": "慨刑餘。又感王子燒身之事。遂奏訖入山",
    "T51n2098_001:1094c18": "修道。勅許之。乃於此處。轉誦華嚴經。三七",
    "T51n2098_001:1094c19": "行道。祈見文殊師利。遂獲冥應。還復根形。",
    "T51n2098_001:1094c20": "因便悟解。乃著華嚴論六百卷。論綜終始。還",
    "T51n2098_001:1094c21": "以奏聞。高祖敬信。由此更增。常日講華嚴一",
    "T51n2098_001:1094c22": "篇。于時最盛。昔元魏熙平元年。有懸瓮山沙",
    "T51n2098_001:1094c23": "門靈辯。頂戴此經。勇猛行道。足破血流。勤誠",
    "T51n2098_001:1094c24": "感悟。乃同曉茲典。著論一伯卷。時孝明皇帝。",
    "T51n2098_001:1094c25": "請於式乾殿。敷揚奧旨。宰輔名僧。皆從北面。",
    "T51n2098_001:1094c26": "法師。以正光三年正月而卒。時年三十有六。",
    "T51n2098_001:1094c27": "豈非精進所致。異世同塵哉。",
    "T51n2098_001:1094c28": "王子燒身寺。東北未詳其遠近里數是中臺",
    "T51n2098_001:1094c29": "北臺南。東臺西。三山之中央也。徑路深阻。",
    "T51n2098_001:1095a01": "人莫能至。傳聞金剛窟。金剛窟者。三世諸佛",
    "T51n2098_001:1095a02": "供養之具。多藏於此。按祇洹圖云。祇洹內。",
    "T51n2098_001:1095a03": "有天樂一部。七寶所成。箋曰。又按靈跡記",
    "T51n2098_001:1095a04": "云。此樂。是楞伽山羅剎鬼王所造。將獻迦葉",
    "T51n2098_001:1095a05": "佛。以為供養。迦葉佛滅後。文殊師利。將往",
    "T51n2098_001:1095a06": "清涼山金剛窟中。釋迦佛出時。却將至祇洹。",
    "T51n2098_001:1095a07": "一十二年。文殊師利。還將入清涼山金剛窟",
    "T51n2098_001:1095a08": "內。又有銀箜篌。有銀天人。坐七寶花上。彈",
    "T51n2098_001:1095a09": "此箜篌。又有迦葉佛時金紙銀書大毘奈耶",
    "T51n2098_001:1095a10": "藏。銀紙金書修多羅藏。佛滅後。文殊。並將",
    "T51n2098_001:1095a11": "往清涼山金剛窟中。",
    "T51n2098_001:1095a12": "昔高齊王時。大孚寺僧祥雲。俗姓周氏。不知",
    "T51n2098_001:1095a13": "何許人。年數歲而出家。初依并州僧統釋靈",
    "T51n2098_001:1095a14": "詢為弟子。統欲觀其宿習。便以大乘藏經。任",
    "T51n2098_001:1095a15": "其探取。乃得涅槃。因合誦之。未涉朞年。一",
    "T51n2098_001:1095a16": "部斯畢。日誦一遍。以為常准。既聞此山靈。乃",
    "T51n2098_001:1095a17": "往居之。後於寺南。見數十餘人。皆長丈許。中",
    "T51n2098_001:1095a18": "有一人威稜最盛。直來迎接。頂禮云。請師行",
    "T51n2098_001:1095a19": "道七日。雲曰。不審。檀越何人。家在何處。曰",
    "T51n2098_001:1095a20": "弟子。是此山神。住金剛窟。於是。將雲北行。",
    "T51n2098_001:1095a21": "至數里見宮殿園林。並飾以朱碧。雲乃居之",
    "T51n2098_001:1095a22": "誦經。其聲流亮。響滿宮室。誦經訖。神以懷其",
    "T51n2098_001:1095a23": "珍物。奉施於雲。雲不肯受。神固請納之。雲",
    "T51n2098_001:1095a24": "曰。貧道。患此微生。不得長壽。以修道業。檀",
    "T51n2098_001:1095a25": "越必不遺。願賜神靈之藥。神曰。斯亦可耳。即",
    "T51n2098_001:1095a26": "取藥一丸。大如棗許。色白如練。奉之。雲受已",
    "T51n2098_001:1095a27": "便服。遂獲登仙。還經師所。陳謝而去。",
    "T51n2098_001:1095a28": "中臺南三十餘里。在山之麓有通衢。乃登臺",
    "T51n2098_001:1095a29": "者。常遊此路也。傍有石室三間。內有釋迦文",
    "T51n2098_001:1095b01": "殊普賢等像。又有房宇厨帳器物存焉。近咸",
    "T51n2098_001:1095b02": "亨三年。儼禪師。於此修立。擬登臺道俗往來",
    "T51n2098_001:1095b03": "休憩。儼。本朔州人也。未詳氏族。十七出家。",
    "T51n2098_001:1095b04": "徑登此山禮拜。忻其所幸。願造真容於此安",
    "T51n2098_001:1095b05": "措。然其道業純粹。精苦絕倫。景行所覃。并部",
    "T51n2098_001:1095b06": "已北一人而已。每在恒安修理(清翊按。與下孝文云云是一條。不應",
    "T51n2098_001:1095b07": "跳行寫)。",
    "T51n2098_001:1095b08": "孝文石窟故像。雖人主之尊。未參玄化。千里",
    "T51n2098_001:1095b09": "已來。莫不聞風而敬矣。春秋二序。常送乳酪",
    "T51n2098_001:1095b10": "氈毳。以供其福務焉。自餘勝行殊感。末由曲",
    "T51n2098_001:1095b11": "盡。以咸亨四年。終於石室。去堂東北百餘",
    "T51n2098_001:1095b12": "步。見有表塔。跏坐如生。往來者具見之矣。",
    "T51n2098_001:1095b13": "石堂之東南。相去數里。別有小峯。上有清涼",
    "T51n2098_001:1095b14": "寺。魏孝文所立。其佛堂尊像。於今在焉。",
    "T51n2098_001:1095b15": "東臺亦有疊石塔。高六七丈。中有文殊師利",
    "T51n2098_001:1095b16": "像。臺之東連恒岳。中間幽曠。人跡罕至。古老",
    "T51n2098_001:1095b17": "相傳云。多有隱者。余常行至臺之東北。遇會",
    "T51n2098_001:1095b18": "一人。問其古跡。彼乃以手指臺岳兩間曰。昔",
    "T51n2098_001:1095b19": "時。因獵經至臺東。忽見茂林花果十餘頃。及",
    "T51n2098_001:1095b20": "後重尋。莫知其處。且諸臺之中。此臺最遠。",
    "T51n2098_001:1095b21": "其間山谷轉狀。故見者亡失所懷。禮謁之徒。",
    "T51n2098_001:1095b22": "多不能至。",
    "T51n2098_001:1095b23": "昔有一僧。遊山禮拜。到中臺上。欲向東臺。",
    "T51n2098_001:1095b24": "遙見數十大蟲。迎前而進。其僧。誓畢身命。要",
    "T51n2098_001:1095b25": "往登之。俄而祥雲欝勃。生其左右。顧眄之間。",
    "T51n2098_001:1095b26": "冥如閉目。遂深懷大怖。慨恨而返。余與梵僧",
    "T51n2098_001:1095b27": "釋迦蜜多。登中臺之上。多羅初云必去。後",
    "T51n2098_001:1095b28": "竟不行。余以為聖者多居其內矣。",
    "T51n2098_001:1095b29": "西臺略無可述。臺之西。有祕&#;巖者。昔高齊",
    "T51n2098_001:1095c01": "之代。有比丘尼法祕。惠心天悟。真志獨拔。脫",
    "T51n2098_001:1095c02": "落囂俗。自遠居之。積五十年。初無轉足。其",
    "T51n2098_001:1095c03": "禪惠之感。世靡得聞。年餘八十。於此而卒。",
    "T51n2098_001:1095c04": "後人重之。因以名巖焉。余。曾與二三道俗。故",
    "T51n2098_001:1095c05": "往尋之。觀其所居。乃地府之奇觀也。巖之東",
    "T51n2098_001:1095c06": "西。壁立數千丈。石文五色。赩似朝霞。有松樹",
    "T51n2098_001:1095c07": "數行。植根巖腹。於是兩邊漸降。合於西面。",
    "T51n2098_001:1095c08": "中間一路。纔可容身。自餘天然狀如城郭而",
    "T51n2098_001:1095c09": "佛堂房宇。猶有數間。禪誦之跡。足使觀者興",
    "T51n2098_001:1095c10": "懷耳。",
    "T51n2098_001:1095c11": "南臺。靈境寂寞。故人罕經焉。臺西有佛光山。",
    "T51n2098_001:1095c12": "下有佛光寺。孝文所立。有佛堂三間。僧室十",
    "T51n2098_001:1095c13": "餘間。尊儀肅穆。林泉清茂。",
    "T51n2098_001:1095c14": "昔有大隋開運。正教重興。凡是伽藍。並任復",
    "T51n2098_001:1095c15": "修。時五臺縣昭果寺解脫禪師。於此有終焉",
    "T51n2098_001:1095c16": "之志。遂再加修理。禪師。俗姓刑氏。本土人",
    "T51n2098_001:1095c17": "也。馳馬之歲。即預出家。宿植德本。早懷津",
    "T51n2098_001:1095c18": "問。初從介山之右抱腹山志昭禪師所。詢求",
    "T51n2098_001:1095c19": "定驗。超亦道隣將聖。妙盡還源。而內蘊知人。",
    "T51n2098_001:1095c20": "特賜殊禮。告眾曰。解脫。禪習沖明。非爾徒所",
    "T51n2098_001:1095c21": "及。勿同常輩令其執僧役也。炎涼未幾。遂返",
    "T51n2098_001:1095c22": "故居。自爾常誦法華。并作佛光等觀。脫。數往",
    "T51n2098_001:1095c23": "大孚寺。追尋文殊師利。於東臺之左。再三逢",
    "T51n2098_001:1095c24": "遇。初則禮已尋失。後則親承音訓。語脫云。汝",
    "T51n2098_001:1095c25": "今何須親禮於我。可自悔責。必悟解耳。脫敬",
    "T51n2098_001:1095c26": "承聖旨。因自內尋。乃悟無生。兼增法喜。遂慨",
    "T51n2098_001:1095c27": "茲獨善。思懷曠濟。祈誠大覺。請謹此心。乃感",
    "T51n2098_001:1095c28": "諸佛現身。同聲說偈曰。",
    "T51n2098_001:1095c29": "　諸佛寂滅甚深法　　曠劫修行今乃得",
    "T51n2098_001:1096a01": "　若能開曉此法眼　　一切諸佛皆隨喜",
    "T51n2098_001:1096a02": "脫又問空中曰。寂滅之法。若為可說得教人",
    "T51n2098_001:1096a03": "耶。諸佛即隱。但有聲曰。",
    "T51n2098_001:1096a04": "　方便智為燈　　照見心境界",
    "T51n2098_001:1096a05": "　欲究真法性　　一切無所見",
    "T51n2098_001:1096a06": "又曾本州都督。請傳香戒。法化已畢。將事東",
    "T51n2098_001:1096a07": "歸。都督并及僧徒。送至誠東首。日時向暮。脫",
    "T51n2098_001:1096a08": "自念。不得燒香供養。踧踖慚愧。遂聞城頭有",
    "T51n2098_001:1096a09": "聲曰。",
    "T51n2098_001:1096a10": "　合掌為花鬘　　身為供養具",
    "T51n2098_001:1096a11": "　善心真實者　　讚歎香烟布",
    "T51n2098_001:1096a12": "　諸佛聞此香　　一時來相度",
    "T51n2098_001:1096a13": "　眾等勤精進　　終不相疑誤",
    "T51n2098_001:1096a14": "時。脫既聞此聲。彌加勇猛。自爾之後。證入逾",
    "T51n2098_001:1096a15": "深。高山景行。是焉攸屬。箋曰。按別傳云。解",
    "T51n2098_001:1096a16": "脫禪師。既蒙大聖指示心印。乃謙卑自牧。專",
    "T51n2098_001:1096a17": "精侍眾。厥後。大聖躬臨試驗。脫每清旦。為眾",
    "T51n2098_001:1096a18": "營粥。大聖忽現於前。脫殊不顧視。大聖警曰。",
    "T51n2098_001:1096a19": "吾是文殊。吾是文殊。脫應聲曰。文殊自文殊。",
    "T51n2098_001:1096a20": "解脫自解脫。大聖。審其真晤。還隱不現。於",
    "T51n2098_001:1096a21": "是。遠近輻湊。請益如流。咨承教誨。日盈萬",
    "T51n2098_001:1096a22": "指。師之德業。如慶雲之庇於八方。若甘雨之",
    "T51n2098_001:1096a23": "潤於百穀。四方衲子。無不瞻依。師凡激勵於",
    "T51n2098_001:1096a24": "人。唯嚴唯謹。彼時未成叢席。故露坐者多。遂",
    "T51n2098_001:1096a25": "使瓶鉢繩床。映滿林藪。俯徇善誘。隨事指撝。",
    "T51n2098_001:1096a26": "務攻其所疾。略無常準。故遊門之士。莫能窺",
    "T51n2098_001:1096a27": "其庭奧也。然不出其寺。垂五十年。學成禪業",
    "T51n2098_001:1096a28": "者。將千餘人。自外希風景漱波瀾。復過數倍。",
    "T51n2098_001:1096a29": "念尋傳記。多見古人。雖衡岳惠思。十信顯其",
    "T51n2098_001:1096b01": "高位。台山智者。五品標其盛列。至於奘訓門",
    "T51n2098_001:1096b02": "人。使我生其羽翼者。未有若斯之盛也。自非",
    "T51n2098_001:1096b03": "行位超絕。俯跡同凡。必是大聖潛通。助其弘",
    "T51n2098_001:1096b04": "誘耳。故恒岳之西。清涼東南之隅。有清信女。",
    "T51n2098_001:1096b05": "患目盲。常觸山居。心祈文殊師利聖者。晝夜",
    "T51n2098_001:1096b06": "精懃。至誠懇禱。感聖加被。遂得重明。後不知",
    "T51n2098_001:1096b07": "其所終。又恒州土俗。五十餘人。六齋之日。",
    "T51n2098_001:1096b08": "常齎香花珍味。來就奉獻文殊師利。及萬菩",
    "T51n2098_001:1096b09": "薩。年年無替。又捨珍財。選地建寺。文石刻",
    "T51n2098_001:1096b10": "銘。至今猶在。元魏沙門釋曇鸞。本雁門高族。",
    "T51n2098_001:1096b11": "在俗之日。曾止其寺。結草為庵。心祈真境。既",
    "T51n2098_001:1096b12": "而備覩聖賢。因即出家。其地。即鸞公所止之",
    "T51n2098_001:1096b13": "處也。後人廣其遺址。重立寺焉。今房屋十間。",
    "T51n2098_001:1096b14": "像設嚴整。又木瓜谷西十五里。有公主寺。基",
    "T51n2098_001:1096b15": "域見在。未詳其致焉。",
    "T51n2098_001:1096b16": "古清涼傳卷上"
}