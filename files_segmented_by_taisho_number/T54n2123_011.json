{
    "T54n2123_011:0103a02": "諸經要集卷第十一",
    "T54n2123_011:0103a04": "西明寺沙門釋道世集",
    "T54n2123_011:0103a05": "19 業因部業因部第十九此有五緣",
    "T54n2123_011:0103a06": "述意緣發業緣罪行緣福行緣",
    "T54n2123_011:0103a07": "雜業緣",
    "T54n2123_011:0103a08": "1 述意緣述意緣第一",
    "T54n2123_011:0103a09": "悲夫。迷徒障重。棄三車而弗御。漂淪苦海。任",
    "T54n2123_011:0103a10": "燋爛而不疲。若螥蠅之樂臭屍。似飛蛾之投",
    "T54n2123_011:0103a11": "火聚。良由迷因謬果不識善惡。所以樂造苦",
    "T54n2123_011:0103a12": "因。隨緣起業。備歷艱辛。具受塗炭。迄今燒煮",
    "T54n2123_011:0103a13": "莫知休息。如來大悲不忍永棄。示其苦樂。",
    "T54n2123_011:0103a14": "令其欣厭也。",
    "T54n2123_011:0103a15": "2 發業緣發業緣第二",
    "T54n2123_011:0103a16": "問曰。云何名業道義。答曰。身口七業。即自體",
    "T54n2123_011:0103a17": "相為名業道。餘三者意相應心。又即彼業能",
    "T54n2123_011:0103a18": "作道果。名為業道。問曰。若即業名道。皆能趣",
    "T54n2123_011:0103a19": "地獄等者。何故餘三非是業道。答曰。如彼七",
    "T54n2123_011:0103a20": "業。此三能作彼根本故。以相應故。不能如彼",
    "T54n2123_011:0103a21": "業。故不名業道如對法論云。復次有四種諸",
    "T54n2123_011:0103a22": "業差別。謂黑黑異熟業。白白異熟業。黑白黑",
    "T54n2123_011:0103a23": "白異熟業。非黑白無異熟業能盡諸業。黑黑",
    "T54n2123_011:0103a24": "異熟業者。謂不善業。由染污故。不可愛異熟",
    "T54n2123_011:0103a25": "故。白白異熟業者。謂三界善業。不染污故。可",
    "T54n2123_011:0103a26": "愛異熟故。黑白黑白異熟業者。謂欲界雜業。",
    "T54n2123_011:0103a27": "善不善雜故。非黑白無異熟業能盡諸業者。",
    "T54n2123_011:0103a28": "謂於方便無間道中。諸無漏業。以方便道無",
    "T54n2123_011:0103a29": "間道是彼諸業對治故。非黑者。離煩惱垢故。",
    "T54n2123_011:0103b01": "白者。一向清淨故。無異熟者。生死相違故。能",
    "T54n2123_011:0103b02": "盡諸業者。由無漏業。為永拔得黑等三有漏",
    "T54n2123_011:0103b03": "業與異熟習氣故。又優婆塞戒經云。若善男",
    "T54n2123_011:0103b04": "子。有人不解如是業緣。無量世中流轉生死。",
    "T54n2123_011:0103b05": "雖生非想非非想處壽八萬劫。福盡還墮三",
    "T54n2123_011:0103b06": "惡道。故佛告善男子。一切模畫無勝於意。意",
    "T54n2123_011:0103b07": "畫煩惱。煩惱畫業。業則畫身。",
    "T54n2123_011:0103b08": "又阿毘曇雜心業品偈云。",
    "T54n2123_011:0103b09": "業能莊飾世　　趣趣各處處",
    "T54n2123_011:0103b10": "是以當思業　　求離世解脫",
    "T54n2123_011:0103b11": "身口意集業　　在於有有中",
    "T54n2123_011:0103b12": "彼業為諸行　　嚴飾種種身",
    "T54n2123_011:0103b13": "身業當知二　　謂作及無作",
    "T54n2123_011:0103b14": "口業亦如是　　意業當知思",
    "T54n2123_011:0103b15": "又彌勒菩薩所問經論云。此十不善業道。一",
    "T54n2123_011:0103b16": "切惡法。皆從貪瞋癡起。如依三毒起殺生者。",
    "T54n2123_011:0103b17": "若依貪心起者。或為皮肉錢財故。斷生命等。",
    "T54n2123_011:0103b18": "是名依貪起。若依瞋心起者。或以瞋心殺害",
    "T54n2123_011:0103b19": "怨家等。是名依瞋起。若依癡心起者。或有人",
    "T54n2123_011:0103b20": "言。殺蛇蠍等。以生眾生苦惱故。雖殺無罪。",
    "T54n2123_011:0103b21": "或言。波羅斯等。言殺却老父母及重病者。則",
    "T54n2123_011:0103b22": "無罪報。是名依癡起。如依三毒起偷盜者。若",
    "T54n2123_011:0103b23": "依貪心起者。或為自身。或為他身。或為飲食",
    "T54n2123_011:0103b24": "等。是名依貪起。若依瞋心起者。或於瞋人邊。",
    "T54n2123_011:0103b25": "及瞋人所愛。偷盜彼物等。是名依瞋起。若依",
    "T54n2123_011:0103b26": "癡心起者。如有婆羅門言。一切大地諸所有",
    "T54n2123_011:0103b27": "物。唯是我有。何以故。以彼國王先施我故。以",
    "T54n2123_011:0103b28": "我無力故。為餘姓奪我受用。是故我取即是",
    "T54n2123_011:0103b29": "自物。不名偷盜。是名依癡心起。",
    "T54n2123_011:0103c01": "如依三毒起邪婬者。若依貪心起者。或於眾",
    "T54n2123_011:0103c02": "生起貪染心。不如實修行等。是名依貪起。若",
    "T54n2123_011:0103c03": "依瞋心起者。或依他守護資生。依瞋心故起。",
    "T54n2123_011:0103c04": "或婬怨家妻妾。或婬怨家所愛之人等。是名",
    "T54n2123_011:0103c05": "依瞋起。若依癡心起者。或有人言。譬如碓臼。",
    "T54n2123_011:0103c06": "熟花熟果。飲食河水及道路等。女人行婬無",
    "T54n2123_011:0103c07": "罪。或如波羅斯等邪婬母等是名依癡起。如",
    "T54n2123_011:0103c08": "依三毒起妄語者此三可解如是兩舌惡口綺語皆亦如是",
    "T54n2123_011:0103c09": "依貪心起者。依貪結生。次第二心現前。如是",
    "T54n2123_011:0103c10": "名為依貪起。依瞋結生者。名為依瞋起。依癡",
    "T54n2123_011:0103c11": "結生者。名為依癡結起。如貪瞋與邪見。皆亦",
    "T54n2123_011:0103c12": "如是應知。",
    "T54n2123_011:0103c13": "問曰。於業道中何者是前眷屬。何者是後眷",
    "T54n2123_011:0103c14": "屬。答曰。若起殺生方便。如屠兒牧羊。或以物",
    "T54n2123_011:0103c15": "買將詣屠所。始下一刀。或二三刀。羊命未斷。",
    "T54n2123_011:0103c16": "所有惡業。名前眷屬。隨下何刀。斷其命根。",
    "T54n2123_011:0103c17": "即彼念時。所有作業及無作業。是等皆名根",
    "T54n2123_011:0103c18": "本業道。次後所作身行作業。是名殺生後眷",
    "T54n2123_011:0103c19": "屬業。乃至綺語皆亦如是。應知自餘貪瞋邪",
    "T54n2123_011:0103c20": "見業中。無前眷屬以初起心即時成就根本",
    "T54n2123_011:0103c21": "業道。",
    "T54n2123_011:0103c22": "又身口意。十不善業道。一切皆有前後眷屬。",
    "T54n2123_011:0103c23": "此義云何。如人起心。欲斷此眾生命。因復更",
    "T54n2123_011:0103c24": "斷餘眾生命。如欲祭天殺害眾生。即奪他物。",
    "T54n2123_011:0103c25": "欲殺彼人復婬其妻。生如是心。還使彼妻自",
    "T54n2123_011:0103c26": "殺夫主。復以種種鬪亂言說。破彼親屬。無時",
    "T54n2123_011:0103c27": "非實。於彼物中生於貪心。即於彼人復生瞋",
    "T54n2123_011:0103c28": "心。為殺彼人故。生如是邪見。增長邪見以斷",
    "T54n2123_011:0103c29": "彼命。復欲殺其妻男女等。如是次第。具足十",
    "T54n2123_011:0104a01": "種不善業道。如是等業。名前眷屬。一切十不",
    "T54n2123_011:0104a02": "善業道。皆亦如是應知。",
    "T54n2123_011:0104a03": "又離善道非方便。修行善業道是方便。以遠",
    "T54n2123_011:0104a04": "離根本故。及遠離方便故。言方便者。如彼沙",
    "T54n2123_011:0104a05": "彌。欲受大戒。將詣戒場。禮眾僧足。即請和",
    "T54n2123_011:0104a06": "尚。受持三衣。始作一白。作第二白時。如是悉",
    "T54n2123_011:0104a07": "皆名前眷屬。從第三白至羯磨竟。所起作業",
    "T54n2123_011:0104a08": "及彼念起無作業。是等皆名根本業道。次說",
    "T54n2123_011:0104a09": "四依。乃至不捨所受善行。身口作業及無作",
    "T54n2123_011:0104a10": "業。如是等悉皆名後眷屬。",
    "T54n2123_011:0104a11": "述曰。上來雖引經論明業因多種。至時斷罪",
    "T54n2123_011:0104a12": "未明輕重。故別引優婆塞戒經。辨業不同。別",
    "T54n2123_011:0104a13": "有四例。一將物對意有四。二輕重不同有八。",
    "T54n2123_011:0104a14": "三上中下不同復八。四依薩婆多論。有心無",
    "T54n2123_011:0104a15": "心不同復八。臨時判罪並皆攝盡。故經第一",
    "T54n2123_011:0104a16": "云。有物重意輕。有物輕意重。有物重意重。有",
    "T54n2123_011:0104a17": "物輕意輕。第一有物重意輕者。如無惡心殺",
    "T54n2123_011:0104a18": "於父母者是。第二物輕意重者。如以惡心殺",
    "T54n2123_011:0104a19": "於畜生者是。第三物重意重者。如以極惡心",
    "T54n2123_011:0104a20": "殺所生父母者是。第四物輕意輕者。如以輕",
    "T54n2123_011:0104a21": "心殺於畜生者是。",
    "T54n2123_011:0104a22": "第二如是惡業。復有八種輕重不同。何等為",
    "T54n2123_011:0104a23": "八。一有方便重根本成已輕。二有根本重方",
    "T54n2123_011:0104a24": "便成已輕。三有成已重方便根本輕。四有方",
    "T54n2123_011:0104a25": "便根本重成已輕。五有方便成已重根本輕。",
    "T54n2123_011:0104a26": "六有根本成已重方便輕。七有方便根本成",
    "T54n2123_011:0104a27": "已重。八有方便根本成已輕。物是一種。以心",
    "T54n2123_011:0104a28": "力故得輕重果。如十善業道。有其三事。一方",
    "T54n2123_011:0104a29": "便。二根本。三成已。若復有人。能勤禮拜供養",
    "T54n2123_011:0104b01": "父母師長和尚有德之人。先意問訊。言則柔",
    "T54n2123_011:0104b02": "軟。是名方便。若作已竟。能修念心。歡喜不",
    "T54n2123_011:0104b03": "悔。是名成已。作時專著。是名根本。十善既",
    "T54n2123_011:0104b04": "爾。十惡亦然。",
    "T54n2123_011:0104b05": "第三是十業道。復有三種。謂上中下。或方便",
    "T54n2123_011:0104b06": "上根本中成已下。或方便中根本上成已下。",
    "T54n2123_011:0104b07": "或方便下根本上成已中綺互作八准前可知。",
    "T54n2123_011:0104b08": "第四依薩婆多論。方便根本成已。有心無心",
    "T54n2123_011:0104b09": "作綺互作八准前可知自下依三界六道。發業多少有異。",
    "T54n2123_011:0104b10": "第一就地獄明起不善。依毘曇論云。有五業",
    "T54n2123_011:0104b11": "道。一惡口。二綺語。三貪。四瞋。五邪見。於中",
    "T54n2123_011:0104b12": "惡口綺語及瞋。彼受苦時。三種現行。惡罵獄",
    "T54n2123_011:0104b13": "卒故。惡口現行。即此惡口語不應時。違法非",
    "T54n2123_011:0104b14": "正。即落綺語。爾時忿怒。即是瞋恚。此三不",
    "T54n2123_011:0104b15": "善。地獄現行。若論貪業及與邪見。成就在心",
    "T54n2123_011:0104b16": "而不現行。以彼麁凡未斷煩惱。故貪邪見成",
    "T54n2123_011:0104b17": "就在心。彼處男女各恒受苦。無有男女共行",
    "T54n2123_011:0104b18": "邪事。是故無此貪心現行。以常受苦心識暗",
    "T54n2123_011:0104b19": "鈍。不能推求因果有無。是故亦無邪見現行。",
    "T54n2123_011:0104b20": "自餘殺盜妄語兩舌。彼處不行一向是無。問",
    "T54n2123_011:0104b21": "若地獄不有現行貪及邪見業道者。云何說",
    "T54n2123_011:0104b22": "彼成就。此二若煩惱心法未斷已來。雖不現",
    "T54n2123_011:0104b23": "行。性恒成就。不同身口七支色業。是麁作法。",
    "T54n2123_011:0104b24": "發動方成。無造作處則不說成。故雜心論云。",
    "T54n2123_011:0104b25": "地獄之中。無相殺故無殺業道。無受財故無",
    "T54n2123_011:0104b26": "盜業道。無執受女人故。無邪婬業道。異想說",
    "T54n2123_011:0104b27": "故名妄語。彼無異想故無妄語。常樂離故無",
    "T54n2123_011:0104b28": "兩舌。為苦所逼故有惡口。不時說故。故有綺",
    "T54n2123_011:0104b29": "語。貪及邪見。成就不行。第二第三。明鬼畜道",
    "T54n2123_011:0104c01": "中。十惡具有。而無身口七支惡律儀也。問今",
    "T54n2123_011:0104c02": "畜生中不知。言者。雖有音聲成口業不。答彼",
    "T54n2123_011:0104c03": "起瞋時。發聲則別。雖非言辯亦成口業。故成",
    "T54n2123_011:0104c04": "實論云。畜生音聲是口業不。答雖無言說之",
    "T54n2123_011:0104c05": "別。從心起故。亦名為業。亦可言具十者。多是",
    "T54n2123_011:0104c06": "龍王。辯人意志故。具十業道。自餘癡鈍畜生。",
    "T54n2123_011:0104c07": "但可具身三意三六種。餘四不具。以口不解",
    "T54n2123_011:0104c08": "語故。若據劫初畜生解人語者。此亦可具十",
    "T54n2123_011:0104c09": "惡。",
    "T54n2123_011:0104c10": "第四就人中起罪行者。人中即有四天下。南",
    "T54n2123_011:0104c11": "閻東弗西耶此三方人。起惡多故皆具十惡。",
    "T54n2123_011:0104c12": "然東西則輕。南方最重。以有受惡律儀故。若",
    "T54n2123_011:0104c13": "就北單以論罪者。彼方唯有四不善業。一綺",
    "T54n2123_011:0104c14": "語。二貪。三瞋。四邪見。由有歌詠故有綺語。",
    "T54n2123_011:0104c15": "貪瞋邪見成而不行。問北方有行欲事。云何",
    "T54n2123_011:0104c16": "言無邪婬業道。答彼方無夫妻共相配匹。雖",
    "T54n2123_011:0104c17": "有婬事無相陵奪。故。無邪婬。問既有行婬。即",
    "T54n2123_011:0104c18": "貪欲現行。云何而言但成不行。答彼起婬貪。",
    "T54n2123_011:0104c19": "非俗能裁。雖數現行。聖說無罪。但此貪心所",
    "T54n2123_011:0104c20": "起之婬。尚非罪業。不牽苦報。何況內心能起",
    "T54n2123_011:0104c21": "之貪。如世夫妻。貪愛非制。問北方之人。既有",
    "T54n2123_011:0104c22": "歌詠等。此不應法。即是妄語。云何不說有妄",
    "T54n2123_011:0104c23": "語業。答彼人淳直不行姦偽。無誑他心。故非",
    "T54n2123_011:0104c24": "妄語。彼定千歲故無殺命。彼方衣食地有粳",
    "T54n2123_011:0104c25": "米樹有寶衣。自然而出。無有守掌。故無偷盜。",
    "T54n2123_011:0104c26": "彼人和柔。故無兩舌惡口等業。故雜心論云。",
    "T54n2123_011:0104c27": "欝單有四不善業道。壽命定故無殺生。無愛",
    "T54n2123_011:0104c28": "財故無盜。無雜愛女人故無邪婬。無欺他故",
    "T54n2123_011:0104c29": "無妄語。常和合故無兩舌。以柔軟故無麁言。",
    "T54n2123_011:0105a01": "有歌歎故有綺語。若論意業道。雖成就而不",
    "T54n2123_011:0105a02": "現行。",
    "T54n2123_011:0105a03": "第五就天起罪行者。此欲界六天。有殺盜等。",
    "T54n2123_011:0105a04": "於中雖有十不善業。而無身口七種惡律儀。",
    "T54n2123_011:0105a05": "故雜心論云。欲界六天。有十業道。離不律儀。",
    "T54n2123_011:0105a06": "雖不害天。而害餘趣。如害修羅。亦有截手足",
    "T54n2123_011:0105a07": "斷而復還生。若斬首則死。展轉相奪。乃至十",
    "T54n2123_011:0105a08": "業道一切皆有。亦有薄福諸天。乏少資緣。更",
    "T54n2123_011:0105a09": "相攬竊。故有盜業。或有諸天。自薄所受婬",
    "T54n2123_011:0105a10": "他美天。故有邪婬。自餘七業。文顯可知。",
    "T54n2123_011:0105a11": "依十善分別者。如毘曇論說。於彼地獄趣中。",
    "T54n2123_011:0105a12": "唯有意地三善業道。然但成就而不現行。北",
    "T54n2123_011:0105a13": "方亦同。自餘一切皆具十善。文顯可知。",
    "T54n2123_011:0105a14": "若論色無色天。依阿毘曇則無不善。據理而",
    "T54n2123_011:0105a15": "言。亦有輕微三業不善。謂彼意地有邪慢等。",
    "T54n2123_011:0105a16": "身口業過。如初禪中。婆伽梵王。語諸梵眾。汝",
    "T54n2123_011:0105a17": "得住此。我能令汝盡老死邊。汝等不須詣瞿",
    "T54n2123_011:0105a18": "曇所。黑齒比丘往彼問言。初禪三昧。依何三",
    "T54n2123_011:0105a19": "昧生。從何三昧滅。梵王答言。我是諸梵中尊",
    "T54n2123_011:0105a20": "者。黑齒比丘言。我不問梵王尊卑。但問。初禪",
    "T54n2123_011:0105a21": "三昧。依何三昧生。從何三昧滅。彼不能答。即",
    "T54n2123_011:0105a22": "捉尊者。牽出眾外。語尊者言。我不能知初禪",
    "T54n2123_011:0105a23": "三昧。從何三昧生。從何三昧滅。汝何忍在梵",
    "T54n2123_011:0105a24": "中損辱我也。此是諂詐不善煩惱。言佛不能",
    "T54n2123_011:0105a25": "令汝解脫。即是謗佛綺語惡口。上界唯有此",
    "T54n2123_011:0105a26": "諂詐。發動身口微不善業。然不於他人起麁",
    "T54n2123_011:0105a27": "違損。以生上者曾修得定。盡離欲界麁貪瞋",
    "T54n2123_011:0105a28": "等。故得彼報。還能修定。雖有煩惱。唯是癡",
    "T54n2123_011:0105a29": "心。以迷道故。起愛慢等。樂修善行法。望得勝",
    "T54n2123_011:0105b01": "他。此等煩惱為定所壞。故不損物。不相違",
    "T54n2123_011:0105b02": "害。若依毘曇。上界煩惱非是不善。說為無記。",
    "T54n2123_011:0105b03": "此細貪等能污淨心。雖是無記體是染污。不",
    "T54n2123_011:0105b04": "同報生色心苦樂及威儀等。白淨無記故。論",
    "T54n2123_011:0105b05": "說為穢污無記。是污穢故。潤業受生。若此煩",
    "T54n2123_011:0105b06": "惱不潤業者。業種則燋永不牽報。上界眾生",
    "T54n2123_011:0105b07": "不應更生。由能潤業故得更生。問上界煩惱。",
    "T54n2123_011:0105b08": "既能潤業潤生得報。何故非記。答上界煩惱",
    "T54n2123_011:0105b09": "雖復潤業。唯得總報受生而已。不由此惑正",
    "T54n2123_011:0105b10": "感樂果。亦不招苦。故是無記。不同下界不善",
    "T54n2123_011:0105b11": "煩惱感得總報及別報苦。",
    "T54n2123_011:0105b12": "若依成實論。上二界中所起邪見。皆名不善。",
    "T54n2123_011:0105b13": "如彼論說。人在色無色界謂是涅槃。臨命盡",
    "T54n2123_011:0105b14": "時。見欲色中陰即生邪見謂無涅槃。謗無上",
    "T54n2123_011:0105b15": "法。當知彼中有不善業。又論說。彼上界邪見",
    "T54n2123_011:0105b16": "是苦因緣。道理上界據其位判。眾生心細。所",
    "T54n2123_011:0105b17": "起惑微。多不成業。故名無記。若據通論。不妨",
    "T54n2123_011:0105b18": "於中有起麁邪。成不善者。毘曇所說義當前",
    "T54n2123_011:0105b19": "判。成實所論義當後通。又據望理。彼細煩惱。",
    "T54n2123_011:0105b20": "皆違理起。悉是不善。准依成實。不善惡業三",
    "T54n2123_011:0105b21": "界通起。唯有多少增微為異。",
    "T54n2123_011:0105b22": "述曰。向來就凡。明諸罪障依身口發業竟。若",
    "T54n2123_011:0105b23": "論聖人。如須陀洹等。出觀失念。容有起意輕",
    "T54n2123_011:0105b24": "微不善。生惡願等。具欲結者。貪瞋雖強。片",
    "T54n2123_011:0105b25": "似餘凡。唯可直起。貪欲瞋慢。不更思審。起",
    "T54n2123_011:0105b26": "邪見心。亦不起殺盜等心。如依毘曇。得有眷",
    "T54n2123_011:0105b27": "屬。加拳等事輕不善業。若依成論有意不善。",
    "T54n2123_011:0105b28": "設動身口不成業報。如滴水熱𨫼。雖濕還",
    "T54n2123_011:0105b29": "乾。",
    "T54n2123_011:0105c01": "3 罪行緣罪行緣第三",
    "T54n2123_011:0105c02": "述曰。此明聖者。就後福行。說有罪行者。但此",
    "T54n2123_011:0105c03": "罪行。妄見境染。執定我人。取著違順。便令自",
    "T54n2123_011:0105c04": "他皆成惡業。是以經云。貪欲不生滅。不能令",
    "T54n2123_011:0105c05": "心惱。若人有我心。及有得見者。是人為貪欲。",
    "T54n2123_011:0105c06": "將入於地獄。是故心外雖無別境。稱彼迷情",
    "T54n2123_011:0105c07": "強見起染。如夢見境起諸貪瞋。稱彼夢者謂",
    "T54n2123_011:0105c08": "實不虛。理實無境唯情妄見。故智度論說。如",
    "T54n2123_011:0105c09": "夢中無善事而善。無瞋事而瞋。無怖事而",
    "T54n2123_011:0105c10": "怖。三界眾生亦復如是。無明眠故。不應瞋而",
    "T54n2123_011:0105c11": "瞋等。故知心外雖無別境。稱彼迷情妄見起",
    "T54n2123_011:0105c12": "染。心外雖無地獄等相。惡業成時妄見受苦。",
    "T54n2123_011:0105c13": "如正法念經云。閻魔羅人非是眾生罪人見",
    "T54n2123_011:0105c14": "之謂是眾生。手中執持焰然鐵鉗。彼地獄人。",
    "T54n2123_011:0105c15": "惡業既盡。命終之後。不復見於閻羅獄卒。何",
    "T54n2123_011:0105c16": "以故。以彼非是眾生數故。如油炷盡則無有",
    "T54n2123_011:0105c17": "燈。業盡亦爾。不復見於閻羅獄卒。如閻浮提",
    "T54n2123_011:0105c18": "日光既現則無暗冥。惡業盡時。閻羅獄卒亦",
    "T54n2123_011:0105c19": "復如是。惡眼惡口。如眾生相可畏之色。皆悉",
    "T54n2123_011:0105c20": "磨滅。如破畫壁畫亦隨滅。惡業畫壁亦復如",
    "T54n2123_011:0105c21": "是。不復見於閻羅獄卒可畏之色。以此文證。",
    "T54n2123_011:0105c22": "眾生惡業應受苦者。自然無中妄見地獄問",
    "T54n2123_011:0105c23": "曰。見地獄者。所見獄卒及虎狼等。可使妄",
    "T54n2123_011:0105c24": "見。彼地獄處。閻羅在中判諸罪人。則有此境。",
    "T54n2123_011:0105c25": "云何言無。答曰。彼見獄主亦是妄見。直是罪",
    "T54n2123_011:0105c26": "人惡業熏心。令心變異無中妄見。實無地獄",
    "T54n2123_011:0105c27": "閻羅在中。故唯識論云。如地獄中。無地獄主。",
    "T54n2123_011:0105c28": "而地獄眾生。依自然業。見地獄主與種種苦。",
    "T54n2123_011:0105c29": "而起心見。此是地獄處。此是夜時。此是晝時。",
    "T54n2123_011:0106a01": "我以惡業故。見狗見烏。或見山壓。以此文",
    "T54n2123_011:0106a02": "證。善惡熏心令心異見。實無地獄。是故心外",
    "T54n2123_011:0106a03": "雖無地獄。惡業成時強自妄見。問曰。此苦業",
    "T54n2123_011:0106a04": "報既非善事。寧不直爾說善令習。何須稱情",
    "T54n2123_011:0106a05": "說苦業耶。答曰。善惡因果。法須相對。若不說",
    "T54n2123_011:0106a06": "其貪等是過。何由得顯施等是善。若不宣說",
    "T54n2123_011:0106a07": "三塗是苦。無由得顯人天等樂。是故須說凡",
    "T54n2123_011:0106a08": "夫罪行。令人識知厭離歸善。若鈍根者。聞此",
    "T54n2123_011:0106a09": "苦業。生厭離時。即求世樂。因此轉心修諸福",
    "T54n2123_011:0106a10": "業。若利根者。聞此苦業。生厭離時。即求解",
    "T54n2123_011:0106a11": "脫。因此轉心能修道觀。便於惑中得起出世",
    "T54n2123_011:0106a12": "因。故經說言。一切煩惱皆是佛種。故知苦業",
    "T54n2123_011:0106a13": "厭離之本。起善之緣。是故須說。若不說此惡",
    "T54n2123_011:0106a14": "業罪行。眾生不識。常行不斷。雖稱情見說諸",
    "T54n2123_011:0106a15": "過惡。然實心外無別業苦。唯識無境心體恒",
    "T54n2123_011:0106a16": "淨。故經說言。雖說貪欲之過。而不見法有",
    "T54n2123_011:0106a17": "可貪者。雖說瞋恚之過。而不見法有可瞋者。",
    "T54n2123_011:0106a18": "雖說愚癡之過而知諸法不癡無礙。雖示眾",
    "T54n2123_011:0106a19": "生墮三惡道怖畏之苦。而不得地獄餓鬼畜",
    "T54n2123_011:0106a20": "生之相。以此文證知罪行因果唯心無外。凡",
    "T54n2123_011:0106a21": "愚不解。稱情方便。須說業苦向來兩門。就其",
    "T54n2123_011:0106a22": "實教說罪體真無別可破。以愚未解須定說",
    "T54n2123_011:0106a23": "罪。此是別明愚人迷真妄解故須定說罪行",
    "T54n2123_011:0106a24": "意也。",
    "T54n2123_011:0106a25": "4 福行緣福行緣第四",
    "T54n2123_011:0106a26": "述曰。此明福行者。對前罪行說此福行。先明",
    "T54n2123_011:0106a27": "凡夫修欲界善者。但使亂心修諸事福。而生",
    "T54n2123_011:0106a28": "下界。名欲界業。五道之中。皆悉得起。先就地",
    "T54n2123_011:0106a29": "獄述者。依毘曇說。地獄之人。亦有三善業。即",
    "T54n2123_011:0106b01": "是意地三善根。此唯成就非是現行。以是難",
    "T54n2123_011:0106b02": "處多不聞法思量趣道。故無現行。若論生得",
    "T54n2123_011:0106b03": "善根。地獄亦有。如仙譽國王。殺五百婆羅",
    "T54n2123_011:0106b04": "門。生地獄中。發生信心。生甘露國。故知現",
    "T54n2123_011:0106b05": "行。若依成論。亦說地獄有善現行。雖無力勵",
    "T54n2123_011:0106b06": "方便起善修獲聖道。然有生得善根起善。謂",
    "T54n2123_011:0106b07": "諸眾生無始已來。曾修世間信進念等。未起",
    "T54n2123_011:0106b08": "邪見謗無因果。此善不滅。生便得之。名為生",
    "T54n2123_011:0106b09": "得善。依此善根得起善心。若有宿業感緣強",
    "T54n2123_011:0106b10": "者。大聖現化令苦止息。為說道法。得修方便。",
    "T54n2123_011:0106b11": "第二畜生龍等。亦有修善。如涅槃經。佛說義",
    "T54n2123_011:0106b12": "時。無量鳥獸發菩提心。生於天上。若依毘曇。",
    "T54n2123_011:0106b13": "鬼畜十善非律儀攝。以其身口七善律儀。普",
    "T54n2123_011:0106b14": "於一切眾生處起。以鬼神不能受故。故薩婆",
    "T54n2123_011:0106b15": "多論。畜生以癡鈍故。不發律儀。若依成論。鬼",
    "T54n2123_011:0106b16": "神畜等亦有得戒。",
    "T54n2123_011:0106b17": "若就人中。北單越人。唯成意地。三善業道而",
    "T54n2123_011:0106b18": "不現行。不斷善故。至劫盡時人皆修禪。彼獨",
    "T54n2123_011:0106b19": "不能離欲非分。自餘三方皆有十善。有不具",
    "T54n2123_011:0106b20": "者。",
    "T54n2123_011:0106b21": "若就欲界六天以論。即無出家別解脫戒。但",
    "T54n2123_011:0106b22": "有十善及在家戒。故成論云。如天帝釋多受",
    "T54n2123_011:0106b23": "八戒。龍等亦受。不局在人。若論色界諸天。以",
    "T54n2123_011:0106b24": "論依毘曇。生上失下。上界不起下界善業。以",
    "T54n2123_011:0106b25": "其界地因果斷故。身生上界。下地法斷。此據",
    "T54n2123_011:0106b26": "有漏。在下成上。生上失下。便不修起。若依成",
    "T54n2123_011:0106b27": "論。上得成下。亦得寄起下界善業。如諸梵天。",
    "T54n2123_011:0106b28": "見佛禮拜。發言讚歎。即是散善。此是寄起欲",
    "T54n2123_011:0106b29": "界善業。若依毘曇毘婆沙論等。梵天禮讚非",
    "T54n2123_011:0106c01": "欲界善。是其初禪威儀心起。據此所依無記",
    "T54n2123_011:0106c02": "非善。據外身口。是上色業。此明欲界亂善福",
    "T54n2123_011:0106c03": "業依身起處竟。",
    "T54n2123_011:0106c04": "第二明色界四禪定業。依身起處。若鬼畜中。",
    "T54n2123_011:0106c05": "值聖強緣能悟道者。亦得修起。以其無漏依",
    "T54n2123_011:0106c06": "禪起故。縱無根本深定正體。必有麁淺未來",
    "T54n2123_011:0106c07": "禪心。此未來禪是色界業。依此未來斷欲結",
    "T54n2123_011:0106c08": "時。此業則招初禪梵果。若就人天以論。修色",
    "T54n2123_011:0106c09": "界業。除北單越無修禪者。自餘三方及欲界",
    "T54n2123_011:0106c10": "天。皆得修起色界十善。謂得禪者。意地有三",
    "T54n2123_011:0106c11": "所。謂無貪無瞋正見。若論身口七善業者。謂",
    "T54n2123_011:0106c12": "依定心發得禪戒。禪戒則是身口七善。故得",
    "T54n2123_011:0106c13": "禪時有色十善。若就無色諸天以論。依毘曇。",
    "T54n2123_011:0106c14": "無色界天不得修起色界定業。生上捨下界",
    "T54n2123_011:0106c15": "地斷故。若依成論。凡生無色。亦得起下色界",
    "T54n2123_011:0106c16": "中業。此明色界禪定福業十善業道依身起",
    "T54n2123_011:0106c17": "處。若論無色四空定業依身起處。三界人天",
    "T54n2123_011:0106c18": "皆得修起。上來明諸福行依身起處竟。若論",
    "T54n2123_011:0106c19": "聖人起福。非關凡夫希故不述。",
    "T54n2123_011:0106c20": "5 雜業緣雜業緣第五",
    "T54n2123_011:0106c21": "述曰。此行名聖說不定。所謂罪行。諸經或",
    "T54n2123_011:0106c22": "說名黑黑業及不善業。凡夫福行。諸經或說",
    "T54n2123_011:0106c23": "名黑白業及以善業。名雖種種行體無殊。行",
    "T54n2123_011:0106c24": "體云何。如智論說。殺害等是不善業。布施等",
    "T54n2123_011:0106c25": "是善業。此則是說罪福二行。言殺等者。等取",
    "T54n2123_011:0106c26": "十惡齊名罪行。言施等者。等取事中戒定等",
    "T54n2123_011:0106c27": "業。同是世善。俱名福行。此世善中。八禪定",
    "T54n2123_011:0106c28": "者。望欲界亂善。名不動行。若望出世理觀智",
    "T54n2123_011:0106c29": "慧。此緣事住。則名福行。如說六度前五度中",
    "T54n2123_011:0107a01": "所有禪定。通亦名福。但諸罪福人行不同。或",
    "T54n2123_011:0107a02": "專修福。或唯造罪。或復有人。罪福俱行。專修",
    "T54n2123_011:0107a03": "福者。所謂淨心。為益他人行施戒等。唯造罪",
    "T54n2123_011:0107a04": "者。謂無慈潤。動身口意皆為損他。罪福俱者。",
    "T54n2123_011:0107a05": "謂修福時內心不淨。或兼損物。此則是其欲",
    "T54n2123_011:0107a06": "界雜業。非純淨故。亦名不淨。若論罪行。麁顯",
    "T54n2123_011:0107a07": "可知。若論雜業。與淨福行有同有異。稍隱難",
    "T54n2123_011:0107a08": "知。謂諸修福據其外相。事中信樂所作皆同。",
    "T54n2123_011:0107a09": "若據內心。為自為他所求各別。精麁不等。以",
    "T54n2123_011:0107a10": "諸修福外同內異故。有純雜二業不同。若能",
    "T54n2123_011:0107a11": "調心慈悲愍物。隨所施為皆成大善。若不守",
    "T54n2123_011:0107a12": "念。視相修福。內麁外細。唯成雜業。稱彼愚",
    "T54n2123_011:0107a13": "情雖謂過世理實違道。亦非淨福。以修福時",
    "T54n2123_011:0107a14": "不觀生空。我倒常行遍通三性。所有作業與",
    "T54n2123_011:0107a15": "倒相應。是假取性。是故迷道。以不著心多求",
    "T54n2123_011:0107a16": "世報。又多求名。故非淨福。以此純雜世俗多",
    "T54n2123_011:0107a17": "迷。今略偏論令人識行。先論雜業後明淨福。",
    "T54n2123_011:0107a18": "但諸雜業自有麁細。麁者為惡兼損他人。細",
    "T54n2123_011:0107a19": "者自為唯求世報。先論麁雜。若就施論。或有",
    "T54n2123_011:0107a20": "非法取財施者。如盜他物以用布施。此感來",
    "T54n2123_011:0107a21": "報還常衰耗。施已生悔得果亦然。故優婆塞",
    "T54n2123_011:0107a22": "經云。若人施已生於悔心。若劫他財持以布",
    "T54n2123_011:0107a23": "施。是人未來雖得財物。常耗不集。或有為施",
    "T54n2123_011:0107a24": "兼損他者。謂若施時不正念善。或生瞋恚。或",
    "T54n2123_011:0107a25": "起高慢。當墮惡道。雖得福報畜中別受。不感",
    "T54n2123_011:0107a26": "人天。故分別業報經偈云。",
    "T54n2123_011:0107a27": "修行大布施　　急性多瞋怒",
    "T54n2123_011:0107a28": "不依正憶念　　後作大龍身",
    "T54n2123_011:0107a29": "能修大布施　　高心陵蔑人",
    "T54n2123_011:0107b01": "由斯業行生　　大力金翅鳥",
    "T54n2123_011:0107b02": "若為修福求世報者。如捨財時自求來報。或",
    "T54n2123_011:0107b03": "恐身財無常故捨。或為名聞專求自益。此非",
    "T54n2123_011:0107b04": "慈悲為濟貧苦。猶如市易。非純淨業。是以經",
    "T54n2123_011:0107b05": "中名不淨施。如百論說。為報施者。是名不淨",
    "T54n2123_011:0107b06": "施。如市易故。報有二種。現報者。名稱敬愛",
    "T54n2123_011:0107b07": "等。後報者。後世富貴等。名不淨施。譬賈客遠",
    "T54n2123_011:0107b08": "到他方。雖持雜物多所饒益。然非憐愍眾生。",
    "T54n2123_011:0107b09": "以自求利故。是業不淨。布施求報亦復如是。",
    "T54n2123_011:0107b10": "以此證知。無實慈愍自求名稱。或為來報。縱",
    "T54n2123_011:0107b11": "雖廣施皆非淨業。業非淨故得報不精。故分",
    "T54n2123_011:0107b12": "別業報經云。若為生天施。或復求名聞酬恩。",
    "T54n2123_011:0107b13": "及望報恐怖故行施。獲果不清淨。所受多麁",
    "T54n2123_011:0107b14": "澁。施行既爾。戒等諸善不淨同此。故百論",
    "T54n2123_011:0107b15": "云。不淨持戒者自求樂報。若持戒求天上與",
    "T54n2123_011:0107b16": "天女娛樂。若人中富貴受五欲樂。為婬欲故。",
    "T54n2123_011:0107b17": "如覆相者。內欲他色。外作親善。是名不淨。此",
    "T54n2123_011:0107b18": "外細心不淨持戒。如阿難語難陀。說偈云。",
    "T54n2123_011:0107b19": "如羝羊相觸　　將前而更却",
    "T54n2123_011:0107b20": "汝為欲持戒　　其事亦如是",
    "T54n2123_011:0107b21": "開心專為益他。得福則多。又於施境有貧有",
    "T54n2123_011:0107b22": "病。或有知法而乏所須。若施令彼得益長善。",
    "T54n2123_011:0107b23": "所施有宜獲福則多。故賢愚經云。佛讚五施",
    "T54n2123_011:0107b24": "得福無量。所謂施遠來者。遠去者。病瘦者。於",
    "T54n2123_011:0107b25": "飢餓時施於飲食。施知法人。如是五施。現世",
    "T54n2123_011:0107b26": "獲福。此施有宜現獲多福。不同求名。施非要",
    "T54n2123_011:0107b27": "處。雖多割捨不得淨報。又隨喜他施者。若望",
    "T54n2123_011:0107b28": "諸極麁造不善者。是其細罪。亦得名善。若望",
    "T54n2123_011:0107b29": "離欲及專為他。此之雜業則是其罪。故智度",
    "T54n2123_011:0107c01": "論云。麁人有麁罪。細人有細罪。故此雜業罪",
    "T54n2123_011:0107c02": "福俱行。望心非純。是不淨業。上來明其罪福",
    "T54n2123_011:0107c03": "俱行是其欲界不淨雜業竟。若論淨業。翻前",
    "T54n2123_011:0107c04": "可知。故百論云。淨施者。若人愛敬利益。得福",
    "T54n2123_011:0107c05": "亦多故因果經偈云。",
    "T54n2123_011:0107c06": "若有貧窮人　　無財可布施",
    "T54n2123_011:0107c07": "見他修施時　　而生隨喜心",
    "T54n2123_011:0107c08": "隨喜之福報　　與施等無異",
    "T54n2123_011:0107c09": "又大丈夫論偈云。",
    "T54n2123_011:0107c10": "悲心施一人　　功德大如地",
    "T54n2123_011:0107c11": "為己施一切　　得報如芥子",
    "T54n2123_011:0107c12": "救一厄難人　　勝餘一切施",
    "T54n2123_011:0107c13": "眾星雖有光　　不如一月明",
    "T54n2123_011:0107c14": "若諸凡夫造其罪福。不解因果善惡無性。是",
    "T54n2123_011:0107c15": "為迷事。取性常繫三有故。智度論云。譬如蠅",
    "T54n2123_011:0107c16": "無處不著。唯不著火焰。眾生愛著亦復如是。",
    "T54n2123_011:0107c17": "是善不善法中皆著。乃至非想亦著。唯不著",
    "T54n2123_011:0107c18": "般若波羅蜜性空大火。以此證知。無善惡性",
    "T54n2123_011:0107c19": "常輪五道。即當無佛性眾生也。此略明凡夫",
    "T54n2123_011:0107c20": "罪福二行迷事取性所依經論竟。",
    "T54n2123_011:0107c21": "又雜寶藏經云。昔佛在世時。波斯匿王有其",
    "T54n2123_011:0107c22": "一女。名曰善光。聰明端正。父母憐愍舉宮愛",
    "T54n2123_011:0107c23": "敬。父語女言。汝因我力舉宮愛敬。女答父言。",
    "T54n2123_011:0107c24": "我自有業。不因父王。王聞瞋忿而語之",
    "T54n2123_011:0107c25": "言。今當試汝有自業力。即遣左右。覓一最",
    "T54n2123_011:0107c26": "下貧窮乞人。以女付之。王語女言。汝自有業",
    "T54n2123_011:0107c27": "不假我者。從今可驗。女猶答言。我有業力。即",
    "T54n2123_011:0107c28": "共窮人相將出去。婦問夫言。有父母不。夫答",
    "T54n2123_011:0107c29": "婦言。我父母先此舍衛城中第一長者。父母",
    "T54n2123_011:0108a01": "居家都已死盡。無所依怙。是以窮乞。婦復問",
    "T54n2123_011:0108a02": "言。汝今頗知故宅處不。答言知處。但宅毀壞",
    "T54n2123_011:0108a03": "遂有空地。夫婦相將往至故舍。周歷安行。",
    "T54n2123_011:0108a04": "隨其行處伏藏自出。即以珍寶雇人造宅。未",
    "T54n2123_011:0108a05": "盈一月宮宅悉成。宮人伎女奴婢僕使。不可",
    "T54n2123_011:0108a06": "稱計。王卒憶念。我女善光。云何生活。有人",
    "T54n2123_011:0108a07": "答王。善光女郎。宮室錢財不減於王。王女即",
    "T54n2123_011:0108a08": "日遣其夫主。往請於王。王即受請。見其家",
    "T54n2123_011:0108a09": "內宮宅莊嚴。歎未曾有。王往問佛。此女先世",
    "T54n2123_011:0108a10": "作何福業。得生王家。身有光明。佛答王言。乃",
    "T54n2123_011:0108a11": "往過去九十一劫。毘婆尸佛入涅槃後。有槃",
    "T54n2123_011:0108a12": "頭王以佛舍利起七寶塔。王大夫人。見即便",
    "T54n2123_011:0108a13": "以天冠拂飾。著像頂上。以天冠中如意寶珠。",
    "T54n2123_011:0108a14": "著塔棖頭。因發願言。使我將來身有光明。紫",
    "T54n2123_011:0108a15": "磨金色尊榮豪貴。莫墮三惡八難之處。昔夫",
    "T54n2123_011:0108a16": "人者今善光是。後於過去迦葉佛時。復以餚",
    "T54n2123_011:0108a17": "饍供養佛僧。而夫遮斷。婦即勸請。我今已請",
    "T54n2123_011:0108a18": "使得充足。夫還聽婦。爾時婦者今善光是。爾",
    "T54n2123_011:0108a19": "時夫者今日夫是。由昔遮婦。恒常貧賤。以還",
    "T54n2123_011:0108a20": "聽故。要因其婦得大富貴。無其婦時後還貧",
    "T54n2123_011:0108a21": "賤。以是因緣。善惡之業逐身受報。未曾違",
    "T54n2123_011:0108a22": "失。",
    "T54n2123_011:0108a23": "又雜寶藏經云。佛在世時波斯匿王。時於眠",
    "T54n2123_011:0108a24": "中聞二內官共諍道理。一人說言。我依王活。",
    "T54n2123_011:0108a25": "一人答言。我自依業。不依王也。王聞可彼依",
    "T54n2123_011:0108a26": "王活者。而欲賞之。即遣直人。語夫人言。我今",
    "T54n2123_011:0108a27": "當使一人往者。重與財物。尋即遣。彼依王活",
    "T54n2123_011:0108a28": "者。持所飲酒送與夫人。此人出戶。鼻中血出",
    "T54n2123_011:0108a29": "不得前進。尋即倩彼依業者送。夫人見已。",
    "T54n2123_011:0108b01": "重賜錢財衣服瓔珞。來到王前。王見深怪。即",
    "T54n2123_011:0108b02": "便喚彼依王活者。而問之言。我使汝去。云何",
    "T54n2123_011:0108b03": "不去。彼即向王具白情事。王聞歎言。佛語真",
    "T54n2123_011:0108b04": "實。自作其業還自受報。不可奪也。由是觀善",
    "T54n2123_011:0108b05": "惡報應自業所引。非天非王之所能與。要須",
    "T54n2123_011:0108b06": "自作自得。起於正見。言業果報。近獲人天。遠",
    "T54n2123_011:0108b07": "招佛果。若違聖教具受前苦。頌曰。",
    "T54n2123_011:0108b08": "尋因途乃異　　及捨趣猶并",
    "T54n2123_011:0108b09": "苦極思歸樂　　樂極苦還生",
    "T54n2123_011:0108b10": "豈非罪福別　　皆由封著情",
    "T54n2123_011:0108b11": "若斷有漏業　　常見法身寧",
    "T54n2123_011:0108b12": "諸經要集卷第十一"
}