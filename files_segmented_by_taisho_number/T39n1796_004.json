{
    "T39n1796_004:0616b02": "大毘盧遮那成佛經疏卷第四",
    "T39n1796_004:0616b04": "沙門一行阿闍梨記",
    "T39n1796_004:0616b05": "入漫荼羅具緣真言品第二之餘",
    "T39n1796_004:0616b06": "偈云。制底火神祠。牛欄河潬中。諸天廟空室。",
    "T39n1796_004:0616b07": "仙人得道處者。或雖非聖迹及僧所居。但隨",
    "T39n1796_004:0616b08": "於地分有起制底之處。於其四傍便可造作",
    "T39n1796_004:0616b09": "漫荼羅。火神。是淨行梵志火祠之所。尤為清",
    "T39n1796_004:0616b10": "潔故可立壇。牛欄者。西方聚落牧牛共在一",
    "T39n1796_004:0616b11": "處。去村或十里五里。既積多時。牛屎尿遍地",
    "T39n1796_004:0616b12": "重積。梵俗亦以為淨。雖然。須牛移去。若牧牛",
    "T39n1796_004:0616b13": "見在亦不中作也。河灘。正翻當云攢流處。謂",
    "T39n1796_004:0616b14": "有兩水或多水。於此處會合。此側及中間。頻",
    "T39n1796_004:0616b15": "經泛漲蕩滌無諸穢惡。天廟。是宗事世天者",
    "T39n1796_004:0616b16": "齋祈之室。亦多清閑。然有諸外道邪見不信。",
    "T39n1796_004:0616b17": "則不應於此處作也。空室。謂世人所造居室。",
    "T39n1796_004:0616b18": "後時捨之而去。以無諸憒雜故堪作法。仙人",
    "T39n1796_004:0616b19": "得道處。是世間求五通者。久所棲止得成就",
    "T39n1796_004:0616b20": "處。必無餘好處。亦可於中造漫荼羅也。復次",
    "T39n1796_004:0616b21": "制底。是建立高勝義。謂此人常能建立白法",
    "T39n1796_004:0616b22": "志不屈撓。雖未現修聖教。當知先世樹福內",
    "T39n1796_004:0616b23": "有善根故名為塔。又火能樊滅荒穢。謂此人",
    "T39n1796_004:0616b24": "身口意。雖未能清昇出離。然內有慧性好行",
    "T39n1796_004:0616b25": "淨業。有過能改。故名火祠。牛是行義。欄是閑",
    "T39n1796_004:0616b26": "防義。謂此人質性調柔易可馴御。兼於五情",
    "T39n1796_004:0616b27": "嗜欲。能自制止不至放逸。故名牛欄。攢流。謂",
    "T39n1796_004:0616b28": "於三乘中其心猶豫。不知定趣何道。阿闍梨",
    "T39n1796_004:0616b29": "亦當以法勸喻言。此諸方便皆是佛教。但隨",
    "T39n1796_004:0616c01": "汝最欣樂處一向學之。所到會同不應疑慮",
    "T39n1796_004:0616c02": "也。若是邪正雜信。則當斷其迷津示其正路。",
    "T39n1796_004:0616c03": "以能兼信故。即是先世曾經法水盪滌其心。",
    "T39n1796_004:0616c04": "亦名河潬也。天祠。謂不求三乘而志願天樂。",
    "T39n1796_004:0616c05": "為欲授受令離三惡。生正見天中故須攝受。",
    "T39n1796_004:0616c06": "是名天祠。空室。謂此人雖在塵俗。而性好虛",
    "T39n1796_004:0616c07": "寂厭世囂煩。是善根將熟之相。如女人胎漸",
    "T39n1796_004:0616c08": "成就。則欲意自輕。故堪教化。若志求無色天",
    "T39n1796_004:0616c09": "道。亦名空室也。仙人得道處。謂但發心求五",
    "T39n1796_004:0616c10": "通持明仙道。或願長壽成就世間種種悉地。",
    "T39n1796_004:0616c11": "亦可隨彼情機而誘接之也。復次有諸異學。",
    "T39n1796_004:0616c12": "深樂圍陀火祠之法願生梵世。聞佛祕藏中。",
    "T39n1796_004:0616c13": "亦有火天真言行法旨趣甚深故。即從此門",
    "T39n1796_004:0616c14": "而入正法。復有奉事自在毘紐那羅延。日月",
    "T39n1796_004:0616c15": "尊等種種世天。若聞佛祕藏中。亦有彼等諸",
    "T39n1796_004:0616c16": "天真言行法。乃至毘盧遮那大我之身。即便",
    "T39n1796_004:0616c17": "信受而入正法。或有志願生三界諸天者。聞",
    "T39n1796_004:0616c18": "佛祕藏中。具有諸天乘真言行法。能令於無",
    "T39n1796_004:0616c19": "量世生彼天中。不復退墮終成第一義天。由",
    "T39n1796_004:0616c20": "此深心願樂得入正法者。或有宗習世間五",
    "T39n1796_004:0616c21": "通仙法者。聞佛祕藏中。具有迦葉瞿曇大仙",
    "T39n1796_004:0616c22": "等種種真言。能令獲得不思議神通。乃至如",
    "T39n1796_004:0616c23": "毘盧遮那住壽長遠。彼便踴躍志求得入正",
    "T39n1796_004:0616c24": "法。以如是等種種門故。佛說火神諸處皆可",
    "T39n1796_004:0616c25": "造漫荼羅也。偈云。如上之所說。或所意樂處。",
    "T39n1796_004:0616c26": "利益弟子故。當畫漫荼羅者。乃至求諸勝地",
    "T39n1796_004:0616c27": "皆不能得。不可令此密教遂無所傳。但隨阿",
    "T39n1796_004:0616c28": "闍梨心所好樂。謂有利益之地。即可造漫荼",
    "T39n1796_004:0616c29": "羅也。若深釋者。但觀彼有少分善根正希願",
    "T39n1796_004:0617a01": "者。皆可擇其心地治令平正。為造大悲漫荼",
    "T39n1796_004:0617a02": "羅也。又此眾生。乃至好樂遮文荼荼吉爾者",
    "T39n1796_004:0617a03": "世間小術。亦於此門而攝受之。能得見此本",
    "T39n1796_004:0617a04": "尊時。自然得見無量聖眾也。問曰。上明擇弟",
    "T39n1796_004:0617a05": "子中。要具眾德堪為法器方乃教授。而今擇",
    "T39n1796_004:0617a06": "地義中。乃至一豪微善無不得傳者何耶。答",
    "T39n1796_004:0617a07": "曰。是中有二種弟子。若求傳法弟子堪紹阿",
    "T39n1796_004:0617a08": "闍梨位者。則簡非其人道不虛行。若結緣弟",
    "T39n1796_004:0617a09": "子。則舉手低頭之善。無所不攝也。又深行阿",
    "T39n1796_004:0617a10": "闍梨以明見根緣故。或有人過去道機已熟",
    "T39n1796_004:0617a11": "堪為法器。而於現世之中。沒在泥滓截餘豪",
    "T39n1796_004:0617a12": "髮善根。故阿闍梨即擇此中少分平地。開出",
    "T39n1796_004:0617a13": "祕藏漫荼羅。何必待安心諦理之人。方作佛",
    "T39n1796_004:0617a14": "事。故與前說不相違也。經云。祕密主。彼簡擇",
    "T39n1796_004:0617a15": "地。除去礫石碎瓦破器。髑髏毛髮糠糩灰",
    "T39n1796_004:0617a16": "炭。刺骨朽木等。及虫蟻蜣蜋毒螫之類者。次",
    "T39n1796_004:0617a17": "明治地支分。謂於前所擇地中。簡取置壇之",
    "T39n1796_004:0617a18": "處。掘深一肘以來。於其土中一一精擇。有諸",
    "T39n1796_004:0617a19": "不任用物及虫等。皆當去之。若有此者能生",
    "T39n1796_004:0617a20": "眾難於法有障也。其石及沙礫。少可擇者當",
    "T39n1796_004:0617a21": "選去之。若沙石眾多。此處聚積彼處復有。不",
    "T39n1796_004:0617a22": "可簡治令淨者。當捨棄更求餘處也。然大石",
    "T39n1796_004:0617a23": "平整有聖教說。可於上立漫荼羅。但土中雜",
    "T39n1796_004:0617a24": "者應除去耳。西方俗法多於瓦器中食。食竟",
    "T39n1796_004:0617a25": "輒便棄之。謂為穢觸不復受用。如是比及餘",
    "T39n1796_004:0617a26": "種種破壞器物。并髑髏雜骨。種種爪髮皮毛",
    "T39n1796_004:0617a27": "糠糩穢草。及諸灰炭剌橛朽木。以要言之。",
    "T39n1796_004:0617a28": "如是等種種不任用物。非本淨土者皆擇出",
    "T39n1796_004:0617a29": "之。若多不可擇。亦應捨棄更求餘處。故云等",
    "T39n1796_004:0617b01": "也。虫蟻。梵音吃[口*栗]弭。此語通含。皆是微細小",
    "T39n1796_004:0617b02": "虫。皆擇去也。蜣蜋。是其大者。更有丘蚓等義",
    "T39n1796_004:0617b03": "可准知。毒虫。謂虵蝎蜈蚣蚰蜒之類。皆應作",
    "T39n1796_004:0617b04": "方便驅遣令去。若多不可除。即是有妨難處",
    "T39n1796_004:0617b05": "應可棄之。經云。離如是諸過者。此例眾多。得",
    "T39n1796_004:0617b06": "意者自當臨事甄別。謂地或傾側或高下不",
    "T39n1796_004:0617b07": "平。或色味不應聖教。其色中以黃白為勝。若",
    "T39n1796_004:0617b08": "純黑則不堪取。而甞之味甜及淡則善。辛苦",
    "T39n1796_004:0617b09": "醎澁等則不任用。或掘之更填坑內。土不得",
    "T39n1796_004:0617b10": "滿即不堪。若更填盈出即好。又就一處所中。",
    "T39n1796_004:0617b11": "南方則為下地。但可作阿毘遮魯迦耳。復次",
    "T39n1796_004:0617b12": "阿闍梨。既而知弟子心地。堪可於中建立大",
    "T39n1796_004:0617b13": "悲漫荼羅。即當住於深定審諦分別觀之。以",
    "T39n1796_004:0617b14": "慧甄擇。去無所堪任雜穢諸垢。然後治令堅",
    "T39n1796_004:0617b15": "實為作莊嚴。不然則宿業餘氣能生障礙也。",
    "T39n1796_004:0617b16": "礫石。如不信正法堅執我分撥無因果等見。",
    "T39n1796_004:0617b17": "以難可雕[鎨十+向]相浸潤故。終不能生善苗。加功",
    "T39n1796_004:0617b18": "陶治亦無所出。細執甚多互不相受。故譬沙",
    "T39n1796_004:0617b19": "礫也。碎瓦破器。如造五逆犯四重禁謗方等",
    "T39n1796_004:0617b20": "經等。以心器敗壞故無所堪任。設加法味亦",
    "T39n1796_004:0617b21": "不停住。為諸善眾之所棄捐。先當以慧方便",
    "T39n1796_004:0617b22": "手。方為擇去如是諸障也。髑髏。如破壞菩",
    "T39n1796_004:0617b23": "提心障。昔時曾具人法。於眾支分中最為上",
    "T39n1796_004:0617b24": "首。由命根絕故。百體隳敗無所能為。緣此惡",
    "T39n1796_004:0617b25": "習設令重發菩提心。還復成障自憙令退屈。",
    "T39n1796_004:0617b26": "故尤宜洗除使盡餘氣。毛髮。謂六十心等。與",
    "T39n1796_004:0617b27": "善種八心共體而生。及以覺察則宜除剪。未",
    "T39n1796_004:0617b28": "得出世間心以來。雜起紛亂難可條緒。故名",
    "T39n1796_004:0617b29": "毛髮糠糩。如無明妄想。以取著戲論故。但",
    "T39n1796_004:0617c01": "得名相皮失實相米。故以為譬。灰炭。謂樂小",
    "T39n1796_004:0617c02": "法起二乘心。若善根為此所焚。則歸於灰斷",
    "T39n1796_004:0617c03": "不生大悲條葉花菓。故以為譬。刺骨。謂曾於",
    "T39n1796_004:0617c04": "眾生作種種不饒益行。犯種種雜碎律儀。此",
    "T39n1796_004:0617c05": "是過去生死宿對殘障。故名為骨。朽木。謂不",
    "T39n1796_004:0617c06": "欲懈怠之類不堪樹藝匠成。又梵文兼有株",
    "T39n1796_004:0617c07": "杌義。謂久遠以來。於諸煩惱有所偏習。餘枿",
    "T39n1796_004:0617c08": "深固難可拔除。以如是諸過去業。含藏在心",
    "T39n1796_004:0617c09": "地之中故。一心行道時魔事易興。故須豫加",
    "T39n1796_004:0617c10": "簡擇。若多不可擇。則應棄捨此地別就餘機",
    "T39n1796_004:0617c11": "也。蟲蟻蜣蜋毒螫之類。喻種種現行煩惱螻",
    "T39n1796_004:0617c12": "蟻喻癡蜣蜋喻貪毒虫喻嗔。此類甚多譬種",
    "T39n1796_004:0617c13": "種隨煩惱。諸微小者譬無量惡覺見。觀此輩",
    "T39n1796_004:0617c14": "皆有如來性。尤宜將護勿使絕其命根。但方",
    "T39n1796_004:0617c15": "便驅遣。使勿妨行道不穢污漫荼羅而已。若",
    "T39n1796_004:0617c16": "欲使極淨道場者。百六十種上中下微垢。皆",
    "T39n1796_004:0617c17": "應擇使無餘。乃至灌頂地中。佳非淨土者悉",
    "T39n1796_004:0617c18": "宜簡去之。方名究竟淨也。經云。遇良日晨定",
    "T39n1796_004:0617c19": "日。時分宿直諸執。皆悉相應於食前時值吉",
    "T39n1796_004:0617c20": "祥相者。因擇地事便明擇時支分也。凡所為",
    "T39n1796_004:0617c21": "法事皆須與時義契合。今將擇治此地。故於",
    "T39n1796_004:0617c22": "吉日警發地神。餘法事例可知耳。良日晨者。",
    "T39n1796_004:0617c23": "謂作法當用白分月。就中一日三日五日七",
    "T39n1796_004:0617c24": "日十三日皆為吉祥。堪作漫荼羅。又月八日",
    "T39n1796_004:0617c25": "十四日十五日最勝。至此日常念誦。亦應加",
    "T39n1796_004:0617c26": "功也。定日者。西方曆法通計小月合當何日。",
    "T39n1796_004:0617c27": "若小月在白分內者。其月十五日即屬黑分。",
    "T39n1796_004:0617c28": "不堪用也。又曆法通計日月平行度。作平朔",
    "T39n1796_004:0617c29": "皆合一小一大。緣日月於平行中又更有遲",
    "T39n1796_004:0618a01": "疾。或時過於平行或時不及平行。所以定朔",
    "T39n1796_004:0618a02": "或進退一日。定望或在十四日或在十六日。",
    "T39n1796_004:0618a03": "大抵月望正圓滿時。名為白分十五日。月正",
    "T39n1796_004:0618a04": "半如弦時。亦為八日。但以此准約之。即得定",
    "T39n1796_004:0618a05": "日也時分者。西方曆法晝夜各有三十時一一",
    "T39n1796_004:0618a06": "時別有名號。如晝日即量影長短計之。某時",
    "T39n1796_004:0618a07": "作事則吉某時則凶某時中平。各各皆有像",
    "T39n1796_004:0618a08": "類。言宿直者。謂二十七宿也。分周天作十二房。",
    "T39n1796_004:0618a09": "猶如此間十二次。每次有九足。周天凡一百",
    "T39n1796_004:0618a10": "八足。每宿均得四足。即是月行一日裎。經二",
    "T39n1796_004:0618a11": "十七日。即月行一周天也。依曆算之。月所在",
    "T39n1796_004:0618a12": "之宿。即是此宿直日。宿有上中下。性剛柔躁",
    "T39n1796_004:0618a13": "靜不同。所作法事亦宜相順也。諸執者。執有",
    "T39n1796_004:0618a14": "九種。即是日月火水木金土七曜。及與羅睺",
    "T39n1796_004:0618a15": "計都合為九執。羅睺是交會食神。計都正翻",
    "T39n1796_004:0618a16": "為旗。旗星謂彗星也。除此二執之外。其餘七",
    "T39n1796_004:0618a17": "曜相次直日。其性類亦有善惡。如梵曆中說。",
    "T39n1796_004:0618a18": "食前時者。晝夜各有三時。食前可作息災暮",
    "T39n1796_004:0618a19": "間可作增益。夜可作降伏事也。入漫荼羅灌",
    "T39n1796_004:0618a20": "頂與息災相應。故云食前。遇善境界意者。",
    "T39n1796_004:0618a21": "謂作法時。或地上或空中。有色聲等種種異",
    "T39n1796_004:0618a22": "相。地上。謂或遇見童女。執持五種牛味瓶或",
    "T39n1796_004:0618a23": "香水瓶。或所持物與輪印等同類。或是世中",
    "T39n1796_004:0618a24": "所尊上物。及器盛白糠米等潔淨盈滿。或所",
    "T39n1796_004:0618a25": "被服端嚴鮮麗。或說種種吉祥相應之音。皆",
    "T39n1796_004:0618a26": "是成就相也。空中。謂忽覩慶雲瑞氣氤氳五",
    "T39n1796_004:0618a27": "色。或有彩虹鮮明間錯非時而見。或作火色",
    "T39n1796_004:0618a28": "飛動如護摩成就之形。或於日傍有五彩見。",
    "T39n1796_004:0618a29": "或作人形貌如住寂。或於空中有好美妙音",
    "T39n1796_004:0618b01": "聲。謂白鶴孔雀鴛鴦鴻雁之類。清徹和雅人",
    "T39n1796_004:0618b02": "所樂聞。如是等亦皆成就相也。所以須順世",
    "T39n1796_004:0618b03": "諦者。以勝義漫荼羅微妙寂滅。醇信白心人",
    "T39n1796_004:0618b04": "尚難信受。況懷疑慮乎。以所度之人。曾習韋",
    "T39n1796_004:0618b05": "陀祠典伎藝明處。若見造漫荼羅時分舛謬。",
    "T39n1796_004:0618b06": "慮恐致不吉祥。便生疑怪言。我聞總持智慧",
    "T39n1796_004:0618b07": "者無所不達。而今觀之。尚不能擇得好星善",
    "T39n1796_004:0618b08": "時。況餘深事乎。由此疑師疑法。故失堅信力",
    "T39n1796_004:0618b09": "反招重罪。故須順彼情機也。復次如是執曜。",
    "T39n1796_004:0618b10": "即是漫荼羅中一種善知識門。彼諸本尊。即",
    "T39n1796_004:0618b11": "能順世間事業而作加持方便。以阿闍梨善",
    "T39n1796_004:0618b12": "擇吉祥時故。與彼真言本誓法爾相關。為作",
    "T39n1796_004:0618b13": "加持得離諸障也。復次種種世諦門。皆是法",
    "T39n1796_004:0618b14": "界摽幟。所謂良日晨者。意在菩提心嘉會之",
    "T39n1796_004:0618b15": "晨也。深行阿闍梨住瑜伽中。觀察所欲度者",
    "T39n1796_004:0618b16": "本初種善根時。為久為遠。因緣屬誰。從何事",
    "T39n1796_004:0618b17": "起。如行者初發心時。或因見佛說法。或覩",
    "T39n1796_004:0618b18": "神變。或見種種可悲苦事。或於菩薩聲聞緣",
    "T39n1796_004:0618b19": "覺而發道心。或以花香等。供養如上福田心",
    "T39n1796_004:0618b20": "得歡喜。便即發願希求佛果。由彼先因現緣",
    "T39n1796_004:0618b21": "相感發故。種種機悟不同。或如是時中菩提",
    "T39n1796_004:0618b22": "心有寂靜力。或如是時有增進力。或如是時",
    "T39n1796_004:0618b23": "有威猛力。順種種悉檀方便而建立之。則功",
    "T39n1796_004:0618b24": "不唐捐不生障礙也。定日者。日喻本尊身。月",
    "T39n1796_004:0618b25": "喻修習瑜伽行。以行者定心之月。或時增明",
    "T39n1796_004:0618b26": "或時微昧。或發行太速或發行太遲。或過於",
    "T39n1796_004:0618b27": "中道或不及中道。致使機悟之時亦有盈縮。",
    "T39n1796_004:0618b28": "如循照常理可至某緣。某時中宜應建立。然",
    "T39n1796_004:0618b29": "有緣境遷移。或未到時處而熟。或過此時處",
    "T39n1796_004:0618c01": "乃熟。如是變通皆應善知。故云定日也。時分",
    "T39n1796_004:0618c02": "者。就行者一一地中。自有十心。此一一心。各",
    "T39n1796_004:0618c03": "有因根果。合為三十心。於此三十牟呼[口*栗]多",
    "T39n1796_004:0618c04": "中。亦應深審細甄擇。何時堪折伏煩惱。何",
    "T39n1796_004:0618c05": "時可增益功德。何時當順中道寂心而住。是",
    "T39n1796_004:0618c06": "名解時中細微之相也。宿直者。是行人瑜伽",
    "T39n1796_004:0618c07": "之月所涉緣境。於一切緣境中皆見心性。如",
    "T39n1796_004:0618c08": "列宿小大像類。雖復差別無不圓明也。如月",
    "T39n1796_004:0618c09": "行經二十七宿。以所經之宿好惡不同故。令",
    "T39n1796_004:0618c10": "世間候月之占亦復隨異。如箕星好風。月行",
    "T39n1796_004:0618c11": "入箕則風起。畢星好雨。月行入畢則雨降。菩",
    "T39n1796_004:0618c12": "提行亦爾。遇緣對境勢力不同。令折伏攝受。",
    "T39n1796_004:0618c13": "及寂行所施方便隨轉。若阿闍梨能深察根",
    "T39n1796_004:0618c14": "緣曉知是事。名為善觀宿直也。九執者。梵音",
    "T39n1796_004:0618c15": "釳[口*栗]何是執持義。阿闍梨應觀彼心力之手",
    "T39n1796_004:0618c16": "堪持何事。則所傳密印不至唐捐。如諸佛金",
    "T39n1796_004:0618c17": "剛慧印。唯有金剛心菩薩乃能執之。若授與",
    "T39n1796_004:0618c18": "下地人。則名執曜不相應也。就九執中。日喻",
    "T39n1796_004:0618c19": "本淨菩提心。即是毘盧遮那自體。月喻菩提",
    "T39n1796_004:0618c20": "之行。白月十五日眾行皆圓滿。喻成菩提。",
    "T39n1796_004:0618c21": "黑月十五日眾行皆盡。喻般涅槃。中間與時",
    "T39n1796_004:0618c22": "昇降。喻方便力。當知已攝百字明門也。土曜",
    "T39n1796_004:0618c23": "持中胎藏。水持右方蓮花眷屬。金持左方金",
    "T39n1796_004:0618c24": "剛眷屬。木持上方如來果德。火持下方大力",
    "T39n1796_004:0618c25": "諸明。復次如是五執。即持五色蘇多羅。土為",
    "T39n1796_004:0618c26": "信。木為進。金為念。水為定。火為慧。其餘二",
    "T39n1796_004:0618c27": "執。羅睺主為覆障。慧星主見不祥。故不直日",
    "T39n1796_004:0618c28": "也。初日分如淨心顯現。中日分如發起眾行。",
    "T39n1796_004:0618c29": "後日分如萬德已圓功用漸息。初夜分如自",
    "T39n1796_004:0619a01": "證之地住大涅槃。後夜分如念本誓願起加",
    "T39n1796_004:0619a02": "持力。周則復始巡轉無窮。日體是一而四洲",
    "T39n1796_004:0619a03": "時分各異。今此漫荼羅意。欲開發菩提心日",
    "T39n1796_004:0619a04": "故。取食前時也。遇善境界者。是心無相無境",
    "T39n1796_004:0619a05": "界。非是有為無為。以佛五眼諦觀。亦不能見",
    "T39n1796_004:0619a06": "其相貌。然亦有種種善根發相。可得了知。",
    "T39n1796_004:0619a07": "若是見諦阿闍梨。自當現前通達。若未見諦。",
    "T39n1796_004:0619a08": "當於三昧中察其境界。或見彼修行六度時",
    "T39n1796_004:0619a09": "種種六蔽不能留難。或為眾生之所稱歎乃",
    "T39n1796_004:0619a10": "至授菩提記。或如前種種印相於三昧中。現",
    "T39n1796_004:0619a11": "炳著奇特有異於常。以因果類之可以意得。",
    "T39n1796_004:0619a12": "乃至普門相攝處皆亦可知也。經云。先當為",
    "T39n1796_004:0619a13": "一切如來作禮。以如是偈警發地神者。阿闍",
    "T39n1796_004:0619a14": "梨將欲警發地神。先運心思惟。毘盧遮那無",
    "T39n1796_004:0619a15": "盡莊嚴身周遍法界。十方三世一切如來。亦",
    "T39n1796_004:0619a16": "復如是。一一無盡莊嚴身周遍法界。從十住",
    "T39n1796_004:0619a17": "地乃至初地諸菩薩。分證莊嚴身。無量無邊",
    "T39n1796_004:0619a18": "滿於法界。無有間隙如胡麻中油。當觀此身",
    "T39n1796_004:0619a19": "遍至一切眾聖前。以清淨三業至誠作禮。由",
    "T39n1796_004:0619a20": "此因緣獲無量福。便當以無倒心施彼弟子。",
    "T39n1796_004:0619a21": "願無障難速成無上菩提。次當說偈警發地",
    "T39n1796_004:0619a22": "神也。如釋迦牟尼佛。初坐道場時謂魔王言。",
    "T39n1796_004:0619a23": "汝由先世作一無盡施故。今得自在天主之",
    "T39n1796_004:0619a24": "身。然我從無量劫來。修如是大施不可勝數。",
    "T39n1796_004:0619a25": "乃至身肉手足亦無所悋。云何與我[角*交]其優",
    "T39n1796_004:0619a26": "劣耶。魔言。我所作福汝已為證。汝之福業誰",
    "T39n1796_004:0619a27": "當證明。若無證者即墮負處也。菩薩爾時申",
    "T39n1796_004:0619a28": "右手指地說真實言。我本於此地上行菩薩",
    "T39n1796_004:0619a29": "道。種種難行苦行地神證知。當知此指即是",
    "T39n1796_004:0619b01": "身密印也。爾時無量地神從地踊出。現其半",
    "T39n1796_004:0619b02": "身而作證明。魔王軍眾由是退散。今阿闍梨",
    "T39n1796_004:0619b03": "欲令弟子不久紹如來位故。亦以此印警發",
    "T39n1796_004:0619b04": "地神。時彼地神。生大歎喜而作是念。今此佛",
    "T39n1796_004:0619b05": "子乃能建立大事因緣。為將護我等令無損",
    "T39n1796_004:0619b06": "惱故。而見警覺。我應方便守護亦令離諸魔",
    "T39n1796_004:0619b07": "業。以此眾緣力故。即令此地同於金剛也。所",
    "T39n1796_004:0619b08": "說阿利沙偈。名為自然成就真言。若作法時",
    "T39n1796_004:0619b09": "當誦梵本。今具錄之也。七遍誦右手五輪按",
    "T39n1796_004:0619b10": "地。",
    "T39n1796_004:0619b11": "怛文(二合汝也)睇微(天也有女聲)娑(引)吃屣(二合護也)捕多賜",
    "T39n1796_004:0619b12": "(親也於也)譯云汝天親護者(於字入下句)。",
    "T39n1796_004:0619b13": "薩麼(一切也)勃馱曩(佛也有多聲)哆以難(引度世也即有導師義)譯",
    "T39n1796_004:0619b14": "云於諸佛導師。",
    "T39n1796_004:0619b15": "浙唎耶(二合行也)娜也(修行也)尾世鎩數(殊勝也)譯云",
    "T39n1796_004:0619b16": "修行殊勝行。",
    "T39n1796_004:0619b17": "部弭(淨地也)播囉密多(到彼岸也)素者(等也)譯云淨地",
    "T39n1796_004:0619b18": "波羅蜜(義合等字)。",
    "T39n1796_004:0619b19": "摩囉(天魔也)塞(去聲)年(軍眾也)野他(如也)毫釳難(奴痕反破也)",
    "T39n1796_004:0619b20": "譯云如破魔軍眾。",
    "T39n1796_004:0619b21": "赦吃也(二合釋迦也)僧(悉孕反)係娜(師子也)哆以那(救世也)",
    "T39n1796_004:0619b22": "譯云釋師子救世。",
    "T39n1796_004:0619b23": "怛他(引)痕(如我也)魔羅(魔也)若延(降也)吃[口*栗](二合也)埵(伏也)",
    "T39n1796_004:0619b24": "譯云我亦降伏魔。",
    "T39n1796_004:0619b25": "漫荼藍隷(漫茶羅也)履佉(引畫)藐(密也反)痕(我也)譯云",
    "T39n1796_004:0619b26": "我畫漫荼羅。",
    "T39n1796_004:0619b27": "偈意先告地神云。汝天女親守護此大地者。",
    "T39n1796_004:0619b28": "已曾供養親近一切諸佛導師。修殊勝行。淨",
    "T39n1796_004:0619b29": "治諸地淨滿諸度。及餘種種功德。如摩訶般",
    "T39n1796_004:0619c01": "若中歷法廣明。是以云等。今譯偈五字為句",
    "T39n1796_004:0619c02": "不可具存然地波羅密中。亦已含此眾德也。",
    "T39n1796_004:0619c03": "次偈陳所以。警發之意說誠實言。如世尊昔",
    "T39n1796_004:0619c04": "在菩提漫荼羅。降伏天魔軍眾時。汝於大會",
    "T39n1796_004:0619c05": "中現作證明。由是世尊號為釋迦師子。能獨",
    "T39n1796_004:0619c06": "步無畏救護世間。我今亦欲隨佛所行紹如",
    "T39n1796_004:0619c07": "來事。是故畫此漫荼羅也。我雖未得一切同",
    "T39n1796_004:0619c08": "於如來。然以毘盧遮那三密所加持故。亦能",
    "T39n1796_004:0619c09": "現作佛身。普集一切漫荼羅大會。是故汝今",
    "T39n1796_004:0619c10": "亦當現作證明。使諸魔軍眾不能爼壞也。復",
    "T39n1796_004:0619c11": "次地神是女天。女是三摩地義。即是大日世",
    "T39n1796_004:0619c12": "尊。護持一切眾生心地三昧也。如實相世",
    "T39n1796_004:0619c13": "尊。昔在菩提漫荼羅。降伏無明住地魔王",
    "T39n1796_004:0619c14": "及與塵沙大眾時。以般若波羅蜜手屢舒五",
    "T39n1796_004:0619c15": "力。案一切眾生心地。時汝三昧現作證明。",
    "T39n1796_004:0619c16": "是故無量應度眾生四種魔軍。由此退散。是",
    "T39n1796_004:0619c17": "故號為寂業師子。能以自在神通救世間者。",
    "T39n1796_004:0619c18": "我今亦欲平治弟子心地。畫作大悲漫荼羅。",
    "T39n1796_004:0619c19": "汝亦當為作證明。令伏四魔軍眾也。復次以",
    "T39n1796_004:0619c20": "字門釋此阿利沙。具無量義。然要其宗極。正",
    "T39n1796_004:0619c21": "在他字之中。梵音怛多是如義。多字長引",
    "T39n1796_004:0619c22": "中即帶阿聲。以一切法本不生故。如於實相",
    "T39n1796_004:0619c23": "不增不減。即以此義警發一切地神也。彼誦",
    "T39n1796_004:0619c24": "偈時。應長跪兩膝著地。由智慧手舒其五輪。",
    "T39n1796_004:0619c25": "平掌案地。方誦此阿利沙偈。一七度印之加",
    "T39n1796_004:0619c26": "持七遍。此即是名真言印相應也。阿闍梨言。",
    "T39n1796_004:0619c27": "欲作此法時。先以三昧耶法界金剛自性加",
    "T39n1796_004:0619c28": "持自身。皆如供養法中所說。用囉字門。自淨",
    "T39n1796_004:0619c29": "心地及此道場地已。於瑜伽中。先起半月風",
    "T39n1796_004:0620a01": "輪以訶字加持之。次起水輪以縛字加持之。",
    "T39n1796_004:0620a02": "次起金剛地輪以阿字加持之。一緣諦觀相",
    "T39n1796_004:0620a03": "應明了。善調心及氣息。一氣誦阿字門相續",
    "T39n1796_004:0620a04": "不間。力極息還又復誦之。或一息或三息。乃",
    "T39n1796_004:0620a05": "至令有所覺觸也。以如是一緣方便故。即入",
    "T39n1796_004:0620a06": "三昧。逮見祕密莊嚴佛菩薩大會。或自見內",
    "T39n1796_004:0620a07": "外地中諸過咎也。經云。以塗香花等供養者。",
    "T39n1796_004:0620a08": "非但警發而已。又當以種種香花燈明等。供",
    "T39n1796_004:0620a09": "養十方諸佛及地神也。然此中地有三種。謂",
    "T39n1796_004:0620a10": "以囉字門。淨除自心地弟子心地及道場地。",
    "T39n1796_004:0620a11": "皆以阿字門持之使成金剛。若就祕密釋中",
    "T39n1796_004:0620a12": "明供養義。亦復如是。若阿闍梨。以淨菩提心",
    "T39n1796_004:0620a13": "種種功德。迴向一切智智印。即是供養自法",
    "T39n1796_004:0620a14": "界中一切諸佛及持地者。以此功德迴施弟",
    "T39n1796_004:0620a15": "子。資助成佛因緣。即是供養弟子心法界中",
    "T39n1796_004:0620a16": "一切諸佛及持地者。若用莊嚴此金剛道場。",
    "T39n1796_004:0620a17": "即是以法供養十方世界中一切諸佛。供養",
    "T39n1796_004:0620a18": "已。復應歸命一切如來。例解可知也。經云。然",
    "T39n1796_004:0620a19": "後治地。如其次第當具眾德者。謂凡欲造漫",
    "T39n1796_004:0620a20": "荼羅。先須作如是法。方乃掘地擇治。亦兼三",
    "T39n1796_004:0620a21": "種地義。淺祕兩釋。乃至如經所說次第具諸",
    "T39n1796_004:0620a22": "支分。故云當具眾德也。時金剛手。為欲發明",
    "T39n1796_004:0620a23": "如來深密之旨。斷除未來弟子疑惑心故。頭",
    "T39n1796_004:0620a24": "面禮世尊足。而說偈言。佛法離諸相。乃至不",
    "T39n1796_004:0620a25": "順法然道者。謂我親從佛。聞諸法實相遠離",
    "T39n1796_004:0620a26": "一切諸相。法佛所住住於法位。若如來出世",
    "T39n1796_004:0620a27": "若不出世。常自寂滅不可思議。非思量分別",
    "T39n1796_004:0620a28": "之所能及。亦非因量譬喻所能表示。若法相",
    "T39n1796_004:0620a29": "常爾。則非諸佛所能造作。何況有為諸相能",
    "T39n1796_004:0620b01": "集成乎。何故天中之天大精進者。今乃說此",
    "T39n1796_004:0620b02": "擇地造壇等有為事相。及與真言次第行法。",
    "T39n1796_004:0620b03": "令修學者。辨種種香花供物。口隨覺觀言",
    "T39n1796_004:0620b04": "說。身學手印威儀。心緣本尊色貌形位。既是",
    "T39n1796_004:0620b05": "有為有相。豈能正順無為無相法爾之道乎。",
    "T39n1796_004:0620b06": "唯願世尊開發是中深趣。除世間如言妄執",
    "T39n1796_004:0620b07": "及疑謗之情也。爾時薄伽梵以下。世尊偈答。",
    "T39n1796_004:0620b08": "初云善聽法之相者。以諸法實相義甚深難",
    "T39n1796_004:0620b09": "見。是故誡令善聽也。夫法常無性從眾緣生。",
    "T39n1796_004:0620b10": "即是八心之相越諸戲論。汝欲更於何處。求",
    "T39n1796_004:0620b11": "覓無相無為之法耶。故次句云法離於分別",
    "T39n1796_004:0620b12": "及一切妄想等。若了知諸法本無相如是。則",
    "T39n1796_004:0620b13": "照見心之實相。從本初以來常自不生。爾時",
    "T39n1796_004:0620b14": "一切身口意業。皆如虛空不可盡。故云我成",
    "T39n1796_004:0620b15": "最正覺。究竟如虛空也。然一切愚童凡夫。以",
    "T39n1796_004:0620b16": "不如實知故。邪倒妄執種種境界。所謂時方",
    "T39n1796_004:0620b17": "諸相貌等。樂欲無明覆。常為愛水所潤無明",
    "T39n1796_004:0620b18": "所覆。若我捨於方便。直為眾生說如是自證",
    "T39n1796_004:0620b19": "之法。彼等云何悟解而能進趣耶。故偈次明",
    "T39n1796_004:0620b20": "設教之意。云為度彼等故。隨順方便說也。佛",
    "T39n1796_004:0620b21": "意言。我以甚深法相不可直宣說故。以方便",
    "T39n1796_004:0620b22": "力。寄此漫荼羅具緣支分。令初業者。措心有",
    "T39n1796_004:0620b23": "地所作不空。即以此蒙佛加持。兼得觀察十",
    "T39n1796_004:0620b24": "緣生句故。能不動實相遊戲神通。普觀一切",
    "T39n1796_004:0620b25": "善知識。莊嚴一切諸佛土。不欲令諸行人。放",
    "T39n1796_004:0620b26": "捨諸行住於無相。又不令執著諸行住於有",
    "T39n1796_004:0620b27": "相。故云雖說時方所作業。而實無時方。無作",
    "T39n1796_004:0620b28": "無造者。彼一切諸法。唯住於實相也。若一切",
    "T39n1796_004:0620b29": "有為之法。皆悉住於實相。豈得如彼癡人。或",
    "T39n1796_004:0620c01": "欲逃避虛空。或欲貪著虛空乎。復次阿闍梨。",
    "T39n1796_004:0620c02": "於此中廣說法花經三車譬喻。如彼長者諸",
    "T39n1796_004:0620c03": "子幼小無知。雖種種善言勸誡。欲令出於火",
    "T39n1796_004:0620c04": "難。終不能得。時長者觀彼深心所著唯在嬉",
    "T39n1796_004:0620c05": "戲。即以方便而告之言。今此門外有三種妙",
    "T39n1796_004:0620c06": "車。汝等當往取之可自娛樂。時彼諸子以聞",
    "T39n1796_004:0620c07": "遊戲之名。適其願故。情皆勇銳奔競而出。及",
    "T39n1796_004:0620c08": "其等獲寶乘莊嚴第一。乃非彼等宿心之所",
    "T39n1796_004:0620c09": "圖之。此漫荼羅法門亦復如是。如來以世間",
    "T39n1796_004:0620c10": "因緣事相。擬儀況喻不思議法界。以俯逮群",
    "T39n1796_004:0620c11": "機。若可承攬。便能普門信解勇進修行。及以",
    "T39n1796_004:0620c12": "蒙三密加被。自見心明道時。乃知種種名言",
    "T39n1796_004:0620c13": "皆是如來密號。亦非彼常情之所圖也。如言",
    "T39n1796_004:0620c14": "三月持誦。乃是性淨圓明中三轉方便。豈可",
    "T39n1796_004:0620c15": "但作九旬解耶。又如東方寶幢佛。乃是初發",
    "T39n1796_004:0620c16": "淨菩提心義。豈得但作四方解耶。以此例之。",
    "T39n1796_004:0620c17": "則諸餘法門皆可意領。故云而實無時方。乃",
    "T39n1796_004:0620c18": "至唯住於實相也。復次世尊大悲無限。哀愍",
    "T39n1796_004:0620c19": "諸未來世障重根鈍眾生。不能頓入法界故。",
    "T39n1796_004:0620c20": "於此深祕藏中。以旋轉總持兼存淺略方便。",
    "T39n1796_004:0620c21": "設於事相之中思惟修習。亦成世間悉地功",
    "T39n1796_004:0620c22": "不唐捐。三密冥資終成佛果。故次偈云。復次",
    "T39n1796_004:0620c23": "祕密主。於當來世時。劣慧諸眾生。以癡愛自",
    "T39n1796_004:0620c24": "蔽。唯依於有相。恒樂於斷常。時方所作業。善",
    "T39n1796_004:0620c25": "不善諸相。盲冥樂求果。不知解此道。為度彼",
    "T39n1796_004:0620c26": "等故。隨順方便說也。是故傳法之人。當善識",
    "T39n1796_004:0620c27": "根緣又知法門分劑。應病授藥勿使差機。若",
    "T39n1796_004:0620c28": "著相之人。而輒爾為說甚深空義。則令怖畏",
    "T39n1796_004:0620c29": "疑惑增其不信。若利根深智。而輒授以淺略",
    "T39n1796_004:0621a01": "法門。則以為不順無為正道而生輕慢。既於",
    "T39n1796_004:0621a02": "他無益。又自犯三昧耶。故應先住瑜伽觀彼",
    "T39n1796_004:0621a03": "本末因緣。善了知已。當觀此問答中施權顯",
    "T39n1796_004:0621a04": "實之意。散入一切諸方便門而教授之。則能",
    "T39n1796_004:0621a05": "多所饒益。故不生障難也。經云。祕密主如是",
    "T39n1796_004:0621a06": "所說處所中。隨在一地治令堅固。取未至地",
    "T39n1796_004:0621a07": "瞿摩夷及瞿摸怛囉。和合塗之。次以香水真",
    "T39n1796_004:0621a08": "言灑淨者。如教所說。凡造漫荼羅。於七日內",
    "T39n1796_004:0621a09": "須畢。於最初日。阿闍梨當住大日如來自性。",
    "T39n1796_004:0621a10": "然後警發地神。嚴身方便皆如供養次第中",
    "T39n1796_004:0621a11": "說。警發已。即用不動尊真言加護之。然後掘",
    "T39n1796_004:0621a12": "地如法擇治。彼應先掘中心一肘量。擇畢還",
    "T39n1796_004:0621a13": "復填之。若盈滿有餘為上地。如舊為中。不滿",
    "T39n1796_004:0621a14": "者為下。如是次第除諸過已。細治所掘之土",
    "T39n1796_004:0621a15": "稍稍填之。潤以牛液築令堅固。平正猶如手",
    "T39n1796_004:0621a16": "掌。次用瞿摩夷瞿摸怛囉和合塗之。若淺略",
    "T39n1796_004:0621a17": "釋者。此是牛糞及液。為順彼方俗法以為清",
    "T39n1796_004:0621a18": "淨故。就祕密釋之。瞿是行義。以入阿字門故。",
    "T39n1796_004:0621a19": "則是諸法無行。摩是我義。夷則乘義。何故諸",
    "T39n1796_004:0621a20": "法無行。以一切法我不可得故。若無有我。則",
    "T39n1796_004:0621a21": "無所乘及與乘者。爾乃名為大乘也。瞿摸義",
    "T39n1796_004:0621a22": "同前釋。怛囉是如如離塵垢義。即是心之實",
    "T39n1796_004:0621a23": "相。若行者能如是淨治心地。則能畢竟清淨",
    "T39n1796_004:0621a24": "離諸障礙也。凡擇地平治了知其方分。即穿",
    "T39n1796_004:0621a25": "漫荼羅中心深一肘許。用成辨諸事真言。加",
    "T39n1796_004:0621a26": "持五寶五穀五藥。安置其中。去垢辟除等皆",
    "T39n1796_004:0621a27": "如供養法中說。若深祕釋者。即是安立菩提",
    "T39n1796_004:0621a28": "心中五智之寶。能起五種善萠。滅除五種過",
    "T39n1796_004:0621a29": "患。故云五穀五藥也。如是安置了。更復淨塗",
    "T39n1796_004:0621b01": "使極平正。應取欲灌頂瓶。貯以淨水。勿令大",
    "T39n1796_004:0621b02": "滿。插諸花果。中置五寶穀藥。於埋寶處置之。",
    "T39n1796_004:0621b03": "自第三日置瓶以後。當日日三時。誦辨事真",
    "T39n1796_004:0621b04": "言一百八遍加持此瓶。然後作餘事業也。至",
    "T39n1796_004:0621b05": "第四日暮。次用香水真言加持香水。或一百",
    "T39n1796_004:0621b06": "八遍乃至千遍。然後灑淨。彼真言曰。",
    "T39n1796_004:0621b07": "南摩三曼多勃馱喃阿鉢囉(二合)[口*底](丁以反下同)三",
    "T39n1796_004:0621b08": "迷(二)伽伽那三迷(三)三麼多奴揭帝(四)鉢囉(二合)",
    "T39n1796_004:0621b09": "吃[口*栗](二合)底微輸(上)睇(五)達摩馱賭微戍達儞(六)",
    "T39n1796_004:0621b10": "莎訶",
    "T39n1796_004:0621b11": "初句普歸命諸佛。如毘盧遮那三身遍一切",
    "T39n1796_004:0621b12": "處。十方三世一切如來。亦復如是。今皆以普",
    "T39n1796_004:0621b13": "遍心。一切歸命已。然後說此真言。欲令此諸",
    "T39n1796_004:0621b14": "世尊不越本誓故。同共加持而作證明也。下",
    "T39n1796_004:0621b15": "一切真言例爾。不復廣釋。第二句中。以最初",
    "T39n1796_004:0621b16": "阿字門為真言之體。所謂種子字也。餘諸字",
    "T39n1796_004:0621b17": "門。皆為莊嚴此字故。以此字門即是菩提心",
    "T39n1796_004:0621b18": "本原。今所造大悲藏生漫荼羅王。乃先用香",
    "T39n1796_004:0621b19": "水灑淨。皆為治如是心地令離諸垢穢故。若",
    "T39n1796_004:0621b20": "論外境。亦是所持金剛心地。是故餘字皆為",
    "T39n1796_004:0621b21": "成此字門也。阿字是一切法本不生義。次云",
    "T39n1796_004:0621b22": "波羅字者。波是第一義諦。羅名為塵。以一切",
    "T39n1796_004:0621b23": "字皆入阿字門故。即是塵垢本來不生。塵垢",
    "T39n1796_004:0621b24": "本來不生。即是第一義諦。第一義諦。所謂淨",
    "T39n1796_004:0621b25": "菩提心也。次有底字。正體是多字門。以帶三",
    "T39n1796_004:0621b26": "昧聲故轉為底。底是心義。亦是如如義。如",
    "T39n1796_004:0621b27": "如於自心如實之相。即是淨菩提心。淨菩提",
    "T39n1796_004:0621b28": "心。於一切法都無染著。即名蓮花三昧。住是",
    "T39n1796_004:0621b29": "三昧者。乃至諸法空相二亦不可得。所謂為",
    "T39n1796_004:0621c01": "諸佛大空故。次明娑字麼字門。以定慧均等",
    "T39n1796_004:0621c02": "具三昧聲。故云三迷也。此中但約字門解釋。",
    "T39n1796_004:0621c03": "如諸大乘經論。約四悉壇四不生等。以種種",
    "T39n1796_004:0621c04": "因緣譬喻。廣演阿字門。則有無量句義。又",
    "T39n1796_004:0621c05": "以一切語言中皆帶阿聲故。一一字門皆具",
    "T39n1796_004:0621c06": "一切字門。若得意者當自在旋轉說之。以下",
    "T39n1796_004:0621c07": "不可具論也。復次真言中。有字義有句義。字",
    "T39n1796_004:0621c08": "義已如前說。若句義者。此阿鉢囉底三迷。是",
    "T39n1796_004:0621c09": "無等無對義。謂此心地漫荼羅王。出過一切",
    "T39n1796_004:0621c10": "語言譬喻。乃至無有一法可為倫匹。故云無",
    "T39n1796_004:0621c11": "等。何故如此。以具含如上字門所說義故。第",
    "T39n1796_004:0621c12": "三句義云虛空等。言此心地。畢竟淨無分別。",
    "T39n1796_004:0621c13": "無邊際等同虛空也。復次伽字門是行義。那",
    "T39n1796_004:0621c14": "是大空。於法自在義。以伽字入阿字門故。一",
    "T39n1796_004:0621c15": "切法本初以來都無所行。如來於此法中到",
    "T39n1796_004:0621c16": "於實際。又復更無所行。以不行故。即是住於",
    "T39n1796_004:0621c17": "大空於法自在。以我心地與此大空畢竟等",
    "T39n1796_004:0621c18": "故。當知弟子心地及道場地。亦復如是。故云",
    "T39n1796_004:0621c19": "等虛空也。第四句義云等隨者。以金剛地等",
    "T39n1796_004:0621c20": "虛空故。即能等遍一切眾生界。普現隨類之",
    "T39n1796_004:0621c21": "身。故堪畫作漫荼羅也。復次娑是漏義。麼是",
    "T39n1796_004:0621c22": "我義意義。此等諸眾生界。本不生故皆悉如",
    "T39n1796_004:0621c23": "如。是故法界眾生界畢竟等。努者大空三昧。",
    "T39n1796_004:0621c24": "如來住此大空三昧。無行無到亦無去來。而",
    "T39n1796_004:0621c25": "能如其心量隨緣應現。故云等隨也。第五句",
    "T39n1796_004:0621c26": "義云本性淨者。還轉釋阿字淨菩提心門。及",
    "T39n1796_004:0621c27": "香水義。如來以等至法界之香。之與大悲三",
    "T39n1796_004:0621c28": "昧水和合。能普灑一切眾生心地。除其垢穢。",
    "T39n1796_004:0621c29": "何故如是。由彼本性淨故。如水性本淨故能",
    "T39n1796_004:0622a01": "淨諸垢穢。如來香水亦如是。由本淨故。能以",
    "T39n1796_004:0622a02": "淨一切眾生心故。次明第六句義。云淨除法",
    "T39n1796_004:0622a03": "界也。猶如香水灑地為除穢故。如來亦爾。以",
    "T39n1796_004:0622a04": "性淨之戒香。和合性淨之悲水。遍灑法界眾",
    "T39n1796_004:0622a05": "生性淨之心地。為令一切戲論皆淨除故。亦",
    "T39n1796_004:0622a06": "當以諸字門而廣衍之。以一切如來同說如",
    "T39n1796_004:0622a07": "是大誓故。名為真言也。復次法界者。即是眾",
    "T39n1796_004:0622a08": "生界。眾生界者即是心界。心界者即是本性",
    "T39n1796_004:0622a09": "淨。本性淨者即是遍至一切等同虛空。等同",
    "T39n1796_004:0622a10": "虛空者即是無等無等阿字。門如虛空無邊。",
    "T39n1796_004:0622a11": "故當知阿字門亦無。邊如虛空無染無變無",
    "T39n1796_004:0622a12": "動故。當知阿字門亦無染無變無動。如虛空",
    "T39n1796_004:0622a13": "離一切相而含萬像。離一切作而世間事業",
    "T39n1796_004:0622a14": "因之得成。阿字門亦復如是。無相無作而具",
    "T39n1796_004:0622a15": "足無盡莊嚴。成就普門不思議業。如是當以",
    "T39n1796_004:0622a16": "種種門自在說之。然復有無量無邊未曾有",
    "T39n1796_004:0622a17": "法。非彼虛空所能譬喻。是故阿字門為真言",
    "T39n1796_004:0622a18": "種子。過於譬類也。末句云莎訶。是警覺義。以",
    "T39n1796_004:0622a19": "一切如來本行菩薩道時。同見如是義故。必",
    "T39n1796_004:0622a20": "定師子吼發誠實言。我要當以此阿字門。遍",
    "T39n1796_004:0622a21": "淨無盡眾生界。若我此誓不虛者。其有一切",
    "T39n1796_004:0622a22": "眾生。誦我誠言不虧法則。則當如其所願皆",
    "T39n1796_004:0622a23": "充滿之。我今以隨如來三昧耶教說此真言。",
    "T39n1796_004:0622a24": "唯願不違本誓故。令我道場具足嚴淨。故云",
    "T39n1796_004:0622a25": "莎訶也。以下諸真言云莎訶者。其義大同。凡",
    "T39n1796_004:0622a26": "內五寶時。即應如前敬禮十方諸佛。而請白",
    "T39n1796_004:0622a27": "言。我明日當作請法。從此第三日以去。漸當",
    "T39n1796_004:0622a28": "准定漫荼羅大小方位。或四肘或十二肘等。",
    "T39n1796_004:0622a29": "乃至諸聖天位處。皆用白檀點記之。若阿闍",
    "T39n1796_004:0622b01": "梨不能具記持者。乃至畫其形相或書字記",
    "T39n1796_004:0622b02": "之。使一一分明。及香水灑淨竟。當用白檀塗",
    "T39n1796_004:0622b03": "作圓壇。劑十二指量。最初置中胎藏大日世",
    "T39n1796_004:0622b04": "尊之位。次於東方大勤勇處。置一切如來位。",
    "T39n1796_004:0622b05": "東南維真陀摩尼處。置一切菩薩位。次於東",
    "T39n1796_004:0622b06": "北維虛空眼處。置佛母位。次於大日右邊置",
    "T39n1796_004:0622b07": "連花手位。次於大日左邊置金剛手位。次於",
    "T39n1796_004:0622b08": "西南隅置聖者不動位。西北維置降三世位。",
    "T39n1796_004:0622b09": "正西是通門處。即阿闍梨所住。修供養瑜伽",
    "T39n1796_004:0622b10": "處也。經云。初第一我身。即毘盧遮那位。以五",
    "T39n1796_004:0622b11": "佛當共置一壇。第二諸救世者。即是諸佛菩",
    "T39n1796_004:0622b12": "薩。亦分為二位。第三彼同等。即是佛母也。如",
    "T39n1796_004:0622b13": "來名為無等。而般若波羅密與無等等。故云",
    "T39n1796_004:0622b14": "彼同等也。第四蓮華手。第五金剛部主。第六",
    "T39n1796_004:0622b15": "云不動尊。則降三世可知。此即皆是成辨諸",
    "T39n1796_004:0622b16": "事持明。當知舉此六位。則攝一切諸尊也。如",
    "T39n1796_004:0622b17": "是作竟。當布列香花供養具。准同供養次第",
    "T39n1796_004:0622b18": "儀式。然後觀作寶蓮花臺寶王宮殿。於中敷",
    "T39n1796_004:0622b19": "座。座上置白蓮花臺。以阿字門轉作大日如",
    "T39n1796_004:0622b20": "來身。如閻浮檀紫磨金色。如菩薩像。首戴髮",
    "T39n1796_004:0622b21": "髻猶如冠。形通身放。種種色光被綃穀衣",
    "T39n1796_004:0622b22": "此是首陀會天成最正覺之摽幟也。彼界諸",
    "T39n1796_004:0622b23": "聖天眾。衣服輕妙乃至無有銖兩。本質嚴淨",
    "T39n1796_004:0622b24": "不復假以外飾。故世尊俯同其像也。若作深",
    "T39n1796_004:0622b25": "祕釋者。如來妙嚴之相。法爾無減非造作所",
    "T39n1796_004:0622b26": "成。故不以外寶為飾。乃至十住諸菩薩。猶因",
    "T39n1796_004:0622b27": "承佛神力。得見加持身。其於常寂之體如在",
    "T39n1796_004:0622b28": "羅穀。故以為況也。閻浮金。亦是自然性淨。",
    "T39n1796_004:0622b29": "色又最深。明佛金剛智體最為深妙。通身放",
    "T39n1796_004:0622c01": "種種光。即是普門開示大慧明也。次於四方",
    "T39n1796_004:0622c02": "八葉之上。觀四方佛。東方觀寶幢如來。如朝",
    "T39n1796_004:0622c03": "日初現赤白相輝之色。寶幢是發菩提心義",
    "T39n1796_004:0622c04": "也。譬如軍將統御大眾。要得幢旗。然後部分",
    "T39n1796_004:0622c05": "齊一。能破敵國成大功名。如來萬行亦復如",
    "T39n1796_004:0622c06": "是。以一切智願為幢旗。於菩提樹下降伏",
    "T39n1796_004:0622c07": "四魔軍眾。故以為名也。色如朝日。亦彼相應",
    "T39n1796_004:0622c08": "義也。南方觀娑羅樹王花開敷佛。身相金色",
    "T39n1796_004:0622c09": "普放光明。如住離垢三昧之標相。始自菩提",
    "T39n1796_004:0622c10": "心種子。長養大悲萬行。今成遍覺萬德開敷。",
    "T39n1796_004:0622c11": "故以為名。離垢即大空義也。證此大空時。猶",
    "T39n1796_004:0622c12": "如真金百練垢穢都盡故。佛身相亦然。此是",
    "T39n1796_004:0622c13": "世間上妙之金。若比閻浮提金。則色淺而稍",
    "T39n1796_004:0622c14": "濁。不得如彼自然鏡徹清明。以花葉上佛從",
    "T39n1796_004:0622c15": "心量因緣生故。有差降也。次於北方觀不動",
    "T39n1796_004:0622c16": "佛。作離熱清涼住於寂定之相。此是如來涅",
    "T39n1796_004:0622c17": "槃智。是故義云不動。非其本名也。本名當云",
    "T39n1796_004:0622c18": "鼓音如來。如天鼓都無形相亦無住處。而能",
    "T39n1796_004:0622c19": "演說法音警悟眾生。大般涅槃亦復如是。非",
    "T39n1796_004:0622c20": "如二乘永寂都無妙用。故以為喻也。次於西",
    "T39n1796_004:0622c21": "方觀無量壽佛。此是如來方便智。以眾生界",
    "T39n1796_004:0622c22": "無盡故。諸佛大悲方便亦無終盡。故名無量",
    "T39n1796_004:0622c23": "壽。梵音爾爾名為仁者。又以降四魔故名為",
    "T39n1796_004:0622c24": "勝者。故偈具翻其義。謂之仁勝者。此二佛亦",
    "T39n1796_004:0622c25": "作真金色。稍閉目下視。作寂滅三昧之形。諸",
    "T39n1796_004:0622c26": "佛例如是也。花臺四維有四菩薩。如下文說",
    "T39n1796_004:0622c27": "之。其一切如來位。但觀一佛在金壇中。即同",
    "T39n1796_004:0622c28": "一切佛身。餘各依經中像位。皆應轉字成身。",
    "T39n1796_004:0622c29": "使一一明了也。凡漫荼羅轉字之法。一一諸",
    "T39n1796_004:0623a01": "尊皆用本種子字。或以諸餘部通用字。如三",
    "T39n1796_004:0623a02": "部阿娑嚩等。若恐淺行阿闍梨。不能如是速",
    "T39n1796_004:0623a03": "疾旋轉者。但觀阿字門生無量光。光所至處",
    "T39n1796_004:0623a04": "即現彼尊身也。至法事夜。亦皆放此。凡",
    "T39n1796_004:0623a05": "修觀行時。先當以五字持身。如供養法中說。",
    "T39n1796_004:0623a06": "即觀自心作八葉蓮花。阿闍梨言。凡人污栗",
    "T39n1796_004:0623a07": "駄心狀。猶如蓮花含而未敷之像。有筋脈約",
    "T39n1796_004:0623a08": "之以成八分。男子上向女人下向。先觀此蓮",
    "T39n1796_004:0623a09": "令其開敷。為八葉白蓮花座。此臺上當觀阿",
    "T39n1796_004:0623a10": "字。作金剛色。首中。置百光遍照王。而以無垢",
    "T39n1796_004:0623a11": "眼觀之。以此自加持故。即成毘盧遮那身也。",
    "T39n1796_004:0623a12": "以此方便觀毘盧遮那身。令與我身無二無",
    "T39n1796_004:0623a13": "別。而在二明王中間。名為住於佛室也。至畫",
    "T39n1796_004:0623a14": "漫荼羅竟時。阿闍梨移座位出檀門外。當於",
    "T39n1796_004:0623a15": "此佛室之位。置意所樂尊或置般若經。以金",
    "T39n1796_004:0623a16": "寶槃盛嚴飾供養。或置所持數珠若金剛杵",
    "T39n1796_004:0623a17": "金剛鐸等。又凡欲擇治地時。當自觀心蓮花",
    "T39n1796_004:0623a18": "上。如意寶珠內外明徹。彼諦觀察時。所有善",
    "T39n1796_004:0623a19": "惡之相悉於中現。阿闍梨即當以慧方便而",
    "T39n1796_004:0623a20": "擇治之。令得堅固平正。觀弟子心亦如是。此",
    "T39n1796_004:0623a21": "中深祕之趣可以意得耳。行者住於佛室。如",
    "T39n1796_004:0623a22": "上誰觀聖尊竟。當轉阿為嚩。金剛薩埵加",
    "T39n1796_004:0623a23": "持自身。奉塗香花等如法供養。皆如次第法",
    "T39n1796_004:0623a24": "中廣說。然後興大悲心至誠慇重。誦請白阿",
    "T39n1796_004:0623a25": "利沙偈。如經文也。",
    "T39n1796_004:0623a26": "今存梵語如左。",
    "T39n1796_004:0623a27": "三漫嚩(引)訶囒(存念也)覩迷(我也)薩囉鞞(二合一切也)",
    "T39n1796_004:0623a28": "　爾曩(引仁者也即諸佛)迦盧拏怛莾(二合)迦(悲者)部迷鉢[口*履]",
    "T39n1796_004:0623a29": "薜囉(二合)訶(請受持地)迦(引)[口*梨]也(二合作也)娑補怛[口*(隸-木+士)](二合并佛",
    "T39n1796_004:0623b01": "子也)濕務(二合)儞那[口*底](丁結反)曳(平明日也)",
    "T39n1796_004:0623b02": "此偈意言。諸佛悲慜者。唯願存念我等。我今",
    "T39n1796_004:0623b03": "請白。當作受持地法。并諸佛子。明日當共降",
    "T39n1796_004:0623b04": "臨為作證明。梵音於存念聲中。即有請赴之",
    "T39n1796_004:0623b05": "意也。",
    "T39n1796_004:0623b06": "○(三)一切菩薩○(五)(火)金剛手○(七)聖不動尊",
    "T39n1796_004:0623b07": "○(二)(東)(木)一切佛位○(一)五如來位○(九)(西)(金)阿闍梨位。",
    "T39n1796_004:0623b08": "此是白檀漫荼羅位。",
    "T39n1796_004:0623b09": "○(四)佛母虛空眼○(六)(水)蓮花手○(八)降三世尊。",
    "T39n1796_004:0623b10": "至第五日暮。復當次第具諸法則。好自嚴身",
    "T39n1796_004:0623b11": "觀入漫荼羅位。奉請結護等一一周備竟。當",
    "T39n1796_004:0623b12": "誦不動明王或降三世尊。與密印相應。滿一",
    "T39n1796_004:0623b13": "百八遍加持此地。阿闍梨言。從第三日以去。",
    "T39n1796_004:0623b14": "每日三時念誦時。皆誦不動真言一百八遍。",
    "T39n1796_004:0623b15": "用加持地。非獨此應一切處用也。又從初日",
    "T39n1796_004:0623b16": "至三日以來。若有留難。即當收攝停止。若已",
    "T39n1796_004:0623b17": "塗白檀位竟。設有種種魔事兩不和合。要當",
    "T39n1796_004:0623b18": "勤加方便必使得成也。餘如瞿醯中說。其第",
    "T39n1796_004:0623b19": "五夜誦不動真言竟。次當以大日如來身。即",
    "T39n1796_004:0623b20": "誦持地真言及作三昧耶印。說彼真言曰。",
    "T39n1796_004:0623b21": "南麼三曼多勃馱喃　薩婆怛他揭多(引二)地",
    "T39n1796_004:0623b22": "瑟姹(二合)那(引)地瑟祉帝(三)阿者麗(四)微麼麗",
    "T39n1796_004:0623b23": "(五)娑麼(二合)囉嬭(平六)鉢囉(二合)吃[口*栗](二合)[口*底]鉢履輸",
    "T39n1796_004:0623b24": "(上)睇(七)莎訶",
    "T39n1796_004:0623b25": "初句歸命一切諸佛。第二第三句義云。以一",
    "T39n1796_004:0623c01": "切如來加持而加持之。此意云。如彼金剛道",
    "T39n1796_004:0623c02": "場。一切如來神力共所加持。今令此地亦復",
    "T39n1796_004:0623c03": "如是也。復次我已平治弟子淨心地竟。此是",
    "T39n1796_004:0623c04": "心王如來。圖畫大悲藏漫荼羅處。我今說誠",
    "T39n1796_004:0623c05": "實言。以一切如來神力而加護之。使得堅固",
    "T39n1796_004:0623c06": "不動也。第四句云阿者麗。是不動義。第五句",
    "T39n1796_004:0623c07": "云微麼麗。是無垢義。此意言。以一切如來神",
    "T39n1796_004:0623c08": "力正加持之。令得安固不動。非但不動而已。",
    "T39n1796_004:0623c09": "又令離一切垢也。正以第四句初阿字。為真",
    "T39n1796_004:0623c10": "言體。如來以何法加持。能令畢竟不傾動耶。",
    "T39n1796_004:0623c11": "謂即以此阿字門故。有如是力用也。第六句",
    "T39n1796_004:0623c12": "是憶念持義。猶如比丘作羯磨法。令眾僧一",
    "T39n1796_004:0623c13": "心。和合同共受持。今此真言亦爾。用阿字加",
    "T39n1796_004:0623c14": "持竟。請一切如來憶念本誓故同共受持也。",
    "T39n1796_004:0623c15": "第七句是本性淨義。此即轉釋前句。何故諸",
    "T39n1796_004:0623c16": "佛同心念加持。由本性淨故。若法入阿字",
    "T39n1796_004:0623c17": "門。即是從本已來無動無垢。十方三世諸佛",
    "T39n1796_004:0623c18": "由此義故。皆同一戒一見。所以同共加持也。",
    "T39n1796_004:0623c19": "末句云莎訶者。如僧羯磨竟。更加忍可印成",
    "T39n1796_004:0623c20": "句。若我所發誠言必定無謬。唯願諸佛不",
    "T39n1796_004:0623c21": "越三昧耶故。令所作圓滿也。此中所有字義。",
    "T39n1796_004:0623c22": "亦當廣分別說。時彼阿闍梨。當往東方一切",
    "T39n1796_004:0623c23": "如來壇位之外。東向誦持真言或三遍或七",
    "T39n1796_004:0623c24": "遍。能多益善。次往南方。次往西方。次往北",
    "T39n1796_004:0623c25": "方。皆背白檀座位而誦持之。如是一周竟。次",
    "T39n1796_004:0623c26": "往虛空眼位。當面向東北背壇位誦之。次往",
    "T39n1796_004:0623c27": "東南。次往西南。次往西北。又一周竟。更當至",
    "T39n1796_004:0623c28": "誠作禮種種供養。就阿闍梨座位。東面而坐",
    "T39n1796_004:0623c29": "誦本受持真言。住於本尊三昧。皆如供養次",
    "T39n1796_004:0624a01": "第中說。又次第持白檀位諸尊真言。并結彼",
    "T39n1796_004:0624a02": "印。阿闍梨言。先持部主大日真言一百八",
    "T39n1796_004:0624a03": "遍。所餘八位。觀彼真言大小持之。若更能誦",
    "T39n1796_004:0624a04": "者。兼持第二院四菩薩。第三院釋迦等上首",
    "T39n1796_004:0624a05": "諸尊。乃至都誦諸位亦得也。其白檀位但塗",
    "T39n1796_004:0624a06": "泥乾。香水灑竟即得作之。亦不剋在第四日。",
    "T39n1796_004:0624a07": "自置了後。皆須依此持誦。至法事夜。亦准此",
    "T39n1796_004:0624a08": "可知也。其受持地夜。阿闍梨如法持誦竟。乃",
    "T39n1796_004:0624a09": "至以金剛諷詠遍歎諸佛菩薩。宴坐疲極。即",
    "T39n1796_004:0624a10": "於此置壇處如法護身。即於東面而臥。當於",
    "T39n1796_004:0624a11": "所度弟子極生大悲憐愍之心。若瞿醯且坦",
    "T39n1796_004:0624a12": "囉。受持地竟。又有結蘇多羅受持弟子名號",
    "T39n1796_004:0624a13": "法也。彼安寢時。當思惟心蓮華臺中麼字門",
    "T39n1796_004:0624a14": "一切諸法。我不可得故。即是無障礙菩提心",
    "T39n1796_004:0624a15": "也。亦復如意寶珠。又云。此如意珠只是阿",
    "T39n1796_004:0624a16": "字門耳。彼阿闍梨。當於夢中。或見無量諸佛",
    "T39n1796_004:0624a17": "及菩薩。大名稱者示現作諸事業。謂隨種種",
    "T39n1796_004:0624a18": "應度眾生。三輪化導。或親自安布建立悲生",
    "T39n1796_004:0624a19": "漫荼羅。或以微妙音聲安慰勸囑言。汝今慜",
    "T39n1796_004:0624a20": "念眾生故。造作此漫荼羅。善哉摩訶薩埵。汝",
    "T39n1796_004:0624a21": "之所畫甚為微妙。如是種種境界。阿闍梨當",
    "T39n1796_004:0624a22": "以慧心善決擇之。當知眾聖已共加持是地。",
    "T39n1796_004:0624a23": "可隨意作法也。若有障礙者。應作相應護摩",
    "T39n1796_004:0624a24": "方便淨除。當發大勤勇心要令所作成就。復",
    "T39n1796_004:0624a25": "次若見諦阿闍梨。則於蓮華三昧淨菩提心",
    "T39n1796_004:0624a26": "如意珠中。自然明見有障無障因緣了了無",
    "T39n1796_004:0624a27": "礙。心佛現前囑授為決所疑。如其覺知魔事。",
    "T39n1796_004:0624a28": "當以大智慧大方便。旋轉作護摩法。要令所",
    "T39n1796_004:0624a29": "持心不動不退堪建立法界漫荼羅。然後休",
    "T39n1796_004:0624b01": "息也。復次阿闍梨。自初警發地神以來。便不",
    "T39n1796_004:0624b02": "應捨離如是道場之地。恒於是中加持念誦",
    "T39n1796_004:0624b03": "審諦觀察。隨有未平正處輙修治之。又思惟",
    "T39n1796_004:0624b04": "眾緣支分皆令素具。勿得臨事闕乏而生疑",
    "T39n1796_004:0624b05": "惑也。自受持地竟。即應規畫界域布定方",
    "T39n1796_004:0624b06": "位。至灌頂夜方造諸尊。若不能速成者。持地",
    "T39n1796_004:0624b07": "以後漸次修之亦無咎也。經云。復次於餘",
    "T39n1796_004:0624b08": "日。攝受應度人。以下迄授與香水令飲彼心",
    "T39n1796_004:0624b09": "清淨故。明攝受建立護持弟子支分。受持地",
    "T39n1796_004:0624b10": "已。次明夜當作弟子法。故云餘日也。因此廣",
    "T39n1796_004:0624b11": "辨弟子應度之相。偈云。若弟子信心者。謂阿",
    "T39n1796_004:0624b12": "闍梨觀彼現在根性或久遠因緣。於此不思",
    "T39n1796_004:0624b13": "議緣起。三種祕密諸方便中。直信不疑無有",
    "T39n1796_004:0624b14": "能怖畏。乃堪攝受。餘如師德中說偈云。生種",
    "T39n1796_004:0624b15": "姓清淨者。謂於婆羅門等四種大姓家生。若",
    "T39n1796_004:0624b16": "是旃陀羅等。以家法相承習行不清淨事故。",
    "T39n1796_004:0624b17": "姓多弊惡。若為作傳法灌頂使流通大法。則",
    "T39n1796_004:0624b18": "生他輕慢或成匱法因緣。由如比丘受具。亦",
    "T39n1796_004:0624b19": "簡去毀辱眾僧極卑下姓也。若但結緣受法",
    "T39n1796_004:0624b20": "則非所論。復次若久遠以來。曾有發菩提心",
    "T39n1796_004:0624b21": "因緣。即是如來種姓中生。最為勝族也。偈云。",
    "T39n1796_004:0624b22": "恭敬於三寶者。謂於佛法眾僧。起淳厚謙下",
    "T39n1796_004:0624b23": "之心。常好親近供養尊重讚歎。當知是人有",
    "T39n1796_004:0624b24": "先世行道因緣。乃至如常不輕菩薩。是名深",
    "T39n1796_004:0624b25": "敬一切眾生。信佛法僧寶也。深慧以嚴身者。",
    "T39n1796_004:0624b26": "如是等虛空無邊佛法。非劣慧者心器之所",
    "T39n1796_004:0624b27": "能堪。故智性深利以自莊嚴者。乃至為說也。",
    "T39n1796_004:0624b28": "堪忍無懈倦者。此是有所堪能無所退屈之",
    "T39n1796_004:0624b29": "義。梵音與忍辱不同。謂求法因緣。雖種種",
    "T39n1796_004:0624c01": "艱苦之事皆悉能作。假使一度不成。復更發",
    "T39n1796_004:0624c02": "迹修之。如誓抒大海盡而後已。若人志性如",
    "T39n1796_004:0624c03": "是則可傳法也。尸羅淨無缺者。謂於在家出",
    "T39n1796_004:0624c04": "家律儀。乃至於本性受諸禁戒。隨所奉持。",
    "T39n1796_004:0624c05": "則深心防護無有毀缺。若具如是性者。雖",
    "T39n1796_004:0624c06": "入三昧耶平等大誓。亦當敬順不違。故堪傳",
    "T39n1796_004:0624c07": "法也。忍辱不慳悋者。此中分為二句。忍辱。謂",
    "T39n1796_004:0624c08": "於內外違順境界八種大風。其心安忍無所",
    "T39n1796_004:0624c09": "傾動。如智度尸波羅蜜中廣說。當知是人。必",
    "T39n1796_004:0624c10": "不犯持明重禁作不利眾生行。故堪傳法也。",
    "T39n1796_004:0624c11": "不慳悋。謂於所有財法常念惠他。設來求者",
    "T39n1796_004:0624c12": "心無鄙悋。如智度檀波羅蜜中廣說。當知是",
    "T39n1796_004:0624c13": "人。必不犯持明重禁慳悋正法。故堪傳授也。",
    "T39n1796_004:0624c14": "勇健堅行願者。亦分為二句。勇健。即是阿闍",
    "T39n1796_004:0624c15": "梨德中。勇健菩提心種性。於行道時。雖遇種",
    "T39n1796_004:0624c16": "種可畏色聲心不怯弱。乃至出生入死無怖",
    "T39n1796_004:0624c17": "畏想。正順菩提薩埵大人所行。故應傳授也。",
    "T39n1796_004:0624c18": "堅行願者。此是要心之願梵音與求願之義",
    "T39n1796_004:0624c19": "不同。如自立志。令每日三時念誦。則終竟一",
    "T39n1796_004:0624c20": "期。雖過種種異緣初不間絕。如是事有始終。",
    "T39n1796_004:0624c21": "若行菩薩道時亦不虧本誓。故堪傳法也。然",
    "T39n1796_004:0624c22": "此所說弟子十德若兼備者。當知是人甚為",
    "T39n1796_004:0624c23": "希有。但使偏有所長堪可一匠成者。即應攝",
    "T39n1796_004:0624c24": "受耳。又如聲聞受具。時觀察種種遮難。所謂",
    "T39n1796_004:0624c25": "太小太老色貌瑕疵。諸病患等。恐白衣嫌訶",
    "T39n1796_004:0624c26": "故。輙簡去之。今此摩訶衍則不如是。但令道",
    "T39n1796_004:0624c27": "機可濟。雖有諸餘過失。皆無所觀也。偈中云",
    "T39n1796_004:0624c28": "或十或八七。或五二一四者是一期道場。作",
    "T39n1796_004:0624c29": "阿闍梨灌頂之限數。此中約超數取之。謂從",
    "T39n1796_004:0625a01": "一至二。從二超至於四。從四至五。從五超至",
    "T39n1796_004:0625a02": "七。從七至八。從八超至十人。是故一漫荼羅",
    "T39n1796_004:0625a03": "中。不得同時為三人六人九人灌頂。蓋如來",
    "T39n1796_004:0625a04": "密意。阿闍梨不釋所由。又同大方等陀羅尼",
    "T39n1796_004:0625a05": "經。不得過十人已上也。過此已外。恐阿闍梨",
    "T39n1796_004:0625a06": "心量有所不周。當待後緣別為作法。又此十",
    "T39n1796_004:0625a07": "人以下者。謂俱時發心各捨內外所有。供養",
    "T39n1796_004:0625a08": "三寶同共成辨漫荼羅。故得同時作法。若人",
    "T39n1796_004:0625a09": "因遇道場便。云法緣難值乞并為濟度者。未",
    "T39n1796_004:0625a10": "合為作阿闍梨灌頂也。若復數過此。若但求",
    "T39n1796_004:0625a11": "結緣於一門本尊法中受真言印者。則不依",
    "T39n1796_004:0625a12": "如是劑限。阿闍梨亦當發起大悲。隨有能起",
    "T39n1796_004:0625a13": "少分善心者。皆為發生立菩提種子。故云或",
    "T39n1796_004:0625a14": "復數過此也。經云。爾時金剛手祕密主。復白",
    "T39n1796_004:0625a15": "佛言世尊。當云何名此漫荼羅。漫荼羅者其",
    "T39n1796_004:0625a16": "義云何。此因如來簡人限眾。為曉諸未悟者。",
    "T39n1796_004:0625a17": "轉生疑問也。金剛手本請世尊。稱此加持境",
    "T39n1796_004:0625a18": "界。演說大悲藏生大漫荼羅王。則是平等大",
    "T39n1796_004:0625a19": "悲無復限量。而今世尊所說。雖有德可傳者。",
    "T39n1796_004:0625a20": "猶不過十人。似是隨轉一明非其具體。故問",
    "T39n1796_004:0625a21": "當何名此漫荼羅也。又漫荼羅是輪圓之義。",
    "T39n1796_004:0625a22": "今既限局名數。似於理未圓。故復問此中漫",
    "T39n1796_004:0625a23": "荼羅者為是何義。凡有二問。世尊答中。初答",
    "T39n1796_004:0625a24": "名次答義。就答名中。還復申明本旨云。夫漫",
    "T39n1796_004:0625a25": "荼羅者是發生義。今即名為發生諸佛漫荼",
    "T39n1796_004:0625a26": "羅也。下菩提心種子於一切智心地中。潤以",
    "T39n1796_004:0625a27": "大悲水照以大慧日。鼓以大方便風不礙以",
    "T39n1796_004:0625a28": "大空空。能令不思議法性牙次第滋長。乃至",
    "T39n1796_004:0625a29": "彌滿法界成佛樹王。故以發生為稱。夫雷雨",
    "T39n1796_004:0625b01": "作解。隨甲圻者先萠。不可以卉木滋榮性分",
    "T39n1796_004:0625b02": "不等。遂令平分之施亦成限量也。次答義中。",
    "T39n1796_004:0625b03": "梵音漫荼羅。是攢搖乳酪成蘇之義。漫荼羅",
    "T39n1796_004:0625b04": "是蘇中。極精醇者浮聚在上之義。猶彼精醇",
    "T39n1796_004:0625b05": "不復變易。復名為堅。淨妙之味共相和合。餘",
    "T39n1796_004:0625b06": "物所不能雜。故有聚集義。是故佛言極無比",
    "T39n1796_004:0625b07": "味無過上味。是故說為漫荼羅也。以三種祕",
    "T39n1796_004:0625b08": "密方便。攢搖眾生佛性之乳。乃至經歷五味",
    "T39n1796_004:0625b09": "成妙覺醍醐。醇淨融妙不可復增。一切金剛",
    "T39n1796_004:0625b10": "智印同共集會。於真常不變甘露味中最為",
    "T39n1796_004:0625b11": "第一。是為漫荼羅義也。經云。又祕密主以下。",
    "T39n1796_004:0625b12": "廣演漫荼羅義釋除疑妨。復分為三。初明法",
    "T39n1796_004:0625b13": "界圓壇普門無限。次明限人簡眾生所由。末",
    "T39n1796_004:0625b14": "句勸囑阿闍梨令興平等悲願。就初文中。哀",
    "T39n1796_004:0625b15": "愍無邊眾生界。是大悲胎藏生漫荼羅廣義",
    "T39n1796_004:0625b16": "者。若行人自見中胎藏時。即知一切眾生悉",
    "T39n1796_004:0625b17": "有成佛因緣故。其所起大悲漫荼羅亦周法",
    "T39n1796_004:0625b18": "界。且如十世界微塵數諸執金剛菩薩眾等。",
    "T39n1796_004:0625b19": "隨以一門作漫荼羅主。餘為眷屬。則成一種",
    "T39n1796_004:0625b20": "漫荼羅。如是旋轉無窮已。非算數譬喻之所",
    "T39n1796_004:0625b21": "能及。何況是中各以無量門莊嚴。種種方便",
    "T39n1796_004:0625b22": "引攝眾生。又可勝紀乎。若行者於此一字法",
    "T39n1796_004:0625b23": "門中。攝廣為略衍略為廣。出生法財遍施一",
    "T39n1796_004:0625b24": "切。常無斷盡。乃名善解漫荼羅廣義也。次云",
    "T39n1796_004:0625b25": "祕密主如來於無量劫。積集阿耨多羅三藐",
    "T39n1796_004:0625b26": "三菩提之所加持。是故具無量德。當如是知",
    "T39n1796_004:0625b27": "者。此釋廣義所由也。如花嚴入法界諸善知",
    "T39n1796_004:0625b28": "識。各各於一門中。所通達法深廣無際。然亦",
    "T39n1796_004:0625b29": "互不相知。如來昔行菩薩道時。普門親近如",
    "T39n1796_004:0625c01": "是等佛剎微塵數諸善知識。於彼一一功德",
    "T39n1796_004:0625c02": "藏。皆到極無等比無過上味。以如是內證之",
    "T39n1796_004:0625c03": "德無量無邊故。其所加持現作法門眷屬。亦",
    "T39n1796_004:0625c04": "復無量無邊。彼真言門行者。當通泰其心作",
    "T39n1796_004:0625c05": "如是解也。已知內德無限。次明本地漫荼羅",
    "T39n1796_004:0625c06": "度人無限。何以故。以副大悲願故。故經文次",
    "T39n1796_004:0625c07": "云。祕密主非為一眾生。故如來成正等覺。",
    "T39n1796_004:0625c08": "亦非二非。多為憐慜無餘記及有餘記諸眾",
    "T39n1796_004:0625c09": "生。故如來成正等覺。以大悲願力。於無量眾",
    "T39n1796_004:0625c10": "生界。如其本性而演說法。此中發菩提心義。",
    "T39n1796_004:0625c11": "如入法界品。及智度摩訶薩論議中廣說也。",
    "T39n1796_004:0625c12": "無餘記者。如佛現前授決。某甲眾生於某劫",
    "T39n1796_004:0625c13": "中作佛號某如來。有如是國土眷屬第。以了",
    "T39n1796_004:0625c14": "了記故。名無餘記也。有餘記者。如告眾生",
    "T39n1796_004:0625c15": "言。汝於未來某佛時當畢是罪。某甲如來為",
    "T39n1796_004:0625c16": "汝授記之類是也。復次如世尊說若我在世",
    "T39n1796_004:0625c17": "或滅度後。諸有聞法華經一句一偈。我皆為",
    "T39n1796_004:0625c18": "授無上菩提記。是名無餘記。若言一切眾生",
    "T39n1796_004:0625c19": "悉有佛性。彼生善根相續不斷。當至無上菩",
    "T39n1796_004:0625c20": "提。是名有餘記也。我本為此等眾生。來成等",
    "T39n1796_004:0625c21": "正覺。況今所願以滿。開眾生自心之寶。如",
    "T39n1796_004:0625c22": "其本性而給與之。當有何限耶。且據惡世弘",
    "T39n1796_004:0625c23": "經淺行之一迹。故云一期法事劑至十人耳。",
    "T39n1796_004:0625c24": "從此以下第二句。即釋此限人簡眾所由。經",
    "T39n1796_004:0625c25": "云。祕密主無大乘宿習。未曾思惟真言乘行。",
    "T39n1796_004:0625c26": "彼不能少分見聞歡喜信受。又金剛薩埵若",
    "T39n1796_004:0625c27": "彼有情。昔於大乘真言乘道無量門進趣。以",
    "T39n1796_004:0625c28": "曾修行。為彼等故。限此造立名數者。此意云。",
    "T39n1796_004:0625c29": "若諸眾生。未曾於過去無量佛所久種善根。",
    "T39n1796_004:0626a01": "於此祕密乘未曾修習。則造次聞之不能信",
    "T39n1796_004:0626a02": "受。若傳法人。徒以善心差機為說。或當增其",
    "T39n1796_004:0626a03": "誹謗斷彼善根。故法花云。無智疑悔則為永",
    "T39n1796_004:0626a04": "失也。十方世界諸眾生。少有志求聲聞者。求",
    "T39n1796_004:0626a05": "緣覺者轉復少。求大乘者甚希有。求大乘者",
    "T39n1796_004:0626a06": "猶為易。信此法者最為難。故以普眼觀之。堪",
    "T39n1796_004:0626a07": "受是法者。猶須彌大海之塵渧耳。既將護彼",
    "T39n1796_004:0626a08": "意時乃說之。安得不略制造立名數乎。所云",
    "T39n1796_004:0626a09": "無量門進趣者。即是兼釋漫荼羅名義。夫漫",
    "T39n1796_004:0626a10": "荼羅者名為聚集。今以如來真實功德集在",
    "T39n1796_004:0626a11": "一處。乃至十世界微塵數差別智印輪圓輻",
    "T39n1796_004:0626a12": "湊。翼輔大日心王。使一切眾生普門進趣。是",
    "T39n1796_004:0626a13": "故說為漫荼羅也。所云略此造立名數者。如",
    "T39n1796_004:0626a14": "以阿字五轉。統如來無邊內德。以字輪百明。",
    "T39n1796_004:0626a15": "攝如來普眼法門。此則名之略也。以剎塵方",
    "T39n1796_004:0626a16": "便開八葉之壇。以無極大悲制十人之限。此",
    "T39n1796_004:0626a17": "則數之略也。然其學者。隨於一法明道而得",
    "T39n1796_004:0626a18": "悟入。即是普入一切諸總持門。如從一門見",
    "T39n1796_004:0626a19": "王。即是遍入千門萬戶。若不能如說而行。則",
    "T39n1796_004:0626a20": "雖以種種文辭廣為開示。無所益也。故第三",
    "T39n1796_004:0626a21": "句。次明限略名數自不礙於廣。是以經云。彼",
    "T39n1796_004:0626a22": "阿闍梨亦當以大悲心。立如是誓願。為度無",
    "T39n1796_004:0626a23": "餘眾生界故。應當攝受無量眾生。作菩提種",
    "T39n1796_004:0626a24": "子因緣。謂造立此漫荼羅。是隨有見聞觸知。",
    "T39n1796_004:0626a25": "下至舉手低頭一念隨喜。皆必定成於阿耨",
    "T39n1796_004:0626a26": "多羅三藐三菩提。故阿闍梨雖不得差機誤。",
    "T39n1796_004:0626a27": "授為作具支灌頂。然繫珠毒鼓之緣。豈當已",
    "T39n1796_004:0626a28": "乎。故當運大悲心務令廣洽也。復次如人家",
    "T39n1796_004:0626a29": "有祕寶。恐為盜賊所闚故掩以蔽衣。今此曼",
    "T39n1796_004:0626b01": "荼羅法門。亦復如是。以祕密之藏不可直宣",
    "T39n1796_004:0626b02": "說故。廻轉密意覆以有相方便。今言限以十",
    "T39n1796_004:0626b03": "人者。乃是世諦漫荼羅耳。然阿闍梨自當平",
    "T39n1796_004:0626b04": "治心地。畫作大悲漫荼羅。普眼度人多多益",
    "T39n1796_004:0626b05": "善。勿得如言而解也。",
    "T39n1796_004:0626b06": "大毘盧遮那成佛經疏卷第四"
}