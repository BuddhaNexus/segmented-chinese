{
    "X78n1556_022:0777c21": "建中靖國續燈錄卷第二十二　　　〔宋磻〕",
    "X78n1556_022:0777c23": "東京法雲禪寺住持傳法佛國禪師(臣)惟白集",
    "X78n1556_022:0777c24": "　　對機門",
    "X78n1556_022:0778a01": "　　　南岳懷讓禪師第十四世",
    "X78n1556_022:0778a02": "潭州大溈山密印禪院懷秀禪師法嗣",
    "X78n1556_022:0778a03": "潭州大溈山祖瑃禪師姓吳氏。福州候官人也。出家",
    "X78n1556_022:0778a04": "圓具。參大溈秀禪師。契悟祖意。道行高潔。糲食麤衣。",
    "X78n1556_022:0778a05": "介性不群。處眾無撓。命住鹿苑。次遷岳麓。問。如何是",
    "X78n1556_022:0778a06": "祖師西來意。師云。何不問此中意。僧曰。如何是此中",
    "X78n1556_022:0778a07": "意。師云。處處抱孫和淚語。晚身猶值太平年。僧曰。太",
    "X78n1556_022:0778a08": "平一句請師道。師曰。風不鳴條。雨不破塊。僧曰。畢竟",
    "X78n1556_022:0778a09": "事作麼生。師云。南畒耕人不識名。僧曰。豈無姓字。師",
    "X78n1556_022:0778a10": "云。鹽菜如泥。僧曰。此是行市數。師云。儞也少喫。問。如",
    "X78n1556_022:0778a11": "何是密印。師云。今朝漏泄。僧曰。意旨如何。師云。鳳凰",
    "X78n1556_022:0778a12": "展翼地。裴相捨莊田。問。如何是溈山家風。師云。竹有",
    "X78n1556_022:0778a13": "上下節。松無古今青。僧曰。未審其中人飲噉何物。師",
    "X78n1556_022:0778a14": "云。飢飡相公玉粒飯。渴點神運倉前茶。上堂云。插鍬",
    "X78n1556_022:0778a15": "為井。今古澄清。趙州石橋。往來皆渡。山頭水牯。純熟",
    "X78n1556_022:0778a16": "不犯靈苗。嶽麓野人。剛被遷移法席。不犯靈苗即且",
    "X78n1556_022:0778a17": "致。遷移底事作麼生。良久。云。猿抱子歸青嶂後。鳥銜",
    "X78n1556_022:0778a18": "花落碧岩前。上堂云。山攢碧玉。地絕紅塵。樓閣相高。",
    "X78n1556_022:0778a19": "松杉鬱翠。東連廬阜。西接峨嵋。耶舍．普賢共談般若。",
    "X78n1556_022:0778a20": "香嚴．大仰俱聽法音。聽即不無。作麼生是般若。良久。",
    "X78n1556_022:0778a21": "云。無二無二分。無別無斷故。乃笑云。向下文長。上堂",
    "X78n1556_022:0778a22": "云。道無定亂。法離見知。言句相投。都無定義。自古龍",
    "X78n1556_022:0778a23": "門無宿客。至今鳥道絕行蹤。欲會箇中端的意。火裡",
    "X78n1556_022:0778a24": "蝍蟟吞大蟲。咄。上堂云。天台華頂。逈拔群峰。南岳石",
    "X78n1556_022:0778b01": "橋。斜飛數丈。輕行重蹈度無疑。俯仰璿璣觀不足。且",
    "X78n1556_022:0778b02": "道箇中有強弱也無。金不博金。水不洗水。良久。云。切",
    "X78n1556_022:0778b03": "忌當頭。上堂云。昔賢示徒曾無語。一曲臘月二十五。",
    "X78n1556_022:0778b04": "叢林幾處盡商量。不離宮商角徵羽。日中絲竹應難",
    "X78n1556_022:0778b05": "入。月下琵琶休巧取。要識雲門一曲親。南山起雲北",
    "X78n1556_022:0778b06": "山雨。以拂子擊繩床。上堂云。雨下堦頭濕。晴乾水不",
    "X78n1556_022:0778b07": "流。鳥巢滄海底。魚躍石山頭。眾中大有商量。前頭兩",
    "X78n1556_022:0778b08": "句是平實語。後頭兩句格外談。若如是會。祇見石磊",
    "X78n1556_022:0778b09": "磊。不見玉落落。若見玉落落。方知道寬廓。咦。",
    "X78n1556_022:0778b10": "南岳山福嚴文演禪師問。如何是佛。師當面一唾。師",
    "X78n1556_022:0778b11": "乃云。當面一唾。切忌蹉過。幽谷猿啼。喬林鵲噪。閙市",
    "X78n1556_022:0778b12": "紜紜。相頭買帽。白日同歸。不知幾箇。上堂云。日面佛。",
    "X78n1556_022:0778b13": "月面佛。馬師一別經年。誰辨銅頭鐵額。百丈耳聾。未",
    "X78n1556_022:0778b14": "為埋沒。臨濟喫棒。莫言受屈。三聖瞎驢。能始能卒。興",
    "X78n1556_022:0778b15": "化帳中。拋[殺/米]將來。不是驪龍頷下之物。上根不動干",
    "X78n1556_022:0778b16": "戈。自然清風[颱台+弗][颱台+弗]。中下恰恰用心。落在無生窠窟。上",
    "X78n1556_022:0778b17": "堂云。野花飄盡古城根。漸漸蟬鳴湘水渡。霏霏梅雨",
    "X78n1556_022:0778b18": "洒高空。帀地薰風滿庭戶。三十三兮老古錐。象轉龍",
    "X78n1556_022:0778b19": "蟠曾顯露。曾顯露。成點污。謹白參玄人。光陰莫虗度。",
    "X78n1556_022:0778b20": "上堂云。秋聲嘹喨。暑氣未衰。群木將落。鴻鴈南飛。稼",
    "X78n1556_022:0778b21": "穡似雲南畒盛。新月如鈎碧落垂。是何消息。切忌針",
    "X78n1556_022:0778b22": "錐。上堂云。眼裡也滿。耳裏也滿。唐土不收。五天不管。",
    "X78n1556_022:0778b23": "前佛後佛。猶尚難措一詞。若賢若聖。安能是非長短。",
    "X78n1556_022:0778b24": "今朝更作死馬醫治。免便長夜不安。看看。北斗西移。",
    "X78n1556_022:0778c01": "南斗東轉。上堂云。百花落盡春光老。六合薰風來浩",
    "X78n1556_022:0778c02": "浩。誰謂南能去不還。寶林枝榦未枯槁。咄。",
    "X78n1556_022:0778c03": "南岳西林院常賢禪師問。大眾臨筵。願聞舉唱。師云。",
    "X78n1556_022:0778c04": "滿川月色和雲白。僧云。學人未曉。師云。遙望瀟湘一",
    "X78n1556_022:0778c05": "派清。問。如何是利物心。師云。因事長智。僧曰。也好消",
    "X78n1556_022:0778c06": "息。師云。錯。師乃云。瀟湘江水明如鏡。數座寒星徹底",
    "X78n1556_022:0778c07": "清。敢問曹溪溪上客。等閑無事出蓬瀛。還有出蓬瀛",
    "X78n1556_022:0778c08": "底客麼。良久。云。三入岳陽人不識。高吟飛過洞庭湖。",
    "X78n1556_022:0778c09": "南岳後洞方廣寺有達禪師問。學人上來。便請相見。",
    "X78n1556_022:0778c10": "師云。袖裡金鎚腦後看。僧曰。破一作三又作麼生。師",
    "X78n1556_022:0778c11": "云。惜取眉毛。僧便喝。師云。放過即不可。僧曰。瞎。師便",
    "X78n1556_022:0778c12": "打。上堂。拈拄杖云。諸禪德。展無礙手。和雲折取。帶雪",
    "X78n1556_022:0778c13": "將來。對眾拈出。瞻之不足。翫之有餘。遂畫一畫。云。早",
    "X78n1556_022:0778c14": "晚散為霖。草木滋天下。上堂云。離四句。絕百非。便恁",
    "X78n1556_022:0778c15": "麼。息狂機。不恁麼。轉狐疑。離此憑何旨。趙州東院西。",
    "X78n1556_022:0778c16": "還委悉麼。頭戴天。脚踏地。動用之中論不二。一字妙",
    "X78n1556_022:0778c17": "門著眼看。鎮州蘿蔔知滋味。咄。",
    "X78n1556_022:0778c18": "南岳南臺允恭禪師問。如何是佛。師云。眼睛突出。問。",
    "X78n1556_022:0778c19": "祖意教意。是同是別。師云。阿難合掌。迦葉擎拳。師乃云。",
    "X78n1556_022:0778c20": "稀逢難遇。正在此時。何謂釋迦已滅。彌勒未生。拈拂",
    "X78n1556_022:0778c21": "子云。正當今日。佛法盡在遮箇拂子上。放行把住。一",
    "X78n1556_022:0778c22": "切臨時。放行也。風行草偃。瓦礫生光。拾得．寒山點頭",
    "X78n1556_022:0778c23": "拊掌。把住也。水洩不通。精金失色。德山．臨濟飲氣吞",
    "X78n1556_022:0778c24": "聲。當恁麼時。放行即是。把住即是。良久。云。後五日看。",
    "X78n1556_022:0779a01": "袁州仰山偉禪師法嗣",
    "X78n1556_022:0779a02": "襄州谷隱山靜顯禪師問。覿面相呈事若何。師云。清",
    "X78n1556_022:0779a03": "風來不盡。僧曰。通上徹下。絲毫不納也。師云。明月照",
    "X78n1556_022:0779a04": "無私。問。文彩既彰。願聞舉唱。師云。巡海夜叉頭戴角。",
    "X78n1556_022:0779a05": "僧曰。龍吟霧起。虎嘯風生。師云。天外那吒獨把梢。僧",
    "X78n1556_022:0779a06": "曰。祇園五葉花開處。不待東君別是春。師云。重疊關",
    "X78n1556_022:0779a07": "山路。問。一鏃破三關即不問。道人相見時如何。師云。",
    "X78n1556_022:0779a08": "賊身已露。師乃云。三日一風。五日一雨。時清道泰。謌",
    "X78n1556_022:0779a09": "謠滿路。釋迦掩室謾商量。淨名杜口休更舉。要知極",
    "X78n1556_022:0779a10": "則本根源。識取南莊李胡子。敢問諸人。秖如李胡子",
    "X78n1556_022:0779a11": "有甚長處。會麼。今年必定有來年。不如剩種來年粟。",
    "X78n1556_022:0779a12": "上堂云。晷運推移。日長一線。且道佛法長多少。自云。",
    "X78n1556_022:0779a13": "九九八十一。諸人還會麼。若無人會。山僧為儞重說",
    "X78n1556_022:0779a14": "偈言。九九八十一。日南長至日。晷運既推移。大家相",
    "X78n1556_022:0779a15": "委悉。非為世諦流布。且要膺時納祜。參。上堂云。今朝",
    "X78n1556_022:0779a16": "正月五。大眾明看取。火上更加爇。苦中更加苦。堪笑",
    "X78n1556_022:0779a17": "谷隱太無端。空谷巖前說寐語。咄。上堂云。語默視瞬",
    "X78n1556_022:0779a18": "皆說。見聞覺知盡聽。香積世界。餐香飯悟無生。極樂",
    "X78n1556_022:0779a19": "國中。聽風柯悟般若。遂拈拄杖云。若將耳聽終難曉。",
    "X78n1556_022:0779a20": "眼處聞聲方得知。卓一下。",
    "X78n1556_022:0779a21": "潭州龍王山善隨禪師問。如何是龍王境。師云。水晶",
    "X78n1556_022:0779a22": "宮殿。僧曰。如何是龍王如意寶珠。師云。頂上髻中。僧",
    "X78n1556_022:0779a23": "禮拜。師云。莫道不如意。上堂云。人人皆拜歲。山僧不",
    "X78n1556_022:0779a24": "賀年。山僧不賀年。諸人皆肯然。良久。云。若是依時及",
    "X78n1556_022:0779b01": "節。也少他元正啟祚。萬物咸新不得。上堂云。奇哉皮",
    "X78n1556_022:0779b02": "皷響。大眾盡來參。既善知時節。龍王不再三。",
    "X78n1556_022:0779b03": "筠州黃蘗山祇園永泰禪師問。如何是祖師西來意。",
    "X78n1556_022:0779b04": "師云。鐵鑄就。僧擬議。師云。會麼。僧禮拜。師云。何不早",
    "X78n1556_022:0779b05": "如此。師乃云。祖師妙訣。不妨徑截。非風幡動。多少漏",
    "X78n1556_022:0779b06": "泄。且道甚麼處漏泄。乃云。莫是仁者心動麼。且不要",
    "X78n1556_022:0779b07": "錯會。",
    "X78n1556_022:0779b08": "廬山慧日明禪師上堂云。不用求真。唯須息見。三祖",
    "X78n1556_022:0779b09": "大師雖然迴避金鈎。殊不知已吞紅線。慧日又且不",
    "X78n1556_022:0779b10": "然。不用求真。倒騎牛兮入佛殿。牧笛一聲天地寬。稽",
    "X78n1556_022:0779b11": "首瞿曇。真箇黃面。",
    "X78n1556_022:0779b12": "洪州泐潭山洪英禪師法嗣",
    "X78n1556_022:0779b13": "南嶽法輪院齊添禪師問。學人上來。乞師指示。師云。",
    "X78n1556_022:0779b14": "適來聞鼓聲麼。僧曰。聞。師云。還我話頭來。僧禮拜。師",
    "X78n1556_022:0779b15": "笑云。令人疑著。上堂。喝一喝。云。師子哮吼。又喝一喝",
    "X78n1556_022:0779b16": "云。象王嚬呻。又喝一喝云。狂狗趂塊。又喝一喝。云。鰕",
    "X78n1556_022:0779b17": "跳不出斗。乃云。此四喝。有一喝堪與祖佛為師。明眼",
    "X78n1556_022:0779b18": "衲僧試請揀看。若揀不出。大似日中迷路。上堂。良久。",
    "X78n1556_022:0779b19": "云。性靜情逸。乃喝一喝云。心動神疲。遂顧左右云。守",
    "X78n1556_022:0779b20": "真志滿。拈拄杖云。逐物意移。驀召大眾云。見怪不怪。",
    "X78n1556_022:0779b21": "其怪自壞。",
    "X78n1556_022:0779b22": "潭州大溈山齊恂禪師問。玉兔不懷胎。犢牛為什麼",
    "X78n1556_022:0779b23": "却生兒。師云。著槽廠去。僧曰。牧牛坡下。師云。莫教落",
    "X78n1556_022:0779b24": "草。僧曰。步步蹈著。師云。草裏漢。師乃云。頭角未生時",
    "X78n1556_022:0779c01": "薦得。早犯山僧苗稼了也。更待擎頭戴角。異類中來。",
    "X78n1556_022:0779c02": "生兒養犢。其何以堪。不見仰山云。一回入草去。一回",
    "X78n1556_022:0779c03": "把鼻牽。然雖如是。不免犯人苗稼。且道如何得不犯。",
    "X78n1556_022:0779c04": "良久。云。鐵牛不喫欄邊草。直上須彌頂上眠。上堂云。",
    "X78n1556_022:0779c05": "青山疊疊水茫茫。猿愛巖邊果熟香。更有一般堪羨",
    "X78n1556_022:0779c06": "處。誰知別有好思量。",
    "X78n1556_022:0779c07": "袁州仰山友恩禪師上堂。以柱杖擊禪牀一下。云。佛",
    "X78n1556_022:0779c08": "令祖令。瓦解氷消。半字滿字。千山萬水。衲僧門下。草",
    "X78n1556_022:0779c09": "偃風行。然雖如是。官不容針。私通車馬。有一則奇特",
    "X78n1556_022:0779c10": "因緣舉似大眾。良久。云。達磨九年空面壁。西歸羞見",
    "X78n1556_022:0779c11": "洛陽人。上堂云。煙雲開處。日月齊明。影落千江。光含",
    "X78n1556_022:0779c12": "萬象。頭頭顯煥。無非自己家風。物物全影。盡是祖師",
    "X78n1556_022:0779c13": "活計。於斯明得。則點頭嚥唾。於斯未明。且擺臂搖頭。",
    "X78n1556_022:0779c14": "恁麼說話。大似傍若無人。若有一箇出來。咳嗽一聲。",
    "X78n1556_022:0779c15": "山僧退身三步。",
    "X78n1556_022:0779c16": "南岳方廣懷紀禪師問。如何是道。師云。有時登陌嶺。",
    "X78n1556_022:0779c17": "南北兩頭垂。僧曰。如何是道中人。師云。八十老翁策",
    "X78n1556_022:0779c18": "杖行。僧曰。未審向上更有事也無。師云。面南看北斗。",
    "X78n1556_022:0779c19": "月裏有麒麟。",
    "X78n1556_022:0779c20": "泉州永春慧明院雲禪師問。般若海中如何為人。師",
    "X78n1556_022:0779c21": "云。雲開銀漢迴。僧曰。畢竟又如何。師云。榛頭見血。問。",
    "X78n1556_022:0779c22": "毗婆尸佛早留心。直至如今不得妙。意旨如何。師云。",
    "X78n1556_022:0779c23": "醜拙不堪當。僧曰。忽然當又作麼生。師云。半錢也不",
    "X78n1556_022:0779c24": "直。僧曰。如何即是。師云。趙州南。石橋北。僧禮拜。師擊",
    "X78n1556_022:0780a01": "禪牀三下。上堂云。少室遺風。曹溪要旨。黃蘗收來。臨",
    "X78n1556_022:0780a02": "濟扶起。三玄戈甲競頭分。四揀開遮何指比。定宗乘。",
    "X78n1556_022:0780a03": "立綱紀。當機驗取廬陵米。更從升合定高低。爭似備",
    "X78n1556_022:0780a04": "師封白紙。象骨提。心暗喜。同風今古播叢林。切忌扣",
    "X78n1556_022:0780a05": "牙驚著齒。上堂云。雪峯鼈鼻。溈山水牯。臨濟三玄。雲",
    "X78n1556_022:0780a06": "門一普。勸君一一透將來。捉取大雄山下虎。",
    "X78n1556_022:0780a07": "潭州寶蓋山自俊禪師上堂。以拄杖卓一卓。喝一喝。",
    "X78n1556_022:0780a08": "云。同聲相應。同氣相求。築著鼻孔。撐著眼睛。啞却能",
    "X78n1556_022:0780a09": "言。聾却能聽。東西不辨。南北不分。黑焌焌(倉聿反)地。鬼",
    "X78n1556_022:0780a10": "惡人憎。飜笑香嚴去年貧。未是貧。今年貧。始是貧。去",
    "X78n1556_022:0780a11": "年貧。無卓錐之地。今年貧。雖也無。是何言歟。噫。好箇",
    "X78n1556_022:0780a12": "阿師又恁麼去也。",
    "X78n1556_022:0780a13": "南岳上封行瑜禪師問。如何是上封境。師云。北望洞",
    "X78n1556_022:0780a14": "庭千里浪。南觀石廩萬波煙。僧曰。如何是境中人。師",
    "X78n1556_022:0780a15": "云。脚蹈古壇千片石。手攀松樹萬年枝。僧曰。人境已",
    "X78n1556_022:0780a16": "蒙師指示。向上宗乘事若何。師云。雖然身在青冥裏。",
    "X78n1556_022:0780a17": "心出青冥人不知。",
    "X78n1556_022:0780a18": "東京智海禪院慕喆真如禪師法嗣",
    "X78n1556_022:0780a19": "潭州道吾山汝能禪師問。如何是佛。師云。毀著不嗔。",
    "X78n1556_022:0780a20": "僧曰。如何是法。師云。讚著不喜。僧曰。如何是僧。師云。",
    "X78n1556_022:0780a21": "剃除鬚髮。上堂云。三轉法輪於大千。其輪本來常清",
    "X78n1556_022:0780a22": "淨。毗婆尸佛早留心。直至如今未得妙。因什麼如此。",
    "X78n1556_022:0780a23": "為在儞諸人眉毛上轉大法輪。放光動地。儞等諸人",
    "X78n1556_022:0780a24": "不會。所以未得其妙。若言一切智智清淨。又未有衲",
    "X78n1556_022:0780b01": "僧氣息。山僧今日為眾竭力。禍出私門。還會麼。對牛",
    "X78n1556_022:0780b02": "彈琴。不入牛耳。吽。師遷住大溈山。不經兩月。沐浴淨",
    "X78n1556_022:0780b03": "髮。趺坐而逝。",
    "X78n1556_022:0780b04": "興國軍永安院妙喜禪師問。如何是國師三喚侍者。",
    "X78n1556_022:0780b05": "師召大德。僧應喏。師云。鈍根阿師。僧曰。向上還有事",
    "X78n1556_022:0780b06": "也無。師云。汝看虗空還曾開口麼。僧契悟。禮謝。師與",
    "X78n1556_022:0780b07": "一頌。虗空開口喚須彌。聲隱春雷蟄者知。若不仙陀",
    "X78n1556_022:0780b08": "徒擬議。負吾負汝自風移。",
    "X78n1556_022:0780b09": "潭州中峯山羅浮院希聲禪師問。為　國開堂於此",
    "X78n1556_022:0780b10": "日。師將何法報　君恩。師云。庭前瑞雪落紛紛。僧曰。",
    "X78n1556_022:0780b11": "　君恩祇如此。祖意又如何。師云。且領前話。僧曰。恁",
    "X78n1556_022:0780b12": "麼則金枝永茂。玉葉長芳。師云。一任眾人看。上堂云。",
    "X78n1556_022:0780b13": "雲生大野。霧鎻長空。百草百木師子吼。露滴庭莎。盡",
    "X78n1556_022:0780b14": "逞無邊妙相。猨吟鳥噪。皆談不二圓音。乃拈拄杖云。",
    "X78n1556_022:0780b15": "無邊妙義。盡在山僧拄杖頭上。若也會得。可謂應時",
    "X78n1556_022:0780b16": "應節。若也不會。萬年松在祝融峰。卓一下。師於紹聖",
    "X78n1556_022:0780b17": "四年二月八日無疾坐終。茶毗。諸根不壞。舍利求者",
    "X78n1556_022:0780b18": "可掬。",
    "X78n1556_022:0780b19": "潭州中峰山智源禪師問。如何是本來法。師云。滿目",
    "X78n1556_022:0780b20": "青山。僧曰。言無展事。進步者何。師云。禮繁即亂。僧曰。",
    "X78n1556_022:0780b21": "祇遮便是。為當別有。師云。南岳石橋。問。如何是城裏",
    "X78n1556_022:0780b22": "佛。師云。截耳臥街。僧曰。如何是村裡佛。師云。牽犂拽",
    "X78n1556_022:0780b23": "杷。僧曰。如何是山裡佛。師云。釣魚取柴。",
    "X78n1556_022:0780b24": "安州大安山興教惠淳禪師開堂日。上首白槌竟。師",
    "X78n1556_022:0780c01": "云。未白槌已前。喚作什麼。白槌已後。喚作第一義諦。",
    "X78n1556_022:0780c02": "莫有不甘底僧。出來相見。問。未白槌前請師道。師云。",
    "X78n1556_022:0780c03": "方丈裏。僧曰。白槌後又如何。師云。法座上。僧曰。謝師",
    "X78n1556_022:0780c04": "指示。師云。勿交涉。問。如何是第一句。師云。脚下。僧曰。",
    "X78n1556_022:0780c05": "如何是第二句。師云。口裏。僧曰。如何是第三句。師云。",
    "X78n1556_022:0780c06": "腦上。師乃云。靈山會上。迦葉親聞。五祖堂前。老盧得",
    "X78n1556_022:0780c07": "旨。至今累及兒孫。血脉不斷。豈是多學多知。負能負",
    "X78n1556_022:0780c08": "勝。人人具英雄志氣。各各出自己胸襟。不取他人處",
    "X78n1556_022:0780c09": "分。便可出生入死。方為報佛恩德。如斯舉唱。取笑傍",
    "X78n1556_022:0780c10": "觀。還有同死同生底漢麼。良久。云。若無。山僧今日失",
    "X78n1556_022:0780c11": "利。",
    "X78n1556_022:0780c12": "舒州靈泉普濟道堅禪師問。如何是祖意。師云。金雞",
    "X78n1556_022:0780c13": "飛去。石馬還來。僧曰。如何是教意。師云。海墨書不盡。",
    "X78n1556_022:0780c14": "廬陵隆慶慶閑禪師法嗣",
    "X78n1556_022:0780c15": "潭州安化啟寧聞一禪師問。意智不到處。特地好商",
    "X78n1556_022:0780c16": "量。未審是什麼人境界。師云。張三李四。僧曰。木人把",
    "X78n1556_022:0780c17": "板雲中拍。石女銜笙水底吹。師云。亂走作什麼。僧曰。",
    "X78n1556_022:0780c18": "也要和尚識得。師云。西天此土。上堂。拈花微笑虗勞",
    "X78n1556_022:0780c19": "力。立雪齊腰枉用功。爭似老盧無用處。却傳衣鉢振",
    "X78n1556_022:0780c20": "真風。大眾。且道那箇是老盧傳底衣鉢。莫是大庾嶺",
    "X78n1556_022:0780c21": "頭提不起底麼。且莫錯認定盤星。以拂子擊禪床。",
    "X78n1556_022:0780c22": "蘄州開元琦禪師法嗣",
    "X78n1556_022:0780c23": "饒州薦福道英禪師問。佛未出世時如何。師云。琉璃",
    "X78n1556_022:0780c24": "缾貯花。僧曰。出世後如何。師云。瑪瑙鉢盛果。僧曰。未",
    "X78n1556_022:0781a01": "審和尚今日是同是別。師云。趯倒瓶。拽轉鉢。上堂云。",
    "X78n1556_022:0781a02": "據道而論。語也不得。默也不得。直饒語默兩忘。亦勿",
    "X78n1556_022:0781a03": "交涉。何故。句中無路。意在句中。無意無不意。非計校",
    "X78n1556_022:0781a04": "之所及。若是劈頭點一點。頂門豁然眼開者。於此却",
    "X78n1556_022:0781a05": "有速疾分。若低頭向意根下尋思。卒模[打丁+索]不著。是知",
    "X78n1556_022:0781a06": "萬法無根。欲窮者錯。一源絕跡。欲返者迷。看他古佛",
    "X78n1556_022:0781a07": "光明。先德風彩。一一從無欲無依中發現。或時孤峻",
    "X78n1556_022:0781a08": "峭拔。竟不可構。或時含融混合。了無所覩。終不椿定",
    "X78n1556_022:0781a09": "一處。亦不繫係兩頭。無是無不是。無非無不非。得亦",
    "X78n1556_022:0781a10": "無所得。失亦無所失。不曾隔越纖毫。不曾移易絲髮。",
    "X78n1556_022:0781a11": "明明古路。不屬玄微。覿面擎來。瞥然便過。不居正位。",
    "X78n1556_022:0781a12": "豈落邪途。不踏大方。那趨小徑。騰騰兀兀。何住何為。",
    "X78n1556_022:0781a13": "迴首不逢。觸目無對。一念普觀。廓然空寂。此之宗要。",
    "X78n1556_022:0781a14": "千聖不傳。直下了知。當處超越。是知赤洒洒處。恁麼",
    "X78n1556_022:0781a15": "即易。明歷歷處。恁麼還難。不用沾黏點染。直須剝脫",
    "X78n1556_022:0781a16": "屏除。若是本分。手脚放去。無收不來底。一一放光現",
    "X78n1556_022:0781a17": "瑞。一一削跡絕蹤。機上了不停。語中無可露。徹底攪",
    "X78n1556_022:0781a18": "不渾。通身撲不碎。且道畢竟是箇什麼靈通。得恁麼",
    "X78n1556_022:0781a19": "奇特。得恁麼堅確。諸仁者。休要識渠面孔。不用安渠",
    "X78n1556_022:0781a20": "名字。亦莫覔渠所在。何故。渠無所在。渠無名字。渠無",
    "X78n1556_022:0781a21": "面孔。纔起一念追求如微塵許。便隔十生五生。更擬",
    "X78n1556_022:0781a22": "管帶思惟。益見紛紛叢雜。不如長時放教自由自在。",
    "X78n1556_022:0781a23": "要發便發。要住便住。即天然非天然。即如如非如如。",
    "X78n1556_022:0781a24": "即湛寂非湛寂。即敗壞非敗壞。無生戀。無死畏。無佛",
    "X78n1556_022:0781b01": "求。無魔怖。不與菩提會。不與煩惱俱。不受一法。不嫌",
    "X78n1556_022:0781b02": "一法。無在無不在。非離非不離。若能如是見得。釋迦",
    "X78n1556_022:0781b03": "自釋迦。達磨自達磨。于我什麼椀。恁麼說話。衲僧門",
    "X78n1556_022:0781b04": "下。推勘將來。布裙芒靸。不免撩他些些泥水。豈況汝",
    "X78n1556_022:0781b05": "等諸處更道。遮箇是平實語句。遮箇是差別門庭。遮",
    "X78n1556_022:0781b06": "箇是關棙巴鼻。遮箇是道眼根塵。遞相教習。如七家",
    "X78n1556_022:0781b07": "村裡人傳口令相似。有什麼交涉。無事。珍重。",
    "X78n1556_022:0781b08": "廬山雙溪寶嚴允光禪師上堂云。阿呵呵。也大差。不",
    "X78n1556_022:0781b09": "捲簾兮見天下。神光得髓是誰云。達磨不曾來東夏。",
    "X78n1556_022:0781b10": "西江一口吸易乾。中原至寶難酬價。也大差。令人轉",
    "X78n1556_022:0781b11": "憶老興化。咄。",
    "X78n1556_022:0781b12": "黃蘗積翠永庵主法嗣",
    "X78n1556_022:0781b13": "廬陵清平楚金禪師問。祖祖相傳。未審和尚傳箇什",
    "X78n1556_022:0781b14": "麼。師云。兩手擡不起。僧云。能有幾人知。師云。知底事",
    "X78n1556_022:0781b15": "又作麼生。僧曰。放過一著。師云。迢迢十萬餘。問。與麼",
    "X78n1556_022:0781b16": "不與麼。學人上來。請師與麼。師云。洪州腰帶。僧曰。請",
    "X78n1556_022:0781b17": "師不與麼。師云。陝府鉄牛。僧曰。和尚與麼。學人即不",
    "X78n1556_022:0781b18": "然也。師云。不消拈出。上堂。以拄杖卓一下。云。秖遮是",
    "X78n1556_022:0781b19": "錯。事無一向。出家人當為何事。良久。云。自知較一半。",
    "X78n1556_022:0781b20": "乃歌曰。人悄悄。皷鼕鼕。特地陞堂話祖風。千般說。萬",
    "X78n1556_022:0781b21": "般喻。特地飜真却成偽。分別緇素與色空。扶籬摸壁",
    "X78n1556_022:0781b22": "路難通。休尋南北與西東。山僧拄杖太無端。吞却十",
    "X78n1556_022:0781b23": "方剎界中。剎界中。細推窮。三十年後幾多白頭翁。靠",
    "X78n1556_022:0781b24": "却拄杖云。珍重。上堂云。祖意齊彰。真機自立。分明蟾",
    "X78n1556_022:0781c01": "彩。彼我無差。出海紅光。老婆心切。如斯境界。悟則頭",
    "X78n1556_022:0781c02": "頭顯露。非取捨之功。迷則物物塵勞。難明妙理。更若",
    "X78n1556_022:0781c03": "即色明空。正是敲甎打瓦。說有說無。又是夢中說夢。",
    "X78n1556_022:0781c04": "未免覺來一場懡[怡台+羅]。上堂云。明眼人前若論斯事。如",
    "X78n1556_022:0781c05": "鹽在水。祇瞞得鼻孔。若是舌頭上。一點也瞞不得。何",
    "X78n1556_022:0781c06": "故。三世諸佛．從上祖師出現於世。祇是狸奴白牯一",
    "X78n1556_022:0781c07": "箇注脚。拈槌舉拂．下喝敲牀。盡是露柱注脚。以拄杖",
    "X78n1556_022:0781c08": "卓一下。云。山僧與露柱注脚。遮裡看得出。非但許儞",
    "X78n1556_022:0781c09": "救得兒孫。亦許儞見狸奴白牯。然後可以出生入死。",
    "X78n1556_022:0781c10": "若看不出。自救不了。何故。功夫不到不方圓。言語不",
    "X78n1556_022:0781c11": "通非眷屬。喝一喝。",
    "X78n1556_022:0781c12": "南岳高臺佛印禪師法嗣",
    "X78n1556_022:0781c13": "潭州龍興師定禪師問。如何是瀟湘境。師云。猿到夜",
    "X78n1556_022:0781c14": "深啼岳麓。僧曰。如何是境中人。師云。相逢不下馬。各",
    "X78n1556_022:0781c15": "自有前程。問。如何是道。師云。花街柳巷。僧云。如何是",
    "X78n1556_022:0781c16": "道中人。師云。語笑呵呵。上堂云。秋風數夜漸寒。衲僧",
    "X78n1556_022:0781c17": "早覺身冷。通宵不睡思量。尀耐祖師亂走。不知念念",
    "X78n1556_022:0781c18": "釋迦出世。步步彌勒下生。恁麼忽然撞著。盡是自己",
    "X78n1556_022:0781c19": "神光。怎生說得箇自己神光。良久。云。一輪明月照瀟",
    "X78n1556_022:0781c20": "湘。咄。上堂云。白雲峰頂。昔年嘗到。朝參暮請。依師學",
    "X78n1556_022:0781c21": "道。閙市紅塵。煎熬不少。逐日忙忙。貪生至老。咄。遮皮",
    "X78n1556_022:0781c22": "袋臭穢易壞。貪欲貪樂不解厭。學佛學祖總不會。慚",
    "X78n1556_022:0781c23": "愧寒山老。眠雲枕石睡。思量拾得奇。愛住深岩內。蓑",
    "X78n1556_022:0781c24": "衣為被褥。箬笠作冠蓋。祇如山僧恁麼舉唱。還有佛",
    "X78n1556_022:0782a01": "法也無。良久。云。無為無事人。趒出紅塵外。咄。",
    "X78n1556_022:0782a02": "杭州慶善宗震禪師法嗣",
    "X78n1556_022:0782a03": "杭州慶善普能禪師問。祖祖相傳傳祖印。師今得法",
    "X78n1556_022:0782a04": "嗣何人。師云。當官莫在前。作客莫向後。僧曰。恁麼則",
    "X78n1556_022:0782a05": "西堂嫡子。臨濟兒孫。師云。天台楖[木*栗]木。師乃云。事不",
    "X78n1556_022:0782a06": "獲已。與汝諸人葛藤。一切眾生只為心塵未脫。情量",
    "X78n1556_022:0782a07": "不除。見色聞聲。隨波逐浪。流轉三界。汩沒四生。致使",
    "X78n1556_022:0782a08": "正見不明。觸途成滯。若也是非齊泯。善惡都忘。坐斷",
    "X78n1556_022:0782a09": "報化佛頭。截却凡聖途路。到遮裡。方有少許相應。直",
    "X78n1556_022:0782a10": "饒如是。衲僧分上也未為奇特。何故如此。纔有是非。",
    "X78n1556_022:0782a11": "紛然失心。咄。上堂。拈拄杖云。未入山僧手中。萬法宛",
    "X78n1556_022:0782a12": "然。既入山僧手中。復有何事。良久。云。無意氣時添意",
    "X78n1556_022:0782a13": "氣。不風流處也風流。卓一下。",
    "X78n1556_022:0782a15": "建中靖國續燈錄卷第二十二"
}