{
    "T30n1579_041:0516a02": "2瑜伽師地論卷第四十一",
    "T30n1579_041:0516a04": "彌勒菩薩說",
    "T30n1579_041:0516a05": "三藏法師玄奘奉　詔譯",
    "T30n1579_041:0516a06": "本地分中菩薩地第十五初持瑜伽處戒",
    "T30n1579_041:0516a07": "品第十之二",
    "T30n1579_041:0516a08": "如是菩薩安住菩薩淨戒律儀。於有違犯及",
    "T30n1579_041:0516a09": "無違犯是染非染軟中上品。應當了知。若諸",
    "T30n1579_041:0516a10": "菩薩安住菩薩淨戒律儀。於日日中若於",
    "T30n1579_041:0516a11": "如來或為如來造制多所。若於正法或為",
    "T30n1579_041:0516a12": "正法造經卷所。謂諸菩薩素怛纜藏摩怛理",
    "T30n1579_041:0516a13": "迦。若於僧伽。謂十方界已入大地諸菩薩眾。",
    "T30n1579_041:0516a14": "若不以其或少或多諸供養具而為供養。",
    "T30n1579_041:0516a15": "下至以身一拜禮敬。下至以語一四句頌",
    "T30n1579_041:0516a16": "讚佛法僧真實功德。下至以心一清淨信",
    "T30n1579_041:0516a17": "隨念三寶真實功德。空度日夜。是名有犯",
    "T30n1579_041:0516a18": "有所違越。若不恭敬嬾惰懈怠而違犯者。",
    "T30n1579_041:0516a19": "是染違犯。若誤失念而違犯者。非染違犯。無",
    "T30n1579_041:0516a20": "違犯者。謂心狂亂。若已證入淨意樂地常",
    "T30n1579_041:0516a21": "無違犯。由得清淨意樂菩薩。譬如已得證",
    "T30n1579_041:0516a22": "淨苾芻恒時法爾於佛法僧以勝供具承事",
    "T30n1579_041:0516a23": "供養。若諸菩薩安住菩薩淨戒律儀。有其大",
    "T30n1579_041:0516a24": "欲而無喜足。於諸利養及以恭敬生著不",
    "T30n1579_041:0516a25": "捨。是名有犯有所違越。是染違犯。無違犯",
    "T30n1579_041:0516a26": "者。謂為斷彼生起樂欲。發勤精進攝彼對",
    "T30n1579_041:0516a27": "治。雖勤遮遏而為猛利性惑所蔽。數起現",
    "T30n1579_041:0516a28": "行。若諸菩薩安住菩薩淨戒律儀。見諸耆長",
    "T30n1579_041:0516a29": "有德可敬同法者來。憍慢所制懷嫌恨心",
    "T30n1579_041:0516b01": "懷恚惱心。不起承迎不推勝座。若有他來",
    "T30n1579_041:0516b02": "語言談論慶慰請問。憍慢所制懷嫌恨心",
    "T30n1579_041:0516b03": "懷恚惱心。不稱正理發言酬對。是名有犯",
    "T30n1579_041:0516b04": "有所違越。是染違犯。非憍慢制無嫌恨心",
    "T30n1579_041:0516b05": "無恚惱心。但由嬾惰懈怠忘念無記之心。",
    "T30n1579_041:0516b06": "是名有犯有所違越。非染違犯。無違犯者。謂",
    "T30n1579_041:0516b07": "遭重病。或心狂亂。或自睡眠。他生覺想而",
    "T30n1579_041:0516b08": "來親附。語言談論慶慰請問。或自為他宣說",
    "T30n1579_041:0516b09": "諸法論義決擇。或復與餘談論慶慰。或他說",
    "T30n1579_041:0516b10": "法論義決擇屬耳而聽。或有違犯說正法",
    "T30n1579_041:0516b11": "者。為欲將護說法者心。或欲方便調彼伏",
    "T30n1579_041:0516b12": "彼出不善處安立善處。或護僧制。或為",
    "T30n1579_041:0516b13": "將護多有情心而不酬對皆無違犯。",
    "T30n1579_041:0516b14": "若諸菩薩安住菩薩淨戒律儀。他來延請。或",
    "T30n1579_041:0516b15": "往居家或往餘寺。奉施飲食及衣服等諸",
    "T30n1579_041:0516b16": "資生具。憍慢所制懷嫌恨心懷恚惱心。不",
    "T30n1579_041:0516b17": "至其所不受所請。是名有犯有所違越。是",
    "T30n1579_041:0516b18": "染違犯。若由嬾惰懈怠忘念無記之心。不",
    "T30n1579_041:0516b19": "至其所不受所請。是名有犯有所違越。非",
    "T30n1579_041:0516b20": "染違犯。無違犯者。或有疾病。或無氣力。或",
    "T30n1579_041:0516b21": "心狂亂。或處懸遠。或道有怖。或欲方便調",
    "T30n1579_041:0516b22": "彼伏彼出不善處安立善處。或餘先請。或",
    "T30n1579_041:0516b23": "為無間修諸善法欲護善品令無暫廢。",
    "T30n1579_041:0516b24": "或為引攝未曾有義。或為所聞法義無退。",
    "T30n1579_041:0516b25": "如為所聞法義無退。論義決擇當知亦爾。",
    "T30n1579_041:0516b26": "或復知彼懷損惱心詐來延請。或為護他",
    "T30n1579_041:0516b27": "多嫌恨心。或護僧制不至其所不受所",
    "T30n1579_041:0516b28": "請。皆無違犯。",
    "T30n1579_041:0516b29": "若諸菩薩安住菩薩淨戒律儀。他持種種生",
    "T30n1579_041:0516c01": "色可染末尼真珠琉璃等寶。及持種種眾多",
    "T30n1579_041:0516c02": "上妙財利供具。慇懃奉施。由嫌恨心或恚惱",
    "T30n1579_041:0516c03": "心違拒不受。是名有犯有所違越。是染違",
    "T30n1579_041:0516c04": "犯。捨有情故。若由嬾惰懈怠忘念無記之",
    "T30n1579_041:0516c05": "心違拒不受。是名有犯有所違越。非染違",
    "T30n1579_041:0516c06": "犯。無違犯者。或心狂亂。或觀受已心生染",
    "T30n1579_041:0516c07": "著。或觀後時彼定追悔。或復知彼於施迷",
    "T30n1579_041:0516c08": "亂。或知施主隨捨隨受由是因緣定當貧",
    "T30n1579_041:0516c09": "匱。或知此物是僧伽物窣堵波物。或知此物",
    "T30n1579_041:0516c10": "劫盜他得。或知此物由是因緣多生過患。",
    "T30n1579_041:0516c11": "或殺或縛或罰或黜或嫌或責。違拒不受。",
    "T30n1579_041:0516c12": "皆無違犯。",
    "T30n1579_041:0516c13": "若諸菩薩安住菩薩淨戒律儀。他來求法。",
    "T30n1579_041:0516c14": "懷嫌恨心懷恚惱心。嫉妬變異不施其法。",
    "T30n1579_041:0516c15": "是名有犯有所違越。是染違犯。若由嬾惰",
    "T30n1579_041:0516c16": "懈怠忘念無記之心不施其法。是名有犯",
    "T30n1579_041:0516c17": "有所違越非染違犯。無違犯者。謂諸外道伺",
    "T30n1579_041:0516c18": "求過短。或有重病或心狂亂。或欲方便調",
    "T30n1579_041:0516c19": "彼伏彼出不善處安立善處。或於是法",
    "T30n1579_041:0516c20": "未善通利。或復見彼不生恭敬無有羞",
    "T30n1579_041:0516c21": "愧以惡威儀而來聽受。或復知彼是鈍根",
    "T30n1579_041:0516c22": "性於廣法教得法究竟深生怖畏。當生邪",
    "T30n1579_041:0516c23": "見增長邪執衰損惱壞。或復知彼法至其",
    "T30n1579_041:0516c24": "手轉布非人。而不施與皆無違犯。",
    "T30n1579_041:0516c25": "若諸菩薩安住菩薩淨戒律儀。於諸暴惡犯",
    "T30n1579_041:0516c26": "戒有情。懷嫌恨心懷恚惱心由彼暴惡犯",
    "T30n1579_041:0516c27": "戒為緣。方便棄捨不作饒益。是名有犯有",
    "T30n1579_041:0516c28": "所違越。是染違犯。若由嬾惰懈怠棄捨。由",
    "T30n1579_041:0516c29": "忘念故。不作饒益。是名有犯有所違越。非",
    "T30n1579_041:0517a01": "染違犯。何以故。非諸菩薩於淨持戒身語意",
    "T30n1579_041:0517a02": "業寂靜現行。諸有情所起憐愍心欲作饒",
    "T30n1579_041:0517a03": "益。如於暴惡犯戒有情於諸苦因而現轉",
    "T30n1579_041:0517a04": "者。無違犯者。謂心狂亂。或欲方便調彼伏",
    "T30n1579_041:0517a05": "彼。廣說如前。或為將護多有情心。或護僧",
    "T30n1579_041:0517a06": "制方便棄捨不作饒益。皆無違犯。",
    "T30n1579_041:0517a07": "若諸菩薩安住菩薩淨戒律儀。如薄伽梵。",
    "T30n1579_041:0517a08": "於別解脫毘奈耶中。將護他故建立遮罪。",
    "T30n1579_041:0517a09": "制諸聲聞令不造作。諸有情類未淨信者",
    "T30n1579_041:0517a10": "令生淨信。已淨信者令倍增長。於中菩薩",
    "T30n1579_041:0517a11": "與諸聲聞。應等修學無有差別。何以故。以",
    "T30n1579_041:0517a12": "諸聲聞自利為勝。尚不棄捨將護他行。為",
    "T30n1579_041:0517a13": "令有情未信者信。信者增長學所學處。何",
    "T30n1579_041:0517a14": "況菩薩利他為勝。若諸菩薩安住菩薩淨戒",
    "T30n1579_041:0517a15": "律儀。如薄伽梵。於別解脫毘奈耶中。為令",
    "T30n1579_041:0517a16": "聲聞少事少業少悕望住建立遮罪。制諸聲",
    "T30n1579_041:0517a17": "聞令不造作。於中菩薩與諸聲聞不應",
    "T30n1579_041:0517a18": "等學。何以故。以諸聲聞自利為勝不顧利",
    "T30n1579_041:0517a19": "他。於利他中少事少業少悕望住可名為",
    "T30n1579_041:0517a20": "妙。非諸菩薩利他為勝。不顧自利於利",
    "T30n1579_041:0517a21": "他中少事少業少悕望住得名為妙如是",
    "T30n1579_041:0517a22": "菩薩為利他故。從非親里長者居士婆羅",
    "T30n1579_041:0517a23": "門等及恣施家。應求百千種種衣服。觀彼",
    "T30n1579_041:0517a24": "有情有力無力。隨其所施如應而受。如說",
    "T30n1579_041:0517a25": "求衣求鉢亦爾。如求衣鉢。如是自求種種",
    "T30n1579_041:0517a26": "絲縷令非親里為織作衣。為利他故應畜",
    "T30n1579_041:0517a27": "種種憍世耶衣諸坐臥具。事各至百。生色",
    "T30n1579_041:0517a28": "可染百千俱胝。復過是數亦應取積。如",
    "T30n1579_041:0517a29": "是等中少事少業少悕望住制止遮罪。菩薩",
    "T30n1579_041:0517b01": "不與聲聞共學。安住淨戒律儀菩薩。於利",
    "T30n1579_041:0517b02": "他中懷嫌恨心懷恚惱心。少事少業少悕",
    "T30n1579_041:0517b03": "望住。是名有犯有所違越。是染違犯。若由",
    "T30n1579_041:0517b04": "嬾惰懈怠忘念無記之心。少事少業少悕望",
    "T30n1579_041:0517b05": "住。是名有犯有所違越。非染違犯。",
    "T30n1579_041:0517b06": "若諸菩薩安住菩薩淨戒律儀。善權方便為",
    "T30n1579_041:0517b07": "利他故。於諸性罪少分現行。由是因緣於",
    "T30n1579_041:0517b08": "菩薩戒無所違犯生多功德。謂如菩薩見",
    "T30n1579_041:0517b09": "劫盜賊為貪財故欲殺多生。或復欲害大",
    "T30n1579_041:0517b10": "德聲聞獨覺菩薩。或復欲造多無間業。見",
    "T30n1579_041:0517b11": "是事已發心思惟。我若斷彼惡眾生命墮",
    "T30n1579_041:0517b12": "那落迦。如其不斷。無間業成當受大苦。我",
    "T30n1579_041:0517b13": "寧殺彼墮那落迦。終不令其受無間苦。如",
    "T30n1579_041:0517b14": "是菩薩意樂思惟。於彼眾生或以善心或",
    "T30n1579_041:0517b15": "無記心。知此事已為當來故深生慚愧。以",
    "T30n1579_041:0517b16": "憐愍心而斷彼命。由是因緣於菩薩戒無",
    "T30n1579_041:0517b17": "所違犯生多功德。又如菩薩見有增上增",
    "T30n1579_041:0517b18": "上宰官上品暴惡於諸有情無有慈愍專",
    "T30n1579_041:0517b19": "行逼惱。菩薩見已起憐愍心。發生利益安",
    "T30n1579_041:0517b20": "樂意樂。隨力所能若廢若黜增上等位。由",
    "T30n1579_041:0517b21": "是因緣於菩薩戒無所違犯生多功德。又",
    "T30n1579_041:0517b22": "如菩薩見劫盜賊奪他財物。若僧伽物窣",
    "T30n1579_041:0517b23": "堵波物。取多物已執為己有縱情受用。菩",
    "T30n1579_041:0517b24": "薩見已起憐愍心。於彼有情發生利益安",
    "T30n1579_041:0517b25": "樂意樂。隨力所能逼而奪取。勿令受用如",
    "T30n1579_041:0517b26": "是財故。當受長夜無義無利。由此因緣",
    "T30n1579_041:0517b27": "所奪財寶。若僧伽物還復僧伽。窣堵波",
    "T30n1579_041:0517b28": "物還窣堵波。若有情物還復有情。又見眾",
    "T30n1579_041:0517b29": "主或園林主。取僧伽物窣堵波物言是己",
    "T30n1579_041:0517c01": "有縱情受用。菩薩見已思擇彼惡起憐愍",
    "T30n1579_041:0517c02": "心。勿令因此邪受用業當受長夜無義無",
    "T30n1579_041:0517c03": "利。隨力所能廢其所主。菩薩如是雖不與",
    "T30n1579_041:0517c04": "取。而無違犯生多功德。又如菩薩處在居",
    "T30n1579_041:0517c05": "家。見有母邑現無繫屬習婬欲法繼心",
    "T30n1579_041:0517c06": "菩薩求非梵行。菩薩見已作意思惟。勿令",
    "T30n1579_041:0517c07": "心恚多生非福。若隨其欲便得自在。方便",
    "T30n1579_041:0517c08": "安處令種善根。亦當令其捨不善業。住慈",
    "T30n1579_041:0517c09": "愍心行非梵行。雖習如是穢染之法。而無",
    "T30n1579_041:0517c10": "所犯多生功德。出家菩薩為護聲聞聖所",
    "T30n1579_041:0517c11": "教誡令不壞滅。一切不應行非梵行。又",
    "T30n1579_041:0517c12": "如菩薩為多有情解脫命難囹圄縛難刖手",
    "T30n1579_041:0517c13": "足難劓鼻刵耳剜眼等難。雖諸菩薩為自命",
    "T30n1579_041:0517c14": "難亦不正知說於妄語。然為救脫彼有情",
    "T30n1579_041:0517c15": "故。知而思擇故說妄語。以要言之。菩薩唯",
    "T30n1579_041:0517c16": "觀有情義利非無義利。自無染心唯為",
    "T30n1579_041:0517c17": "饒益諸有情故。覆想正知而說異語。說",
    "T30n1579_041:0517c18": "是語時於菩薩戒無所違犯生多功德。又",
    "T30n1579_041:0517c19": "如菩薩。見諸有情為惡朋友之所攝受親",
    "T30n1579_041:0517c20": "愛不捨。菩薩見已起憐愍心。發生利益安",
    "T30n1579_041:0517c21": "樂意樂。隨能隨力說離間語。令離惡友",
    "T30n1579_041:0517c22": "捨相親愛。勿令有情由近惡友當受長夜",
    "T30n1579_041:0517c23": "無義無利。菩薩如是以饒益心說離間語。",
    "T30n1579_041:0517c24": "乖離他愛無所違犯生多功德。又如菩",
    "T30n1579_041:0517c25": "薩見諸有情為行越路非理而行。出麁惡",
    "T30n1579_041:0517c26": "語猛利訶擯。方便令其出不善處安立善",
    "T30n1579_041:0517c27": "處。菩薩如是以饒益心。於諸有情出麁惡",
    "T30n1579_041:0517c28": "語。無所違犯生多功德。又如菩薩見諸有",
    "T30n1579_041:0517c29": "情信樂倡伎吟詠歌諷。或有信樂王賊飲食",
    "T30n1579_041:0518a01": "婬蕩街衢無義之論。菩薩於中皆悉善巧。於",
    "T30n1579_041:0518a02": "彼有情起憐愍心。發生利益安樂意樂。現",
    "T30n1579_041:0518a03": "前為作綺語。相應種種倡伎吟詠歌諷王賊",
    "T30n1579_041:0518a04": "飲食婬衢等論。令彼有情歡喜。引攝自在隨",
    "T30n1579_041:0518a05": "屬。方便獎導出不善處安立善處。菩薩如",
    "T30n1579_041:0518a06": "是現行綺語。無所違犯生多功德。",
    "T30n1579_041:0518a07": "若諸菩薩安住菩薩淨戒律儀。生起詭詐虛",
    "T30n1579_041:0518a08": "談現相。方便研求假利求利。味邪命法無",
    "T30n1579_041:0518a09": "有羞恥堅持不捨。是名有犯有所違越。是",
    "T30n1579_041:0518a10": "染違犯。無違犯者。若為除遣生起樂欲發",
    "T30n1579_041:0518a11": "勤精進。煩惱熾盛蔽抑其心時時現起。",
    "T30n1579_041:0518a12": "若諸菩薩安住菩薩淨戒律儀。為掉所動心",
    "T30n1579_041:0518a13": "不寂靜不樂寂靜。高聲嬉戲諠譁紛聒。輕",
    "T30n1579_041:0518a14": "躁騰躍望他歡笑。如此諸緣。是名有犯有",
    "T30n1579_041:0518a15": "所違越。是染違犯。若忘念起。非染違犯。無",
    "T30n1579_041:0518a16": "違犯者。若為除遣生起樂欲。廣說如前。若",
    "T30n1579_041:0518a17": "欲方便解他所生嫌恨令息。若欲遣他所",
    "T30n1579_041:0518a18": "生愁惱若他性好如上諸事。方便攝受敬",
    "T30n1579_041:0518a19": "慎將護。隨彼而轉。若他有情猜阻菩薩。內",
    "T30n1579_041:0518a20": "懷嫌恨惡謀憎背。外現歡顏表內清淨。如",
    "T30n1579_041:0518a21": "是一切皆無違犯。若諸菩薩安住菩薩淨戒",
    "T30n1579_041:0518a22": "律儀。起如是見立如是論。菩薩不應忻",
    "T30n1579_041:0518a23": "樂涅槃。應於涅槃而生厭背。於諸煩惱及",
    "T30n1579_041:0518a24": "隨煩惱。不應怖畏而求斷滅。不應一向心",
    "T30n1579_041:0518a25": "生厭離。以諸菩薩三無數劫流轉生死求",
    "T30n1579_041:0518a26": "大菩提。若作此說。是名有犯有所違越。是",
    "T30n1579_041:0518a27": "染違犯。何以故。如諸聲聞於其涅槃忻樂",
    "T30n1579_041:0518a28": "親近。於諸煩惱及隨煩惱深心厭離。如是",
    "T30n1579_041:0518a29": "菩薩於大涅槃忻樂親近。於諸煩惱及隨煩",
    "T30n1579_041:0518b01": "惱深心厭離。其倍過彼百千俱胝。以諸聲",
    "T30n1579_041:0518b02": "聞唯為一身證得義利勤修正行。菩薩普",
    "T30n1579_041:0518b03": "為一切有情證得義利。勤修正行。是故菩",
    "T30n1579_041:0518b04": "薩當勤修集無雜染心。於有漏事隨順而",
    "T30n1579_041:0518b05": "行。成就勝出諸阿羅漢無雜染法。",
    "T30n1579_041:0518b06": "若諸菩薩安住菩薩淨戒律儀。於自能發不",
    "T30n1579_041:0518b07": "信重言。所謂惡聲惡稱惡譽不護不雪。其事",
    "T30n1579_041:0518b08": "若實而不避護。是名有犯有所違越。是染違",
    "T30n1579_041:0518b09": "犯。若事不實而不清雪。是名有犯有所違",
    "T30n1579_041:0518b10": "越。非染違犯。無違犯者。若他外道若他憎嫉",
    "T30n1579_041:0518b11": "若自出家。因行乞行因修善行謗聲流布。",
    "T30n1579_041:0518b12": "若忿蔽者若心倒者謗聲流布。皆無違犯。",
    "T30n1579_041:0518b13": "若諸菩薩安住菩薩淨戒律儀。見諸有情應",
    "T30n1579_041:0518b14": "以種種辛楚加行猛利加行而得義利",
    "T30n1579_041:0518b15": "護其憂惱而不現行。是名有犯有所違越。",
    "T30n1579_041:0518b16": "非染違犯。無違犯者。觀由此緣於現法中",
    "T30n1579_041:0518b17": "少得義利多生憂惱。",
    "T30n1579_041:0518b18": "若諸菩薩安住菩薩淨戒律儀。他罵報罵他",
    "T30n1579_041:0518b19": "瞋報瞋。他打報打他弄報弄。是名有犯有",
    "T30n1579_041:0518b20": "所違越。是染違犯。",
    "T30n1579_041:0518b21": "若諸菩薩安住菩薩淨戒律儀。於他有情有",
    "T30n1579_041:0518b22": "所侵犯。或自不為彼疑侵犯。由嫌嫉心",
    "T30n1579_041:0518b23": "由慢所執。不如理謝而生輕捨。是名有犯",
    "T30n1579_041:0518b24": "有所違越。是染違犯。若由嬾惰懈怠放逸。",
    "T30n1579_041:0518b25": "不謝輕捨。是名有犯有所違越。非染違犯。",
    "T30n1579_041:0518b26": "無違犯者。若欲方便調彼伏彼出不善處",
    "T30n1579_041:0518b27": "安立善處。若是外道。若彼悕望要因現行",
    "T30n1579_041:0518b28": "非法有罪方受悔謝。若彼有情性好鬪諍。",
    "T30n1579_041:0518b29": "因悔謝時倍增憤怒。若復知彼為性堪忍",
    "T30n1579_041:0518c01": "體無嫌恨。若必了他因謝侵犯深生羞",
    "T30n1579_041:0518c02": "恥。而不悔謝。皆無違犯。若諸菩薩安住菩",
    "T30n1579_041:0518c03": "薩淨戒律儀。他所侵犯。彼還如法平等悔",
    "T30n1579_041:0518c04": "謝。懷嫌恨心欲損惱彼不受其謝。是名",
    "T30n1579_041:0518c05": "有犯有所違越。是染違犯。雖復於彼無嫌",
    "T30n1579_041:0518c06": "恨心不欲損惱。然由稟性不能堪忍故不",
    "T30n1579_041:0518c07": "受謝。亦名有犯有所違越。非染違犯。無違",
    "T30n1579_041:0518c08": "犯者。若欲方便調彼伏彼。廣說一切如前",
    "T30n1579_041:0518c09": "應知。若不如法不平等謝。不受彼謝亦無",
    "T30n1579_041:0518c10": "違犯。",
    "T30n1579_041:0518c11": "若諸菩薩安住菩薩淨戒律儀。於他懷忿相",
    "T30n1579_041:0518c12": "續堅持生已不捨。是名有犯有所違越。是染",
    "T30n1579_041:0518c13": "違犯。無違犯者。為斷彼故生起樂欲。廣說",
    "T30n1579_041:0518c14": "如前。",
    "T30n1579_041:0518c15": "若諸菩薩安住菩薩淨戒律儀。貪著供事增",
    "T30n1579_041:0518c16": "上力故。以愛染心管御徒眾。是名有犯有",
    "T30n1579_041:0518c17": "所違越。是染違犯。無違犯者。不貪供侍",
    "T30n1579_041:0518c18": "無愛染心管御徒眾。若諸菩薩安住菩薩",
    "T30n1579_041:0518c19": "淨戒律儀。嬾惰懈怠耽睡眠樂臥樂倚樂。",
    "T30n1579_041:0518c20": "非時非量。是名有犯有所違越。是染違犯。",
    "T30n1579_041:0518c21": "無違犯者。若遭疾病若無氣力行路疲極。",
    "T30n1579_041:0518c22": "若為斷彼生起樂欲。廣說一切如前應知。",
    "T30n1579_041:0518c23": "若諸菩薩安住菩薩淨戒律儀。懷愛染心",
    "T30n1579_041:0518c24": "談說世事虛度時日。是名有犯有所違越。",
    "T30n1579_041:0518c25": "是染違犯。若由忘念虛度時日。是名有犯",
    "T30n1579_041:0518c26": "有所違越。非染違犯。無違犯者。見他談說",
    "T30n1579_041:0518c27": "護彼意故。安住正念須臾而聽。若事希奇",
    "T30n1579_041:0518c28": "或暫問他或答他問。無所違犯。",
    "T30n1579_041:0518c29": "若諸菩薩安住菩薩淨戒律儀。為令心住",
    "T30n1579_041:0519a01": "欲定其心。心懷嫌恨憍慢所持。不詣師",
    "T30n1579_041:0519a02": "所求請教授。是名有犯有所違越。是染違",
    "T30n1579_041:0519a03": "犯。嬾惰懈怠而不請者。非染違犯。無違犯",
    "T30n1579_041:0519a04": "者。若遇疾病若無氣力。若知其師顛倒教",
    "T30n1579_041:0519a05": "授。若自多聞自有智力能令心定。若先已",
    "T30n1579_041:0519a06": "得所應教授而不請者。無所違犯。",
    "T30n1579_041:0519a07": "若諸菩薩安住菩薩淨戒律儀。起貪欲蓋忍",
    "T30n1579_041:0519a08": "受不捨。是名有犯有所違越。是染違犯。無",
    "T30n1579_041:0519a09": "違犯者。若為斷彼生起樂欲發勤精進。煩",
    "T30n1579_041:0519a10": "惱猛利蔽抑心故時時現行。如貪欲蓋如",
    "T30n1579_041:0519a11": "是。瞋恚惛沈睡眠掉舉惡作。及與疑蓋當知",
    "T30n1579_041:0519a12": "亦爾。若諸菩薩安住菩薩淨戒律儀。貪味靜",
    "T30n1579_041:0519a13": "慮於味靜慮見為功德。是名有犯有所違",
    "T30n1579_041:0519a14": "越。是染違犯。無違犯者。若為斷彼生起樂",
    "T30n1579_041:0519a15": "欲。廣說如前。",
    "T30n1579_041:0519a16": "若諸菩薩安住菩薩淨戒律儀。起如是見",
    "T30n1579_041:0519a17": "立如是論。菩薩不應聽聲聞乘相應法教。",
    "T30n1579_041:0519a18": "不應受持不應修學。菩薩何用於聲聞乘",
    "T30n1579_041:0519a19": "相應法教聽聞受持精勤修學。是名有犯",
    "T30n1579_041:0519a20": "有所違越。是染違犯。何以故。菩薩尚於外道",
    "T30n1579_041:0519a21": "書論精勤研究。況於佛語。無違犯者。為令",
    "T30n1579_041:0519a22": "一向習小法者捨彼欲故。作如是說。",
    "T30n1579_041:0519a23": "若諸菩薩安住菩薩淨戒律儀。於菩薩藏",
    "T30n1579_041:0519a24": "未精研究。於菩薩藏一切棄捨。於聲聞藏",
    "T30n1579_041:0519a25": "一向修學。是名有犯有所違越。非染違犯。",
    "T30n1579_041:0519a26": "若諸菩薩安住菩薩淨戒律儀。現有佛教",
    "T30n1579_041:0519a27": "於佛教中未精研究。於異道論及諸外論",
    "T30n1579_041:0519a28": "精勤修學。是名有犯有所違越。是染違犯。無",
    "T30n1579_041:0519a29": "違犯者。若上聰敏若能速受。若經久時能",
    "T30n1579_041:0519b01": "不忘失。若於其義能思能達。若於佛教如",
    "T30n1579_041:0519b02": "理觀察。成就俱行無動覺者。於日日中常",
    "T30n1579_041:0519b03": "以二分修學佛語。一分學外。則無違犯。若",
    "T30n1579_041:0519b04": "諸菩薩安住菩薩淨戒律儀。越菩薩法。於",
    "T30n1579_041:0519b05": "異道論及諸外論研求善巧。深心寶翫愛樂",
    "T30n1579_041:0519b06": "味著。非如辛藥而習近之。是名有犯有所",
    "T30n1579_041:0519b07": "違越。是染違犯。",
    "T30n1579_041:0519b08": "若諸菩薩安住菩薩淨戒律儀。聞菩薩藏。於",
    "T30n1579_041:0519b09": "甚深處最勝甚深真實法義諸佛菩薩難思神",
    "T30n1579_041:0519b10": "力。不生信解憎背毀謗。不能引義不能",
    "T30n1579_041:0519b11": "引法非如來說。不能利益安樂有情。是",
    "T30n1579_041:0519b12": "名有犯有所違越。是染違犯。如是毀謗或",
    "T30n1579_041:0519b13": "由自內非理作意。或隨順他而作是說。",
    "T30n1579_041:0519b14": "若諸菩薩安住菩薩淨戒律儀。若聞甚深最",
    "T30n1579_041:0519b15": "甚深處心不信解。菩薩爾時應強信受。應",
    "T30n1579_041:0519b16": "無諂曲應如是學。我為非善盲無慧目。",
    "T30n1579_041:0519b17": "於如來眼隨所宣說於諸如來密意語言",
    "T30n1579_041:0519b18": "而生誹謗。菩薩如是自處無知仰推如來",
    "T30n1579_041:0519b19": "於諸佛法無不現知。等隨觀見。如是正行",
    "T30n1579_041:0519b20": "無所違犯。雖無信解然不誹謗。",
    "T30n1579_041:0519b21": "若諸菩薩安住菩薩淨戒律儀。於他人所。有",
    "T30n1579_041:0519b22": "染愛心有瞋恚心。自讚毀他。是名有犯有",
    "T30n1579_041:0519b23": "所違越。是染違犯。無違犯者。若為摧伏諸",
    "T30n1579_041:0519b24": "惡外道。若為住持如來聖教。若欲方便調",
    "T30n1579_041:0519b25": "彼伏彼。廣說如前。或欲令其未淨信者發",
    "T30n1579_041:0519b26": "生淨信。已淨信者倍復增長。",
    "T30n1579_041:0519b27": "若諸菩薩安住菩薩淨戒律儀。聞說正法",
    "T30n1579_041:0519b28": "論議決擇。憍慢所制懷嫌恨心懷恚惱心",
    "T30n1579_041:0519b29": "而不往聽。是名有犯有所違越。是染違犯。",
    "T30n1579_041:0519c01": "若為嬾惰懈怠所蔽而不往聽。非染違",
    "T30n1579_041:0519c02": "犯。無違犯者。若不覺知。若有疾病。若無氣",
    "T30n1579_041:0519c03": "力。若知倒說。若為護彼說法者心。若正了",
    "T30n1579_041:0519c04": "知彼所說義。是數所聞所持所了。若已多",
    "T30n1579_041:0519c05": "聞具足聞持其聞積集。若欲無間於境住",
    "T30n1579_041:0519c06": "心。若勤引發菩薩勝定。若自了知上品愚",
    "T30n1579_041:0519c07": "鈍其慧鈍濁。於所聞法難受難持難於所",
    "T30n1579_041:0519c08": "緣攝心令定。不往聽者。皆無違犯。",
    "T30n1579_041:0519c09": "若諸菩薩安住菩薩淨戒律儀。於說法師故",
    "T30n1579_041:0519c10": "思輕毀。不深恭敬嗤笑調弄。但依於文不",
    "T30n1579_041:0519c11": "依於義。是名有犯有所違越。是染違犯。",
    "T30n1579_041:0519c12": "若諸菩薩安住菩薩淨戒律儀。於諸有情所",
    "T30n1579_041:0519c13": "應作事。懷嫌恨心懷恚惱心不為助伴。謂",
    "T30n1579_041:0519c14": "於能辦所應作事。或於道路若往若來。或",
    "T30n1579_041:0519c15": "於正說事業加行。或於掌護所有財寶。或",
    "T30n1579_041:0519c16": "於和好乖離諍訟。或於吉會或於福業不",
    "T30n1579_041:0519c17": "為助伴。是名有犯有所違越。是染違犯。若",
    "T30n1579_041:0519c18": "為嬾惰懈怠所蔽不為助伴。非染違犯。",
    "T30n1579_041:0519c19": "無違犯者。若有疹疾若無氣力。若了知彼",
    "T30n1579_041:0519c20": "自能成辦。若知求者自有依怙。若知所作",
    "T30n1579_041:0519c21": "能引非義能引非法。若欲方便調彼伏彼。",
    "T30n1579_041:0519c22": "廣說如前。若先許餘為作助伴。若轉請他",
    "T30n1579_041:0519c23": "有力者助。若於善品正勤修習不欲暫廢。",
    "T30n1579_041:0519c24": "若性愚鈍於所聞法難受難持。如前廣說。",
    "T30n1579_041:0519c25": "若為將護多有情意。若護僧制不為助伴。",
    "T30n1579_041:0519c26": "皆無違犯。",
    "T30n1579_041:0519c27": "若諸菩薩安住菩薩淨戒律儀。見諸有情遭",
    "T30n1579_041:0519c28": "重疾病。懷嫌恨心懷恚惱心不往供事。是",
    "T30n1579_041:0519c29": "名有犯有所違越。是染違犯。若為嬾惰懈",
    "T30n1579_041:0520a01": "怠所蔽不往供事。非染違犯。無違犯者。若",
    "T30n1579_041:0520a02": "自有病若無氣力。若轉請他有力隨順令",
    "T30n1579_041:0520a03": "往供事。若知病者有依有怙。若知病者自",
    "T30n1579_041:0520a04": "有勢力能自供事。若了知彼長病所觸堪",
    "T30n1579_041:0520a05": "自支持。若為勤修廣大無上殊勝善品。若",
    "T30n1579_041:0520a06": "欲護持所修善品令無間缺。若自了知上",
    "T30n1579_041:0520a07": "品愚鈍其慧鈍濁於所聞法難受難持。難",
    "T30n1579_041:0520a08": "於所緣攝心令定。若先許餘為作供事。如",
    "T30n1579_041:0520a09": "於病者。於有苦者為作助伴。欲除其苦",
    "T30n1579_041:0520a10": "當知亦爾。",
    "T30n1579_041:0520a11": "若諸菩薩安住菩薩淨戒律儀。見諸有情為",
    "T30n1579_041:0520a12": "求現法後法事故廣行非理。懷嫌恨心懷",
    "T30n1579_041:0520a13": "恚惱心。不為宣說如實正理。是名有犯有",
    "T30n1579_041:0520a14": "所違越。是染違犯。若由懶惰懈怠所蔽不",
    "T30n1579_041:0520a15": "為宣說。非染違犯。無違犯者。若自無知若",
    "T30n1579_041:0520a16": "無氣力。若轉請他有力者說。若即彼人自",
    "T30n1579_041:0520a17": "有智力。若彼有餘善友攝受。若欲方便調",
    "T30n1579_041:0520a18": "彼伏彼。廣說如前。若知為說如實正理",
    "T30n1579_041:0520a19": "起嫌恨心若發惡言若顛倒受若無愛敬。",
    "T30n1579_041:0520a20": "若復知彼性弊𢤱悷。不為宣說。皆無違",
    "T30n1579_041:0520a21": "犯。",
    "T30n1579_041:0520a22": "若諸菩薩安住菩薩淨戒律儀。於先有恩諸",
    "T30n1579_041:0520a23": "有情所。不知恩惠不了恩惠。懷嫌恨心",
    "T30n1579_041:0520a24": "不欲現前如應酬報。是名有犯有所違越。",
    "T30n1579_041:0520a25": "是染違犯。若為嬾惰懈怠所蔽不現酬報。",
    "T30n1579_041:0520a26": "非染違犯。無違犯者。勤加功用無力無能",
    "T30n1579_041:0520a27": "不獲酬報。若欲方便調彼伏彼。廣說如",
    "T30n1579_041:0520a28": "前。若欲報恩而彼不受。皆無違犯。",
    "T30n1579_041:0520a29": "若諸菩薩安住菩薩淨戒律儀。見諸有情墮",
    "T30n1579_041:0520b01": "在喪失財寶眷屬祿位難處。多生愁惱。懷",
    "T30n1579_041:0520b02": "嫌恨心不往開解。是名有犯有所違越。是",
    "T30n1579_041:0520b03": "染違犯。若為懶惰懈怠所蔽不往開解。非",
    "T30n1579_041:0520b04": "染違犯。無違犯者。應知如前。於他事業不",
    "T30n1579_041:0520b05": "為助伴。",
    "T30n1579_041:0520b06": "若諸菩薩安住菩薩淨戒律儀。有飲食等資",
    "T30n1579_041:0520b07": "生眾具。見有求者來正悕求飲食等事。懷",
    "T30n1579_041:0520b08": "嫌恨心懷恚惱心而不給施。是名有犯有",
    "T30n1579_041:0520b09": "所違越。是染違犯。若由懶惰懈怠放逸不",
    "T30n1579_041:0520b10": "能施與。非染違犯。無違犯者。若現無有可",
    "T30n1579_041:0520b11": "施財物。若彼悕求不如法物所不宜物。若",
    "T30n1579_041:0520b12": "欲方便調彼伏彼。廣說如前。若來求者王",
    "T30n1579_041:0520b13": "所匪宜將護王意。若護僧制而不惠施皆",
    "T30n1579_041:0520b14": "無違犯。",
    "T30n1579_041:0520b15": "若諸菩薩安住菩薩淨戒律儀。攝受徒眾",
    "T30n1579_041:0520b16": "懷嫌恨心。而不隨時無倒教授無倒教誡。",
    "T30n1579_041:0520b17": "知眾匱乏。而不為彼從諸淨信長者居士",
    "T30n1579_041:0520b18": "婆羅門等。如法追求衣服飲食諸坐臥具病",
    "T30n1579_041:0520b19": "緣醫藥資身什物隨時供給。是名有犯有所",
    "T30n1579_041:0520b20": "違越。是染違犯。若由懶惰懈怠放逸。不往",
    "T30n1579_041:0520b21": "教授。不往教誡。不為追求如法眾具。非染",
    "T30n1579_041:0520b22": "違犯。無違犯者。若欲方便調彼伏彼。廣說",
    "T30n1579_041:0520b23": "如前。若護僧制若有疹疾。若無氣力不",
    "T30n1579_041:0520b24": "任加行。若轉請餘有勢力者。若知徒眾世",
    "T30n1579_041:0520b25": "所共知有大福德。各自有力求衣服等資",
    "T30n1579_041:0520b26": "身眾具。若隨所應教授教誡。皆已無倒教授",
    "T30n1579_041:0520b27": "教誡。若知眾內有本外道為竊法故。來入",
    "T30n1579_041:0520b28": "眾中無所堪能不可調伏。皆無違犯。",
    "T30n1579_041:0520b29": "若諸菩薩安住菩薩淨戒律儀。懷嫌恨心",
    "T30n1579_041:0520c01": "於他有情不隨心轉。是名有犯有所違越。",
    "T30n1579_041:0520c02": "是染違犯。若由懶惰懈怠放逸不隨其轉。",
    "T30n1579_041:0520c03": "非染違犯。無違犯者。若彼所愛非彼所宜。",
    "T30n1579_041:0520c04": "若有疾病若無氣力不任加行。若護僧",
    "T30n1579_041:0520c05": "制。若彼所愛雖彼所宜。而於多眾非宜非",
    "T30n1579_041:0520c06": "愛。若為降伏諸惡外道。若欲方便調彼伏",
    "T30n1579_041:0520c07": "彼。廣說如前不隨心轉。皆無違犯。",
    "T30n1579_041:0520c08": "若諸菩薩安住菩薩淨戒律儀。懷嫌恨心。他",
    "T30n1579_041:0520c09": "實有德不欲顯揚。他實有譽不欲稱美。他",
    "T30n1579_041:0520c10": "實妙說不讚善哉。是名有犯有所違越。是",
    "T30n1579_041:0520c11": "染違犯。若由懶惰懈怠放逸不顯揚等。非",
    "T30n1579_041:0520c12": "染違犯。無違犯者。若知其人性好少欲。將",
    "T30n1579_041:0520c13": "護彼意。若有疾病若無氣力。若欲方便調",
    "T30n1579_041:0520c14": "彼伏彼。廣說如前。若護僧制。若知由此",
    "T30n1579_041:0520c15": "顯揚等緣起彼雜染憍舉無義。為遮此過。",
    "T30n1579_041:0520c16": "若知彼德雖似功德而非實德。若知彼譽",
    "T30n1579_041:0520c17": "雖似善譽而非實譽。若知彼說雖似妙",
    "T30n1579_041:0520c18": "說而實非妙。若為降伏諸惡外道。若為待",
    "T30n1579_041:0520c19": "他言論究竟。不顯揚等。皆無違犯。",
    "T30n1579_041:0520c20": "若諸菩薩安住菩薩淨戒律儀。見諸有情應",
    "T30n1579_041:0520c21": "可訶責。應可治罰應可驅擯。懷染污心",
    "T30n1579_041:0520c22": "而不訶責。或雖訶責而不治罰如法教誡。",
    "T30n1579_041:0520c23": "或雖治罰如法教誡。而不驅擯。是名有犯",
    "T30n1579_041:0520c24": "有所違越。是染違犯。若由嬾惰懈怠放逸。而",
    "T30n1579_041:0520c25": "不訶責乃至驅擯。非染違犯。無違犯者。若",
    "T30n1579_041:0520c26": "了知彼不可療治。不可與語。憙出麁言",
    "T30n1579_041:0520c27": "多生嫌恨。故應棄捨。若觀待時。若觀因此",
    "T30n1579_041:0520c28": "鬪訟諍競。若觀因此令僧諠雜令僧破壞。",
    "T30n1579_041:0520c29": "知彼有情不懷諂曲成就增上猛利慚愧。",
    "T30n1579_041:0521a01": "疾疾還淨。而不訶責乃至驅擯。皆無違犯",
    "T30n1579_041:0521a02": "若諸菩薩安住菩薩淨戒律儀。具足成就種",
    "T30n1579_041:0521a03": "種神通變現威力。於諸有情應恐怖者能",
    "T30n1579_041:0521a04": "恐怖之。應引攝者能引攝之。避信施故",
    "T30n1579_041:0521a05": "不現神通恐怖引攝。是名有犯有所違越。",
    "T30n1579_041:0521a06": "非染違犯。無違犯者。若知此中諸有情類多",
    "T30n1579_041:0521a07": "著僻執。是惡外道誹謗賢聖。成就邪見。不",
    "T30n1579_041:0521a08": "現神通恐怖引攝。無有違犯。",
    "T30n1579_041:0521a09": "又一切處無違犯者。謂若彼心增上狂亂。若",
    "T30n1579_041:0521a10": "重苦受之所逼切。若未曾受淨戒律儀。當",
    "T30n1579_041:0521a11": "知一切皆無違犯。",
    "T30n1579_041:0521a12": "復次如是所起諸事菩薩學處。佛於彼彼素",
    "T30n1579_041:0521a13": "怛纜中隨機散說。謂依律儀戒攝善法戒饒",
    "T30n1579_041:0521a14": "益有情戒。今於此菩薩藏摩呾履迦綜集",
    "T30n1579_041:0521a15": "而說。菩薩於中應起尊重住極恭敬專精",
    "T30n1579_041:0521a16": "修學。是諸菩薩從他正受戒律儀已。由善",
    "T30n1579_041:0521a17": "清淨求學意樂菩提意樂饒益一切有情意",
    "T30n1579_041:0521a18": "樂。生起最極尊重恭敬。從初專精不應違",
    "T30n1579_041:0521a19": "犯。設有違犯即應如法疾疾悔除令得還",
    "T30n1579_041:0521a20": "淨。又此菩薩一切違犯。當知皆是惡作所攝。",
    "T30n1579_041:0521a21": "應向有力於語表義能覺能受小乘大乘",
    "T30n1579_041:0521a22": "補特伽羅。發露悔滅。若諸菩薩以上品纏違",
    "T30n1579_041:0521a23": "犯如上他勝處法。失戒律儀。應當更受。若",
    "T30n1579_041:0521a24": "中品纏違犯如上他勝處法。應對於三補特",
    "T30n1579_041:0521a25": "伽羅。或過是數。應如發露除惡作法。先當",
    "T30n1579_041:0521a26": "稱述所犯事名。應作是說。長老專志。或言",
    "T30n1579_041:0521a27": "大德。我如是名違越菩薩毘奈耶法。如所",
    "T30n1579_041:0521a28": "稱事犯惡作罪。餘如苾芻發露悔滅惡作",
    "T30n1579_041:0521a29": "罪法。應如是說。若下品纏違犯。如上他勝",
    "T30n1579_041:0521b01": "處法及餘違犯。應對於一補特伽羅發露。",
    "T30n1579_041:0521b02": "悔法當知如前。若無隨順補特伽羅可對",
    "T30n1579_041:0521b03": "發露悔除所犯。爾時菩薩以淨意樂起自",
    "T30n1579_041:0521b04": "誓心。我當決定防護當來終不重犯。如是於",
    "T30n1579_041:0521b05": "犯還出還淨。又諸菩薩欲受菩薩淨戒律儀。",
    "T30n1579_041:0521b06": "若不會遇具足功德補特伽羅。爾時應對",
    "T30n1579_041:0521b07": "如來像前自受菩薩淨戒律儀。應如是受。",
    "T30n1579_041:0521b08": "偏袒右肩右膝著地。或蹲跪坐作如是言。",
    "T30n1579_041:0521b09": "我如是名。仰啟十方一切如來已入大地諸",
    "T30n1579_041:0521b10": "菩薩眾。我今欲於十方世界佛菩薩所。誓",
    "T30n1579_041:0521b11": "受一切菩薩學處。誓受一切菩薩淨戒。謂律",
    "T30n1579_041:0521b12": "儀戒攝善法戒饒益有情戒。如是學處如是",
    "T30n1579_041:0521b13": "淨戒。過去一切菩薩已具。未來一切菩薩當",
    "T30n1579_041:0521b14": "具。普於十方現在一切菩薩今具。於是學",
    "T30n1579_041:0521b15": "處於是淨戒。過去一切菩薩已學。未來一",
    "T30n1579_041:0521b16": "切菩薩當學。普於十方現在一切菩薩今學。",
    "T30n1579_041:0521b17": "第二第三亦如是說。說已應起。所餘一切如",
    "T30n1579_041:0521b18": "前應知。",
    "T30n1579_041:0521b19": "又於菩薩犯戒道中。無無餘犯。如世尊說。",
    "T30n1579_041:0521b20": "是諸菩薩多分應與瞋所起犯。非貪所起。",
    "T30n1579_041:0521b21": "當知此中所說密意。謂諸菩薩愛諸有情。",
    "T30n1579_041:0521b22": "憐諸有情增上力故。凡有所作一切皆是",
    "T30n1579_041:0521b23": "菩薩所作。非非所作。非作所作可得成",
    "T30n1579_041:0521b24": "犯。若諸菩薩憎諸有情嫉諸有情。不能",
    "T30n1579_041:0521b25": "修行自他利行。作諸菩薩所不應作。作不",
    "T30n1579_041:0521b26": "應作可得成犯。又諸菩薩軟中上犯。如攝",
    "T30n1579_041:0521b27": "事分應當了知。",
    "T30n1579_041:0521b28": "如是菩薩依止一切自毘奈耶。勤學所學。",
    "T30n1579_041:0521b29": "便得成就三種圓滿安樂而住。一者成就加",
    "T30n1579_041:0521c01": "行圓滿。二者成就意樂圓滿。三者成就宿因",
    "T30n1579_041:0521c02": "圓滿。云何名為加行圓滿。謂諸菩薩於淨戒",
    "T30n1579_041:0521c03": "中行無缺犯。於身語意清淨現行。不數毀",
    "T30n1579_041:0521c04": "犯發露自惡。如是名為加行圓滿。云何名",
    "T30n1579_041:0521c05": "為意樂圓滿。謂諸菩薩為法出家不為活",
    "T30n1579_041:0521c06": "命。求大菩提非為不求。為求沙門為求",
    "T30n1579_041:0521c07": "涅槃非為不求。如是求者不住懈怠下",
    "T30n1579_041:0521c08": "劣精進。不雜眾多惡不善法雜染後有有",
    "T30n1579_041:0521c09": "諸熾然眾苦異熟。當來所有生老病死。如是",
    "T30n1579_041:0521c10": "名為意樂圓滿。云何名為宿因圓滿。謂諸菩",
    "T30n1579_041:0521c11": "薩昔餘生中修福修善。故於今世種種衣",
    "T30n1579_041:0521c12": "服飲食臥具病緣醫藥資身什物。自無匱乏。",
    "T30n1579_041:0521c13": "復能於他廣行惠施。如是名為宿因圓滿。",
    "T30n1579_041:0521c14": "菩薩如是依毘奈耶勤學所學。成就如是",
    "T30n1579_041:0521c15": "三種圓滿安樂而住。與此相違當知成就",
    "T30n1579_041:0521c16": "三種衰損危苦而住。",
    "T30n1579_041:0521c17": "如是略廣宣說菩薩若在家品若出家品一",
    "T30n1579_041:0521c18": "切戒已。自斯已後即於如是一切戒中。分",
    "T30n1579_041:0521c19": "出所餘難行戒等差別之相。應當了知。",
    "T30n1579_041:0521c20": "瑜伽師地論卷第四十一"
}