{
    "T03n0157_006:0202b09": "悲華經卷第六",
    "T03n0157_006:0202b11": "北涼天竺三藏曇無讖譯",
    "T03n0157_006:0202b12": "諸菩薩本授記品第四之四",
    "T03n0157_006:0202b13": "「爾時，五人即至佛所，以所得物供養世尊",
    "T03n0157_006:0202b14": "及比丘僧。供養已，復白佛言：『世尊！惟願如",
    "T03n0157_006:0202b15": "來授我阿耨多羅三藐三菩提記，令於賢",
    "T03n0157_006:0202b16": "劫成阿耨多羅三藐三菩提。』「善男子！爾時，寶",
    "T03n0157_006:0202b17": "藏如來即與五人授阿耨多羅三藐三菩",
    "T03n0157_006:0202b18": "提記：『手龍！汝於來世賢劫之中，當得成",
    "T03n0157_006:0202b19": "佛，号堅音如來，十号具足。堅音如來般涅槃",
    "T03n0157_006:0202b20": "後，陸龍次當作佛，号快樂尊如來，十号",
    "T03n0157_006:0202b21": "具足。快樂尊佛般涅槃後，水龍次當成",
    "T03n0157_006:0202b22": "佛，号導師如來，十号具足。導師佛般涅槃",
    "T03n0157_006:0202b23": "後，虛空龍次當成佛，號愛清淨如來，十",
    "T03n0157_006:0202b24": "號具足。愛清淨佛般涅槃後，妙音龍次當",
    "T03n0157_006:0202b25": "作佛，号那羅延勝葉如來，十號具足。』「善男",
    "T03n0157_006:0202b26": "子！寶藏如來記是五人賢劫成佛已，寶海",
    "T03n0157_006:0202b27": "梵志復告持力捷疾：『善男子！汝今可取種",
    "T03n0157_006:0202b28": "種莊嚴淨妙世界，如心所憙，便可發願，",
    "T03n0157_006:0202b29": "與一切眾生甘露法味，專心精勤行菩薩道，",
    "T03n0157_006:0202c01": "慎莫思惟劫數長遠。』善男子！爾時，梵志捉",
    "T03n0157_006:0202c02": "持力捷疾臂，將至佛所。至佛所已，坐於佛",
    "T03n0157_006:0202c03": "前，白佛言：『世尊！未來之世，於賢劫中，有幾",
    "T03n0157_006:0202c04": "佛向如來出世？』爾時，佛告持力捷疾言：『善",
    "T03n0157_006:0202c05": "男子！半賢劫中有千四佛出現於世。』「持力",
    "T03n0157_006:0202c06": "捷疾言：『世尊！彼賢劫中諸佛世尊般涅槃已，",
    "T03n0157_006:0202c07": "最後妙音龍成阿耨多羅三藐三菩提，号那",
    "T03n0157_006:0202c08": "羅延勝葉。世尊！我願於爾時修菩薩道，",
    "T03n0157_006:0202c09": "修諸苦行，持戒、布施、多聞、精進、忍辱、愛語、福",
    "T03n0157_006:0202c10": "德、智慧，種種助道悉令具足。賢劫諸佛垂成",
    "T03n0157_006:0202c11": "佛時，願我在初奉施飲食，般涅槃後收取",
    "T03n0157_006:0202c12": "舍利，起塔供養。護持正法，見毀戒者，勸化",
    "T03n0157_006:0202c13": "安止，令住持戒；遠離正見墮諸見者，勸化",
    "T03n0157_006:0202c14": "安止，令住正見；散亂心者，勸化安止，令住",
    "T03n0157_006:0202c15": "定心；無威儀者，勸化安止，住聖威儀。若有眾",
    "T03n0157_006:0202c16": "生欲行善根，我當為其開示善根。彼諸世",
    "T03n0157_006:0202c17": "尊般涅槃後，正法垂滅，我於爾時當護持",
    "T03n0157_006:0202c18": "之，令不斷絕，於世界中，然正法燈。刀兵",
    "T03n0157_006:0202c19": "劫時，我當教化一切眾生，持不殺戒乃至",
    "T03n0157_006:0202c20": "正見，於十惡中，拔出眾生，安止令住十善",
    "T03n0157_006:0202c21": "道中，滅諸盲冥，開示善法。我當滅此劫濁、",
    "T03n0157_006:0202c22": "命濁、眾生濁、煩惱濁、見濁，令無有餘。於飢",
    "T03n0157_006:0202c23": "饉劫，我當勸化一切眾生，安止住於檀波",
    "T03n0157_006:0202c24": "羅蜜，乃至般若波羅蜜亦如是。我勸眾生",
    "T03n0157_006:0202c25": "住六波羅蜜時，眾生所有一切飢餓、黑闇、",
    "T03n0157_006:0202c26": "穢濁、怨賊、鬪諍，及諸煩惱，悉令寂靜。於疾疫",
    "T03n0157_006:0202c27": "劫，我當教化一切眾生，悉令住於六和法",
    "T03n0157_006:0202c28": "中，亦令安止住四攝法，眾生所有疾疫、黑",
    "T03n0157_006:0202c29": "闇，當令滅盡。於半賢劫，斷滅眾生如是",
    "T03n0157_006:0203a01": "苦惱。一千四佛於半劫中出世、涅槃、正法",
    "T03n0157_006:0203a02": "滅已，然後我當成阿耨多羅三藐三菩提。",
    "T03n0157_006:0203a03": "如千四佛所得壽命、聲聞弟子，我之壽命、聲",
    "T03n0157_006:0203a04": "聞弟子，亦復如是等無差別。如千四佛於",
    "T03n0157_006:0203a05": "半劫中調伏眾生，願我亦於半賢劫之中",
    "T03n0157_006:0203a06": "調伏眾生。是半劫中，諸佛所有聲聞弟子，",
    "T03n0157_006:0203a07": "毀於禁戒，墮在諸見，於諸佛所，無有恭",
    "T03n0157_006:0203a08": "敬，生於瞋恚、惱害之心，破法壞僧、誹謗賢",
    "T03n0157_006:0203a09": "聖，毀壞正法、作惡逆罪。世尊！我成阿耨多",
    "T03n0157_006:0203a10": "羅三藐三菩提時，悉當拔出於生死污泥，",
    "T03n0157_006:0203a11": "令入無畏涅槃城中。我般涅槃後，正法賢劫",
    "T03n0157_006:0203a12": "一時滅盡。若我涅槃，正法賢劫俱滅盡已，我",
    "T03n0157_006:0203a13": "之齒骨并及舍利，悉當變化作佛形像，三",
    "T03n0157_006:0203a14": "十二相瓔珞其身，一一相中有八十種好，次",
    "T03n0157_006:0203a15": "第莊嚴，遍至十方無量無邊無佛世界，一一",
    "T03n0157_006:0203a16": "化佛以三乘法，教化無量無邊眾生，悉令",
    "T03n0157_006:0203a17": "不退。若彼世界病劫起時，無有佛法，是化",
    "T03n0157_006:0203a18": "佛像亦當至中，教化眾生如前所說。若諸",
    "T03n0157_006:0203a19": "世界無珍寶者，願作如意摩尼寶珠，雨諸",
    "T03n0157_006:0203a20": "珍寶，自然發出純金之藏。若諸世界所有眾",
    "T03n0157_006:0203a21": "生，離諸善根，諸苦纏身，我當於中，雨憂",
    "T03n0157_006:0203a22": "陀娑香、栴檀沈水、種種諸香，令諸眾生斷",
    "T03n0157_006:0203a23": "煩惱病、諸邪見病、身四大病，於三福處，勤心",
    "T03n0157_006:0203a24": "修行，令命終時，生天人中。世尊！我行菩薩",
    "T03n0157_006:0203a25": "道時，當作如是利益眾生。我成阿耨多羅",
    "T03n0157_006:0203a26": "三藐三菩提已，當作如是佛事。般涅槃後，",
    "T03n0157_006:0203a27": "舍利復至無量世界，如是利益眾生。「『世尊！",
    "T03n0157_006:0203a28": "若我所願不成不得己利，不能與諸眾生",
    "T03n0157_006:0203a29": "作大醫王，不能利益者，我今便為欺誑十",
    "T03n0157_006:0203b01": "方無量世界在在處處現在諸佛如來，今者",
    "T03n0157_006:0203b02": "亦復不應與我授阿耨多羅三藐三菩提",
    "T03n0157_006:0203b03": "記。世尊所與無量無邊億阿僧祇眾生",
    "T03n0157_006:0203b04": "授阿耨多羅三藐三菩提記者，我亦不得",
    "T03n0157_006:0203b05": "見如是人，亦不聞佛音聲、法僧之聲、行善",
    "T03n0157_006:0203b06": "法聲，常墮阿鼻地獄中。世尊！若我所願成",
    "T03n0157_006:0203b07": "就得己利者，如來今者當稱讚我。』「時，佛即",
    "T03n0157_006:0203b08": "讚持力捷疾：『善哉！善哉！善男子！汝於來世",
    "T03n0157_006:0203b09": "作大醫王，令諸眾生離諸苦惱，是故字汝",
    "T03n0157_006:0203b10": "為火淨藥王。』",
    "T03n0157_006:0203b11": "「佛告火淨藥王：『汝於來世，過一恒河沙等阿",
    "T03n0157_006:0203b12": "僧祇劫，入第二恒河沙阿僧祇劫後分，賢劫",
    "T03n0157_006:0203b13": "中一千四佛垂成阿耨多羅三藐三菩提，汝",
    "T03n0157_006:0203b14": "當悉得奉施飲食，乃至如上汝之所願。那",
    "T03n0157_006:0203b15": "羅延勝葉般涅槃後，正法滅已，汝當成於",
    "T03n0157_006:0203b16": "阿耨多羅三藐三菩提，號樓至如來、應、正",
    "T03n0157_006:0203b17": "遍知、明行足、善逝、世間解、無上士、調御丈夫、天",
    "T03n0157_006:0203b18": "人師、佛、世尊，壽命半劫，汝之所得聲聞弟子，",
    "T03n0157_006:0203b19": "如千四佛所有弟子等無差別；所化眾生，",
    "T03n0157_006:0203b20": "般涅槃後，正法滅已，賢劫俱盡，齒骨舍利悉",
    "T03n0157_006:0203b21": "化作佛，乃至生天人中，亦復如是。』「爾時，火",
    "T03n0157_006:0203b22": "淨藥王菩薩復白佛言：『世尊！若我所願成就",
    "T03n0157_006:0203b23": "得己利者，惟願如來，以百福莊嚴金色之",
    "T03n0157_006:0203b24": "手摩我頂上。』善男子！爾時，寶藏如來即以",
    "T03n0157_006:0203b25": "百福莊嚴之手，摩火淨藥王頂上。善男子！爾",
    "T03n0157_006:0203b26": "時，火淨藥王菩薩見是事已，心生歡喜，即",
    "T03n0157_006:0203b27": "以頭面，禮於佛足，却住一面。「爾時，寶海梵",
    "T03n0157_006:0203b28": "志以天妙衣與火淨藥王菩薩，而讚之",
    "T03n0157_006:0203b29": "曰：『善哉！善哉！善男子！汝之所願甚奇甚特。從",
    "T03n0157_006:0203c01": "今已往更不須汝與我策使，常得自在修",
    "T03n0157_006:0203c02": "安樂行。』」爾時，佛告寂意菩薩：「善男子！時寶海",
    "T03n0157_006:0203c03": "梵志作是思惟：『我今已勸無量無邊百千億",
    "T03n0157_006:0203c04": "那由他眾生，令住阿耨多羅三藐三菩提。我",
    "T03n0157_006:0203c05": "今見是諸大菩薩各各發願取淨佛土，唯除",
    "T03n0157_006:0203c06": "一人婆由毘紐。此賢劫中其餘菩薩亦離五",
    "T03n0157_006:0203c07": "濁，我今當於是末世中，以真法味與諸眾",
    "T03n0157_006:0203c08": "生，我今當自堅牢莊嚴作諸善願，如師子",
    "T03n0157_006:0203c09": "吼，悉令一切菩薩聞已，心生疑怪，歎未曾",
    "T03n0157_006:0203c10": "有。復令一切大眾天龍、鬼神、乾闥婆、阿修羅、",
    "T03n0157_006:0203c11": "迦樓羅、緊那羅、摩睺羅伽、人及非人，叉手恭",
    "T03n0157_006:0203c12": "敬，供養於我，令佛世尊稱讚於我，并授記",
    "T03n0157_006:0203c13": "莂，令十方無量無邊在在處處現在諸佛，為",
    "T03n0157_006:0203c14": "諸眾生講說正法。彼諸如來聞我師子吼",
    "T03n0157_006:0203c15": "者，悉讚歎授我阿耨多羅三藐三菩提記，亦",
    "T03n0157_006:0203c16": "遣使來，令諸大眾悉得見之。我今最後發",
    "T03n0157_006:0203c17": "大誓願，成就菩薩所有大悲，乃至成阿耨多",
    "T03n0157_006:0203c18": "羅三藐三菩提已，若有眾生聞我大悲名",
    "T03n0157_006:0203c19": "者，悉令生於希有之心，若於後時，有諸菩",
    "T03n0157_006:0203c20": "薩成就大悲者，亦當願取如是世界，是世",
    "T03n0157_006:0203c21": "界中所有眾生飢虛於法，盲無慧眼，具足",
    "T03n0157_006:0203c22": "四流，是諸菩薩當作救護而為說法。我乃",
    "T03n0157_006:0203c23": "至般涅槃已，十方無量無邊百千億諸世界",
    "T03n0157_006:0203c24": "中，在在處處現在諸佛，於諸菩薩大眾之中",
    "T03n0157_006:0203c25": "稱讚我名，亦復宣說我之善願，令彼菩薩",
    "T03n0157_006:0203c26": "以大悲勤心，皆專心聽聞是事已，心大驚",
    "T03n0157_006:0203c27": "怪，歎未曾有。先所得悲，皆更增廣，如我所",
    "T03n0157_006:0203c28": "願，取不淨土。是諸菩薩皆如我，於不淨世",
    "T03n0157_006:0203c29": "界成阿耨多羅三藐三菩提，拔出四流眾",
    "T03n0157_006:0204a01": "生，安止令住於三乘中乃至涅槃。』「善男子！",
    "T03n0157_006:0204a02": "爾時，寶海梵志思惟如是大悲願已，偏袒",
    "T03n0157_006:0204a03": "右肩，至於佛所。爾時，復有無量百千萬億諸",
    "T03n0157_006:0204a04": "天，在虛空中作天伎樂，雨種種華，各各同",
    "T03n0157_006:0204a05": "聲而讚歎言：『善哉！善哉！善大丈夫！今至佛",
    "T03n0157_006:0204a06": "所發奇特願，欲以智水滅於世間眾生煩",
    "T03n0157_006:0204a07": "惱。』爾時，一切大眾合掌恭敬，在梵志前同聲",
    "T03n0157_006:0204a08": "禮敬而讚歎言：『善哉！善哉！尊大智慧！我等今",
    "T03n0157_006:0204a09": "者得大利益，能作牢堅諸善願也。我等今",
    "T03n0157_006:0204a10": "者，願聞尊意所發善願。』「爾時，梵志在於佛",
    "T03n0157_006:0204a11": "前，右膝著地。爾時，三千大千世界六種震動，",
    "T03n0157_006:0204a12": "種種伎樂不鼓自鳴，飛鳥走獸相和作聲，一",
    "T03n0157_006:0204a13": "切諸樹生非時華，三千大千世界之中，因地",
    "T03n0157_006:0204a14": "眾生於阿耨多羅三藐三菩提，若已發心、若",
    "T03n0157_006:0204a15": "未發心，惟除地獄、餓鬼、下劣畜生，其餘眾",
    "T03n0157_006:0204a16": "生皆悉生於大利益心、純善之心、無怨賊心、",
    "T03n0157_006:0204a17": "無穢濁心、慈希有心。飛行眾生尋住於空，",
    "T03n0157_006:0204a18": "心生歡喜，散種種華、末香、塗香，種種伎樂、",
    "T03n0157_006:0204a19": "幢幡、衣服而以供養，柔軟妙音讚詠梵志，",
    "T03n0157_006:0204a20": "皆悉一心欲聞梵志所發善願。乃至阿迦",
    "T03n0157_006:0204a21": "貳吒天天上諸天亦下閻浮提，在虛空中，",
    "T03n0157_006:0204a22": "散種種華、末香、塗香，種種伎樂、幢幡、衣服而",
    "T03n0157_006:0204a23": "以供養，柔濡妙音讚詠梵志，精勤一心欲",
    "T03n0157_006:0204a24": "聞梵志所發善願。「爾時，寶海梵志叉手恭敬",
    "T03n0157_006:0204a25": "以偈讚佛：",
    "T03n0157_006:0204a26": "「『遊戲禪定，　　如大梵王；",
    "T03n0157_006:0204a27": "　　光明端嚴，　　如天帝釋；",
    "T03n0157_006:0204a28": "　　捨財布施，　　如轉輪王；",
    "T03n0157_006:0204a29": "　　持妙珍寶，　　如主藏臣；",
    "T03n0157_006:0204b01": "　　功德自在，　　如師子王；",
    "T03n0157_006:0204b02": "　　不可傾動，　　如須彌山；",
    "T03n0157_006:0204b03": "　　心不波蕩，　　如大海水；",
    "T03n0157_006:0204b04": "　　於罪不罪，　　其心如地；",
    "T03n0157_006:0204b05": "　　除諸煩惱，　　如清淨水；",
    "T03n0157_006:0204b06": "　　燒諸結使，　　如火猛焰；",
    "T03n0157_006:0204b07": "　　無諸障閡，　　猶如大風；",
    "T03n0157_006:0204b08": "　　示現實法，　　如四天王；",
    "T03n0157_006:0204b09": "　　所雨法雨，　　如大龍王；",
    "T03n0157_006:0204b10": "　　充足一切，　　猶如時雨；",
    "T03n0157_006:0204b11": "　　破諸外道，　　如大論師；",
    "T03n0157_006:0204b12": "　　功德妙音，　　如須曼華；",
    "T03n0157_006:0204b13": "　　說法妙音，　　猶如梵天；",
    "T03n0157_006:0204b14": "　　除諸苦惱，　　如大醫王；",
    "T03n0157_006:0204b15": "　　等心一切，　　如母愛子；",
    "T03n0157_006:0204b16": "　　攝取眾生，　　猶如慈父；",
    "T03n0157_006:0204b17": "　　身不可壞，　　如金剛山；",
    "T03n0157_006:0204b18": "　　能斷愛枝，　　猶如利刀；",
    "T03n0157_006:0204b19": "　　廣度生死，　　猶如船師；",
    "T03n0157_006:0204b20": "　　以智濟人，　　猶如舟船；",
    "T03n0157_006:0204b21": "　　光明清涼，　　如月盛滿；",
    "T03n0157_006:0204b22": "　　開眾生華，　　如日初出；",
    "T03n0157_006:0204b23": "　　能與眾生，　　沙門四果；",
    "T03n0157_006:0204b24": "　　猶如秋樹，　　生諸果實；",
    "T03n0157_006:0204b25": "　　僊聖圍遶，　　猶如鳳凰；",
    "T03n0157_006:0204b26": "　　其意深廣，　　猶如大海；",
    "T03n0157_006:0204b27": "　　等心眾生，　　猶如草木；",
    "T03n0157_006:0204b28": "　　知諸法相，　　如觀空拳；",
    "T03n0157_006:0204b29": "　　等心行世，　　平如水相。",
    "T03n0157_006:0204c01": "　　成就妙相，　　善於大悲，",
    "T03n0157_006:0204c02": "　　能與無量，　　眾生授記。",
    "T03n0157_006:0204c03": "　　我今調伏，　　無量眾生，",
    "T03n0157_006:0204c04": "　　惟願如來，　　與我授記，",
    "T03n0157_006:0204c05": "　　於未來世，　　成就勝道。",
    "T03n0157_006:0204c06": "　　微妙智慧，　　大僊世尊，",
    "T03n0157_006:0204c07": "　　願以妙音，　　真實說之。",
    "T03n0157_006:0204c08": "　　我於惡世，　　要修諸忍，",
    "T03n0157_006:0204c09": "　　與諸結使，　　煩惱賊鬪，",
    "T03n0157_006:0204c10": "　　拔出無量，　　一切眾生，",
    "T03n0157_006:0204c11": "　　安止住於，　　寂滅道中。』",
    "T03n0157_006:0204c12": "「善男子！寶海梵志說此偈讚佛已，是時一",
    "T03n0157_006:0204c13": "切大眾皆讚歎言：『善哉！善哉！大丈夫！善能",
    "T03n0157_006:0204c14": "讚歎如來法王。』「爾時，梵志復白佛言：『世尊！",
    "T03n0157_006:0204c15": "我已教化無量億眾，發阿耨多羅三藐三菩",
    "T03n0157_006:0204c16": "提心，是諸眾生已各願取淨妙世界，離不淨",
    "T03n0157_006:0204c17": "土，以清淨心種諸善根，善攝眾生而調伏",
    "T03n0157_006:0204c18": "之。火鬘摩納等一千四人，皆悉讀誦毘陀",
    "T03n0157_006:0204c19": "外典，如來已為是諸人等，授其記莂，於賢",
    "T03n0157_006:0204c20": "劫中當成為佛。有諸眾生多行貪婬、瞋癡、",
    "T03n0157_006:0204c21": "憍慢，悉當調伏於三乘中。是一千四佛所",
    "T03n0157_006:0204c22": "放捨者，所謂眾生厚重煩惱，五濁惡世能",
    "T03n0157_006:0204c23": "作五逆，毀壞正法，誹謗聖人，行於邪見，",
    "T03n0157_006:0204c24": "離聖七財，不孝父母，於諸沙門、婆羅門所，",
    "T03n0157_006:0204c25": "心無恭敬，作不應作，應作不作，不行福",
    "T03n0157_006:0204c26": "事，不畏後世，於三福處，無心欲行，不求",
    "T03n0157_006:0204c27": "天上人中果報，勤行十惡，趣三不善，離善",
    "T03n0157_006:0204c28": "知識，不知親近真實智慧，入於三有生死",
    "T03n0157_006:0204c29": "獄中，隨四流流沒在灰河，為癡所盲，離",
    "T03n0157_006:0205a01": "諸善業，專行惡業。如是眾生，諸佛世界所",
    "T03n0157_006:0205a02": "不容受，是故擯來集此世界，以離善業，",
    "T03n0157_006:0205a03": "行不善業行，於邪道重惡之罪積如大山。",
    "T03n0157_006:0205a04": "爾時，娑婆世界賢劫中，人壽命千歲，是一千",
    "T03n0157_006:0205a05": "四佛大悲不成，不取如是弊惡之世，令諸",
    "T03n0157_006:0205a06": "眾生流轉生死，猶如機關無有救護、無",
    "T03n0157_006:0205a07": "所依止、無舍無燈，受諸苦惱而反捨放，",
    "T03n0157_006:0205a08": "各各願取淨妙世界。淨土眾生已自善調，",
    "T03n0157_006:0205a09": "其心清淨已種善根，勤行精進，已得供養",
    "T03n0157_006:0205a10": "無量諸佛而更攝取。世尊！是諸人等，為實",
    "T03n0157_006:0205a11": "爾不？』「爾時，世尊即告梵志：『實如所言。善",
    "T03n0157_006:0205a12": "男子！是諸人等，如其所憙，各取種種嚴淨",
    "T03n0157_006:0205a13": "世界，我隨其心已與授記。』",
    "T03n0157_006:0205a14": "「爾時，梵志復白佛言：『世尊！我今心動如緊",
    "T03n0157_006:0205a15": "花樹葉，心大憂愁，身皆燋悴，此諸菩薩雖",
    "T03n0157_006:0205a16": "生大悲，不能取此五濁惡世，今彼諸眾",
    "T03n0157_006:0205a17": "生，墮癡黑闇。世尊！乃至來世，過一恒河沙等",
    "T03n0157_006:0205a18": "阿僧祇劫，入第二恒河沙等阿僧祇劫後分，",
    "T03n0157_006:0205a19": "賢劫中人壽千歲，我當爾時行菩薩道，久",
    "T03n0157_006:0205a20": "在生死忍受諸苦，以諸菩薩三昧力故，要",
    "T03n0157_006:0205a21": "當不捨如是眾生。世尊！我今自行六波羅",
    "T03n0157_006:0205a22": "蜜調伏眾生，如佛言曰：「以財物施，名檀",
    "T03n0157_006:0205a23": "波羅蜜。」世尊！我行檀波羅蜜時，若有眾生",
    "T03n0157_006:0205a24": "世世從我乞求所須，向其所求，要當給",
    "T03n0157_006:0205a25": "足，飲食、醫藥、衣服、臥具、舍宅聚落、華香、瓔珞、",
    "T03n0157_006:0205a26": "塗身之香，供給病者醫藥、侍使、幢幡、寶蓋、錢",
    "T03n0157_006:0205a27": "財、穀帛、象馬、車乘、金銀、錢貨、真珠、琉璃、頗",
    "T03n0157_006:0205a28": "梨、珂貝、璧玉、珊瑚、真寶、偽寶、天冠、拂飾，如是",
    "T03n0157_006:0205a29": "等物，我於眾生乃至貧窮，生大悲心悉以",
    "T03n0157_006:0205b01": "施與，雖作是施，不求天上人中果報，但為",
    "T03n0157_006:0205b02": "調伏攝眾生故，以是因緣，捨諸所有。若有",
    "T03n0157_006:0205b03": "眾生，乞求過量，所謂奴婢、聚落、城邑、妻子、男",
    "T03n0157_006:0205b04": "女、手脚、鼻舌、頭目、皮血、骨肉、身命，乞求如是",
    "T03n0157_006:0205b05": "過量之物。爾時，我當生大悲心，以此諸物，",
    "T03n0157_006:0205b06": "持用布施，不求果報，但為調伏攝眾生故。",
    "T03n0157_006:0205b07": "世尊！我行檀波羅蜜時，過去菩薩行檀波",
    "T03n0157_006:0205b08": "羅蜜者所不能及，未來菩薩當發阿耨多",
    "T03n0157_006:0205b09": "羅三藐三菩提心，行檀波羅蜜者亦不能",
    "T03n0157_006:0205b10": "及。世尊！我於來世為行菩薩道故，於百",
    "T03n0157_006:0205b11": "千億劫當行如是檀波羅蜜。世尊！未來",
    "T03n0157_006:0205b12": "之世若有欲行菩薩道者，我當為是行檀",
    "T03n0157_006:0205b13": "波羅蜜，令不斷絕。「『我初入尸羅波羅蜜時，",
    "T03n0157_006:0205b14": "為阿耨多羅三藐三菩提故，持種種戒，修",
    "T03n0157_006:0205b15": "諸苦行，如檀中說，觀我無我故，五情不為",
    "T03n0157_006:0205b16": "五塵所傷。此羼提波羅蜜，我如是行羼提",
    "T03n0157_006:0205b17": "波羅蜜亦如上說，觀有為法，離諸過惡，",
    "T03n0157_006:0205b18": "見無為法，微妙寂滅。精勤修集，於無上道",
    "T03n0157_006:0205b19": "不生退轉。此毘梨耶波羅蜜，我亦如是行",
    "T03n0157_006:0205b20": "毘梨耶波羅蜜。若一切處修行空相得寂滅",
    "T03n0157_006:0205b21": "法，是名禪波羅蜜。若解諸法，本無生性，今則",
    "T03n0157_006:0205b22": "無滅，是名般若波羅蜜。我於無量百千億阿",
    "T03n0157_006:0205b23": "僧祇劫，堅固、精勤、修集般若波羅蜜。何以故？",
    "T03n0157_006:0205b24": "或有菩薩於過去世，不為阿耨多羅三藐",
    "T03n0157_006:0205b25": "三菩提行菩薩道，堅固、精勤、修集般若波",
    "T03n0157_006:0205b26": "羅蜜，未來之世或有菩薩，未為阿耨多羅",
    "T03n0157_006:0205b27": "三藐三菩提行菩薩道，堅固、精勤、修集般",
    "T03n0157_006:0205b28": "若波羅蜜，是故我今當於來世發阿耨多羅",
    "T03n0157_006:0205b29": "三藐三菩提心，修菩薩道，令諸善法無有",
    "T03n0157_006:0205c01": "斷絕。「『世尊！我初發心已，為未來諸菩薩等，",
    "T03n0157_006:0205c02": "開示大悲，乃至涅槃。有得聞我大悲名者，",
    "T03n0157_006:0205c03": "心生驚怪，歎未曾有。是故我於布施，不自",
    "T03n0157_006:0205c04": "稱讚、不依持戒、不念忍辱、不猗精進、不",
    "T03n0157_006:0205c05": "味諸禪，所有智慧不著三世，雖行如是",
    "T03n0157_006:0205c06": "六波羅蜜，不求果報。有諸眾生離聖七財，",
    "T03n0157_006:0205c07": "諸佛世界之所擯棄，作五逆罪，毀壞正法，",
    "T03n0157_006:0205c08": "誹謗賢聖，行於邪見，重惡之罪，猶如大山，",
    "T03n0157_006:0205c09": "常為邪道之所覆蔽；是故我今為是眾生",
    "T03n0157_006:0205c10": "專心莊嚴，精勤修集六波羅蜜。我為一一",
    "T03n0157_006:0205c11": "眾生種善根故，於十劫中，入阿鼻地獄",
    "T03n0157_006:0205c12": "受無量苦，畜生、餓鬼，及貧窮、鬼神、卑賤人中，",
    "T03n0157_006:0205c13": "亦復如是。若有眾生，空無善根，失念燋",
    "T03n0157_006:0205c14": "心，我悉攝取而調伏之，令種善根，乃至賢",
    "T03n0157_006:0205c15": "劫，於其中間，終不願在天上人中受諸",
    "T03n0157_006:0205c16": "快樂，惟除一生處兜術天待時成佛。「『世",
    "T03n0157_006:0205c17": "尊！我應如是久處生死，如一佛世界微塵",
    "T03n0157_006:0205c18": "等劫，以諸所須供養諸佛，為一眾生種善",
    "T03n0157_006:0205c19": "根故，以一佛世界微塵數等諸供養具，供",
    "T03n0157_006:0205c20": "養十方無量無邊一一諸佛，亦於十方無量",
    "T03n0157_006:0205c21": "無邊一一佛所，得如一佛世界微塵數等諸",
    "T03n0157_006:0205c22": "善功德，於一一佛前，復得教化如一佛世",
    "T03n0157_006:0205c23": "界微塵數等眾生，令住無上菩提之道，緣覺、",
    "T03n0157_006:0205c24": "聲聞亦復如是，隨諸眾生所願而教。若有",
    "T03n0157_006:0205c25": "世界佛未出世，願作僊人，教諸眾生，令",
    "T03n0157_006:0205c26": "住十善，五神通中，遠離諸見。若有眾生事",
    "T03n0157_006:0205c27": "摩醯首羅天，我願化身如摩醯首羅，而教",
    "T03n0157_006:0205c28": "化之，令住善法。事八臂者，亦願化為八臂",
    "T03n0157_006:0205c29": "天身，而教化之，令住善法。事日月梵天，亦",
    "T03n0157_006:0206a01": "願化為日月梵身，而教化之，令住善法。有",
    "T03n0157_006:0206a02": "事金翅鳥，乃至事兔，願化為兔身隨而教",
    "T03n0157_006:0206a03": "化，令住善法。若見飢餓眾生，我當以身血",
    "T03n0157_006:0206a04": "肉與之令其飽滿。若有眾生犯於諸罪，",
    "T03n0157_006:0206a05": "當以身命代其受罪為作救護。「『世尊！未來",
    "T03n0157_006:0206a06": "世中有諸眾生，離諸善根，燒滅善心。我於",
    "T03n0157_006:0206a07": "爾時，為是眾生當勤精進行菩薩道，在",
    "T03n0157_006:0206a08": "生死中受諸苦惱，乃至過一恒河沙等阿",
    "T03n0157_006:0206a09": "僧祇劫，入第二恒河沙等阿僧祇劫後分，",
    "T03n0157_006:0206a10": "初入賢劫，火鬘摩納成阿耨多羅三藐三菩",
    "T03n0157_006:0206a11": "提，字拘留孫如來時，我所教化離諸善業、",
    "T03n0157_006:0206a12": "行不善業、燒燋善心、離聖七財、作五逆",
    "T03n0157_006:0206a13": "罪、毀壞正法、誹謗聖人、行於邪見、重惡之",
    "T03n0157_006:0206a14": "罪，猶如大山，常為邪道之所覆蔽，無佛世",
    "T03n0157_006:0206a15": "界所棄捐者，令發阿耨多羅三藐三菩提",
    "T03n0157_006:0206a16": "心，行檀波羅蜜，乃至行般若波羅蜜，安止",
    "T03n0157_006:0206a17": "住於不退轉地，皆令成佛，在於十方如一",
    "T03n0157_006:0206a18": "佛土微塵數等諸佛世界轉正法輪，令諸",
    "T03n0157_006:0206a19": "眾生於阿耨多羅三藐三菩提，種諸善根，",
    "T03n0157_006:0206a20": "出離惡道，安止得住，功德智慧助菩提法",
    "T03n0157_006:0206a21": "者，願我爾時悉得見之。「『世尊！若有諸佛在",
    "T03n0157_006:0206a22": "在處處，遣諸眾生至於佛所，受阿耨多羅",
    "T03n0157_006:0206a23": "三藐三菩提記，令得陀羅尼三昧忍辱，即",
    "T03n0157_006:0206a24": "得次第上菩薩位，得於種種莊嚴世界，各各",
    "T03n0157_006:0206a25": "悉得隨意所求，取淨佛土，如是眾生悉是",
    "T03n0157_006:0206a26": "我之所勸化者。入賢劫中，拘留孫佛出世",
    "T03n0157_006:0206a27": "之時，如是等眾，亦於十方如微塵等諸佛世",
    "T03n0157_006:0206a28": "界，成阿耨多羅三藐三菩提，在在處處住",
    "T03n0157_006:0206a29": "世說法亦令我見。「『世尊！拘留孫佛成佛之",
    "T03n0157_006:0206b01": "時，我至其所，以諸供具而供養之，種種諮",
    "T03n0157_006:0206b02": "問出家之法，持清淨戒，廣學多聞，專修三",
    "T03n0157_006:0206b03": "昧，勤行精進，說微妙法，唯除如來餘無能",
    "T03n0157_006:0206b04": "勝。是時，或有鈍根眾生無諸善根，墮在邪",
    "T03n0157_006:0206b05": "見，行不正道，作五逆罪，毀壞正法，誹謗",
    "T03n0157_006:0206b06": "聖賢，重惡之罪猶如大山，我時當為如是",
    "T03n0157_006:0206b07": "眾生，說於正法攝取調伏；佛日沒已，我於其",
    "T03n0157_006:0206b08": "後，自然當作無量佛事。伽那迦牟尼、迦葉佛",
    "T03n0157_006:0206b09": "等住世說法，乃至自然作於佛事，亦復如",
    "T03n0157_006:0206b10": "是。乃至人壽千歲，我於爾時勸諸眾生，於",
    "T03n0157_006:0206b11": "三福處，過千歲已，上生天上，為諸天人",
    "T03n0157_006:0206b12": "講說正法，令得調伏。乃至人壽百二十歲，",
    "T03n0157_006:0206b13": "爾時眾生愚癡自在，自恃端正種姓豪族，有",
    "T03n0157_006:0206b14": "諸放逸、慳悋、嫉妬，墮在黑闇五濁惡世，厚",
    "T03n0157_006:0206b15": "重貪欲、瞋恚、愚癡、憍慢、慳悋、嫉妬、非法行欲、",
    "T03n0157_006:0206b16": "非法求財、行邪倒見、離聖七財、不孝父",
    "T03n0157_006:0206b17": "母，於諸沙門婆羅門所不生恭敬，應作不",
    "T03n0157_006:0206b18": "作，作不應作，不行福事不畏後世，不",
    "T03n0157_006:0206b19": "勤修集於三福處，不樂三乘，於三善根",
    "T03n0157_006:0206b20": "不能修行，專為三惡，不修十善，勤行十",
    "T03n0157_006:0206b21": "惡，其心常為四倒所覆，安止住於四破戒",
    "T03n0157_006:0206b22": "中，令四魔王常得自在，漂在四流五蓋",
    "T03n0157_006:0206b23": "蓋心。當來世中如是眾生，六根放逸，行八",
    "T03n0157_006:0206b24": "邪法，入大罪山，起諸結縛，不求天上人中",
    "T03n0157_006:0206b25": "果報，邪倒諸見，趣於邪道，行於五逆，毀壞",
    "T03n0157_006:0206b26": "正法，誹謗聖人，離諸善根，貧窮下賤，無所",
    "T03n0157_006:0206b27": "畏忌，不識恩義，失於正念，輕蔑善法，無",
    "T03n0157_006:0206b28": "有智慧，不能學問，破戒諛諂，以嫉妬心",
    "T03n0157_006:0206b29": "於所得物不與他分，互相輕慢無有恭敬，",
    "T03n0157_006:0206c01": "懶惰懈怠諸根缺漏，身體羸劣乏於衣服，",
    "T03n0157_006:0206c02": "親近惡友處胎失念，以受種種苦惱故惡",
    "T03n0157_006:0206c03": "色燋悴，其眼互視無慚無愧，互相怖畏於",
    "T03n0157_006:0206c04": "一食頃，身口意業所作諸惡無量無邊，以能",
    "T03n0157_006:0206c05": "為惡故得稱歎。爾時，眾生專共修集斷常",
    "T03n0157_006:0206c06": "二見，堅著五陰危脆之身，於五欲中深生",
    "T03n0157_006:0206c07": "貪著，常起忿恚、怨賊之心，欲害眾生，心常",
    "T03n0157_006:0206c08": "瞋惱穢濁麤朴，未得調伏慳恡貪著，不捨",
    "T03n0157_006:0206c09": "非法無有決定，互相畏怖起於諍競，以穢",
    "T03n0157_006:0206c10": "濁心共相殺害，遠離善法，起無善心作諸",
    "T03n0157_006:0206c11": "惡業，於善不善不信果報，於諸善法起違",
    "T03n0157_006:0206c12": "背心，於滅善法生歡喜心，於不善法起專",
    "T03n0157_006:0206c13": "作心，於寂滅涅槃起不救心，於持戒沙門、",
    "T03n0157_006:0206c14": "婆羅門所生不敬心，於諸縛結起悕求",
    "T03n0157_006:0206c15": "心，於老病死起深信心，於諸煩惱起受持",
    "T03n0157_006:0206c16": "心，於五蓋法起攝取心，於正法幢起遠",
    "T03n0157_006:0206c17": "離心，於諸見幢起竪立心，常起相違輕毀",
    "T03n0157_006:0206c18": "之心，共起鬪諍相食噉心，各各相違共相侵",
    "T03n0157_006:0206c19": "陵，攝取怨恨惱亂之心，於諸欲惡起無厭",
    "T03n0157_006:0206c20": "心，於他財物起嫉妬心，於受恩中起不報",
    "T03n0157_006:0206c21": "心，於諸眾生起賊盜心，於他婦女起侵",
    "T03n0157_006:0206c22": "惱心。是時眾生，一切心中無有善願，是故",
    "T03n0157_006:0206c23": "常聞地獄聲、畜生聲、餓鬼聲、疾病聲、老死",
    "T03n0157_006:0206c24": "聲、惱害聲、八難聲、閉繫聲、杻械枷鏁縛束",
    "T03n0157_006:0206c25": "聲、奪他財物侵惱聲、瞋恚輕毀呵責聲、破",
    "T03n0157_006:0206c26": "壞眾人和合聲、他方國賊兵甲聲、飢餓聲、穀",
    "T03n0157_006:0206c27": "貴偷盜聲、邪婬妄語狂癡聲、兩舌惡言綺語",
    "T03n0157_006:0206c28": "聲、慳貪嫉妬攝取聲、若我我所鬪諍聲、憎",
    "T03n0157_006:0206c29": "愛適意不適意聲、恩愛別離憂悲聲、怨憎集",
    "T03n0157_006:0207a01": "聚苦惱聲、各各相畏僮僕聲、處胎臭穢不淨",
    "T03n0157_006:0207a02": "聲、寒熱飢渴疲極聲、耕犁種殖怱務聲、種種",
    "T03n0157_006:0207a03": "工巧疲厭聲、疾病患苦羸損聲，是時眾生各",
    "T03n0157_006:0207a04": "各常聞如是等聲。如是眾生斷諸善根，離",
    "T03n0157_006:0207a05": "善知識常懷瞋恚，皆悉充滿娑婆世界，悉",
    "T03n0157_006:0207a06": "是他方諸佛世界之所擯棄，以重業故。於",
    "T03n0157_006:0207a07": "賢劫中壽百二十歲，如是眾生業因緣故，",
    "T03n0157_006:0207a08": "於娑婆世界受其卑陋，成就一切諸善根",
    "T03n0157_006:0207a09": "者之所遠離。娑婆世界其地多有鹹苦、鹽鹵、",
    "T03n0157_006:0207a10": "土沙、礫石、山陵、垖阜、谿谷、溝壑、蚊虻、毒蛇，諸",
    "T03n0157_006:0207a11": "惡鳥獸充滿其中，麤澁惡風非時而起，當",
    "T03n0157_006:0207a12": "於非時惡雹雨水，其雨水味毒酢鹹苦，以",
    "T03n0157_006:0207a13": "是雨故，生諸藥草、樹木、莖節、枝葉、華果、百",
    "T03n0157_006:0207a14": "穀諸味皆悉雜毒，如是非時麤澁惡濁雜毒",
    "T03n0157_006:0207a15": "之物，眾生食已增益瞋恚，顏色燋悴無有",
    "T03n0157_006:0207a16": "潤澤，於諸眾生心無慈愍，誹謗聖人，各各",
    "T03n0157_006:0207a17": "無有恭敬之心，常懷恐怖，共相殘害，生惱",
    "T03n0157_006:0207a18": "亂心，噉肉飲血，剝皮而衣，執持刀杖，勤作",
    "T03n0157_006:0207a19": "殺害，自恃豪族，色相端正，讀誦外典，便習",
    "T03n0157_006:0207a20": "鞍馬，善用刀矟，弓箭射御，於自眷屬生",
    "T03n0157_006:0207a21": "嫉妬心，若諸眾生修習邪法受種種苦。「『世",
    "T03n0157_006:0207a22": "尊！願我爾時從兜術天下生最勝轉輪王",
    "T03n0157_006:0207a23": "家，若自在王家，處在第一大夫人胎，為諸眾",
    "T03n0157_006:0207a24": "生調伏其心，修善根故。尋入胎時，放大光",
    "T03n0157_006:0207a25": "明，其光微妙遍照娑婆世界，從金剛際上",
    "T03n0157_006:0207a26": "至阿迦尼吒天，令彼所有諸眾生等，若在",
    "T03n0157_006:0207a27": "地獄、若在畜生、若在餓鬼、若在天上、若在",
    "T03n0157_006:0207a28": "人中、若有色、若無色、若有想、若無想、若",
    "T03n0157_006:0207a29": "非有想、若非無想，悉願見我微妙光明，",
    "T03n0157_006:0207b01": "若光觸身亦願得知。以見知光故，悉",
    "T03n0157_006:0207b02": "得分別生死過患，勤求無上寂滅涅槃，乃",
    "T03n0157_006:0207b03": "至一念斷諸煩惱，是名令諸眾生初種涅",
    "T03n0157_006:0207b04": "槃之根栽也。願我處胎於十月中，得選擇",
    "T03n0157_006:0207b05": "一切法、入一切法門，所謂無生空三昧門，於",
    "T03n0157_006:0207b06": "未來世無量劫中說此三昧，善決定心不",
    "T03n0157_006:0207b07": "可得盡。若我出胎成阿耨多羅三藐三菩提",
    "T03n0157_006:0207b08": "已，彼諸眾生，我當拔出令離生死，如是等",
    "T03n0157_006:0207b09": "眾悉令見我。雖處母胎滿足十月，然其實",
    "T03n0157_006:0207b10": "是住珍寶三昧，結加趺坐，正受思惟。十月",
    "T03n0157_006:0207b11": "滿已從右脇出，以一切功德成就三昧力故，",
    "T03n0157_006:0207b12": "令娑婆世界，從金剛際上至阿迦尼吒天",
    "T03n0157_006:0207b13": "六種震動，其中眾生或處地獄、畜生、餓鬼、天",
    "T03n0157_006:0207b14": "上人中，悉得惺悟。爾時，復有以微妙光",
    "T03n0157_006:0207b15": "明，遍照娑婆世界，亦得惺悟無量眾生。若",
    "T03n0157_006:0207b16": "有眾生未種善根，我當安止令種善根，",
    "T03n0157_006:0207b17": "於涅槃中種善根已，令諸眾生生三昧",
    "T03n0157_006:0207b18": "芽。我出右脇足蹈地時，復願娑婆世界從",
    "T03n0157_006:0207b19": "金剛際上至阿迦尼吒天，六種震動，所有",
    "T03n0157_006:0207b20": "眾生依水、依地、依於虛空，胎生、卵生、濕生、化",
    "T03n0157_006:0207b21": "生，在五道者，悉得惺悟。若有眾生未得",
    "T03n0157_006:0207b22": "三昧，願皆得之，得三昧已，安止令住三乘",
    "T03n0157_006:0207b23": "法中不退轉地。我既生已，於娑婆世界所有",
    "T03n0157_006:0207b24": "諸天梵王魔天、忉利諸天及日月天、四天王、",
    "T03n0157_006:0207b25": "諸大龍王、乾闥婆、阿修羅、迦樓羅、緊那羅、摩睺",
    "T03n0157_006:0207b26": "羅伽、化生神僊、夜叉、羅剎，悉令盡來共供",
    "T03n0157_006:0207b27": "養我。令我生已，尋行七步，行七步已，以選",
    "T03n0157_006:0207b28": "擇功德三昧力故，說於正法，令諸大眾心",
    "T03n0157_006:0207b29": "生歡喜，住於三乘。於此眾中，若有眾生",
    "T03n0157_006:0207c01": "學聲聞者，願盡此生便得調伏，若有習學",
    "T03n0157_006:0207c02": "緣覺乘者，一切皆得日華忍辱，有學大乘",
    "T03n0157_006:0207c03": "者，皆得執持金剛愛護大海三昧，以三昧",
    "T03n0157_006:0207c04": "力故，超過三住。我於爾時悕求洗浴，願",
    "T03n0157_006:0207c05": "有最勝大龍王來洗浴我身，眾生見者即",
    "T03n0157_006:0207c06": "住三乘，所得功德如上所說。我為童子",
    "T03n0157_006:0207c07": "乘羊車時，所可示現種種伎術，為悟一",
    "T03n0157_006:0207c08": "切諸眾生故。處在宮殿、妻子、綵女五欲之",
    "T03n0157_006:0207c09": "中，共相娛樂，見其過患，夜半出城，除諸瓔珞",
    "T03n0157_006:0207c10": "嚴身之具，為欲破壞尼揵子等諸外道師。",
    "T03n0157_006:0207c11": "恭敬衣服故，我著袈裟至菩提樹下，眾生",
    "T03n0157_006:0207c12": "見我處於菩提樹下，皆悉發願，欲令我速",
    "T03n0157_006:0207c13": "以一切功德成就三昧力說三乘法。聞是",
    "T03n0157_006:0207c14": "法已，於三乘中，生深重欲勤行精進。若有",
    "T03n0157_006:0207c15": "已發聲聞乘者，令脫煩惱，要一生在當於",
    "T03n0157_006:0207c16": "我所而得調伏；若有已發緣覺乘者，皆悉",
    "T03n0157_006:0207c17": "令得日華忍辱；若有已發大乘之者，皆得",
    "T03n0157_006:0207c18": "執持金剛愛護大海三昧，以三昧力故，超過",
    "T03n0157_006:0207c19": "四地。我自受草於菩提樹下，敷金剛座處，",
    "T03n0157_006:0207c20": "結加趺坐，身心正直，繫念在於阿頗三昧，",
    "T03n0157_006:0207c21": "以三昧力故，令入出息，停住寂靜，於此定",
    "T03n0157_006:0207c22": "中，一日一夜，日食半麻半米，以其餘半，持",
    "T03n0157_006:0207c23": "施他人。我如是久遠修集苦行，娑婆世界",
    "T03n0157_006:0207c24": "上至阿迦尼吒，聞我名者，皆到我所，供",
    "T03n0157_006:0207c25": "養於我。我如是苦行，如是等眾悉當為我",
    "T03n0157_006:0207c26": "而作證明。若有眾生於聲聞乘種善根",
    "T03n0157_006:0207c27": "者，世尊！願令是等於諸煩惱心得寂靜，若",
    "T03n0157_006:0207c28": "餘一生要至我所，我當調伏；緣覺、大乘，亦復",
    "T03n0157_006:0207c29": "如是。若有諸龍、鬼神、乾闥婆、阿修羅、迦樓羅、",
    "T03n0157_006:0208a01": "緊那羅、摩睺羅伽、餓鬼、毘舍遮、五通神僊，來",
    "T03n0157_006:0208a02": "至我所，供養於我。我如是苦行，是等眾生皆",
    "T03n0157_006:0208a03": "為證明；若有已學聲聞、緣覺及大乘者，亦",
    "T03n0157_006:0208a04": "復如是。若有四天下眾生，修於外道，麤食",
    "T03n0157_006:0208a05": "苦行，有諸非人往至其所說如是言：「卿等！",
    "T03n0157_006:0208a06": "不能悉行諸苦，亦復不得大果報也，非",
    "T03n0157_006:0208a07": "是希有。如我地分有一生菩薩行於苦行，",
    "T03n0157_006:0208a08": "復入如是微妙禪定身口意業，皆悉寂靜，",
    "T03n0157_006:0208a09": "滅出入息，一日一夜，日食半麻半米，如是",
    "T03n0157_006:0208a10": "苦行大得果報，得大利益多所開化，是苦",
    "T03n0157_006:0208a11": "行人不久當成阿耨多羅三藐三菩提。卿若",
    "T03n0157_006:0208a12": "不信我所言者，自可往至其所觀其所",
    "T03n0157_006:0208a13": "作。」「『世尊！願是諸人捨其所修，悉來我所觀",
    "T03n0157_006:0208a14": "我苦行；或有眾生已學聲聞乃至大乘，亦",
    "T03n0157_006:0208a15": "復如是。若有諸王、大臣、人民，在家出家，一切",
    "T03n0157_006:0208a16": "見我行是苦行，來至我所供養於我；或有",
    "T03n0157_006:0208a17": "已學聲聞、緣覺、大乘，亦復如是。若有女人",
    "T03n0157_006:0208a18": "見我苦行，來至我所供養於我，是諸女人",
    "T03n0157_006:0208a19": "所受身分，即是後身；若有已學聲聞、緣覺、大",
    "T03n0157_006:0208a20": "乘，亦復如是。若有諸禽獸見我苦行，亦至",
    "T03n0157_006:0208a21": "我所，是諸禽獸於此命終，更不復受畜生",
    "T03n0157_006:0208a22": "之身；若有已發聲聞乘者，餘一生在要至",
    "T03n0157_006:0208a23": "我所，而得調伏；若有已發緣覺心者，亦復",
    "T03n0157_006:0208a24": "如是；乃至微細小蟲、餓鬼亦如是。我如是",
    "T03n0157_006:0208a25": "久遠苦行一結加趺坐時，有百千億那由他",
    "T03n0157_006:0208a26": "等無量眾生為我證明，如是眾生已於無",
    "T03n0157_006:0208a27": "量無邊阿僧祇劫種解脫子。「『世尊！我如是",
    "T03n0157_006:0208a28": "苦行，過去眾生未曾有能作如是行，及餘",
    "T03n0157_006:0208a29": "外道、聲聞、緣覺、大乘之人，亦無有能作如",
    "T03n0157_006:0208b01": "是苦行。世尊！我如是苦行，未來眾生亦無",
    "T03n0157_006:0208b02": "能作，及餘外道、聲聞、緣覺、大乘之人，亦無能",
    "T03n0157_006:0208b03": "作如是苦行。我未成阿耨多羅三藐三菩",
    "T03n0157_006:0208b04": "提時，已能作大事，所謂破壞魔王及其眷",
    "T03n0157_006:0208b05": "屬。我願破煩惱魔，成阿耨多羅三藐三菩",
    "T03n0157_006:0208b06": "提已，為一眾生安住阿羅漢勝妙果中，隨",
    "T03n0157_006:0208b07": "爾所時，現受殘業報身；如是第二眾生",
    "T03n0157_006:0208b08": "安住阿羅漢，第三第四亦復如是。我為一",
    "T03n0157_006:0208b09": "一眾生故，示現百千無量神足，欲令安住",
    "T03n0157_006:0208b10": "正見之中，為一一眾生故，說百千無量法",
    "T03n0157_006:0208b11": "門義，隨其所堪令住聖果，以金剛智慧，",
    "T03n0157_006:0208b12": "破一切眾生諸煩惱山，為諸眾生說三乘",
    "T03n0157_006:0208b13": "法，為一一眾生故，過百千由旬不乘神",
    "T03n0157_006:0208b14": "力，往至其所而為說法，令得安住無所畏",
    "T03n0157_006:0208b15": "中。或有諸人於我法中欲出家者，願無",
    "T03n0157_006:0208b16": "障閡，所謂羸劣、失念、狂亂、憍慢，無有畏懼",
    "T03n0157_006:0208b17": "癡無智慧、多諸結使其心散亂。若有女人",
    "T03n0157_006:0208b18": "欲於我法出家學道受大戒者，成就大",
    "T03n0157_006:0208b19": "願。我諸四眾比丘、比丘尼、優婆塞、優婆夷，悉",
    "T03n0157_006:0208b20": "得供養。願諸天人及諸鬼神得四聖諦，諸龍、",
    "T03n0157_006:0208b21": "阿修羅及餘畜生，受持八戒，修淨梵行。「『世",
    "T03n0157_006:0208b22": "尊！我成阿耨多羅三藐三菩提已，若有眾",
    "T03n0157_006:0208b23": "生於我生瞋，或以刀杖火坑及餘種種，欲",
    "T03n0157_006:0208b24": "殘害我，或以惡言誹謗罵詈，遍十方界而",
    "T03n0157_006:0208b25": "作輕毀，若持毒食以用飯我；如是殘業，",
    "T03n0157_006:0208b26": "我悉受之，成阿耨多羅三藐三菩提。往昔所",
    "T03n0157_006:0208b27": "有怨賊眾生，起於害心，種種惡言，以雜毒",
    "T03n0157_006:0208b28": "食，出我身血，如是等人，悉以惡心來至我",
    "T03n0157_006:0208b29": "所；我當以戒多聞三昧，大悲薰心，梵音妙",
    "T03n0157_006:0208c01": "聲而為說法，令彼聞已心生清淨，住於善",
    "T03n0157_006:0208c02": "法，所作惡業，尋便懺悔，更不復作，悉令得",
    "T03n0157_006:0208c03": "生天上人中，無有障閡，生天人中，得妙",
    "T03n0157_006:0208c04": "解脫，安住勝果，離諸欲惡，永斷諸流，障",
    "T03n0157_006:0208c05": "閡業盡，若諸眾生有殘業者，皆悉得盡無",
    "T03n0157_006:0208c06": "有遺餘。「『世尊！我成阿耨多羅三藐三菩提",
    "T03n0157_006:0208c07": "已，一切所有身諸毛孔，日日常有諸化佛",
    "T03n0157_006:0208c08": "出，三十二相瓔珞其身，八十種好次第莊嚴。",
    "T03n0157_006:0208c09": "我當遣至無佛世界、有佛世界及五濁界，若",
    "T03n0157_006:0208c10": "彼世界有五逆人，毀壞正法，誹謗聖人，乃",
    "T03n0157_006:0208c11": "至斷諸善根，有學聲聞、緣覺、大乘，毀破諸",
    "T03n0157_006:0208c12": "戒，墮於大罪，燒滅善心，滅失善道，墮在生",
    "T03n0157_006:0208c13": "死空曠澤中，行諸邪道，登涉罪山。如是眾",
    "T03n0157_006:0208c14": "生百千萬億，一一化佛一日之中遍為說法，",
    "T03n0157_006:0208c15": "或有奉事魔醯首羅，隨作其形而為說法。",
    "T03n0157_006:0208c16": "亦於爾時稱我名字而讚歎之。願是眾生",
    "T03n0157_006:0208c17": "聞讚歎我，心生歡喜，種諸善根生我世界。",
    "T03n0157_006:0208c18": "「『世尊！是諸眾生若臨終時，我不在其前為",
    "T03n0157_006:0208c19": "演說法令心淨者，我於未來終不成阿耨",
    "T03n0157_006:0208c20": "多羅三藐三菩提。若彼眾生命終之後墮三",
    "T03n0157_006:0208c21": "惡道，不生我國受人身者，我之所知無量",
    "T03n0157_006:0208c22": "正法悉當滅失，所有佛事皆不成就；事那",
    "T03n0157_006:0208c23": "羅延者亦復如是。「『世尊！我成阿耨多羅三",
    "T03n0157_006:0208c24": "藐三菩提已，願令他方世界所有五逆之人，",
    "T03n0157_006:0208c25": "乃至行諸邪道，登涉罪山，如是眾生臨命",
    "T03n0157_006:0208c26": "終時，悉來集聚生我世界，隨其本相所受",
    "T03n0157_006:0208c27": "身色，艾白無潤，面目醜陋，如毘舍遮，失念破",
    "T03n0157_006:0208c28": "戒，臭穢短命，以此諸惡損減其身，資生所",
    "T03n0157_006:0208c29": "須常不供足。為是眾生故，於娑婆世界諸",
    "T03n0157_006:0209a01": "四天下，一時之中，從兜術下現處母胎，乃",
    "T03n0157_006:0209a02": "至童子，學諸伎藝，出家苦行，破壞諸魔，成",
    "T03n0157_006:0209a03": "無上道，轉正法輪，般涅槃後流布舍利。如",
    "T03n0157_006:0209a04": "是示現種種佛事，悉皆遍滿如是百億諸",
    "T03n0157_006:0209a05": "四天下。",
    "T03n0157_006:0209a06": "悲華經卷第六"
}