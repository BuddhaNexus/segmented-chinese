{
    "T21n1322_001:0488b22": "No. 1322",
    "T21n1322_001:0488b23": "新集浴像儀軌一卷",
    "T21n1322_001:0488b25": "慧琳述",
    "T21n1322_001:0488b26": "西國五印度僧眾住持稍加嚴麗。或居伽藍",
    "T21n1322_001:0488b27": "寺宇蘭若僧園。每日浴像焚香採眾名華。布",
    "T21n1322_001:0488b28": "散供養禮拜讚佛。虔誠恭敬旋遶。日日如是。",
    "T21n1322_001:0488b29": "精勤畢命為期無替。每日清晨若不修此供",
    "T21n1322_001:0488c01": "養誓不自食。遠近諸國共同無有不作之處。",
    "T21n1322_001:0488c02": "蓋是眾僧修持常敬奉者也。其像唯除土木",
    "T21n1322_001:0488c03": "彩畫不可浴之。若是金銀寶玉銅鑞鍮石如",
    "T21n1322_001:0488c04": "是等像悉堪常浴。凡擬明旦所用浴像香水。",
    "T21n1322_001:0488c05": "今夕各別浸香細擣絹包經宵水浸。但是諸",
    "T21n1322_001:0488c06": "香皆堪浴像。一味香水各別一瓶。亦不以多",
    "T21n1322_001:0488c07": "香和雜一處。其瓶可用不受觸者為佳。所謂",
    "T21n1322_001:0488c08": "金銀諸寶鐵銅鉛鑞白淨瓷瓶無破損者是",
    "T21n1322_001:0488c09": "也。皆須磨洗令其光淨。上題香水名號次第",
    "T21n1322_001:0488c10": "輪用。如貧無者可取未曾經用新淨石瓦木",
    "T21n1322_001:0488c11": "瓶以充其事。更不得雜用即成穢觸。受得用",
    "T21n1322_001:0488c12": "盛浴像已了香水。行此法者於淨觸行護威",
    "T21n1322_001:0488c13": "儀。最須精細作意。諸供養器物準此應知。至",
    "T21n1322_001:0488c14": "灌浴之時灑掃堂殿。於寬淨之處以淨牛糞",
    "T21n1322_001:0488c15": "塗一大壇徑可一丈。置一宣臺於壇中。上安",
    "T21n1322_001:0488c16": "一大器物。中施一臺子上安尊像傍置一床。",
    "T21n1322_001:0488c17": "油單覆上諸香水瓶次第行列。五種法供養",
    "T21n1322_001:0488c18": "物。百索長線新淨軟帛墼等物羅列於上。眾",
    "T21n1322_001:0488c19": "既集已。共請明法阿闍梨。或舉眾中最尊上",
    "T21n1322_001:0488c20": "座。為眾稱誦浴像經中啟白發願大乘妙偈。",
    "T21n1322_001:0488c21": "句句眾人普皆隨誦偈曰。",
    "T21n1322_001:0488c22": "我今灌沐諸如來　　淨智功德莊嚴聚",
    "T21n1322_001:0488c23": "願彼五濁群生類　　速證如來淨法身",
    "T21n1322_001:0488c24": "戒定慧解知見香　　遍十方剎常芬馥",
    "T21n1322_001:0488c25": "願彼香煙亦如是　　無量無邊作佛事",
    "T21n1322_001:0488c26": "亦願三途苦輪息　　普令除熱得清涼",
    "T21n1322_001:0488c27": "皆發無上菩提心　　亦出愛河登彼岸",
    "T21n1322_001:0488c28": "又令一人手執香爐虔恭䠒跪。梵音稱誦三",
    "T21n1322_001:0488c29": "歸依讚。每句眾人作禮一拜。讚曰。",
    "T21n1322_001:0489a01": "曩謨母馱引野虞囉吠引一",
    "T21n1322_001:0489a02": "曩謨達麼鼻音引野多去以寧二禮",
    "T21n1322_001:0489a03": "娜莫僧去伽去引野摩賀帝三禮",
    "T21n1322_001:0489a04": "底哩二合毘喻二合引比娑去多上單娜莫四禮",
    "T21n1322_001:0489a05": "又令二人吹螺二人誦讚。種種雅樂絲竹絃",
    "T21n1322_001:0489a06": "歌一時俱作。阿闍梨親捧水瓶灌沐佛像。取",
    "T21n1322_001:0489a07": "彼長線一頭繫瓶垂下。眾中人人捧線合掌",
    "T21n1322_001:0489a08": "當心。專注虔誠稱念諸佛。若有不及捧其線",
    "T21n1322_001:0489a09": "者。可取執前人身長衣。意如各各躬親自浴",
    "T21n1322_001:0489a10": "佛像之像也。乃至香水瓶次第傾盡一遍。即",
    "T21n1322_001:0489a11": "須替換。浴了佛像更安。未浴遍者。又更各添",
    "T21n1322_001:0489a12": "本類香水如前灌沐。其吹螺誦讚及以樂音",
    "T21n1322_001:0489a13": "直至浴遍。所有尊像方暫停息。既灌洗了。便",
    "T21n1322_001:0489a14": "以淨帛揩拭令乾。安於床上依位行列。即取",
    "T21n1322_001:0489a15": "塗香人人各以無名指頭搵取翹指當心。阿",
    "T21n1322_001:0489a16": "闍梨稱誦獻塗香真言。句句眾人齊聲誦。乃",
    "T21n1322_001:0489a17": "至末句。一時向佛遙彈奉獻作一拜。獻塗香",
    "T21n1322_001:0489a18": "真言曰。",
    "T21n1322_001:0489a19": "唵薩嚩怛佗去引誐多一巘馱引布惹引二謎伽",
    "T21n1322_001:0489a20": "去娑上母捺囉二合三娑頗二合羅拏鼻去引四三摩鼻",
    "T21n1322_001:0489a21": "曳平吽引",
    "T21n1322_001:0489a22": "又取華盤。行者與眾人。各捧一華如前齊誦",
    "T21n1322_001:0489a23": "獻華真言。向佛遙散奉華真言曰。",
    "T21n1322_001:0489a24": "唵薩嚩怛佗引去誐多一補澁跛二合布惹二謎",
    "T21n1322_001:0489a25": "伽去三去母捺囉二合三娑頗二合囉拏三去麼鼻",
    "T21n1322_001:0489a26": "曳平吽引",
    "T21n1322_001:0489a27": "阿闍梨次執香鑪。令其左右及以眾人互執",
    "T21n1322_001:0489a28": "身衣。齊誦焚香真言普心奉獻。真言曰。",
    "T21n1322_001:0489a29": "唵薩嚩怛佗引去誐多一度引波布引惹引二謎",
    "T21n1322_001:0489b01": "伽去三母捺囉三合娑頗二合囉拏鼻三去麼鼻曳",
    "T21n1322_001:0489b02": "平吽引",
    "T21n1322_001:0489b03": "阿闍梨又捧甜脆餅盤。如前稱誦獻食真言。",
    "T21n1322_001:0489b04": "誠心奉獻。真言曰。",
    "T21n1322_001:0489b05": "唵薩嚩怛佗去引誐多一沫莫可切里布引惹引二",
    "T21n1322_001:0489b06": "謎伽去三去母捺囉二合娑頗二合囉拏鼻三去",
    "T21n1322_001:0489b07": "麼曳平吽引",
    "T21n1322_001:0489b08": "次捧燭臺誦奉燈真言一遍真言曰。",
    "T21n1322_001:0489b09": "唵薩嚩怛佗去引誐多一儞泥一切比野二合布惹引",
    "T21n1322_001:0489b10": "二謎引伽去三去母捺囉二合娑頗二合羅拏鼻三",
    "T21n1322_001:0489b11": "去麼曳平吽引",
    "T21n1322_001:0489b12": "又令誦讚人人。手執香爐高聲誦浴像妙讚。",
    "T21n1322_001:0489b13": "讚曰其文廣不能具載并誦五讚文多故不載。各各虔跪一偈",
    "T21n1322_001:0489b14": "一禮。灌浴供養既已周備。阿闍梨取彼浴佛",
    "T21n1322_001:0489b15": "香水。瀝自頂上及灑大眾人人頭上。此是洗",
    "T21n1322_001:0489b16": "浴眾聖萬德莊嚴吉祥福水。霑灑身上并飲",
    "T21n1322_001:0489b17": "少多。能令身中煩惱消薄。漸次成就無上菩",
    "T21n1322_001:0489b18": "提。大眾一時虔誠作禮。然更吹螺并誦行願",
    "T21n1322_001:0489b19": "吉祥等讚。音聲絲竹引眾先行。隨日左轉尊",
    "T21n1322_001:0489b20": "卑倫次旋行道三匝七匝。隨意所宜各誦大",
    "T21n1322_001:0489b21": "乘經中讚佛妙偈。法事既畢禮拜辭佛。人擎",
    "T21n1322_001:0489b22": "一尊送本處。此則西方浴像常法。然後眾僧",
    "T21n1322_001:0489b23": "上堂方受其食。嗚呼悲哉此方寂無知者。且",
    "T21n1322_001:0489b24": "佛像終身不曾一浴。煙熏塵坌烏鼠穢污。舉",
    "T21n1322_001:0489b25": "國皆然無能曉悟。設有浴者祖習愚情。別造",
    "T21n1322_001:0489b26": "一裸體尊容立於水器之內。以小扚洗。須慢",
    "T21n1322_001:0489b27": "心獻弄。殊無敬重之意反招輕忽之罪。哀哉",
    "T21n1322_001:0489b28": "不知敬田福之大也。高鑒君子賢明哲人。畏",
    "T21n1322_001:0489b29": "罪求福之儔。特宜存意此法。雖不能每日浴",
    "T21n1322_001:0489c01": "者。亦可每月為之。所獲殊勝福利如浴像經",
    "T21n1322_001:0489c02": "中如來金口所說。"
}