{
    "T20n1091_001:0224b02": "No. 1091",
    "T20n1091_001:0224b03": "七星如意輪祕密要經",
    "T20n1091_001:0224b05": "三藏不空譯",
    "T20n1091_001:0224b06": "如是我聞。一時佛在大雪山伽王那蘭陀。與",
    "T20n1091_001:0224b07": "大比丘眾千二百五十人俱。其名曰大目犍",
    "T20n1091_001:0224b08": "連舍利弗。摩訶迦旃延波多。阿難陀摩訶迦",
    "T20n1091_001:0224b09": "葉。富樓那彌多羅尼子。復又菩薩萬八千。",
    "T20n1091_001:0224b10": "皆得不退轉陀羅尼辯才。如是等恒河沙數",
    "T20n1091_001:0224b11": "眾中轉大法輪。爾時迦夷城宮內使。來詣佛",
    "T20n1091_001:0224b12": "所頂禮佛足。而白佛言。波斯匿王使我諮量。",
    "T20n1091_001:0224b13": "俱尸羅大國與兵無數萬億來圍迦夷。君臣",
    "T20n1091_001:0224b14": "惶忙人民恐懼。唯願世尊由大智力救護我",
    "T20n1091_001:0224b15": "等。爾時世尊。即告神通王菩薩。往於迦夷城",
    "T20n1091_001:0224b16": "宮內。速建如意寶輪般多羅道場七星火壇",
    "T20n1091_001:0224b17": "祕密之門。所謂般多羅道場者。造於淨室。七",
    "T20n1091_001:0224b18": "星火壇作於露地。一日一夜如法作。其賊眾",
    "T20n1091_001:0224b19": "者自然退散。其法事者。先須結界然後作般",
    "T20n1091_001:0224b20": "多羅法門。南無如意輪王大法主。我今奉造",
    "T20n1091_001:0224b21": "般多羅者。有天耳眼。有神通者證明法則。即",
    "T20n1091_001:0224b22": "誦如意輪真言七遍。七呪水灑地。取界后為",
    "T20n1091_001:0224b23": "結界。所謂般多羅者。且最清淨室地平如鏡。",
    "T20n1091_001:0224b24": "中央造五色輪象如車輪。或十道或十二道。",
    "T20n1091_001:0224b25": "輪約間畫波折羅相。輪輻上亦爾。中央安如",
    "T20n1091_001:0224b26": "意輪王菩薩。一一輻間安七星像及訶利低",
    "T20n1091_001:0224b27": "母。一一像前安燈蘇香等種種供養。所為",
    "T20n1091_001:0224b28": "人姓名畫於本星。阿闍梨座於輪外。一一即",
    "T20n1091_001:0224b29": "啟法事成就。加持念誦一座一百八遍。觀念",
    "T20n1091_001:0224c01": "不成不數其遍。所謂火壇者。於露地造火爐。",
    "T20n1091_001:0224c02": "或一肘或二肘。即加持一人或優婆塞優婆",
    "T20n1091_001:0224c03": "夷。著新淨衣。造本星食餅及蘇蜜香藥等。",
    "T20n1091_001:0224c04": "即向七星一拜一燒一心著本星。或動異光",
    "T20n1091_001:0224c05": "即得成就。若清淨阿闍梨者。若王若臣乃至",
    "T20n1091_001:0224c06": "人民。自作火壇求請。隨其所願即得成就。爾",
    "T20n1091_001:0224c07": "時神通王菩薩。即奉教勅往於迦夷大城宮",
    "T20n1091_001:0224c08": "內。一一作法。霹靂雷電賊徒散滅。君臣歡喜",
    "T20n1091_001:0224c09": "人民安樂。爾時神通王菩薩。却來佛處頂禮",
    "T20n1091_001:0224c10": "佛足。而白佛言奇哉世尊。不可思議祕密法",
    "T20n1091_001:0224c11": "門。如意寶輪王菩薩今何在。我等之輩蒙如",
    "T20n1091_001:0224c12": "來力。往彼世界頂禮如意輪王菩薩。佛告神",
    "T20n1091_001:0224c13": "通王菩薩。善哉善哉。正南方有世界名曰七",
    "T20n1091_001:0224c14": "寶轉輪王。於七寶輪上護法七星及諸天眾",
    "T20n1091_001:0224c15": "周匝。為轉法輪度脫眾生。爾時神通王菩薩。",
    "T20n1091_001:0224c16": "白佛言。世尊以何因緣。不但觀念如意輪王",
    "T20n1091_001:0224c17": "菩薩。又令禮拜本星等耶。佛言昔燃燈佛所",
    "T20n1091_001:0224c18": "受此法門。七星精靈天而下。訶利大神從地",
    "T20n1091_001:0224c19": "而出。願我等輩護此大法。若有人等奉造此",
    "T20n1091_001:0224c20": "法。我等先至成就法事。以此因緣兼存造法。",
    "T20n1091_001:0224c21": "爾時神通王菩薩。承佛大神力。往彼世界。頂",
    "T20n1091_001:0224c22": "禮如意輪王菩薩。而作是言。",
    "T20n1091_001:0224c23": "我等住於娑婆界　　修學如來因地門",
    "T20n1091_001:0224c24": "救度迦夷波斯王　　以此因緣禮仁者",
    "T20n1091_001:0224c25": "七寶莊嚴寶輪王　　菩薩相好不思議",
    "T20n1091_001:0224c26": "依正二報俱勝妙　　我今敬禮如意輪",
    "T20n1091_001:0224c27": "爾時如意輪菩薩而說偈言。",
    "T20n1091_001:0224c28": "我今所修菩薩道　　度脫眾生長夜苦",
    "T20n1091_001:0224c29": "今座莊嚴如意輪　　令諸眾生亦如是",
    "T20n1091_001:0225a01": "世有眾生有所願　　今我如意寶輪王",
    "T20n1091_001:0225a02": "隨其種種所受樂　　無不從心為如意",
    "T20n1091_001:0225a03": "若有眾生在世界　　欲得通達無為道",
    "T20n1091_001:0225a04": "業障深厚不成就　　我以寶輪使開悟",
    "T20n1091_001:0225a05": "若有世界三災起　　國界人民不安樂",
    "T20n1091_001:0225a06": "其中有人造我法　　如意聖輪與大樂",
    "T20n1091_001:0225a07": "若有世界他界賊　　四方覆嬈不安寧",
    "T20n1091_001:0225a08": "國中有人造我法　　如意聖輪與安樂",
    "T20n1091_001:0225a09": "若有國內飢饉難　　一切人民不安悅",
    "T20n1091_001:0225a10": "若有造我般多法　　如意聖輪能救濟",
    "T20n1091_001:0225a11": "若有眾生在世界　　王法所加被獄囚",
    "T20n1091_001:0225a12": "造我大法般多羅　　如意聖輪能救濟",
    "T20n1091_001:0225a13": "若有眾生在嶮難　　如意聖輪能救濟",
    "T20n1091_001:0225a14": "若有眾生在世界　　盲聾跛𨄜種種病",
    "T20n1091_001:0225a15": "念我大法般多羅　　如意聖輪能救濟",
    "T20n1091_001:0225a16": "若有眾生在世界　　欲得家富求富祿",
    "T20n1091_001:0225a17": "造我大法般多羅　　如意聖輪如其願",
    "T20n1091_001:0225a18": "若有如是如意輪　　一切罪障無不除",
    "T20n1091_001:0225a19": "一切吉祥無不致　　無所不至拔濟苦",
    "T20n1091_001:0225a20": "諸天龍神及人間　　一切眾生有歸依",
    "T20n1091_001:0225a21": "不隨其心墮妄語　　是法能除一切罪",
    "T20n1091_001:0225a22": "增長一切諸功德　　自在能照於五道",
    "T20n1091_001:0225a23": "成就一切眾生願",
    "T20n1091_001:0225a24": "爾時神通王菩薩。頂禮聖輪還來本處。一心",
    "T20n1091_001:0225a25": "受持此不可思議摩訶般多羅祕密法門真",
    "T20n1091_001:0225a26": "言。",
    "T20n1091_001:0225a27": "南無阿羅姪那阿阿那一南阿梨耶二婆嚕吉",
    "T20n1091_001:0225a28": "帝沙波訶阿耶三菩提薩埵婆耶四摩訶迦烏",
    "T20n1091_001:0225a29": "尼迦耶五多姪他七唵折揭羅婆帝九真多摩",
    "T20n1091_001:0225b01": "尼十摩訶波地迷十一嚕嚕帝遮揭阿沙吽唎",
    "T20n1091_001:0225b02": "婆訶十二唵十三波地迷真多摩尼摩訶遮揭阿",
    "T20n1091_001:0225b03": "吽十四唵波阿多波地迷吽十五",
    "T20n1091_001:0225b04": "七星本部印　如意輪本印　長誦印　若人",
    "T20n1091_001:0225b05": "心有所求。或有病難延壽求祿。乃至一切心",
    "T20n1091_001:0225b06": "所願求。當使本星必當隨心。如來在世立大",
    "T20n1091_001:0225b07": "誓願。為此部中當護摩。此因緣當用七星以",
    "T20n1091_001:0225b08": "靈驗。是多祕密不得外傳。或為國王或為大",
    "T20n1091_001:0225b09": "臣造此法。不得為人民百姓淺識有情造此",
    "T20n1091_001:0225b10": "大法　午詖此云小豆食蘇古香木　未巳多伊尼",
    "T20n1091_001:0225b11": "此云大豆食波知桃木　申辰薩波此云麻子食波此荊木",
    "T20n1091_001:0225b12": "　酉卯蘇烏帝此云麥食彌蘇帝違木　戌寅薩波",
    "T20n1091_001:0225b13": "之此云稻米食孫蘇烏獪　亥丑波伊蘇此云粟食舟尼",
    "T20n1091_001:0225b14": "此云槐木子薩波耶此云黍食揭帝此云桐木。",
    "T20n1091_001:0225b15": "七星如意輪祕密要經",
    "T20n1091_001:0225b16": "天明五乙巳春二月十日。於洛北大報恩",
    "T20n1091_001:0225b17": "寺。以上品蓮臺寺藏本寫訖。此七星如意",
    "T20n1091_001:0225b18": "輪經。於重譽深密抄薄草子後重等證之。",
    "T20n1091_001:0225b19": "　智積院寓學東武　慈忍　識",
    "T20n1091_001:0225b20": "享和改元仲秋月。得右件之本令寫之。當",
    "T20n1091_001:0225b21": "嶺慈心院傳燈等挍閱。予更考訂以彫刻。",
    "T20n1091_001:0225b22": "　豐山總持沙門快道誌",
    "T20n1091_001:0225b23": "一挍加筆訖　　　　　　　　　慈順",
    "T20n1091_001:0225b24": "享和三年四月七日此日也雨曚曚矣。",
    "T20n1091_001:0225b25": "文政三年庚辰四月十五日以右傳寫之本",
    "T20n1091_001:0225b26": "雙挍之了　　　　　　　　　　龍肝"
}