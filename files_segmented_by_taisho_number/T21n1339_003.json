{
    "T21n1339_003:0652a02": "大方等陀羅尼經夢行分卷第三",
    "T21n1339_003:0652a04": "北涼沙門法眾於高昌郡譯",
    "T21n1339_003:0652a05": "3 夢行分爾時佛告文殊師利法王子。若我在世若去",
    "T21n1339_003:0652a06": "世後。若有善男子善女人。來詣汝所欲求陀",
    "T21n1339_003:0652a07": "羅尼經者。汝當教求十二夢王。若得見一王",
    "T21n1339_003:0652a08": "者。汝當教授七日行法。文殊師利白佛言。云",
    "T21n1339_003:0652a09": "何名為十二夢王。云何名曰七日行法。",
    "T21n1339_003:0652a10": "佛告文殊師利善男子若有善男子善女人。",
    "T21n1339_003:0652a11": "於其夢中修通能飛懸繒幡蓋從此人後。見",
    "T21n1339_003:0652a12": "如是者即名袒荼羅。若有善男子善女人。於",
    "T21n1339_003:0652a13": "其夢中若見形像舍利塔廟大眾僧聚。見如",
    "T21n1339_003:0652a14": "是者即是斤提羅。",
    "T21n1339_003:0652a15": "若有善男子善女人。於其夢中見國王大臣",
    "T21n1339_003:0652a16": "著淨潔衣單乘白馬。見如是者即是茂持羅。",
    "T21n1339_003:0652a17": "若有善男子善女人。於其夢中若見乘象渡",
    "T21n1339_003:0652a18": "於大江。見如是者即是乾基羅。",
    "T21n1339_003:0652a19": "若有善男子善女人。於其夢中乘於駱駝上",
    "T21n1339_003:0652a20": "於高山。見如是者即是多林羅。",
    "T21n1339_003:0652a21": "若有比丘欲求此法。於其夢中上於高座轉",
    "T21n1339_003:0652a22": "于般若。見如是者即是波林羅。",
    "T21n1339_003:0652a23": "若有比丘於其夢中。到一樹下上於戒壇受",
    "T21n1339_003:0652a24": "具足戒。見如是者即是檀林羅。",
    "T21n1339_003:0652a25": "若有比丘於其夢中。坐佛形像請召眾僧施",
    "T21n1339_003:0652a26": "設供具。見如是者即是禪多林羅。若有比丘",
    "T21n1339_003:0652a27": "於其夢中。見有一樹華果茂盛。於其樹下入",
    "T21n1339_003:0652a28": "禪三昧。見如是者即是窮伽林羅。",
    "T21n1339_003:0652a29": "若有大王於其夢中。帶持刀劍遊行四方。見",
    "T21n1339_003:0652b01": "如是者即是迦林羅。",
    "T21n1339_003:0652b02": "若有大臣於其夢中。見有諸人持諸水瓶洗",
    "T21n1339_003:0652b03": "浴其身。坌種種香著淨潔衣。見如是者即是",
    "T21n1339_003:0652b04": "窮伽林羅。",
    "T21n1339_003:0652b05": "若有夫人於其夢中。乘於羊車入於深水。於",
    "T21n1339_003:0652b06": "其水中有諸毒蛇。見如是者即是波林羅。",
    "T21n1339_003:0652b07": "見如是者乃可為說。善男子善女人若見如",
    "T21n1339_003:0652b08": "是一一事者。乃可為說七日行法。爾時文殊",
    "T21n1339_003:0652b09": "師利白佛言。世尊云何名為七日行法。云何",
    "T21n1339_003:0652b10": "受持云何修行如是等法。",
    "T21n1339_003:0652b11": "爾時佛告文殊師利法王子言。若有善男子",
    "T21n1339_003:0652b12": "善女人。於初日分中至於道場。應以塗香末",
    "T21n1339_003:0652b13": "香栴檀沈香熏陸海渚岸香。應以供養摩訶",
    "T21n1339_003:0652b14": "袒持陀羅尼經。爾時華聚菩薩觀世音菩薩",
    "T21n1339_003:0652b15": "來在道場。爾時二士異口同音而讚道場行",
    "T21n1339_003:0652b16": "者。善哉善哉善男子善女人等。能於釋迦牟",
    "T21n1339_003:0652b17": "尼如來法中。修行摩訶袒持陀羅尼經。",
    "T21n1339_003:0652b18": "爾時觀世音華聚菩薩。在虛空中乘寶蓮華。",
    "T21n1339_003:0652b19": "與無量大眾前後圍遶。文殊師利我今語汝。",
    "T21n1339_003:0652b20": "語諸眾生修行受持摩訶袒持陀羅尼經。展",
    "T21n1339_003:0652b21": "轉相授得出三界隨意所願若有清信士清",
    "T21n1339_003:0652b22": "信女。應於初日分勸諸眾生趣於道場。燒種",
    "T21n1339_003:0652b23": "種香懸繒幡蓋。若有善男子善女人。欲求現",
    "T21n1339_003:0652b24": "在未來願者可以求之。爾時二士隨其根量。",
    "T21n1339_003:0652b25": "與其現在未來世願文殊師利如是行者。若",
    "T21n1339_003:0652b26": "有至心見此二士踊在虛空。若不至心而悉",
    "T21n1339_003:0652b27": "不見。文殊師利若不見者。謂不至心。是名初",
    "T21n1339_003:0652b28": "日行分陀羅尼經。",
    "T21n1339_003:0652b29": "復次文殊師利。若有善男子善女人。於第二",
    "T21n1339_003:0652c01": "日分中在於道場。應燒種種香塗香末香懸",
    "T21n1339_003:0652c02": "繒幡蓋。而以供養摩訶袒持陀羅尼經。",
    "T21n1339_003:0652c03": "復次爾時寶王如來及與我身。從靈鷲山與",
    "T21n1339_003:0652c04": "無量那由他大眾。前後圍遶來至道場。一一",
    "T21n1339_003:0652c05": "大眾各乘七寶蓮華。種種音聲各各讚歎道",
    "T21n1339_003:0652c06": "場行者。善哉善哉善男子善女人等。乃能於",
    "T21n1339_003:0652c07": "我去世之後。受持讀誦陀羅尼經。即自惟念。",
    "T21n1339_003:0652c08": "我能修行受持此經。又時惟念十方三世諸",
    "T21n1339_003:0652c09": "佛如來。受持此經我當隨學。文殊師利我去",
    "T21n1339_003:0652c10": "世後。如是來至道場行者。我當隨其根量差",
    "T21n1339_003:0652c11": "別而為說法。又有聞者有不聞者。有見我形",
    "T21n1339_003:0652c12": "者有不見者。不見不聞者除不至心而不見",
    "T21n1339_003:0652c13": "耳。是名摩訶袒持陀羅尼經行分第二。",
    "T21n1339_003:0652c14": "復次文殊師利。若有善男子善女人。於第三",
    "T21n1339_003:0652c15": "日分中在於道場懸繒幡蓋。又以塗香末香",
    "T21n1339_003:0652c16": "栴檀沈水熏陸海渚岸香。而以供養摩訶袒",
    "T21n1339_003:0652c17": "持陀羅尼經。爾時當有維衛佛虛空藏菩薩",
    "T21n1339_003:0652c18": "摩訶薩。於第三日分中來至道場。與無量大",
    "T21n1339_003:0652c19": "眾前後圍遶在虛空中。亦復各各乘寶蓮華。",
    "T21n1339_003:0652c20": "在虛空中或高七多羅樹。放大光明普照十",
    "T21n1339_003:0652c21": "方所有佛土。其中行者覩斯光已。皆發阿耨",
    "T21n1339_003:0652c22": "多羅三藐三菩提心。他方所有賢聖之人。皆",
    "T21n1339_003:0652c23": "悉尋光來至道場。爾時道場行者隨其根力。",
    "T21n1339_003:0652c24": "或有覩者或不覩者。有見形者有不見者。隨",
    "T21n1339_003:0652c25": "其根量分別行力。爾時此人聞佛所說如是。",
    "T21n1339_003:0652c26": "行力歡喜踊躍得未曾有。文殊師利是名摩",
    "T21n1339_003:0652c27": "訶袒持陀羅尼經行分第三。",
    "T21n1339_003:0652c28": "復次文殊師利若有善男子善女人。於第四",
    "T21n1339_003:0652c29": "日分中在於道場。讀誦修行摩訶袒持陀羅",
    "T21n1339_003:0653a01": "尼經。懸繒幡蓋悉以雜色莊嚴此道場。燒",
    "T21n1339_003:0653a02": "種種香塗香末香栴檀沈水熏陸海渚岸香。",
    "T21n1339_003:0653a03": "而以供養摩訶袒持陀羅尼經。復次爾時式",
    "T21n1339_003:0653a04": "佛。與無量大眾。前後圍遶來至道場。在於虛",
    "T21n1339_003:0653a05": "空高七多羅樹。放大光明亦照十方微塵",
    "T21n1339_003:0653a06": "世界。其中眾生覩斯光者。於諸法性無不了",
    "T21n1339_003:0653a07": "達爾時道場行人不諂偽者。今於現世及",
    "T21n1339_003:0653a08": "過去世。未曾犯毀根本罪者。了見式佛在",
    "T21n1339_003:0653a09": "虛空中乘寶蓮華爾時行人見式佛已頂禮足",
    "T21n1339_003:0653a10": "下。爾時式佛即以右手。摩其人頂作如是",
    "T21n1339_003:0653a11": "言。善男子善女人。汝等不久趣菩提樹。破諸",
    "T21n1339_003:0653a12": "魔怨伏諸外道當獲總持與我無異。文殊師",
    "T21n1339_003:0653a13": "利是名摩訶袒持陀羅尼經行分第四也。",
    "T21n1339_003:0653a14": "復次文殊師利。若有善男子善女人。於第五",
    "T21n1339_003:0653a15": "日分中在於道場。受持讀誦摩訶袒持陀羅",
    "T21n1339_003:0653a16": "尼經。莊嚴道場懸繒幡蓋。燒種種香塗香末",
    "T21n1339_003:0653a17": "香栴檀沈水熏陸海渚岸香。如是諸香而以",
    "T21n1339_003:0653a18": "供養摩訶袒持陀羅尼經。又無餘念。我當何",
    "T21n1339_003:0653a19": "時得隨陀羅尼門。我當何時離三有惡。我",
    "T21n1339_003:0653a20": "當何時離於五蓋我當何時離於十纏。我當",
    "T21n1339_003:0653a21": "何時離諸憍慢。及諸愚習如是等難。何時當",
    "T21n1339_003:0653a22": "離如是等苦。若作是念時。爾時隨葉佛在於",
    "T21n1339_003:0653a23": "虛空乘寶蓮華。為無量大眾說諸法要。爾時",
    "T21n1339_003:0653a24": "道場行者。了了聞佛所說章句。悉在心懷明",
    "T21n1339_003:0653a25": "了不忘。爾時道場行者。若有覩者及無覩",
    "T21n1339_003:0653a26": "者。乃至七日覩者。乃至二七日不覩者。乃至",
    "T21n1339_003:0653a27": "三七日覩者乃至不覩者。眾生此業以不定",
    "T21n1339_003:0653a28": "故。皆由先世罪業深淺。文殊師利是名陀羅",
    "T21n1339_003:0653a29": "尼經行分第五。",
    "T21n1339_003:0653b01": "復次文殊師利。若有善男子善女人。於第六",
    "T21n1339_003:0653b02": "日分中在於道場。受持讀誦摩訶袒持陀羅",
    "T21n1339_003:0653b03": "尼經。燒種種香塗香末香栴檀沈水熏陸海",
    "T21n1339_003:0653b04": "渚岸香。如是諸香而以供養摩訶袒持陀羅",
    "T21n1339_003:0653b05": "尼經。復次當有拘那含牟尼佛。與無量大眾",
    "T21n1339_003:0653b06": "前後圍遶。從餘四天下來至道場。爾時行人",
    "T21n1339_003:0653b07": "了見拘那含牟尼佛。及見七佛在於虛空。一",
    "T21n1339_003:0653b08": "一諸佛各乘七寶蓮華座。一一華座縱廣正",
    "T21n1339_003:0653b09": "等八萬四千由旬。其花離地亦八萬四千由",
    "T21n1339_003:0653b10": "旬。爾時行人見是事已。得未曾有歡喜踊躍。",
    "T21n1339_003:0653b11": "爾時諸佛異口同音而讚行人。善哉善哉釋",
    "T21n1339_003:0653b12": "迦如來弟子。能於遺法受持讀誦摩訶袒持",
    "T21n1339_003:0653b13": "陀羅尼經至於道場。不久當離三惡道分救",
    "T21n1339_003:0653b14": "攝眾生。在於人天究竟快樂。文殊師利我去",
    "T21n1339_003:0653b15": "世後。此摩訶袒持陀羅尼經。當於閻浮提饒",
    "T21n1339_003:0653b16": "益眾生。文殊師利是名摩訶袒持陀羅尼經",
    "T21n1339_003:0653b17": "行分第六。",
    "T21n1339_003:0653b18": "復次文殊師利。若有善男子善女人。於第七",
    "T21n1339_003:0653b19": "日分中在於道場。至心禮敬摩訶袒持陀羅尼",
    "T21n1339_003:0653b20": "經莫作餘念。但當至心諦聽諦受。莫念妻子",
    "T21n1339_003:0653b21": "象馬七珍。莫以妄想亂其善心。令一生空過",
    "T21n1339_003:0653b22": "無所得也。唐喪其功不離諸惡。文殊師利夫",
    "T21n1339_003:0653b23": "為行者。但應至心作如上念。爾時當有十",
    "T21n1339_003:0653b24": "方一切諸佛世尊在於虛空。一一諸佛或將",
    "T21n1339_003:0653b25": "一恒河沙者。或將二恒河沙者。或三恒河沙",
    "T21n1339_003:0653b26": "者。或一萬恒河沙者。或二萬恒河沙者。或三",
    "T21n1339_003:0653b27": "萬恒河沙者。或十萬恒河沙者。或二十萬恒",
    "T21n1339_003:0653b28": "河沙者或三十萬恒河沙者。或六十七十八",
    "T21n1339_003:0653b29": "十九十。乃至一百二百三百四百五百六百",
    "T21n1339_003:0653c01": "七百八百九百。乃至不可計不可數大眾集",
    "T21n1339_003:0653c02": "在道場。爾時大眾互相覩見。皆有三十二相",
    "T21n1339_003:0653c03": "身如閻浮檀金。一一佛土各現其前。以種種",
    "T21n1339_003:0653c04": "珍寶間錯莊嚴。一切諸國未有得。如文殊師",
    "T21n1339_003:0653c05": "利法王子者。在於虛空皆自驚疑。每自思惟",
    "T21n1339_003:0653c06": "何緣諸佛。悉現如是清淨世界。作是念時",
    "T21n1339_003:0653c07": "我與文殊師利及無量大眾。前後圍遶往至",
    "T21n1339_003:0653c08": "道場。隨其根量而為說法。令其行人了見我",
    "T21n1339_003:0653c09": "身加其威神。令悉得見在虛空坐及諸淨",
    "T21n1339_003:0653c10": "國。見淨國已歡喜踊躍得未曾有。即發阿耨",
    "T21n1339_003:0653c11": "多羅三藐三菩提心而不退轉。於七日中得",
    "T21n1339_003:0653c12": "隨意生。文殊師利是名摩訶袒持陀羅經行",
    "T21n1339_003:0653c13": "分第七。",
    "T21n1339_003:0653c14": "爾時華聚菩薩即從座起。偏袒右肩右膝著",
    "T21n1339_003:0653c15": "地。恭敬合掌而白佛言。世尊我從東方妙樂",
    "T21n1339_003:0653c16": "世界。為佛所遣故來救此雷音比丘。令住堅",
    "T21n1339_003:0653c17": "固心。如佛所說不久當得成等正覺。度諸眾",
    "T21n1339_003:0653c18": "生無有邊際。令得究竟住決定心。我以憶念",
    "T21n1339_003:0653c19": "昔所造行。故來至此娑婆世界。聽受演說",
    "T21n1339_003:0653c20": "陀羅尼經。復聞授諸聲聞五百大弟子記。十",
    "T21n1339_003:0653c21": "方天子今各現在世尊了知何用說此十方",
    "T21n1339_003:0653c22": "一切而見聞耶。唯願聽我立大誓願護此經",
    "T21n1339_003:0653c23": "典。佛告華聚善哉善哉善男子。聽汝自恣立",
    "T21n1339_003:0653c24": "大誓願。爾時華聚菩薩。即於佛前而自立誓",
    "T21n1339_003:0653c25": "作如是言世尊若有善男子善女人。受持讀",
    "T21n1339_003:0653c26": "誦此陀羅尼經者。我從今日晝夜不離。擁護",
    "T21n1339_003:0653c27": "是人令無惱患。色力名譽皆悉具足。世尊若",
    "T21n1339_003:0653c28": "賜我此願者。我乃當取成等正覺。若有眾生",
    "T21n1339_003:0653c29": "遭苦厄者。我若不往救彼眾生令得本心。我",
    "T21n1339_003:0654a01": "終不成等正覺也。若復有人修持此經至",
    "T21n1339_003:0654a02": "於道場。若遭苦患稱我名字。我不往救我終",
    "T21n1339_003:0654a03": "不成等正覺也。若有眾生憶念我名。日夜",
    "T21n1339_003:0654a04": "六時念念不絕。求生妙樂世界。若不往生者",
    "T21n1339_003:0654a05": "我終不成等正覺也。",
    "T21n1339_003:0654a06": "若有眾生行陀羅尼者。我當晝夜為彼人說",
    "T21n1339_003:0654a07": "法令得歡喜。若欲命終之日。必定自知生妙",
    "T21n1339_003:0654a08": "樂世界無有疑也。或令彼人遙見妙樂世界。",
    "T21n1339_003:0654a09": "如觀掌中阿摩勒果。所有一切好醜之事悉",
    "T21n1339_003:0654a10": "皆明達。世尊若令一切眾生生妙樂世界者",
    "T21n1339_003:0654a11": "我乃當成等正覺也。若有往生三塗分業",
    "T21n1339_003:0654a12": "不永斷者。我終不成等正覺也。既生妙樂",
    "T21n1339_003:0654a13": "世界。不離愚癡憍慢因緣習氣者。我亦終",
    "T21n1339_003:0654a14": "不成等正覺也。天中尊王若有眾生。從生",
    "T21n1339_003:0654a15": "至老但作一念。我當書寫陀羅尼經受持讀",
    "T21n1339_003:0654a16": "誦。然後得生若得書若不得書。若得讀誦若",
    "T21n1339_003:0654a17": "不得讀誦。臨終之日我必往彼人所。拔其精",
    "T21n1339_003:0654a18": "神令生妙樂世界。世尊除二種人我所不攝。",
    "T21n1339_003:0654a19": "一者謗方等經。二者用僧祇物乃至一比丘",
    "T21n1339_003:0654a20": "物。若用如是之物。不得往生妙樂世界。若有",
    "T21n1339_003:0654a21": "眾生被於官事愁憂不樂。為他所逼將向王",
    "T21n1339_003:0654a22": "所。若在大火大水。師子虎狼軍陣交戰。迷在",
    "T21n1339_003:0654a23": "山谷不知道路。若值如上諸難處者。應當讀",
    "T21n1339_003:0654a24": "誦陀羅尼經百二十遍。復更百二十遍稱我",
    "T21n1339_003:0654a25": "名字南無華聚菩薩大士。應如是唱我時與",
    "T21n1339_003:0654a26": "無量大威神諸天。前後圍遶詣彼人所。破彼",
    "T21n1339_003:0654a27": "諸難令無所患。世尊若與我如上諸願者。我",
    "T21n1339_003:0654a28": "乃當取阿耨多羅三藐三菩提。若不聽許我",
    "T21n1339_003:0654a29": "終不成等正覺也。",
    "T21n1339_003:0654b01": "爾時佛告華聚菩薩。善哉善哉善男子。大士",
    "T21n1339_003:0654b02": "汝慈悲無量。欲以慈悲門攝取眾生。示諸方",
    "T21n1339_003:0654b03": "便令無惱患。隨意得生諸安樂國。爾時毘沙",
    "T21n1339_003:0654b04": "門天王即從座起。偏袒右肩右膝著地。合掌",
    "T21n1339_003:0654b05": "向佛而白佛言。世尊我為鬼神將軍攝諸鬼",
    "T21n1339_003:0654b06": "神。猶如世尊盡攝我等。世尊今聽我等護持",
    "T21n1339_003:0654b07": "陀羅尼經典不耶。",
    "T21n1339_003:0654b08": "爾時佛告毘沙門天王。快哉鬼神大王。欲護",
    "T21n1339_003:0654b09": "陀羅尼經者。即是三世諸佛之子。即報三世諸",
    "T21n1339_003:0654b10": "佛之恩。爾時毘沙門天王。即於佛前而自立",
    "T21n1339_003:0654b11": "願。世尊若有善男子善女人。持陀羅尼經者。",
    "T21n1339_003:0654b12": "有諸惡人為起衰患。令其行人意散心亂。不",
    "T21n1339_003:0654b13": "得讀誦修行陀羅尼經。我於爾時往彼人所。",
    "T21n1339_003:0654b14": "令彼惡人復得衰耗。或令水。火盜賊縣官枉",
    "T21n1339_003:0654b15": "橫不隱之事來逼其身。或時致死若近於",
    "T21n1339_003:0654b16": "死。如是惡人若仕官者不得高遷。或令惡夢",
    "T21n1339_003:0654b17": "麻油塗身宛轉土中。或時於其夢中。脫衣裸",
    "T21n1339_003:0654b18": "走牙齒墮落。頭白面皺眼目𥆔瞎。世尊我令",
    "T21n1339_003:0654b19": "其夢中見如是事。世尊我於爾時。遣諸鬼神",
    "T21n1339_003:0654b20": "惱其舍宅。令彼惡人得大重病。或時致死。世",
    "T21n1339_003:0654b21": "尊聽我如是護此經不。爾時世尊默然不答。",
    "T21n1339_003:0654b22": "爾時華聚語毘沙門言。世尊默然即為可汝",
    "T21n1339_003:0654b23": "如上所言。爾時阿難語華聚言。我今問汝汝",
    "T21n1339_003:0654b24": "可答我。莫如世尊默然可也。爾時華聚語阿",
    "T21n1339_003:0654b25": "難言。隨意所問當以答汝。爾時阿難語華聚",
    "T21n1339_003:0654b26": "言。世尊何故不默然授諸聲聞記。所以者何",
    "T21n1339_003:0654b27": "默然是印可性者。以何因緣言語方便。授諸",
    "T21n1339_003:0654b28": "聲聞弟子記耶。爾時華聚語阿難言。如來有",
    "T21n1339_003:0654b29": "默然授諸聲聞記。或時以言語方便而以",
    "T21n1339_003:0654c01": "受之。阿難如來授記不唯三途。所以者何",
    "T21n1339_003:0654c02": "如來當以諸法不定故。方便多故智慧無",
    "T21n1339_003:0654c03": "量故。世界無邊故眾生行無邊故。是故世尊",
    "T21n1339_003:0654c04": "更以方便。授諸聲聞大弟子記。爾時阿難語",
    "T21n1339_003:0654c05": "華聚言。若謂諸法不定者。十方諸佛亦應不",
    "T21n1339_003:0654c06": "定。諸佛不定者。十方世界亦復不定乎。爾時",
    "T21n1339_003:0654c07": "華聚即以右手。接取西方妙樂世界。舉著虛",
    "T21n1339_003:0654c08": "空猶如大士取阿摩勒果。置於右掌無所妨",
    "T21n1339_003:0654c09": "礙。爾時大眾遙見西方妙樂世界。河池華樹",
    "T21n1339_003:0654c10": "莊嚴之事無不明了。爾時大眾歡喜踊躍。至",
    "T21n1339_003:0654c11": "心敬禮無量壽佛。各各求生妙樂世界。爾時",
    "T21n1339_003:0654c12": "華聚語阿難言。於意云何諸法如是有定性",
    "T21n1339_003:0654c13": "不。阿難答華聚言。諸法如是無有定性。我",
    "T21n1339_003:0654c14": "不敢問諸法定相。",
    "T21n1339_003:0654c15": "爾時佛告阿難。汝等二大士不須諍論如是",
    "T21n1339_003:0654c16": "事也。何以故阿難於汝意云何。三果之人入",
    "T21n1339_003:0654c17": "地獄不。阿羅漢人受餓鬼形不。乃至受畜生",
    "T21n1339_003:0654c18": "身不。及生邊地邪見處不。阿難白佛言不",
    "T21n1339_003:0654c19": "也世尊。何以故阿羅漢人名離一切究竟患",
    "T21n1339_003:0654c20": "難。若不離一切究竟患者不名阿羅漢也。善",
    "T21n1339_003:0654c21": "男子汝云何言一切法是不定相。阿羅漢人",
    "T21n1339_003:0654c22": "永更不受如是等苦豈不定乎。阿難白佛言。",
    "T21n1339_003:0654c23": "世尊阿羅漢人得盡定慧不。佛言不也。何以",
    "T21n1339_003:0654c24": "故阿羅漢分段涅槃。是故不得究竟盡慧。",
    "T21n1339_003:0654c25": "善男子夫於學者。觀一切法住平等性。不離",
    "T21n1339_003:0654c26": "有不離無。不離有邊不離無邊。不即是邊不",
    "T21n1339_003:0654c27": "離是邊。不即是我不離於我。不即是色不離",
    "T21n1339_003:0654c28": "於色。不即是受不離於受。一切法者不可言",
    "T21n1339_003:0654c29": "定。不可言無定。若無定者應無三寶究竟解",
    "T21n1339_003:0655a01": "脫處。當知是法即有定性。若謂無定上無",
    "T21n1339_003:0655a02": "諸佛下無眾生。是無定相。雖復如是。然不可",
    "T21n1339_003:0655a03": "言無復不可言有。若菩薩觀一切法著有著",
    "T21n1339_003:0655a04": "無。即菩薩累。若見眾生而生著相。是菩薩",
    "T21n1339_003:0655a05": "累。若離眾生亦菩薩累。若著眾生行是菩薩",
    "T21n1339_003:0655a06": "累。若離眾生行亦菩薩累。若著我行是菩薩",
    "T21n1339_003:0655a07": "累。何以故菩薩常應如是心住中道。得名",
    "T21n1339_003:0655a08": "菩薩究竟慧也。善男子阿羅漢人都無是事。",
    "T21n1339_003:0655a09": "無是事故不得名為究竟慧也。",
    "T21n1339_003:0655a10": "善男子所謂菩薩住心中道。汝今諦聽當為",
    "T21n1339_003:0655a11": "汝說。菩薩觀虛空如地。觀地如虛空。觀金如",
    "T21n1339_003:0655a12": "土觀土如金。觀眾生非眾生。觀非眾生而是",
    "T21n1339_003:0655a13": "眾生。觀法而是非法。觀於非法而是定法。",
    "T21n1339_003:0655a14": "而是定法無有差別。觀諸持戒與破戒等。觀",
    "T21n1339_003:0655a15": "諸破戒如具戒相。雖然離於二邊住平等相。",
    "T21n1339_003:0655a16": "破戒持戒亦應等心觀之。上中下性亦應等",
    "T21n1339_003:0655a17": "心觀之。有為無為法亦應如是等心觀之。",
    "T21n1339_003:0655a18": "不讚大乘不毀小乘。豪貴卑賤麁妙醜陋。",
    "T21n1339_003:0655a19": "諸根完具及與殘缺。聰黠愚闇悉不讚毀。善",
    "T21n1339_003:0655a20": "男子夫為菩薩供養之法。不應選擇如上諸",
    "T21n1339_003:0655a21": "事。是名菩薩住心中道究竟智慧。善男子聲",
    "T21n1339_003:0655a22": "聞之人無如是事故。無究竟慧亦非究竟涅",
    "T21n1339_003:0655a23": "槃。何以故未了法性故。不得究竟涅槃。",
    "T21n1339_003:0655a24": "復次善男子我於往昔作一居士。受性憍恣",
    "T21n1339_003:0655a25": "而不推求出世之典。時有比丘執持應器。來",
    "T21n1339_003:0655a26": "詣於我而從我乞濟身之具。時我答言沙門",
    "T21n1339_003:0655a27": "釋子汝從何方來至我所。執鉢而住何所",
    "T21n1339_003:0655a28": "求索。復更問言汝何種姓。為上姓中姓下姓",
    "T21n1339_003:0655a29": "乎。又復更問曰。汝於五法常學何律。汝於",
    "T21n1339_003:0655b01": "十二部經常學何等。復更重問。汝今名何",
    "T21n1339_003:0655b02": "受姓云何。汝於三業中常修何業欲求何",
    "T21n1339_003:0655b03": "處。上中下乘汝何乘所攝。求究竟乎求分段",
    "T21n1339_003:0655b04": "耶。如是無窮重問。身便得患而即命終。以",
    "T21n1339_003:0655b05": "是因緣今故語汝。若以施時莫擇上中下性",
    "T21n1339_003:0655b06": "實相世諦。於有無法而不分別。若分別者即",
    "T21n1339_003:0655b07": "名菩薩著我人壽者亦著行者。不名菩薩住",
    "T21n1339_003:0655b08": "心中道得究竟慧。",
    "T21n1339_003:0655b09": "善男子我今復更略說往昔因緣。我於往昔",
    "T21n1339_003:0655b10": "作一比丘。時有居士設大施會。請沙門婆羅",
    "T21n1339_003:0655b11": "門。貧窮下賤。須衣與衣。須食與食。須珍寶與",
    "T21n1339_003:0655b12": "珍寶。我時甚大貧窮而無資財。我時望得",
    "T21n1339_003:0655b13": "珍寶物故往詣會所。於其中道見有大橋。",
    "T21n1339_003:0655b14": "於其橋上見眾多人怱怱往來。時諸人中有",
    "T21n1339_003:0655b15": "一智者。我以愚意問此人言。此橋何人所作。",
    "T21n1339_003:0655b16": "此河從何而來。今向何去。復問此木何林",
    "T21n1339_003:0655b17": "所生。何人所斫。何象所載。此木為青為白為",
    "T21n1339_003:0655b18": "赤為黑。何日所作。此木松也柏也柳也。曲也",
    "T21n1339_003:0655b19": "直也有節無節也。破此木鐵何冶所出。何匠",
    "T21n1339_003:0655b20": "所造。此水鹹也苦也甜也深也淺也。何用作",
    "T21n1339_003:0655b21": "此橋也。",
    "T21n1339_003:0655b22": "善男子我於爾時。次第而作七千八百問已。",
    "T21n1339_003:0655b23": "爾時智者便答我言。咄癡沙門居士請汝。汝",
    "T21n1339_003:0655b24": "但涉路至於會所。可得悅意後不生悔。汝今",
    "T21n1339_003:0655b25": "捨問如是等事。於身無利何用問為。如是等",
    "T21n1339_003:0655b26": "木何野所生。何人所造何斧所斫。咄沙門",
    "T21n1339_003:0655b27": "今且速去還當語汝。我時聞此語已。涉路而",
    "T21n1339_003:0655b28": "去便到會所。所食蕩盡財寶無餘。我時見已",
    "T21n1339_003:0655b29": "懊惱結恨。㘁聲叫言是何苦哉。心口所失值",
    "T21n1339_003:0655c01": "如是苦。還到橋上見向智人。時人問言沙門",
    "T21n1339_003:0655c02": "汝云何憔悴如是多不吉耶。我時答言以貧",
    "T21n1339_003:0655c03": "窮故往詣會所。欲求衣食所須之具。於其中",
    "T21n1339_003:0655c04": "間以見於汝。徒問無益之言。使我不值飲食",
    "T21n1339_003:0655c05": "所須財寶。以是因緣我心生惱。",
    "T21n1339_003:0655c06": "爾時智者而答我言。夫為比丘於身無利。理",
    "T21n1339_003:0655c07": "不應問何用問為。善士比丘汝以一誤失現",
    "T21n1339_003:0655c08": "在利。從今已往於身無利。慎莫多問應觀諸",
    "T21n1339_003:0655c09": "法。於身利者宜應須問。何謂為利。觀有為",
    "T21n1339_003:0655c10": "法應以遠離此即為利。觀平等法宜應親",
    "T21n1339_003:0655c11": "近此即為利。不讚已毀他此即為利。自既",
    "T21n1339_003:0655c12": "了達教他了達此即為利。自能厭離世樂亦",
    "T21n1339_003:0655c13": "教他離此即為利。自知莫問無利益亦教",
    "T21n1339_003:0655c14": "他莫問此即為利。我向了達知問無利。是",
    "T21n1339_003:0655c15": "故語汝速往會所。善男子爾時智者說此法",
    "T21n1339_003:0655c16": "時。忉利諸天九十二億。在虛空中聽智者所",
    "T21n1339_003:0655c17": "說。即發阿耨多羅三藐三菩提心。時五百居",
    "T21n1339_003:0655c18": "士遠塵離垢得法眼淨。我於爾時得入陀羅",
    "T21n1339_003:0655c19": "尼門。善男子我因是已來。得入究竟慧住心",
    "T21n1339_003:0655c20": "中道。阿羅漢都無是事。云何當得究竟慧",
    "T21n1339_003:0656a01": "耶。以毀大乘讚諸小乘。是故不得究竟慧",
    "T21n1339_003:0656a02": "耳。",
    "T21n1339_003:0656a03": "爾時阿難白佛言。世尊如是人者今何所在。",
    "T21n1339_003:0656a04": "世尊受是果報經幾劫乎。佛號云何劫名",
    "T21n1339_003:0656a05": "何等其王名何。佛告阿難。善男子吾今可以",
    "T21n1339_003:0656a06": "譬喻語汝。設有一人身力無量。末三千大千",
    "T21n1339_003:0656a07": "世界盡為微塵。善男子且置是事。此人復取",
    "T21n1339_003:0656a08": "十方微塵等三千大千世界亦末為塵。如是",
    "T21n1339_003:0656a09": "次第十方恒河沙世界亦末為塵。可知其",
    "T21n1339_003:0656a10": "數不。阿難白佛言。世尊一世界乃至百世界",
    "T21n1339_003:0656a11": "尚不可數。況微塵耶。善男子如是世界可",
    "T21n1339_003:0656a12": "知其數。彼佛去世後復過於是佛號栴檀華",
    "T21n1339_003:0656a13": "如來至真等正覺。國名尊常劫名淨持王名",
    "T21n1339_003:0656a14": "栴檀果。栴檀華佛生彼王宮。成等正覺而取",
    "T21n1339_003:0656a15": "涅槃。次後有佛名釋迦牟尼。如是次第二萬",
    "T21n1339_003:0656a16": "億釋迦牟尼佛吾悉供養。最初佛者令我堅",
    "T21n1339_003:0656a17": "固陀羅尼。豈異人乎今即文殊師利法王子",
    "T21n1339_003:0656a18": "是。爾時居士設法會者。今華聚菩薩摩訶薩",
    "T21n1339_003:0656a19": "是。爾時五百居士者今則五百大弟子是。爾",
    "T21n1339_003:0656a20": "時王子菩薩居士優婆塞優婆夷天龍夜叉乾",
    "T21n1339_003:0656a21": "闥婆阿脩羅。五百大弟子無量大眾。及與阿",
    "T21n1339_003:0656a22": "難歡喜奉行。",
    "T21n1339_003:0656a23": "大方等陀羅尼經卷第三"
}