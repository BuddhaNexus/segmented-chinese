{
    "X76n1516_002:0015b21": "歷代編年釋氏通鑑卷第二",
    "X76n1516_002:0015b23": "宋括山一菴釋　本覺　編集",
    "X76n1516_002:0015b24": "明麟喻居士　羅所蘊　較訂",
    "X76n1516_002:0015c01": "　　後漢",
    "X76n1516_002:0015c02": "戊午明帝永平元年　己未二年",
    "X76n1516_002:0015c03": "庚申三年　佛知此震旦國。眾生緣熟。將來教化○",
    "X76n1516_002:0015c04": "梓潼帝君甞言。予受業報。為卭池龍。覊於積水之下。",
    "X76n1516_002:0015c05": "連年旱虐。水復為泥。身既廣大。無穴可容。烈日上臨。",
    "X76n1516_002:0015c06": "內外熱惱。諸鱗甲中。各生小蟲。咂齧困苦。一日晨涼。",
    "X76n1516_002:0015c07": "天光忽開。五色雲氣。浮空而過。中有瑞相。紺髮螺旋。",
    "X76n1516_002:0015c08": "金容月瑩。山靈河伯。萬眾稽首。讚歎懽喜。聲動天地。",
    "X76n1516_002:0015c09": "天香繚繞。隨處生春。予乃仰首。哀號乞垂。救度萬靈。",
    "X76n1516_002:0015c10": "諸聖咸謂予曰。此西方大聖正覺世尊釋迦文佛也。",
    "X76n1516_002:0015c11": "今以教法。流行東土。隨教化身。將往中國。爾既遭逢。",
    "X76n1516_002:0015c12": "宿業可脫。予乃身自踴躍。入天光中。具陳往昔報應",
    "X76n1516_002:0015c13": "之理。世尊答言。善哉帝子。汝於向來孝家忠國。又復",
    "X76n1516_002:0015c14": "憫世。生護持心。因果未周。仇敵相爭。以人我相。肆興",
    "X76n1516_002:0015c15": "殘忍。遷怒于物。業債當償。今復自悔。欲求解脫。汝於",
    "X76n1516_002:0015c16": "此時。復有冤親之想。與夫嗔恚愚癡念否。予聞至理。",
    "X76n1516_002:0015c17": "心地開明。內外罄然。如虗空住。自顧其身隨念消滅。",
    "X76n1516_002:0015c18": "復為男子。得灌頂智。予歸依焉(出六十六化。其書雖不紀年。今云佛以教",
    "X76n1516_002:0015c19": "法流行東土隨教化身。將往中國。故在此年也)。○明帝夜夢金人長大。項有",
    "X76n1516_002:0015c20": "日光。飛至殿庭。旦問羣臣。太史傅毅奏曰。周昭王時。",
    "X76n1516_002:0015c21": "西域有佛出世。其形長丈六尺。而黃金色。陛下所夢。",
    "X76n1516_002:0015c22": "將必是乎。博士王遵。推周書異記佐之。帝遂遣中郎",
    "X76n1516_002:0015c23": "蔡愔博士秦景等一十八人。使于西域。求佛法焉(法苑",
    "X76n1516_002:0015c24": "珠林。弘明集等○諸家紀載感夢。與經至之年。往往不同。或謂七年感夢求法。至十年還。或謂二年感夢。七年",
    "X76n1516_002:0016a01": "遣使。十年還。審如此說。果是則迢迢數萬里。豈三載之餘。所可往返。況資治通鑑。今載八年。佛已入中國。則七",
    "X76n1516_002:0016a02": "年方求其教。豈有八年已有佛哉。信知七年遣使之說非也。今據方志等書。當是三年感夢求教。至八年還之",
    "X76n1516_002:0016a03": "說為是)。辛酉四年　壬戌五年",
    "X76n1516_002:0016a04": "癸亥六年　蔡愔等。至天竺隣境月支國。遇梵僧攝",
    "X76n1516_002:0016a05": "摩騰竺法蘭。欲奉經像來此震旦。遂同東還。",
    "X76n1516_002:0016a06": "甲子七年",
    "X76n1516_002:0016a07": "乙丑八年　蔡愔等還洛陽。摩騰入闕獻經像。帝大",
    "X76n1516_002:0016a08": "悅。舘于鴻臚寺。蘭亦間行而後至(漢書)。",
    "X76n1516_002:0016a09": "丙寅九年　皇弟楚王英。最先奉佛。喜為浮圖齋戒。",
    "X76n1516_002:0016a10": "甞奉縑贖罪。帝還之以助伊蒲塞桑門之盛饌。王公",
    "X76n1516_002:0016a11": "貴人。遂爭效之(漢書)。",
    "X76n1516_002:0016a12": "丁卯十年　帝於城西雍門外。別立一寺。與滕蘭居",
    "X76n1516_002:0016a13": "之。以白馬馱經而來。遂名曰白馬寺。滕蘭初譯出四",
    "X76n1516_002:0016a14": "十二章經一卷(譯記)。",
    "X76n1516_002:0016a15": "戊辰十一年　帝幸白馬寺。滕蘭進曰。寺東何舘。帝",
    "X76n1516_002:0016a16": "曰。昔有阜無因而起。夜有異光。民呼聖塚。滕曰。阿育",
    "X76n1516_002:0016a17": "王藏如來舍利於天下。凡八萬四千所。今震旦境中",
    "X76n1516_002:0016a18": "十有九處。此其一也。帝大驚。即駕幸拜之。忽有圓光",
    "X76n1516_002:0016a19": "現塚上。三身現光中。帝喜曰。不遇二大士。安知上聖",
    "X76n1516_002:0016a20": "遺祐哉。詔塔其上。是年竺法蘭。出佛本行經五卷(三寶",
    "X76n1516_002:0016a21": "紀)。",
    "X76n1516_002:0016a22": "己巳十二年　詔以釋迦寶像。奉安顯節陵及清涼",
    "X76n1516_002:0016a23": "臺供養。",
    "X76n1516_002:0016a24": "庚午十三年　法蘭出十地斷結經(釋教錄)。",
    "X76n1516_002:0016b01": "辛未十四年　五岳道士。費叔才褚善信等。七百餘",
    "X76n1516_002:0016b02": "人。咸生忌心。詣闕斥言。佛法虗偽。滕蘭乃言。佛法水",
    "X76n1516_002:0016b03": "火不能壞。請與道士驗之。帝從其請。敕叔才等。盡出",
    "X76n1516_002:0016b04": "其經訣。與佛經築壇。以火驗之。正月十五日火作。而",
    "X76n1516_002:0016b05": "道經俱燼。唯佛之經像儼然。善信等自愧而死。由是",
    "X76n1516_002:0016b06": "道士一眾。稽首欽服。蘭法師。於大眾中。即唱偈言。狐",
    "X76n1516_002:0016b07": "非師子類。燈非日月明。池無江海納。丘無山岳榮。法",
    "X76n1516_002:0016b08": "雲垂世界。善種得開萌。顯通希有法。處處化群生。帝",
    "X76n1516_002:0016b09": "至是彌加崇敬。佛法自此興焉(漢法本內傳○太宗皇帝題白馬寺詩云。",
    "X76n1516_002:0016b10": "門徑蕭蕭長綠苔。一回登此一徘徊。青牛謾說函關去。白馬親從印土來。欲定是非憑烈焰。要分真偽築高臺。",
    "X76n1516_002:0016b11": "春風也解嫌狼藉。吹盡當年道教灰○延光集)。壬申十五年",
    "X76n1516_002:0016b12": "癸酉十六年　騰法師示寂。法蘭自譯經。五部十三",
    "X76n1516_002:0016b13": "卷。",
    "X76n1516_002:0016b14": "甲戌十七年　西天二十祖奢夜多尊者。以法付婆",
    "X76n1516_002:0016b15": "脩盤頭。偈曰。言下合無生。同於法界性。若能如是解。",
    "X76n1516_002:0016b16": "通達事理竟。即以首倒植木枝。奄然而化(五燈)。",
    "X76n1516_002:0016b17": "乙亥十八年　丙子章帝建初元年",
    "X76n1516_002:0016b18": "　丁丑　戊寅　己卯　庚辰",
    "X76n1516_002:0016b19": "　辛巳　壬午　癸未八年",
    "X76n1516_002:0016b20": "甲申元和元年　有神雀鳳凰白鹿白烏之瑞。徐州",
    "X76n1516_002:0016b21": "刺史王景。上金人。頌美先帝致佛之功(漢書)。",
    "X76n1516_002:0016b22": "乙酉　丙戌三年　丁亥章和元年",
    "X76n1516_002:0016b23": "　戊子二年　己丑和帝永元元年　庚寅",
    "X76n1516_002:0016b24": "　辛卯　壬辰　癸巳　甲午",
    "X76n1516_002:0016c01": "　乙未　丙申　丁酉　戊戌",
    "X76n1516_002:0016c02": "　己亥　庚子　辛丑十三　壬寅",
    "X76n1516_002:0016c03": "　癸卯　甲辰十六　乙巳元興元年",
    "X76n1516_002:0016c04": "　丙午殤帝延平元年　丁未安帝永初元年",
    "X76n1516_002:0016c05": "　戊申　己酉　庚戌　辛亥",
    "X76n1516_002:0016c06": "　壬子　癸丑七年　甲寅元初元年",
    "X76n1516_002:0016c07": "　乙卯　丙辰",
    "X76n1516_002:0016c08": "丁巳四年　西天二十一祖婆脩盤頭尊者。以法付",
    "X76n1516_002:0016c09": "摩拏羅。偈曰。泡幻同無礙。如何不了悟。達法在其中。",
    "X76n1516_002:0016c10": "非今亦非古。即跏趺而逝(五燈統紀)。",
    "X76n1516_002:0016c11": "戊午　己未六年　庚申永寧元年",
    "X76n1516_002:0016c12": "　辛酉建光元年　壬戌延光元年",
    "X76n1516_002:0016c13": "　癸亥　甲子　乙丑四年",
    "X76n1516_002:0016c14": "　丙寅順帝永建元　丁卯　戊辰",
    "X76n1516_002:0016c15": "　己巳　庚午　辛未六年",
    "X76n1516_002:0016c16": "　壬申陽嘉元年　癸酉　甲戌",
    "X76n1516_002:0016c17": "　乙亥四年　丙子永和元年　丁丑",
    "X76n1516_002:0016c18": "　戊寅　己卯　庚辰",
    "X76n1516_002:0016c19": "　辛巳六年(蜀郡鶴鳴山張道陵。號天師。造符水醮籙之術。著道書二十四卷。陵死。子孫傳之。遂",
    "X76n1516_002:0016c20": "盛于世。道家醮禱。宗此而始)　壬午漢安元年",
    "X76n1516_002:0016c21": "　癸未　甲申建康元",
    "X76n1516_002:0016c22": "　乙酉冲帝永嘉元年　丙戌質帝本初元年",
    "X76n1516_002:0016c23": "丁亥威帝建和元年　月支國支婁迦讖至洛譯經。",
    "X76n1516_002:0016c24": "戊子二　安息國沙門安清字世高。至京譯經。",
    "X76n1516_002:0017a01": "己丑三年　庚寅和平元年",
    "X76n1516_002:0017a02": "　辛卯元嘉元年　壬辰二年",
    "X76n1516_002:0017a03": "　癸巳永興元年",
    "X76n1516_002:0017a04": "甲午二　帝於宮中。鑄黃金浮圖老子像。覆以百寶",
    "X76n1516_002:0017a05": "華蓋。身奉祀之。由是百姓向化。事佛彌盛(漢書)○世人",
    "X76n1516_002:0017a06": "以金銀作佛鑄像。自此而始(三寶紀)。",
    "X76n1516_002:0017a07": "乙未永壽元年　丙申　丁酉",
    "X76n1516_002:0017a08": "　戊戌延熹元年　己亥　庚子",
    "X76n1516_002:0017a09": "　辛丑　壬寅　癸卯　甲辰",
    "X76n1516_002:0017a10": "　乙巳",
    "X76n1516_002:0017a11": "丙午九　西天二十二祖摩拏羅尊者。以法付鶴勒",
    "X76n1516_002:0017a12": "那。偈曰。心隨萬境轉。轉處實能幽。隨流認得性。無喜",
    "X76n1516_002:0017a13": "亦無憂。即示寂。丁未永康元。",
    "X76n1516_002:0017a14": "戊申靈帝建寧元　己酉",
    "X76n1516_002:0017a15": "庚戌三　沙門安世高。自至京譯經。九十五部。凡一",
    "X76n1516_002:0017a16": "百一十五卷。",
    "X76n1516_002:0017a17": "辛癸四　沙門安世高至廬山。有[邱-丘+共]亭廟甚靈。會三",
    "X76n1516_002:0017a18": "十餘船。奉牲請福。神輒降語曰。舟有沙門。可與請來。",
    "X76n1516_002:0017a19": "客請高至。神復降語曰。吾昔與子俱出家學道。吾好",
    "X76n1516_002:0017a20": "施而多嗔。今為廟神。而壽盡旦夕。後恐墮地獄。吾有",
    "X76n1516_002:0017a21": "縑千段并雜寶物。可為立法營塔。使生善處。高使出",
    "X76n1516_002:0017a22": "形。神現大蟒。悲淚如雨。高取絹物。辭別而去。高至豫",
    "X76n1516_002:0017a23": "章。為建大安寺(由高而名)。乃江淮寺塔之始也。俄而神即",
    "X76n1516_002:0017a24": "命過報云得生善處。後人於山西澤中。見死蠎。頭尾",
    "X76n1516_002:0017b01": "數里。今潯陽縣有大虵村是也(自鏡錄)。",
    "X76n1516_002:0017b02": "壬子熹平元　癸丑　甲寅　乙卯",
    "X76n1516_002:0017b03": "　丙辰　丁巳　戊午光和元年",
    "X76n1516_002:0017b04": "己未二　天竺沙門竺佛朔。於洛陽。譯般舟三昧道",
    "X76n1516_002:0017b05": "行二經三卷。",
    "X76n1516_002:0017b06": "庚申三　遣中大夫。於洛陽佛塔寺中。飯諸沙門。懸",
    "X76n1516_002:0017b07": "繒燒香。散華然燈(三寶紀)。",
    "X76n1516_002:0017b08": "辛酉四　安息優婆塞安玄。同嚴佛調。譯經二部(三寶",
    "X76n1516_002:0017b09": "紀)。壬戌　癸亥六年",
    "X76n1516_002:0017b10": "甲子中平元年　支讖自至京。譯經六十七卷。",
    "X76n1516_002:0017b11": "乙丑",
    "X76n1516_002:0017b12": "丙寅三　西域支曜。譯成具等經十二卷。",
    "X76n1516_002:0017b13": "丁卯四　沙門康巨譯經一卷。戊辰",
    "X76n1516_002:0017b14": "　己巳光熹元年　庚午獻帝初平元年",
    "X76n1516_002:0017b15": "　辛未　壬申　癸酉四年　甲戌興平(元年)",
    "X76n1516_002:0017b16": "乙亥二年　牟子避世隱居。銳志佛道。著理惑三十",
    "X76n1516_002:0017b17": "七篇。其文有問曰。佛道至尊至大。堯舜周孔曷不脩",
    "X76n1516_002:0017b18": "之。六經不見其辭。子既悅詩書禮樂。奚為復好佛道。",
    "X76n1516_002:0017b19": "彼豈能踰經傳美聖業哉。牟子曰。書不必孔子之言。",
    "X76n1516_002:0017b20": "藥不必扁鵲之方。合義者從。愈病者良。君子博取眾",
    "X76n1516_002:0017b21": "善以輔其身。子貢曰。夫子何常師之有乎。堯事君疇。",
    "X76n1516_002:0017b22": "舜事務成昭。旦學呂望。丘學老聃。亦俱不見於六經",
    "X76n1516_002:0017b23": "也。四師雖聖。比之於佛。猶鳥獸之於麟鳳也。而堯舜",
    "X76n1516_002:0017b24": "周孔且猶與之。況佛之智見。窮諸法原奧。焉捨而不",
    "X76n1516_002:0017c01": "學乎。六經事義。或有所關。佛不見記。何足怪疑哉。又",
    "X76n1516_002:0017c02": "問曰。身體髮膚受之父母。不敢毀傷。今沙門剃頭異",
    "X76n1516_002:0017c03": "俗。豈合聖人孝子之道也。子曰。昔齊人乘船渡江。其",
    "X76n1516_002:0017c04": "父墮水。其子攘臂捽頭顛倒。使水從口出。而父命得",
    "X76n1516_002:0017c05": "甦。夫捽頭顛倒。不孝莫大。然以全父之身。若拱手脩",
    "X76n1516_002:0017c06": "孝子之常。父命絕於水矣。孔子曰。可與適道。未可與",
    "X76n1516_002:0017c07": "權。所謂時宜施者也。而泰伯斷髮文身。孔子稱之至",
    "X76n1516_002:0017c08": "德。未甞毀之也。由是而觀。苟有大德。不拘於小。沙門",
    "X76n1516_002:0017c09": "捐家財。棄妻子。不聽音視色。可謂讓之至也。何違聖",
    "X76n1516_002:0017c10": "語。不合孝乎。豫讓吞炭漆身。聶政皮面自刑。伯姬蹈",
    "X76n1516_002:0017c11": "火。高行截容。君子為勇而死義。不聞譏其自毀沒也。",
    "X76n1516_002:0017c12": "沙門除髮進德。比之四人。不已遠乎。又問曰。不孝莫",
    "X76n1516_002:0017c13": "大無後。沙門棄妻子。捐財貨。何違孝之行也。子曰。夫",
    "X76n1516_002:0017c14": "長左者必短右。大前者必狹後。妻子財物。世之餘也。",
    "X76n1516_002:0017c15": "清躬無為。道之妙也。孝子曰。名與身孰親。身與貨孰",
    "X76n1516_002:0017c16": "多。又曰。誦詩書脩禮節。鄉人傳業。名譽洋溢。此中士",
    "X76n1516_002:0017c17": "所施行。恬淡者所不恤。故許由栖巢木。夷齊餓首陽。",
    "X76n1516_002:0017c18": "孔子稱其賢曰。求仁得仁者也。不聞譏其無後無貨",
    "X76n1516_002:0017c19": "也。沙門脩道德。以易遊世之樂。反淑賢。以貸妻子之",
    "X76n1516_002:0017c20": "歡。是不為奇。孰與為奇哉。又問曰。孟子曰。吾聞用夏",
    "X76n1516_002:0017c21": "變夷。未聞用夷變夏。吾子學周孔之道。捨而學夷狄",
    "X76n1516_002:0017c22": "之術。不已惑乎。曰。子但見禮制之華。而暗道德之實。",
    "X76n1516_002:0017c23": "窺炬燭之明。未覩天庭之日也。孟軻所云。疾專一耳。",
    "X76n1516_002:0017c24": "昔孔子欲居九夷。曰君子居之。何陋之有。禹出西羗",
    "X76n1516_002:0018a01": "而聖哲。由余產狄而覊秦。況傳曰。北辰之星。在天之",
    "X76n1516_002:0018a02": "中。在人之北。以此觀之。漢地未必為天中也。佛經以",
    "X76n1516_002:0018a03": "十方界。統皆屬佛之化。而其法乃萬法之原。是以吾",
    "X76n1516_002:0018a04": "復尊而學之。何為當捨周孔之道。金玉不相傷。隋璧",
    "X76n1516_002:0018a05": "不相妨。謂人為惑。特自惑乎。問曰。佛道無為淡泊。世",
    "X76n1516_002:0018a06": "人多譏毀。云其說廓落難用。虗無難信何也。曰至味",
    "X76n1516_002:0018a07": "不合於眾口。大音不比於眾耳。作咸池發蕭韶。莫之",
    "X76n1516_002:0018a08": "和也。張鄭衛之絃歌時俗之音。必不期而拊手也。韓",
    "X76n1516_002:0018a09": "非以管窺之見。而謗堯舜。接輿以毛氂之分。而刺仲",
    "X76n1516_002:0018a10": "尼。皆躭小而忽大者也。夫聞清商而謂之角。非彈絃",
    "X76n1516_002:0018a11": "之過也。聽者之不聰矣。見和璧而名之石。非璧之賤",
    "X76n1516_002:0018a12": "也。視者之不明矣。大道無為。非俗所見。不為譽者貴。",
    "X76n1516_002:0018a13": "不為毀者賤也(餘文見藏中弘明集)。",
    "X76n1516_002:0018a14": "丙子建安元年　西土千歲寶掌和尚。願住世千歲。",
    "X76n1516_002:0018a15": "至是東遊此土。常不食。日誦經千餘卷。後入蜀禮普",
    "X76n1516_002:0018a16": "賢(五燈)。",
    "X76n1516_002:0018a17": "丁丑二　沙門康猛詳竺大力。於洛陽。譯四諦及興",
    "X76n1516_002:0018a18": "本起行等經。六部十一卷。戊寅",
    "X76n1516_002:0018a19": "　己卯　庚辰　辛巳　壬午",
    "X76n1516_002:0018a20": "　癸未　甲申　乙酉　丙戌",
    "X76n1516_002:0018a21": "丁亥十二　天竺沙門曇果猛詳。共譯中本起經二",
    "X76n1516_002:0018a22": "卷。",
    "X76n1516_002:0018a23": "戊子十三　西天二十三祖鶴勒那尊者。以法付師",
    "X76n1516_002:0018a24": "子比丘。偈曰。認得心性時。可說不思議。了了無可得。",
    "X76n1516_002:0018b01": "得時不說知。復告以後難乃示寂。眾欲分舍利。復現",
    "X76n1516_002:0018b02": "空中說偈。一法一切法。一切一法攝。吾身非有無。何",
    "X76n1516_002:0018b03": "分一切塔(五燈正宗記竝己丑歲入滅)。己丑　庚寅",
    "X76n1516_002:0018b04": "　辛卯　壬辰　癸巳　甲午",
    "X76n1516_002:0018b05": "　乙未　丙申　丁酉　戊戌",
    "X76n1516_002:0018b06": "己亥二十四　自永平十年丁卯至是年。共一百五",
    "X76n1516_002:0018b07": "十三年中。緇素十二人。譯經二百九十二部。三百九",
    "X76n1516_002:0018b08": "十五卷(開元釋教錄)。",
    "X76n1516_002:0018b09": "三國魏　姓曹。都洛陽。五主。凡四十五年。",
    "X76n1516_002:0018b10": "蜀　姓劉。都成都。二主。凡四十三年。",
    "X76n1516_002:0018b11": "吳　姓孫。都(武昌建業)。四主凡五十九年。",
    "X76n1516_002:0018b12": "庚子(魏)(高祖丕黃初元)&;(蜀昭烈王)(備)&;(吳太祖)(權)&;(十一月獻帝禪位于魏王丕改元)&;",
    "X76n1516_002:0018b13": "辛丑(二)&;(章武元)(據西蜀)&;(元)(全有吳楚)&;",
    "X76n1516_002:0018b14": "壬寅(三)&;(二)&;(黃武元)&;",
    "X76n1516_002:0018b15": "癸卯(四)&;(後主)(建興元)&;(二)&;",
    "X76n1516_002:0018b16": "月支支謙至吳譯經。",
    "X76n1516_002:0018b17": "甲辰(五)&;(二)&;(三)&;",
    "X76n1516_002:0018b18": "西域僧維祇難(此云障礙)。於武昌譯阿差末菩薩等經○",
    "X76n1516_002:0018b19": "沙門竺律炎同至譯經。",
    "X76n1516_002:0018b20": "乙巳(六)&;(三)&;(四)&;",
    "X76n1516_002:0018b21": "丙午(七)&;(四)&;(五)&;",
    "X76n1516_002:0018b22": "丁未(烈祖叡太和元)&;(五)&;(六)&;",
    "X76n1516_002:0018b23": "戊甲(二)&;(六)&;(七)&;",
    "X76n1516_002:0018b24": "陳思王曹植。字子建。精通書藝。不好黃老。惟每讀佛",
    "X76n1516_002:0018c01": "經。必留連嗟玩。以為至道之宗。甞著辨道論。以見意",
    "X76n1516_002:0018c02": "(今載藏弘明集)。",
    "X76n1516_002:0018c03": "己酉(三)&;(七)&;(黃龍元)&;",
    "X76n1516_002:0018c04": "庚戌(四)&;(八)&;(二)&;",
    "X76n1516_002:0018c05": "辛亥(五)&;(九)&;(三)&;",
    "X76n1516_002:0018c06": "壬子(六)&;(十)&;(嘉禾元)&;",
    "X76n1516_002:0018c07": "癸丑(青龍元)&;(十一)&;(二)&;",
    "X76n1516_002:0018c08": "甲寅(二)&;(十二)&;(三)&;",
    "X76n1516_002:0018c09": "乙卯(三)&;(十三)&;(四)&;",
    "X76n1516_002:0018c10": "丙辰(四)&;(十四)&;(五)&;",
    "X76n1516_002:0018c11": "丁巳(景初元建丑為正)&;(十五)&;(六)&;",
    "X76n1516_002:0018c12": "戊午(二)&;(延熙元)&;(赤烏元)&;",
    "X76n1516_002:0018c13": "己未(三齊王即位復用夏正)&;(二)&;(二)&;",
    "X76n1516_002:0018c14": "庚申(邵陵厲公芳正始元)&;(三)&;(三)&;",
    "X76n1516_002:0018c15": "辛酉(二)&;(四)&;(四)&;",
    "X76n1516_002:0018c16": "康居三藏康僧會。至金陵設像行道。國人初見沙門驚",
    "X76n1516_002:0018c17": "異之。有司以聞。權詔至問之。會廣陳如來之化因曰。",
    "X76n1516_002:0018c18": "如來化已千年。然靈骨舍利。神應無方。昔育王奉為",
    "X76n1516_002:0018c19": "八萬四千塔。此遺化也。權曰。舍利可得。當為塔之。苟",
    "X76n1516_002:0018c20": "其無驗。國有常刑。會請期七日。謂其屬曰。佛法廢興",
    "X76n1516_002:0018c21": "在此一舉。當加意懇求。至期無驗。乃展二七又無應。",
    "X76n1516_002:0018c22": "權曰。趣烹之。會更展期又七日。眾懼矣。至五鼓聞。鎗",
    "X76n1516_002:0018c23": "然有聲。起視瓶中。五色錯發。黎明進之。王臣大悅。歎",
    "X76n1516_002:0018c24": "曰。希世之瑞也。會又言。舍利威神無能壞者。吳主使",
    "X76n1516_002:0018c25": "力士槌之。砧碎而光明自若。於是建塔佛陀里。又為",
    "X76n1516_002:0019a01": "寺額曰建初。江南寺塔自此而始○闞澤仕吳。官太",
    "X76n1516_002:0019a02": "子太傅。吳主問澤曰。佛何年入中國。何緣未及此方。",
    "X76n1516_002:0019a03": "澤曰。永平年佛法初至。計今赤烏四年。百七十餘年",
    "X76n1516_002:0019a04": "矣。永平十四年。道士褚善信等。乞與西僧角法。善信",
    "X76n1516_002:0019a05": "負妄而死。凡中國人。既不出家。無人流布。加之罹亂。",
    "X76n1516_002:0019a06": "故歲深方至本國。吳主曰。孔子老子之教。與佛比對",
    "X76n1516_002:0019a07": "若何。澤曰。孔老二教。法天制用。不敢違天。佛之設教。",
    "X76n1516_002:0019a08": "天法奉行。不敢違佛。以此言之。優劣可見矣(宗炳明佛論等)。",
    "X76n1516_002:0019a09": "壬戌(三)&;(五)&;(五)&;",
    "X76n1516_002:0019a10": "癸亥(四)&;(六)&;(六)&;",
    "X76n1516_002:0019a11": "甲子(五)&;(七)&;(七)&;",
    "X76n1516_002:0019a12": "乙丑(六)&;(八)&;(八)&;",
    "X76n1516_002:0019a13": "丙寅(七)&;(九)&;(九)&;",
    "X76n1516_002:0019a14": "丁卯(八)&;(十)&;(十)&;",
    "X76n1516_002:0019a15": "戊辰(九)&;(十一)&;(十一)&;",
    "X76n1516_002:0019a16": "西天二十四祖師子尊者。以法付婆舍斯多。偈曰。正",
    "X76n1516_002:0019a17": "說知見時。知見俱是心。當心即知見。知見即于今。付",
    "X76n1516_002:0019a18": "法已。祖留罽賓(統紀)。",
    "X76n1516_002:0019a19": "己巳(嘉平元)&;(十二)&;(十二)&;",
    "X76n1516_002:0019a20": "庚午(二)&;(十三)&;(十三)&;",
    "X76n1516_002:0019a21": "天竺沙門曇柯迦羅(此云法時)至洛陽譯僧祇戒本。時比",
    "X76n1516_002:0019a22": "丘特剪髮而已。未有律儀。迦羅始出戒本。而以戒心",
    "X76n1516_002:0019a23": "為日用(通論)。",
    "X76n1516_002:0019a24": "辛未(三)&;(十四)&;(太元元)&;",
    "X76n1516_002:0019b01": "天竺波羅芬多至洛。神異不測。",
    "X76n1516_002:0019b02": "壬申(四)&;(十五)&;(侯官侯亮建興元)&;",
    "X76n1516_002:0019b03": "魏。天竺沙門康僧鎧。於洛陽譯無量壽等經三部四",
    "X76n1516_002:0019b04": "卷。",
    "X76n1516_002:0019b05": "癸酉(五)&;(十六)&;(二)&;",
    "X76n1516_002:0019b06": "甲戌(高貴卿公正元元)&;(十七)&;(五鳳元)&;",
    "X76n1516_002:0019b07": "支謙自至吳。至是譯經八十八部。合一百一十八卷。",
    "X76n1516_002:0019b08": "謙博覽經籍。時語曰。支郎眼中黃。形雖細是智囊。吳",
    "X76n1516_002:0019b09": "主高其才。拜為博士。固辭不受(一云輔導東宮甚有稗益)。謙初受",
    "X76n1516_002:0019b10": "業於支亮。亮受業於支讖。世稱天下博知。不出三支",
    "X76n1516_002:0019b11": "(釋教錄)。",
    "X76n1516_002:0019b12": "乙亥(二)&;(十八)&;(二)&;",
    "X76n1516_002:0019b13": "西域沙門曇無德(此云法藏)。賷四分律至洛陽○安息沙",
    "X76n1516_002:0019b14": "門曇諦至亦善律學。遂同出戒經一卷○曇摩迦羅。",
    "X76n1516_002:0019b15": "又請曇無德等。立羯磨法。凡中國戒法自是而始。",
    "X76n1516_002:0019b16": "丙子(甘露元)&;(十九)&;(太平元)&;",
    "X76n1516_002:0019b17": "西域沙門支彊梁接(此云無畏)。於交州譯法華三昧經六",
    "X76n1516_002:0019b18": "卷。",
    "X76n1516_002:0019b19": "丁丑(二)&;(二十)&;(二)&;",
    "X76n1516_002:0019b20": "朱士衡棄俗出家。是為漢地沙門之始○士衡甞於",
    "X76n1516_002:0019b21": "洛陽。講道行經。又為此土講經之始。",
    "X76n1516_002:0019b22": "戊寅(三)&;(景耀元)&;(景帝)(休永安元)&;",
    "X76n1516_002:0019b23": "西域白延至洛譯經。",
    "X76n1516_002:0019b24": "己卯(四)&;(二)&;(二)&;",
    "X76n1516_002:0019c01": "罽賓國以賊竊。釋子形服作亂。王怒毀寺殺僧。王秉",
    "X76n1516_002:0019c02": "劒至師子尊者前曰。師得蘊空否。曰已得蘊空。王曰",
    "X76n1516_002:0019c03": "離生死否。曰已離生死。王曰既離生死可施我頭。祖",
    "X76n1516_002:0019c04": "曰身非我有何吝於頭。王即斬之。白乳涌高數尺。王",
    "X76n1516_002:0019c05": "臂自墮于地而死。後弟子收師。報體而建塔焉。",
    "X76n1516_002:0019c06": "庚辰(元帝奐景元元)&;(三)&;(三)&;",
    "X76n1516_002:0019c07": "竺大力入吳譯經。至是還西域。",
    "X76n1516_002:0019c08": "辛巳(二)&;(四)&;(四)&;",
    "X76n1516_002:0019c09": "天竺支疆梁樓至洛譯經(正宗)○竺律炎於揚都。譯經",
    "X76n1516_002:0019c10": "三部○沙門朱士。行於洛陽。講道行經。義有不通。乃",
    "X76n1516_002:0019c11": "發迹往于闐。求正本焉。",
    "X76n1516_002:0019c12": "壬午(三)&;(五)&;(五)&;",
    "X76n1516_002:0019c13": "癸未(四)&;(炎興元)(為魏所滅)&;(六)&;",
    "X76n1516_002:0019c14": "甲申(魏咸熙元)&;&;(吳歸命侯皓元興元)&;",
    "X76n1516_002:0019c15": "魏四十五年中。西域沙門六人。所出經律論十二",
    "X76n1516_002:0019c16": "部。凡一十八卷。",
    "X76n1516_002:0019c17": "西晉姓司馬。都洛邑及長安。為東西京(至元",
    "X76n1516_002:0019c18": "帝都建康為東晉)。西晉。四主。五十二年。",
    "X76n1516_002:0019c19": "乙酉(晉世祖)(炎)(泰始元)(十二月受魏禪)&;(吳歸命侯)(皓)(甘露元)&;",
    "X76n1516_002:0019c20": "十二月晉世祖武帝即位。帝龍顏奇偉。盛明革運。大",
    "X76n1516_002:0019c21": "崇佛事。廣造伽藍(方志)。○吳主孫皓。遍毀神祠波及梵",
    "X76n1516_002:0019c22": "宇。遣臣詰僧。會會挫其辭。皓乃召會。問佛之善惡報",
    "X76n1516_002:0019c23": "應。會曰。明主以仁德治天下。則赤烏翔嘉禾苗。善既",
    "X76n1516_002:0019c24": "有應。惡亦如之。易稱積善餘慶詩美。求福不回。皓曰。",
    "X76n1516_002:0020a01": "周孔既明。安用佛教。會曰。周孔不欲深言故。略示其",
    "X76n1516_002:0020a02": "迹。佛教不止淺言故。詳示其要。皆為善也。聖人唯恐",
    "X76n1516_002:0020a03": "善之不多。陛下以為嫌何也。皓無以酬之。遂罷他日",
    "X76n1516_002:0020a04": "宿衛治。圃得金像。皓使置穢處。以為笑樂。俄得腫疾。",
    "X76n1516_002:0020a05": "隱處尤痛。卜曰坐犯大神。皓禱諸廟不效。宮人曰。乃",
    "X76n1516_002:0020a06": "不請福於佛耶。皓曰。佛神若是怪乎。曰佛之威靈若",
    "X76n1516_002:0020a07": "天。皓悟曰。吾以慢像致此耳。乃迎像供事之。仍請會",
    "X76n1516_002:0020a08": "說法悔罪。會為開示玄要及授五戒。少頃疾愈。由是",
    "X76n1516_002:0020a09": "奉會為師。崇飾寺塔(法苑)。",
    "X76n1516_002:0020a10": "丙戌(二)&;(寶鼎元)&;",
    "X76n1516_002:0020a11": "竺曇摩羅察(此云法護)。燉煌人。初遊西域。大賷梵經。還歸",
    "X76n1516_002:0020a12": "東夏。是年至長安譯經。教相廣流此土者。法護深有",
    "X76n1516_002:0020a13": "殊功。護為此土求經沙門之始也。",
    "X76n1516_002:0020a14": "丁亥(三)&;(二)&;",
    "X76n1516_002:0020a15": "戊子(四)&;(三)&;",
    "X76n1516_002:0020a16": "己丑(五)&;(建衡元)&;",
    "X76n1516_002:0020a17": "庚寅(六)&;(二)&;",
    "X76n1516_002:0020a18": "辛卯(七)&;(三)&;",
    "X76n1516_002:0020a19": "西域揵陀勒至洛陽。人莫能測。偶曰。盤鵄山有古寺",
    "X76n1516_002:0020a20": "基。可共脩立。眾人依言。發掘果得石基。因共脩立。以",
    "X76n1516_002:0020a21": "勒為寺主。去洛百里。朝朝至洛赴齋。暮乞油一鉢還",
    "X76n1516_002:0020a22": "寺。然燈其行如飛(僧傳)。",
    "X76n1516_002:0020a23": "壬辰(八)&;(鳳凰元)&;",
    "X76n1516_002:0020a24": "法護。出新道行經十卷○河州唐述谷。至是立寺。寺",
    "X76n1516_002:0020b01": "東谷中有一天寺。常聞鐘聲。人入其山。每逢仙聖。恍",
    "X76n1516_002:0020b02": "惚現寺。東北嶺上。出於醴泉。甜而且白。服者不老。",
    "X76n1516_002:0020b03": "癸巳(九)&;(二)&;",
    "X76n1516_002:0020b04": "甲午(十)&;(三)&;",
    "X76n1516_002:0020b05": "乙未(咸寧元)&;(天冊元)&;",
    "X76n1516_002:0020b06": "丙申(二)&;(天璽元)&;",
    "X76n1516_002:0020b07": "丁酉(三)&;(天紀元)&;",
    "X76n1516_002:0020b08": "闕公則悟放蕭然唯勤法事。至是遷寂。忽現空中報",
    "X76n1516_002:0020b09": "言。生西方安樂界矣(僧史)。",
    "X76n1516_002:0020b10": "戊戌(四)&;(二)&;",
    "X76n1516_002:0020b11": "己亥(五)&;(三)&;",
    "X76n1516_002:0020b12": "庚子(太康元)&;(四為晉所滅)&;",
    "X76n1516_002:0020b13": "九月康僧會卒。會譯經十四部三十卷。",
    "X76n1516_002:0020b14": "吳五十九年中。道俗四人。譯經百八十九部。凡四",
    "X76n1516_002:0020b15": "百十七卷。",
    "X76n1516_002:0020b16": "辛丑(二)",
    "X76n1516_002:0020b17": "壬寅(三)　劉薩何病死。入冥見梵僧。指往會稽育王",
    "X76n1516_002:0020b18": "塔處懺悔。既蘇出家名慧達。至會稽遍求不見。偶一",
    "X76n1516_002:0020b19": "夜聞地下鐘聲。即誠懇經三日。忽從地涌出寶塔。高",
    "X76n1516_002:0020b20": "一尺四寸廣七寸。佛像悉具。達既見塔精勤禮懺。瑞",
    "X76n1516_002:0020b21": "應頗多。明州育王塔。自是始也(塔傳)。",
    "X76n1516_002:0020b22": "癸卯(四)　抵世常供養沙門不憚。忽有僧來。貌陋衣",
    "X76n1516_002:0020b23": "獘。令常洗足常不肯。僧乃現大身。昇空而去常悔焉",
    "X76n1516_002:0020b24": "(感通傳)。",
    "X76n1516_002:0020c01": "甲辰(五)　乙巳(六)　丙午(七)",
    "X76n1516_002:0020c02": "丁未(八)　初太康三年。朱士衡得道行經梵本。遣弟",
    "X76n1516_002:0020c03": "子送歸洛陽。未發之間。于闐小乘眾。白王云。漢僧欲",
    "X76n1516_002:0020c04": "以婆羅門書。惑亂正典。王若不禁之。將聾盲漢地也。",
    "X76n1516_002:0020c05": "王即不聽賷經。士衡憤慨。乃求燒經為證。王乃積火",
    "X76n1516_002:0020c06": "燔之。士衡誓曰。若大法應流漢地者。經當不燒。言已",
    "X76n1516_002:0020c07": "投經火中。火滅經存。更覺光鮮。大眾駭服。至是遂送",
    "X76n1516_002:0020c08": "達。到洛陽住三年。復至許昌二年。後無羅叉。譯放光",
    "X76n1516_002:0020c09": "般若是也。",
    "X76n1516_002:0020c10": "戊申(九)　己酉(十)(四月武帝崩)　庚戌惠帝(衷)永熈(元)",
    "X76n1516_002:0020c11": "辛亥元康(元)　帝於洛下造興聖寺。常供百僧(方志)。",
    "X76n1516_002:0020c12": "壬子(二)　于闐無叉羅。譯放光般若經三十卷。",
    "X76n1516_002:0020c13": "癸丑(三)　甲寅(四)",
    "X76n1516_002:0020c14": "乙卯(五)　優婆塞竺叔蘭譯經二部。",
    "X76n1516_002:0020c15": "丙辰(六)　天竺耆域。初來交廣。竝有靈異。既達襄陽。",
    "X76n1516_002:0020c16": "欲寄載過江。舟人見是胡僧。輕而不載。及船達岸。域",
    "X76n1516_002:0020c17": "已前行。路見兩虎。虎弭耳掉尾。域以手摩其頭。虎下",
    "X76n1516_002:0020c18": "道而去。見者皆敬。至是于洛陽。或告人。前世事指支",
    "X76n1516_002:0020c19": "法淵從羊中來。竺法興從天中來。又曰。比丘衣服華",
    "X76n1516_002:0020c20": "麗不應素法。有太守滕永文經年得病。兩脚挛屈不",
    "X76n1516_002:0020c21": "能起行。域取淨水。以楊柳誦呪拂之者三文。即能行。",
    "X76n1516_002:0020c22": "一寺有樹數十株枯死。域呪之尋即敷榮。有病癥將",
    "X76n1516_002:0020c23": "死。域以布覆應器於病者腹上舉器。有若淤泥數升。",
    "X76n1516_002:0020c24": "病者遂活。",
    "X76n1516_002:0021a01": "丁巳(七)",
    "X76n1516_002:0021a02": "戊午(八)　訶羅竭。太康九年至洛。呪治疫疾。十差八",
    "X76n1516_002:0021a03": "九。後入婁至山。以脚蹍石。出水清美。是年坐化。",
    "X76n1516_002:0021a04": "己未(九)　庚申永康(元)",
    "X76n1516_002:0021a05": "辛酉永寧(元)　沙門支法度譯經五卷。",
    "X76n1516_002:0021a06": "壬戌太安(元)　沙門耆域。知洛將亂。辭歸天竺。有僧",
    "X76n1516_002:0021a07": "乞一言為識。域令會眾人眾集。域昇座曰。守口攝身。",
    "X76n1516_002:0021a08": "意慎莫犯眾惡脩行一切善。如是得度世。言訖便默。",
    "X76n1516_002:0021a09": "於是數百人。各請域中食。域皆許往。明日五百舍。皆",
    "X76n1516_002:0021a10": "有一。域始謂獨過及相讐。問方知分身降焉。既行有",
    "X76n1516_002:0021a11": "達送者。域徐行追者弗及。域畫地曰於此別矣。其日",
    "X76n1516_002:0021a12": "有從長安來者。見域在彼寺。又賈客其夕會域于流",
    "X76n1516_002:0021a13": "沙。計已九千餘里。",
    "X76n1516_002:0021a14": "癸亥(太安二)&;(漢高祖)(劉淵)&;(成始祖)(李特建初元)&;(涼西平)(武穆公張軌)&;(燕高祖)",
    "X76n1516_002:0021a15": "(慕容廆)&;(代)(昭帝拓跋祿官)(九)&;",
    "X76n1516_002:0021a16": "沙門支孝龍有機辨。是年講放光般若。人皆宗仰。阮",
    "X76n1516_002:0021a17": "瞻庚凱尤敬之。有嘲其胡服者。龍曰。以道觀之。誠不",
    "X76n1516_002:0021a18": "見有容服之異。彼謂我辱。我棄彼榮。則無心之貴愈",
    "X76n1516_002:0021a19": "貴。無心之安愈安耳。",
    "X76n1516_002:0021a20": "甲子(永興元)&;(元熈元)&;(太宗雄)(建興元)&;&;&;(十)&;",
    "X76n1516_002:0021a21": "時沙門白遠字法祖。才敏絕倫。譯經二十五卷。",
    "X76n1516_002:0021a22": "乙丑(二)&;(二)&;(二)&;&;&;(十一)&;",
    "X76n1516_002:0021a23": "釋法立共法炬等。譯法喻等經十二卷。",
    "X76n1516_002:0021a24": "丙寅(光熈元)&;(三)&;(晏平元)&;&;&;(十二)&;",
    "X76n1516_002:0021b01": "沙門安法欽自太康二年至是。譯經五部十六卷。",
    "X76n1516_002:0021b02": "丁卯(懷帝)(永嘉元)&;(四)&;(二)&;&;&;(十三)&;",
    "X76n1516_002:0021b03": "法護譯普曜經八卷。護究通三十六國典籍。世稱燉",
    "X76n1516_002:0021b04": "煌菩薩。",
    "X76n1516_002:0021b05": "戊辰(二)&;(永鳳元)&;(三)&;&;&;(穆帝猗盧元)&;",
    "X76n1516_002:0021b06": "法護譯經。優婆塞聶承。遠執筆承旨至是。遠自譯三",
    "X76n1516_002:0021b07": "昧等經。",
    "X76n1516_002:0021b08": "己巳(三)&;(漢)(河瑞元)&;(後趙)(高祖石勒)&;(成四)&;(涼)&;(燕)&;(代二)&;",
    "X76n1516_002:0021b09": "法矩譯法律等經五十卷○高僧安慧。則直天下疫",
    "X76n1516_002:0021b10": "病。祈得神水兩甕。服者皆愈。又自書大品經入火不",
    "X76n1516_002:0021b11": "燒。",
    "X76n1516_002:0021b12": "庚午(四)&;(漢)(淵死子聰立改光興元)&;&;(五)&;&;&;(三)&;",
    "X76n1516_002:0021b13": "天竺沙門佛圖澄至洛陽已年百餘歲。常服氣自養。",
    "X76n1516_002:0021b14": "能積日不食能役使鬼神腹。旁有一孔。常以絮塞之。",
    "X76n1516_002:0021b15": "夜則拔絮孔中出光。照于一室。又甞至流水側。從腹",
    "X76n1516_002:0021b16": "旁孔中。引出五臟六腑。洗之訖還內腹中。又以油雜",
    "X76n1516_002:0021b17": "臙脂塗掌。千里外事。皆見掌中。如對面焉。或聽鈴音。",
    "X76n1516_002:0021b18": "事無不驗(晉書)。",
    "X76n1516_002:0021b19": "辛未(五)&;(嘉平元)&;&;(玉衡元)&;&;&;(四)&;",
    "X76n1516_002:0021b20": "法師白。遠才思雋徹。敏朗絕倫。道化遠被崤崡。以西",
    "X76n1516_002:0021b21": "奉之如神。南陽張光。字世孺。為涼州刺史。欲令反俗",
    "X76n1516_002:0021b22": "為己僚佐。祖固志不移。遂遇害。祖弟法祚德行冲允。",
    "X76n1516_002:0021b23": "亦為害之。先是法祖。語弟子曰。我數日對當至便辭。",
    "X76n1516_002:0021b24": "別分衣資訖。明日詣光語忤光意光使收祖。祖乃曰。",
    "X76n1516_002:0021c01": "我來畢對此。宿命久結。非今日事也。隴上羗胡。將迎",
    "X76n1516_002:0021c02": "祖西歸中。路聞其遇害。咸欲復祖之讐。率騎與光逆",
    "X76n1516_002:0021c03": "戰。生擒光斬之。乃分祖之骸。各立寺廟。而禮事焉(本傳",
    "X76n1516_002:0021c04": "○張光一作張輔)。",
    "X76n1516_002:0021c05": "壬申(六)&;(二)&;&;(二)&;&;&;(五)&;",
    "X76n1516_002:0021c06": "信士聶道真。即承遠之子。承遠既卒。真乃詢稟諮承",
    "X76n1516_002:0021c07": "及護絕筆。真自譯經三十六卷。",
    "X76n1516_002:0021c08": "癸酉(晉愍帝建興元)&;(三)&;&;(三)&;&;&;(六)&;",
    "X76n1516_002:0021c09": "愍帝即位於長安。造通靈白馬二寺(六帖)○是年有古",
    "X76n1516_002:0021c10": "維衛迦葉。二佛石像。汎海而入吳松江。滬瀆口遙見",
    "X76n1516_002:0021c11": "浮游。道士巫師往迎。竝風濤洶湧。吳縣朱膺素奉正",
    "X76n1516_002:0021c12": "法。乃同數人。共往迎像。於是乘流自到。背有銘鋕。接",
    "X76n1516_002:0021c13": "之登舟。其輕如羽。乃奉安於通玄寺。蓋上古時。先佛",
    "X76n1516_002:0021c14": "教法。亦流化此土矣(法苑)○竺法護譯經一百七十五",
    "X76n1516_002:0021c15": "部。至是絕筆(釋教錄)。",
    "X76n1516_002:0021c16": "甲戌(二日隕于地復有三日出於西而東行)&;(四)&;&;(四)&;&;&;(七)&;",
    "X76n1516_002:0021c17": "時石勒屯兵葛陂。專事殺戮。佛圖澄欲化之。勒有將",
    "X76n1516_002:0021c18": "軍郭黑略。素奉佛法。澄即見之。略乃受五戒。崇弟子",
    "X76n1516_002:0021c19": "禮略。隨勒戰。澄皆豫記勝負。勒以略有異見。問之曰",
    "X76n1516_002:0021c20": "有澄也。勒曰。天賜也召之。勒曰。佛法何靈澄知。勒不",
    "X76n1516_002:0021c21": "達深理。可以相從。乃請燒香。以鉢盛水呪之。須臾生",
    "X76n1516_002:0021c22": "青蓮華。光色耀目。勒由此神敬之(本傳)。",
    "X76n1516_002:0021c23": "乙亥(三)(天下太饑民相食死)&;(建元元)&;&;(五)&;(涼西平公寔)&;&;(八)&;",
    "X76n1516_002:0021c24": "丙子(四)&;(麟嘉元)&;&;(六)&;&;&;(九)&;",
    "X76n1516_002:0022a01": "十二月劉曜攻陷長安帝出降。曜乃據中原○西晉",
    "X76n1516_002:0022a02": "四主五十二年。中華戎譯經。道俗一十二人。譯經律",
    "X76n1516_002:0022a03": "等六百有餘卷。寺一百八十所。僧尼三千七百餘人。",
    "X76n1516_002:0022a05": "歷代編年釋氏通鑑卷之二"
}