{
    "X66n1296_013:0074b04": "宗門拈古彚集卷第十三",
    "X66n1296_013:0074b06": "古杭白巖嗣祖沙門　淨符　彚集",
    "X66n1296_013:0074b07": "△青二",
    "X66n1296_013:0074b08": "澧州藥山惟儼禪師(青二石頭遷嗣)久不陞座。院主白曰。大",
    "X66n1296_013:0074b09": "眾久思法誨。請和尚說法。山令打鐘。眾集。山陞座。良",
    "X66n1296_013:0074b10": "久便下座。歸方丈。院主隨後曰。和尚適來許為大眾",
    "X66n1296_013:0074b11": "說法。何得不垂一言。山曰。經有經師。論有論師。怎怪",
    "X66n1296_013:0074b12": "得老僧。",
    "X66n1296_013:0074b13": "雪竇顯云。可惜藥山老漢平地上喫撲。盡大地人",
    "X66n1296_013:0074b14": "扶不起。",
    "X66n1296_013:0074b15": "瑯瑘覺云。藥山下座不妨疑著。及乎院主一拶。失",
    "X66n1296_013:0074b16": "却一隻眼。",
    "X66n1296_013:0074b17": "翠巖芝云。藥山下座。院主當初怪不為眾說法。可",
    "X66n1296_013:0074b18": "謂誤他三軍。",
    "X66n1296_013:0074b19": "薦福懷云。藥山還見院主麼。院主還見藥山麼。三",
    "X66n1296_013:0074b20": "十年後遇著作家不得錯舉。",
    "X66n1296_013:0074b21": "開福寧云。藥山慎初護末。佛眼難窺。院主狹路相",
    "X66n1296_013:0074b22": "逢。等閒蹉過。",
    "X66n1296_013:0074b23": "雪竇宗云。威音劫外携手。誰肯同歸。十字街頭擲",
    "X66n1296_013:0074b24": "金。幾多錯過。敢問諸人。且道藥山曾說不曾說。若",
    "X66n1296_013:0074c01": "道曾說。是謗藥山。若道不曾說。是孤負藥山。且道",
    "X66n1296_013:0074c02": "畢竟為人在甚麼處。良久云。須知雲外千峰上。別",
    "X66n1296_013:0074c03": "有靈松帶雨寒。",
    "X66n1296_013:0074c04": "徑山杲於下座處著語云。葛藤不少。於怎怪得老",
    "X66n1296_013:0074c05": "僧處著語云。笑殺人。",
    "X66n1296_013:0074c06": "天童傑云。翠巖只具一隻眼。殊不知藥山歸方丈。",
    "X66n1296_013:0074c07": "正是勞他三軍。",
    "X66n1296_013:0074c08": "資福先云。藥山竟歸方丈。却似個好人。只被他輕",
    "X66n1296_013:0074c09": "輕一揑。便見忘前失後。",
    "X66n1296_013:0074c10": "中峰本云。藥山久不上堂。與對眾不措一詞。將謂",
    "X66n1296_013:0074c11": "將謂。末後道個經有經師論有論師。元來元來。",
    "X66n1296_013:0074c12": "博山來云。接物情捐。澹泊為累。予奪相感。母怪其",
    "X66n1296_013:0074c13": "然。又豈知希聽亂蛩音。素質煩飾彩。被院主拶著。",
    "X66n1296_013:0074c14": "直得百雜碎。",
    "X66n1296_013:0074c15": "古南門舉翠巖密菴語畢云。二老雖則盡力扶持。",
    "X66n1296_013:0074c16": "也只具一隻眼。殊不知藥山院主一人運籌帷幄。",
    "X66n1296_013:0074c17": "一人決勝千里。雖然。藥山但知與麼去。不知與麼",
    "X66n1296_013:0074c18": "來。若是山僧歸方丈。見院主恁麼問。但向道向下",
    "X66n1296_013:0074c19": "文長付在來日。",
    "X66n1296_013:0074c20": "棲霞成云。藥山好個曲調。不妨音韻鏗鏘。無端被",
    "X66n1296_013:0074c21": "院主一陣風吹。直得宮商齊亂。然雖如是。猶勝人",
    "X66n1296_013:0074c22": "家閒絃子。",
    "X66n1296_013:0074c23": "清化嶾云。奇怪藥山老漢。慣拈無孔笛。偏向劫初",
    "X66n1296_013:0074c24": "吹。然則清音徧界。怎奈知音者少。",
    "X66n1296_013:0075a01": "龍華體云。院主只管貪程。不覺錯路。藥山求人入",
    "X66n1296_013:0075a02": "草。太殺泥水通身。我若作藥山。待問何得不垂一",
    "X66n1296_013:0075a03": "言。但道將謂你是個人。他若擬議。連棒打出。",
    "X66n1296_013:0075a04": "龍唐敷云。藥山埀格外機。放風前箭。太煞倚富欺",
    "X66n1296_013:0075a05": "貧。致使院主貪觀天上月。失却掌中珠。者裏則不",
    "X66n1296_013:0075a06": "然。若是監寺為眾求誨。山僧不妨聯珠綴玉。織綿",
    "X66n1296_013:0075a07": "迴文。隨機露布。直令各各當下知歸。免使監院隨",
    "X66n1296_013:0075a08": "後伸問。且道所說底是什麼法。良久云。夜寒久立",
    "X66n1296_013:0075a09": "伏惟珍重。",
    "X66n1296_013:0075a10": "西山音云。藥山密度金針。院主暗穿玉線。雖謂錦",
    "X66n1296_013:0075a11": "縫重重。撿點將來。羅紋結角處未免特殺破綻。",
    "X66n1296_013:0075a12": "蓮柎策云。往往道藥山忘前失後。未免屈他古人。",
    "X66n1296_013:0075a13": "殊不知藥山正如神龍護尾師子迷蹤。非但當時",
    "X66n1296_013:0075a14": "折倒院主。亦乃換却古今多少人眼。",
    "X66n1296_013:0075a15": "白巖符云。藥山向劫初已前撒下縵天網子。擬圖",
    "X66n1296_013:0075a16": "負嶽金鯤少酬宿志。乃撞入個三脚蝦蟇。解得網",
    "X66n1296_013:0075a17": "來有悶只在肚裏。撿點將來。總之侍者不得力。侍",
    "X66n1296_013:0075a18": "者若得力。當時待院主擬伸啟請。直好把院主喝",
    "X66n1296_013:0075a19": "出。藥山豈不頭正尾正。",
    "X66n1296_013:0075a20": "藥山因僧問。學人有疑請師決疑。山曰待上堂時來",
    "X66n1296_013:0075a21": "與闍黎決。至晚上堂眾集。山曰。今日要決疑。上座在",
    "X66n1296_013:0075a22": "甚麼處。僧出眾而立。山下禪牀把住曰。大眾。者僧有",
    "X66n1296_013:0075a23": "疑。便與一推。却歸方丈。",
    "X66n1296_013:0075a24": "報慈遂徵云。且道與伊決疑不決疑。若道決疑。且",
    "X66n1296_013:0075b01": "甚處是決疑處。若道不與他決疑。怎奈臨晚上堂",
    "X66n1296_013:0075b02": "何。",
    "X66n1296_013:0075b03": "翠巖芝云。藥山與麼決疑。土上更加泥。雖然如是。",
    "X66n1296_013:0075b04": "者僧也不得孤負藥山。",
    "X66n1296_013:0075b05": "雲居元云。大小藥山被者僧勘破。",
    "X66n1296_013:0075b06": "愚菴盂云。是醍醐。是毒藥。殺人劒。活人刀。",
    "X66n1296_013:0075b07": "白巖符云。以三萬斛香餌沉之巨浸。則所圖者不",
    "X66n1296_013:0075b08": "在魴鯉。藥山老漢為一田蛙井鮒。乃費力如此。豈",
    "X66n1296_013:0075b09": "善作者歟。",
    "X66n1296_013:0075b10": "藥山因遵布衲浴佛次。山曰者個從汝浴。還浴得那",
    "X66n1296_013:0075b11": "個麼。遵曰把將那個來。山乃休去。",
    "X66n1296_013:0075b12": "長慶稜云。邪法難扶。",
    "X66n1296_013:0075b13": "報慈遂徵云。且道長慶恁麼道。在賓在主。眾中喚",
    "X66n1296_013:0075b14": "作浴佛語。亦曰兼帶語。且道盡善不盡善。",
    "X66n1296_013:0075b15": "黃龍南云。此二尊宿一出一入未見輸贏。三十年",
    "X66n1296_013:0075b16": "後不得錯舉。",
    "X66n1296_013:0075b17": "昭覺勤云。藥山問處暗隔重關。遵老答來一槌兩",
    "X66n1296_013:0075b18": "當。不可只守者一路。有問崇寧只浴得者個還浴",
    "X66n1296_013:0075b19": "得那個麼。拈起杓子向伊道。何似生。",
    "X66n1296_013:0075b20": "天寶樞云。老僧當時若見藥山恁麼道。便臽杓水",
    "X66n1296_013:0075b21": "驀頭澆。教伊氷消瓦解。",
    "X66n1296_013:0075b22": "磬山脩云。藥山旁通線路俯誘初機。布衲當仁不",
    "X66n1296_013:0075b23": "讓一拶便了。我若作藥山。待伊道把將那個來。奪",
    "X66n1296_013:0075b24": "杓子驀頭與他一杓。何故。定水湛然滿。浴此無垢",
    "X66n1296_013:0075c01": "人。",
    "X66n1296_013:0075c02": "愚菴盂云。好個休去。藥山豈不能。似今時麤浮暗",
    "X66n1296_013:0075c03": "短之流。宗旨不合。問個把將那個來。便打便喝。掀",
    "X66n1296_013:0075c04": "翻浴盆。亂做一上。好不知羞。我道藥山若不休去。",
    "X66n1296_013:0075c05": "提將來撇向東洋大海裏。絕教他浴個像心像意。",
    "X66n1296_013:0075c06": "待彌勒下生。我還要問他。把將那個來。",
    "X66n1296_013:0075c07": "棲霞成云。且道藥山還知有那個麼。若知有。為什",
    "X66n1296_013:0075c08": "麼被布衲一拶便休去。者裏還有人著得一隻眼",
    "X66n1296_013:0075c09": "麼。",
    "X66n1296_013:0075c10": "白巖符云。我若作布衲。者個從汝浴還浴得那個",
    "X66n1296_013:0075c11": "麼。便與擲却杓子。傾却香湯。雖然。藥山休去又作",
    "X66n1296_013:0075c12": "麼生。",
    "X66n1296_013:0075c13": "藥山因僧問。平田淺草麈鹿成羣。如何射得麈中麈。",
    "X66n1296_013:0075c14": "山曰看箭。僧放身便倒。山喚侍者拖出者死漢。僧便",
    "X66n1296_013:0075c15": "走。山曰弄泥團漢有什麼限。",
    "X66n1296_013:0075c16": "雪竇顯云。者僧三步雖活。五步須死。",
    "X66n1296_013:0075c17": "雲居元云。藥山千鈞之弩。不謂鼷鼠發機。者僧帶",
    "X66n1296_013:0075c18": "箭出門。一死更不再活。",
    "X66n1296_013:0075c19": "淨慈昌云。者僧趁得猢猻入他閙市。藥山騎箇猛",
    "X66n1296_013:0075c20": "虎直上高山。若作一處商量。終是遭人撿點。",
    "X66n1296_013:0075c21": "愚菴盂云。者僧置個問頭也不易得。及乎發箭。原",
    "X66n1296_013:0075c22": "來是個死鹿。或幸而他處飲甘露而再生。不失其",
    "X66n1296_013:0075c23": "為威音王始祖。乃望空作彎弓勢云。看箭。",
    "X66n1296_013:0075c24": "古南門云。者僧草裏藏身。立個問頭。始終能荷。藥",
    "X66n1296_013:0076a01": "山一箭中的。怎奈射者僧不死。",
    "X66n1296_013:0076a02": "棲霞成云。超羣須是英靈漢。敵勝還他獅子兒。者",
    "X66n1296_013:0076a03": "僧盡力飛騰。出不得藥山跨下。豈獅子兒英靈漢",
    "X66n1296_013:0076a04": "哉。藥山道拖出者死漢。者裏別作個甚麼語。始得",
    "X66n1296_013:0076a05": "不媿其為超羣敵勝。試道看。",
    "X66n1296_013:0076a06": "白巖符云。者僧雖通身鎧仗。進退有由。怎奈藥山",
    "X66n1296_013:0076a07": "老將勇於窮討力追。那裏有你軃跟處。侍者拖出",
    "X66n1296_013:0076a08": "者死漢。便起身撫掌呵呵大笑云。者老漢今日勘",
    "X66n1296_013:0076a09": "破了也。者僧若能如此。藥山到者裏也只得納欵",
    "X66n1296_013:0076a10": "有分。",
    "X66n1296_013:0076a11": "藥山謂雲巖曰與我喚沙彌來。巖曰和尚喚他作什",
    "X66n1296_013:0076a12": "麼。山曰我有個折脚鐺子要伊提上挈下。巖曰與麼",
    "X66n1296_013:0076a13": "則與和尚出一隻手去也。山便休。",
    "X66n1296_013:0076a14": "溈山哲云。藥山老漢若不得雲巖。折脚鐺子幾成",
    "X66n1296_013:0076a15": "廢器。大溈折脚鐺子也要諸人共出一隻手。何故。",
    "X66n1296_013:0076a16": "且圖古風不墜。",
    "X66n1296_013:0076a17": "天童華云。藥山道頭。雲巖知尾。雖然頭尾相稱。要",
    "X66n1296_013:0076a18": "且不識羞耻。",
    "X66n1296_013:0076a19": "天寧琦云。見與師齊減師半德。見過於師方堪傳",
    "X66n1296_013:0076a20": "授。雲巖當時也欠一著。待道我有個折脚鐺子要",
    "X66n1296_013:0076a21": "伊提上挈下。抽身便出。雪後始知松柏操。事難方",
    "X66n1296_013:0076a22": "見丈夫心。",
    "X66n1296_013:0076a23": "能仁鑑云。盡謂藥山父子點頭知尾。撿點將來。總",
    "X66n1296_013:0076a24": "是泥裏洗土塊。有甚麼交涉。",
    "X66n1296_013:0076b01": "白巖符云。事君者盡其忠。雖死不易。此為臣之常",
    "X66n1296_013:0076b02": "理。若夫致君於堯舜之上者。則又有說焉。不學雲",
    "X66n1296_013:0076b03": "巖與麼道。試別展一途看。",
    "X66n1296_013:0076b04": "廣胤標云。非千金之子不能運千金之資。藥山也",
    "X66n1296_013:0076b05": "是年老心孤。若非雲巖知他心腹。幾成不順之恩。",
    "X66n1296_013:0076b06": "撫掌云。三年無改於父之道。可謂孝矣。",
    "X66n1296_013:0076b07": "藥山問僧甚麼處來。曰湖南來。山曰洞庭湖水滿也",
    "X66n1296_013:0076b08": "未。曰未。山曰許多時雨水為甚麼未滿。僧無語。",
    "X66n1296_013:0076b09": "雲巖晟代僧云。湛湛地。",
    "X66n1296_013:0076b10": "道吾智別云。滿也。",
    "X66n1296_013:0076b11": "洞山价云。什麼劫中曾增減來。",
    "X66n1296_013:0076b12": "雲門偃云。只在者裏。",
    "X66n1296_013:0076b13": "藥山看經次。朗州刺史李翱到。山默然殊不顧視。翱",
    "X66n1296_013:0076b14": "乃曰見面不如聞名。拂袖便出。山召李翱。翱回首。山",
    "X66n1296_013:0076b15": "曰刺史何得貴耳賤目。翱回拱謝且問曰。如何是道。",
    "X66n1296_013:0076b16": "山以手指上復指下曰會麼。翱曰不會。山曰雲在青",
    "X66n1296_013:0076b17": "天水在瓶。翱欣然作禮。乃述偈呈之曰。煉得身形似",
    "X66n1296_013:0076b18": "鶴形。千株松下兩函經。我來問道無餘話。雲在青天",
    "X66n1296_013:0076b19": "水在瓶。",
    "X66n1296_013:0076b20": "松隱然云。我者裏則不然。今日若問龍峰如何是",
    "X66n1296_013:0076b21": "道。但云國正天心順。官清民自安。且道與藥山還",
    "X66n1296_013:0076b22": "有優劣也無。靠拄杖下座。",
    "X66n1296_013:0076b23": "藥山一日趺坐次。石頭見乃問。汝在者裏作什麼。山",
    "X66n1296_013:0076b24": "曰一物不為。頭曰恁麼則閒坐也。山曰閒坐則為也。",
    "X66n1296_013:0076c01": "頭曰。汝道不為。不為個甚麼。山曰千聖亦不識。",
    "X66n1296_013:0076c02": "白巖符云。大小藥山不居圜圚。不住寒巖。一段穩",
    "X66n1296_013:0076c03": "密田地。雖大悲千眼覰見無由。乃為石頭老漢等",
    "X66n1296_013:0076c04": "閒一拶。直是如珠囊結解。穩密云乎哉。",
    "X66n1296_013:0076c05": "藥山看經次。僧問。和尚尋常不許人看經。為什麼却",
    "X66n1296_013:0076c06": "自看。山曰我祇圖遮眼。僧曰某甲學和尚得麼。山曰。",
    "X66n1296_013:0076c07": "你若看。牛皮也須穿。",
    "X66n1296_013:0076c08": "長慶稜云。眼有何過。",
    "X66n1296_013:0076c09": "報慈遂云。且道長慶會藥山意不會藥山意。",
    "X66n1296_013:0076c10": "雪竇宗云。真心不動。教海澄明。得用如如。義天炳",
    "X66n1296_013:0076c11": "煥。正恁麼時。且道是經是眼。若向者裏見得徹。更",
    "X66n1296_013:0076c12": "不用循行數墨逐妄迷真。其或未然。牛皮穿透猶",
    "X66n1296_013:0076c13": "自可。髑髏徧野幾人知。",
    "X66n1296_013:0076c14": "藥山晚參不點燈。乃埀語曰。我有一句子。待特牛生",
    "X66n1296_013:0076c15": "兒即向汝道。時有僧出曰。特牛生兒也。祇是和尚不",
    "X66n1296_013:0076c16": "道。山喚侍者將燈來。僧便抽身入眾。",
    "X66n1296_013:0076c17": "洞山价因雲巖舉乃云。者僧却會。只是不肯禮拜。",
    "X66n1296_013:0076c18": "清凉欽云。當時不要索燈。但問他道生底是特牛",
    "X66n1296_013:0076c19": "兒牸牛兒。又代云。雙生也。",
    "X66n1296_013:0076c20": "投子青云。且道甚處是者僧會處。若道得堪與者",
    "X66n1296_013:0076c21": "僧雪屈。道不得却被藥山瞞。",
    "X66n1296_013:0076c22": "浮山遠云。我有一句子。待無舌人問即道。",
    "X66n1296_013:0076c23": "昭覺勤云。藥山垂釣意在鯤鯨。者僧吞鈎三千浪",
    "X66n1296_013:0076c24": "激。洞山正眼千里同風。法燈重整旗鎗再裝甲冑。",
    "X66n1296_013:0077a01": "雖然如是。山僧即不然。我有一句子威音王已前",
    "X66n1296_013:0077a02": "與諸人道了也。或有問明頭合暗頭合。只對他道",
    "X66n1296_013:0077a03": "龍得水時添意氣。虎逢山勢長威獰。",
    "X66n1296_013:0077a04": "黃龍震云。會麼。如人暗中書字。字雖不成文彩已",
    "X66n1296_013:0077a05": "彰。文彩既彰。點燈為甚不見。不見道賊是小人智",
    "X66n1296_013:0077a06": "過君子。",
    "X66n1296_013:0077a07": "雲居莊云。大小藥山龍頭蛇尾。者僧只知捉月不",
    "X66n1296_013:0077a08": "覺水深。大眾。特牛生兒也。山僧向汝道。問將一句",
    "X66n1296_013:0077a09": "來。",
    "X66n1296_013:0077a10": "洞山瑩云。藥山要此話行。抝直作曲。者僧看孔著",
    "X66n1296_013:0077a11": "楔。快便難逢。仔細看來。大家不了。洞山亦有一句",
    "X66n1296_013:0077a12": "子。待露柱生兒即向你道。或有僧出云露柱生兒",
    "X66n1296_013:0077a13": "也祗是和尚不道。但向道我也情知你在鬼窟裏",
    "X66n1296_013:0077a14": "作活計。",
    "X66n1296_013:0077a15": "天井新云。藥山機上生機。者僧巧上生巧。洞山陣",
    "X66n1296_013:0077a16": "後開旗。還未輸他一半。若非法燈怎見汗馬功高。",
    "X66n1296_013:0077a17": "畢竟如何。若不同牀睡。焉知被底穿。",
    "X66n1296_013:0077a18": "一指孚云。藥山與者僧既有諸方老宿批判分明。",
    "X66n1296_013:0077a19": "且置而勿論。我要問諸昆仲。畢竟喚甚麼作一句",
    "X66n1296_013:0077a20": "子。不許依模拉樣。別道看。速道速道。",
    "X66n1296_013:0077a21": "藥山因化主到甘贄行者家。甘問甚處來。主曰藥山",
    "X66n1296_013:0077a22": "來。甘曰還將得藥來麼。主曰行者有甚麼病。甘遂捨",
    "X66n1296_013:0077a23": "銀兩錠。主得銀便歸納疏。山問子歸何速。主舉前話。",
    "X66n1296_013:0077a24": "山曰子著賊了也。速送還伊。主乃送還。甘曰原來山",
    "X66n1296_013:0077b01": "頭有人。遂益金施之。",
    "X66n1296_013:0077b02": "同安顯云。早知行者與麼問。終不道藥山來。",
    "X66n1296_013:0077b03": "雪峰空云。藥山老漢亦自膽小。若是雪峰即便收",
    "X66n1296_013:0077b04": "下。何故。且教甘贄者漢疑三十年。",
    "X66n1296_013:0077b05": "寶壽方云。藥山雖辨來風。怎奈行者肘後有符。不",
    "X66n1296_013:0077b06": "惟者僧著賊。藥山著賊猶甚。若是山僧。當時待化",
    "X66n1296_013:0077b07": "主舉話了。便命知事收入庫司。上簿某日收甘贄",
    "X66n1296_013:0077b08": "行者買藥銀貳錠。看他行者性命落在山僧手裏。",
    "X66n1296_013:0077b09": "天童忞云。甘贄將蝦釣鱉。化主貪餌忘鈎。藥山亡",
    "X66n1296_013:0077b10": "羊而後補牢。得失未免相半。同安云早知行者恁",
    "X66n1296_013:0077b11": "麼問。終不道藥山來。雖有入地之謀。且無衝天之",
    "X66n1296_013:0077b12": "計。廣潤若作供養主。當時一喝便行。管取行者疑",
    "X66n1296_013:0077b13": "著半生。",
    "X66n1296_013:0077b14": "菩提密云。貪他一粒米。失却半年糧。化主立地死",
    "X66n1296_013:0077b15": "去。至今活不得。若是山僧。待問還帶得藥來麼。但",
    "X66n1296_013:0077b16": "向道是何心行。行者若出銀兩錠。好道貧道從來",
    "X66n1296_013:0077b17": "不經手。居士須自送去始得。惜乎者僧眉眼不[目*掌]。",
    "X66n1296_013:0077b18": "累他二老。藥山雖是賊識賊。但不合放過者僧。致",
    "X66n1296_013:0077b19": "令走使不已玷辱家聲。",
    "X66n1296_013:0077b20": "崆峒慈云。大小藥山太殺拖泥帶水。當時待渠納",
    "X66n1296_013:0077b21": "疏舉話。便好與本分草料。不惟使者僧向後別有",
    "X66n1296_013:0077b22": "生涯。亦且令甘贄行者疑殺有分。",
    "X66n1296_013:0077b23": "龍唐柱云。我若作化主。待他施銀兩錠。復伸手曰",
    "X66n1296_013:0077b24": "行者還要再服兩三劑始得。管取傾囊以施。命根",
    "X66n1296_013:0077c01": "依舊在我手裏。",
    "X66n1296_013:0077c02": "白巖符云。甘贄道原來山頭有人遂益金施之。藥",
    "X66n1296_013:0077c03": "山老漢在者裏十分喫虧。古今諸老更無有一個",
    "X66n1296_013:0077c04": "知利害者。我若作藥山。見化主舉甘贄恁麼話了。",
    "X66n1296_013:0077c05": "直把化主打三十痛棒擯出山門。",
    "X66n1296_013:0077c06": "鄧州丹霞天然禪師(青二石頭遷嗣)因過慧林寺值凝寒。乃",
    "X66n1296_013:0077c07": "取木佛燒火向。院主呵曰何得燒我木佛。霞以杖撥",
    "X66n1296_013:0077c08": "灰曰吾燒取舍利。院曰木佛何有舍利。霞曰既無舍",
    "X66n1296_013:0077c09": "利更請兩尊來燒。院主自後眉鬚墮落。",
    "X66n1296_013:0077c10": "投子青云。不會作客。勞煩主人。",
    "X66n1296_013:0077c11": "大寧寬因僧問。丹霞燒木佛為甚麼院主眉鬚墮",
    "X66n1296_013:0077c12": "落。寬云賊不打貧家兒。",
    "X66n1296_013:0077c13": "保寧勇云。院主眉鬚墮落即且置。丹霞眉毛還在",
    "X66n1296_013:0077c14": "也無。若也見得。與古佛同參。若也不見。切忌撥無",
    "X66n1296_013:0077c15": "因果。",
    "X66n1296_013:0077c16": "寶峰文云。丹霞燒木佛。院主眉鬚落。驀拈拄杖云。",
    "X66n1296_013:0077c17": "不是木佛。擲杖云。誰敢燒你。擬即眉鬚墮落。不擬",
    "X66n1296_013:0077c18": "又且如何。高聲云。行者拈起拄杖。",
    "X66n1296_013:0077c19": "天童華云。諸方商量道院主忽起疑心以致斯禍。",
    "X66n1296_013:0077c20": "殊不知院主買鐵得金一場富貴。",
    "X66n1296_013:0077c21": "雲峰璿因僧問丹霞燒木佛為甚院主眉鬚墮落。",
    "X66n1296_013:0077c22": "峰云一人傳虗萬人傳實。僧云與麼則不落也。峰",
    "X66n1296_013:0077c23": "云兩重公案。僧云學人未曉特申請益。峰云筠袁",
    "X66n1296_013:0077c24": "虔吉頭上插筆。",
    "X66n1296_013:0078a01": "靈隱嶽云。大小丹霞向深村裏失却一隻眼。院主",
    "X66n1296_013:0078a02": "也是如虫禦木偶爾成文。",
    "X66n1296_013:0078a03": "高峰妙云。丹霞燒木佛。為寒所逼豈有他哉。院主",
    "X66n1296_013:0078a04": "眉鬚墮落。偶爾成文何足疑矣。若作佛法商量。管",
    "X66n1296_013:0078a05": "取入地獄如箭射。",
    "X66n1296_013:0078a06": "福嚴容云。丹霞通身是個大火聚。不惟呵他眉鬚",
    "X66n1296_013:0078a07": "墮落。設使讚他亦當眉鬚墮落。為什麼聻。丈夫造",
    "X66n1296_013:0078a08": "就。不落凡調。",
    "X66n1296_013:0078a09": "天童忞云。丹霞燒木佛向火。犀因翫月紋生角。院",
    "X66n1296_013:0078a10": "主眉鬚墮落。象被雷驚花入牙。驀拈拄杖畫一畫",
    "X66n1296_013:0078a11": "云。不得動著。動著三十棒。",
    "X66n1296_013:0078a12": "黃檗琦云。丹霞迸出星火。非但帶累院主。直得盡",
    "X66n1296_013:0078a13": "大地人眉鬚墮落。何故。寒則普天寒。熱則普天熱。",
    "X66n1296_013:0078a14": "神鼎澤云。人人盡道院主落却眉鬚。殊不知丹霞",
    "X66n1296_013:0078a15": "打失鼻孔。喝。者裏動著一莖毛。雖是善因還招惡",
    "X66n1296_013:0078a16": "果。",
    "X66n1296_013:0078a17": "金粟元云。丹霞燒木佛。無端無端。院主墮鬚眉。生",
    "X66n1296_013:0078a18": "受生受。雖然彼此分明。未免使人胡猜亂卜。拈拄",
    "X66n1296_013:0078a19": "杖云。木佛在者裏。卓一卓云。燒却了也。乃擲下云。",
    "X66n1296_013:0078a20": "大家照顧眉毛好。",
    "X66n1296_013:0078a21": "南山寶云。丹霞燒木佛。為甚麼院主眉鬚墮落。若",
    "X66n1296_013:0078a22": "人撿點得出。禍不入慎家之門。",
    "X66n1296_013:0078a23": "演教泐云。丹霞移花兼蝶至。院主買石得雲饒。雖",
    "X66n1296_013:0078a24": "然如是。不因紫陌花開早。怎得黃鸝下柳梢。",
    "X66n1296_013:0078b01": "丹霞一日訪龐居士。門逢女子靈照洗菜次。霞問居",
    "X66n1296_013:0078b02": "士在否。照放下菜籃斂手而立。霞再問居士在否。照",
    "X66n1296_013:0078b03": "提籃便行。霞遂回。須臾居士外歸。照乃舉似前話。士",
    "X66n1296_013:0078b04": "曰丹霞在麼。照曰去也。士曰赤土塗牛奶。",
    "X66n1296_013:0078b05": "溈山哲云。大小丹霞被女子勘破。山僧若作丹霞。",
    "X66n1296_013:0078b06": "待他提籃便行但與呵呵大笑。他若問長老笑個",
    "X66n1296_013:0078b07": "甚麼。却向道不是冤家不聚頭。",
    "X66n1296_013:0078b08": "昭覺勤云。丹霞從苗辨地。靈照因語識人。放下菜",
    "X66n1296_013:0078b09": "籃。當處發生。提起菜籃。隨處滅盡。居士云赤土塗",
    "X66n1296_013:0078b10": "牛奶。屋裏販揚州。且道畢竟如何。各自散去。免增",
    "X66n1296_013:0078b11": "話會。",
    "X66n1296_013:0078b12": "灜山誾云。龐公若無後語。幾乎被靈照喪却家風。",
    "X66n1296_013:0078b13": "只如道赤土塗牛奶。意作麼生。不令蜂蝶誤。錯認",
    "X66n1296_013:0078b14": "隔墻花。",
    "X66n1296_013:0078b15": "天界盛云。灜山蹉過古人。龐公雖是沒牙大蟲。其",
    "X66n1296_013:0078b16": "爪甚利。靈照如鸞鳳冲霄。隱顯莫測。故於丹霞處",
    "X66n1296_013:0078b17": "明露秋光。於龐公處暗藏春色。",
    "X66n1296_013:0078b18": "愚菴盂云。維摩會上散花天女與舍利弗用盡神",
    "X66n1296_013:0078b19": "力。顯個不思議解脫法門。不如靈照一個菜籃。十",
    "X66n1296_013:0078b20": "八代先靈同受供養。丹霞只見菜籃。惜乎不見居",
    "X66n1296_013:0078b21": "士。靈照若不是箇菜籃。何處覓他父親。居士曰赤",
    "X66n1296_013:0078b22": "土塗牛奶。非此一論。",
    "X66n1296_013:0078b23": "白巖符云。只者女子也有權有實有照有用。固不",
    "X66n1296_013:0078b24": "媿為龐家男女。然祇顧向外禦敵。又豈知自家屋",
    "X66n1296_013:0078c01": "裏失却了八鈷金釵。當時問丹霞在麼。何不向道",
    "X66n1296_013:0078c02": "靈照今日罪過。乃云去也。蒼天蒼天。者裏若便放",
    "X66n1296_013:0078c03": "過。那裏見甚龐公。雖然。也只是就地彈死雀。",
    "X66n1296_013:0078c04": "丹霞問僧甚麼處宿。曰山下宿。霞曰甚麼處喫飯。曰",
    "X66n1296_013:0078c05": "山下喫飯。霞曰將飯與闍黎喫的人還具眼也無。僧",
    "X66n1296_013:0078c06": "無對。",
    "X66n1296_013:0078c07": "長慶稜問保福云。將飯與人喫。報恩有分。為甚不",
    "X66n1296_013:0078c08": "具眼。福云施者受者二俱瞎漢。慶云盡其機來還",
    "X66n1296_013:0078c09": "成瞎否。福云道某甲瞎得麼。",
    "X66n1296_013:0078c10": "報慈遂徵云。且道長慶明丹霞意。為復自用家財。",
    "X66n1296_013:0078c11": "芭蕉徹云。各具一得一失。又代僧云。爭不足。讓有",
    "X66n1296_013:0078c12": "餘。又代霞云。施受俱無利益。",
    "X66n1296_013:0078c13": "汾陽昭代僧云。若不上山怎識和尚。",
    "X66n1296_013:0078c14": "保寧永代僧云。今日被和尚勘破。",
    "X66n1296_013:0078c15": "天童華云。丹霞既已龍頭蛇尾。長慶保福只得將",
    "X66n1296_013:0078c16": "錯就錯。雖然二三老宿要且不知者僧落處。具擇",
    "X66n1296_013:0078c17": "法眼者試請辨看。",
    "X66n1296_013:0078c18": "龍池傳代僧撫掌呵呵大笑云。勘破了也。",
    "X66n1296_013:0078c19": "龍池微云。丹霞幸是問著者僧。若問著個作家。管",
    "X66n1296_013:0078c20": "取頭破腦裂。長慶保福雖善酬唱。也是盲人摸象",
    "X66n1296_013:0078c21": "難為旁觀。諸禪德。龍池恁麼批判。且道意在於何。",
    "X66n1296_013:0078c22": "試定當看。",
    "X66n1296_013:0078c23": "大覺昇云。丹霞長慶保福總須喫棒。獨許者僧出",
    "X66n1296_013:0078c24": "一頭地。何故。不見道端坐受供養。施主常安樂。",
    "X66n1296_013:0079a01": "平田本代僧云。與和尚一般。待丹霞眼目定動。便",
    "X66n1296_013:0079a02": "與掀倒禪牀。",
    "X66n1296_013:0079a03": "丹霞因去馬祖處。路逢一老人與一童子。霞問公住",
    "X66n1296_013:0079a04": "何處。老人曰上是天下是地。霞曰忽遇天崩地陷又",
    "X66n1296_013:0079a05": "作麼生。老人曰蒼天蒼天。童子噓一聲。霞曰非父不",
    "X66n1296_013:0079a06": "生其子。老人與童子便入山去。",
    "X66n1296_013:0079a07": "正覺顯云。上天下地不妨聰明。蒼天蒼天隨語生",
    "X66n1296_013:0079a08": "解。是父是子褒貶分明。噓一聲却較些子。",
    "X66n1296_013:0079a09": "天目律云。丹霞者漢向老人手裏納敗闕。末後雖",
    "X66n1296_013:0079a10": "解道非父不生其子。也是破皮鞋硬爭。當時見道",
    "X66n1296_013:0079a11": "上是天下是地。何不向道者野狐精原來只在者",
    "X66n1296_013:0079a12": "裏。老人童子雖有裂土分茆之作。也只得拱手歸",
    "X66n1296_013:0079a13": "降。",
    "X66n1296_013:0079a14": "丹霞問龐公。昨日相見何似今日。公曰如法舉昨日",
    "X66n1296_013:0079a15": "事來作個宗眼。霞曰祇如宗眼還著得龐公麼。公曰",
    "X66n1296_013:0079a16": "我在你眼裏。霞曰某甲眼窄何處安身。公曰。是眼何",
    "X66n1296_013:0079a17": "窄。是身何安。霞休去。公曰更道取一句便得此話圓。",
    "X66n1296_013:0079a18": "霞亦不對。公曰就中者一句無人道得。",
    "X66n1296_013:0079a19": "昭覺勤云。是眼何窄是身何安。昨日今日事無兩",
    "X66n1296_013:0079a20": "般。淮南兩浙秋熱春寒。恁麼會得也太無端。三十",
    "X66n1296_013:0079a21": "年後莫受人瞞。",
    "X66n1296_013:0079a22": "保寧茂云。機不離位墮在毒海。丹霞休去可謂力",
    "X66n1296_013:0079a23": "敵勢均。惜乎不能圓却此話。大似弓折箭盡。者裏",
    "X66n1296_013:0079a24": "則不然。昨日事拈向一邊。今日事不用舉著。明日",
    "X66n1296_013:0079b01": "事還有人道得麼。若也道得。宗通眼活。著得千百",
    "X66n1296_013:0079b02": "個龐公。若道不得。莫道丹霞眼窄無處安身。直饒",
    "X66n1296_013:0079b03": "通身是眼八面四方。未免一時穿却。",
    "X66n1296_013:0079b05": "宗門拈古彚集卷第十三"
}