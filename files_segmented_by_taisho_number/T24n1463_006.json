{
    "T24n1463_006:0830c17": "毘尼母經卷第六",
    "T24n1463_006:0830c19": "失譯人名今附秦錄",
    "T24n1463_006:0830c20": "「若有比丘欲捨房餘行，應先掃除房內塗治令",
    "T24n1463_006:0830c21": "淨，擗疊敷具，以床遠壁，安敷具床上，好者",
    "T24n1463_006:0830c22": "著下惡者覆上。二種敷具如上應廣知。去時",
    "T24n1463_006:0830c23": "應白和尚阿闍梨，若聽應去，不聽當住。",
    "T24n1463_006:0830c24": "若過十臘有勝法事必能利益者，和尚阿闍",
    "T24n1463_006:0830c25": "梨雖不聽去，自往無過。若去時，出寺外應望去",
    "T24n1463_006:0830c26": "處方所，復應籌量行伴中同行、不中同行？若",
    "T24n1463_006:0830c27": "欲過國邏被破取稅物而去者不中共伴，若",
    "T24n1463_006:0830c28": "盜賊人不中同伴，若有不信邪見亦不中共",
    "T24n1463_006:0830c29": "伴。如是眾多，今總說二三。復應思惟，同寺共",
    "T24n1463_006:0831a01": "結伴至道中，若有病痛能相料理不？若先知",
    "T24n1463_006:0831a02": "心必應好者可共去，若未相知可待後好伴。",
    "T24n1463_006:0831a03": "復更思惟，此同行伴，如我心中欲有所作共",
    "T24n1463_006:0831a04": "同不？復應思惟，其人威儀常能攝不？非是懈",
    "T24n1463_006:0831a05": "怠人不？此人於我為利為衰？為可信不可信？",
    "T24n1463_006:0831a06": "若共行時為苦為樂？復應思惟，從本已來為",
    "T24n1463_006:0831a07": "有病也為無病也？為健不健？或至道中不相",
    "T24n1463_006:0831a08": "捨不？如是籌量進路，是名去者。「寺中上座去",
    "T24n1463_006:0831a09": "時，所住房內先自料理，然後應囑年少比丘：",
    "T24n1463_006:0831a10": "『後時當料理此房如我在時。』復次上座囑法，",
    "T24n1463_006:0831a11": "從布薩說戒乃至一切分處是也。如是囑已，",
    "T24n1463_006:0831a12": "然後出寺去至寺外。復問同行比丘：『汝等",
    "T24n1463_006:0831a13": "衣鉢乃至一切自隨之物無所忘不？』復兼誡",
    "T24n1463_006:0831a14": "勅：『諸比丘今當共行，汝等時言少語守攝諸",
    "T24n1463_006:0831a15": "根，路中處處若有見者，皆令歡喜發其善心。』",
    "T24n1463_006:0831a16": "諸同行下座聞上座所說誡勅，皆叉手合掌",
    "T24n1463_006:0831a17": "胡跪對曰：『如所教勅歡喜奉行。』此諸比丘隨",
    "T24n1463_006:0831a18": "路行時，下座常應恭敬讚歎上座，前後圍遶",
    "T24n1463_006:0831a19": "而行。處處若有住止發時，上座應遍看無遺",
    "T24n1463_006:0831a20": "落物不？若有者應語令取。又復上座道中行",
    "T24n1463_006:0831a21": "法，下座在前、上座在後。復語諸下座：『各自攝",
    "T24n1463_006:0831a22": "心莫令散亂。』若道中下座得病，上座應為說",
    "T24n1463_006:0831a23": "法令善心相續，雖有急難因緣不得捨去。道",
    "T24n1463_006:0831a24": "中行時，下座若有難事，上座應助料理：一父",
    "T24n1463_006:0831a25": "母難、二兄弟姊妹難、三六親難、四國王大臣",
    "T24n1463_006:0831a26": "難、五盜賊難、六野獸難，上座盡其筋力令",
    "T24n1463_006:0831a27": "得脫難。若自力不能者，應到聚落郡縣城邑",
    "T24n1463_006:0831a28": "有僧伽藍處國人所重有德比丘所，乃至篤",
    "T24n1463_006:0831a29": "信婆羅門諸檀越大臣所，語令料理。若得脫",
    "T24n1463_006:0831b01": "者善；若不脫，應躬自詣國王門前營理，使得",
    "T24n1463_006:0831b02": "解脫、莫使受苦。「若比丘非時入聚落，應白和",
    "T24n1463_006:0831b03": "尚阿闍梨語比坐而入，是名入聚落法。「非時",
    "T24n1463_006:0831b04": "集會者，除食時食粥時飲甜漿時，是餘一切",
    "T24n1463_006:0831b05": "作法事時，如法如毘尼如佛教，是名非時集。",
    "T24n1463_006:0831b06": "若非時諸比丘集，此中有上座，上座應問：『諸",
    "T24n1463_006:0831b07": "大德！何故僧非時集？』諸比丘答曰：『有如此等",
    "T24n1463_006:0831b08": "法事應當作故集。』上座應作羯磨，若白一",
    "T24n1463_006:0831b09": "若白二若白四。是名非時上座集法。「復有二",
    "T24n1463_006:0831b10": "種聚會：一眾竟夜說經論議、二眾默然端坐",
    "T24n1463_006:0831b11": "禪思。「復有五日一會法。會時有上中下三眾",
    "T24n1463_006:0831b12": "盡集，集已皆斂容整服端身靜坐，兼復各相",
    "T24n1463_006:0831b13": "恭敬。威儀法則觀者無厭，能生人善心。此是",
    "T24n1463_006:0831b14": "五日聚會法。聽者攝心在法更無餘緣，若說",
    "T24n1463_006:0831b15": "法者脫有忘誤，聽眾應各自憶之。若無忘誤，",
    "T24n1463_006:0831b16": "不中嫌呵言豐義滯，於法及說法者，皆應恭",
    "T24n1463_006:0831b17": "敬如奉帝釋，不應自輕及輕法師。於智慧人",
    "T24n1463_006:0831b18": "所說法中不應散亂，定心而聽，念念相續莫",
    "T24n1463_006:0831b19": "令有間。聽法時內心應立五德：一未曾聞法",
    "T24n1463_006:0831b20": "今始得聞；二已曾聞法還令通利；三斷我疑",
    "T24n1463_006:0831b21": "心；四正我所見；五增長淨心，是為內五德。此",
    "T24n1463_006:0831b22": "事增一阿含中應廣知。聞法有九利益：一生",
    "T24n1463_006:0831b23": "信心；二因信心歡喜；三歡喜愛樂；四捨貪求",
    "T24n1463_006:0831b24": "利養聽法無疑；五正見成就；六斷無明智慧",
    "T24n1463_006:0831b25": "心生；七斷心上纏縛；八於四聖諦中得法眼",
    "T24n1463_006:0831b26": "淨；九於五陰中得苦空無常無我觀，得此觀",
    "T24n1463_006:0831b27": "已內心踊躍，信心轉深不可爼壞，得離煩惱",
    "T24n1463_006:0831b28": "證涅槃道受解脫樂。以是義故應至心聽法。",
    "T24n1463_006:0831b29": "「法會座中若有上座，應先須臾靜坐，靜坐竟",
    "T24n1463_006:0831c01": "當自為大眾略說少法。說已觀此眾中有七",
    "T24n1463_006:0831c02": "能者，上座當自請為大眾說法。上座復應觀，",
    "T24n1463_006:0831c03": "此法師所說法次第義味及與才辯，此文句",
    "T24n1463_006:0831c04": "不前後顛倒不？義相應不？文及義次第相續",
    "T24n1463_006:0831c05": "不斷絕不？並才了了不？所說與三藏合不？",
    "T24n1463_006:0831c06": "復觀法師說法稱眾情不？若所說文句及義",
    "T24n1463_006:0831c07": "不合三藏，乃至言說不了了者，不得譏嫌。上",
    "T24n1463_006:0831c08": "座應當語說法者：『可略說法。眾中法師眾多，",
    "T24n1463_006:0831c09": "皆欲令說。』若法師所說文句次第義理亦善，",
    "T24n1463_006:0831c10": "乃至所說才辯了了，合三藏經、稱大眾心。上",
    "T24n1463_006:0831c11": "座先應勞謝法師稱讚微妙，大眾亦應同共",
    "T24n1463_006:0831c12": "讚嘆隨喜。此座中有篤信檀越，上座應當廣",
    "T24n1463_006:0831c13": "為說聽法因緣所得利益，令增進善心轉固",
    "T24n1463_006:0831c14": "不退。於此座中有比丘，欲為四眾說法者，不",
    "T24n1463_006:0831c15": "得直爾而說。先語比坐，比坐比丘復當向上",
    "T24n1463_006:0831c16": "座說。上座不得輒聽說法，要先觀其所知德",
    "T24n1463_006:0831c17": "行。若必能者，上座應當於大眾前請其說法；",
    "T24n1463_006:0831c18": "若知才不任，默然置之。若有外道來至會中",
    "T24n1463_006:0831c19": "欲壞正法者，上座應當與往返論議而降伏",
    "T24n1463_006:0831c20": "之，如法如毘尼如佛教示其義趣。有如此之",
    "T24n1463_006:0831c21": "德，名會中上座。若說法者持波羅提木叉，自",
    "T24n1463_006:0831c22": "攝身口意善行三業，奉和尚阿闍梨奉上座，",
    "T24n1463_006:0831c23": "如上文中所說，此人當成就四念處法，於微",
    "T24n1463_006:0831c24": "罪中生大怖想。應善學如是隨順行法。若我",
    "T24n1463_006:0831c25": "所說戒行，必令前人而信受之。受法以耳聽",
    "T24n1463_006:0831c26": "者，心緣不散如聞而行，是名為受。我若說",
    "T24n1463_006:0831c27": "慧、若說定、若說涅槃，應聽受之。善攝耳根莫",
    "T24n1463_006:0831c28": "著餘音，若我所說必欲令解。",
    "T24n1463_006:0831c29": "「復次說法比丘，先自行阿練若行，復讚歎阿",
    "T24n1463_006:0832a01": "練若行，若我說阿練若行，當攝耳根而善聽",
    "T24n1463_006:0832a02": "採。敢有所說必欲令解，乞食乃至三衣說法，",
    "T24n1463_006:0832a03": "說者應自行之。復應讚歎乞食乃至三衣，復",
    "T24n1463_006:0832a04": "教人行亦教人讚歎，若我有所說乞食乃至",
    "T24n1463_006:0832a05": "三衣，應善攝耳而聽受用，我今所說必欲令",
    "T24n1463_006:0832a06": "解。「復次說法比丘應當籌量大眾，應說何法",
    "T24n1463_006:0832a07": "而得受解？眾若應聞深法當為說深法、應聞",
    "T24n1463_006:0832a08": "淺者為說淺法，不益前人名為惡說。何故不",
    "T24n1463_006:0832a09": "益前人？聞此淺法，不欲聽聞、不求取解。何者",
    "T24n1463_006:0832a10": "名為深法？論持戒、論定、論慧、論解脫、論解脫",
    "T24n1463_006:0832a11": "知見、論十二因緣乃至論涅槃，是名深法。應",
    "T24n1463_006:0832a12": "聞深者說如是法，樂欲聽聞、思求取解，是名",
    "T24n1463_006:0832a13": "為益。若樂淺者應為說淺。何者是淺法？論持",
    "T24n1463_006:0832a14": "戒、論布施、論生天論。若眾樂淺為說深，不樂",
    "T24n1463_006:0832a15": "聽聞、不求受解，不益前人，是名惡說。淺者為",
    "T24n1463_006:0832a16": "說淺法，利益故名為善說。「復次若說法比丘，",
    "T24n1463_006:0832a17": "應知義文句男女之音，復能善巧方便說法，",
    "T24n1463_006:0832a18": "如其所知令前人解。復應善知文句義味次",
    "T24n1463_006:0832a19": "第，前後不相間雜。若巧說者，乃至微法，能令",
    "T24n1463_006:0832a20": "前人而趣向之，乃至最後行者。所以言最後",
    "T24n1463_006:0832a21": "行者，最後有二種：一者說法最後，名為最後。",
    "T24n1463_006:0832a22": "二者所說法最淺，名為最後。復就人名義，有",
    "T24n1463_006:0832a23": "二種最後：一者如須跋陀羅，最後得道，名為",
    "T24n1463_006:0832a24": "最後。二者如比丘比丘尼，此報身上得阿羅",
    "T24n1463_006:0832a25": "漢，此身亦名最後。「復次說法者欲說法時，應",
    "T24n1463_006:0832a26": "當先觀四眾——比丘、比丘尼、優婆塞、優婆夷眾。",
    "T24n1463_006:0832a27": "若比丘比丘尼，應為說持戒、定、慧、涅槃；若優",
    "T24n1463_006:0832a28": "婆塞優婆夷，應為說持戒、布施、生天乃至清淨",
    "T24n1463_006:0832a29": "法。「復次若說法者，應除貪心，不染心、不惡心、",
    "T24n1463_006:0832b01": "不愚癡心、不自輕心、不輕大眾心，應慈心、喜",
    "T24n1463_006:0832b02": "心、利益心、堪忍心、不動心、無惑心，立如此等",
    "T24n1463_006:0832b03": "心應當說法。「復次說法者，不應用餘緣說",
    "T24n1463_006:0832b04": "法。應故說法，以法重難聞，此法是寶是藥",
    "T24n1463_006:0832b05": "能利益人，是以故說。說者應慈心悲心為人",
    "T24n1463_006:0832b06": "說法，乃至一四句能使前人如實解者，於長",
    "T24n1463_006:0832b07": "夜中利益安樂。復作此念：『用此次第滿足句",
    "T24n1463_006:0832b08": "義，令聽眾平等得解。』復次說法比丘，不應眼",
    "T24n1463_006:0832b09": "見利養而生貪心為人說法，不應怖心為人說",
    "T24n1463_006:0832b10": "法。何以故？若怖心為人說法，令身疲頓，兼復",
    "T24n1463_006:0832b11": "所說言不比次、音不辯了。若說法不妙，義亦",
    "T24n1463_006:0832b12": "難解。若庠序安心為人說法，乃至義味皆亦",
    "T24n1463_006:0832b13": "明了。「復次說法比丘，應當次第隨順說法，復",
    "T24n1463_006:0832b14": "應為眾說厭患法、遠離法，當令前人心生歡",
    "T24n1463_006:0832b15": "喜，求於解脫速得涅槃。若說法比丘，復應常",
    "T24n1463_006:0832b16": "念觀身苦空無常無我不淨，莫使有絕。何以",
    "T24n1463_006:0832b17": "故？當得十二念成聖法故。何者十二念？一念",
    "T24n1463_006:0832b18": "成就己身；二念成就他人；三念願得人身；四",
    "T24n1463_006:0832b19": "念生種姓家；五念於佛法中得信心；六念所",
    "T24n1463_006:0832b20": "生處不加其功而得悟法；七念所生處諸根",
    "T24n1463_006:0832b21": "完具；八念值佛世尊出現於世；九念所生處",
    "T24n1463_006:0832b22": "常得說正法；十念願所說法常得久住；十一",
    "T24n1463_006:0832b23": "念願法久住得隨順修行；十二念常得憐愍",
    "T24n1463_006:0832b24": "諸眾生心故。得此十二念具足，必得聖法，是",
    "T24n1463_006:0832b25": "名故說法。從難得法乃至觀身不斷絕，說法",
    "T24n1463_006:0832b26": "者所說法也。",
    "T24n1463_006:0832b27": "「若說法眾中有上座，觀說法者乃至不稱眾",
    "T24n1463_006:0832b28": "情。上座應語說法者：『長老不應作如是說。何",
    "T24n1463_006:0832b29": "以故？有五事因緣為正法作留難，法不得久",
    "T24n1463_006:0832c01": "住隱沒不現。何者為五？一者所誦經文不具",
    "T24n1463_006:0832c02": "足，所習學法不能究盡，所教弟子文不具足，",
    "T24n1463_006:0832c03": "師及弟子所說不了義亦不盡。二者若學習",
    "T24n1463_006:0832c04": "者盡知三藏，文義皆具所說明了，若不教四",
    "T24n1463_006:0832c05": "部眾弟子者，其身滅已法亦隨滅。三者若僧",
    "T24n1463_006:0832c06": "中上座為眾導首者不修三業，樂營世俗生",
    "T24n1463_006:0832c07": "死中業，其邊所習學徒眾弟子，不修三業、樂",
    "T24n1463_006:0832c08": "營世事，如此徒眾能滅正法。四者若有比丘",
    "T24n1463_006:0832c09": "性戾憙瞋不隨人語，聞善聞惡皆生瞋恚，若",
    "T24n1463_006:0832c10": "有國土所重知見比丘，皆捨避去不復往返，",
    "T24n1463_006:0832c11": "是滅法之本。五者若有比丘常喜鬪訟，朋黨",
    "T24n1463_006:0832c12": "相助共諍形勢利養。如此五事能速滅正法。",
    "T24n1463_006:0832c13": "若說法者，語言辯了殊音亦正，所習文句及",
    "T24n1463_006:0832c14": "義皆悉具足，復稱眾情。如此說者，一切大眾",
    "T24n1463_006:0832c15": "皆應稱歎隨喜。復有五法因緣，能令正法不",
    "T24n1463_006:0832c16": "速隱沒：一者所誦習經文句具足，前後次第，",
    "T24n1463_006:0832c17": "所有義味悉能究盡，復教徒眾弟子同己所",
    "T24n1463_006:0832c18": "知。如此人者，能令佛法久住於世。二者廣知",
    "T24n1463_006:0832c19": "三藏文義具足，復能為四部之眾如所解教",
    "T24n1463_006:0832c20": "之。其身雖滅，令後代正法相續不絕。如此人",
    "T24n1463_006:0832c21": "者，能使正法不墜於地。三者僧中若有大德",
    "T24n1463_006:0832c22": "上座為四部所重者，能勤修三業捨營世事，",
    "T24n1463_006:0832c23": "其徒眾弟子遞代相續皆亦如是，此亦復令",
    "T24n1463_006:0832c24": "正法久住。四者若有比丘，其性柔和言無違",
    "T24n1463_006:0832c25": "逆，聞善從之聞惡遠避，若有高才智德者訓",
    "T24n1463_006:0832c26": "誨，其言奉而修行，是亦能令佛法久住。五者",
    "T24n1463_006:0832c27": "若比丘共相和順，不為形勢利養朋黨相助",
    "T24n1463_006:0832c28": "共諍是非。如此五事能令正法流傳不絕。』是",
    "T24n1463_006:0832c29": "名說法中上座。「爾時瓶沙王在樓上，見諸白",
    "T24n1463_006:0833a01": "衣皆相隨而去。王問邊人：『此等諸眾欲詣何",
    "T24n1463_006:0833a02": "處？』諸臣答曰：『外道有說法處，到彼聽法。』王心",
    "T24n1463_006:0833a03": "中自念：『彼此俱聽，何不詣佛聽法？』爾時佛在",
    "T24n1463_006:0833a04": "王舍城。王即到佛所，頭面禮足却坐一面，白",
    "T24n1463_006:0833a05": "佛言：『世尊！外道日日說法，諸白衣輩日日大",
    "T24n1463_006:0833a06": "設供養。弟子意中，願世尊月六齋日聚集",
    "T24n1463_006:0833a07": "沙門講說論議，弟子當作種種供養飯佛及",
    "T24n1463_006:0833a08": "僧兼得聞法。外道自言我法真正，佛若不說",
    "T24n1463_006:0833a09": "法，世人不識正法皆入邪道。』如來以是因緣",
    "T24n1463_006:0833a10": "即集諸比丘，比丘集已默然而坐。諸檀越皆",
    "T24n1463_006:0833a11": "來集已，意欲聽法，語諸比丘。比丘聞已，即白",
    "T24n1463_006:0833a12": "世尊。佛告諸比丘：『聽汝等唄。』唄者，言說之辭。",
    "T24n1463_006:0833a13": "佛雖聽言說，未知說何等法？諸比丘復諮問",
    "T24n1463_006:0833a14": "世尊。佛言：『從修多羅乃至優波提舍，隨意所",
    "T24n1463_006:0833a15": "說。』諸比丘，佛既聽說十二部經，欲示現此義，",
    "T24n1463_006:0833a16": "復有疑心：『若欲次第說文，眾大文多恐生疲",
    "T24n1463_006:0833a17": "厭。若略撰集好辭直示現義，不知如何？』以是",
    "T24n1463_006:0833a18": "因緣具白世尊。佛即聽諸比丘引經中要言",
    "T24n1463_006:0833a19": "妙辭直顯其義。爾時佛聽說法，時有二比丘",
    "T24n1463_006:0833a20": "同一坐中並共說一法。如來聞之即制不聽。",
    "T24n1463_006:0833a21": "爾時會中復有一比丘，去佛不遠立高聲作",
    "T24n1463_006:0833a22": "歌音誦經。佛聞即制不聽用此音誦經，有五",
    "T24n1463_006:0833a23": "事過如上文說。用外道歌音說法，復有五種",
    "T24n1463_006:0833a24": "過患：一者不名自持；二不稱聽眾；三諸天不",
    "T24n1463_006:0833a25": "悅；四語不正難解；五語不巧故義亦難解。是",
    "T24n1463_006:0833a26": "名五種過患。「爾時瓶沙王篤信三寶，若佛及",
    "T24n1463_006:0833a27": "僧有所須者與欲隨意，乃至浴池皆亦如是。",
    "T24n1463_006:0833a28": "瓶沙王晨朝大將人眾詣池欲洗，遙聞池中",
    "T24n1463_006:0833a29": "言語誦經音聲極高。即問邊人：『此是何人？』從",
    "T24n1463_006:0833b01": "者白王：『此是六群比丘。』王即止所將侍從不",
    "T24n1463_006:0833b02": "聽更前，恐驚動沙門。王住極久，比丘浴猶",
    "T24n1463_006:0833b03": "未訖。王不得洗，即迴駕還宮。如是展轉，世尊",
    "T24n1463_006:0833b04": "聞之，即制諸比丘：『從今已去，聽十五日一浴。",
    "T24n1463_006:0833b05": "浴時不聽高聲大語。』是名語法也。",
    "T24n1463_006:0833b06": "「爾時諸比丘聚集一處，意欲繫念思惟不樂",
    "T24n1463_006:0833b07": "言說。佛知諸比丘意，即告言：『聽汝等默然，若",
    "T24n1463_006:0833b08": "繫念思惟、若默然經行，不言定心思義皆亦",
    "T24n1463_006:0833b09": "聽之。』是名不語法也。「養徒眾法應教授，以二",
    "T24n1463_006:0833b10": "事因緣當攝徒眾：一法事攝、二衣食攝，隨力",
    "T24n1463_006:0833b11": "所能攝徒眾多少也。比丘養徒眾，主常應方",
    "T24n1463_006:0833b12": "便教授眷屬，莫令多求。攝令坐禪、誦經、修福，",
    "T24n1463_006:0833b13": "於此三業中應教作種種方便：一教多求法、",
    "T24n1463_006:0833b14": "二教莫捨、三教勤作方便而修習學。復應觀",
    "T24n1463_006:0833b15": "其徒眾，不樂多言不？貪著多言不？於多言",
    "T24n1463_006:0833b16": "中不勤作方便不？復不樂多眠不？不貪著眠",
    "T24n1463_006:0833b17": "不？於眠中不勤求眠緣不？復觀徒眾，不多愛",
    "T24n1463_006:0833b18": "樂在家不？不貪著在家不？不勤求方便多作",
    "T24n1463_006:0833b19": "在家緣不？復應觀徒眾，不多樂聚集調戲歡",
    "T24n1463_006:0833b20": "樂不？於調戲中不貪著不？復不勤方便作調",
    "T24n1463_006:0833b21": "戲緣不？復應觀其徒，眾中誰行如法誰行不",
    "T24n1463_006:0833b22": "如法？若如法者，應加衣食乃至法味數數教",
    "T24n1463_006:0833b23": "授。若不如法者，應語令去，後時脫有改悔心",
    "T24n1463_006:0833b24": "者還聽在眾，供給衣食、教其法味。是名養徒",
    "T24n1463_006:0833b25": "眾法。「比丘眾主入大眾法，應斂容整服端身",
    "T24n1463_006:0833b26": "直視謙言下身恭敬前人，威儀庠序諸根寂",
    "T24n1463_006:0833b27": "靜觀者無厭。入僧之法應修如此德行。眾者，",
    "T24n1463_006:0833b28": "四眾是。四眾中有如法眾、有不如法眾及自",
    "T24n1463_006:0833b29": "己眾。如己所行入大眾法，皆應教徒眾如此",
    "T24n1463_006:0833c01": "入大眾也。是名入大眾法。「比丘作眾主法，在",
    "T24n1463_006:0833c02": "眾中應觀此眾，於坐禪經行默念思惟言辭往",
    "T24n1463_006:0833c03": "返論說經義，樂何等法？若樂言辭論說者，隨",
    "T24n1463_006:0833c04": "習何經，共論其所習，莫違逆之。是名眾主法。",
    "T24n1463_006:0833c05": "眾中上座應觀時人當樂何法，為樂施論？為",
    "T24n1463_006:0833c06": "樂持戒論？為樂生天論？為樂涅槃論？隨眾樂",
    "T24n1463_006:0833c07": "何等論，應為說之。復應觀大眾，於空無相無",
    "T24n1463_006:0833c08": "願法中當樂何等法？隨眾中所宜而為說之。",
    "T24n1463_006:0833c09": "是名眾中說法上座法。「爾時世尊在靜房中",
    "T24n1463_006:0833c10": "思惟：『當為比丘制戒。』因緣如上文中所說。五",
    "T24n1463_006:0833c11": "種說戒亦如上文。比丘至五臘，要誦波羅提",
    "T24n1463_006:0833c12": "木叉使利。比丘說戒因緣如上文廣說。一人",
    "T24n1463_006:0833c13": "布薩、二人三人布薩，如上文說。布薩中所作",
    "T24n1463_006:0833c14": "事皆名羯磨，如上文所說。受安居法，亦如上",
    "T24n1463_006:0833c15": "文安居法。客比丘先語舊住者，若有難緣不",
    "T24n1463_006:0833c16": "聽安居，更餘處求覓，不得強力而住。若安居",
    "T24n1463_006:0833c17": "處好，無檀越可語者，當自立心結安居法。比",
    "T24n1463_006:0833c18": "丘夏安居處，若僧伽藍中、若別波演中、若樹",
    "T24n1463_006:0833c19": "下，應先往看之，有敷具不？此住處無音聲惱",
    "T24n1463_006:0833c20": "亂不？無師子虎狼賊蚊蟲水等難不？此中可",
    "T24n1463_006:0833c21": "得安隱安居竟不？有石窟石籬不？若有者，彼",
    "T24n1463_006:0833c22": "中有草木皆應料理除却之，此石窟中復應",
    "T24n1463_006:0833c23": "塗治。如是廣應知。比丘夏安居時，應自思惟：",
    "T24n1463_006:0833c24": "此處安居飲食如意不？若病患時隨病醫藥",
    "T24n1463_006:0833c25": "可得不？復觀共住者，相隨如意得好共事不？",
    "T24n1463_006:0833c26": "同住者可信不？共住得安隱行道不？若共行",
    "T24n1463_006:0833c27": "住坐臥時不為我作留難不？若病時不棄捨",
    "T24n1463_006:0833c28": "去不？如是籌量眾事，和合已然後安居。復觀",
    "T24n1463_006:0833c29": "大眾中夏安居時，此眾中無有健鬪諍者不？",
    "T24n1463_006:0834a01": "不生我惡心惡語不？不能為我作留難不？復",
    "T24n1463_006:0834a02": "更思惟，如世尊說，夏安居要依波羅提木叉。",
    "T24n1463_006:0834a03": "此眾中有知法解毘尼解摩得勒伽藏不？莫使",
    "T24n1463_006:0834a04": "我夏安居中脫有所犯欲除滅之無所趣向。又",
    "T24n1463_006:0834a05": "如世尊說，愚癡無所解者，盡形壽不離依止。",
    "T24n1463_006:0834a06": "復更思惟，此眾中有僧如父母教訓子者不？",
    "T24n1463_006:0834a07": "有名德高遠道俗所敬重者，若我犯罪當詣",
    "T24n1463_006:0834a08": "彼生大慚愧求於懺悔，彼上座為憐愍心故，",
    "T24n1463_006:0834a09": "時時當教授令我不生放逸。如世尊說，破僧",
    "T24n1463_006:0834a10": "大惡，如堅澁苦辛無有樂者。此住處眾中，無",
    "T24n1463_006:0834a11": "有健鬪諍，夏安居中不起破僧因緣事不？當",
    "T24n1463_006:0834a12": "不為我作留難不？如是籌量無留難已，然後",
    "T24n1463_006:0834a13": "受安居。是名欲受安居時籌量法。「諸比丘受",
    "T24n1463_006:0834a14": "安居法，先受安居法竟，然後受房舍敷具。房",
    "T24n1463_006:0834a15": "中應當修補塗治，及所坐床皆應一一料理。",
    "T24n1463_006:0834a16": "夏安居中若無因緣不得餘行。若為因緣者，",
    "T24n1463_006:0834a17": "若為佛為法為僧、為病者，應受七日法出界",
    "T24n1463_006:0834a18": "外，還來此中安居。為飲食利養不得出界外，",
    "T24n1463_006:0834a19": "為鉢為衣為藥為針氈，得受七日法出界外。",
    "T24n1463_006:0834a20": "爾時鉢住王子於佛法中出家，其父王為塔",
    "T24n1463_006:0834a21": "故大設供養，即遣信喚其子：『可來共供養塔。』",
    "T24n1463_006:0834a22": "夏安居中不得出行，以是因緣具白世尊。佛",
    "T24n1463_006:0834a23": "言：『為塔故諸比丘聽受七日法，七日滿還此中",
    "T24n1463_006:0834a24": "安居。』諸比丘夏安居法受七日，七日滿不中",
    "T24n1463_006:0834a25": "過。七日及夜不來到安居處，比丘夏安居法",
    "T24n1463_006:0834a26": "即失。前衣鉢乃至針氈因緣應勤方便，未解",
    "T24n1463_006:0834a27": "者令解、未得者令得、未證者令證。是名受安",
    "T24n1463_006:0834a28": "居法。安居眾中上座，應當問大界標相處所，",
    "T24n1463_006:0834a29": "復問失衣不失衣處所，復應問淨處所，問布",
    "T24n1463_006:0834b01": "薩處所，說戒說法差說法人呪願，差營事人，",
    "T24n1463_006:0834b02": "慰喻營事人，差行籌人，差僧淨人。諸比丘出",
    "T24n1463_006:0834b03": "界外，七日十五日乃至一月，白二羯磨。教授",
    "T24n1463_006:0834b04": "年少比丘，應當自教語、勸人教語。如此等事，",
    "T24n1463_006:0834b05": "皆應夏安居中上座所作。復應巡房看敷具，",
    "T24n1463_006:0834b06": "誰如法受用、誰不如法受用？如法受用者，示",
    "T24n1463_006:0834b07": "教利喜讚其所行。不如法者，應諫令憶念，語",
    "T24n1463_006:0834b08": "言：『長老！應如法受用，不如法受用有五事過",
    "T24n1463_006:0834b09": "患。如來制戒，應憶念此事。』「安居中上座法。若",
    "T24n1463_006:0834b10": "中食時食粥時及飲甜漿時，眾中上座應唱",
    "T24n1463_006:0834b11": "言：『爾許時已過，餘有爾許時在。』若眾中上座",
    "T24n1463_006:0834b12": "行如此等行者，是名僧父母，亦名僧師。是名",
    "T24n1463_006:0834b13": "安居中上座法。「安居比丘自恣時得作一事。",
    "T24n1463_006:0834b14": "一者自恣時說見聞疑罪是也。自恣後得作",
    "T24n1463_006:0834b15": "四事：一解大界。二還結大界。解界有二種因",
    "T24n1463_006:0834b16": "緣：一為大水漂、標相壞、不知處所；二為賊難",
    "T24n1463_006:0834b17": "故諸比丘皆出界外。有此二因緣故須解須",
    "T24n1463_006:0834b18": "結也。三受迦絺那衣。四安居竟受敷具。是事",
    "T24n1463_006:0834b19": "自恣後因緣。「眾者有四眾：比丘眾、比丘尼眾、",
    "T24n1463_006:0834b20": "優婆塞眾、優婆夷眾。復有四眾僧：一凡夫僧、",
    "T24n1463_006:0834b21": "二聖人僧、三慚愧僧、四無慚愧僧。比丘僧者，",
    "T24n1463_006:0834b22": "一二三不成僧，四人成僧，乃至二十人成僧。",
    "T24n1463_006:0834b23": "四人僧者，得作白一白二羯磨，不得自恣、不",
    "T24n1463_006:0834b24": "得受具、不得作阿浮呵那，除此三已，餘一切",
    "T24n1463_006:0834b25": "法事皆得作。五人僧者，得自恣布薩。邊地有",
    "T24n1463_006:0834b26": "律師得受具，中國不得。中國邊地不得作阿",
    "T24n1463_006:0834b27": "浮呵那。二十人僧者，一切法事皆得。十人僧，",
    "T24n1463_006:0834b28": "除阿浮呵那，餘一切法事得作。若四人作法",
    "T24n1463_006:0834b29": "事，少一人，法事不成，名為非法作法事。五人",
    "T24n1463_006:0834c01": "作法事處，少一人，法事不成，名為非法作法",
    "T24n1463_006:0834c02": "事。十人作法事處，少一人，法事不成，名為非",
    "T24n1463_006:0834c03": "法作法事。二十人作法事處，少一人，法事不",
    "T24n1463_006:0834c04": "成，名為非法作法事。是名僧事。「入僧法，從斂",
    "T24n1463_006:0834c05": "容乃至生人善心，如上文中所說。入僧時用",
    "T24n1463_006:0834c06": "心法，如掃󰆠掃地，不見是非普起慈心，應如",
    "T24n1463_006:0834c07": "是心入僧。是名入僧法。",
    "T24n1463_006:0834c08": "「入僧中坐法。入僧中時應恭敬上座，自知坐",
    "T24n1463_006:0834c09": "處所，復不得寬縱多取坐處。若僧中見作非",
    "T24n1463_006:0834c10": "法事欲諫者，恐僧不用其言，可憶識默然而",
    "T24n1463_006:0834c11": "坐。若比丘入僧中時，應籌量僧所作法事，為",
    "T24n1463_006:0834c12": "如法、為不如法？與毘尼相應不相應？若相應",
    "T24n1463_006:0834c13": "者善。若不相應者，有同心如法行毘尼者可",
    "T24n1463_006:0834c14": "共諫之，若無默然而坐。是名入僧中事。",
    "T24n1463_006:0834c15": "「若僧集時，眾中上座應觀中座下座，威儀坐",
    "T24n1463_006:0834c16": "起如法不？不裸露不？若坐不如法，兼有裸露",
    "T24n1463_006:0834c17": "者，上座應當彈指令中下座知。若猶不覺者，",
    "T24n1463_006:0834c18": "應遣使語之。僧中事上座皆應料理。「中座比",
    "T24n1463_006:0834c19": "丘眾中坐時，應觀上座下座坐如法不？衣服",
    "T24n1463_006:0834c20": "自覆形體不？若不如法者，應彈指令知。若猶",
    "T24n1463_006:0834c21": "不覺，應語知法人使往語。上座自知時，語下",
    "T24n1463_006:0834c22": "座言：『長老自知時。』於上座邊應供養恭敬尊",
    "T24n1463_006:0834c23": "重讚歎。是名中座法。",
    "T24n1463_006:0834c24": "「下座眾中坐法。眾坐已定，應看上座中座，坐",
    "T24n1463_006:0834c25": "及衣服如法不？若不如法，應彈指令知。若復",
    "T24n1463_006:0834c26": "不知，亦遣知法人往語：『大德自知時。』於上中",
    "T24n1463_006:0834c27": "座復應供養恭敬尊重讚歎。下座僧中應取",
    "T24n1463_006:0834c28": "水灑地及塗掃令淨，僧浴室中應燃火。佛制",
    "T24n1463_006:0834c29": "下座僧中所應作法皆應作之。是名下座法。",
    "T24n1463_006:0835a01": "從無臘乃至九臘，是名下座。從十臘至十九",
    "T24n1463_006:0835a02": "臘，是名中座。從二十臘至四十九臘，是名上",
    "T24n1463_006:0835a03": "座。過五十臘已上，國王長者出家人所重，是",
    "T24n1463_006:0835a04": "名耆舊長宿。一切僧所行法應學，學淨持戒。",
    "T24n1463_006:0835a05": "淨持戒者，一切佛所制戒皆能受持，無微毫",
    "T24n1463_006:0835a06": "之失，故名持戒得淨戒淨。心戒者，禪戒是",
    "T24n1463_006:0835a07": "也，持心不散得與定合，故名得心戒也。淨",
    "T24n1463_006:0835a08": "慧戒者，守持此慧不令散亂得見四諦，名淨",
    "T24n1463_006:0835a09": "慧戒。一切人若有信心持戒者，應當作心生",
    "T24n1463_006:0835a10": "如是念：『若犯微細戒生於怖心，與重戒無異。』",
    "T24n1463_006:0835a11": "作如是持戒者梵行清淨，所受持波羅提木",
    "T24n1463_006:0835a12": "叉戒亦清淨，一切應修身業口業意業令成",
    "T24n1463_006:0835a13": "就善行，乃至能防身口意不作十惡。是名一",
    "T24n1463_006:0835a14": "切人所行法。",
    "T24n1463_006:0835a15": "「爾時世尊在毘舍離。諸離車子等設食請僧，",
    "T24n1463_006:0835a16": "有種種美食。僧食過多皆患不樂。耆婆醫王",
    "T24n1463_006:0835a17": "觀病處藥，若得浴室此病可差，復欲令祇桓",
    "T24n1463_006:0835a18": "精舍中浴室得立。以是因緣比丘往白世尊。",
    "T24n1463_006:0835a19": "佛聽諸比丘作浴室。浴室法，應壘泥作，若",
    "T24n1463_006:0835a20": "土不可得處用木作之，當以泥塗。此浴室中",
    "T24n1463_006:0835a21": "一壁下燃火令熱，餘壁下敷床洗浴。入浴室",
    "T24n1463_006:0835a22": "洗法。隨上座，須熱當閉戶、須冷當開，下座不",
    "T24n1463_006:0835a23": "得違上座。入浴室洗時，上座應先入，取好床",
    "T24n1463_006:0835a24": "洗浴。此入浴室中洗法，因六群比丘佛制也。",
    "T24n1463_006:0835a25": "又一時比丘共俗人入浴室洗，佛聞之不聽，",
    "T24n1463_006:0835a26": "比丘不得與白衣一時浴室中共洗，若有篤",
    "T24n1463_006:0835a27": "信檀越聽之。後一時諸比丘皆裸身入浴室",
    "T24n1463_006:0835a28": "中共洗，各各相視皆生慚愧。因此展轉乃徹",
    "T24n1463_006:0835a29": "世尊。佛言：『從今已去，不聽裸身共入浴室洗，",
    "T24n1463_006:0835b01": "復不得相洗。若一有衣一無衣，有衣得與無",
    "T24n1463_006:0835b02": "衣者淋水亦得洗之，無衣者不得灌水洗他。",
    "T24n1463_006:0835b03": "若浴室去水遠者，聽浴室中安池水，亦得鑿",
    "T24n1463_006:0835b04": "井。』入浴室洗法如是應廣知。入浴室洗僧中",
    "T24n1463_006:0835b05": "上座，若見浴室中大熱，小開戶令暫冷。復應",
    "T24n1463_006:0835b06": "為入浴室眾僧說洗因緣，洗者不為嚴身淨",
    "T24n1463_006:0835b07": "潔故洗，當為說厭患身法，復為說調伏心法，",
    "T24n1463_006:0835b08": "當生慈心，為令得少欲知足而為說法。復更",
    "T24n1463_006:0835b09": "為說，此澡浴者不為餘緣，但欲令除身中風",
    "T24n1463_006:0835b10": "冷病，得安隱行道故洗。是名浴室中上座所",
    "T24n1463_006:0835b11": "作法用。「共行弟子共宿弟子奉事和尚阿闍",
    "T24n1463_006:0835b12": "梨，和尚阿闍梨畜弟子法，此皆如上文所說。",
    "T24n1463_006:0835b13": "「沙彌法。沙彌得除草淨地、取楊枝取花菓，取",
    "T24n1463_006:0835b14": "來已應白和尚，和尚阿闍梨應當受取受用。",
    "T24n1463_006:0835b15": "沙彌法應知慚愧，應善住奉事師法中、不應",
    "T24n1463_006:0835b16": "懈怠放恣，應當自慎身口卑己敬人，應常樂",
    "T24n1463_006:0835b17": "持戒莫樂調戲，亦不應自恃才力。復莫輕躁，",
    "T24n1463_006:0835b18": "應知慚恥。復不應說無定亂言，敢有言說應",
    "T24n1463_006:0835b19": "庠序合理。常應自知淨不淨法，常應隨逐",
    "T24n1463_006:0835b20": "和尚阿闍梨讀誦經法，一切僧中有所作皆",
    "T24n1463_006:0835b21": "不得違逆。如是廣知。「共伴行時前行比丘法，",
    "T24n1463_006:0835b22": "在前應迴顧看後者，所著衣齊整不？不參差",
    "T24n1463_006:0835b23": "不？不騫縮不？不攝心不？作不威儀行不？若入",
    "T24n1463_006:0835b24": "他家於妙色上不起染心不？若見珍琦異寶",
    "T24n1463_006:0835b25": "不起盜心不？有比丘僧遣比丘到檀越邊懺",
    "T24n1463_006:0835b26": "悔，受使比丘到檀越舍，在前入應作如是語",
    "T24n1463_006:0835b27": "語檀越言：『此比丘眾僧已讁罰竟，可受此比",
    "T24n1463_006:0835b28": "丘懺悔。』是名前行比丘法。所以言前行者，受",
    "T24n1463_006:0835b29": "僧使往先入檀越舍語，名為前行。又復同道",
    "T24n1463_006:0835c01": "來時，僧遣此比丘引道在前到檀越處，亦名",
    "T24n1463_006:0835c02": "在前。",
    "T24n1463_006:0835c03": "「後行比丘應成就五法：一行時不應在前而",
    "T24n1463_006:0835c04": "去。二不得遠在後，要次後而行。三前比丘若",
    "T24n1463_006:0835c05": "是和尚阿闍梨若是上座，其所言說不得違",
    "T24n1463_006:0835c06": "逆，若問行道誦經所修之業，皆應實答不得",
    "T24n1463_006:0835c07": "藏隱，除得禪得聖果。若前有所說善法勝者，",
    "T24n1463_006:0835c08": "應隨喜讚歎。四若有不達忘誤處，應語此處",
    "T24n1463_006:0835c09": "所說不合佛意。夫欲語，不是處者，要屏猥語。",
    "T24n1463_006:0835c10": "五若得如法財及投鉢中所得，皆應為取料",
    "T24n1463_006:0835c11": "理。是名後比丘五德。「若比丘為在家人作師",
    "T24n1463_006:0835c12": "教化作福田者，有五事不得：一不應依此檀",
    "T24n1463_006:0835c13": "越舍止住。二不應繫心貪其利養。三不應為",
    "T24n1463_006:0835c14": "檀越總說法示教利喜，應別教轉修餘法。餘",
    "T24n1463_006:0835c15": "法者，布施持戒受八齋法，如是一一說之。四",
    "T24n1463_006:0835c16": "不得與在家人戲樂共相娛樂。五不得繫心",
    "T24n1463_006:0835c17": "常欲相見。復有五事不得：一若檀越未親舊",
    "T24n1463_006:0835c18": "處，不得強作舊意而往；二復不得求其形勢",
    "T24n1463_006:0835c19": "料理檀越家業；三不得私共檀越竊言；四不",
    "T24n1463_006:0835c20": "中語檀越良時吉日祠祀鬼神；五不得於親",
    "T24n1463_006:0835c21": "舊檀越處過度所求。比丘應成就五法，當為",
    "T24n1463_006:0835c22": "檀越尊重恭敬。何者為五？一者非親舊處不",
    "T24n1463_006:0835c23": "應往返；二不自求形勢料理檀越家業；三不",
    "T24n1463_006:0835c24": "共檀越竊言令他家中生疑；四不教檀越良",
    "T24n1463_006:0835c25": "時吉日祠祀鬼神；五不過度所求。",
    "T24n1463_006:0835c26": "「比丘入檀越家，應成就五法：一入時小語；二",
    "T24n1463_006:0835c27": "斂身口意業；三攝心卑恭而行；四收攝諸",
    "T24n1463_006:0835c28": "根；五威儀庠序發人善心。是名入檀越舍五",
    "T24n1463_006:0835c29": "法用。「比丘有九事：一知檀越心，不應坐說法。",
    "T24n1463_006:0836a01": "若比丘入他舍時，檀越雖為禮拜，知不實",
    "T24n1463_006:0836a02": "生恭敬心者，不應坐。二雖往迎逆，心不慇重",
    "T24n1463_006:0836a03": "亦不應坐。三雖讓令坐，知心不實，亦不應",
    "T24n1463_006:0836a04": "坐。四雖請令坐，安不恭敬處，復不應坐。五設",
    "T24n1463_006:0836a05": "有所說，法言及非法言，心不採錄，亦不應坐。",
    "T24n1463_006:0836a06": "六雖聞有德，不信受之，亦不應坐。七若有所",
    "T24n1463_006:0836a07": "求索，知有甚多而少與者，亦不應坐。八到其",
    "T24n1463_006:0836a08": "舍時，設有美食不施設之而辦麁食，亦不應",
    "T24n1463_006:0836a09": "坐。九雖供給所須，如市易法與，亦不應坐。復",
    "T24n1463_006:0836a10": "有九事，知檀越心應坐說法。一者知有敬心",
    "T24n1463_006:0836a11": "而禮；二知敬心迎逆；三知敬心故請入；四知",
    "T24n1463_006:0836a12": "重心故敷坐處高；五知心受教故，法言及非",
    "T24n1463_006:0836a13": "法言皆攝受用；六知聞其德生信；七知少難",
    "T24n1463_006:0836a14": "得而更得多；八知先有麁食而更為辦細美",
    "T24n1463_006:0836a15": "之食；九知有所欲好心施與。用此九事因緣",
    "T24n1463_006:0836a16": "知檀越心者，應坐為說法。",
    "T24n1463_006:0836a17": "「比丘若入白衣舍時，如月光喻攝心。若入聚",
    "T24n1463_006:0836a18": "落行時，應卑恭慚愧而行，不應高心放逸無",
    "T24n1463_006:0836a19": "有慚愧散亂而行。攝心之法，譬如人足蹈高",
    "T24n1463_006:0836a20": "山懸巖絕嶮方寸之處，念念生怖更無餘念。",
    "T24n1463_006:0836a21": "亦如有人於峻極之處臨於深淵，但生怖心",
    "T24n1463_006:0836a22": "更無餘念。入聚落時攝心不散亦應如此。『諸",
    "T24n1463_006:0836a23": "比丘！汝等攝心入聚落時，如迦葉入聚落行",
    "T24n1463_006:0836a24": "也。』佛問比丘：『汝等入聚落，如月徐行不？有慚",
    "T24n1463_006:0836a25": "愧不？汝自憶念心中所念行不？如高巖深淵",
    "T24n1463_006:0836a26": "喻生怖心不？攝身口意不？令放逸不？汝不",
    "T24n1463_006:0836a27": "如深毛羊入荊棘中隨著而住不？為六塵利",
    "T24n1463_006:0836a28": "養所牽住不？入聚落時如怖畏牢獄枷鎖不？",
    "T24n1463_006:0836a29": "汝入聚落時不生著心，如著弶鹿得脫不？",
    "T24n1463_006:0836b01": "憶念本處不？』是故比丘入聚落時，如上種種",
    "T24n1463_006:0836b02": "喻應行。入聚落時，如蜂採華，不損色香而餌",
    "T24n1463_006:0836b03": "其味。入聚落時，不著色聲香味觸法，但為其",
    "T24n1463_006:0836b04": "善而行聚落。如世尊說：『若有比丘欲入聚落",
    "T24n1463_006:0836b05": "時，生如是念：「檀越所有盡施於我，莫與餘人。",
    "T24n1463_006:0836b06": "願多與我，莫與我少。願施好者，莫與我惡。心",
    "T24n1463_006:0836b07": "恭敬故施，莫不恭敬而與。」作是念已入聚落",
    "T24n1463_006:0836b08": "中，所求種種皆不如願。於所求處皆生退心，",
    "T24n1463_006:0836b09": "愁憂慚愧苦惱不樂。若有比丘，欲入聚落乞",
    "T24n1463_006:0836b10": "時，不作如此念：「檀越所有盡施於我，莫與餘",
    "T24n1463_006:0836b11": "人。願多與我，莫與我少。願施好者，莫與我惡。",
    "T24n1463_006:0836b12": "乃至不恭敬而與。」不作此念入聚落時，所得",
    "T24n1463_006:0836b13": "多少好惡如此等，不生愁憂慚愧苦惱之心。",
    "T24n1463_006:0836b14": "諸比丘！迦葉入聚落時，終不生如此等念。不",
    "T24n1463_006:0836b15": "生此念故，於好惡多少一切事中不生退心。",
    "T24n1463_006:0836b16": "乃至不生苦惱不樂之心。",
    "T24n1463_006:0836b17": "「『汝行時恒常，　　如蜂採花木，",
    "T24n1463_006:0836b18": "所獲好惡中，　　或遲或疾得。",
    "T24n1463_006:0836b19": "如蜂取花味，　　不壞其色香，",
    "T24n1463_006:0836b20": "仙人行世間，　　修善亦如是。",
    "T24n1463_006:0836b21": "彼此不相違，　　正觀其過患，",
    "T24n1463_006:0836b22": "應自觀其身，　　好惡作不作。",
    "T24n1463_006:0836b23": "汝敷具有不？　　家繫縛脫未？",
    "T24n1463_006:0836b24": "猶座而自纏，　　如蠶蟲處繭。』",
    "T24n1463_006:0836b25": "「是故如蜂喻入聚落而行，於六塵不取其味。",
    "T24n1463_006:0836b26": "如空中手無有礙處，入聚落時心無所礙亦",
    "T24n1463_006:0836b27": "應如此。如世尊說告諸比丘：『汝等意謂行何",
    "T24n1463_006:0836b28": "等行，比丘堪為檀越家作師範耶？』比丘即答",
    "T24n1463_006:0836b29": "佛言：『世尊是諸法根本，亦知諸法次第，亦是",
    "T24n1463_006:0836c01": "大醫。唯願世尊為我等解說，諸比丘聞已然",
    "T24n1463_006:0836c02": "後得解。』世尊即時動手於空，告諸比丘言：『此",
    "T24n1463_006:0836c03": "手今空中迴轉無礙無繫縛。諸比丘行世，心",
    "T24n1463_006:0836c04": "無礙無繫縛亦應如此。若人求財者，作心制",
    "T24n1463_006:0836c05": "身然後乃得。若欲求福，繫心苦身後乃得報。",
    "T24n1463_006:0836c06": "若有比丘於好於惡心生平等，見他得利如",
    "T24n1463_006:0836c07": "己所得，心生隨喜。如此比丘堪為世人作師。",
    "T24n1463_006:0836c08": "諸比丘！迦葉入聚落時，不礙不縛不取。欲得",
    "T24n1463_006:0836c09": "利者求利、欲得福者求福。如自己得利歡喜，",
    "T24n1463_006:0836c10": "見他得利歡喜亦復同之。如手空中轉無礙",
    "T24n1463_006:0836c11": "無繫縛。",
    "T24n1463_006:0836c12": "「『若善入聚落，　　衰利心平等，",
    "T24n1463_006:0836c13": "同梵共入聚，　　不生嫉妬心。",
    "T24n1463_006:0836c14": "汝所親識舍，　　無別親舊處，",
    "T24n1463_006:0836c15": "是名師行法。』",
    "T24n1463_006:0836c16": "「比丘入檀越家內所行法，不應調戲、不應自",
    "T24n1463_006:0836c17": "恃憍慢、不應輕躁、不應無忌難所說、不應雜",
    "T24n1463_006:0836c18": "亂無端緒語、不應坐處遠故低身就他共語、",
    "T24n1463_006:0836c19": "復不應相逼坐共談、不應偏蹲危坐、不中大",
    "T24n1463_006:0836c20": "笑而坐。雖執威儀，不應示現有德相貌而坐，",
    "T24n1463_006:0836c21": "不應累髀而坐、不應累膝而坐、不應累脚而",
    "T24n1463_006:0836c22": "坐、不應用手左右撈摸而坐、不應動脚不住",
    "T24n1463_006:0836c23": "而坐，不中大甕器上而坐，不中與比丘尼獨",
    "T24n1463_006:0836c24": "靜房內而坐，不中與女人獨房內坐，不得下",
    "T24n1463_006:0836c25": "處坐為高坐人說法。比丘應一切衰利中常",
    "T24n1463_006:0836c26": "應忍辱，是名入家中比丘坐法。「入家中上座",
    "T24n1463_006:0836c27": "比丘法。上座應知時、知齊量、知己身、知大眾、",
    "T24n1463_006:0836c28": "知人德行高下，應教諸比丘威儀，應為諸白",
    "T24n1463_006:0836c29": "衣如法而說，教令聽法教令讀誦，如是應廣",
    "T24n1463_006:0837a01": "種種教諸善法。呪願時到復應呪願。是名家",
    "T24n1463_006:0837a02": "中上座法。",
    "T24n1463_006:0837a03": "「爾時世尊在舍衛國。憍娑羅國有一住處，眾",
    "T24n1463_006:0837a04": "多比丘欲夏安居。諸比丘共相議言：『我等夏",
    "T24n1463_006:0837a05": "安居中，云何得安隱安樂行道？』復共議言：『欲",
    "T24n1463_006:0837a06": "得安隱行道者，當共作制，不聽有所言說。欲",
    "T24n1463_006:0837a07": "有所須，當用手作相貌索。』夏安居竟，諸比丘",
    "T24n1463_006:0837a08": "相隨到世尊所禮拜問訊。佛見已知而故問：",
    "T24n1463_006:0837a09": "『夏中得安隱歡樂行道不？』諸比丘答世尊言：",
    "T24n1463_006:0837a10": "『得安隱行道。』佛復問言：『汝等共作制限？』答言：",
    "T24n1463_006:0837a11": "『共作不語法限。』佛言：『此作冤家法限共住，",
    "T24n1463_006:0837a12": "乃至是苦云何言樂？從今已後，不聽諸比丘",
    "T24n1463_006:0837a13": "作不語制。』",
    "T24n1463_006:0837a14": "「是眾上座布薩時，若有檀越來，應為說法慰",
    "T24n1463_006:0837a15": "喻。於一座中有比丘，字優波斯那，其性闇鈍",
    "T24n1463_006:0837a16": "不習學三藏，兼言辭訥鈍。僧聚集時有檀越",
    "T24n1463_006:0837a17": "來，不能為說法不能慰勞答謝。檀越心疑，不",
    "T24n1463_006:0837a18": "知眾僧為何緣見慊無所言說？如是展轉世",
    "T24n1463_006:0837a19": "尊聞之，告諸比丘：『從今已去，眾集時，白衣來",
    "T24n1463_006:0837a20": "者，上座應當為說法慰喻。上座若不能者，當",
    "T24n1463_006:0837a21": "語第二上座，上座若不語得罪。若語第二上",
    "T24n1463_006:0837a22": "座，不用其言，亦自得罪。』",
    "T24n1463_006:0837a23": "「比丘行道中，若見同出家人及見白衣，應當",
    "T24n1463_006:0837a24": "問來方所，語言：『善安隱來不？』是名言語法。一",
    "T24n1463_006:0837a25": "時有眾多比丘在路而行，身體疲極意欲止",
    "T24n1463_006:0837a26": "息，心疑不敢。後時往白世尊。佛言：『聽諸比丘",
    "T24n1463_006:0837a27": "遠行之時路邊止息。』",
    "T24n1463_006:0837a28": "「若和尚阿闍梨有所犯，眾僧羯磨驅出羯磨",
    "T24n1463_006:0837a29": "成已，弟子即失依止。若弟子犯事，眾僧羯磨",
    "T24n1463_006:0837b01": "成已，亦失依止。若弟子和尚阿闍梨語言：『從",
    "T24n1463_006:0837b02": "今已去不須我邊住。』心決定者，爾時即失依",
    "T24n1463_006:0837b03": "止。若明相未現，與和尚阿闍梨別，亦失依止。",
    "T24n1463_006:0837b04": "「若比丘僧中有所犯事，僧與讁罰。若此比丘",
    "T24n1463_006:0837b05": "求乞一日假至後日者，上座應聽呵責羯磨、",
    "T24n1463_006:0837b06": "驅出羯磨、發起善心羯磨、實示現羯磨、覆鉢羯",
    "T24n1463_006:0837b07": "磨、不語羯磨。如此羯磨懺悔已，後眾僧與作",
    "T24n1463_006:0837b08": "捨羯磨。是名放捨法。「經行處經行，不得餘處",
    "T24n1463_006:0837b09": "經行。坐禪處坐禪，不得餘處。行時不中生疲",
    "T24n1463_006:0837b10": "厭心、不中生散亂心而行。若經行處地不平",
    "T24n1463_006:0837b11": "者，應當平之莫令高下。爾時世尊在波羅祇",
    "T24n1463_006:0837b12": "國，告侍者那伽波羅：『取吾洗浴衣來。』得已著",
    "T24n1463_006:0837b13": "衣經行。佛經行時，帝釋化作金舍，前禮佛足",
    "T24n1463_006:0837b14": "白世尊言：『願受此金舍經行。』爾時佛在毘舍",
    "T24n1463_006:0837b15": "離經行，六群比丘著革屣隨佛經行。佛言：『弟",
    "T24n1463_006:0837b16": "子法，和尚阿闍梨前著革屣經行，乃至經行",
    "T24n1463_006:0837b17": "處亦不得經行。況吾前著革屣、吾經行處經",
    "T24n1463_006:0837b18": "行耶！』如是廣應知。有行摩那埵比丘，眾僧經",
    "T24n1463_006:0837b19": "行處經行。佛見之即制：『不聽有罪比丘清淨",
    "T24n1463_006:0837b20": "比丘經行處經行。』有比丘露地經行，值天大",
    "T24n1463_006:0837b21": "雨污濕衣盡，愁憂不樂。佛聞已告諸比丘：『聽",
    "T24n1463_006:0837b22": "比丘作經行舍。』比丘在耆闍崛山中露地經",
    "T24n1463_006:0837b23": "行，值天卒風暴雨兼復日熱所逼。佛聞此因",
    "T24n1463_006:0837b24": "緣，聽諸比丘作經行舍。復於一時比丘尼住",
    "T24n1463_006:0837b25": "處，下座比丘尼在上座尼前經行，憍慢自大",
    "T24n1463_006:0837b26": "無恭敬心。六群比丘尼見諸下座尼惱上座",
    "T24n1463_006:0837b27": "亦學，故來上座前經行。以是因緣世尊聞之，",
    "T24n1463_006:0837b28": "不聽下座比丘尼上座前經行，上座尼經行",
    "T24n1463_006:0837b29": "處下座尼不得在中經行。「有比丘體上生瘡，",
    "T24n1463_006:0837c01": "醫教治法，用唾塗瘡上，燒熱瓦熨之，令加",
    "T24n1463_006:0837c02": "脫瘡得差。醫如此分處，佛即聽之。有一時諸",
    "T24n1463_006:0837c03": "比丘，在僧房中新塗治彩畫，為寒故燃火，煙",
    "T24n1463_006:0837c04": "熏彩色皆壞。佛聞之不聽，若寒者教露地燃",
    "T24n1463_006:0837c05": "火自炙。諸比丘後時白世尊：『露地燃火自炙，",
    "T24n1463_006:0837c06": "炙前後寒、炙後前寒，不能令溫。』佛聞之，聽房",
    "T24n1463_006:0837c07": "中燃火自炙，但使無煙。「諸比丘住處房前巷",
    "T24n1463_006:0837c08": "間，處處小便污地臭氣皆不可行。佛聞之告",
    "T24n1463_006:0837c09": "諸比丘：『從今已去不聽諸比丘僧伽藍中處",
    "T24n1463_006:0837c10": "處小行，當聚一屏猥處，若瓦瓶若木筩埋地",
    "T24n1463_006:0837c11": "中就中小行。小行已以物蓋頭，莫令有臭。』「有",
    "T24n1463_006:0837c12": "諸比丘，寒時露洗足，寒切極苦。佛聞之，聽用",
    "T24n1463_006:0837c13": "或銅或瓦或木作器著舍內，就中洗足。「諸比",
    "T24n1463_006:0837c14": "丘所用鉢生穿破，破處飲食在中臭不可用。",
    "T24n1463_006:0837c15": "佛聽作熏鉢爐，若麻子若胡麻子搗破用塗",
    "T24n1463_006:0837c16": "鉢，爐上安鉢在中熏之。此爐熏鉢已竟，好舉",
    "T24n1463_006:0837c17": "莫令見雨。",
    "T24n1463_006:0837c18": "「若比丘用神通力在空中住，欲受戒者、師及",
    "T24n1463_006:0837c19": "眾僧在地，不得受戒。若師在空中，受戒者及",
    "T24n1463_006:0837c20": "眾僧在地，亦不得受戒。若僧在空中，師及受",
    "T24n1463_006:0837c21": "戒者在地，不得受戒。師及弟子及眾僧皆在",
    "T24n1463_006:0837c22": "空中，亦不得受戒。何以故？空中無齊限可結",
    "T24n1463_006:0837c23": "界故。若比丘夜中著三衣肩上，乘神通向餘",
    "T24n1463_006:0837c24": "處去，不失衣也。若衣在地，比丘乘神通在空",
    "T24n1463_006:0837c25": "中，若明相未現還下足蹈衣邊地，不失衣。若",
    "T24n1463_006:0837c26": "明相現，足不蹈衣邊地，失衣。何以故？空是界",
    "T24n1463_006:0837c27": "外故。有諸比丘乘神通空中，思欲飲水，佛聽",
    "T24n1463_006:0837c28": "飲之。雖聽飲水，未知何方而得飲水？若持衣",
    "T24n1463_006:0837c29": "入水恐落水中，若著岸上復恐失衣。佛教令",
    "T24n1463_006:0838a01": "取水時，一脚入水、一脚在岸上得取水。是名",
    "T24n1463_006:0838a02": "虛空法。「氣有二種：一者上氣、二者下氣，出時",
    "T24n1463_006:0838a03": "莫當人張口令出，要迴面向無人處張口令",
    "T24n1463_006:0838a04": "出。若下氣欲出時，不聽眾中出，要作方便出",
    "T24n1463_006:0838a05": "外，至無人處令出，然後迴來入眾，莫使眾譏",
    "T24n1463_006:0838a06": "嫌污賤。入塔中時，不應放下氣令出。塔舍中、",
    "T24n1463_006:0838a07": "安塔樹下、大眾中，皆不得令出氣。師前、大德",
    "T24n1463_006:0838a08": "上座前，亦不得放下風出聲。若腹中有病",
    "T24n1463_006:0838a09": "急者，應出外，莫令人生污賤心。「掃地法，不中",
    "T24n1463_006:0838a10": "眾在下，不得在上風掃地。「食粥法，不得張口",
    "T24n1463_006:0838a11": "哈作聲，粥冷已徐徐密哈之。是名食粥法。",
    "T24n1463_006:0838a12": "「爾時世尊在王舍城。有一比丘，婆羅門種姓，",
    "T24n1463_006:0838a13": "淨多污，上廁時以籌草刮下道，刮不已便傷",
    "T24n1463_006:0838a14": "破之，破已顏色不悅。諸比丘問言：『汝何以顏",
    "T24n1463_006:0838a15": "色憔悴，為何患苦？』即答言：『我上廁時惡此不",
    "T24n1463_006:0838a16": "淨，用籌重刮即自傷體，是故不樂。』諸比丘以",
    "T24n1463_006:0838a17": "上因緣具白世尊。佛喚此比丘問：『汝實爾不？』",
    "T24n1463_006:0838a18": "比丘白佛：『實爾。世尊。』佛言：『汝猶尚自污其",
    "T24n1463_006:0838a19": "身，況復餘人。』佛種種呵責此比丘已，語言：『應",
    "T24n1463_006:0838a20": "當自擁護身。若欲便利時，不得恣意用力放",
    "T24n1463_006:0838a21": "令出聲，應當徐徐漸漸令出。上廁去時，應先",
    "T24n1463_006:0838a22": "取籌草，至戶前三彈指作聲，若人非人令得覺",
    "T24n1463_006:0838a23": "知。戶前安衣處脫衣著上，若值天雨無藏衣",
    "T24n1463_006:0838a24": "處，持衣好自纏身。開戶看廁內，無諸毒虫不？",
    "T24n1463_006:0838a25": "看已欲便利時，應徐徐次第抄衣而上，不得",
    "T24n1463_006:0838a26": "忽褰令露身體。』坐起法，不中倚側，當中而坐，",
    "T24n1463_006:0838a27": "莫令污廁兩邊。欲起時衣，次第漸漸而下，不",
    "T24n1463_006:0838a28": "得忽放。上廁法，一一三摩兜犍度中廣明。",
    "T24n1463_006:0838a29": "諸比丘上廁時，坐起處危疲寄。佛聞此已，聽",
    "T24n1463_006:0838b01": "行來處安好板，莫令高下不平。起止已竟，用",
    "T24n1463_006:0838b02": "籌淨刮令淨。若無籌，不得壁上拭令淨，不得",
    "T24n1463_006:0838b03": "廁板梁栿上拭令淨，不得用石，不得用青草。",
    "T24n1463_006:0838b04": "不聽諸比丘土塊軟木皮軟葉奇木，皆不得",
    "T24n1463_006:0838b05": "用。所應用者，木竹葦作籌。度量法，極長者一",
    "T24n1463_006:0838b06": "磔，短者四指。已用者不得振令污淨者，不",
    "T24n1463_006:0838b07": "得著淨籌中。是名上廁用廁籌法。尊者迦葉",
    "T24n1463_006:0838b08": "惟說曰：『得用石用瓦。』曇無德不聽也。",
    "T24n1463_006:0838b09": "「上廁有二處：一者起止處、二者用水處。用水",
    "T24n1463_006:0838b10": "處坐起褰衣，一切如起止處無異。廁戶前著",
    "T24n1463_006:0838b11": "淨瓶水，復應著一小瓶。若自有瓶者當自用，",
    "T24n1463_006:0838b12": "若無瓶者用廁邊小瓶，不得直用僧大瓶水",
    "T24n1463_006:0838b13": "令污。是名上廁用水法。「嚼楊枝法。爾時諸比",
    "T24n1463_006:0838b14": "丘不嚼楊枝，口氣臭可惡。不嚼楊枝有五過",
    "T24n1463_006:0838b15": "患：一口氣臭；二咽喉中不淨；三痰癊宿食",
    "T24n1463_006:0838b16": "風冷不消；四不思飲食；五增人眼病。嚼楊枝",
    "T24n1463_006:0838b17": "有五種功德：一口氣香潔；二咽喉清淨；三除",
    "T24n1463_006:0838b18": "痰癊宿食；四思食；五眼無病。有諸比丘嚼",
    "T24n1463_006:0838b19": "楊枝時，或就僧坊內、或就眾僧淨地、或在經",
    "T24n1463_006:0838b20": "行處、或就師前、或大德上座前。佛聞之皆制",
    "T24n1463_006:0838b21": "不聽。復有諸比丘，木皮作楊枝。復有諸比丘，",
    "T24n1463_006:0838b22": "嚼短楊枝，即入咽喉中作患。佛亦制不聽。楊",
    "T24n1463_006:0838b23": "枝法度，長者一磔手，短者四指。弟子法，應",
    "T24n1463_006:0838b24": "晨朝取楊枝授與和尚阿闍梨。迦葉惟說曰：",
    "T24n1463_006:0838b25": "『嚼楊枝法，短者四指，嚼兩指。塔前、眾僧前、和",
    "T24n1463_006:0838b26": "尚阿闍梨前，不得張口大涕唾著地。若欲涕",
    "T24n1463_006:0838b27": "唾當屏猥處，莫令人惡賤。』是名㖒唾法。",
    "T24n1463_006:0838b28": "「諸比丘食後須摘齒者，當用銅鐵骨竹木葦",
    "T24n1463_006:0838b29": "作，不得令頭太尖傷破。若摘齒竟應洗淨，莫",
    "T24n1463_006:0838c01": "令有陳宿食使他污賤。是名摘齒法。",
    "T24n1463_006:0838c02": "「諸比丘耳中塵垢滿，時佛聽用銅鐵骨角竹",
    "T24n1463_006:0838c03": "木葦作却耳中垢。",
    "T24n1463_006:0838c04": "「晨起嚼楊枝竟，須刮舌者，佛聽用銅鐵木竹",
    "T24n1463_006:0838c05": "𥯤作刮。是名刮舌法。",
    "T24n1463_006:0838c06": "「小便法。欲覺知時即應起去，不得耐久住。",
    "T24n1463_006:0838c07": "是名小便法。小便處應安木屐，欲小行時當",
    "T24n1463_006:0838c08": "著屐屐上，莫令㖒唾小便污上。諸比丘住",
    "T24n1463_006:0838c09": "處，若有老病不堪遠上廁者，聽私屏處，若大",
    "T24n1463_006:0838c10": "甕若木筩埋地中作起止處，好覆上莫令人",
    "T24n1463_006:0838c11": "見。此行來處上應安好板，莫令不淨污之。「云",
    "T24n1463_006:0838c12": "何名為不行？受具足者名之為行，不受具足",
    "T24n1463_006:0838c13": "名為不行。",
    "T24n1463_006:0838c14": "「云何名為行法人？受具足者名行法人，不受",
    "T24n1463_006:0838c15": "具足名不行法人。是名行法。又行者，佛所",
    "T24n1463_006:0838c16": "聽者行，名為行。佛所不聽者，雖行名為不",
    "T24n1463_006:0838c17": "行。",
    "T24n1463_006:0838c18": "「云何復名為行？法言是法、非法言非法、輕言",
    "T24n1463_006:0838c19": "是輕、重言是重，是名為行。非行者，法言非",
    "T24n1463_006:0838c20": "法、非法言法、輕言是重、重言是輕，是名非行",
    "T24n1463_006:0838c21": "法。",
    "T24n1463_006:0838c22": "「又復行者，身三業乃至十善業是。不行者，身",
    "T24n1463_006:0838c23": "三業乃至十不善業是。又復行者，八正道是",
    "T24n1463_006:0838c24": "行，八邪道非行。又復行佛所制戒隨順行者，",
    "T24n1463_006:0838c25": "名之為行。不隨順行者，名為非行。是行非行",
    "T24n1463_006:0838c26": "法。第三事竟。略名一切章句，如是應廣知。」",
    "T24n1463_006:0838c27": "毘尼母經卷第六"
}