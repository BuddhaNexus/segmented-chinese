{
    "T17n0771_001:0707c17": "四品學法經",
    "T17n0771_001:0707c19": "宋天竺三藏求那跋陀羅譯",
    "T17n0771_001:0707c20": "其有三德學，號真學，為上品；",
    "T17n0771_001:0707c21": "其持具戒學，號承法，為中品；",
    "T17n0771_001:0707c22": "其受卑戒學，號依福學，為下品；",
    "T17n0771_001:0707c23": "其行三事，號散侍，為外品。",
    "T17n0771_001:0707c24": "又真學三德者，一曰、戒行備具；二曰、多知經",
    "T17n0771_001:0707c25": "法；三曰、能化度人。是為三德，號真學者也。",
    "T17n0771_001:0707c26": "又承法具戒者，純五戒，信審罪福，奉承法教",
    "T17n0771_001:0707c27": "也。又依福卑戒者，但持上四戒，不持酒戒，",
    "T17n0771_001:0707c28": "隨世習俗，不變欲事，是為依福學也。",
    "T17n0771_001:0707c29": "又散侍三事，非戒也。何謂三？一者、身歸法；",
    "T17n0771_001:0708a01": "二者、供養法；三、名於同學法。持自有弓分",
    "T17n0771_001:0708a02": "別，無師無所承，自然心好，無所拘礙，名散",
    "T17n0771_001:0708a03": "侍法也。真學功德勝於承法學百倍也，承法",
    "T17n0771_001:0708a04": "功德勝依福百倍也，依福功德百倍勝散侍",
    "T17n0771_001:0708a05": "也，散侍功德勝凡俗百倍也。凡俗之人或不",
    "T17n0771_001:0708a06": "如畜生，畜生或勝於人。所以者何？人作罪，不",
    "T17n0771_001:0708a07": "止入地獄，罪竟為餓鬼；餓鬼罪竟，轉為畜",
    "T17n0771_001:0708a08": "生；畜生罪竟，乃還為人。畜生中皆畢罪，便",
    "T17n0771_001:0708a09": "得為人。是故人當作善，奉行三尊之教，學上",
    "T17n0771_001:0708a10": "四品之法，長離三惡道，展轉天上，下生人中",
    "T17n0771_001:0708a11": "豪尊，世世受福，德長解脫。",
    "T17n0771_001:0708a12": "四品學法經",
    "T17n0771_001:0708a13": "若失威儀一事者，常自學如法，應時自",
    "T17n0771_001:0708a14": "赴誡誨即解。若懈怠不勤者，應退著下座，",
    "T17n0771_001:0708a15": "後有功德乃更復之；若受語不用及犯戒",
    "T17n0771_001:0708a16": "者，應便彈棄莫著眾中，恐敗餘人；若新受",
    "T17n0771_001:0708a17": "法未滿三月者，其有所犯，先不應問也，未",
    "T17n0771_001:0708a18": "習故也。若諸學者，承用此律，上下相檢，乃",
    "T17n0771_001:0708a19": "可至竟，疾成大願。",
    "T17n0771_001:0708a20": "散侍法",
    "T17n0771_001:0708a21": "問曰：「若有善男子，欲入正道，欲依大道而",
    "T17n0771_001:0708a22": "不耐戒，當作何行以求福祥？」師曰：「亦有",
    "T17n0771_001:0708a23": "三事，名散侍法，好可奉。何謂三？一者、身所",
    "T17n0771_001:0708a24": "護法，二者、供養法，三者、於同學法。行此",
    "T17n0771_001:0708a25": "三事，即勝作凡俗時百倍也。「又散侍身所",
    "T17n0771_001:0708a26": "能法者云何？雖不持戒，當與凡俗小異；",
    "T17n0771_001:0708a27": "遊居之處數就有經道之處，若見世俗所",
    "T17n0771_001:0708a28": "行善者、法之惡者，莫用好言識也，醜語",
    "T17n0771_001:0708a29": "勿名，是為散侍第一法。「又散侍供養法者，",
    "T17n0771_001:0708b01": "云何當侍三寶？朝夕莫懈，心常歸向，並",
    "T17n0771_001:0708b02": "修經書。若居貧窮無用供養者，當加勤仂，",
    "T17n0771_001:0708b03": "見人福躬親佐助，心代其歡，是為散侍第",
    "T17n0771_001:0708b04": "二法。「又散侍於同學法者云何？當敬愛其",
    "T17n0771_001:0708b05": "輩無相憍慢，坐起念之，出入參之，如己觀",
    "T17n0771_001:0708b06": "也；若行路者，近則相問，遠當待望，慎莫背",
    "T17n0771_001:0708b07": "忽，是為散侍第三法。」師曰：「行者三事雖",
    "T17n0771_001:0708b08": "未即度，猶如地多石多草，種雖不好故得",
    "T17n0771_001:0708b09": "少少，以續其時，猶勝不種也。種業不廢，會",
    "T17n0771_001:0708b10": "得好地，所種乃成，收歛有盈，斯亦然矣！行",
    "T17n0771_001:0708b11": "之不休，福德扶持，會受真戒號。」"
}