{
    "T38n1782_03b:1044b18": "folio_3b 說無垢稱經疏卷第三末",
    "T38n1782_03b:1044b20": "經　大迦葉波至詣彼問疾。贊曰：下辭有三，",
    "T38n1782_03b:1044b21": "此總陳道屈也。迦葉偏濟貧苦，不能等施慈；",
    "T38n1782_03b:1044b22": "諸相猶存，不能事事無相。因斯被屈，故答不",
    "T38n1782_03b:1044b23": "堪。",
    "T38n1782_03b:1044b24": "經　所以者何至而循乞食。贊曰：下文第二",
    "T38n1782_03b:1044b25": "別顯理窮，初徵、後顯。顯中復二：初陳已事、後",
    "T38n1782_03b:1044b26": "顯他詞。此徵及陳己事也。遊貧陋巷而順乞",
    "T38n1782_03b:1044b27": "者，貧苦不修，所以亦貧，恐當更貧，故勸之；",
    "T38n1782_03b:1044b28": "富既不然，故不從乞。富多盈溢，乞乃順已而",
    "T38n1782_03b:1044b29": "豐饒；貧事皆無，隨乞乖情而儉得。本以資身",
    "T38n1782_03b:1044c01": "利濟，不希益已繁握，故遊貧巷，蓋乃有由。",
    "T38n1782_03b:1044c02": "次第行乞，故名修也。",
    "T38n1782_03b:1044c03": "經。時無垢稱至而作是言。贊曰：下顯他詞。有",
    "T38n1782_03b:1044c04": "二：初陳至軌、後正陳詞。此初文也。",
    "T38n1782_03b:1044c05": "經　唯大迦葉至從于貧乞。贊曰：初牒事非、",
    "T38n1782_03b:1044c06": "次陳正理、後總結勸之。此初文也。從貧",
    "T38n1782_03b:1044c07": "乞時，令當富樂，慈也；拔其貧苦，悲也。此唯",
    "T38n1782_03b:1044c08": "濟貧，捨於豪貴富豪，故言不普。",
    "T38n1782_03b:1044c09": "經　尊者迦葉至應次行乞。贊曰：下陳正理。",
    "T38n1782_03b:1044c10": "文復有二：一陳乞者、二陳施者。陳乞者中，文",
    "T38n1782_03b:1044c11": "復有三：初破六相、次防六根、後明證理修因。",
    "T38n1782_03b:1044c12": "初破六相者，一破偏行、二陳食想、三遣村",
    "T38n1782_03b:1044c13": "坊相、四壞城色相、五趣佛家相、六破著相。",
    "T38n1782_03b:1044c14": "此破偏行也。唯從貧乞，貧當可富；不從富乞，",
    "T38n1782_03b:1044c15": "富當可貧。故住平等，應行乞食。舊經無六，唯",
    "T38n1782_03b:1044c16": "四，闕入城邑及趣佛家。",
    "T38n1782_03b:1044c17": "經　為不食故至應行乞食。贊曰：下除食相。",
    "T38n1782_03b:1044c18": "迦葉見有食相，唯以資身為濟貧，故次行乞。",
    "T38n1782_03b:1044c19": "今以三義而教行乞，非但為資身等。一為至",
    "T38n1782_03b:1044c20": "佛位得菩提時，尚不須食故，而行乞食，資法",
    "T38n1782_03b:1044c21": "身也。二為壞昔來生死食執，而應乞食，破生",
    "T38n1782_03b:1044c22": "死也。故經說云「食段食時，如曠野子肉」等。三",
    "T38n1782_03b:1044c23": "為受他施，令他檀度得修滿故，而行乞食。此",
    "T38n1782_03b:1044c24": "三因中，初自六度因、次除生死縛、後他六",
    "T38n1782_03b:1044c25": "度滿，為此三義故行乞食。舊文第二為壞和",
    "T38n1782_03b:1044c26": "合相，除食執也，食是三塵和合相故。第三",
    "T38n1782_03b:1044c27": "為不受故應受彼食，今在空聚相文後。舊經",
    "T38n1782_03b:1044c28": "與新次第不同，脫無此中第三句。",
    "T38n1782_03b:1044c29": "經　以空聚相至入諸城邑。贊曰：此中有二，",
    "T38n1782_03b:1045a01": "一遣村坊相、二壞城邑相。入諸村坊聚落之",
    "T38n1782_03b:1045a02": "所，想如空聚，勿見村坊。由他見我思念三",
    "T38n1782_03b:1045a03": "寶，息惡務善，有十利益，故入城邑。利此眾",
    "T38n1782_03b:1045a04": "生，非為餘故。",
    "T38n1782_03b:1045a05": "經　趣佛家想至應受彼食。贊曰：中有二：一",
    "T38n1782_03b:1045a06": "佛家相、二破著相。佛家者，佛法界入施主",
    "T38n1782_03b:1045a07": "家，作入真理無相無為之家想也，為破執著",
    "T38n1782_03b:1045a08": "故受彼食。為不受者，為不著也。又三輪淨，三",
    "T38n1782_03b:1045a09": "事體空，名為不受。能受所受，皆名受故。上",
    "T38n1782_03b:1045a10": "破六相、下防六根，舊經錯此，於上已說。",
    "T38n1782_03b:1045a11": "經　所見至如智證。贊曰：下第二文，防塞六",
    "T38n1782_03b:1045a12": "根。此防五根。見色如盲，不見好惡，寧生愛",
    "T38n1782_03b:1045a13": "恚？聞聲如響，不是實聲，誰讚毀者？嗅香如",
    "T38n1782_03b:1045a14": "風，無所臧否，誰可增惡？所食味不分別其苦",
    "T38n1782_03b:1045a15": "酢甘辛，誰為可翫？誰為可棄？受諸觸境，如智",
    "T38n1782_03b:1045a16": "證理，不可談說分別其相，誰為滑澁？故防五",
    "T38n1782_03b:1045a17": "根令過不起。",
    "T38n1782_03b:1045a18": "經　知諸法如幻相至無有寂滅。贊曰：此防意",
    "T38n1782_03b:1045a19": "根。識達緣起，由此便成苦樂一味，知諸有為",
    "T38n1782_03b:1045a20": "如幻之相都不是真，假因緣起、無自作用，不",
    "T38n1782_03b:1045a21": "從自生故。無有自性、無他作用，不從他生、",
    "T38n1782_03b:1045a22": "無有他性，不從共生、無自他性。雖無此三，作",
    "T38n1782_03b:1045a23": "用因緣而有功能，緣可得故。由此說無實熾",
    "T38n1782_03b:1045a24": "然生死，亦無寂滅涅槃，二皆一味，故俱平",
    "T38n1782_03b:1045a25": "等，何得意識種種分別？古經云「本自不然，",
    "T38n1782_03b:1045a26": "元無生死。今即無滅，亦無涅槃」，義意同也。",
    "T38n1782_03b:1045a27": "經　尊者迦葉至然得可食。贊曰：自下第三，",
    "T38n1782_03b:1045a28": "明證理修因。於中有二：初明平等、後結可食。",
    "T38n1782_03b:1045a29": "此初文也。初中復二：初理均、二事均。八邪",
    "T38n1782_03b:1045b01": "者，外道凡夫所起邪見、邪思惟、邪語、邪",
    "T38n1782_03b:1045b02": "業、邪命、邪念、邪定、邪精進。八解脫者，佛",
    "T38n1782_03b:1045b03": "法聖人所起，一有色觀諸色、二內無色觀外",
    "T38n1782_03b:1045b04": "色、三淨解脫身作證、四空處、五識處、六無所",
    "T38n1782_03b:1045b05": "有處、七非想非非想處、八滅盡解脫。此八解",
    "T38n1782_03b:1045b06": "脫如前已說。不捨八耶者，隨順外道而亦起",
    "T38n1782_03b:1045b07": "之，為折伏故，入八解脫正順真道。又邪正",
    "T38n1782_03b:1045b08": "理均，以邪平等諸法，入正平等法性，平等",
    "T38n1782_03b:1045b09": "法性即真如也。此上並是應理之義。空理義",
    "T38n1782_03b:1045b10": "云：境本空故，所見色與盲。緣起非有，故如",
    "T38n1782_03b:1045b11": "幻相。諸法無二，生死涅槃二俱平等，邪正不",
    "T38n1782_03b:1045b12": "殊，故以邪平等能入正平等。此皆真諦，一切",
    "T38n1782_03b:1045b13": "無相，皆性空故。上明邪正理均，下明供養",
    "T38n1782_03b:1045b14": "事均。以一摶食，奉施十方佛及賢聖，以修心",
    "T38n1782_03b:1045b15": "因平等行故，此行雖少，得果無邊。",
    "T38n1782_03b:1045b16": "經　如是食者至爾乃可食。贊曰：此結可食。",
    "T38n1782_03b:1045b17": "不住染淨、不住定散、不住昇沈，名不住道。有",
    "T38n1782_03b:1045b18": "障名雜染，無漏名離染。無漏已圓故，非有雜",
    "T38n1782_03b:1045b19": "染；現起有漏故，非離雜染。舊云「煩惱」，非也。",
    "T38n1782_03b:1045b20": "外行利他事，非入靜定；常心不亂，非出靜定。",
    "T38n1782_03b:1045b21": "大智成滿，已得涅槃，非住生死；大悲已滿，常",
    "T38n1782_03b:1045b22": "利樂故，非住涅槃。得此不住，爾乃可食。此應",
    "T38n1782_03b:1045b23": "理義。空理義云：以真諦中無相可相，故非有",
    "T38n1782_03b:1045b24": "雜染；不棄世諦利眾生事，非離雜染。乃至生",
    "T38n1782_03b:1045b25": "死涅槃二俱不住，住此真諦、不捨俗諦，爾乃",
    "T38n1782_03b:1045b26": "可食。",
    "T38n1782_03b:1045b27": "經　諸有施於尊者至不趣聲聞。贊曰：上陳乞",
    "T38n1782_03b:1045b28": "者。上陳施者，不著自體、不著果報、不著報",
    "T38n1782_03b:1045b29": "恩，名為施度，故無當來人天二乘小果、菩薩",
    "T38n1782_03b:1045c01": "如來大果。不起邪見謗無因果、不信心施，名",
    "T38n1782_03b:1045c02": "無損減。不起虛妄執著我法，名無增益。趣佛",
    "T38n1782_03b:1045c03": "趣者，涅槃真如由三事空，而行施時趣此佛",
    "T38n1782_03b:1045c04": "趣。大般涅槃真如佛性，不趣聲聞。",
    "T38n1782_03b:1045c05": "經　尊者迦葉至他所施食。贊曰：此下第三結",
    "T38n1782_03b:1045c06": "勸之也。依上所說，破六相、防六根，入平等",
    "T38n1782_03b:1045c07": "因，嚴敘大故，為不空食，可為福田，自他咸",
    "T38n1782_03b:1045c08": "利。若有六相，不防六根、不入平等，因行既",
    "T38n1782_03b:1045c09": "局，乃為空食，非真福田，自他俱損。",
    "T38n1782_03b:1045c10": "經　時我世尊至深起敬心。贊曰：此第三大，",
    "T38n1782_03b:1045c11": "結答詞由卑身請退。有五：一明聞勝法乃得",
    "T38n1782_03b:1045c12": "未曾、二顯於菩薩敬心深起、三歎其智辨、四",
    "T38n1782_03b:1045c13": "顯已進益、五總結答。此初二文。",
    "T38n1782_03b:1045c14": "經　甚奇世尊至三菩提心。贊曰：此歎智辨",
    "T38n1782_03b:1045c15": "也。歎其居俗有家業之士乃能至此。若出家",
    "T38n1782_03b:1045c16": "人，不可驚歎，容豫進修，是已分故。誰有智",
    "T38n1782_03b:1045c17": "者，聞斯妙法，不發大心？",
    "T38n1782_03b:1045c18": "經　我從是來至詣彼問疾。贊曰：此顯已進",
    "T38n1782_03b:1045c19": "益，及總結答。",
    "T38n1782_03b:1045c20": "經　爾時世尊至問安其疾。贊曰：下第四段，初",
    "T38n1782_03b:1045c21": "命問也。梵云摩訶蘇補底，此云大善現，應之",
    "T38n1782_03b:1045c22": "佛世，善能現生。或宿發大願，善能現前，了達",
    "T38n1782_03b:1045c23": "空義。或舍衛城中有大長者，名曰拘留，祈",
    "T38n1782_03b:1045c24": "天而得。初生現時，其室空寂。相師占之，名為",
    "T38n1782_03b:1045c25": "善現。現者生也。生時室中一切空寂，表其長",
    "T38n1782_03b:1045c26": "大善解空義，故名善現。",
    "T38n1782_03b:1045c27": "經　時大善現至詣彼問疾。贊曰：此總陳道",
    "T38n1782_03b:1045c28": "屈。善現雖事平等修行乞食，未證空法，理猶",
    "T38n1782_03b:1045c29": "未等。雖事無諍入里乞食，證理無諍尚猶",
    "T38n1782_03b:1046a01": "未圓，所以被訶，故答不堪。",
    "T38n1782_03b:1046a02": "經。所以者何至次入其舍。贊曰：下別顯理",
    "T38n1782_03b:1046a03": "窮，初徵、後顯。顯中有二：初陳已事、後顯他",
    "T38n1782_03b:1046a04": "詞。此徵及顯已事也。",
    "T38n1782_03b:1046a05": "經　時無垢稱至而謂我言。贊曰：下顯他詞。有",
    "T38n1782_03b:1046a06": "二：初明至執、後正陳詞。此初文也。",
    "T38n1782_03b:1046a07": "經　尊者善現至乃可取食。贊曰：下正陳詞。",
    "T38n1782_03b:1046a08": "於中有六：一陳等理、二顯自迷、三明他慰、四",
    "T38n1782_03b:1046a09": "彰已答、五述他教、六成利益。初文復四：一",
    "T38n1782_03b:1046a10": "顯法佛平等、二顯縛解平等、三顯邪正平等、",
    "T38n1782_03b:1046a11": "四顯善惡平等。此初文也。食有四種，如前已",
    "T38n1782_03b:1046a12": "說。空理義云：此平等性，即勝義空。以食是因",
    "T38n1782_03b:1046a13": "緣之本故，寄食以為言，以食空理入一切法",
    "T38n1782_03b:1046a14": "空。食為別法，餘為總法，二俱空故。以一切法",
    "T38n1782_03b:1046a15": "空理入佛空理，離此空外無別佛空。達解此",
    "T38n1782_03b:1046a16": "空，心無滯著、事平行等及與無淨，乃可取",
    "T38n1782_03b:1046a17": "食。善現未證此空，心有滯著，不等有淨，如",
    "T38n1782_03b:1046a18": "何取食？應理義云：此平等性即真如理，解食",
    "T38n1782_03b:1046a19": "真如，即諸法真如。解一切法真如，即佛真如。",
    "T38n1782_03b:1046a20": "從微至著，達解平等性，證理智生，心無執著。",
    "T38n1782_03b:1046a21": "為利益故，外行平等及與無淨，乃可取食。",
    "T38n1782_03b:1046a22": "不爾，云何虛食所食？舊經以食與法二平等",
    "T38n1782_03b:1046a23": "性展轉相等，而無佛平等性，闕理違文。",
    "T38n1782_03b:1046a24": "經　尊者善現至入一趣道。贊曰：此下第二縛",
    "T38n1782_03b:1046a25": "解平等。凡有九對，此中有二：一善不善相對、",
    "T38n1782_03b:1046a26": "二我無我見對。空理義云：心有分別，縛解為",
    "T38n1782_03b:1046a27": "二。證真諦故，心言分別縛解無二，皆理空故。",
    "T38n1782_03b:1046a28": "應理義云；不斷不善根，示現現行，有大利故。",
    "T38n1782_03b:1046a29": "如滿足王示現教等，實不令與俱薩迦邪",
    "T38n1782_03b:1046b01": "見，此名偽身見、我見也。不壞我見者，示現起",
    "T38n1782_03b:1046b02": "故。求大菩提、度有情類，皆為我故，然入無我",
    "T38n1782_03b:1046b03": "一趣之道。無我之理，名為一趣，三乘行者共",
    "T38n1782_03b:1046b04": "所歸故。道者能緣，即無我見，不斷我見證",
    "T38n1782_03b:1046b05": "無我見。入者悟義。舊云「不壞於身」者，身見",
    "T38n1782_03b:1046b06": "也。「隨一相」者，無我見也。無我見中，更無二故。",
    "T38n1782_03b:1046b07": "經　不滅無明至及以解脫。贊曰：此中一對，",
    "T38n1782_03b:1046b08": "雜染得淨，對無明發業因。有者三有，愛謂",
    "T38n1782_03b:1046b09": "愛取，有愛正為潤生之緣，此為生死縛根本",
    "T38n1782_03b:1046b10": "故。順諸眾生，不捨生死，故云不滅。雖不滅無",
    "T38n1782_03b:1046b11": "明，而起無漏智明；雖不滅有愛，而起解脫。解",
    "T38n1782_03b:1046b12": "脫者雖潤生緣，證無為理，勝解數也。所證真",
    "T38n1782_03b:1046b13": "理名解脫故，即是涅槃。",
    "T38n1782_03b:1046b14": "經　能以無間至平等法性。贊曰：此中一對，",
    "T38n1782_03b:1046b15": "謂苦樂對。無間者，無間地獄，舉一極苦之",
    "T38n1782_03b:1046b16": "處。解脫者，涅槃極樂之處。以極苦真如，入極",
    "T38n1782_03b:1046b17": "樂真如，體一味故。舊云「以五逆相而得解脫」，",
    "T38n1782_03b:1046b18": "應言五逆果之相入解脫之相，即真如故。",
    "T38n1782_03b:1046b19": "經　無脫無縛至離異生法。贊曰：此有三對。",
    "T38n1782_03b:1046b20": "一解脫縛對，無漏名脫、有漏名縛。證得涅",
    "T38n1782_03b:1046b21": "槃名無縛，不捨生死名無脫。二證不證對，",
    "T38n1782_03b:1046b22": "實見諦名證，故言非不見，不見名不證，證理",
    "T38n1782_03b:1046b23": "之時無見相故。三果非果對。聖名得果，順住",
    "T38n1782_03b:1046b24": "生死，不一向住果，故名非得果。非聖名異生，",
    "T38n1782_03b:1046b25": "已證真道，非異生故。常教化此，樂起煩惱，故",
    "T38n1782_03b:1046b26": "言非離異生法得果異生。雖為一對，顯大悲",
    "T38n1782_03b:1046b27": "者順生死，生死於異生中，重言不離。",
    "T38n1782_03b:1046b28": "經　非聖至乃可取食。贊曰：此中二對。一凡",
    "T38n1782_03b:1046b29": "聖對。大悲順凡，名為非聖；已證出世，名非不",
    "T38n1782_03b:1046c01": "聖。二證離對。證一切法故，名為成就；斷彼法",
    "T38n1782_03b:1046c02": "想分別執故，名之為離。上說因緣法，故為此",
    "T38n1782_03b:1046c03": "解。或此皆說遍計所執空無常等，或此但說",
    "T38n1782_03b:1046c04": "圓成實性真理平等，理亦無達。",
    "T38n1782_03b:1046c05": "經　若尊者善現至乃可取食。贊曰：此下第三",
    "T38n1782_03b:1046c06": "邪正平等。空理義云：世俗諦中邪正有二，捨",
    "T38n1782_03b:1046c07": "邪歸真。勝義諦中邪正無二，何捨何歸？應理",
    "T38n1782_03b:1046c08": "義言：《般若經》云「以色見我、以聲尋我，彼履耶",
    "T38n1782_03b:1046c09": "斷，不見如來。」同體三寶，不可見聞、不可供",
    "T38n1782_03b:1046c10": "事。舊經無僧。六師外道，佛得菩提勝方便緣，",
    "T38n1782_03b:1046c11": "汝若同佛以之為師，彼由邪見實墮惡趣，汝",
    "T38n1782_03b:1046c12": "愍彼故亦墮惡趣而行救濟。同如來者，乃可",
    "T38n1782_03b:1046c13": "取食。以大善現捨彼六師，不能隨學，不愍眾",
    "T38n1782_03b:1046c14": "生隨墮惡趣。見有三寶，不證同體，故今何",
    "T38n1782_03b:1046c15": "之。六師者，一滿迦葉波。迦葉波是性，滿是名",
    "T38n1782_03b:1046c16": "也，古云富蘭那迦葉，即斷見外道，亦云空",
    "T38n1782_03b:1046c17": "見外道。二末薩羯離瞿舍離子。末薩羯離",
    "T38n1782_03b:1046c18": "是其自名，瞿舍利者是其母名，末薩羯離",
    "T38n1782_03b:1046c19": "是瞿舍離之子，以母別之，古云末伽梨拘賒",
    "T38n1782_03b:1046c20": "梨子，即常見外道。三想吠多子。想是自名，",
    "T38n1782_03b:1046c21": "吠多是母名，彼兒曰子，如舍利子，古云刪",
    "T38n1782_03b:1046c22": "闍夜毘羅胝子，即苦行外道。彼說眾生所愛",
    "T38n1782_03b:1046c23": "生死皆因著樂，善修苦行便得解脫。四無勝",
    "T38n1782_03b:1046c24": "髮褐。無勝名也，垂髮被褐故言髮褐，古云阿",
    "T38n1782_03b:1046c25": "耆多翅舍欽婆羅，即自然外道，說一切法皆",
    "T38n1782_03b:1046c26": "自然生。五犎迦衍那。迦衍那是姓，犎者是形，",
    "T38n1782_03b:1046c27": "頂上有犎猶如牛頭，故以為名。古傳云「迦",
    "T38n1782_03b:1046c28": "羅鳩馱迦旃延，此是事大自在天之者，說大",
    "T38n1782_03b:1046c29": "自在天能生諸法。」大離繫親子，此尼乾子也。",
    "T38n1782_03b:1047a01": "執其本師修苦行，名為離繫。是彼所生，故名",
    "T38n1782_03b:1047a02": "親子。此是宿作因外道，說一切法皆是宿世",
    "T38n1782_03b:1047a03": "已作其因，今不作因、便吐故業，即得解脫。古",
    "T38n1782_03b:1047a04": "云尼犍陀若提子。此之六師，有說是佛捨國",
    "T38n1782_03b:1047a05": "出家，詢所投趣，教化於佛行苦行師，故偏說",
    "T38n1782_03b:1047a06": "之。然欝頭藍子教佛得悲想定，阿藍迦藍",
    "T38n1782_03b:1047a07": "教佛得無所有處定，此等教佛修樂行師，非",
    "T38n1782_03b:1047a08": "此所說，不全邪故。",
    "T38n1782_03b:1047a09": "經　若尊者至離於清淨。贊曰：此下第四善惡",
    "T38n1782_03b:1047a10": "平等。今有十一句，此中有三。空理義云：心有",
    "T38n1782_03b:1047a11": "拘滯，善惡有二，可有離惡務善差別。善惡不",
    "T38n1782_03b:1047a12": "二，何離何務？總意如此。更重釋者，此十一句",
    "T38n1782_03b:1047a13": "中，汝須菩提若善惡平等、悟解空者，既無分",
    "T38n1782_03b:1047a14": "別諸見可斷，何不墮諸見趣而不至中邊二",
    "T38n1782_03b:1047a15": "道，而今有斷諸見至於中耶？若無惡道可",
    "T38n1782_03b:1047a16": "厭，何不墮諸八難而得無難？若無雜染可",
    "T38n1782_03b:1047a17": "斷，何不同雜染而離於淨。若無聖行可證，",
    "T38n1782_03b:1047a18": "何不同得無諍非清淨田？若無善惡之因，何",
    "T38n1782_03b:1047a19": "不施者墮諸惡道？若無邪正二師，何不共魔連",
    "T38n1782_03b:1047a20": "手？若無煩惱惱亂，何不以彼為伴？若無善惡",
    "T38n1782_03b:1047a21": "法別，何不煩惱性即尊者性？若無慈悲道異，",
    "T38n1782_03b:1047a22": "何不於有情起怨害想？若無三寶良田，何不",
    "T38n1782_03b:1047a23": "謗佛毀法不預僧數？若無生死涅槃差別，何",
    "T38n1782_03b:1047a24": "不畢竟無涅槃時？汝既不然，未證平等諸法",
    "T38n1782_03b:1047a25": "體空，云何虛食？若能如是，乃可取食。應理義",
    "T38n1782_03b:1047a26": "云：諸見趣者五見，為化斯類，故常墮中，不",
    "T38n1782_03b:1047a27": "同凡夫常斷邊執、不同二乘常至道中。舊",
    "T38n1782_03b:1047a28": "云「入諸邪見，不說見趣。不到彼岸，不說中",
    "T38n1782_03b:1047a29": "邊。」中邊者，彼此岸義故。二入八無暇，處在八",
    "T38n1782_03b:1047b01": "難教濟眾生，區區終日不得有暇。三順化",
    "T38n1782_03b:1047b02": "生死，同諸雜染；不住涅槃，同於清淨。",
    "T38n1782_03b:1047b03": "經　若諸有情至清淨福田。贊曰：此中一句。無",
    "T38n1782_03b:1047b04": "諍有二：一理無諍、二事無諍。事無諍者，凡所",
    "T38n1782_03b:1047b05": "舉意皆類觀彼，勿同見我煩惱暫生。須菩提",
    "T38n1782_03b:1047b06": "得最第一，恒令眾生不起煩惱。理無諍者，無",
    "T38n1782_03b:1047b07": "想真如，由證理無諍，事方無諍。此二無諍，一",
    "T38n1782_03b:1047b08": "切有情及與尊者若時皆得，仍俱不名清淨",
    "T38n1782_03b:1047b09": "田，不見實有福田性故、三輪淨故。菩薩能如",
    "T38n1782_03b:1047b10": "是，聲聞所不為。",
    "T38n1782_03b:1047b11": "經　諸有布施至作其伴侶。贊曰：此中三句。",
    "T38n1782_03b:1047b12": "一施食者，後得聖道，能墮惡趣化苦眾生，非",
    "T38n1782_03b:1047b13": "田施故而成大罪墮惡道也。二其施食者，",
    "T38n1782_03b:1047b14": "而以尊者共魔連手，朝夕不離，能降伏之。舊",
    "T38n1782_03b:1047b15": "云「作諸勞侶」，作諸生死劬勞伴侶，非出世友。",
    "T38n1782_03b:1047b16": "三行住坐臥恒斷煩惱曾不捨離，故為伴侶。",
    "T38n1782_03b:1047b17": "菩薩恒以分別而為煩惱，故當斷之。舊經無",
    "T38n1782_03b:1047b18": "此。",
    "T38n1782_03b:1047b19": "經　一切煩惱至起怨害想。贊曰：此中二句。",
    "T38n1782_03b:1047b20": "一煩惱自性即是真如，同尊者性，二如無異。",
    "T38n1782_03b:1047b21": "二於有情起怨害想者，怨者對也，自修妙行",
    "T38n1782_03b:1047b22": "利生為對。害者，斷也殺也，斷諸眾生煩惱業",
    "T38n1782_03b:1047b23": "果生死流轉。恒建是想，如《攝大乘》說十難行，",
    "T38n1782_03b:1047b24": "謂諸菩薩殺諸眾生生死流轉，眾生不與菩",
    "T38n1782_03b:1047b25": "薩強攝取名不與取等，此亦如是。舊經云",
    "T38n1782_03b:1047b26": "「汝與眾魔及諸塵勞等無有異」者，法性無異。",
    "T38n1782_03b:1047b27": "經　謗千諸佛至乃可取食。贊曰：此中二句。",
    "T38n1782_03b:1047b28": "一謗佛者，說色聲佛，非是真佛。說法身理，方",
    "T38n1782_03b:1047b29": "是如來。二乘等說色聲形相以為真佛，故今",
    "T38n1782_03b:1047c01": "謗之，名為謗佛。二毀諸法者，毀罵生死一",
    "T38n1782_03b:1047c02": "切惡法。又說真如名為真法，四諦理法名非",
    "T38n1782_03b:1047c03": "真法。二乘說彼非真，說是究竟法故，名",
    "T38n1782_03b:1047c04": "為毀法。不預僧者，剃髮染衣乞食淨戒羯磨",
    "T38n1782_03b:1047c05": "等，同名為僧數。常處生死，隨類化生，不拘彼",
    "T38n1782_03b:1047c06": "相，名不預數。二畢竟無有般涅槃時。菩薩發",
    "T38n1782_03b:1047c07": "願，度眾生盡方入涅槃。以眾生界無盡期故，",
    "T38n1782_03b:1047c08": "菩薩畢竟不入涅槃。二乘身盡即永無矣。或",
    "T38n1782_03b:1047c09": "總為十句，此中二句合為一故。若能具上諸",
    "T38n1782_03b:1047c10": "所說義，是大菩薩，乃可取食，真福田故。不爾，",
    "T38n1782_03b:1047c11": "如何虛受人食？此說平等，皆是密語。如契經",
    "T38n1782_03b:1047c12": "言「覽不堅為堅、善住於顛倒」等。頌意無別。然",
    "T38n1782_03b:1047c13": "上義門，依計所執真如妙理，依他虛幻唯識",
    "T38n1782_03b:1047c14": "無想，真如法門二俱平等，故作此說。前解且",
    "T38n1782_03b:1047c15": "依因緣法門，故不違也。",
    "T38n1782_03b:1047c16": "經　時我世尊至欲出其舍。贊曰：自下第二顯",
    "T38n1782_03b:1047c17": "其自迷。譬如有人在路而行，為極重暗之所",
    "T38n1782_03b:1047c18": "拘礙，迷失諸方。我時無知覆我心故，不識此",
    "T38n1782_03b:1047c19": "是何之言，不知何答，便捨自鉢欲出其舍。",
    "T38n1782_03b:1047c20": "經　時無垢稱至取鉢勿懼。贊曰：下第三明他",
    "T38n1782_03b:1047c21": "慰。有二：初慰、後問。此慰也。",
    "T38n1782_03b:1047c22": "經　於意云何至寧有懼不。贊曰：此問彼也。",
    "T38n1782_03b:1047c23": "若佛化作化人來問，寧恐懼不？我又法身如",
    "T38n1782_03b:1047c24": "來所化，問斯何懼？",
    "T38n1782_03b:1047c25": "經　我言不也。贊曰：四彰已答。化人有問，我",
    "T38n1782_03b:1047c26": "曾不懼。",
    "T38n1782_03b:1047c27": "經　無垢稱言至性相亦示。贊曰：五述他教。",
    "T38n1782_03b:1047c28": "於中有二：初勸勿懼、後示正理。初中復二：初",
    "T38n1782_03b:1047c29": "合前化相、後勸勿懼。此初文也。所詮諸法皆",
    "T38n1782_03b:1048a01": "如幻化，本非真故。能說眾生及詮言說，亦爾",
    "T38n1782_03b:1048a02": "非真。",
    "T38n1782_03b:1048a03": "經　諸有智者至亦無怖畏。贊曰：此勸勿懼。",
    "T38n1782_03b:1048a04": "文字如幻，智者不執以為真實，若聞文字亦",
    "T38n1782_03b:1048a05": "無怖畏。汝既智者，何所怖哉。",
    "T38n1782_03b:1048a06": "經　所以者何至皆離相性。贊曰：下示正理。有",
    "T38n1782_03b:1048a07": "三：初言離相性、次文字亦離、後結成諸法。此",
    "T38n1782_03b:1048a08": "初文也，徵何所以不懼文字。空理義云：勝義",
    "T38n1782_03b:1048a09": "性相皆體都空，言說妄起，故離空性，不稱",
    "T38n1782_03b:1048a10": "理故，何所懼乎？應理義云：勝義性相，體有",
    "T38n1782_03b:1048a11": "離言，假立名言，非稱法性，故諸言說，皆離性",
    "T38n1782_03b:1048a12": "相。既是虛假，何所怖也。",
    "T38n1782_03b:1048a13": "經　何以故至是別解脫。贊曰：文字亦離也。",
    "T38n1782_03b:1048a14": "空理義云：不但所說法空無性、離文字，名字",
    "T38n1782_03b:1048a15": "語言亦離。應理義云：不但所詮無有，諸法相",
    "T38n1782_03b:1048a16": "性離言，言亦離言。或此非唯言理離性，依之",
    "T38n1782_03b:1048a17": "文字亦離性相。於一能詮音聲之上，極略相",
    "T38n1782_03b:1048a18": "名字、中相名名、廣相名句，皆假施設，體都非",
    "T38n1782_03b:1048a19": "真。法既非法非非法，言亦非言非非言。言既",
    "T38n1782_03b:1048a20": "非言非非言，文亦非文非不文。遮定文字，",
    "T38n1782_03b:1048a21": "故唯言非。一切法中離言之事，即依他起；離",
    "T38n1782_03b:1048a22": "言之理，即是解脫涅槃真如。空理義云：一切",
    "T38n1782_03b:1048a23": "法及文字空，即是涅槃解脫體也。",
    "T38n1782_03b:1048a24": "經　解脫相者即一切法。贊曰：結成諸法也。",
    "T38n1782_03b:1048a25": "空理義云：解脫涅槃即一切法本空性故。應",
    "T38n1782_03b:1048a26": "理義云：一切法中離言之理即是解脫，解脫",
    "T38n1782_03b:1048a27": "即是諸法本體，故名為即。舊經於此唯有「言",
    "T38n1782_03b:1048a28": "說性離」，不言法性於文字也。",
    "T38n1782_03b:1048a29": "經　世尊至得順法忍。贊曰：六成利益。有二：",
    "T38n1782_03b:1048b01": "初得小果；二萬天子遠塵離垢、得法眼淨，證",
    "T38n1782_03b:1048b02": "預流果。如論具釋，後得大位。五百天子得順",
    "T38n1782_03b:1048b03": "法忍者，有言初地，得順正教法之忍故。有言",
    "T38n1782_03b:1048b04": "八地。舊經無之。法眼淨者，有言初地。此違論",
    "T38n1782_03b:1048b05": "文，遠塵離垢，說小果故。今正義解，無生法忍",
    "T38n1782_03b:1048b06": "得在初地。今得順彼忍，正在地前，善根忍位、",
    "T38n1782_03b:1048b07": "有漏位忍，順慧忍故。或五忍中第三順忍，",
    "T38n1782_03b:1048b08": "四五六地順為出世道故。",
    "T38n1782_03b:1048b09": "經　時我默然至詣彼問疾。贊曰：結答詞由卑",
    "T38n1782_03b:1048b10": "躬請退。吾既神氣頓喪，今者何敢對揚。",
    "T38n1782_03b:1048b11": "經　爾時世尊至問安其疾。贊曰：自下第五，",
    "T38n1782_03b:1048b12": "命滿慈子，初命、後詞。此初命也。滿者名也，",
    "T38n1782_03b:1048b13": "慈是母姓。此滿尊者慈所生故，名之為子。",
    "T38n1782_03b:1048b14": "梵云梅呾利耶，此云慈。其母是婆羅門種。上",
    "T38n1782_03b:1048b15": "古有仙每習慈行，因承彼後，以慈為姓。母",
    "T38n1782_03b:1048b16": "之無子，所在求娠。後夢寶器盛滿珍玉置其",
    "T38n1782_03b:1048b17": "腹邊，欻然入腹。後向夫說，云必天與，為大",
    "T38n1782_03b:1048b18": "寶器。果而有娠，便生此子。後相師占，因名為",
    "T38n1782_03b:1048b19": "滿。長大能誦毘伽羅論，慈行亦圓滿具足之",
    "T38n1782_03b:1048b20": "寶器故。後得出家，成阿羅漢，論議辨才最為",
    "T38n1782_03b:1048b21": "第一，故佛命之。",
    "T38n1782_03b:1048b22": "經　時滿慈子至詣彼問疾。贊曰：下辭有三，",
    "T38n1782_03b:1048b23": "此總陳道屈。滿慈說法，利諸新學。說小非大，",
    "T38n1782_03b:1048b24": "不識心機。既被昔訶，所以詞退。",
    "T38n1782_03b:1048b25": "經　所以者何至苾芻說法。贊曰：下顯理窮，",
    "T38n1782_03b:1048b26": "初徵、後顯。顯中復二：初陳己事、後顯他詞。",
    "T38n1782_03b:1048b27": "此徵及陳己事也。新學初機，由來智隔，故脫",
    "T38n1782_03b:1048b28": "小法令漸隨之。",
    "T38n1782_03b:1048b29": "經　時無垢稱至而作是言。贊曰：下顯他詞。有",
    "T38n1782_03b:1048c01": "二：初明至軌、後正陳詞。此初文也。",
    "T38n1782_03b:1048c02": "經　唯滿慈子至置於寶器。贊曰：下正陳詞。有",
    "T38n1782_03b:1048c03": "二：初責彼不當；後令其進益，「時無垢稱便以",
    "T38n1782_03b:1048c04": "如是勝三摩地」下是。初中復二：初責不識今；",
    "T38n1782_03b:1048c05": "後責不識昔，「尊者滿慈！是諸苾芻皆於往昔」",
    "T38n1782_03b:1048c06": "下是。初責不識今中有三：初責不識心、次責",
    "T38n1782_03b:1048c07": "不識意樂、後贊不識根。三輪化中，第二記",
    "T38n1782_03b:1048c08": "心輪，已入法者以他心智先觀其心，後為化",
    "T38n1782_03b:1048c09": "說。觀心是總，十力智中亦種種勝解智力，故",
    "T38n1782_03b:1048c10": "先責不識心即為說法，前目連中已言應知",
    "T38n1782_03b:1048c11": "根性差別讚說大乘故。言滿慈先自入定觀",
    "T38n1782_03b:1048c12": "彼之心，彼心行大，猶如寶器；為說小乘，如置",
    "T38n1782_03b:1048c13": "穢食。",
    "T38n1782_03b:1048c14": "經　應先了知至賤水精疎。贊曰：此勸知意",
    "T38n1782_03b:1048c15": "樂。意樂信解大乘法故。大乘意樂如瑠璃寶，",
    "T38n1782_03b:1048c16": "小乘意樂如水精珠。今將大機謂是小器，故",
    "T38n1782_03b:1048c17": "以瑠璃同水精也。前以小法投大心故，如以",
    "T38n1782_03b:1048c18": "穢食置於寶器；今以大心同於小心，故以瑠",
    "T38n1782_03b:1048c19": "璃同水精珠。舊言心念，即意樂也。",
    "T38n1782_03b:1048c20": "經　尊者滿慈至根所受。贊曰：下責不識根。",
    "T38n1782_03b:1048c21": "有三：初責不識根、次顯責所以、後顯大小二",
    "T38n1782_03b:1048c22": "乘由來懸別。此初文也。勿者莫也，莫不觀根",
    "T38n1782_03b:1048c23": "而授小乘。小乘是彼少分根性所受之法，自",
    "T38n1782_03b:1048c24": "利非他，小行非大故。舊文稍殊，義亦無別。",
    "T38n1782_03b:1048c25": "經　彼自無瘡至莫爾小徑。贊曰：此顯責所",
    "T38n1782_03b:1048c26": "以。所以有二：一發小乘心，如瘡如疣，敗壞喪",
    "T38n1782_03b:1048c27": "名，不濟他難。他無此意，授小乘故，彼無瘡勿",
    "T38n1782_03b:1048c28": "傷之也。二彼根利大，求行大乘之道，故莫示",
    "T38n1782_03b:1048c29": "以小乘之經，令其錯學，一損他、二誤他。由此",
    "T38n1782_03b:1049a01": "二共，責不知根。",
    "T38n1782_03b:1049a02": "經　無以日光至同野干鳴。贊曰：此顯大小由",
    "T38n1782_03b:1049a03": "來懸別。此有四喻，古有二喻。大乘如日遍照",
    "T38n1782_03b:1049a04": "群生，小乘如螢自照不足。大乘法如海深廣",
    "T38n1782_03b:1049a05": "無邊，小根如牛跡㘭塘淺小。大乘如山王巍",
    "T38n1782_03b:1049a06": "巍逈出，小根如芥子褊促卑物。大乘如師",
    "T38n1782_03b:1049a07": "子吼決定無畏，小乘如野干鳴為人驚怪。一",
    "T38n1782_03b:1049a08": "喻益大、二喻深廣、三喻高顯故、四喻無畏，故",
    "T38n1782_03b:1049a09": "為四也。或初及第四喻大勝小，有大機者",
    "T38n1782_03b:1049a10": "勿授小法；第二第三喻大勝小，有小機者勿",
    "T38n1782_03b:1049a11": "授大法。應契其機而授法也。",
    "T38n1782_03b:1049a12": "經　尊者滿慈至聲聞乘法。贊曰：下責不識昔。",
    "T38n1782_03b:1049a13": "有二：初明所不識、後明能不識。此初文也。祈，",
    "T38n1782_03b:1049a14": "有求也。此新學者，往趣大乘，心求大菩提，",
    "T38n1782_03b:1049a15": "未至不退位，中忘是意。如何今者示以小乘？",
    "T38n1782_03b:1049a16": "故上經言「勿以穢食置於寶器」。",
    "T38n1782_03b:1049a17": "經　我觀聲聞至過於生盲。贊曰：下明能不",
    "T38n1782_03b:1049a18": "識，初明所有、後明所無。此明有也。聲聞智",
    "T38n1782_03b:1049a19": "淺，過於生盲。問曰：《勝鬘經》曰「凡夫如生盲，",
    "T38n1782_03b:1049a20": "不見眾色。聲聞如七日嬰兒，不見日輪。」如何",
    "T38n1782_03b:1049a21": "今說聲聞過生盲也？若見諦理，凡夫不能，故",
    "T38n1782_03b:1049a22": "彼經說猶如生盲。聲聞分得，故彼說如七日",
    "T38n1782_03b:1049a23": "嬰兒不見日輪。今說聲聞不識根性，故過生",
    "T38n1782_03b:1049a24": "盲。聲聞於事不能了達，過生盲故，非諦理也。",
    "T38n1782_03b:1049a25": "經　無有大乘根之利鈍。贊曰：下明所無。大",
    "T38n1782_03b:1049a26": "乘之士，能有觀於根性妙智，故能分別前根",
    "T38n1782_03b:1049a27": "利鈍。聲聞無此觀根妙智，故不知根利之與",
    "T38n1782_03b:1049a28": "鈍。如舍利弗教二弟子，金師之子教以白骨。",
    "T38n1782_03b:1049a29": "澣衣之子教以數息。亦如觀於最下乞兒，",
    "T38n1782_03b:1049b01": "八萬劫前所修善根都不識故。舊文但有「不",
    "T38n1782_03b:1049b02": "識」之言，無大乘智。",
    "T38n1782_03b:1049b03": "經　時無垢稱至宿住著別。贊曰：下令進益。",
    "T38n1782_03b:1049b04": "有三：初令憶往事、次教發大心、後令得勝位。",
    "T38n1782_03b:1049b05": "初中復二：初總明憶、後別明憶。此初文也。三",
    "T38n1782_03b:1049b06": "摩地者，此云等持，即禪定也。以禪定者，顯是",
    "T38n1782_03b:1049b07": "神通宿住智力，令諸苾芻隨憶住劫。亦有",
    "T38n1782_03b:1049b08": "解云：宿世之中雖通成壞空住四劫，空劫無",
    "T38n1782_03b:1049b09": "事，成壞乃是住之初後，唯有住劫善惡事明，",
    "T38n1782_03b:1049b10": "故偏舉之，但名宿住，以攝成壞。今實義者，住",
    "T38n1782_03b:1049b11": "非住劫，住於往有宿世之事，故名宿住。成",
    "T38n1782_03b:1049b12": "壞住劫皆在其中，不須釋妨。舊云「時維摩詰",
    "T38n1782_03b:1049b13": "即入三昧」，何甞不入，今始入也？示相今入，",
    "T38n1782_03b:1049b14": "二亦無妨難。",
    "T38n1782_03b:1049b15": "經　曾於過去至正等覺心。贊曰：下別明憶。",
    "T38n1782_03b:1049b16": "有四：一值良緣，五百佛所；二發大因，種諸善",
    "T38n1782_03b:1049b17": "根；三修大行，積習勝德；四希求大果，迴向菩",
    "T38n1782_03b:1049b18": "提。舊文但三，合第二第三為一故。",
    "T38n1782_03b:1049b19": "經　隨憶如是至彼大士足。贊曰：此第二文，",
    "T38n1782_03b:1049b20": "教發大心。說諸前事，今踵前心，故能發大",
    "T38n1782_03b:1049b21": "心。初入佛法，不解軌儀，創聞妙理迴惶失",
    "T38n1782_03b:1049b22": "錯，故捨出家之正軌而禮大士之卑足。",
    "T38n1782_03b:1049b23": "經　時無垢稱至不復退轉。贊曰：自下第三，",
    "T38n1782_03b:1049b24": "令得勝位。不退轉者，令至十住第七住中位",
    "T38n1782_03b:1049b25": "不退也，永更不退作二乘故。《五戒優婆塞戒",
    "T38n1782_03b:1049b26": "經》舍利子修大乘道六十劫已，因施眼故，",
    "T38n1782_03b:1049b27": "退作二乘。所以《法華經》名化退菩提心聲聞",
    "T38n1782_03b:1049b28": "令至不退，故知至於第七住也。非信不退，久",
    "T38n1782_03b:1049b29": "已信故。亦非證行二種不退，名初學故。",
    "T38n1782_03b:1049c01": "經　時我世尊至為他說法。贊曰：下顯詞由卑",
    "T38n1782_03b:1049c02": "躬請退。於中有三：初彰智弱、次釋所由、後總",
    "T38n1782_03b:1049c03": "結之。此初文也。一切聲聞不識根性，若不白",
    "T38n1782_03b:1049c04": "佛不應說佛，錯逗根機無利益故。",
    "T38n1782_03b:1049c05": "經　所以者何至如佛世尊。贊曰：此釋所由。",
    "T38n1782_03b:1049c06": "諸聲聞人非常在定如佛世尊，故不能識諸",
    "T38n1782_03b:1049c07": "根勝劣，顯佛恒在定故能識根。識根要由他",
    "T38n1782_03b:1049c08": "心智故，他心智起必由定故。",
    "T38n1782_03b:1049c09": "經　故我不任詣彼問疾。贊曰：此總結也。",
    "T38n1782_03b:1049c10": "經　爾時世尊至問安其疾。贊曰：自下第六，命",
    "T38n1782_03b:1049c11": "大剪剃男，初命、後詞。此命也。摩訶大也。迦",
    "T38n1782_03b:1049c12": "多衍者，此云剪剃，婆羅門法諱為剃剪，時",
    "T38n1782_03b:1049c13": "為不淨，以顯垢膩污淨行故。昔有多仙久居",
    "T38n1782_03b:1049c14": "山野，髮鬢繁長無人為剪。時有一仙，舊有二",
    "T38n1782_03b:1049c15": "子，俱未覩父。大者恥污，不肯為剪；小者慈",
    "T38n1782_03b:1049c16": "孝，為父剪髮鬚，而乃為法仙剃之，多仙因",
    "T38n1782_03b:1049c17": "此還得剪剃。為剪剃者，諸仙護念，初大富",
    "T38n1782_03b:1049c18": "貴，後亦成仙。因以為姓，今是彼種，故言剪",
    "T38n1782_03b:1049c19": "剃。具足威神，簡餘小者，故立大名。那者男",
    "T38n1782_03b:1049c20": "聲，其父及身俱是彼種，以男聲詮，簡別云",
    "T38n1782_03b:1049c21": "也，西方亦有取母姓故。如滿慈子母，婆羅門",
    "T38n1782_03b:1049c22": "姓彌勒故，隨其父母好性便取。",
    "T38n1782_03b:1049c23": "經　迦多衍那至詣彼問疾。贊曰：下詞有三，",
    "T38n1782_03b:1049c24": "此總陳道屈。其隨佛後說安立諦，不契非安",
    "T38n1782_03b:1049c25": "立諦，便被彼訶。智辨既卑，故詞道屈。",
    "T38n1782_03b:1049c26": "經　所以何至便入靜住。贊曰：下顯理窮，初",
    "T38n1782_03b:1049c27": "徵、後顯。顯中復二：初陳已事、後顯他詞。陳",
    "T38n1782_03b:1049c28": "已事中，初顯所隨、後顯他隨。此徵及顯所隨",
    "T38n1782_03b:1049c29": "也。便入靜住者，凡住有三：一聖住，謂三解脫",
    "T38n1782_03b:1050a01": "門及滅定，佛住空及滅定。二天住，謂四靜",
    "T38n1782_03b:1050a02": "慮，佛多住第四靜慮。三梵住，謂慈悲喜捨，佛",
    "T38n1782_03b:1050a03": "多住大悲。今言靜住，謂住空或滅定，依第四",
    "T38n1782_03b:1050a04": "定而住，故言靜住。",
    "T38n1782_03b:1050a05": "經　我即於後至寂滅義。贊曰：此顯能隨，能",
    "T38n1782_03b:1050a06": "隨佛後說妙法故。今說安立諦理之中，初四",
    "T38n1782_03b:1050a07": "苦諦理、後一滅諦理，欲令厭苦欣於滅故。決",
    "T38n1782_03b:1050a08": "擇者，決了簡擇，解釋之義。五蘊生滅名無常",
    "T38n1782_03b:1050a09": "事，生滅之理名無常義。義是義理，下皆准",
    "T38n1782_03b:1050a10": "知。蘊性逼迫名為苦事，逼迫之理名為苦",
    "T38n1782_03b:1050a11": "義。蘊非實有名為空事，非實有理名為空義。",
    "T38n1782_03b:1050a12": "蘊中無我名無我事，無我之理名無義義。",
    "T38n1782_03b:1050a13": "諸行寂無所顯之滅名滅諦事，此寂滅理名",
    "T38n1782_03b:1050a14": "寂滅義。此等五相，皆隨於心之所變作，名",
    "T38n1782_03b:1050a15": "為安立。《勝鬘經》說有作四諦也。",
    "T38n1782_03b:1050a16": "經　時無垢稱至而作是言。贊曰：下顯他詞。有",
    "T38n1782_03b:1050a17": "二：初明至軌、後正陳詞。此初文也。",
    "T38n1782_03b:1050a18": "經　唯大尊者至說實相法。贊曰：下正陳詞。有",
    "T38n1782_03b:1050a19": "三：初總非、次別非、後明益。此初文也。空理",
    "T38n1782_03b:1050a20": "義云：此五實義，本性皆無，性離言詮，非常非",
    "T38n1782_03b:1050a21": "無常、非苦非不苦、非空非不空、非我非無我、",
    "T38n1782_03b:1050a22": "非寂非不寂，為遮執常等故說無常等，非真",
    "T38n1782_03b:1050a23": "勝義中有實無常等。故聖教言「諸佛或說",
    "T38n1782_03b:1050a24": "我，或時說無我。諸法實相中，無我無非我。」今",
    "T38n1782_03b:1050a25": "者定說有無常義，故今訶以以生滅心行說",
    "T38n1782_03b:1050a26": "實相法。應理義云：此五實義，性即真如。緣此",
    "T38n1782_03b:1050a27": "之心無分別智，緣不生不滅真如為境。今以",
    "T38n1782_03b:1050a28": "緣生滅有作諦理分別心行，說於實相真如",
    "T38n1782_03b:1050a29": "之法，甚不契當，故言無以。",
    "T38n1782_03b:1050b01": "經　所以者何至是無常義。贊曰：下別非之，五",
    "T38n1782_03b:1050b02": "非為五。此非無常。空理義云：俗諦有相，有過",
    "T38n1782_03b:1050b03": "去故，有已生已滅；有現在故，有今生今滅。有",
    "T38n1782_03b:1050b04": "未來也故，有當生當滅。以解無常勝義無",
    "T38n1782_03b:1050b05": "相，一切都空，三世本無，何有生等？達解此",
    "T38n1782_03b:1050b06": "理，常見自己，故是世俗無常勝義之真理",
    "T38n1782_03b:1050b07": "也。應理義云：諸佛畢竟勝義道理，真如之中",
    "T38n1782_03b:1050b08": "本無三世，何處得有過去已生、現在今生、未",
    "T38n1782_03b:1050b09": "來當生，過去已滅、現在今滅、未來當滅？故無",
    "T38n1782_03b:1050b10": "生等是真無常之勝義理，不同安立有生滅",
    "T38n1782_03b:1050b11": "理以為無常義。今以真如常理而為能詮，詮",
    "T38n1782_03b:1050b12": "生滅無常之所詮義，故云不生不滅是無常",
    "T38n1782_03b:1050b13": "義。真如體常，遮常執故。無常顯故，名無常家",
    "T38n1782_03b:1050b14": "義。《涅槃經》云「有苦有諦有實，苦謂苦事，諦謂",
    "T38n1782_03b:1050b15": "苦理，實謂真如。」聲聞有苦諦而無有實，不達",
    "T38n1782_03b:1050b16": "真如非安立故，唯達安立事與理故，由此真",
    "T38n1782_03b:1050b17": "如依詮所顯為無常義。",
    "T38n1782_03b:1050b18": "經　洞達五蘊至是苦義。贊曰：空理義云，俗",
    "T38n1782_03b:1050b19": "諦有苦，以有相故。勝義無相，本性非有，遮執",
    "T38n1782_03b:1050b20": "樂故，說之為苦。故能洞達五蘊理空本無從",
    "T38n1782_03b:1050b21": "起，是真苦義。應理義云：五蘊性空即是真如，",
    "T38n1782_03b:1050b22": "遍計所執空之性故，性非空也。洞達此理，知",
    "T38n1782_03b:1050b23": "此本真，無所由起，依詮顯實，名苦之義，苦之",
    "T38n1782_03b:1050b24": "實故。",
    "T38n1782_03b:1050b25": "經　諸法究竟至是空義。贊曰：空理義云，世",
    "T38n1782_03b:1050b26": "俗諦有、勝義諦空、究竟道中都無所有，此是",
    "T38n1782_03b:1050b27": "空義，空者無故。應理義云：諸法之中究竟真",
    "T38n1782_03b:1050b28": "如，無如所執。諸法有故，因空所顯，說為空",
    "T38n1782_03b:1050b29": "義。",
    "T38n1782_03b:1050c01": "經　知我無我至無我義。贊曰：空理義云，知",
    "T38n1782_03b:1050c02": "勝義諦本相皆無，我無我體，由來不二，為遮",
    "T38n1782_03b:1050c03": "我倒，故說無我，是無我義。應理義云：知於真",
    "T38n1782_03b:1050c04": "如本離言說分別之相，我與無我由來不",
    "T38n1782_03b:1050c05": "二，為遮我故因無我顯，名無我義。",
    "T38n1782_03b:1050c06": "經　無有自性至是寂滅義。贊曰：空理義云，",
    "T38n1782_03b:1050c07": "其一切法，勝義諦中無自作用，故無自性。無",
    "T38n1782_03b:1050c08": "他作用，故無他性。因緣生法，皆說空故，由此",
    "T38n1782_03b:1050c09": "說無熾燃生死。生死既無，亦無涅槃，今時",
    "T38n1782_03b:1050c10": "無息滅。涅槃既無，故無寂靜之體，亦無煩",
    "T38n1782_03b:1050c11": "惱、畢竟寂靜所顯之滅，既爾都無究竟寂靜",
    "T38n1782_03b:1050c12": "之事故。聖教云「設有一法過涅槃者，我亦說",
    "T38n1782_03b:1050c13": "為如幻如化」故。此空理是寂滅義，無有實涅",
    "T38n1782_03b:1050c14": "槃而得。由此《中》、《百》論有〈破涅槃品〉。應理義",
    "T38n1782_03b:1050c15": "云：勝義諦中，有為諸法不自生故，無自實",
    "T38n1782_03b:1050c16": "性。不從他生故，無他實性。不從其生故，無",
    "T38n1782_03b:1050c17": "二實性。雖無於此作用之緣，唯有功能緣可",
    "T38n1782_03b:1050c18": "得故，由此故無熾然生死。生死既無，亦無實",
    "T38n1782_03b:1050c19": "滅，真理本滅非今始滅。亦無有實寂靜自體、",
    "T38n1782_03b:1050c20": "煩惱畢竟寂靜之位，能令行者究竟寂靜。此",
    "T38n1782_03b:1050c21": "方名為實滅義，名大涅槃，非如小乘假涅槃",
    "T38n1782_03b:1050c22": "也。",
    "T38n1782_03b:1050c23": "經　說是法時至心得解脫。贊曰：此明益也。",
    "T38n1782_03b:1050c24": "得阿羅漢，義如前釋。",
    "T38n1782_03b:1050c25": "經　時我世尊至詣彼問疾。贊曰：此顯結詞",
    "T38n1782_03b:1050c26": "由卑躬請退。",
    "T38n1782_03b:1050c27": "經　爾時世尊至問安其疾。贊曰：自下第七，",
    "T38n1782_03b:1050c28": "命大無滅，初命、後詞。此初命也。梵云阿泥律",
    "T38n1782_03b:1050c29": "陀，此云無滅。相傳釋云：八萬劫前曾為供養",
    "T38n1782_03b:1051a01": "一辟支佛，所得善根于今不滅，故名無滅。又",
    "T38n1782_03b:1051a02": "《譬喻經》云「毘婆尸佛入涅槃後，阿泥律陀曾",
    "T38n1782_03b:1051a03": "入佛堂以為劫賊，見燈將滅，遂抽一箭挑燈",
    "T38n1782_03b:1051a04": "便明。見佛威光，面色毛竪。念言：『他尚施物",
    "T38n1782_03b:1051a05": "求福，我云何盜？』遂捨而去。以此善根，九十一",
    "T38n1782_03b:1051a06": "劫常生善處。今得值我，得是天眼，所獲福",
    "T38n1782_03b:1051a07": "果曾無滅盡。」故言無滅。是佛當弟。又傳經",
    "T38n1782_03b:1051a08": "云：世尊父叔，總有四人：一名淨飯王，有二",
    "T38n1782_03b:1051a09": "子，大名薩縛曷剌他志陀，此名一切義成，",
    "T38n1782_03b:1051a10": "即是佛也；二者難陀。二名斛飯王，亦有二子，",
    "T38n1782_03b:1051a11": "大名天授，即是提婆達多；小名阿難陀。三名",
    "T38n1782_03b:1051a12": "白飯王，亦有一子，大名阿泥律陀，小名摩",
    "T38n1782_03b:1051a13": "訶果。四名甘露飯王，亦有二子，大名拔提，",
    "T38n1782_03b:1051a14": "小名提沙。此之八子，皆悉出家。彼阿泥律陀，",
    "T38n1782_03b:1051a15": "仙處聽法，坐下睡眠。如來呵責：「咄咄！何為",
    "T38n1782_03b:1051a16": "睡眠？螺蚌之類。」無滅慚愧，聞法悲淚，多日",
    "T38n1782_03b:1051a17": "不睡，遂便喪眼。後問耆婆，耆婆問其初患",
    "T38n1782_03b:1051a18": "因緣，彼便具報。耆婆答言：「眠是眼食，多時",
    "T38n1782_03b:1051a19": "不睡，眼便餓死。求差甚難。」遂修天眼，得見",
    "T38n1782_03b:1051a20": "大千。人得天眼，應成二眼，人眼雖無，天眼見",
    "T38n1782_03b:1051a21": "物半見半無，因有說言半頭天眼。今命之",
    "T38n1782_03b:1051a22": "也。",
    "T38n1782_03b:1051a23": "經　時大無滅至詣彼問疾。贊曰：下辭有三，",
    "T38n1782_03b:1051a24": "此總陳道屈。其得天眼，有漏無記，有相非真。",
    "T38n1782_03b:1051a25": "既被雙徵，便不能報，故初辭也。",
    "T38n1782_03b:1051a26": "經　所以者何至一處經行。贊曰：下顯理窮，",
    "T38n1782_03b:1051a27": "初徵、後顯。顯中復二、初陳已事、後顯他詞。",
    "T38n1782_03b:1051a28": "陳已事中有三：初明已經行、次梵天來問、後",
    "T38n1782_03b:1051a29": "申其正答。此徵及明已經行也。西方地濕，所",
    "T38n1782_03b:1051b01": "食難消。疊塼為道，擬行消食，來而復往，如世",
    "T38n1782_03b:1051b02": "經物，故言經行。因此亦得說法誦經，諸學禪",
    "T38n1782_03b:1051b03": "者亦修光明及舉等相。",
    "T38n1782_03b:1051b04": "經　時有梵王至能見幾何。贊曰：下梵天來",
    "T38n1782_03b:1051b05": "問。天眼居禪，梵王皆得。見無滅之剋證，謂順",
    "T38n1782_03b:1051b06": "已而來詢。然地有上下、修有弱強，故得天",
    "T38n1782_03b:1051b07": "眼能見幾何。舊文顛倒。",
    "T38n1782_03b:1051b08": "經　時我答言至阿摩洛菓。贊曰：此申其正",
    "T38n1782_03b:1051b09": "答。一佛所化三千大千，無滅聲聞，故唯見此。",
    "T38n1782_03b:1051b10": "西方菓味，眾色不同。阿摩洛菓，人多愛重，故",
    "T38n1782_03b:1051b11": "以為喻，顯見分明。",
    "T38n1782_03b:1051b12": "經　時無垢稱至而作是言。贊曰：下顯他詞。有",
    "T38n1782_03b:1051b13": "二：初明至軌、後正陳詞。此初文也。",
    "T38n1782_03b:1051b14": "經　尊者無滅至為無行相。贊曰：下正陳詞。有",
    "T38n1782_03b:1051b15": "五：初徵詰、二默然、三梵問、四彼答、五利益。",
    "T38n1782_03b:1051b16": "初徵復三：初總徵、次別徵詰、後結難。此初",
    "T38n1782_03b:1051b17": "文也。為有行相者，空理義云：所得天眼，為是",
    "T38n1782_03b:1051b18": "體有差別行相、為是體無差別行相？初問世",
    "T38n1782_03b:1051b19": "諦，後問真諦。應理義云：為有虛妄分別之行",
    "T38n1782_03b:1051b20": "解相狀、為無虛妄分別之行解相狀？此中論",
    "T38n1782_03b:1051b21": "者乍似猛浪，無心緣境而無行相。若無行",
    "T38n1782_03b:1051b22": "相，如何緣境？如唯識說。今問虛妄，故無有失。",
    "T38n1782_03b:1051b23": "經　若有行相至不應有見。贊曰：此別詰也。",
    "T38n1782_03b:1051b24": "空理義言：若是體有之行相者，即與外道五",
    "T38n1782_03b:1051b25": "通無別，云何名內？等者，相似無別之義。以執",
    "T38n1782_03b:1051b26": "為有世俗諦故。若體是無之行相者，即是無",
    "T38n1782_03b:1051b27": "為。無為真諦，性皆空故，如何有見？應理義",
    "T38n1782_03b:1051b28": "云？若有虛妄分別之行相者，即與外道五通",
    "T38n1782_03b:1051b29": "無別，彼從虛妄分別生故，三界心心所皆虛",
    "T38n1782_03b:1051c01": "妄分別故。若無虛妄分別之行相者，即是無",
    "T38n1782_03b:1051c02": "為真如之類，不應有見。真如雖有，無行相故，",
    "T38n1782_03b:1051c03": "不能有見。觀其此問，且問聲聞佛之天眼，亦",
    "T38n1782_03b:1051c04": "應雙問佛天眼，通心心所故，非無行相；非是",
    "T38n1782_03b:1051c05": "虛妄分別心故，非有行相。不同前問，故無有",
    "T38n1782_03b:1051c06": "失。",
    "T38n1782_03b:1051c07": "經　云何尊者至能有見耶。贊曰：此結難也。",
    "T38n1782_03b:1051c08": "此理皆非，云何有見？",
    "T38n1782_03b:1051c09": "經　時世尊默無能對。贊曰：二默然也。詞理",
    "T38n1782_03b:1051c10": "無加，故默無對。",
    "T38n1782_03b:1051c11": "經　然彼諸梵至真大根者。贊曰：三梵問也。",
    "T38n1782_03b:1051c12": "孰者誰也。梵聞希法，便得未曾。屈已尊人，",
    "T38n1782_03b:1051c13": "便問世間誰得最勝真天眼者。",
    "T38n1782_03b:1051c14": "經　無垢稱言至及種種相。贊曰：四彼答也。",
    "T38n1782_03b:1051c15": "有佛釋迦，久修善本，得真天眼。空理義云：釋",
    "T38n1782_03b:1051c16": "迦真智，內契真空，不捨寂定，不是有為；外隨",
    "T38n1782_03b:1051c17": "世俗，見諸佛國，不是無為。名真天眼。不同外",
    "T38n1782_03b:1051c18": "道見於二相及種種相。二相者，總有空相，種",
    "T38n1782_03b:1051c19": "種相者別有空相。應理義云：無滅天眼，用而",
    "T38n1782_03b:1051c20": "不寂，先入本定，後起天眼。天眼散心有漏無",
    "T38n1782_03b:1051c21": "記，名非真眼。唯見大千，如來天眼，無分別智，",
    "T38n1782_03b:1051c22": "正觀真如，不捨寂定，後得智中起於無漏善",
    "T38n1782_03b:1051c23": "性天眼，見諸佛國、廣盡十方，能無二相及種",
    "T38n1782_03b:1051c24": "種相。二者有行無行、總差、別相共相之類。種",
    "T38n1782_03b:1051c25": "種相者，別差別相自相之類，此虛妄分別相",
    "T38n1782_03b:1051c26": "也。",
    "T38n1782_03b:1051c27": "經　時彼梵王至歘然不現。贊曰：五利益也。",
    "T38n1782_03b:1051c28": "聞希妙法，便發勝心。聽問既周，歘然不現。",
    "T38n1782_03b:1051c29": "經　故我不任詣彼問疾。贊曰：結答詞由卑",
    "T38n1782_03b:1052a01": "躬請退。",
    "T38n1782_03b:1052a02": "經　爾時世尊至問安其疾。贊曰：自下第八，",
    "T38n1782_03b:1052a03": "命優婆離，初命、後辭。此命也。梵云優婆離，",
    "T38n1782_03b:1052a04": "此云近執。佛為太子，彼為近臣，執治故事，",
    "T38n1782_03b:1052a05": "故云近執，即守庫藏之官僚也。諸釋出家，留",
    "T38n1782_03b:1052a06": "所著衣寶冠及象而皆與之。後便思念：「釋",
    "T38n1782_03b:1052a07": "子豪貴，尚捨出家。我何人也，而猶安住？」以冠",
    "T38n1782_03b:1052a08": "挂樹、象繫樹間，願言：「取者我當奉施。」往釋子",
    "T38n1782_03b:1052a09": "所，具述來情。釋子咸喜，便來白佛：「請先度",
    "T38n1782_03b:1052a10": "之，為我上座，自捨慢心，我當敬事。」佛便許",
    "T38n1782_03b:1052a11": "之，釋子致敬，禮拜波離，大地震動。空聲遙",
    "T38n1782_03b:1052a12": "贊：「是諸王子，我慢山崩。屈己先尊，今禮卑",
    "T38n1782_03b:1052a13": "足。」為持律之上首，故今命之。",
    "T38n1782_03b:1052a14": "經　時優婆離至詣彼問疾。贊曰：下辭有三，初",
    "T38n1782_03b:1052a15": "總陳道屈也。我依律行，教彼息愆，彼說證真，",
    "T38n1782_03b:1052a16": "罪種方滅。我謂由身語而得罪除，彼說會心",
    "T38n1782_03b:1052a17": "源而方垢盡。理既墮矣，詞亦負焉，故總詞也。",
    "T38n1782_03b:1052a18": "經　所以者何至不敢諸佛。贊曰：下顯理窮。",
    "T38n1782_03b:1052a19": "有二：初陳己事、後顯他詞。己事有二：初陳二",
    "T38n1782_03b:1052a20": "人來請出罪，後說己為如法息除。初陳二人",
    "T38n1782_03b:1052a21": "來請出罪中有三：初明至由、次明至軌、後請",
    "T38n1782_03b:1052a22": "出罪。此初文也。佛為法主，威德特尊，小事輕",
    "T38n1782_03b:1052a23": "塵誠為不可，故懷愧恥不敢詣佛。",
    "T38n1782_03b:1052a24": "經　來至我所至而謂我言。贊曰：此明至軌也。",
    "T38n1782_03b:1052a25": "經　唯優婆離至得免斯咎。贊曰：此請出罪。",
    "T38n1782_03b:1052a26": "微小罪中，生大怖畏。既違律行，誠以為恥。願",
    "T38n1782_03b:1052a27": "為解除我心所憂、我心所悔，得免罪咎。既罪",
    "T38n1782_03b:1052a28": "可出，明非初篇。",
    "T38n1782_03b:1052a29": "經　我即為其至得請所化。贊曰：下說已為",
    "T38n1782_03b:1052b01": "如法息除。言如法者，如其律法。世尊輕事或",
    "T38n1782_03b:1052b02": "重制、重事或輕制。然出罪時，但是作法，道理",
    "T38n1782_03b:1052b03": "應爾，非是依業道滅罪彼之法，如其律法",
    "T38n1782_03b:1052b04": "解說道理，令除憂悔，得清肅其所犯之過。",
    "T38n1782_03b:1052b05": "經　示現勸道讚勵慶慰。贊曰：顯如法相，",
    "T38n1782_03b:1052b06": "一示現、二勸導、三讚勵、四慶慰，餘經說亦加",
    "T38n1782_03b:1052b07": "令離欲。《瑜伽》八十一云「令離欲者，訶責六種",
    "T38n1782_03b:1052b08": "黑品諸行，示其過患，令離愛染。」即是所說。令",
    "T38n1782_03b:1052b09": "除憂悔。示現者，為令受學白品行故，示其",
    "T38n1782_03b:1052b10": "四種真實道理。勸導者，謂已示現得信解者，",
    "T38n1782_03b:1052b11": "安置學處，令正受行，由已於彼得自在故。彼",
    "T38n1782_03b:1052b12": "便請言：「我於今者當何所作？唯願教悔。」因",
    "T38n1782_03b:1052b13": "告之曰：「汝等今者於如如是事，應作應學。」",
    "T38n1782_03b:1052b14": "讚勵者，謂彼若於所知所行所得之中心生",
    "T38n1782_03b:1052b15": "退屈，爾時稱讚策勵其心，令於彼事堪有勢",
    "T38n1782_03b:1052b16": "力。慶慰者，謂若於法及隨法中勇猛正行，即",
    "T38n1782_03b:1052b17": "應如實讚說慶悅，令其歡喜。更有一釋，並如",
    "T38n1782_03b:1052b18": "彼論，此中即是令離罪染。示其白品、勸其正",
    "T38n1782_03b:1052b19": "行、讚令勿退、慶其所作，令生歡喜，名如法",
    "T38n1782_03b:1052b20": "說。舊經闕此。",
    "T38n1782_03b:1052b21": "經　時無垢稱至而作是言。贊曰：下顯他詞。有",
    "T38n1782_03b:1052b22": "二：初明至軌、後正陳詞。此初文也。",
    "T38n1782_03b:1052b23": "經　唯優婆離至勿擾其心。贊曰：陳詞有五，",
    "T38n1782_03b:1052b24": "初除正理、二顯讚揚、三明已告、四彰罪滅、",
    "T38n1782_03b:1052b25": "五述發願。陳理復三：初總非、次顯正、後結",
    "T38n1782_03b:1052b26": "正。此初文也。空理義云：二人犯罪，由懷有",
    "T38n1782_03b:1052b27": "相，今請悔除，還教起有，以有加有，故名增",
    "T38n1782_03b:1052b28": "罪。當直除滅彼心憂悔，應說無相罪性本空",
    "T38n1782_03b:1052b29": "為彼除之，勿以有罪亂其心也。擾者亂也。應",
    "T38n1782_03b:1052c01": "理義云：二人犯罪，罪為業道，當須證理體達",
    "T38n1782_03b:1052c02": "虛幻方拔罪根。但依作法用事而滅，口是心",
    "T38n1782_03b:1052c03": "非，滅而不滅，罪業更生，名為重增。當說真",
    "T38n1782_03b:1052c04": "理令彼證之，當說俗幻令其了達，名直除",
    "T38n1782_03b:1052c05": "滅。拔罪種子，勿以事相擾亂其心而現罪滅。",
    "T38n1782_03b:1052c06": "經　所以者何至不在兩同。贊曰：下顯正中",
    "T38n1782_03b:1052c07": "有二，初明真理令證罪根；後明俗事令知罪",
    "T38n1782_03b:1052c08": "偽，「唯優波離一切法性生滅不住」下是。罪相",
    "T38n1782_03b:1052c09": "無實，易可息除。罪根種子本真，證之罪滅。罪",
    "T38n1782_03b:1052c10": "滅者，拔除煩惱惡業苦果諸種子也。斷種子",
    "T38n1782_03b:1052c11": "故，一滅不生。名身語懺悔，但名制伏，益力",
    "T38n1782_03b:1052c12": "損能，非真滅罪，後還生故。初中復三：初陳正",
    "T38n1782_03b:1052c13": "理、次問令解、後明染淨之相。陳理有三：初明",
    "T38n1782_03b:1052c14": "罪性、次明罪依、後明罪體。此初文也。空理義",
    "T38n1782_03b:1052c15": "云：罪性者真空理。罪性若有，可住內根，由外",
    "T38n1782_03b:1052c16": "六境，成在兩間。罪性本空，都何所住？世俗諦",
    "T38n1782_03b:1052c17": "中，罪住六根，六塵為緣而起罪故，亦名在外。",
    "T38n1782_03b:1052c18": "內因外緣，可住兩間六識等內。罪性既空，故",
    "T38n1782_03b:1052c19": "都無住。證罪性空，當有何罪？應理義云：罪性",
    "T38n1782_03b:1052c20": "者真如理，此理不依內根外境及住兩間。由",
    "T38n1782_03b:1052c21": "逆此理，展轉罪生。證達此理，罪當永盡。",
    "T38n1782_03b:1052c22": "經　如佛所說至有情清淨。贊曰：此明罪依。有",
    "T38n1782_03b:1052c23": "二：初明假者依心而成、後明罪體依心方起，",
    "T38n1782_03b:1052c24": "罪必依心方得起。此初文也。罪謂所作惡身",
    "T38n1782_03b:1052c25": "業，體即不善思之現種也。心為所依，思能依",
    "T38n1782_03b:1052c26": "故。可毀可厭，故名為罪。故初明罪依令其了",
    "T38n1782_03b:1052c27": "達，後方明罪體。將明罪依，先引佛語。空理義",
    "T38n1782_03b:1052c28": "云：此引俗諦教，心謂六識，不說有八。心若實",
    "T38n1782_03b:1052c29": "有、有實罪者，即有情雜染；心性本空，罪者",
    "T38n1782_03b:1053a01": "非有，故有情淨。應理義云：《成唯識》說，心謂第",
    "T38n1782_03b:1053a02": "八識，有情謂五蘊假者，此依彼心而假建立。",
    "T38n1782_03b:1053a03": "第八之心若是有漏雜染所攝，能依假者亦",
    "T38n1782_03b:1053a04": "是雜染。所依第八心若是無漏清淨所攝，能",
    "T38n1782_03b:1053a05": "依假者亦是清淨。今此通依八識，建立假者",
    "T38n1782_03b:1053a06": "有情，心是本故。故罪及罪者，離心亦非有。",
    "T38n1782_03b:1053a07": "經　如是心者至不在兩間。贊曰：下明罪體依",
    "T38n1782_03b:1053a08": "心方起。空理義云：如是心者，勝義諦中亦不",
    "T38n1782_03b:1053a09": "住內外、不在兩間，性本空故。能起罪體。由此",
    "T38n1782_03b:1053a10": "非真。應理義云：此八識心，不同二乘所說六",
    "T38n1782_03b:1053a11": "識，六識實住在六根，亦不實在外及兩間，",
    "T38n1782_03b:1053a12": "唯依真如淨法界住，由此罪垢亦無住處。",
    "T38n1782_03b:1053a13": "經　如其心然至不出於如。贊曰：此明罪體。",
    "T38n1782_03b:1053a14": "空理義云：如其所依心本空寂，都無所住，能",
    "T38n1782_03b:1053a15": "依罪垢。勝義諦中亦無自性，無所依止。罪垢",
    "T38n1782_03b:1053a16": "既爾，諸法亦然，誰為罪緣？誰為出者？以心罪",
    "T38n1782_03b:1053a17": "法三不出於如，如空無故。應理義云：如其本",
    "T38n1782_03b:1053a18": "心不住內外，唯依真如。能依罪垢亦復依",
    "T38n1782_03b:1053a19": "如，不依內外。如罪垢然，犯罪之緣及出罪",
    "T38n1782_03b:1053a20": "者，一切諸法亦不出如，不依內外，都無實",
    "T38n1782_03b:1053a21": "罪，一切皆是真如理故。由迷心故，諸過非起，",
    "T38n1782_03b:1053a22": "可毀可責，名之為罪。由心悟故，罪滅善生，可",
    "T38n1782_03b:1053a23": "讚可欣，名之為福。故說罪從心生，還從心滅。",
    "T38n1782_03b:1053a24": "經　唯優婆離至曾有染不。贊曰：下問令解。有",
    "T38n1782_03b:1053a25": "三：初問、次答、後顯令解。此問也。空理義云：",
    "T38n1782_03b:1053a26": "汝心本淨，性本空故，無染故淨。汝得阿羅漢",
    "T38n1782_03b:1053a27": "涅槃解脫時，此空性心曾有染不？凡聖雖殊，",
    "T38n1782_03b:1053a28": "心實無別，故以為問。應理義云：《成唯識》中解",
    "T38n1782_03b:1053a29": "心性淨略有二義：一即真如法性之心。故《勝",
    "T38n1782_03b:1053b01": "鬘經》自性清淨心而有染污，難可了知。二",
    "T38n1782_03b:1053b02": "因緣心，《瑜伽》五十四說，依他性心，性非煩惱，",
    "T38n1782_03b:1053b03": "名本性淨。今彼心非煩惱故，言本性淨；與",
    "T38n1782_03b:1053b04": "染相應，名為染心，非心體染名為染心。此心",
    "T38n1782_03b:1053b05": "非但未得解脫性本來淨，得解脫時亦曾無",
    "T38n1782_03b:1053b06": "染。今但問彼得解脫時本性淨心曾有染不，",
    "T38n1782_03b:1053b07": "將顯未解脫比解脫心性本淨。",
    "T38n1782_03b:1053b08": "經　我言不也。贊曰：此答也。得解脫時，心曾",
    "T38n1782_03b:1053b09": "不染。",
    "T38n1782_03b:1053b10": "經　無垢稱言至亦復如是。贊曰：此顯令解。",
    "T38n1782_03b:1053b11": "空理義云：得聖證真，知心本空，所以不染。",
    "T38n1782_03b:1053b12": "故知有情心性本淨，曾無有染，亦復如是，心",
    "T38n1782_03b:1053b13": "空同故。應理義云：以凡因緣心，例聖因緣心，",
    "T38n1782_03b:1053b14": "本來不染亦復如是，俱心性故。由此故知，惡",
    "T38n1782_03b:1053b15": "思是罪，如客暫有，染惱其心；證理智生，客罪",
    "T38n1782_03b:1053b16": "便滅。故心斷惑已，名離相應縛。此不復緣境，",
    "T38n1782_03b:1053b17": "名離所緣縛。由離二縛，名心解脫；證達理故，",
    "T38n1782_03b:1053b18": "故達心理，名為罪滅。",
    "T38n1782_03b:1053b19": "經　唯優波離至即性清淨。贊曰：下明染淨之",
    "T38n1782_03b:1053b20": "相。略有三翻，此初翻也。心有總分別，有別異",
    "T38n1782_03b:1053b21": "分別，即有煩惱。煩惱起故，罪業遂生，便招生",
    "T38n1782_03b:1053b22": "死。若無總分別及別異分別即無煩惱，煩惱",
    "T38n1782_03b:1053b23": "無故不起罪業，遂即清淨便得涅槃。分別",
    "T38n1782_03b:1053b24": "者，總分別。異分別者，種種計執。汝由此二，",
    "T38n1782_03b:1053b25": "生煩惱故，應無分別便得清淨。",
    "T38n1782_03b:1053b26": "經　若有顛倒至即性清淨。贊曰：此第二翻。",
    "T38n1782_03b:1053b27": "顛倒者，執有真實常樂我淨，背真理故，名為",
    "T38n1782_03b:1053b28": "顛倒。或七顛倒，此四更加想心見三。於彼四",
    "T38n1782_03b:1053b29": "中起妄想分別，名想倒。於此四中，忍可欲",
    "T38n1782_03b:1053c01": "樂、建立執著，名見倒。心倒者，謂即於彼所",
    "T38n1782_03b:1053c02": "執著中，貪等煩惱此略有三：一愚癡為本，二",
    "T38n1782_03b:1053c03": "薩迦耶見邊見一分見取戒禁取及貪為自",
    "T38n1782_03b:1053c04": "性，三餘煩惱為等流。如《瑜伽》第八說，有此諸",
    "T38n1782_03b:1053c05": "倒即有煩惱，無此倒者即成清淨。汝既煩",
    "T38n1782_03b:1053c06": "惱，明有顛倒。",
    "T38n1782_03b:1053c07": "經　若有取我至即性清淨。贊曰：此第三翻。",
    "T38n1782_03b:1053c08": "取者執取，執我為本，雜染便生。若不取我，達",
    "T38n1782_03b:1053c09": "解無我，即性清淨。汝既雜染，明有取我。顯彼",
    "T38n1782_03b:1053c10": "二人有煩惱之所以也。上令知真，罪垢自滅。",
    "T38n1782_03b:1053c11": "下明知俗罪易息除，如知賊緣易可除破。",
    "T38n1782_03b:1053c12": "經　唯優婆離至如電如雲。贊曰：下明俗事，",
    "T38n1782_03b:1053c13": "令知罪偽。略有四重，此第一重。說俗生滅，略",
    "T38n1782_03b:1053c14": "有四喻，如幻化電雲，皆非實有、皆悉不住，性",
    "T38n1782_03b:1053c15": "自虛偽。",
    "T38n1782_03b:1053c16": "經　一切法性至亦不暫住。贊曰：此第二重，",
    "T38n1782_03b:1053c17": "說俗迅速，無所願待，不經念住，速即謝故。",
    "T38n1782_03b:1053c18": "經　一切法性至如健達婆城。贊曰：此第三",
    "T38n1782_03b:1053c19": "重，說俗體由虛妄所見。此有三喻：如夢所見，",
    "T38n1782_03b:1053c20": "思想起故。如陽焰者，渴愛生故，執為實水。如",
    "T38n1782_03b:1053c21": "健達縛城者，此云尋香城，西方散樂名曰尋",
    "T38n1782_03b:1053c22": "香，不作生業唯尋食香，而便作樂伺彼乞",
    "T38n1782_03b:1053c23": "求。此幻化城，樓櫓可愛，名尋香城。海中水",
    "T38n1782_03b:1053c24": "氣，日光所臨，遙見雉堞，亦似幻城。水激為",
    "T38n1782_03b:1053c25": "聲，微同作樂，似彼尋香城，故亦名尋香城。",
    "T38n1782_03b:1053c26": "誑惑起故，今以為喻。",
    "T38n1782_03b:1053c27": "經　一切法性至如鏡中像。贊曰：此第四重，",
    "T38n1782_03b:1053c28": "說俗心作，如水中月。水實無月，心妄謂有，不",
    "T38n1782_03b:1053c29": "知以水為緣，還見本月。一切世俗皆心所作，",
    "T38n1782_03b:1054a01": "不知自心，謂有外境。鏡中之像亦無實像，以",
    "T38n1782_03b:1054a02": "鏡為緣，還見本面。心之所取亦復如是，不知",
    "T38n1782_03b:1054a03": "自心，謂離心有。鏡中之像若實有者，見去何",
    "T38n1782_03b:1054a04": "不去？觀來所不來？彼鏡既不真，諸俗皆如",
    "T38n1782_03b:1054a05": "是。",
    "T38n1782_03b:1054a06": "經　如是知者至名善調伏。贊曰：此結正也。",
    "T38n1782_03b:1054a07": "律者儀或，證真如俗，善可軌故。調伏者，調",
    "T38n1782_03b:1054a08": "伏三業，息諸惡故。善知罪性、能依罪根、善識",
    "T38n1782_03b:1054a09": "罪相，易可顧拔，名善調伏。",
    "T38n1782_03b:1054a10": "經　時二苾芻至而不能說。贊曰：二顯讚揚。",
    "T38n1782_03b:1054a11": "初得未曾有；後正讚歎智慧辨才，是優婆離",
    "T38n1782_03b:1054a12": "所不能及。",
    "T38n1782_03b:1054a13": "經　我即告言至起居士想。贊曰：三明已告，",
    "T38n1782_03b:1054a14": "初總、後別。此總告也。",
    "T38n1782_03b:1054a15": "經　所以者何至殊勝如是。贊曰：除佛無能制",
    "T38n1782_03b:1054a16": "伏大士智慧辨才，其慧及辨才如是。",
    "T38n1782_03b:1054a17": "經　時二苾芻至正等覺心。贊曰：四彰罪滅。",
    "T38n1782_03b:1054a18": "雖未證真，拔罪種子，初聞妙理，應悔息除。不",
    "T38n1782_03b:1054a19": "但罪滅，無上覺心亦發。",
    "T38n1782_03b:1054a20": "經　便為作禮至殊勝慧辨。贊曰：五述發願。",
    "T38n1782_03b:1054a21": "新學苾芻已曾犯罪，乍見慧辨，誰不虔恭？故",
    "T38n1782_03b:1054a22": "為作禮。",
    "T38n1782_03b:1054a23": "經　時我默然至詣彼問疾。贊曰：結答詞由卑",
    "T38n1782_03b:1054a24": "躬請退。",
    "T38n1782_03b:1054a25": "說無垢稱經疏卷第三末"
}