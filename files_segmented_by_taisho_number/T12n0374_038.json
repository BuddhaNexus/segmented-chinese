{
    "T12n0374_038:0586a23": "6大般涅槃經卷第三十八",
    "T12n0374_038:0586a25": "北涼天竺三藏曇無讖譯",
    "T12n0374_038:0586a26": "迦葉菩薩品第十二之六",
    "T12n0374_038:0586a27": "迦葉菩薩白佛言：「世尊！云何名為清淨梵",
    "T12n0374_038:0586a28": "行？」佛言：「善男子！一切法是。」迦葉菩薩言：「世",
    "T12n0374_038:0586a29": "尊！一切法者，義不決定。何以故？如來或說是",
    "T12n0374_038:0586b01": "善不善、或時說為四念處觀、或說是十二入、",
    "T12n0374_038:0586b02": "或說是善知識、或說是十二因緣、或說是眾",
    "T12n0374_038:0586b03": "生、或說是正見邪見、或說十二部經、或說即",
    "T12n0374_038:0586b04": "是二諦，如來今乃說，一切法為淨梵行，悉是",
    "T12n0374_038:0586b05": "何等一切法耶？」佛言：「善哉，善哉！善男子！如是",
    "T12n0374_038:0586b06": "微妙大涅槃經，乃是一切善法寶藏。譬如",
    "T12n0374_038:0586b07": "大海是眾寶藏，是涅槃經亦復如是，即是一",
    "T12n0374_038:0586b08": "切字義祕藏。善男子！如須彌山眾藥根本，是",
    "T12n0374_038:0586b09": "經亦爾，即是菩薩戒之根本。善男子！譬如虛",
    "T12n0374_038:0586b10": "空是一切物之所住處，是經亦爾，即是一切",
    "T12n0374_038:0586b11": "善法住處。善男子！譬如猛風無能繫縛一切",
    "T12n0374_038:0586b12": "菩薩行，是經者亦復如是，不為一切煩惱惡",
    "T12n0374_038:0586b13": "法之所繫縛。善男子！譬如金剛無能壞者，是",
    "T12n0374_038:0586b14": "經亦爾，雖有外道惡邪之人，不能破壞。善男",
    "T12n0374_038:0586b15": "子！如恒河沙無能數者，如是經義亦復如是，",
    "T12n0374_038:0586b16": "無能數者。善男子！是經典者為諸菩薩而作",
    "T12n0374_038:0586b17": "法幢，如帝釋幢。善男子！是經即是趣涅槃城",
    "T12n0374_038:0586b18": "之商主也，如大導師引諸商人趣向大海。善",
    "T12n0374_038:0586b19": "男子！是經能為諸菩薩等作法光明，如世日",
    "T12n0374_038:0586b20": "月能破諸闇。善男子！是經能為病苦眾生作",
    "T12n0374_038:0586b21": "大良藥，如香山中微妙藥王能治眾病。善男",
    "T12n0374_038:0586b22": "子！是經能為一闡提杖，猶如羸人因之得起。",
    "T12n0374_038:0586b23": "善男子！是經能為一切惡人而作橋梁，猶如",
    "T12n0374_038:0586b24": "世橋能渡一切。善男子！是經能為行二十五",
    "T12n0374_038:0586b25": "有者，遇煩惱熱，而作陰涼，如世間蓋，遮覆暑",
    "T12n0374_038:0586b26": "熱。善男子！是經即是大無畏王，能壞一切煩",
    "T12n0374_038:0586b27": "惱惡魔，如師子王降伏眾獸。善男子！是經即",
    "T12n0374_038:0586b28": "是大神呪師，能壞一切煩惱惡鬼，如世呪師",
    "T12n0374_038:0586b29": "能去魍魎。善男子！是經即是無上霜雹，能壞",
    "T12n0374_038:0586c01": "一切生死果報，如世雹雨壞諸果實。善男子！",
    "T12n0374_038:0586c02": "是經能為壞戒目者作大良藥，猶如世間安",
    "T12n0374_038:0586c03": "闍那藥善療眼痛。善男子！是經能住一切善",
    "T12n0374_038:0586c04": "法，如世間地能住眾物。善男子！是經即是毀",
    "T12n0374_038:0586c05": "戒眾生之明鏡也，如世明鏡見諸色像。善男",
    "T12n0374_038:0586c06": "子！是經能為無慚愧者而作衣服，如世衣裳",
    "T12n0374_038:0586c07": "障蔽形體。善男子！是經能為貧善法者作大",
    "T12n0374_038:0586c08": "財寶，如功德天利益貧者。善男子！是經能為",
    "T12n0374_038:0586c09": "渴法眾生作甘露漿，如八味水充足渴者。善",
    "T12n0374_038:0586c10": "男子！是經能為煩惱之人而作法床，如世之",
    "T12n0374_038:0586c11": "人遇安隱床。善男子！是經能為初地菩薩至",
    "T12n0374_038:0586c12": "十住菩薩，而作瓔珞、香花塗香、末香燒香，",
    "T12n0374_038:0586c13": "清淨種性具足之乘，過於一切六波羅蜜受",
    "T12n0374_038:0586c14": "妙樂處，如忉利天波利質多羅樹。「善男子！",
    "T12n0374_038:0586c15": "是經即是剛利智斧能伐一切煩惱大樹、即",
    "T12n0374_038:0586c16": "是利刀能割習氣、即是勇健能摧魔怨、即是",
    "T12n0374_038:0586c17": "智火焚煩惱薪、即因緣藏出辟支佛、即是聞",
    "T12n0374_038:0586c18": "藏生聲聞人、即是一切諸天之眼、即是一切",
    "T12n0374_038:0586c19": "人之正道、即是一切畜生依處、即是餓鬼解",
    "T12n0374_038:0586c20": "脫之處、即是地獄無上之尊、即是一切十方",
    "T12n0374_038:0586c21": "眾生無上之器、即是十方過去未來現在諸",
    "T12n0374_038:0586c22": "佛之父母也。善男子！是故此經攝一切法。如",
    "T12n0374_038:0586c23": "我先說，此經雖攝一切諸法，我說梵行即是",
    "T12n0374_038:0586c24": "三十七助道法。善男子！若離如是三十七",
    "T12n0374_038:0586c25": "品，終不能得聲聞正果乃至阿耨多羅三藐",
    "T12n0374_038:0586c26": "三菩提果，不見佛性及佛性果，以是因緣梵",
    "T12n0374_038:0586c27": "行即是三十七品。何以故？三十七品性非顛",
    "T12n0374_038:0586c28": "倒，能壞顛倒；性非惡見，能壞惡見；性非怖畏，",
    "T12n0374_038:0586c29": "能壞怖畏；性是淨行，能令眾生畢竟造作清",
    "T12n0374_038:0587a01": "淨梵行。」迦葉菩薩白佛言：「世尊！有漏之法，亦",
    "T12n0374_038:0587a02": "復能作無漏法因，如來何故不說有漏為淨",
    "T12n0374_038:0587a03": "梵行？」「善男子！一切有漏即是顛倒，是故有",
    "T12n0374_038:0587a04": "漏不得名為清淨梵行。」迦葉菩薩白佛言：「世",
    "T12n0374_038:0587a05": "尊！世第一法，為是有漏、是無漏耶？」佛言：「善",
    "T12n0374_038:0587a06": "男子！是有漏也。」「世尊！雖是有漏，性非顛倒，何",
    "T12n0374_038:0587a07": "故不名清淨梵行？」「善男子！世第一法，無漏因",
    "T12n0374_038:0587a08": "故似於無漏，向無漏故不名顛倒。善男子！清",
    "T12n0374_038:0587a09": "淨梵行發心相續乃至畢竟，世第一法唯是",
    "T12n0374_038:0587a10": "一念，是故不得名淨梵行。」迦葉菩薩白佛",
    "T12n0374_038:0587a11": "言：「世尊！眾生五識亦是有漏，非是顛倒，復非",
    "T12n0374_038:0587a12": "一念，何故不名清淨梵行？」「善男子！眾生五識",
    "T12n0374_038:0587a13": "雖非一念，然是有漏，復是顛倒，增諸漏故，名",
    "T12n0374_038:0587a14": "為有漏。體非真實，著想故倒。云何名為體非",
    "T12n0374_038:0587a15": "真實，著想故倒？非男女中生男女想，乃至舍",
    "T12n0374_038:0587a16": "宅車乘瓶衣亦復如是，是名顛倒。善男子！三",
    "T12n0374_038:0587a17": "十七品性無顛倒，是故得名清淨梵行。善男",
    "T12n0374_038:0587a18": "子！若有菩薩於三十七品，知根、知因、知攝、知",
    "T12n0374_038:0587a19": "增、知主、知導、知勝、知實、知畢竟者，如是菩薩",
    "T12n0374_038:0587a20": "則得名為清淨梵行。」",
    "T12n0374_038:0587a21": "迦葉菩薩白佛言：「世尊！云何名為知根乃",
    "T12n0374_038:0587a22": "至知畢竟耶？」佛言：「善男子！善哉，善哉。菩薩發",
    "T12n0374_038:0587a23": "問為於二事：一者為自知故、二者為他知故。",
    "T12n0374_038:0587a24": "汝今已知，但為無量眾生未解，啟請是事，是",
    "T12n0374_038:0587a25": "故我今重讚歎汝。善哉，善哉！善男子！三十七",
    "T12n0374_038:0587a26": "品，根本是欲，因名明觸，攝取名受，增名善思，",
    "T12n0374_038:0587a27": "主名為念，導名為定，勝名智慧，實名解脫，畢",
    "T12n0374_038:0587a28": "竟名為大般涅槃。善男子！善欲即是初發道",
    "T12n0374_038:0587a29": "心，乃至阿耨多羅三藐三菩提之根本也，是",
    "T12n0374_038:0587b01": "故我說欲為根本。善男子！如世間說，一切苦",
    "T12n0374_038:0587b02": "惱，愛為根本；一切疹病，宿食為本；一切斷",
    "T12n0374_038:0587b03": "事，鬪諍為本。一切惡事，虛妄為本。」迦葉菩薩",
    "T12n0374_038:0587b04": "白佛言：「世尊！如來先於此經中說，一切善法",
    "T12n0374_038:0587b05": "不放逸為本，今乃說欲，是義云何？」佛言：「善男",
    "T12n0374_038:0587b06": "子！若言生因，善欲是也；若言了因，不放逸是。",
    "T12n0374_038:0587b07": "如世間說，一切果者子為其因。或復有說，",
    "T12n0374_038:0587b08": "子為生因，地為了因，是義亦爾。」迦葉菩薩言：",
    "T12n0374_038:0587b09": "「世尊！如來先於餘經中說，三十七品佛是根",
    "T12n0374_038:0587b10": "本，是義云何？」「善男子！如來先說，眾生初知三",
    "T12n0374_038:0587b11": "十七品，佛是根本。若自證得，欲為根本。」「世尊！",
    "T12n0374_038:0587b12": "云何明觸，名之為因？」「善男子！如來或時說明",
    "T12n0374_038:0587b13": "為慧、或說為信。善男子！信因緣故，親近善友，",
    "T12n0374_038:0587b14": "是名為觸。親近因緣，得聞正法，是名為觸。因",
    "T12n0374_038:0587b15": "聞正法，身口意淨，是名為觸。因三業淨，獲得",
    "T12n0374_038:0587b16": "正命，是名為觸。因正命故，得淨根戒；因淨根",
    "T12n0374_038:0587b17": "戒，樂寂靜處；因樂寂靜，能善思惟；因善思惟，",
    "T12n0374_038:0587b18": "得如法住；因如法住，得三十七品，能壞無量",
    "T12n0374_038:0587b19": "諸惡煩惱，是名為觸。善男子！受名攝取，眾",
    "T12n0374_038:0587b20": "生受時能作善惡，是故名受為攝取也。善男",
    "T12n0374_038:0587b21": "子！受因緣故生諸煩惱，三十七品能破壞之，",
    "T12n0374_038:0587b22": "是故以受為攝取也。因善思惟能破煩惱，是",
    "T12n0374_038:0587b23": "故名增。何以故？勤修習故。得如是等三十",
    "T12n0374_038:0587b24": "七品，若觀能破諸惡煩惱，要賴專念，是故以",
    "T12n0374_038:0587b25": "念為主。如世間中一切四兵隨主將意，三十",
    "T12n0374_038:0587b26": "七品亦復如是，皆隨念主。善男子！既入定已，",
    "T12n0374_038:0587b27": "三十七品能善分別一切法相，是故以定為",
    "T12n0374_038:0587b28": "導。是三十七品分別法相，智為最勝，是故以",
    "T12n0374_038:0587b29": "慧為勝。如是智慧知煩惱已，智慧力故，煩惱",
    "T12n0374_038:0587c01": "消滅，如世間中四兵壞怨，或一、或二勇健者",
    "T12n0374_038:0587c02": "能。三十七品亦復如是，智慧力故能壞煩惱，",
    "T12n0374_038:0587c03": "是故以慧為勝。善男子！雖因修習三十七",
    "T12n0374_038:0587c04": "品，獲得四禪神通安樂，亦不名實。若壞煩惱",
    "T12n0374_038:0587c05": "證解脫時，乃名為實。是三十七品發心修道，",
    "T12n0374_038:0587c06": "雖得世樂及出世樂、四沙門果及以解脫，亦",
    "T12n0374_038:0587c07": "不得名為畢竟也。若能斷除三十七品所行",
    "T12n0374_038:0587c08": "之事，是名涅槃，是故我說畢竟者即大涅槃。",
    "T12n0374_038:0587c09": "「復次善男子！善愛念心，即是欲也。因善愛念，",
    "T12n0374_038:0587c10": "親近善友，故名為觸，是名為因。因近善友，故",
    "T12n0374_038:0587c11": "名為受，是名攝取。因近善友能善思惟，故",
    "T12n0374_038:0587c12": "名為增。因是四法能生長道，所謂欲、念、定、智，",
    "T12n0374_038:0587c13": "是即名為主導勝也。因是三法，得二解脫，除",
    "T12n0374_038:0587c14": "斷愛故，心得解脫，斷無明故，慧得解脫，是名",
    "T12n0374_038:0587c15": "為實。如是八法，畢竟得果，名為涅槃，故名畢",
    "T12n0374_038:0587c16": "竟。「復次善男子，欲者即是發心出家，觸者即",
    "T12n0374_038:0587c17": "是白四羯磨，是名為因。攝者即是受二種戒：",
    "T12n0374_038:0587c18": "一者波羅提木叉戒、二者淨根戒，是名為受，",
    "T12n0374_038:0587c19": "是名攝取。增者即是修習四禪。主者即是須",
    "T12n0374_038:0587c20": "陀洹果、斯陀含果。導者即是阿那含果。勝者",
    "T12n0374_038:0587c21": "即是阿羅漢果。實者即是辟支佛果。畢竟者",
    "T12n0374_038:0587c22": "即是阿耨多羅三藐三菩提果。",
    "T12n0374_038:0587c23": "「復次善男子！欲名為識，觸名六入，攝名",
    "T12n0374_038:0587c24": "為受，增名無明，主名名色，導名為愛，勝名為",
    "T12n0374_038:0587c25": "取，實名為有，畢竟者名生老病死。」迦葉菩薩",
    "T12n0374_038:0587c26": "言：「世尊！根本、因、增，如是三法云何有異？」「善男",
    "T12n0374_038:0587c27": "子！所言根者即是初發，因者即是相似不斷，",
    "T12n0374_038:0587c28": "增者即是滅相似已能生相似。復次善男子！",
    "T12n0374_038:0587c29": "根即是作、因即是果、增即可用。善男子！未來",
    "T12n0374_038:0588a01": "之世雖有果報，以未受故，名之為因。及其受",
    "T12n0374_038:0588a02": "時，是名為增。復次善男子！根即是求、得即是",
    "T12n0374_038:0588a03": "因、用即是增。善男子！是經中根即是見道、因",
    "T12n0374_038:0588a04": "即修道、增者即是無學道也。復次善男子！",
    "T12n0374_038:0588a05": "根即正因，因即方便因，從是二因，獲得果",
    "T12n0374_038:0588a06": "報，名為增長。」迦葉菩薩言：「世尊！如佛所說，",
    "T12n0374_038:0588a07": "畢竟者即是涅槃，如是涅槃云何可得？」「善男",
    "T12n0374_038:0588a08": "子！若菩薩摩訶薩、比丘、比丘尼、優婆塞、優婆",
    "T12n0374_038:0588a09": "夷能修十想，當知是人能得涅槃。云何為十？",
    "T12n0374_038:0588a10": "一者無常想、二者苦想、三者無我想、四者厭",
    "T12n0374_038:0588a11": "離食想、五者一切世間不可樂想、六者死想、",
    "T12n0374_038:0588a12": "七者多過罪想、八者離想、九者滅想、十者",
    "T12n0374_038:0588a13": "無愛想。善男子！菩薩摩訶薩、比丘、比丘尼、優",
    "T12n0374_038:0588a14": "婆塞、優婆夷，修習如是十種想者，是人畢竟",
    "T12n0374_038:0588a15": "定得涅槃，不隨他心，自能分別善、不善等，是",
    "T12n0374_038:0588a16": "名真實稱比丘義，乃至得稱優婆夷義。」",
    "T12n0374_038:0588a17": "迦葉菩薩言：「世尊！云何名為菩薩乃至優婆",
    "T12n0374_038:0588a18": "夷等修無常想？」「善男子！菩薩二種：一初發心、",
    "T12n0374_038:0588a19": "二已行道。無常想者，亦復二種：一麁、二細。初",
    "T12n0374_038:0588a20": "心菩薩觀無常想時，作是思惟：『世間之物凡",
    "T12n0374_038:0588a21": "有二種：一內、二外。如是內物，無常變異，我見",
    "T12n0374_038:0588a22": "生時、小時、大時、壯時、老時、死時，是諸時節各",
    "T12n0374_038:0588a23": "各不同，是故當知內物無常。』復作是念：『我見",
    "T12n0374_038:0588a24": "眾生，或有肥鮮，具足色力，去來進止自在無",
    "T12n0374_038:0588a25": "礙。或見病苦，色力毀悴，顏貌羸損，不得自在。",
    "T12n0374_038:0588a26": "或見財富，庫藏盈溢。或見貧窮，觸事尠乏。或",
    "T12n0374_038:0588a27": "見成就無量功德。或見具足無量惡法。是故",
    "T12n0374_038:0588a28": "定知內法無常。復觀外法，子時、芽時、莖時、葉",
    "T12n0374_038:0588a29": "時、花時、果時，如是諸時各各不同，如是外法",
    "T12n0374_038:0588b01": "或有具足、或不具足，是故當知，一切外物定",
    "T12n0374_038:0588b02": "是無常。』既觀見法是無常已，復觀聞法。我聞",
    "T12n0374_038:0588b03": "諸天具足成就極妙快樂、神通自在，亦有五",
    "T12n0374_038:0588b04": "相，是故當知即是無常。復聞劫初有諸眾生，",
    "T12n0374_038:0588b05": "各各具足上妙功德，身光自照不假日月，無",
    "T12n0374_038:0588b06": "常力故光滅德損。復聞昔有轉輪聖王統四",
    "T12n0374_038:0588b07": "天下，成就七寶，得大自在，而不能壞無常之",
    "T12n0374_038:0588b08": "相。復觀大地，往昔之時，安處布置無量眾生，",
    "T12n0374_038:0588b09": "間無空處，如車輪許，具足生長一切妙藥，",
    "T12n0374_038:0588b10": "藂林、樹木、果實滋茂，眾生薄福，令此大地無",
    "T12n0374_038:0588b11": "復勢力，所生之物遂成虛耗。是故當知，內外",
    "T12n0374_038:0588b12": "之法一切無常，是則名為麁無常也。既觀麁",
    "T12n0374_038:0588b13": "已，次觀細者。云何名細？菩薩摩訶薩觀於一",
    "T12n0374_038:0588b14": "切內外之物乃至微塵，在未來時已是無常。",
    "T12n0374_038:0588b15": "何以故？具足成就破壞相故。若未來色非無",
    "T12n0374_038:0588b16": "常者，不得言色有十時差別。云何十時？一者",
    "T12n0374_038:0588b17": "膜時、二者泡時、三者疱時、四者肉團時、五者",
    "T12n0374_038:0588b18": "肢時、六者嬰孩時、七者童子時、八者少年",
    "T12n0374_038:0588b19": "時、九者盛壯時、十者衰老時。菩薩觀膜若非",
    "T12n0374_038:0588b20": "無常，不應至泡乃至盛壯，非無常者終不至",
    "T12n0374_038:0588b21": "老。若是諸時，非念念滅，終不漸長，應當一時",
    "T12n0374_038:0588b22": "成長具足；無是事故，是故當知，定有念念",
    "T12n0374_038:0588b23": "微細無常。復見有人，諸根具足，顏色暐曄，後",
    "T12n0374_038:0588b24": "見枯悴。復作是念，是人定有念念無常。復觀",
    "T12n0374_038:0588b25": "四大及四威儀。復觀內外，各二苦因，飢渴寒",
    "T12n0374_038:0588b26": "熱。復觀是四，若無念念微細無常，亦不得說",
    "T12n0374_038:0588b27": "如是四苦。若有菩薩能作是念，是名菩薩觀",
    "T12n0374_038:0588b28": "細無常。如內外色心法亦爾。何以故？行六處",
    "T12n0374_038:0588b29": "故。行六處時，或生喜心、或生瞋心、或生愛心、",
    "T12n0374_038:0588c01": "或生念心，展轉異生不得一種，是故當知，一",
    "T12n0374_038:0588c02": "切色法及非色法悉是無常。善男子！菩薩若",
    "T12n0374_038:0588c03": "能於一念中，見一切法生滅無常，是名菩薩",
    "T12n0374_038:0588c04": "具無常想。善男子！智者修習無常想已，遠",
    "T12n0374_038:0588c05": "離常慢、常倒、想倒。",
    "T12n0374_038:0588c06": "「次修苦想。何因緣故有如是苦？深知是苦因",
    "T12n0374_038:0588c07": "於無常，因無常故，受生老病死，生老病死因",
    "T12n0374_038:0588c08": "緣故，名為無常，無常因緣故，受內外苦，飢渴、",
    "T12n0374_038:0588c09": "寒熱、鞭打、罵辱，如是等苦，皆因無常。復次智",
    "T12n0374_038:0588c10": "者深觀此身，即無常器，是器即苦，以器苦故，",
    "T12n0374_038:0588c11": "所受盛法亦復是苦。善男子！智者復觀，生即",
    "T12n0374_038:0588c12": "是苦，滅即是苦，苦生滅故，即是無常，非我、我",
    "T12n0374_038:0588c13": "所。「修無我想。智者復觀苦即無常，無常即苦，",
    "T12n0374_038:0588c14": "若苦無常，智者云何說言有我？苦非是我，無",
    "T12n0374_038:0588c15": "常亦爾。如是五陰亦苦、無常，眾生云何說言",
    "T12n0374_038:0588c16": "有我？復次觀一切法有異和合，不從一和合",
    "T12n0374_038:0588c17": "生一切法，亦非一法是一切和合果，一切和",
    "T12n0374_038:0588c18": "合皆無自性，亦無一性，亦無異性，亦無物性",
    "T12n0374_038:0588c19": "亦無自在，諸法若有如是等相，智者云何說",
    "T12n0374_038:0588c20": "言有我？復作是念，一切法中無有一法能為",
    "T12n0374_038:0588c21": "作者，若使一法不能作者，眾法和合亦不能",
    "T12n0374_038:0588c22": "作。一切諸法，性終不能獨生獨滅，和合故滅，",
    "T12n0374_038:0588c23": "和合故生。是法生已，眾生倒想，言是和合。從",
    "T12n0374_038:0588c24": "和合生，眾生想倒無有真實，云何而有真實",
    "T12n0374_038:0588c25": "我耶？是故智者觀於無我。又復諦觀何因緣",
    "T12n0374_038:0588c26": "故眾生說我？是我若有，應一應多。我若一者，",
    "T12n0374_038:0588c27": "云何而有剎利、婆羅門、毘舍、首陀、人、天、地獄、",
    "T12n0374_038:0588c28": "餓鬼、畜生、大小、老壯？是故知我非是一也。我",
    "T12n0374_038:0588c29": "若多者，云何說言，眾生我者是一、是遍、無有",
    "T12n0374_038:0589a01": "邊際？若一、若多，二俱無我。",
    "T12n0374_038:0589a02": "「智者如是觀無我已，次復觀於厭離食想。作",
    "T12n0374_038:0589a03": "是念言，若一切法無常、苦、空、無我，云何為食，",
    "T12n0374_038:0589a04": "起身、口、意三種惡業？若有眾生為貪食故，起",
    "T12n0374_038:0589a05": "身、口、意三種惡業，所得財物眾皆共之，後受",
    "T12n0374_038:0589a06": "苦果無共分者。善男子！智者復觀，一切眾生",
    "T12n0374_038:0589a07": "為飲食故，身心受苦。若從眾苦而得食者，我",
    "T12n0374_038:0589a08": "當云何於是食中而生貪著？是故於食不生",
    "T12n0374_038:0589a09": "貪心。復次智者當觀，因於飲食身得增長，",
    "T12n0374_038:0589a10": "我今出家，受戒修道，為欲捨身；今貪此食，",
    "T12n0374_038:0589a11": "云何當得捨此身耶？如是觀已，雖復受食，猶",
    "T12n0374_038:0589a12": "如曠野食其子肉，其心厭惡，都不甘樂。深觀",
    "T12n0374_038:0589a13": "揣食有如是過，次觀觸食，如被剝牛，為無",
    "T12n0374_038:0589a14": "量虫之所唼食。次觀思食，如大火聚。識食猶",
    "T12n0374_038:0589a15": "如三百鑽矛。善男子！智者如是觀四食已，",
    "T12n0374_038:0589a16": "於食終不生貪樂想。若猶生貪，當觀不淨。何",
    "T12n0374_038:0589a17": "以故？為離食愛故。於一切食，善能分別不淨",
    "T12n0374_038:0589a18": "之想，隨諸不淨令與相似。如是觀已，若得",
    "T12n0374_038:0589a19": "好食及以惡食，受時猶如塗癰瘡藥，終不生",
    "T12n0374_038:0589a20": "於貪愛之心。善男子！智者若能如是觀者，是",
    "T12n0374_038:0589a21": "名成就厭離食想。」迦葉菩薩言：「世尊！智者觀",
    "T12n0374_038:0589a22": "食作不淨想，為是實觀？虛解觀耶？若是實觀，",
    "T12n0374_038:0589a23": "所觀之食實非不淨。若是虛解，是法云何名",
    "T12n0374_038:0589a24": "為善想？」佛言：「善男子！如是想者，亦是實觀，亦",
    "T12n0374_038:0589a25": "是虛解。能壞貪食故名為實，非虫見虫故名",
    "T12n0374_038:0589a26": "虛解。善男子！一切有漏皆名為虛，亦能得實。",
    "T12n0374_038:0589a27": "善男子！若有比丘發心乞食，預作是念：『我當",
    "T12n0374_038:0589a28": "乞食，願得好者莫得麁惡，願必多得莫令尠",
    "T12n0374_038:0589a29": "少，亦願速得莫令遲晚。』如是比丘不名於食",
    "T12n0374_038:0589b01": "得厭離想，所修善法日夜衰耗，不善之法漸",
    "T12n0374_038:0589b02": "當增長。善男子！若有比丘欲乞食時，先當願",
    "T12n0374_038:0589b03": "言：『令諸乞者悉得飽滿，其施食者得無量福，",
    "T12n0374_038:0589b04": "我若得食為療毒身，修習善法利益施主。』作",
    "T12n0374_038:0589b05": "是願時，所修善法日夜增長，不善之法漸當",
    "T12n0374_038:0589b06": "消滅。善男子！若有比丘能如是修，當知是人",
    "T12n0374_038:0589b07": "不空食於國中信施。",
    "T12n0374_038:0589b08": "「善男子！智者具足如是四想，能修世間不可",
    "T12n0374_038:0589b09": "樂想，作是念言：『一切世間無處不有生老病",
    "T12n0374_038:0589b10": "死，而我此身無處不生。若世間中無有一處",
    "T12n0374_038:0589b11": "當得離於生老病死，我當云何樂於世間？一",
    "T12n0374_038:0589b12": "切世間無有進得而不退失，是故世間定是",
    "T12n0374_038:0589b13": "無常，若是無常，云何智人而樂於世？一一眾",
    "T12n0374_038:0589b14": "生，周遍經歷一切世間，具受苦樂，雖復得受",
    "T12n0374_038:0589b15": "梵天之身乃至非想非非想天，命終還墮三",
    "T12n0374_038:0589b16": "惡道中。雖為四王乃至他化自在天身，命終",
    "T12n0374_038:0589b17": "生於畜生道中、或為師子、虎豹豺狼、象馬牛",
    "T12n0374_038:0589b18": "驢。次觀轉輪聖王之身，統四天下，豪貴自",
    "T12n0374_038:0589b19": "在，福盡貧困，衣食不供。』智者深觀如是事已，",
    "T12n0374_038:0589b20": "生於世間不可樂想。智者復觀世間有法，所",
    "T12n0374_038:0589b21": "謂舍宅、衣服飲食、臥具醫藥、香花瓔珞，種種",
    "T12n0374_038:0589b22": "伎樂、財物寶貨，如是等事皆為離苦；而是等",
    "T12n0374_038:0589b23": "物體即是苦，云何以苦欲離於苦？善男子！智",
    "T12n0374_038:0589b24": "者如是觀已，於世間物，不生愛樂而作樂想。",
    "T12n0374_038:0589b25": "善男子！譬如有人身嬰重病，雖有種種音樂",
    "T12n0374_038:0589b26": "倡伎、香花瓔珞，終不於中生貪愛樂。智者",
    "T12n0374_038:0589b27": "觀已亦復如是。善男子！智者深觀一切世間，",
    "T12n0374_038:0589b28": "非歸依處、非解脫處、非寂靜處、非可愛處、",
    "T12n0374_038:0589b29": "非彼岸處、非是常樂我淨之法，若我貪樂如",
    "T12n0374_038:0589c01": "是世間，我當云何得離是法？如人不樂處闇，",
    "T12n0374_038:0589c02": "而求光明，還復歸闇，闇即世間，明即出世。若",
    "T12n0374_038:0589c03": "我樂世，增長黑闇，遠離光明，闇即無明，光即",
    "T12n0374_038:0589c04": "智明，是智明因即是世間不可樂想。一切貪",
    "T12n0374_038:0589c05": "結雖是繫縛，然我今者貪於智明，不貪世間。",
    "T12n0374_038:0589c06": "智者深觀如是法已，具足世間不可樂想。",
    "T12n0374_038:0589c07": "「善男子！有智之人已修世間不可樂想，次修",
    "T12n0374_038:0589c08": "死想觀。是壽命常為無量怨讎所遶，念念損",
    "T12n0374_038:0589c09": "減，無有增長。猶山瀑水不得停住、亦如朝",
    "T12n0374_038:0589c10": "露勢不久停、如囚趣市步步近死、如牽牛羊",
    "T12n0374_038:0589c11": "詣於屠所。」迦葉菩薩言：「世尊！云何智者觀念",
    "T12n0374_038:0589c12": "念滅？」「善男子！譬如四人，皆善射術，聚在一處，",
    "T12n0374_038:0589c13": "各射一方，俱作是念：『我等四箭俱發俱墮。』復",
    "T12n0374_038:0589c14": "有一人作是念言：『如是四箭及其未墮，我能",
    "T12n0374_038:0589c15": "一時以手接取。』善男子！如是之人可說疾不？」",
    "T12n0374_038:0589c16": "迦葉菩薩言：「如是。世尊！」佛言：「善男子！地行鬼",
    "T12n0374_038:0589c17": "疾復速是人，有飛行鬼復速地行，四天王疾",
    "T12n0374_038:0589c18": "復速飛行，日月神天復速四王，行堅疾天復",
    "T12n0374_038:0589c19": "速日月，眾生壽命復速堅疾。善男子！一息",
    "T12n0374_038:0589c20": "一眴，眾生壽命四百生滅。智者若能觀命如",
    "T12n0374_038:0589c21": "是，是名能觀念念滅也。善男子！智者觀命繫",
    "T12n0374_038:0589c22": "屬死王，我若能離如是死王，則得永斷無常",
    "T12n0374_038:0589c23": "壽命。復次智者觀是壽命，猶如河岸臨峻大",
    "T12n0374_038:0589c24": "樹，亦如有人作大逆罪及其受戮無憐惜",
    "T12n0374_038:0589c25": "者，如師子王大飢困時，亦如毒蛇吸大風時，",
    "T12n0374_038:0589c26": "猶如渴馬護惜水時，如大惡鬼瞋恚發時，眾",
    "T12n0374_038:0589c27": "生死王亦復如是。善男子！智者若能作如是",
    "T12n0374_038:0589c28": "觀，是則名為修習死想。「善男子！智者復觀，",
    "T12n0374_038:0589c29": "我今出家設得壽命七日七夜，我當於中精",
    "T12n0374_038:0590a01": "勤修道，護持禁戒，說法教化利益眾生，是名",
    "T12n0374_038:0590a02": "智者修於死想。復以七日七夜為多，若得六",
    "T12n0374_038:0590a03": "日、五日、四日、三日、二日、一日、一時、乃至出息、",
    "T12n0374_038:0590a04": "入息之頃，我當於中精勤修道，護持禁戒，說",
    "T12n0374_038:0590a05": "法教化利益眾生，是名智者善修死想。智者",
    "T12n0374_038:0590a06": "具足如上六想，即七想因。何等名七？一者常",
    "T12n0374_038:0590a07": "修想、二者樂修想、三者無瞋想、四者無妬想、",
    "T12n0374_038:0590a08": "五者善願想、六者無慢想、七者三昧自在想。",
    "T12n0374_038:0590a09": "善男子！若有比丘具足七想，是名沙門、名婆",
    "T12n0374_038:0590a10": "羅門、是名寂靜、是名淨潔、是名解脫、是名智",
    "T12n0374_038:0590a11": "者、是名正見、名到彼岸、名大醫王、是大商",
    "T12n0374_038:0590a12": "主、是名善解如來祕密，亦知諸佛七種之語，",
    "T12n0374_038:0590a13": "名正見知，斷七種語中所生疑網。善男子！若",
    "T12n0374_038:0590a14": "人具足如上六想，當知是人能呵三界，遠離",
    "T12n0374_038:0590a15": "三界，滅除三界，於三界中不生愛著，是名智",
    "T12n0374_038:0590a16": "者具足十想。若有比丘具是十想，即得稱",
    "T12n0374_038:0590a17": "可沙門之相。」爾時迦葉菩薩，即於佛前以偈",
    "T12n0374_038:0590a18": "讚佛：",
    "T12n0374_038:0590a19": "「憐愍世間大醫王，　　身及智慧俱寂靜，",
    "T12n0374_038:0590a20": "無我法中有真我，　　是故敬禮無上尊。",
    "T12n0374_038:0590a21": "發心畢竟二不別，　　如是二心先心難，",
    "T12n0374_038:0590a22": "自未得度先度他，　　是故我禮初發心。",
    "T12n0374_038:0590a23": "初發已為人天師，　　勝出聲聞及緣覺，",
    "T12n0374_038:0590a24": "如是發心過三界，　　是故得名最無上。",
    "T12n0374_038:0590a25": "世救要求然後得，　　如來無請而為師，",
    "T12n0374_038:0590a26": "佛隨世間如犢子，　　是故得名大悲牛。",
    "T12n0374_038:0590a27": "如來功德滿十方，　　凡下無智不能讚，",
    "T12n0374_038:0590a28": "我今讚歎慈悲心，　　為報身口二種業。",
    "T12n0374_038:0590a29": "世間常樂自利益，　　如來終不為是事，",
    "T12n0374_038:0590b01": "能斷眾生世果報，　　是故我禮自他利。",
    "T12n0374_038:0590b02": "世間逐親作益厚，　　如來利益無怨親，",
    "T12n0374_038:0590b03": "佛無是相如世人，　　是故其心等無二。",
    "T12n0374_038:0590b04": "世間說異作業異，　　如來如說業無差，",
    "T12n0374_038:0590b05": "凡所修行斷諸行，　　是故得名為如來。",
    "T12n0374_038:0590b06": "先已了知煩惱過，　　示現處之為眾生，",
    "T12n0374_038:0590b07": "久於世間得解脫，　　樂處生死慈悲故。",
    "T12n0374_038:0590b08": "雖現天身及人身，　　慈悲隨逐如犢子，",
    "T12n0374_038:0590b09": "如來即是眾生母，　　慈心即是小犢子。",
    "T12n0374_038:0590b10": "自受眾苦念眾生，　　悲念時心不悔沒，",
    "T12n0374_038:0590b11": "憐愍心盛不覺苦，　　故我稽首拔苦者。",
    "T12n0374_038:0590b12": "如來雖作無量福，　　身口意業恒清淨，",
    "T12n0374_038:0590b13": "常為眾生不為己，　　是故我禮清淨業。",
    "T12n0374_038:0590b14": "如來受苦不覺苦，　　見眾受苦如己苦，",
    "T12n0374_038:0590b15": "雖為眾生處地獄，　　不生苦想及悔心。",
    "T12n0374_038:0590b16": "一切眾生受異苦，　　悉是如來一人苦，",
    "T12n0374_038:0590b17": "覺已其心轉堅固，　　故能勤修無上道。",
    "T12n0374_038:0590b18": "佛具一味大慈心，　　悲念眾生如子想，",
    "T12n0374_038:0590b19": "眾生不知佛能救，　　故謗如來及法僧。",
    "T12n0374_038:0590b20": "世間雖具眾煩惱，　　亦有無量諸過惡，",
    "T12n0374_038:0590b21": "如是眾結及罪過，　　佛初發心已能壞。",
    "T12n0374_038:0590b22": "唯有諸佛能讚佛，　　除佛無能讚歎者，",
    "T12n0374_038:0590b23": "我今唯以一法讚，　　所謂慈心遊世間。",
    "T12n0374_038:0590b24": "如來慈是大法聚，　　是慈亦能度眾生，",
    "T12n0374_038:0590b25": "即是無上真解脫，　　解脫即是大涅槃。」",
    "T12n0374_038:0590b26": "大般涅槃經卷第三十八"
}