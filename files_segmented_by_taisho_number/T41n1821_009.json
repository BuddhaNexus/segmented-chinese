{
    "T41n1821_009:0160a02": "俱舍論記卷第九",
    "T41n1821_009:0160a04": "沙門釋光述",
    "T41n1821_009:0160a05": "分別世品第三之二",
    "T41n1821_009:0160a06": "當往何趣至形狀如何者。此下第三諸門分別。",
    "T41n1821_009:0160a07": "總有十一門。此即第一明其形狀問。隨往",
    "T41n1821_009:0160a08": "何趣所起中有形狀如何。與所趣生為同。",
    "T41n1821_009:0160a09": "為別　或可。分為兩問。當往何趣。是一問。",
    "T41n1821_009:0160a10": "所起中有形狀如何。是第二問　或可。中有",
    "T41n1821_009:0160a11": "當往何趣用何業感。為一問。所起以下。",
    "T41n1821_009:0160a12": "為第二問。頌曰至居生剎那後者。上兩",
    "T41n1821_009:0160a13": "句正答。下兩句明所似體　或可。初句。答初",
    "T41n1821_009:0160a14": "問。第二句。答第二問。下兩句如前釋。",
    "T41n1821_009:0160a15": "論曰至當本有形者。釋初兩句。中生二有",
    "T41n1821_009:0160a16": "雖滿業別牽引業同。業感所往亦招能往",
    "T41n1821_009:0160a17": "名一業引。由業同故。故此中有形似本有。",
    "T41n1821_009:0160a18": "如印．所印文像不殊　或可。中．生由同一",
    "T41n1821_009:0160a19": "業所引起。故所感中有應生天趣等當往",
    "T41n1821_009:0160a20": "天等　或彼中有同生有業感。此釋初句。",
    "T41n1821_009:0160a21": "即由此義故此中有若往彼趣。即如前趣",
    "T41n1821_009:0160a22": "當本有形。釋第二句。若爾於一至焚燒",
    "T41n1821_009:0160a23": "母腹者。難。中有若如本有形者。於一狗等",
    "T41n1821_009:0160a24": "腹中。容有五子俱時命終各生一趣。五趣",
    "T41n1821_009:0160a25": "中有一時頓起。既有地獄中有現前。應如",
    "T41n1821_009:0160a26": "本有同受於苦。如何不能焚燒母腹。",
    "T41n1821_009:0160a27": "彼居本有至業所遮故者。答。地獄本有亦不",
    "T41n1821_009:0160a28": "恒燒。如暫遊彼十六增時而不被燒。況在",
    "T41n1821_009:0160a29": "中有。或如等活暫遇涼風。或稱等活暫時",
    "T41n1821_009:0160b01": "歇息亦不恒燒　設許能燒。如母眼不見。",
    "T41n1821_009:0160b02": "亦不可觸。以中有身極微細故。火亦應爾。",
    "T41n1821_009:0160b03": "諸趣中有雖居一腹微細義同。非互觸燒。",
    "T41n1821_009:0160b04": "業所遮故。准此。母腹亦不被燒。業所遮",
    "T41n1821_009:0160b05": "故。欲中有量至而根明利者。上言似本",
    "T41n1821_009:0160b06": "此言顯總。今別顯形。欲界中有量雖如小",
    "T41n1821_009:0160b07": "兒年五．六歲而根明利。若應生人趣如五．",
    "T41n1821_009:0160b08": "六歲。餘趣准知。恐疑身小何能起惑。而根",
    "T41n1821_009:0160b09": "明利能於父母生其愛．恚。又正理二十四",
    "T41n1821_009:0160b10": "云。有餘師說。欲界中有皆如本有盛年時",
    "T41n1821_009:0160b11": "量。菩薩中有至四大洲等者。別顯菩",
    "T41n1821_009:0160b12": "薩中有量大　俱胝數名。如下當知。",
    "T41n1821_009:0160b13": "若爾何故至來入已右脇者。難。若如盛年何",
    "T41n1821_009:0160b14": "故母見白象。此吉瑞相至非如所見者。",
    "T41n1821_009:0160b15": "答。夢見白象此表吉瑞先相。非關中有。菩",
    "T41n1821_009:0160b16": "薩九十一劫以來久捨傍生趣故。復引訖栗",
    "T41n1821_009:0160b17": "枳王夢見十事。皆表先兆　訖栗枳此云",
    "T41n1821_009:0160b18": "作事。是迦葉波佛父。夜夢十事旦白迦葉",
    "T41n1821_009:0160b19": "佛。佛答言。此表當來釋迦遺法弟子之先",
    "T41n1821_009:0160b20": "兆也　王夢見有一大象被閉室中更無",
    "T41n1821_009:0160b21": "門戶唯有小窓。其象方便投身得出。尾猶",
    "T41n1821_009:0160b22": "礙窓不能出者。此表釋迦遺法弟子。能捨",
    "T41n1821_009:0160b23": "父．母．妻．子出家修道。而於其中猶懷名",
    "T41n1821_009:0160b24": "利。不能捨離如尾礙窓　王夢見有一渴",
    "T41n1821_009:0160b25": "人求覓水飲。便有一井具八功德。隨逐",
    "T41n1821_009:0160b26": "其人不敢飲者。此表釋迦遺法弟子。諸道",
    "T41n1821_009:0160b27": "俗等不肯學法。有知法者為名利故隨彼",
    "T41n1821_009:0160b28": "為說而猶不學　王夢見以一升真珠博一",
    "T41n1821_009:0160b29": "升麨者。此喻釋迦遺法弟子為求名利故",
    "T41n1821_009:0160c01": "以佛正法為他人說希彼財物　王夢見",
    "T41n1821_009:0160c02": "栴檀博凡木者。表釋迦遺法弟子。以內正",
    "T41n1821_009:0160c03": "法博外書典　王夢見有妙園林華菓茂",
    "T41n1821_009:0160c04": "盛狂賊毀壞無有餘者。此表釋迦遺法弟",
    "T41n1821_009:0160c05": "子。磨滅如來正法苑也　王夢見有諸小",
    "T41n1821_009:0160c06": "象驅一大象令出群者。表釋迦遺法弟子。",
    "T41n1821_009:0160c07": "諸惡朋儻破戒苾芻擯斥持戒有德苾芻",
    "T41n1821_009:0160c08": "令出眾外　王夢見有一獼猴身塗糞穢",
    "T41n1821_009:0160c09": "湯突己眾見皆避者。表釋迦遺法弟子。諸",
    "T41n1821_009:0160c10": "破戒人以諸惡事誹謗好人見皆遠避",
    "T41n1821_009:0160c11": "　王夢見有一獼猴實無有德眾共扶捧海",
    "T41n1821_009:0160c12": "水灌頂立為王者。表釋迦遺法弟子。破戒",
    "T41n1821_009:0160c13": "苾芻實無所知為名利故。諸惡朋儻共相",
    "T41n1821_009:0160c14": "扶捧立為眾首　王夢見有廣堅衣有十",
    "T41n1821_009:0160c15": "八人各執少分四面爭挽衣不破者。表釋",
    "T41n1821_009:0160c16": "迦遺法弟子。分佛正法成十八部雖有異",
    "T41n1821_009:0160c17": "執而真法尚存依之修道皆得解脫。此顯",
    "T41n1821_009:0160c18": "所學之法　王夢見多人共集互相征伐死",
    "T41n1821_009:0160c19": "亡略盡者。此表釋迦遺法弟子。既分成十",
    "T41n1821_009:0160c20": "八各有門人部執不同互興鬪諍。此顯",
    "T41n1821_009:0160c21": "能學法人。如是所夢但表當來餘事先兆",
    "T41n1821_009:0160c22": "此非如所見。又諸中有至前少後大者。",
    "T41n1821_009:0160c23": "此文意證從生門入非從右脇。故雙生者",
    "T41n1821_009:0160c24": "前生者小以後入胎故。後生者大以前入",
    "T41n1821_009:0160c25": "胎故。又婆沙七十云問菩薩中有何處入胎。",
    "T41n1821_009:0160c26": "答從右脇入。正知入胎。於母母想無婬",
    "T41n1821_009:0160c27": "愛故。復有說者從生門入。諸卵．胎生法應",
    "T41n1821_009:0160c28": "爾故。問輪王．獨覺先中有位何處入胎。答",
    "T41n1821_009:0160c29": "從右脇入。正知入胎。於母母想無婬愛",
    "T41n1821_009:0161a01": "故。復有說者從生門入。諸卵．胎生法應爾",
    "T41n1821_009:0161a02": "故。有餘師說菩薩福慧極增上故將入胎時",
    "T41n1821_009:0161a03": "無顛倒想不起婬愛。輪王．獨覺雖有福",
    "T41n1821_009:0161a04": "慧非極增上。將入胎時。雖無倒想亦起",
    "T41n1821_009:0161a05": "婬愛。故入胎位必從生門入　又正理云。理",
    "T41n1821_009:0161a06": "實中有隨欲入胎。非要生門無障礙故。然",
    "T41n1821_009:0161a07": "由業力胎藏所拘　正理同婆沙前師。此",
    "T41n1821_009:0161a08": "論同婆沙後師。法善現說至寢如仙隱",
    "T41n1821_009:0161a09": "林者。問。菩薩中有若如盛年。善現說頌復",
    "T41n1821_009:0161a10": "云何通。不必須通至造頌無失者。就答",
    "T41n1821_009:0161a11": "中。一非三藏教不必須通。二諸諷頌言或",
    "T41n1821_009:0161a12": "過實故。三若必須通如菩薩母所見夢想。",
    "T41n1821_009:0161a13": "善現造頌無失。色界中有至無慚愧故",
    "T41n1821_009:0161a14": "者。明色界中有量。及明中有有色衣無衣。",
    "T41n1821_009:0161a15": "如文可知。所似本有其體是何者。此",
    "T41n1821_009:0161a16": "下釋後兩句。此即問也。謂死有前至中",
    "T41n1821_009:0161a17": "闕具三者。初即正答前問。次總明有體。四",
    "T41n1821_009:0161a18": "位不同。若欲．色二界有色有情具足四有。",
    "T41n1821_009:0161a19": "若無色界唯闕中有具餘三有　言結生",
    "T41n1821_009:0161a20": "者。結謂結續即不斷義。又婆沙一百九十二",
    "T41n1821_009:0161a21": "云。如說四有謂本有．死有．中有．生有。有",
    "T41n1821_009:0161a22": "聲目多義如前廣說。此中有聲說屬眾同",
    "T41n1821_009:0161a23": "分有情數五蘊名有。云何本有。答除生分",
    "T41n1821_009:0161a24": "死分諸蘊中間諸有。此則一期五蘊．四蘊為",
    "T41n1821_009:0161a25": "性。問何故此有說名本有。答此是前時所",
    "T41n1821_009:0161a26": "造業生故名本有。問若爾餘有亦本有。皆前",
    "T41n1821_009:0161a27": "時所造業所生故。答若是前時所造業生麁",
    "T41n1821_009:0161a28": "顯易覺。明了現見者說名本有。餘雖前時",
    "T41n1821_009:0161a29": "所造業生。而微隱難覺非明了現見是以不",
    "T41n1821_009:0161b01": "說。云何死有。答死分諸蘊。則命終時五蘊．",
    "T41n1821_009:0161b02": "四蘊為性。云何中有。答除死分生分諸蘊",
    "T41n1821_009:0161b03": "中間諸有。則二有中間五蘊為性。問何故此",
    "T41n1821_009:0161b04": "有說名中有。答此於二有中間生故名中",
    "T41n1821_009:0161b05": "有。問若爾餘有亦是中有。皆於二有中間生",
    "T41n1821_009:0161b06": "故。答若於二有中間生。非趣所攝者名",
    "T41n1821_009:0161b07": "中有。餘雖二有中間生。而是趣攝不名中",
    "T41n1821_009:0161b08": "有。云何生有。答生分諸蘊。則結生時五蘊四",
    "T41n1821_009:0161b09": "蘊為性。廣如彼釋。已說形量餘義當辨",
    "T41n1821_009:0161b10": "者。結前問起。頌曰至地獄頭歸下者。此",
    "T41n1821_009:0161b11": "兩行頌明次九門。一明眼境。二行遲疾。三",
    "T41n1821_009:0161b12": "明具根。四明無對。五不可轉。六明所食。七",
    "T41n1821_009:0161b13": "明住時。八明結生心。九明行相。論曰",
    "T41n1821_009:0161b14": "至謂自下除上者。此中有身。五趣同類各別",
    "T41n1821_009:0161b15": "相見。異趣相望即不相見。若有修得極淨",
    "T41n1821_009:0161b16": "天眼。亦能得見異趣中有。諸生得眼皆不",
    "T41n1821_009:0161b17": "能見中有以極細故。第二師上能兼下。",
    "T41n1821_009:0161b18": "所以天中有眼能見五趣。下不及上所以地",
    "T41n1821_009:0161b19": "獄唯見自類。故言自下除上。若依婆沙七",
    "T41n1821_009:0161b20": "十總有三說。兩說同此論。更有一說云。復",
    "T41n1821_009:0161b21": "有說者地獄中有見五中有。乃至天中有亦",
    "T41n1821_009:0161b22": "見五中有　然無評家。此論頌文既云同",
    "T41n1821_009:0161b23": "見。且以此論初師為正。一切通中至",
    "T41n1821_009:0161b24": "最強盛故者。業之通故依主釋也。此中文意",
    "T41n1821_009:0161b25": "大分可知　問此論中說一切通中業通最",
    "T41n1821_009:0161b26": "疾。是即中有行最疾。何故婆沙第七十云。",
    "T41n1821_009:0161b27": "如是說者神境通力行勢迅速非諸中有",
    "T41n1821_009:0161b28": "　一解云此論言疾者是無礙義。謂無能礙",
    "T41n1821_009:0161b29": "疾往受生故言最疾。非謂行疾。婆沙據行",
    "T41n1821_009:0161c01": "疾故言神境通速非諸中有。故婆沙通經",
    "T41n1821_009:0161c02": "云。經說業力勝神通者。依無障礙說業",
    "T41n1821_009:0161c03": "力勝。凡欲受生。上至佛等亦不能遮若",
    "T41n1821_009:0161c04": "依行勢而作論者。應說神通勝於中有。謂",
    "T41n1821_009:0161c05": "獨覺等。除佛能礙。佛不作意不能出三千",
    "T41n1821_009:0161c06": "界。亦有所礙。此中有去無能礙者。若作",
    "T41n1821_009:0161c07": "此說同婆沙　二又解神境通有三種謂",
    "T41n1821_009:0161c08": "意勢．勝解．運身　此論云一切通中業通最",
    "T41n1821_009:0161c09": "疾者。約運身而說。據少分一切。謂此中有",
    "T41n1821_009:0161c10": "望彼運身即疾。婆沙約意勢．勝解。故言神",
    "T41n1821_009:0161c11": "境通疾非諸中有。各據一義亦不相違",
    "T41n1821_009:0161c12": "　三又解或可。俱舍據婆沙初師義說。故言",
    "T41n1821_009:0161c13": "中有行疾。以經說業力勝神通故。一",
    "T41n1821_009:0161c14": "切中有皆具五根者。以求生有故無不具",
    "T41n1821_009:0161c15": "根。對謂對礙至有虫生故者。釋無對",
    "T41n1821_009:0161c16": "義。鐵圍有虫顯無礙義。餘文可知　應往",
    "T41n1821_009:0161c17": "彼趣至定不往餘者。明中有不可轉。欲",
    "T41n1821_009:0161c18": "中有身資段食不者。問。雖資段食然細",
    "T41n1821_009:0161c19": "非麁者。答。其細者何者。徵。謂唯",
    "T41n1821_009:0161c20": "香氣至好香為食者。健達縛是短音中呼。若",
    "T41n1821_009:0161c21": "長聲中喚應言健達頞縛。其健達名香是字",
    "T41n1821_009:0161c22": "緣。頞縛是字界。或目尋義。或目食義。尋謂",
    "T41n1821_009:0161c23": "尋香。食謂食香。以健達助頞縛。即名健達",
    "T41n1821_009:0161c24": "頞縛。此中依短聲中呼略去頞字但言健",
    "T41n1821_009:0161c25": "達縛。若長聲喚達即亦攝頞。若短聲喚達即",
    "T41n1821_009:0161c26": "不收頞。雖短聲喚達亦無有過　引聲明",
    "T41n1821_009:0161c27": "中體例來證。如設建途．及羯建途。竝是短",
    "T41n1821_009:0161c28": "聲。中喚建若以長聲。應言設建頞途．羯建",
    "T41n1821_009:0161c29": "頞途。設建．羯建竝是字緣。頞途是字界。長",
    "T41n1821_009:0162a01": "聲．短聲類前應解　依聲明論有字界．字",
    "T41n1821_009:0162a02": "緣。其字界有字緣來助。即有種種義出。如",
    "T41n1821_009:0162a03": "米．麵等鹽等助時即有種種味出。餘文可",
    "T41n1821_009:0162a04": "知。如是中有為住幾時者。問。大",
    "T41n1821_009:0162a05": "德說言至應立死有者。就答中總有四解。",
    "T41n1821_009:0162a06": "此即初師說由中生二有一業引故。故於",
    "T41n1821_009:0162a07": "中有得住多時。若異此者中．生別業所感。",
    "T41n1821_009:0162a08": "中有命根最後滅時應立死有。設有肉",
    "T41n1821_009:0162a09": "聚至頓來至此者。假設為問。雖無經論",
    "T41n1821_009:0162a10": "至不可思議者。大德釋通。或有頓生或有",
    "T41n1821_009:0162a11": "漸待。由貪愛故。覺悟先過去感虫身業。",
    "T41n1821_009:0162a12": "如從睡覺令起作用。餘文可知。尊者",
    "T41n1821_009:0162a13": "世友言至便數死數生者。第二師說。若生緣",
    "T41n1821_009:0162a14": "未合極經七日。數死數生。有餘師言極",
    "T41n1821_009:0162a15": "七七日者。第三師解。中有極經七七日。",
    "T41n1821_009:0162a16": "毘婆沙說至餘處餘類者。第四師正義。若定",
    "T41n1821_009:0162a17": "此處此類父母應生業力。即令此父母緣和",
    "T41n1821_009:0162a18": "合。雖住遠方令其即至雖極持戒亦起",
    "T41n1821_009:0162a19": "染心。若非定託此父母和合緣。如其所應。",
    "T41n1821_009:0162a20": "便即寄生餘處．餘類。如人中有寄鶴卵生。",
    "T41n1821_009:0162a21": "雖寄彼生還是人攝。餘寄受生準此應釋。",
    "T41n1821_009:0162a22": "有說轉受至後四同類者。此家意說。若",
    "T41n1821_009:0162a23": "緣不定轉受相似類身。如家牛欲增屬夏。",
    "T41n1821_009:0162a24": "狗屬秋。熊屬冬。馬屬春。若野牛．野干．羆．",
    "T41n1821_009:0162a25": "驢欲增無定。前四中有若不遇時。如次轉",
    "T41n1821_009:0162a26": "生後四同類。此非正義。豈不中有至轉",
    "T41n1821_009:0162a27": "受相似者。論主破。豈不中有必無與生有眾",
    "T41n1821_009:0162a28": "同分別。一業引故。何可言轉受相似。",
    "T41n1821_009:0162a29": "如是中有至或作不男者。此明中有起顛倒",
    "T41n1821_009:0162b01": "心。義便復明住胎。隨前起貪面有向背。右",
    "T41n1821_009:0162b02": "勝左劣。故男右女左。又正理云。女．男串習",
    "T41n1821_009:0162b03": "左．右事故。宿因分別力使然故　言蘊厚",
    "T41n1821_009:0162b04": "者。漸堅厚也。餘文可知。於此義中至依",
    "T41n1821_009:0162b05": "精血住者。此中義便明精血大種。成根依",
    "T41n1821_009:0162b06": "不成根依。總起兩問　根謂身根。以初生",
    "T41n1821_009:0162b07": "時唯身根故　依謂所依大種　問為由業",
    "T41n1821_009:0162b08": "力令中有末後念同時精血大種。即成生有",
    "T41n1821_009:0162b09": "初念根依大種　言即成者。約相續道說。",
    "T41n1821_009:0162b10": "言前念大種成後念根依大種。若橫剋而言。",
    "T41n1821_009:0162b11": "後念根依大種。實非用彼前念精血大種",
    "T41n1821_009:0162b12": "所成。以彼落謝故。但為同類因無間引起。",
    "T41n1821_009:0162b13": "故言即成根依。如變乳成酪。變水成虫。還",
    "T41n1821_009:0162b14": "約相續道說言乳即成酪。水即成虫。若橫",
    "T41n1821_009:0162b15": "望而言。酪之與虫非即乳．水。此即敘初問",
    "T41n1821_009:0162b16": "意。第二問意。為業別生中有後念根依家大",
    "T41n1821_009:0162b17": "種。依精血住。能成生有初念根依。不由",
    "T41n1821_009:0162b18": "前念精血大種成後根依。有言精血至",
    "T41n1821_009:0162b19": "增羯吒私者。答。有二師。此即初師。此師意",
    "T41n1821_009:0162b20": "說精血大種即成根依。謂前念無根精血大",
    "T41n1821_009:0162b21": "種。與中有俱滅。引後生有初念有根大種",
    "T41n1821_009:0162b22": "無間續生　彼計生有初念根依大種。用中",
    "T41n1821_009:0162b23": "有後位精血大種為同類因無間引起。如",
    "T41n1821_009:0162b24": "種因滅芽果續生。由攬精血大種成根依",
    "T41n1821_009:0162b25": "故。初位得羯剌藍名。經云不淨生羯剌藍",
    "T41n1821_009:0162b26": "證知精血大種即成根依。又經云初受生時",
    "T41n1821_009:0162b27": "執受血滴成身。故知精血大種即成根依",
    "T41n1821_009:0162b28": "　羯吒私者。此名貪愛。亦名血鑊。",
    "T41n1821_009:0162b29": "有餘師言至無相違失者。第二師解。由業",
    "T41n1821_009:0162c01": "力故別生根依大種。是中有末身根大種為",
    "T41n1821_009:0162c02": "同類因。引起生有初念根依大種。此中有末",
    "T41n1821_009:0162c03": "身根大種依精血住。精血即是大種同時精",
    "T41n1821_009:0162c04": "血。依彼不淨為緣住故。寄喻來況。如依",
    "T41n1821_009:0162c05": "棄糞別有虫生。若不依彼不淨為緣。無",
    "T41n1821_009:0162c06": "力能生生有根依。如種生芽必依地等。經",
    "T41n1821_009:0162c07": "云父母不淨生羯剌藍者。不淨聚中根依大",
    "T41n1821_009:0162c08": "種生羯剌藍。故與彼經無相違失。正理論",
    "T41n1821_009:0162c09": "意評取此論後師。破此論前師云。彼執生",
    "T41n1821_009:0162c10": "有色法生時非中有色相續而起。與芽從種",
    "T41n1821_009:0162c11": "道理相違。無情與情為種引起不應道理。",
    "T41n1821_009:0162c12": "相續異故。有情．無情二色俱滅後情色起。無",
    "T41n1821_009:0162c13": "情為因情不為因言非應理。如是且",
    "T41n1821_009:0162c14": "說至今次當說者。結前生下。若濕生",
    "T41n1821_009:0162c15": "者至處有淨穢者。明濕．化二生。如文可知。",
    "T41n1821_009:0162c16": "豈於地獄亦生愛染者。難。化生染處故",
    "T41n1821_009:0162c17": "生。由心倒故至投身於彼者。答文可知。",
    "T41n1821_009:0162c18": "先舊諸師至馳往赴彼者。經部先舊諸師。",
    "T41n1821_009:0162c19": "或說一切有部先舊諸師。由見先造感彼",
    "T41n1821_009:0162c20": "地獄業時。共遊獵等己身伴類馳往赴彼。",
    "T41n1821_009:0162c21": "又天中有至樂寂修苦行者。此明中有",
    "T41n1821_009:0162c22": "行相。且約人中死者生諸趣說。若約餘處",
    "T41n1821_009:0162c23": "中有受生行相不定。且如色究竟天生四天",
    "T41n1821_009:0162c24": "王天中無妨頭下足上。如從下地獄生",
    "T41n1821_009:0162c25": "上地獄無妨頭上足下。故婆沙七十云。且",
    "T41n1821_009:0162c26": "依人中命終者說。若地獄死還生地獄。不",
    "T41n1821_009:0162c27": "必頭下足上而行。若天中死還生天趣。不必",
    "T41n1821_009:0162c28": "足下頭上而行。若地獄死生於人趣應首上",
    "T41n1821_009:0162c29": "昇。若天中死生於人趣應頭歸下。鬼及傍",
    "T41n1821_009:0163a01": "生二趣中有。隨所往處如應當知。此是婆",
    "T41n1821_009:0163a02": "沙正義。應知人．鬼．傍生各自往趣中有行",
    "T41n1821_009:0163a03": "相。還如人等傍行馳赴。如鳥飛空如盡",
    "T41n1821_009:0163a04": "飛仙。前說倒心至皆定爾耶者。此下十",
    "T41n1821_009:0163a05": "一明入胎。牒前問起。不爾經言入胎",
    "T41n1821_009:0163a06": "有四者。答。其四者何者。徵。頌曰至",
    "T41n1821_009:0163a07": "如次四餘生者。答。初頌明四種入胎三時差",
    "T41n1821_009:0163a08": "別。後頌約人釋四。論曰至故逆說四",
    "T41n1821_009:0163a09": "者。釋前三句。若修福智能有正知。不修福",
    "T41n1821_009:0163a10": "智不能正知。若依經次第從劣向勝。三",
    "T41n1821_009:0163a11": "時不知應第一說。餘三次第如此論。順結",
    "T41n1821_009:0163a12": "頌法恐有犯聲。故逆說第一為第四。故",
    "T41n1821_009:0163a13": "婆沙一百七十二說三時不知為第一　餘",
    "T41n1821_009:0163a14": "如此論次第　又解凡諸頌中作四句法。",
    "T41n1821_009:0163a15": "兩單在初。俱是第三。俱非第四。以三時俱",
    "T41n1821_009:0163a16": "不知義當俱非句。故逆說第一為第四",
    "T41n1821_009:0163a17": "　又解依經次第。一三時不知。二三時知。三二",
    "T41n1821_009:0163a18": "時知。四一時知。恐有犯聲順結頌法故逆",
    "T41n1821_009:0163a19": "說四種。諸卵生者至皆恒無知者。釋",
    "T41n1821_009:0163a20": "第四句。明卵生三位不知。如何卵生至",
    "T41n1821_009:0163a21": "言入胎藏者。問。應言入卵如何入胎。",
    "T41n1821_009:0163a22": "以卵生者至入胎無失者。答。入胎從初名說。",
    "T41n1821_009:0163a23": "卵生據當以論。如言造作有為。造作是現",
    "T41n1821_009:0163a24": "業。有為是當果。現造業時言當果者從當",
    "T41n1821_009:0163a25": "名說。正煮米時言煮飯者從當名說。正磨",
    "T41n1821_009:0163a26": "麥時言磨麨者。亦從者問當說。故說卵",
    "T41n1821_009:0163a27": "生入胎無失。云何三位正不正知者。問。",
    "T41n1821_009:0163a28": "且諸有情至不正知者者。此下答。此顯",
    "T41n1821_009:0163a29": "不正知。若於三位至自知住出者。此明",
    "T41n1821_009:0163b01": "正知。無顛倒想知入．住．出故名正知。顯宗",
    "T41n1821_009:0163b02": "十三云。豈不續有定是染心。何容正知入",
    "T41n1821_009:0163b03": "母胎藏。正知．正念說根律儀。夫根律儀決",
    "T41n1821_009:0163b04": "應是善。無斯過失。一切正知皆善性攝非所",
    "T41n1821_009:0163b05": "許故。異此應無正知妄語。或入胎位。據",
    "T41n1821_009:0163b06": "相續說。非唯正結生有剎那。於此位中",
    "T41n1821_009:0163b07": "善多染少。從多分故說為正知。或令於彼",
    "T41n1821_009:0163b08": "發起恭敬於不迷亂立正知名。謂如實",
    "T41n1821_009:0163b09": "知此是我父此是我母。故名正知。云何第",
    "T41n1821_009:0163b10": "三後有菩薩於感果等皆明了知。而入胎時",
    "T41n1821_009:0163b11": "有如是事。無始串習率爾起心斯有何過。",
    "T41n1821_009:0163b12": "或唯發起親愛染心無非法愛(解云第一如境知故。第二從",
    "T41n1821_009:0163b13": "多分說。第三不迷亂故名正知)又婆沙七十云。諸有情類多起",
    "T41n1821_009:0163b14": "如是顛倒想已而入母胎。唯除菩薩將入",
    "T41n1821_009:0163b15": "胎時。於父父想。於母母想。雖能正知而",
    "T41n1821_009:0163b16": "於其母起親附愛。乘斯愛力便入母胎",
    "T41n1821_009:0163b17": "　又婆沙一百七十二說菩薩正知中云。便於",
    "T41n1821_009:0163b18": "父母等生親愛由此結生　婆沙前文言",
    "T41n1821_009:0163b19": "而於其母起親附愛者。從強多分說。",
    "T41n1821_009:0163b20": "又別顯示至以當名顯者。釋第五．第六句。將",
    "T41n1821_009:0163b21": "入胎時在中有位非輪王等。言輪王等從",
    "T41n1821_009:0163b22": "當名說。何緣如是三品不同者。問。",
    "T41n1821_009:0163b23": "由業智俱至勝福智故者。釋第七句及如次。",
    "T41n1821_009:0163b24": "可知。除前三種至合成第四者。釋四",
    "T41n1821_009:0163b25": "餘生三時不知。又婆沙一百七十二云。有說",
    "T41n1821_009:0163b26": "第四入胎謂菩薩。第三入胎謂獨覺。第二入",
    "T41n1821_009:0163b27": "胎謂輪王。第一入胎謂餘有情。有說第四入",
    "T41n1821_009:0163b28": "胎謂菩薩。第三入胎謂獨覺。第二入胎謂波",
    "T41n1821_009:0163b29": "羅蜜多聲聞。第一入胎謂餘有情。有說第四",
    "T41n1821_009:0163c01": "入胎謂菩薩。第三入胎謂獨覺。第二入胎謂",
    "T41n1821_009:0163c02": "預流．一來。第一入胎謂餘有情。如彼廣說。",
    "T41n1821_009:0163c03": "又云。復次此四種入胎皆謂菩薩。於中有說",
    "T41n1821_009:0163c04": "第四入胎是第三阿僧祇耶菩薩。第三入胎",
    "T41n1821_009:0163c05": "是第二阿僧祇菩薩。第二入胎是初阿僧企",
    "T41n1821_009:0163c06": "耶菩薩。第一入胎是此前菩薩。更有說非是",
    "T41n1821_009:0163c07": "正義。評家自破如彼廣說。此中外道至",
    "T41n1821_009:0163c08": "有我義成者。此下大文第二遮外計。此即先",
    "T41n1821_009:0163c09": "敘執我者計。即是勝論．數論等。今為",
    "T41n1821_009:0163c10": "遮彼至故有輪無初者。此即正遮。前頌明",
    "T41n1821_009:0163c11": "無有我但由惑業而得入胎。後頌顯相續",
    "T41n1821_009:0163c12": "不斷有輪無初。論曰至我為何相者。論",
    "T41n1821_009:0163c13": "主徵問。能捨此蘊能續餘蘊者。執我者",
    "T41n1821_009:0163c14": "答。我能捨此蘊。我能續餘蘊。內用士",
    "T41n1821_009:0163c15": "夫至唯除法假者。論主破。內用士夫我此定",
    "T41n1821_009:0163c16": "非有。如色等有體現量可知。如眼等有",
    "T41n1821_009:0163c17": "用比量可知。不可得故。於聖教中世尊",
    "T41n1821_009:0163c18": "復云。有業有異熟。作者實我不可得故。謂",
    "T41n1821_009:0163c19": "能捨此前蘊及能續餘後蘊。但是法假。此",
    "T41n1821_009:0163c20": "之法假非所遮遣。法假謂何者。執我",
    "T41n1821_009:0163c21": "者問。依此有彼至廣說緣起者。答。依此",
    "T41n1821_009:0163c22": "因有彼果有。此因生故彼果生。廣說十二緣",
    "T41n1821_009:0163c23": "起。今明捨此往餘即是因果前後相續。即",
    "T41n1821_009:0163c24": "於此法假名作者無別作者。故正理二十",
    "T41n1821_009:0163c25": "五云。為顯因果相續諸行。即是作者故復說",
    "T41n1821_009:0163c26": "言。依此有彼有。此生故彼生。若爾何",
    "T41n1821_009:0163c27": "等我非所遮者。執我者問。唯有諸蘊至",
    "T41n1821_009:0163c28": "非所遮遣者。答。於蘊假立我非所遮遣。",
    "T41n1821_009:0163c29": "若爾應許至轉至餘世者。執我者難。應許",
    "T41n1821_009:0164a01": "蘊常從此前世轉至餘後世。蘊剎那滅",
    "T41n1821_009:0164a02": "至入胎義成者。蘊剎那滅於轉無能。由惑．",
    "T41n1821_009:0164a03": "業力中有入胎。如業所引至次第增長",
    "T41n1821_009:0164a04": "者。如業所引諸蘊相續。復由惑．業轉趣餘",
    "T41n1821_009:0164a05": "世　謂非一切已下別顯。諸蘊非皆長短量",
    "T41n1821_009:0164a06": "齊引壽業因有差別故隨能引業增微次",
    "T41n1821_009:0164a07": "第增長。云何次第者。問。如聖說言",
    "T41n1821_009:0164a08": "至形相滿位者。答。此明胎內五時次第生長",
    "T41n1821_009:0164a09": "　羯剌藍。此云和合。或云雜穢。或云凝滑",
    "T41n1821_009:0164a10": "　頞部曇。此云皰　閉尸。此云血肉　健南。",
    "T41n1821_009:0164a11": "此云堅肉　盋羅奢佉此云支節後髮毛爪",
    "T41n1821_009:0164a12": "等乃至色根形相滿位總名第五位　若依",
    "T41n1821_009:0164a13": "正量部髮等已去為第六位。此胎中子處胎",
    "T41n1821_009:0164a14": "之時。如箭入身損害其母故名胎中箭。",
    "T41n1821_009:0164a15": "由業所起至劇苦難任者。由風力故轉胎",
    "T41n1821_009:0164a16": "中箭。足上頭下令趣產門。如經糞團過",
    "T41n1821_009:0164a17": "量閟澁。從此胎中向下轉隨。由逼迫故劇",
    "T41n1821_009:0164a18": "苦難任　或可。從此產門出後轉墮草等",
    "T41n1821_009:0164a19": "劇苦難任。其母或時至所趣難了者明",
    "T41n1821_009:0164a20": "未出胎有難而死。其母或時行．住．坐．臥威",
    "T41n1821_009:0164a21": "儀過分。或時飲食冷．熱過分。或時執作事",
    "T41n1821_009:0164a22": "業過分。或由其子宿罪業力死於胎中。乃",
    "T41n1821_009:0164a23": "至分解支節牽出於外。然此胎子乘宿所",
    "T41n1821_009:0164a24": "為順後受業。於三界．五趣所趣難了。准此",
    "T41n1821_009:0164a25": "文中有但能造順現滿業。順生。順後若滿若",
    "T41n1821_009:0164a26": "生皆不能造。故言順後受業　晱末黎。是",
    "T41n1821_009:0164a27": "草名。其汁滑。或是樹名。或復無難至細",
    "T41n1821_009:0164a28": "麁飲食者。明無難出胎　如刀．如灰麁澁",
    "T41n1821_009:0164a29": "兩手　清蘇。謂醍醐也。餘文可知。次第",
    "T41n1821_009:0164b01": "轉增至旋環無始者。至根熟位復起惑．業",
    "T41n1821_009:0164b02": "中有相續更趣餘世。如是今身惑．業為因",
    "T41n1821_009:0164b03": "故後世生。後世生復為因起於惑．業。從",
    "T41n1821_009:0164b04": "此惑．業更復有生。故知有輪旋環無始　或",
    "T41n1821_009:0164b05": "可。如是前身惑．業為因故今世生。今世生",
    "T41n1821_009:0164b06": "復為因起於惑．業。從此惑．業更復有生。故",
    "T41n1821_009:0164b07": "知有輪旋環無始。若執有始至芽必不生",
    "T41n1821_009:0164b08": "者。有外道計。或化地部計。初念法不從因",
    "T41n1821_009:0164b09": "生。第二念已去方從因生。彼計有始。後位",
    "T41n1821_009:0164b10": "應不從因生。以是生故猶如初位。初位應",
    "T41n1821_009:0164b11": "從因生。以是生故。猶如後位。若初．後位皆",
    "T41n1821_009:0164b12": "無因生便違現量。現見芽等因種等生。隨",
    "T41n1821_009:0164b13": "其所應由何方處由何時節俱決定故。又",
    "T41n1821_009:0164b14": "由火等為因。熟變等果生。由此定無無因",
    "T41n1821_009:0164b15": "起法常因論如前已遣。是故生死決定無初。",
    "T41n1821_009:0164b16": "然有後邊。由惑．業因盡故。生果必依惑．",
    "T41n1821_009:0164b17": "業因故。若惑．業因滅壞之時生果必亡。理",
    "T41n1821_009:0164b18": "定應爾。如種因滅壞芽等果必不生。",
    "T41n1821_009:0164b19": "如是蘊相續至中八據圓滿者。此下第八明",
    "T41n1821_009:0164b20": "十二緣起。就中。一廣明十二。二略攝喻顯",
    "T41n1821_009:0164b21": "　就廣明中。一總辨。二別明。就總辨中。一總",
    "T41n1821_009:0164b22": "判支位。二別顯體性。三明本說意。四以略",
    "T41n1821_009:0164b23": "攝廣。五遣通疑難。六會釋經文。此即第一",
    "T41n1821_009:0164b24": "總判支位。牒前標宗。論曰至及現三",
    "T41n1821_009:0164b25": "生者。明十二三際。云何十二支於三際",
    "T41n1821_009:0164b26": "建立者。問。謂前後際至八在中際者。答",
    "T41n1821_009:0164b27": "可知。此中際八至皆具有不者。問。中八",
    "T41n1821_009:0164b28": "皆具不。非皆具有者。答不具。若",
    "T41n1821_009:0164b29": "爾何故說有八支者。難。據圓滿者至乃",
    "T41n1821_009:0164c01": "至廣說者。釋。說有八支據圓滿者具歷八",
    "T41n1821_009:0164c02": "位。非諸中夭。以或在名色支命終唯歷二",
    "T41n1821_009:0164c03": "位。乃至或在取支命終但歷七位。及色界",
    "T41n1821_009:0164c04": "無名色支。以彼化生諸根必具。無色界無",
    "T41n1821_009:0164c05": "名色六處支。以無色故。但據欲界具",
    "T41n1821_009:0164c06": "八支者。引經證欲界具有八支。經言識若",
    "T41n1821_009:0164c07": "不入胎名色得增長廣大不。不也。世尊乃",
    "T41n1821_009:0164c08": "至廣說八支　既言入胎明知據欲。彼經",
    "T41n1821_009:0164c09": "具說。明據圓滿　問若上界不具十二。即",
    "T41n1821_009:0164c10": "與婆沙評家相違。如婆沙二十三云。問此",
    "T41n1821_009:0164c11": "經中說名色緣六處。應不遍說四生有情。",
    "T41n1821_009:0164c12": "謂胎卵生諸根漸起可說名色緣六處。化",
    "T41n1821_009:0164c13": "生有情諸根頓起。云何可說名色緣六處。",
    "T41n1821_009:0164c14": "但應說識緣生六處。有作是說此經但說",
    "T41n1821_009:0164c15": "欲界．三生。不說上界化生。亦無有失。應",
    "T41n1821_009:0164c16": "作是說此經通說三界四生。謂化生者初",
    "T41n1821_009:0164c17": "受生時雖具諸根而未猛利。後漸增長方",
    "T41n1821_009:0164c18": "得猛利。未猛利時初剎那頃名識。第二剎",
    "T41n1821_009:0164c19": "那以後名名色支。至猛利位名六處支。是",
    "T41n1821_009:0164c20": "故此經無不遍失　又婆沙二十四云。問此",
    "T41n1821_009:0164c21": "十二支緣起法幾欲界。幾色界。幾無色界。有",
    "T41n1821_009:0164c22": "作是說欲界具十二支。色界有十一支除",
    "T41n1821_009:0164c23": "名色。無色界有十支除名色六處。色界應",
    "T41n1821_009:0164c24": "作是說識緣六處。彼無未起四根時故。",
    "T41n1821_009:0164c25": "無色界應云識緣觸。彼無有色．及五根",
    "T41n1821_009:0164c26": "故。評曰應作是說。三界皆具十二有支。問",
    "T41n1821_009:0164c27": "色界生時諸根頓起。云何有名色位。無色",
    "T41n1821_009:0164c28": "界無色無五根。云何有名色．六處位。答色",
    "T41n1821_009:0164c29": "界五根雖定頓起。而生未久根不猛利。爾",
    "T41n1821_009:0165a01": "時但是名色支攝。無色界雖無色．及五根",
    "T41n1821_009:0165a02": "而有名及意根。彼應作是說。識緣名。名",
    "T41n1821_009:0165a03": "緣意處。意處緣觸。是故三界皆具十二",
    "T41n1821_009:0165a04": "　准婆沙前．後文評家。俱說上界皆具十二。",
    "T41n1821_009:0165a05": "云何此論乃言不具。解云此論非以婆沙",
    "T41n1821_009:0165a06": "評家為量。取婆沙前師義。此即論意各別。",
    "T41n1821_009:0165a07": "有時但說至二分攝故者。因解三際攝",
    "T41n1821_009:0165a08": "十二支復明二分攝十二支。前際七中二因",
    "T41n1821_009:0165a09": "招五果。後際五中三因招二果。此即因果分",
    "T41n1821_009:0165a10": "為二際。無明等支何法為體者。此下第",
    "T41n1821_009:0165a11": "二別顯體性。此即問也。頌曰至至當受",
    "T41n1821_009:0165a12": "老死者。答。就四頌中。初一句辨無明。次一",
    "T41n1821_009:0165a13": "句明行。次一句明識。次一句明名色。次二",
    "T41n1821_009:0165a14": "句明六處。次二句明觸。次一句明受。次一",
    "T41n1821_009:0165a15": "句明愛。次二句明取。次二句明有。次一句",
    "T41n1821_009:0165a16": "明生。次一句明老死。論曰至總謂王行",
    "T41n1821_009:0165a17": "者。釋十二支文有十二。此即初也。於無始",
    "T41n1821_009:0165a18": "宿生中諸發業煩惱位所有五蘊。至今五果",
    "T41n1821_009:0165a19": "熟位總謂無明。彼五蘊與無明俱時行故。",
    "T41n1821_009:0165a20": "由無明力彼五蘊現行故。以無明勝從勝",
    "T41n1821_009:0165a21": "立名。喻況可知。於宿生中至流至老",
    "T41n1821_009:0165a22": "死者。於無始宿生中福．非福．不動等業位",
    "T41n1821_009:0165a23": "所有五蘊。至今五果熟位總得行名。以業",
    "T41n1821_009:0165a24": "感果勝故別標。初句位言乃至流至老死。",
    "T41n1821_009:0165a25": "於母胎等至五蘊名識者。胎等等取濕化二",
    "T41n1821_009:0165a26": "生。彼不入胎故。初剎那中識最勝故以識",
    "T41n1821_009:0165a27": "標名。結生識後至據滿立故者。識後六",
    "T41n1821_009:0165a28": "處前。中間諸位所有五蘊總稱名色。名色勝",
    "T41n1821_009:0165a29": "故故別標名　言諸位者。婆沙二十三云。",
    "T41n1821_009:0165b01": "中間五位謂羯剌藍。頞部曇。閉尸。健南。鉢羅",
    "T41n1821_009:0165b02": "奢佉。是名色位　准婆沙文。羯剌藍通多",
    "T41n1821_009:0165b03": "念。於名色位身．意已生。此中應說四處生",
    "T41n1821_009:0165b04": "前。而言六前據得六處圓滿立故。眼",
    "T41n1821_009:0165b05": "等已生至得六處名者　眼等已生。簡前名",
    "T41n1821_009:0165b06": "色　至未和合。簡後觸位。中間所有五蘊",
    "T41n1821_009:0165b07": "得六處名。六處創圓勝故別標。即是胎內",
    "T41n1821_009:0165b08": "鉢羅奢佉位。故婆沙云云何六處。謂已起四",
    "T41n1821_009:0165b09": "色根六處已滿。即鉢羅奢佉位。眼等諸根未",
    "T41n1821_009:0165b10": "能與觸作所依止是六處位。正理二十六",
    "T41n1821_009:0165b11": "云。豈於此位諸識不生。而得說三未具",
    "T41n1821_009:0165b12": "和合。且無一位意識不生。則名色中身識亦",
    "T41n1821_009:0165b13": "起。況六處位言無三和合。所餘識身亦容",
    "T41n1821_009:0165b14": "得起。然非恒勝故未立三和合名。於此",
    "T41n1821_009:0165b15": "位中唯六處勝故約六處以標位別。",
    "T41n1821_009:0165b16": "已至三和至總名為觸者。出胎已去三兩歲",
    "T41n1821_009:0165b17": "來。已至根．境．識三和合。此即簡前位。未",
    "T41n1821_009:0165b18": "了能生苦．樂．捨受違．順．中庸三因差別",
    "T41n1821_009:0165b19": "　因。即是境　此即簡後。於中間位所有五",
    "T41n1821_009:0165b20": "蘊總名為觸。創觸對境觸用勝故故標觸",
    "T41n1821_009:0165b21": "名。已了三受至此位名受者。四歲五歲",
    "T41n1821_009:0165b22": "已去。十四十五已來。已了三受生因差別",
    "T41n1821_009:0165b23": "簡前位。雖起衣．食等貪。未起婬貪簡後",
    "T41n1821_009:0165b24": "位。此中間位所有五蘊總名為受。受用勝故",
    "T41n1821_009:0165b25": "別標受名。貪妙資具至此位名愛者。十",
    "T41n1821_009:0165b26": "六十七已去貪妙資具及婬愛現行簡前位。",
    "T41n1821_009:0165b27": "未廣追求簡後位。此中間位所有五蘊總名",
    "T41n1821_009:0165b28": "為愛此位愛勝故別標名。為得種種至",
    "T41n1821_009:0165b29": "此位名取者。年漸長大為得種種上妙境界。",
    "T41n1821_009:0165c01": "周遍馳求不辭勞倦。然能未為後有起善．",
    "T41n1821_009:0165c02": "惡業。此中間位所有五蘊總名為取。此位",
    "T41n1821_009:0165c03": "取勝故別標名。故婆沙二十三引施設足論",
    "T41n1821_009:0165c04": "云。云何取謂由三愛四方追求。雖涉多",
    "T41n1821_009:0165c05": "危嶮而不辭勞倦。然未為後有起善．惡",
    "T41n1821_009:0165c06": "業是取位(已上論文)愛取別者初起名愛。相續熾",
    "T41n1821_009:0165c07": "盛立以取名。故正理二十八云。如何別立",
    "T41n1821_009:0165c08": "愛．取二支。毘婆沙師許初念愛以愛聲說。",
    "T41n1821_009:0165c09": "即此相續增廣熾盛立以取名。相續取境轉",
    "T41n1821_009:0165c10": "堅猛故　又解取謂執取。即是四取。故正理",
    "T41n1821_009:0165c11": "二十六云。為得種種可愛境界周遍馳求。",
    "T41n1821_009:0165c12": "此位名取。取有四種謂欲。及見。戒禁。我語。",
    "T41n1821_009:0165c13": "取差別故。以能取故說名為取　解云論其",
    "T41n1821_009:0165c14": "取支實通四取。而言愛增名為取者。對前",
    "T41n1821_009:0165c15": "愛說。因馳求故至此位名有者。又漸長",
    "T41n1821_009:0165c16": "大因取馳求勝故。積集能牽當有果業。此",
    "T41n1821_009:0165c17": "業生位所有五蘊總名為有。業名為有是能",
    "T41n1821_009:0165c18": "有故。此位業勝。標以有名。故顯宗云應知",
    "T41n1821_009:0165c19": "此中由此依此能有當果故立有名。有有",
    "T41n1821_009:0165c20": "二種謂業。異熟。今於此中唯取業有(已上論文)",
    "T41n1821_009:0165c21": "准此文有支已前多造滿業未多造牽引",
    "T41n1821_009:0165c22": "業。若於現在不起愛．取．有時。應知還是",
    "T41n1821_009:0165c23": "受支攝也。由是業力至即如今識者。由",
    "T41n1821_009:0165c24": "是現在業力從此捨命正結當有一剎那",
    "T41n1821_009:0165c25": "頃所有五蘊此位名生。當有生支即如今識",
    "T41n1821_009:0165c26": "各一剎那。未來生勝故以標名。現在識強當",
    "T41n1821_009:0165c27": "體受稱。生剎那後至觸受四支者。從",
    "T41n1821_009:0165c28": "生剎那後乃至當來受支位中間諸位所有五",
    "T41n1821_009:0165c29": "蘊總名老死。如是老死即如今世名色等",
    "T41n1821_009:0166a01": "四老死之名通於四位。約容有說言生為",
    "T41n1821_009:0166a02": "緣。從生支後老死相顯故以標名。辨",
    "T41n1821_009:0166a03": "十二支體別如是者。總結。",
    "T41n1821_009:0166a04": "又諸緣起至四者遠續者。此下大文第三明",
    "T41n1821_009:0166a05": "本說意。就中。一明約位說。二明遣愚惑。此",
    "T41n1821_009:0166a06": "即初文。將明總敘四種緣起　剎那。謂同",
    "T41n1821_009:0166a07": "一剎那　連縛。謂前後相次連接　分位。謂",
    "T41n1821_009:0166a08": "前後十二分位　遠續。謂前後障時相續。",
    "T41n1821_009:0166a09": "此總列名。云何剎那者。問。謂剎",
    "T41n1821_009:0166a10": "那頃至滅壞名死者。答。謂同一剎那由貪行",
    "T41n1821_009:0166a11": "殺具十二支　癡。謂貪相應無明　貪相應",
    "T41n1821_009:0166a12": "思。是行　貪相應識於諸境事了別。名識",
    "T41n1821_009:0166a13": "　識俱三蘊。謂於五蘊中除識．及受以別立",
    "T41n1821_009:0166a14": "支故取想蘊全．色．行二蘊少分。色蘊少分",
    "T41n1821_009:0166a15": "者。謂於色蘊中除五根．及身．語表．無表業。",
    "T41n1821_009:0166a16": "以別立支故取餘識俱色蘊。言行蘊少分",
    "T41n1821_009:0166a17": "者。謂於行蘊中除無明．思．觸．貪．及無慚．",
    "T41n1821_009:0166a18": "無愧．惛沈．掉舉。并生．異．滅。以別立支故。",
    "T41n1821_009:0166a19": "取餘識俱行蘊故。名識俱三蘊總稱名色。",
    "T41n1821_009:0166a20": "名色是總。根是其別。以別住總。故言住名",
    "T41n1821_009:0166a21": "色根　五有色根說為六處。雖數有少。如",
    "T41n1821_009:0166a22": "名色釋　或由彼力能滿六故。故正理云",
    "T41n1821_009:0166a23": "有色諸根說為六處　又解意住名根。眼等",
    "T41n1821_009:0166a24": "五根住色根。故云住名色根說為六處。意",
    "T41n1821_009:0166a25": "雖過去五在現在從多分說名為六處。或",
    "T41n1821_009:0166a26": "可。現識望後名意　若爾受蘊望彼名色",
    "T41n1821_009:0166a27": "亦名名色。何故不說　解云名．色二種各有",
    "T41n1821_009:0166a28": "別法充名色體。意於現在更無別法故取",
    "T41n1821_009:0166a29": "識為意　六處對餘境．識三和合故有別",
    "T41n1821_009:0166b01": "觸起　領觸名受　貪即是愛　與貪相應",
    "T41n1821_009:0166b02": "無慚．無愧．惛沈．掉舉諸纏名取　貪同時剎",
    "T41n1821_009:0166b03": "那等起身．語二業表．無表名有　如是諸法",
    "T41n1821_009:0166b04": "未來正起時名生　至現異相熟變時名老。",
    "T41n1821_009:0166b05": "滅相滅壞時名死。住即名色攝也　問生在",
    "T41n1821_009:0166b06": "未來。老死現在。是即時別。云何剎那具有十",
    "T41n1821_009:0166b07": "二　解云此據四相作用究竟名一剎那",
    "T41n1821_009:0166b08": "故具十二支　又解生相不據作用但體現",
    "T41n1821_009:0166b09": "前說有生支　此說剎那緣起唯約有情．",
    "T41n1821_009:0166b10": "有漏。復有說者至俱遍有為者。此說剎",
    "T41n1821_009:0166b11": "那．連縛。俱遍有為。通情．非情。有漏．無漏。",
    "T41n1821_009:0166b12": "剎那不同故敘異說。連縛意同故不別解。",
    "T41n1821_009:0166b13": "無間名連。相接為縛　或隣次名連。相屬",
    "T41n1821_009:0166b14": "名縛。故正理云。連縛緣起謂同異類因果無",
    "T41n1821_009:0166b15": "間相屬而起。十二支位至皆分位攝者。",
    "T41n1821_009:0166b16": "此約前後十二支位所有五蘊無間相續名",
    "T41n1821_009:0166b17": "為分位。此約生．及不定業．煩惱說。故正理",
    "T41n1821_009:0166b18": "云。分位緣起。謂三生中十二五蘊無間相續。",
    "T41n1821_009:0166b19": "即此懸遠至說名遠續者。即此分位緣",
    "T41n1821_009:0166b20": "起隔遠相續名為遠續。此約後．及不定說。",
    "T41n1821_009:0166b21": "故正理云遠續緣起。謂前後際有順後受．及",
    "T41n1821_009:0166b22": "不定受業．煩惱故無始輪轉　應知四種緣",
    "T41n1821_009:0166b23": "起差別者。剎那緣起。謂同一剎那相望而說。",
    "T41n1821_009:0166b24": "若據前解唯是有情．有漏。若據後師亦通",
    "T41n1821_009:0166b25": "非情．無漏。餘三緣起皆據前後相望說也。",
    "T41n1821_009:0166b26": "就中連縛通情．非情。有漏．無漏。分位．遠續",
    "T41n1821_009:0166b27": "唯是有情．有漏　若連縛。前後剎那無間相",
    "T41n1821_009:0166b28": "隣連縛相續　若分位。據十二分位無間相",
    "T41n1821_009:0166b29": "續生．及不定說也　若遠續。據分位中後．",
    "T41n1821_009:0166c01": "及不定說也。世尊於此意說者何者。敘",
    "T41n1821_009:0166c02": "說正問。世尊於此四緣起中意說何者。",
    "T41n1821_009:0166c03": "頌曰至從勝立支名者。上句正答說。下句明",
    "T41n1821_009:0166c04": "立名。論曰至有十二支者。毘婆沙師相",
    "T41n1821_009:0166c05": "傳共許。世尊於四種緣起中唯約分位說",
    "T41n1821_009:0166c06": "諸緣起十二支。若支支中至無明等名",
    "T41n1821_009:0166c07": "者。問。以諸位中至名別無失者。答　無",
    "T41n1821_009:0166c08": "明勝者。諸有本故。獨頭．相應起故。已滅諸",
    "T41n1821_009:0166c09": "惑難可了知似無明故經言破無明穀故",
    "T41n1821_009:0166c10": "　次行勝者。行是造作。造作業性於感果中",
    "T41n1821_009:0166c11": "業最勝故。故見今果言由往業　次識勝",
    "T41n1821_009:0166c12": "者。初受生時識最勝故。經言六界成有情故。",
    "T41n1821_009:0166c13": "雖有餘五非如識強故。一身主故。言心",
    "T41n1821_009:0166c14": "王故　次名色勝者。於此位中名之與色",
    "T41n1821_009:0166c15": "二相勝故　次六處勝者。至此位中六處創",
    "T41n1821_009:0166c16": "圓根相顯故　次觸勝者。六根既備根．境．識",
    "T41n1821_009:0166c17": "合創生觸果故。初觸前境觸用勝故　次",
    "T41n1821_009:0166c18": "受勝者。既觸對已受隨領納。故受用勝　次",
    "T41n1821_009:0166c19": "愛勝者。既領受已愛貪資具。愛用勝故。愛",
    "T41n1821_009:0166c20": "相顯故　次取勝者。既貪愛已其或漸增執",
    "T41n1821_009:0166c21": "取前境。取用勝故。過去相隱總說無明。現",
    "T41n1821_009:0166c22": "在相顯別說愛．取　次有勝者。既起取已",
    "T41n1821_009:0166c23": "次即起有。有謂能有未來世果。即是業性。",
    "T41n1821_009:0166c24": "此位業勝故標有名。現業創求當果勝故標",
    "T41n1821_009:0166c25": "以有名。過業非是創求故當體受稱　次",
    "T41n1821_009:0166c26": "生勝者。既現造業已定感當果。當果將生",
    "T41n1821_009:0166c27": "生相顯故。生相勝故。故造業者皆云未來",
    "T41n1821_009:0166c28": "當生何處。現在識勝標以識名。未來生勝",
    "T41n1821_009:0166c29": "從生立稱　次老死勝者。既當生已後必老",
    "T41n1821_009:0167a01": "死。此位老死相顯勝故。現在名色等四用各",
    "T41n1821_009:0167a02": "勝故。相顯現故。各立一支。未來老死雖復",
    "T41n1821_009:0167a03": "相顯。望現四支相稍難知總標老死　所",
    "T41n1821_009:0167a04": "以不立住為支者。經不說在三有為故。濫",
    "T41n1821_009:0167a05": "無為故。非生厭故。何緣經說至乃至",
    "T41n1821_009:0167a06": "廣說者。問。何緣經說十二分位。論說一切",
    "T41n1821_009:0167a07": "有為。素怛覽言至是謂差別者。答　等",
    "T41n1821_009:0167a08": "者。等取有漏．無漏等。經別意說唯約分位．",
    "T41n1821_009:0167a09": "遠續．有情．有漏等。論依法相通約剎那。連",
    "T41n1821_009:0167a10": "縛。情．非情。有漏．無漏等。是謂差別。",
    "T41n1821_009:0167a11": "契經何故唯說有情者。此下第二明遣愚惑。",
    "T41n1821_009:0167a12": "依經起問。頌曰至唯在有情者。唯說",
    "T41n1821_009:0167a13": "有情斷他愚惑。諸異生等依自內身三際",
    "T41n1821_009:0167a14": "愚惑。佛為斷彼依有情說三際緣起。",
    "T41n1821_009:0167a15": "如何有情前際愚惑者。問。謂於前際至",
    "T41n1821_009:0167a16": "云何我曾有者。答。此顯前際生疑　我於",
    "T41n1821_009:0167a17": "過去為曾有非有者。此是第一疑我有．無",
    "T41n1821_009:0167a18": "無即絕言　若執有者何等我曾有。為是即",
    "T41n1821_009:0167a19": "蘊。為是離蘊。為色是我。受．想等耶。此是",
    "T41n1821_009:0167a20": "第二疑我自性　若於中隨執一種是我",
    "T41n1821_009:0167a21": "云何我曾有。為常．無常。為男．女等。此是第",
    "T41n1821_009:0167a22": "三疑我差別。如何有情後際愚惑者。問。",
    "T41n1821_009:0167a23": "謂於後際至云何我當有者。答。此明後",
    "T41n1821_009:0167a24": "際愚。准過去釋可知。如何有情中際愚",
    "T41n1821_009:0167a25": "惑者。問。謂於中際至我當有誰者。答。此",
    "T41n1821_009:0167a26": "明中際愚。以於現在決定知有故不疑無",
    "T41n1821_009:0167a27": "有　何等是我。疑我自性　此我云何。疑",
    "T41n1821_009:0167a28": "我差別。准前際釋。此現在我過去誰因所",
    "T41n1821_009:0167a29": "有。此現在我當來世有誰果。前際不疑因",
    "T41n1821_009:0167b01": "體是因故。不疑果知是現故。未來不疑因",
    "T41n1821_009:0167b02": "知是現故。不疑果體是果故。是故中際有",
    "T41n1821_009:0167b03": "因果二疑。前後際有有．無二疑。為除",
    "T41n1821_009:0167b04": "如是至有非有等者。此總結。除三際愚惑故",
    "T41n1821_009:0167b05": "經唯說有情緣起。如其次第說過去無明．",
    "T41n1821_009:0167b06": "行除前際愚。說未來生．老死除後際愚。",
    "T41n1821_009:0167b07": "說現在八。識至有除中際愚。三際緣起唯",
    "T41n1821_009:0167b08": "是因果前後相屬不得自在實無有我。經",
    "T41n1821_009:0167b09": "言能以正慧觀見除三際愚。有餘師說",
    "T41n1821_009:0167b10": "至後際因故者。敘異說。以愛．取．有是未來",
    "T41n1821_009:0167b11": "因以因從果除後際愚。正理破云彼亦應",
    "T41n1821_009:0167b12": "說識乃至受。亦為除他前際愚惑。此五皆",
    "T41n1821_009:0167b13": "是前際果故則無中際。便違契經。或彼應",
    "T41n1821_009:0167b14": "申差別所以。然不能說。故前為勝(已上論文)又",
    "T41n1821_009:0167b15": "助一難。若以因從果。過去二因從現在五",
    "T41n1821_009:0167b16": "果應無前際。若以果從因。以未來二果",
    "T41n1821_009:0167b17": "從現三因應無後際。若以現三因從未來",
    "T41n1821_009:0167b18": "二果。以現五果從過去二因應無中際。以",
    "T41n1821_009:0167b19": "此故知前說為善。又應知此至謂果與",
    "T41n1821_009:0167b20": "因者。此下第四以略攝廣以二．三略攝十",
    "T41n1821_009:0167b21": "二廣。此即總標。其義云何者。問。",
    "T41n1821_009:0167b22": "頌曰至由中可比二者。上兩句正明攝。下兩",
    "T41n1821_009:0167b23": "句釋妨。論曰至為自性故者。煩惱．業．",
    "T41n1821_009:0167b24": "事。及與因果攝十二可知。依託事果而造",
    "T41n1821_009:0167b25": "因故名所依事。或依此事果而起惑．業",
    "T41n1821_009:0167b26": "是彼所依事也。何緣中際至惑唯一故",
    "T41n1821_009:0167b27": "者。問。由中際廣至說便無用者。答。中",
    "T41n1821_009:0167b28": "際相顯廣說果因。前．後難知所以略說。由",
    "T41n1821_009:0167b29": "中比二廣義已成。若緣起支至成無窮",
    "T41n1821_009:0167c01": "失者。此下第五釋通疑難。此即敘疑。若無",
    "T41n1821_009:0167c02": "果因應有終始。若更立支成無窮失。",
    "T41n1821_009:0167c03": "不應更立至由義已顯者。答。十二支外不應",
    "T41n1821_009:0167c04": "更立。然無前說有始有終及無窮過。此十二",
    "T41n1821_009:0167c05": "中世尊由義已顯。云何已顯者。徵。",
    "T41n1821_009:0167c06": "頌曰至有支理唯此者。頌答。論曰至其理",
    "T41n1821_009:0167c07": "唯此者。釋頌可知。已顯老死至此言何",
    "T41n1821_009:0167c08": "用者。若名色生六處。六處生觸。觸生受。",
    "T41n1821_009:0167c09": "已顯老死為事因。若受生愛已顯老死為",
    "T41n1821_009:0167c10": "惑因。若受生愛顯無明為事果。若愛生取",
    "T41n1821_009:0167c11": "已顯無明為惑果。以過去無明則現屬愛．",
    "T41n1821_009:0167c12": "取二惑性故。未來老死則現名色．六處．觸．",
    "T41n1821_009:0167c13": "受四事性故。由此已顯老死為因無明為",
    "T41n1821_009:0167c14": "果。豈假更立餘緣起支。故無終始過也。",
    "T41n1821_009:0167c15": "故契經中說十二緣起云如是純大苦蘊",
    "T41n1821_009:0167c16": "集。引經意證無明亦果。老死亦因。十二有",
    "T41n1821_009:0167c17": "支皆通苦．集。諸支果義名為苦蘊。諸支因",
    "T41n1821_009:0167c18": "義說名為集。若不許無明是果。老死是因。",
    "T41n1821_009:0167c19": "此經言何用。有餘釋言至此契經中者。",
    "T41n1821_009:0167c20": "此下敘異說。古世親解。是後世親祖師。即",
    "T41n1821_009:0167c21": "是雜心初卷子注中言和須槃豆是說一切",
    "T41n1821_009:0167c22": "有部中異師。此中已破故正理不非。無明",
    "T41n1821_009:0167c23": "既從非理作意因生。故知無始非理作意亦",
    "T41n1821_009:0167c24": "取支攝。以此四取攝法寬故。不但攝諸",
    "T41n1821_009:0167c25": "惑亦攝非理作意故。亦說在此十二緣起",
    "T41n1821_009:0167c26": "契經中故更不立餘緣起支　或非理作意",
    "T41n1821_009:0167c27": "已下通伏難。伏難意云若非理作意為無明",
    "T41n1821_009:0167c28": "因。十二支緣起經中何故更不別立一支。故",
    "T41n1821_009:0167c29": "今通言不但諸惑是取支攝非理作意亦取",
    "T41n1821_009:0168a01": "支攝。故亦說在緣起經中更不別立。",
    "T41n1821_009:0168a02": "此非理作意至為緣起支者。論主破。若言由",
    "T41n1821_009:0168a03": "此非理作意與彼四取煩惱相應即取支攝。",
    "T41n1821_009:0168a04": "愛與無明亦四取相應亦應四取攝。應不",
    "T41n1821_009:0168a05": "別立餘緣起支。設許取支攝云何能證為",
    "T41n1821_009:0168a06": "無明因。汝若言但取支攝即證因果。愛",
    "T41n1821_009:0168a07": "與無明亦四取攝證成因果。應不別立愛",
    "T41n1821_009:0168a08": "無明支。餘復釋言至染濁作意者。此是",
    "T41n1821_009:0168a09": "經部中室利羅多解。此名執勝。正理呼為",
    "T41n1821_009:0168a10": "上坐。非理作意為無明因在觸支攝。故餘",
    "T41n1821_009:0168a11": "經說前六處位眼．色為緣生癡所生染濁作",
    "T41n1821_009:0168a12": "意。前念六處位癡是能生。後念觸位染濁作",
    "T41n1821_009:0168a13": "意是所生。故言生癡所生染濁作意。引此",
    "T41n1821_009:0168a14": "經意證非理作意說在觸時。此觸時非理",
    "T41n1821_009:0168a15": "作意為因。於後受位必引無明。此即正顯",
    "T41n1821_009:0168a16": "無明有因所以得知。故餘經言由無明觸",
    "T41n1821_009:0168a17": "顯觸時有非理作意。所生諸受為緣生愛。",
    "T41n1821_009:0168a18": "復顯受位必有無明。引此經意證無明從",
    "T41n1821_009:0168a19": "非理作意生。即總結言。是故前念觸時非",
    "T41n1821_009:0168a20": "理作意與後念受俱轉無明為緣。由此無",
    "T41n1821_009:0168a21": "明無無因過。以從非理作意生故。亦不",
    "T41n1821_009:0168a22": "須立餘緣起支。非理作意觸時攝故　又緣",
    "T41n1821_009:0168a23": "起下復顯非理作意從無明生無無窮失。",
    "T41n1821_009:0168a24": "經中既說染濁作意從癡所生。明知非理作",
    "T41n1821_009:0168a25": "意從無明生前引此經證非理作意說在",
    "T41n1821_009:0168a26": "觸時。今引此經證非理作意從無明生。雖",
    "T41n1821_009:0168a27": "同引一經。證意各別。餘經雖有至應更",
    "T41n1821_009:0168a28": "須說者。論主破。餘經雖有如是誠言。然此",
    "T41n1821_009:0168a29": "大緣起經中應更須說。不須更說者。上",
    "T41n1821_009:0168b01": "坐答。如何證知者。論主復徵。由理",
    "T41n1821_009:0168b02": "證知者。上坐答。何等為理者。論主復",
    "T41n1821_009:0168b03": "徵。非離無明受至為證故知者。上坐答。",
    "T41n1821_009:0168b04": "非離無明相應受能為愛緣。以阿羅漢受",
    "T41n1821_009:0168b05": "不生愛故。既受生愛。明知受同時必有無",
    "T41n1821_009:0168b06": "明。又非無倒觸能為染受緣。亦非離無明",
    "T41n1821_009:0168b07": "觸可成顛倒。阿羅漢觸非顛倒故。既顛",
    "T41n1821_009:0168b08": "倒無明觸能為染受緣。明知觸同時必有非",
    "T41n1821_009:0168b09": "理作意。此中意說觸時非理作意為緣能生",
    "T41n1821_009:0168b10": "受位無明。即顯無明從因生。亦顯非理作",
    "T41n1821_009:0168b11": "意觸中攝。由如是理為證故知。若爾",
    "T41n1821_009:0168b12": "便應至不成釋難者。論主難有大過失。諸",
    "T41n1821_009:0168b13": "由正理可得證知。則一切支皆應不須更",
    "T41n1821_009:0168b14": "說經證。故上坐說不成釋難。然上所",
    "T41n1821_009:0168b15": "言至為遣他愚惑者。論主牒難復釋經意。",
    "T41n1821_009:0168b16": "世尊為除有情三際愚惑略說十二三世因",
    "T41n1821_009:0168b17": "果。投機說法如前已辨。理則圓滿。非此",
    "T41n1821_009:0168b18": "經中為欲顯示老死有果無明有因。若以",
    "T41n1821_009:0168b19": "理而言。前則無窮生死無始故。後則可盡",
    "T41n1821_009:0168b20": "得道便無故。如世尊告至此二何異者。",
    "T41n1821_009:0168b21": "此下大文第六會釋經文。依經起問。",
    "T41n1821_009:0168b22": "且本論文至一切法故者。答。且本論文此二",
    "T41n1821_009:0168b23": "無別。以俱言攝一切有為法故。如何",
    "T41n1821_009:0168b24": "未來至說緣已生者。外難。過．現已起可名",
    "T41n1821_009:0168b25": "已生。未來未已起如何名已生。云何",
    "T41n1821_009:0168b26": "未來至說名有為者。反難外人。已有為作",
    "T41n1821_009:0168b27": "名曰有為。云何未來異熟未已作法。得同",
    "T41n1821_009:0168b28": "過．現說名有為。然梵本呼有為聲中含已",
    "T41n1821_009:0168b29": "義。具足應言已有為。由能作思力已",
    "T41n1821_009:0168c01": "造故者。外人釋。言未來異熟果由現在世善．",
    "T41n1821_009:0168c02": "惡思力已造作故說名有為。若爾無漏",
    "T41n1821_009:0168c03": "如何有為者。論主復難。未來無漏既非異",
    "T41n1821_009:0168c04": "熟。如何有為。彼亦善思力已造故者。外",
    "T41n1821_009:0168c05": "人釋。彼未來無漏亦為現在無漏善思力已",
    "T41n1821_009:0168c06": "造故名為有為。若爾就得涅槃應然者。",
    "T41n1821_009:0168c07": "論主復難。名未來無漏法由善思力已造",
    "T41n1821_009:0168c08": "作故起得得彼即名有為。涅槃亦由善思",
    "T41n1821_009:0168c09": "力故起得得涅槃。涅槃應名有為。故言",
    "T41n1821_009:0168c10": "若爾就得涅槃應然。理實應言至所",
    "T41n1821_009:0168c11": "說無失者。論主正解。未來名緣已生。理實",
    "T41n1821_009:0168c12": "應言依種類說。是過去．現在已生種類故",
    "T41n1821_009:0168c13": "亦名已生。寄喻來況。變壞名色。如未來",
    "T41n1821_009:0168c14": "色雖未變壞。是過．現變壞色種類故亦得",
    "T41n1821_009:0168c15": "色名。未來名已生。由種類同所說無失",
    "T41n1821_009:0168c16": "　又解變壞名色。如未來色雖未變壞亦得",
    "T41n1821_009:0168c17": "色名。由是過．現色種類同。所說未來已生",
    "T41n1821_009:0168c18": "無失。然今正釋至因果性故者。論主正",
    "T41n1821_009:0168c19": "釋經中二句。若爾安立應不俱成者。難。",
    "T41n1821_009:0168c20": "因果既無別體。安立緣起．緣已生應不俱",
    "T41n1821_009:0168c21": "成。不爾所觀至父子等名者。釋。觀待",
    "T41n1821_009:0168c22": "不同。謂若觀此前因名緣已生。非即觀斯",
    "T41n1821_009:0168c23": "前因復名緣起。謂若觀此後果名為緣起。",
    "T41n1821_009:0168c24": "非即觀斯後果復名緣已生。雖於一法所",
    "T41n1821_009:0168c25": "望不同。猶如一物望後名因望前名果。父",
    "T41n1821_009:0168c26": "子亦然。尊者望滿至諸無為法者。望滿",
    "T41n1821_009:0168c27": "意說若從因已起名緣已生。通攝過．現一",
    "T41n1821_009:0168c28": "切諸法。若與餘為因說名緣起。唯除過．現．",
    "T41n1821_009:0168c29": "無學後心餘三世有為法。若緣起體狹世寬",
    "T41n1821_009:0169a01": "若緣已生體寬世狹故成四句　第一句有",
    "T41n1821_009:0169a02": "是緣起非緣已生。謂未來法能為因故名緣",
    "T41n1821_009:0169a03": "起。未至過．現非緣已生　第二句有緣已",
    "T41n1821_009:0169a04": "生非是緣起。謂阿羅漢最後心位過．現諸法。",
    "T41n1821_009:0169a05": "至過．現故名緣已生不能為因非是緣",
    "T41n1821_009:0169a06": "起　第三句亦是緣起亦緣已生。謂除阿羅",
    "T41n1821_009:0169a07": "漢後心餘過．現法。能為因故名緣起。至",
    "T41n1821_009:0169a08": "過．現故名緣已生　第四句非是緣起亦",
    "T41n1821_009:0169a09": "非緣已生。謂諸無為法。不能為因取諸果",
    "T41n1821_009:0169a10": "故非是緣起。體是常故不從因起非緣已",
    "T41n1821_009:0169a11": "生。經部諸師至經義相違者。此下決擇。",
    "T41n1821_009:0169a12": "此即述經部難分位緣起五蘊為體。經中既",
    "T41n1821_009:0169a13": "說無明等以三際無智等為體。故知非以",
    "T41n1821_009:0169a14": "五蘊為體。此即違經經了義故。非一",
    "T41n1821_009:0169a15": "切經至此亦應爾者。說一切有部救。非經皆",
    "T41n1821_009:0169a16": "了義亦有隨勝說。如象迹喻經云何內地",
    "T41n1821_009:0169a17": "界謂髮．毛．爪等。雖彼髮．毛爪等非無餘色．",
    "T41n1821_009:0169a18": "香．味．觸．及餘三大等法而就勝說。以髮．",
    "T41n1821_009:0169a19": "毛．爪等地界強故。故用髮．毛等釋內地界。",
    "T41n1821_009:0169a20": "此經所說無明等支理亦應爾。雖彼非無",
    "T41n1821_009:0169a21": "餘色蘊等。而就勝說無明等名。所引",
    "T41n1821_009:0169a22": "非證至無復有餘者。經部破。所引非證。非",
    "T41n1821_009:0169a23": "象迹喻經中欲以內地界辨髮．毛等。成非",
    "T41n1821_009:0169a24": "具足說。謂地界狹。髮．毛等寬。具有色．香．味．",
    "T41n1821_009:0169a25": "觸。若彼經言云何髮．毛等謂內地界。可如",
    "T41n1821_009:0169a26": "汝說舉勝偏答。以髮．毛等雖有色等地界",
    "T41n1821_009:0169a27": "強故。然彼經中以髮．毛等分別內地果非",
    "T41n1821_009:0169a28": "有地界越髮．毛等。故象迹經是具足說。此",
    "T41n1821_009:0169a29": "緣起經說無明等。如象跡經成具足說。故",
    "T41n1821_009:0169b01": "除所說無明等外無有餘法。顯所引經違",
    "T41n1821_009:0169b02": "自順他。豈不地界至其體亦有者。說一",
    "T41n1821_009:0169b03": "切有部難。豈不內地界越髮．毛等洟．淚等",
    "T41n1821_009:0169b04": "中其體亦有。是則髮等攝地不盡。非具足",
    "T41n1821_009:0169b05": "說。還是就勝而說。洟等皆亦至今應顯",
    "T41n1821_009:0169b06": "示者。經部通難。洟．淚等皆亦說在彼象迹",
    "T41n1821_009:0169b07": "喻經。如說復有身中餘物。餘物即是洟．淚",
    "T41n1821_009:0169b08": "等物　縱許破云。設復同彼離髮．毛等洟．",
    "T41n1821_009:0169b09": "淚等中別有地界。離無明支外有餘無明",
    "T41n1821_009:0169b10": "今應顯示。然離無明外無別有無明。",
    "T41n1821_009:0169b11": "若引異類至此有何益者。經部又責。若引異",
    "T41n1821_009:0169b12": "類五蘊置無明中此有何益。雖於諸",
    "T41n1821_009:0169b13": "位至即如所說者。經部立理通釋結成已義。",
    "T41n1821_009:0169b14": "雖於諸十二位皆有五蘊。非即用彼五蘊",
    "T41n1821_009:0169b15": "為體。相由藉者方立為支。然隨此因有無",
    "T41n1821_009:0169b16": "彼果定有無者。可立此因法為彼果法支。",
    "T41n1821_009:0169b17": "如阿羅漢雖有五蘊而無有行。隨無福",
    "T41n1821_009:0169b18": "行．非福行．不動行。乃至或有五蘊而無愛",
    "T41n1821_009:0169b19": "等。故知非由五蘊力故立十二支。汝若言",
    "T41n1821_009:0169b20": "無學五蘊由無無明等故不立支者。是即",
    "T41n1821_009:0169b21": "正由無明等力立支。不由五蘊力立而",
    "T41n1821_009:0169b22": "是故緣起經義即如文所說。或如我所說。唯",
    "T41n1821_009:0169b23": "用無明等為體。所說四句至所立三際",
    "T41n1821_009:0169b24": "者。經部破望滿四句。經說已生皆通十二",
    "T41n1821_009:0169b25": "支。唯言過．現豈不相違。或生老非在未",
    "T41n1821_009:0169b26": "來。汝說已生唯過．現故。若二非未來便壞",
    "T41n1821_009:0169b27": "前三際。有說緣起至法性常住者。准宗",
    "T41n1821_009:0169b28": "輪論。是大眾部等計。又婆沙二十三呼為分",
    "T41n1821_009:0169b29": "別論者。此即敘計。經中既說如是緣起法",
    "T41n1821_009:0169c01": "性常住。故知緣起體是無為。由如是意",
    "T41n1821_009:0169c02": "至理即不然者。論主總破。云何如是意",
    "T41n1821_009:0169c03": "至及不可然者。大眾部徵問。謂若意說",
    "T41n1821_009:0169c04": "至無相應理者。論主答。謂若如我意說佛",
    "T41n1821_009:0169c05": "出。不出。行等果法常緣無明等因起。非緣",
    "T41n1821_009:0169c06": "餘法起。若無明斷行即無緣故言常住。經",
    "T41n1821_009:0169c07": "言法性常住者。顯因果決定義。如是意說",
    "T41n1821_009:0169c08": "理則可然。若謂如汝意說有別真實法體",
    "T41n1821_009:0169c09": "名為緣起湛然常住。此別意說理則不然。",
    "T41n1821_009:0169c10": "彼部非理。所以者何。正出過言。生之與起",
    "T41n1821_009:0169c11": "眼目異名。俱有為相。非別無為常住法。為",
    "T41n1821_009:0169c12": "無常相可應正理。彼說無為是緣起故。又",
    "T41n1821_009:0169c13": "起果用必應依彼起因者立。此無為常住",
    "T41n1821_009:0169c14": "法。彼無明等無常法。一常。一無常。何相關",
    "T41n1821_009:0169c15": "預。而說此常住法依彼無明等而立。為彼",
    "T41n1821_009:0169c16": "無明等緣起。又無明等名為緣起。汝謂目",
    "T41n1821_009:0169c17": "常。如是緣起句義與常無相違理。此",
    "T41n1821_009:0169c18": "中緣起是何句義者。大眾部問。鉢剌底",
    "T41n1821_009:0169c19": "至是緣起義者。經部答。或說一切有部答。依",
    "T41n1821_009:0169c20": "聲明論有字緣．字界。其字界。若有字緣",
    "T41n1821_009:0169c21": "來助。即有種種義起鉢剌底是至義是字緣。",
    "T41n1821_009:0169c22": "醫底界是行義是字界。界是體義。此醫底界",
    "T41n1821_009:0169c23": "由先鉢剌底助力。醫底界義轉變成緣。若助",
    "T41n1821_009:0169c24": "訖成緣應言鉢剌底(丁履反)帝夜(叐何反)此翻名",
    "T41n1821_009:0169c25": "緣。所以然者。諸緣勢力起果名行。未至",
    "T41n1821_009:0169c26": "之時未成緣義。若緣力至果。或諸緣相至。",
    "T41n1821_009:0169c27": "方得名緣。故造字家於行界上加至助緣",
    "T41n1821_009:0169c28": "行成緣義。參是和合義。嗢是上升義。此二",
    "T41n1821_009:0169c29": "是字緣。鉢地界是有義是字界。鉢地有界藉",
    "T41n1821_009:0170a01": "前參唱合升字緣助力轉變成起。若助訖成",
    "T41n1821_009:0170a02": "起。應言參牟播陀。此翻名起。所以然者。",
    "T41n1821_009:0170a03": "明諸有法要與緣合便得上升。故名為起。",
    "T41n1821_009:0170a04": "故造字家於有界上加合升緣。有成起義。",
    "T41n1821_009:0170a05": "故總結言由此有行法至於四緣。已和合升",
    "T41n1821_009:0170a06": "起是緣起義。如是句義至彼應先說故",
    "T41n1821_009:0170a07": "者。聲論師難至緣已起。故言如是句義理",
    "T41n1821_009:0170a08": "不應然。此即總非。所以者何。依一作者實",
    "T41n1821_009:0170a09": "體有二作用前後別起。可得說言於前作",
    "T41n1821_009:0170a10": "用應有已言。彼聲論計諸法有體有用。體",
    "T41n1821_009:0170a11": "即逕留多位名為作者。用即隨位不同名",
    "T41n1821_009:0170a12": "為作用。一切作用必依作者。彼計作用。同",
    "T41n1821_009:0170a13": "勝論師業句義離體別有指事。別顯如有",
    "T41n1821_009:0170a14": "一人名為作者。起二作用。先澡浴已後時",
    "T41n1821_009:0170a15": "方食。於前作用可說已言。若有少行法有",
    "T41n1821_009:0170a16": "在起前。可得說言先至於緣後時方起。",
    "T41n1821_009:0170a17": "既無行法有在起前　先至緣已後時方起。",
    "T41n1821_009:0170a18": "如何得說至緣已起　言起前者。現在名",
    "T41n1821_009:0170a19": "起。前謂未來。依法行世未來名前　或起",
    "T41n1821_009:0170a20": "前者。在起前故。即先已至於緣名為起",
    "T41n1821_009:0170a21": "前。皆表未來。非無作者法體可有作用。",
    "T41n1821_009:0170a22": "以彼作用必依體故。故說頌破言。至緣之",
    "T41n1821_009:0170a23": "行。若在起先。未來法體而非有故。不應道",
    "T41n1821_009:0170a24": "理。若行至緣與起俱時。便壞己於彼應",
    "T41n1821_009:0170a25": "先說至緣後方說起不應說俱。聲論．經",
    "T41n1821_009:0170a26": "部。俱說過．未無體故。以非有故破彼經",
    "T41n1821_009:0170a27": "部。若以此頌破說一切有部。聲論即以己",
    "T41n1821_009:0170a28": "宗義破。無如是過至為在未來者。經部",
    "T41n1821_009:0170a29": "師釋難。或說一切有部釋難。此且反詰二",
    "T41n1821_009:0170b01": "門徵定。設爾何失者。聲論師答。起",
    "T41n1821_009:0170b02": "若現在至即亦至緣者。經部破。或說一切有",
    "T41n1821_009:0170b03": "部破　言經部破者。夫起是未滿足。用在",
    "T41n1821_009:0170b04": "於未來。現在是已生之名而非是起。若已生",
    "T41n1821_009:0170b05": "復起便致無窮。由是故知起非現在。起若",
    "T41n1821_009:0170b06": "未來。依汝所宗。未來無體何成作者。作",
    "T41n1821_009:0170b07": "者尚無何有起用。故不可說起在未來。",
    "T41n1821_009:0170b08": "破訖述正義云故於起位即亦至緣。此顯",
    "T41n1821_009:0170b09": "起與至緣同時　言說一切有部破者。起若",
    "T41n1821_009:0170b10": "現在起非已生。以起在未來非現在如何",
    "T41n1821_009:0170b11": "成現。餘破．及與述正義。並如前說。起",
    "T41n1821_009:0170b12": "位者何者。聲論問。謂未來世至亦說至",
    "T41n1821_009:0170b13": "緣者。經部答。或說一切有部答　言經部答",
    "T41n1821_009:0170b14": "者。於未來世法正起位未名為有。無間必",
    "T41n1821_009:0170b15": "有可說為起。即於起位名至緣時。故於",
    "T41n1821_009:0170b16": "爾時無別作者　問向者難他未來無體",
    "T41n1821_009:0170b17": "而無有起。經部未來亦無有體。如何自",
    "T41n1821_009:0170b18": "說未來有起　解云以聲論執定有作者",
    "T41n1821_009:0170b19": "方有作用。先至於緣後方正起。如是二用",
    "T41n1821_009:0170b20": "必有所依故。彼未來無容起義。經部意說。",
    "T41n1821_009:0170b21": "本無作者假說作用。故未來位說起至緣。",
    "T41n1821_009:0170b22": "於將有位假建立故　言說一切有部答。",
    "T41n1821_009:0170b23": "釋文可知。無勞異解。又聲論師至釋",
    "T41n1821_009:0170b24": "緣起義者。經部師破。或說一切有部破。又",
    "T41n1821_009:0170b25": "聲論師妄所安立。真實作者真實作用。各體",
    "T41n1821_009:0170b26": "不同理實不成。汝計有體實法即是作者。",
    "T41n1821_009:0170b27": "離體之起即是作用。作者．作用真實可得。",
    "T41n1821_009:0170b28": "我今觀察。非於此中見有真實作者異起",
    "T41n1821_009:0170b29": "作用。各體不同真實可得。若依佛法。離體",
    "T41n1821_009:0170c01": "之外無別實用。即於體上說有作用。於此",
    "T41n1821_009:0170c02": "諸法義言此是作者。此是作用。於世俗理",
    "T41n1821_009:0170c03": "亦無有謬。此至．緣．起義即是經中所說。依",
    "T41n1821_009:0170c04": "此無明等有。彼行等有。此無明等生故。彼行",
    "T41n1821_009:0170c05": "等生。故應引彼經釋緣起義。破訖正釋",
    "T41n1821_009:0170c06": "　又解此緣起義即是經中所說。依此無明等",
    "T41n1821_009:0170c07": "有彼行等有。此無明等生故彼行等生。故",
    "T41n1821_009:0170c08": "應引彼釋緣起義無別作者。若於相續前",
    "T41n1821_009:0170c09": "因後果。假說作者。假說作用。亦無有妨。",
    "T41n1821_009:0170c10": "故前文云法假謂何。依此有彼有。此生故",
    "T41n1821_009:0170c11": "彼生。廣說緣起。此即舉說同經引經證假。",
    "T41n1821_009:0170c12": "故說頌言至若後眠應閉者。經部說二",
    "T41n1821_009:0170c13": "頌。或說一切有部說二頌　言經部說二",
    "T41n1821_009:0170c14": "頌者。論主為經部師說二頌言重攝前義。",
    "T41n1821_009:0170c15": "初兩句述經部宗。頌前故於起位亦即至",
    "T41n1821_009:0170c16": "緣等。次兩句結破聲論。後頌引事證俱言",
    "T41n1821_009:0170c17": "己。或答前難若俱便壞己。如未來法體雖",
    "T41n1821_009:0170c18": "非有無間必有。向現在故而假名起。至",
    "T41n1821_009:0170c19": "緣應亦然例同於起故言亦然。如未來法",
    "T41n1821_009:0170c20": "體雖非有。無間必有。向現在故假名至",
    "T41n1821_009:0170c21": "緣。若言非有不得至緣。亦應非有不得",
    "T41n1821_009:0170c22": "正起。以起必非已生位故非有尚得名起。",
    "T41n1821_009:0170c23": "亦應得說至緣。故雖無體假說無過失",
    "T41n1821_009:0170c24": "　生已起無窮者。頌前起在現在失。已生",
    "T41n1821_009:0170c25": "復起便致無窮　或先有非有者。頌前起",
    "T41n1821_009:0170c26": "在未來失。若言起在未來有二過失。一謂",
    "T41n1821_009:0170c27": "未來體應先有。以未來有起故。二謂起用",
    "T41n1821_009:0170c28": "體應非有。以未來無體故　又解未來先",
    "T41n1821_009:0170c29": "有起用非有作者違自宗過。以彼作用",
    "T41n1821_009:0171a01": "必依作者。由此道理起非已生故不在",
    "T41n1821_009:0171a02": "現未來無體故不在未來。故於將有假說",
    "T41n1821_009:0171a03": "起言假說至緣。假故無過。與聲論師作",
    "T41n1821_009:0171a04": "不定過。俱時之法亦有言己。如至闇現在",
    "T41n1821_009:0171a05": "燈滅落謝。此即別世同時名俱。雖復俱時",
    "T41n1821_009:0171a06": "而得說言闇至已燈滅　又解以闇至與",
    "T41n1821_009:0171a07": "燈滅俱時。而言闇至已燈滅。此言滅者是",
    "T41n1821_009:0171a08": "滅無也。故說與闇俱時。又如開口與眠雖",
    "T41n1821_009:0171a09": "復同時。而言開口已眠。故至緣與起雖",
    "T41n1821_009:0171a10": "復同時說己無過。聲論不救闇至已燈滅。",
    "T41n1821_009:0171a11": "即難開口已眠云。如有一人先開口已然",
    "T41n1821_009:0171a12": "後方眠。是即先後不俱時也。為通伏難。",
    "T41n1821_009:0171a13": "故言若後眠時此口應閉而不俱時。若謂",
    "T41n1821_009:0171a14": "眠時口亦有閉。雖亦有人眠時閉口。今據",
    "T41n1821_009:0171a15": "眠時開口者說　言說一切有部說二頌",
    "T41n1821_009:0171a16": "者。論主為說一切有部說二頌言重攝前",
    "T41n1821_009:0171a17": "義。初兩句述說一切有部宗。頌前故於起",
    "T41n1821_009:0171a18": "位即亦至緣等。如未來非有真實作者而",
    "T41n1821_009:0171a19": "得名起。未來雖無真實作者亦名至緣。",
    "T41n1821_009:0171a20": "例同於起故言亦然　釋後六句隨其所",
    "T41n1821_009:0171a21": "應準前可知。有執更以至是緣起義者。",
    "T41n1821_009:0171a22": "此是經部中上坐解。字界．字緣各含多義。故",
    "T41n1821_009:0171a23": "通異釋。上坐為順己宗。復為一釋通聲",
    "T41n1821_009:0171a24": "論難。謂鉢剌底取種種義。醫底界取不住",
    "T41n1821_009:0171a25": "義。言不住者意顯前念法諸為緣。法已",
    "T41n1821_009:0171a26": "從落謝故名不住。此不住法若但一一不",
    "T41n1821_009:0171a27": "能為緣。一無用故。會有眾多方有勢用。",
    "T41n1821_009:0171a28": "故造字者於不住界加種種助。以種種為",
    "T41n1821_009:0171a29": "先不住成緣義。參取聚集義。嗢同前取上",
    "T41n1821_009:0171b01": "升義。鉢地界取行義。行即有為遷流義也。行",
    "T41n1821_009:0171b02": "法上升得名為起。故於行界助以上升。然",
    "T41n1821_009:0171b03": "其一一無上升理故言聚集。顯多共生。此",
    "T41n1821_009:0171b04": "文應言。由參嗢為先行變成起。但言嗢",
    "T41n1821_009:0171b05": "者略不言參。字緣之中且舉一助亦無有",
    "T41n1821_009:0171b06": "妨。此顯不住種種含已。能令行法聚集升",
    "T41n1821_009:0171b07": "起是緣起義。此中意者。不住為緣顯是前",
    "T41n1821_009:0171b08": "念。要由種種顯一無能。已結緣成屬前",
    "T41n1821_009:0171b09": "非後。顯非一法先至後生由此已祛聲論",
    "T41n1821_009:0171b10": "所難　又解說一切有部異師釋聲論難",
    "T41n1821_009:0171b11": "　又解上坐釋大眾部難　又解說一切有部",
    "T41n1821_009:0171b12": "異師釋大眾部難。若據此論破即是說一切",
    "T41n1821_009:0171b13": "有部。若據正理不救即是經部。雖有四解",
    "T41n1821_009:0171b14": "前二解為勝。如是所釋至聚集豈成者。",
    "T41n1821_009:0171b15": "論主破。如是所釋於此十二緣起可然。以",
    "T41n1821_009:0171b16": "無明等各有五蘊眾多法故。眼．色各為緣",
    "T41n1821_009:0171b17": "起於眼識。等眼．色各為一緣。此中種種聚",
    "T41n1821_009:0171b18": "集豈成　又解眼．色別成緣。即非種種和",
    "T41n1821_009:0171b19": "合。眼識一體復非聚集。何故世尊至此",
    "T41n1821_009:0171b20": "生故彼生者。此下釋經二句問。何故世尊",
    "T41n1821_009:0171b21": "說前文中二句差別　又解何故世尊於契",
    "T41n1821_009:0171b22": "經中說前二句。為於緣起至可有諸",
    "T41n1821_009:0171b23": "行者。此下答。此是論主解所以先標。為於",
    "T41n1821_009:0171b24": "十二緣起知決定故。如餘經論所說。依無",
    "T41n1821_009:0171b25": "明有諸行得有。是依此有彼有。復審定言。",
    "T41n1821_009:0171b26": "非離無明可有諸行。是此生故彼生。此中",
    "T41n1821_009:0171b27": "意說。生之與有名異義同。不可說言兩文",
    "T41n1821_009:0171b28": "有異。但應說言前文是正述。後文是審定。",
    "T41n1821_009:0171b29": "義別不同。又為顯示至諸行方生者。准",
    "T41n1821_009:0171c01": "正理二十五。三際傳生．及親傳緣。是上坐",
    "T41n1821_009:0171c02": "弟子大德邏摩解。諸支傳生義准同三際。亦",
    "T41n1821_009:0171c03": "是邏摩解。第一解云又為顯示諸支傳生。謂",
    "T41n1821_009:0171c04": "依此無明支有。彼行支得有。由彼行支生",
    "T41n1821_009:0171c05": "故。餘識支得生。即十二支展轉傳生。第二",
    "T41n1821_009:0171c06": "解三際傳生准此應釋。第三解又為顯示",
    "T41n1821_009:0171c07": "親．傳二緣。謂有無明若無間親生行。是依",
    "T41n1821_009:0171c08": "此有彼有。若有無明展轉力故諸行方生。",
    "T41n1821_009:0171c09": "非是親生。如起無明次起無記心及後起",
    "T41n1821_009:0171c10": "行。是此生故彼生。有餘師釋至諸行得",
    "T41n1821_009:0171c11": "生者。經部異師尊者世曹。正理稱為上坐徒",
    "T41n1821_009:0171c12": "儻。謂非無因諸行可有。故說依此有彼",
    "T41n1821_009:0171c13": "有。此破無因外道　亦非由常數論自性．",
    "T41n1821_009:0171c14": "勝論我等無生因故。諸行得生。故說此生",
    "T41n1821_009:0171c15": "故彼生。此破常因外道。若爾便成至純",
    "T41n1821_009:0171c16": "大苦蘊集者。論主破。顯彼經除執。後句能具",
    "T41n1821_009:0171c17": "破。前句應無用。此即破也。論主破訖顯經",
    "T41n1821_009:0171c18": "意言。然或有勝論執。有我為依行等得有。",
    "T41n1821_009:0171c19": "是依此有彼有。由無明等因分生故。行等",
    "T41n1821_009:0171c20": "得生。是此生故彼生。是故世尊為除彼執。",
    "T41n1821_009:0171c21": "決判行等果有。即由無明等生因。非由於",
    "T41n1821_009:0171c22": "我。若此因生故彼果生。即是依此因有彼",
    "T41n1821_009:0171c23": "果有非謂行等果有別依餘我為因。此",
    "T41n1821_009:0171c24": "有．彼有等即是無明緣行等。無別有我生",
    "T41n1821_009:0171c25": "　純大苦蘊集如下文釋。軌範諸師至",
    "T41n1821_009:0171c26": "皆應廣說者。是論主承習經部軌範諸師。故",
    "T41n1821_009:0171c27": "正理二十五云又經主述自軌範師　言",
    "T41n1821_009:0171c28": "不斷者。顯同一繫縛。謂依無明不斷諸行",
    "T41n1821_009:0171c29": "不斷。故言依此有彼有。即由無明生故諸",
    "T41n1821_009:0172a01": "行得生。故言此生故彼生。展轉廣說十二緣",
    "T41n1821_009:0172a02": "起。有釋為顯至亦生者。上坐同學解",
    "T41n1821_009:0172a03": "　住。謂相續住。乃至因相續有。果相續亦有。故",
    "T41n1821_009:0172a04": "言依此有彼有。及即由因分生故諸果分",
    "T41n1821_009:0172a05": "亦生。故言此生故彼生。此欲辨生至而",
    "T41n1821_009:0172a06": "後說生者。論主破。此說緣起意欲辨生。何",
    "T41n1821_009:0172a07": "緣說住。設許說住。四相次第應先說生後",
    "T41n1821_009:0172a08": "方說住。如何非次。復有釋言至非謂",
    "T41n1821_009:0172a09": "無因者。經部中室利羅多解。此云執勝。正理",
    "T41n1821_009:0172a10": "呼為上坐　滅。謂滅無　餘文可知。經",
    "T41n1821_009:0172a11": "義若然至非此經義者。論主破。經義若然。如",
    "T41n1821_009:0172a12": "汝所說果有因有滅。滅之言無。經中應作",
    "T41n1821_009:0172a13": "是說。依此有彼成無。何故乃言依此有彼",
    "T41n1821_009:0172a14": "有。此即責說異經。經中又應先說因生果",
    "T41n1821_009:0172a15": "生。後說果生因成無。如是次第方名善說。",
    "T41n1821_009:0172a16": "若異此者。欲辨緣起依何次第先說因",
    "T41n1821_009:0172a17": "無。此即責不次第。故彼所釋非此經義。",
    "T41n1821_009:0172a18": "復次云何至生緣老死者。此下述經部十二",
    "T41n1821_009:0172a19": "緣起。將明問起。我今略顯至及我慢執",
    "T41n1821_009:0172a20": "者。答。謂諸愚夫於從緣生法。不知唯有五",
    "T41n1821_009:0172a21": "蘊諸行。妄起我見。由我見故復起我慢",
    "T41n1821_009:0172a22": "　不知即是無明支也。為自受樂至無明",
    "T41n1821_009:0172a23": "緣行者。此出行支體。眾生為自受樂．及非",
    "T41n1821_009:0172a24": "苦樂故。作身．語．意各三種福．非福．不動業。",
    "T41n1821_009:0172a25": "謂為自身受欲界當樂故造諸福業。為受",
    "T41n1821_009:0172a26": "當來色界下三定樂．及四定已上非苦樂。故",
    "T41n1821_009:0172a27": "造不動業。為受欲界現在世中五欲樂故。",
    "T41n1821_009:0172a28": "造作殺等諸非福業。如是名為由無明為",
    "T41n1821_009:0172a29": "緣能起於行。由引業力至通於六識者。",
    "T41n1821_009:0172b01": "出識支體。既言引業。明知行支是引業非",
    "T41n1821_009:0172b02": "滿業。由彼過去引業力故。六識相續流轉",
    "T41n1821_009:0172b03": "如火焰行。相續不斷住彼．彼趣。此之六",
    "T41n1821_009:0172b04": "識相續不斷。憑附中有馳赴所生處。結生",
    "T41n1821_009:0172b05": "有身名行緣識。此識通於中．生二有。生有",
    "T41n1821_009:0172b06": "雖唯意識於中有位通起六識。若作此釋。",
    "T41n1821_009:0172b07": "善順契經分別識支通於六識。若依說一",
    "T41n1821_009:0172b08": "切有部。識支唯生有一剎那不通中有。故唯",
    "T41n1821_009:0172b09": "意識。識為先故至如是說故者。出名色",
    "T41n1821_009:0172b10": "體。由識為先故於此趣中次有名色生具",
    "T41n1821_009:0172b11": "足五蘊。展轉相續遍一期生乃至命終總名",
    "T41n1821_009:0172b12": "名色。此名色位長。於此位中立六處等。即",
    "T41n1821_009:0172b13": "引經證。於大因緣經．辨緣起經等。皆說名",
    "T41n1821_009:0172b14": "色具足五蘊遍一期生。如是名色至說",
    "T41n1821_009:0172b15": "為六處者。出六處體。於名色位漸有眼等",
    "T41n1821_009:0172b16": "名為六處。次與境合至順樂等觸者。",
    "T41n1821_009:0172b17": "出觸支體。既六根生次與境合便有識生。",
    "T41n1821_009:0172b18": "根．境．識合有順樂受等三觸。依此便生",
    "T41n1821_009:0172b19": "樂等三受者。出受支體。依此觸故便生苦．",
    "T41n1821_009:0172b20": "樂．捨三受。從此三受至生無色愛者。出",
    "T41n1821_009:0172b21": "愛支體。從此三受引生三愛。謂由欲界苦",
    "T41n1821_009:0172b22": "逼惱故。有於樂受發生欲界愛。或有於",
    "T41n1821_009:0172b23": "色界初．二．三定樂。第四非苦樂受。發生色",
    "T41n1821_009:0172b24": "界愛。或有唯於無色界非苦樂受。發生無",
    "T41n1821_009:0172b25": "色界愛。從欣受愛起欲等取者。此下出",
    "T41n1821_009:0172b26": "取支體。就中。一總標。二別解。此即總標。",
    "T41n1821_009:0172b27": "從前樂．捨欣受愛後。次起欲等四取。經部",
    "T41n1821_009:0172b28": "四取以貪為體。與大乘同。若說一切有部",
    "T41n1821_009:0172b29": "以百八煩惱為體。此中欲者至依之說",
    "T41n1821_009:0172c01": "我故者。此下第二別解。一明四境。二出取",
    "T41n1821_009:0172c02": "體。此即明四境　一欲者。謂色等五妙欲",
    "T41n1821_009:0172c03": "境　二見者。謂六十二見。如梵網經廣說。",
    "T41n1821_009:0172c04": "至隨眠品當列標釋　三戒禁者。戒謂戒",
    "T41n1821_009:0172c05": "約。即是內道遠離惡戒。禁謂禁斷。即是",
    "T41n1821_009:0172c06": "外道狗牛等禁。如諸離繫外道受持種種露",
    "T41n1821_009:0172c07": "形．拔髮。遠離衣等所繫縛。故名為離繫",
    "T41n1821_009:0172c08": "　婆羅門外道。受持手執杖行被烏鹿皮",
    "T41n1821_009:0172c09": "　播輸鉢多外道此云牛主。主謂天主。摩醯首",
    "T41n1821_009:0172c10": "羅天。乘牛而行故名牛主。此外道學彼天",
    "T41n1821_009:0172c11": "法。從彼為名故名牛主。此外道受持頂上",
    "T41n1821_009:0172c12": "持一髻子身體塗灰　般利伐羅勺迦外",
    "T41n1821_009:0172c13": "道此云遍出。即顯出家義。是出家外道。受",
    "T41n1821_009:0172c14": "持執三杖行。擬安衣服．瓶．鉢等物。并剪鬢",
    "T41n1821_009:0172c15": "髮無義苦行。等者等取諸餘外道竝名為禁",
    "T41n1821_009:0172c16": "　四我語者。謂三界內身依之說我故故名",
    "T41n1821_009:0172c17": "我語。不同說一切有部但約上二界依之",
    "T41n1821_009:0172c18": "說我。有餘師說至名為我語者。經部異",
    "T41n1821_009:0172c19": "師。云何此二獨名我語者。問。由此",
    "T41n1821_009:0172c20": "二種至我及我所者。答。由此二種說有我",
    "T41n1821_009:0172c21": "故名之為我。我非有故但有語言故名我",
    "T41n1821_009:0172c22": "語。經言異生隨假言說起我執。於中實無",
    "T41n1821_009:0172c23": "我及我所。明知我體非有。但有語言。",
    "T41n1821_009:0172c24": "於前四種至所謂欲貪者。此即第二正出取",
    "T41n1821_009:0172c25": "體。前說四種是所取境。今正出彼能緣取",
    "T41n1821_009:0172c26": "體。所謂欲貪。即貪名欲。貪通於三界。非",
    "T41n1821_009:0172c27": "是欲界貪也。經言欲貪名取。明知不通餘",
    "T41n1821_009:0172c28": "法。由取為緣至說名為有者。出有支體",
    "T41n1821_009:0172c29": "及引經證。能招後有果業說名為有。",
    "T41n1821_009:0173a01": "有為緣故至說名為生者。出生支體。有為緣",
    "T41n1821_009:0173a02": "故。識相續流轉趣未來生。如前識支所說道",
    "T41n1821_009:0173a03": "理。憑附中有馳赴所生。結生有身。具足",
    "T41n1821_009:0173a04": "五蘊說名為生。大分雖同識支非無差別。",
    "T41n1821_009:0173a05": "識名是狹唯說六識。生名是寬故通五蘊",
    "T41n1821_009:0173a06": "　又解此生支如前識．名色支。既言識相續",
    "T41n1821_009:0173a07": "流同前識支復言具足五蘊同前名色此",
    "T41n1821_009:0173a08": "言生者。總顯未來生始從中有初念。乃至",
    "T41n1821_009:0173a09": "命終一期生也。於此生位建立老死　又",
    "T41n1821_009:0173a10": "解老死前言生。以生為緣至廣說如經",
    "T41n1821_009:0173a11": "者。出老死體。於初生後即立老死　又解",
    "T41n1821_009:0173a12": "於生支位中建立老死。其老死相髮白面皺",
    "T41n1821_009:0173a13": "等。種種差別廣說如經　又解至髮白等已",
    "T41n1821_009:0173a14": "去方名老。後名死。如是純言至諸苦",
    "T41n1821_009:0173a15": "蘊生者。上來經部出十二支體。復釋經文",
    "T41n1821_009:0173a16": "如是純大苦蘊集。以經言無明緣行。乃至",
    "T41n1821_009:0173a17": "生緣老死。如是純大苦蘊集。所以便釋。",
    "T41n1821_009:0173a18": "毘婆沙宗如前已說者。上來經部解十二緣",
    "T41n1821_009:0173a19": "起　若毘婆沙宗。解十二緣起如前已說。",
    "T41n1821_009:0173a20": "俱舍論記卷第九"
}