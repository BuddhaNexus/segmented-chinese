{
    "T36n1739_033:0947a07": "2新華嚴經論卷第三十三",
    "T36n1739_033:0947a09": "長者李通玄撰",
    "T36n1739_033:0947a10": "六隨文釋義者，從初列眾之中，有二義：一釋",
    "T36n1739_033:0947a11": "菩薩名、二釋聲聞名。初釋菩薩名中，有六段",
    "T36n1739_033:0947a12": "意趣。",
    "T36n1739_033:0947a13": "一從初一百四十二箇菩薩，以普賢、文殊二",
    "T36n1739_033:0947a14": "菩薩及佛，是總該五位及法界因果，通收一",
    "T36n1739_033:0947a15": "部經之總別同異成壞法也。",
    "T36n1739_033:0947a16": "二從初十箇同名號為幢菩薩，是十住位中",
    "T36n1739_033:0947a17": "法慧等菩薩，至此法界無作果號之為幢。為",
    "T36n1739_033:0947a18": "以彼初發心十住智慧摧壞煩惱，至此法界",
    "T36n1739_033:0947a19": "果位號之為幢。",
    "T36n1739_033:0947a20": "三次已下有十箇威力菩薩，明從十行中功",
    "T36n1739_033:0947a21": "德林等十林菩薩，至此法界果中號為威力",
    "T36n1739_033:0947a22": "故，明以眾善行威力故，能成法界果行故。",
    "T36n1739_033:0947a23": "四次已下有十箇同名藏菩薩，是十迴向中",
    "T36n1739_033:0947a24": "金剛幢等十箇幢菩薩，至此法界果中號名",
    "T36n1739_033:0947a25": "為十箇藏菩薩。以彼十迴向，以迴向摧破偏",
    "T36n1739_033:0947a26": "見，會融理智悲願能成眾德，至此法界果中",
    "T36n1739_033:0947a27": "號之為藏。",
    "T36n1739_033:0947a28": "五次已下善眼等十箇同名為眼菩薩，是十",
    "T36n1739_033:0947a29": "地位中金剛藏等三十七箇藏菩薩，至此法",
    "T36n1739_033:0947b01": "界果中號之為眼故。以彼十地中含藏眾德，",
    "T36n1739_033:0947b02": "則法眼分明，普見法界故。此已上四十箇十",
    "T36n1739_033:0947b03": "十同號菩薩法界果前四位，以此四十心通",
    "T36n1739_033:0947b04": "普賢、文殊，為四十二賢聖道，以成法界果門，",
    "T36n1739_033:0947b05": "今至本故。",
    "T36n1739_033:0947b06": "六次已下有十箇菩薩同號冠，直至列菩薩",
    "T36n1739_033:0947b07": "眾末有一百箇菩薩，是法界中根本智上十",
    "T36n1739_033:0947b08": "波羅蜜之行。為一波羅蜜中互體圓融，即一",
    "T36n1739_033:0947b09": "中具十，十中具百。如是天冠菩薩已下一百",
    "T36n1739_033:0947b10": "菩薩，即明百波羅蜜行也。通前四十箇菩薩",
    "T36n1739_033:0947b11": "皆具十波羅蜜，四十中有四百箇，隨位進修",
    "T36n1739_033:0947b12": "波羅蜜。通此法界果中百波羅蜜，共為五百。",
    "T36n1739_033:0947b13": "是故經云「如是五百人俱，此諸菩薩皆悉成",
    "T36n1739_033:0947b14": "就普賢行願」者，即普賢、文殊及佛根本智，三",
    "T36n1739_033:0947b15": "人法行遍故。與如是五百行門以為自在體",
    "T36n1739_033:0947b16": "用，乃至無盡。如下五百童子、童女、優婆塞、優",
    "T36n1739_033:0947b17": "婆夷列五百，總約此五百行門立名。一萬龍，",
    "T36n1739_033:0947b18": "以約隨智萬行。六千比丘，約加信及五位中",
    "T36n1739_033:0947b19": "五百行門通收，故云六千。",
    "T36n1739_033:0947b20": "第二釋聲聞眾名者，舍利弗以其母眼明利",
    "T36n1739_033:0947b21": "如鶖鷺鳥目，以母之目似鶖鳥狀，以為子號。",
    "T36n1739_033:0947b22": "大目揵連者，此云採菽氏，以母姓菽以為名",
    "T36n1739_033:0947b23": "故，母是綠豆仙之苗裔故。摩訶迦葉者，以身",
    "T36n1739_033:0947b24": "金色能飲日光，亦云是飲光，仙人之裔也。摩",
    "T36n1739_033:0947b25": "訶此云大。離波多者，此云供養。須菩提者，此",
    "T36n1739_033:0947b26": "云善現。阿㝹樓駄，此云無滅。難陀，此云歡喜。",
    "T36n1739_033:0947b27": "劫賓那，此云黃色，是往昔黃頭仙之裔也。迦",
    "T36n1739_033:0947b28": "旃延者，是一宗之姓，是此胤故，延為胤也。",
    "T36n1739_033:0947b29": "富樓那者，母號滿慈，以取母號。如是十大聲",
    "T36n1739_033:0947c01": "聞，示同不聞不見如來不思議法界變化之事，",
    "T36n1739_033:0947c02": "令樂小法者趣求大故。前五百聲聞及世主",
    "T36n1739_033:0947c03": "是先已有種者，能隨佛所行故。師子者，無畏",
    "T36n1739_033:0947c04": "也。頻申者，適悅無疲勞也。此明無作，縱智自",
    "T36n1739_033:0947c05": "在，不為而應，無限深法自成也，以無功圓滿",
    "T36n1739_033:0947c06": "也。如前已釋。入此頻申三昧，莊嚴樓閣忽然",
    "T36n1739_033:0947c07": "廣博無有邊際者，廣大博寬也。言此樓閣忽",
    "T36n1739_033:0947c08": "然寬大，與法界虛空等故。明如來境界恒自",
    "T36n1739_033:0947c09": "無邊，眾心迷解一念相應，無法不等故，心如",
    "T36n1739_033:0947c10": "虛空遍含法界，故云忽然廣博無有邊際。此",
    "T36n1739_033:0947c11": "乃引導後徒，非現前之眾。金剛為地者，法身",
    "T36n1739_033:0947c12": "感果所得報成故。無量寶華及諸摩尼普散",
    "T36n1739_033:0947c13": "其中處處盈滿者，總別眾行之所感生。琉璃",
    "T36n1739_033:0947c14": "為柱者，無垢淨心住持悲願之所報感。眾寶",
    "T36n1739_033:0947c15": "合成者，明柱上莊嚴具足眾寶，明以一淨心",
    "T36n1739_033:0947c16": "中住持萬行無所傾動。大光摩尼之所莊嚴",
    "T36n1739_033:0947c17": "者，根本智之感生故。閻浮檀金者，其金柔軟",
    "T36n1739_033:0947c18": "明淨甚過常金，柔和恭慎心所感生故。如意",
    "T36n1739_033:0947c19": "寶王周置其上以為嚴飾者，從根本智起差",
    "T36n1739_033:0947c20": "別萬行，自在無礙饒益一切眾生之所感生。",
    "T36n1739_033:0947c21": "危樓逈帶者，危者高也，逈者遠也，帶者以眾",
    "T36n1739_033:0947c22": "寶嚴映。總言寶樓高遠，映帶互嚴以遍法界。",
    "T36n1739_033:0947c23": "其中眾多寶樓互嚴映徹，以樓傍閣道傍出",
    "T36n1739_033:0947c24": "棟宇相承，猶連接也。言一一滿法界窓闥交",
    "T36n1739_033:0947c25": "映者，明寶閣上門窓映徹明淨無障。階墀軒",
    "T36n1739_033:0947c26": "檻者，層級為階，階下平地砌寶為墀，階上寶",
    "T36n1739_033:0947c27": "板為檻，檻上寶竿為軒。《登樓賦》云「憑軒檻以",
    "T36n1739_033:0947c28": "遙望」，此之是也。種種備足，都言萬寶備嚴。大",
    "T36n1739_033:0947c29": "約閣是差別智感成，樓是本智起觀照用超",
    "T36n1739_033:0948a01": "諸境界感報所成。或人天形像寶為莊嚴，利",
    "T36n1739_033:0948a02": "益人天行所報成。寶網是教寶，垣牆是戒寶。",
    "T36n1739_033:0948a03": "樹是依蔭眾生之行，寶幡是迴向之行，寶河",
    "T36n1739_033:0948a04": "是慈悲之行，一一如是約智眾行所成報故。",
    "T36n1739_033:0948a05": "又就以上報上，又加神通所嚴。初陳樓閣莊",
    "T36n1739_033:0948a06": "嚴，次陳寶地遍周莊嚴，次陳虛空莊嚴，次陳",
    "T36n1739_033:0948a07": "十方諸菩薩來集身相莊嚴，一一莊嚴皆映",
    "T36n1739_033:0948a08": "徹相入互體重重。十方諸佛菩薩眾海身土",
    "T36n1739_033:0948a09": "及莊嚴一一相入自在無礙者，但約法身根",
    "T36n1739_033:0948a10": "本智為體，差別智報得萬事合然故。設一切",
    "T36n1739_033:0948a11": "如來起一切神通，不離此智起大用故，無不",
    "T36n1739_033:0948a12": "自在、無不相入、無不明淨。如是之智以如上",
    "T36n1739_033:0948a13": "五位和會進修乃得成故，獨修一法不可得",
    "T36n1739_033:0948a14": "也。只可多不離一，不可守一以為自然。此逝",
    "T36n1739_033:0948a15": "多林及一切法界國土莊嚴不離二法：一約",
    "T36n1739_033:0948a16": "往昔所修行理智大慈大悲大願眾行所成、",
    "T36n1739_033:0948a17": "二以佛菩薩不思議神通所嚴。如經自明。是",
    "T36n1739_033:0948a18": "答前諸菩薩四十問。從「爾時東方」已下十段",
    "T36n1739_033:0948a19": "經，明十方菩薩來集。明法界中佛果不可說",
    "T36n1739_033:0948a20": "佛剎微塵數本行，答前菩薩所問。總是自佛",
    "T36n1739_033:0948a21": "果行無盡遍周，是故世界名金剛燈雲幢。金",
    "T36n1739_033:0948a22": "剛燈雲幢者，明一切佛皆從此金剛智起大",
    "T36n1739_033:0948a23": "悲之行，摧破諸眾生煩惱，故名幢也。佛號毘",
    "T36n1739_033:0948a24": "盧遮那勝德王者，即是行中之果。菩薩亦名",
    "T36n1739_033:0948a25": "毘盧遮那願光明者，是明以果隨昔願行大",
    "T36n1739_033:0948a26": "慈悲故。王者，明佛果隨行種種自在無礙，以",
    "T36n1739_033:0948a27": "從金剛智起故，以是果行名同故。與不可說",
    "T36n1739_033:0948a28": "佛剎微塵數菩薩俱來者，言行滿令諸菩薩",
    "T36n1739_033:0948a29": "會此法故，故云俱來，此明檀波羅蜜中主伴",
    "T36n1739_033:0948b01": "行滿。所有諸來菩薩皆以寶網嚴身者，明教",
    "T36n1739_033:0948b02": "行滿故。已下九方，總以十波羅蜜以次排之，",
    "T36n1739_033:0948b03": "總是一佛之金剛智上總別同異之行，倣此",
    "T36n1739_033:0948b04": "例知。已下如文自明，但釋經大意，法門經中",
    "T36n1739_033:0948b05": "自具。已前二十一段經是以行會理門，已釋",
    "T36n1739_033:0948b06": "竟。已上普賢為主、文殊為伴。已下如來放眉",
    "T36n1739_033:0948b07": "間光名普照三世法界門，即是以理會行圓",
    "T36n1739_033:0948b08": "融自在無礙門。已下文殊為主、普賢為伴。爾",
    "T36n1739_033:0948b09": "時世尊欲令諸菩薩安住師子頻申三昧，放",
    "T36n1739_033:0948b10": "眉間白毫相光明名普照三世法界門者，以",
    "T36n1739_033:0948b11": "此光是法界身中根本普光明智，此智現前",
    "T36n1739_033:0948b12": "時即見三世久遠如今一體，無盡劫生死亦",
    "T36n1739_033:0948b13": "不移現前，總無體性，成大智海眾法清涼，便",
    "T36n1739_033:0948b14": "以眾行起差別智，知根利生普周剎海無有休",
    "T36n1739_033:0948b15": "息，名為普賢行。即經已下文中獲不可說諸",
    "T36n1739_033:0948b16": "三昧門教化無限諸眾生門。具如經說，如文",
    "T36n1739_033:0948b17": "自具。",
    "T36n1739_033:0948b18": "已上二十七段經，答前菩薩大眾所問四十",
    "T36n1739_033:0948b19": "法門竟。此法界法門，明智體自在，以智力自",
    "T36n1739_033:0948b20": "現，不藉如來口言。又令文殊、普賢二人本位",
    "T36n1739_033:0948b21": "自宣本果之行，令易解故，不迷教之體用故。",
    "T36n1739_033:0948b22": "已上是一部經之始終圓滿，總法界體收。自",
    "T36n1739_033:0948b23": "已下「爾時文殊師利童子」已下，名為就俗利",
    "T36n1739_033:0948b24": "生成行門。已前教中但云文殊師利，不云童",
    "T36n1739_033:0948b25": "子，明此已下入俗化蒙，以行立名，便名童子。",
    "T36n1739_033:0948b26": "明已前總約佛果普光明智中起十方賢聖，",
    "T36n1739_033:0948b27": "以立化儀，即覺首、目首等五位諸菩薩，是皆",
    "T36n1739_033:0948b28": "通化無方、潛顯自在。文殊為信首，不名童子。",
    "T36n1739_033:0948b29": "自此已下，以法界體中入俗草創化蒙，約行",
    "T36n1739_033:0948c01": "所行立名，即號文殊師利童子。以妙智慧化",
    "T36n1739_033:0948c02": "童蒙，入佛智慧，生佛家故。此是三世諸佛始",
    "T36n1739_033:0948c03": "發菩提心，初法身現根本智無性之理妙慧",
    "T36n1739_033:0948c04": "故。一切三世諸佛從此而初生佛家，從此而",
    "T36n1739_033:0948c05": "成就普賢大願行故。何故名為就俗利生成",
    "T36n1739_033:0948c06": "行門者？已前但云昇天，表行成就諸天，未往",
    "T36n1739_033:0948c07": "入間俗中化利。此〈法界品〉已前一卷半餘經，",
    "T36n1739_033:0948c08": "但有菩薩、聲聞、世主已得道者，未有處俗凡",
    "T36n1739_033:0948c09": "夫入此法門。自文殊師利童子從善住樓閣",
    "T36n1739_033:0948c10": "已下，是入人間就根接俗化利凡夫，令其",
    "T36n1739_033:0948c11": "得此法界道理。又令善財童子遍求善知識",
    "T36n1739_033:0948c12": "五十二人，以表五位三種因果，文殊法身中",
    "T36n1739_033:0948c13": "根本智、普賢差別智中行、於此二中無所住",
    "T36n1739_033:0948c14": "智名之為佛，以此三法具足名之為佛。以",
    "T36n1739_033:0948c15": "此三法遍與五位終始而作因果，名為乘如",
    "T36n1739_033:0948c16": "來乘直至道場。亦名乘法界乘，以法界還以",
    "T36n1739_033:0948c17": "此三種因果為體用故。前後五位因果例然，",
    "T36n1739_033:0948c18": "總以此三法為因果。此佛、文殊師利、普賢菩",
    "T36n1739_033:0948c19": "薩，與五十箇善知識行而作因果，而自無",
    "T36n1739_033:0948c20": "因果，為自佛果位中無所修、無所行故。但與",
    "T36n1739_033:0948c21": "五位中修行者，作治染淨二障習氣生熟處，",
    "T36n1739_033:0948c22": "說名因果。然法身理智萬行自無因果，但",
    "T36n1739_033:0948c23": "以五位中加行治惑習氣，而立如是因果之",
    "T36n1739_033:0948c24": "名。以文殊師利往諸覺城人間就根教化，令",
    "T36n1739_033:0948c25": "善財起加行位，求五十三善知識，成一百一",
    "T36n1739_033:0948c26": "十因果法門，令學者不迷其五位之行，使易",
    "T36n1739_033:0948c27": "解故。與後發菩提心者作修行之樣式故，故",
    "T36n1739_033:0948c28": "名為就俗利生成行門，為與學者行樣式令",
    "T36n1739_033:0948c29": "不迷故。更有餘意，至下就位方明。從此就俗",
    "T36n1739_033:0949a01": "利生成行門中，自「文殊師利童子」已下至經",
    "T36n1739_033:0949a02": "末，長科為三段。",
    "T36n1739_033:0949a03": "第一從「爾時文殊師利童子從善住樓閣」已",
    "T36n1739_033:0949a04": "下，至六十二卷之初「爾時文殊師利菩薩勸",
    "T36n1739_033:0949a05": "諸比丘發阿耨多羅三藐三菩提心已」此一",
    "T36n1739_033:0949a06": "段經，名為創始就根入俗遊歷門。",
    "T36n1739_033:0949a07": "第二「漸次南行經歷人間至福城東」，是文殊",
    "T36n1739_033:0949a08": "入俗人間，說普照法界修多羅門。",
    "T36n1739_033:0949a09": "第三從「爾時文殊師利童子知福城人悉已",
    "T36n1739_033:0949a10": "來集」已下直至經末，是辨根與法成行門。第",
    "T36n1739_033:0949a11": "一從創始就根入俗遊歷門中，分為兩段。",
    "T36n1739_033:0949a12": "一從「爾時文殊師利童子」已下至「辭退南行",
    "T36n1739_033:0949a13": "往於人間」有二十行半經，明與同行菩薩及",
    "T36n1739_033:0949a14": "常隨侍衛之眾，辭佛南行，往於人間分。",
    "T36n1739_033:0949a15": "二「爾時尊者舍利弗」已下至「成就一切佛法」",
    "T36n1739_033:0949a16": "有八十六行半經，明舍利弗等六千比丘隨",
    "T36n1739_033:0949a17": "逐文殊師利南行，在路發心，得此一乘法門",
    "T36n1739_033:0949a18": "分。",
    "T36n1739_033:0949a19": "隨文釋義者，第一從初「爾時文殊師利童子」",
    "T36n1739_033:0949a20": "已下一段中，經云「爾時文殊師利童子從",
    "T36n1739_033:0949a21": "善住樓閣出」者，明以自法身現根本智，樓",
    "T36n1739_033:0949a22": "閣中起差別智，以利眾生故名為出。無量",
    "T36n1739_033:0949a23": "同行菩薩者，成助道翼從，共教化眾生故，",
    "T36n1739_033:0949a24": "是萬行主伴。常隨侍衛諸金剛神者，都舉",
    "T36n1739_033:0949a25": "諸侍衛之神。此神之中，約有二義：一以諸",
    "T36n1739_033:0949a26": "神所行約自德立名；二約文殊師利之德差",
    "T36n1739_033:0949a27": "別行上以標其德，以為侍衛守護之義。此",
    "T36n1739_033:0949a28": "一段并菩薩神天有三十二眾，通後六千比",
    "T36n1739_033:0949a29": "丘眾，以為四十二眾，以為四十二種方便",
    "T36n1739_033:0949b01": "行，成就眾生大智慧解脫之海。初金剛神",
    "T36n1739_033:0949b02": "者，法身中普光明智也，智現名神。普為眾",
    "T36n1739_033:0949b03": "生供養諸佛身眾神者，是恭敬義。以廣化",
    "T36n1739_033:0949b04": "身雲，十方恭敬供養諸佛、引接眾生，報得其身",
    "T36n1739_033:0949b05": "端正嚴飾故。足行者，是精勤義，教化眾生",
    "T36n1739_033:0949b06": "無疲勞行。風神者，以摩尼為寶冠，表明淨",
    "T36n1739_033:0949b07": "無垢智能設教義。以風體能吹壞散一切萬",
    "T36n1739_033:0949b08": "物，亦能昇持生長一切萬物，然自無體性",
    "T36n1739_033:0949b09": "所依，以離垢寶冠表之。像法身智慧能說",
    "T36n1739_033:0949b10": "教網，散壞煩惱染淨，自無所依。以巽為風教",
    "T36n1739_033:0949b11": "故。餘如經自具。如鳩槃茶王所除餓鬼趣者，",
    "T36n1739_033:0949b12": "以此大囊垂下如冬瓜，坐以踞之、行以置",
    "T36n1739_033:0949b13": "之於肩。取像表法，以大悲垂俗，擔負眾生無",
    "T36n1739_033:0949b14": "辭勞倦。摩睺羅伽王者，此是腹行大蟒之",
    "T36n1739_033:0949b15": "類。取像表法，以胸腹行是恭敬義，此是守",
    "T36n1739_033:0949b16": "護僧伽藍神。自餘准名下義表之倣此。文殊",
    "T36n1739_033:0949b17": "師利及諸菩薩出自住處者，隨根接俗也。右",
    "T36n1739_033:0949b18": "遶如來無量匝者，敬順所行。右遶者，從南",
    "T36n1739_033:0949b19": "自東至北是。",
    "T36n1739_033:0949b20": "第二舍利弗等六千比丘隨逐文殊南行段",
    "T36n1739_033:0949b21": "中，復分為七段。",
    "T36n1739_033:0949b22": "一「爾時尊者舍利弗」已下至「皆是文殊師利",
    "T36n1739_033:0949b23": "說法教化之所成就」有十二行半經，明舍利",
    "T36n1739_033:0949b24": "弗及六千比丘隨文殊師利南行分。",
    "T36n1739_033:0949b25": "二「爾時尊者舍利弗」已下至「白毫相光來照",
    "T36n1739_033:0949b26": "其身從頂上入」有十六行經，明舍利弗勸諸",
    "T36n1739_033:0949b27": "比丘觀察文殊師利隨路行時十種福相嚴身",
    "T36n1739_033:0949b28": "及道路分。",
    "T36n1739_033:0949b29": "三「爾時尊者舍利弗」已下至「此諸比丘願得",
    "T36n1739_033:0949c01": "奉覲」有十行半經，明舍利弗讚歎文殊師利",
    "T36n1739_033:0949c02": "十無量德，諸比丘眾咸欲願見文殊師利，舍利",
    "T36n1739_033:0949c03": "弗為白文殊師利分。",
    "T36n1739_033:0949c04": "四「爾時文殊師利童子」已下至「願我一切悉",
    "T36n1739_033:0949c05": "當具得」有六行半經，明六千比丘頂禮文殊",
    "T36n1739_033:0949c06": "師利，自發大願，佛證知分。",
    "T36n1739_033:0949c07": "五「爾時文殊師利菩薩告諸比丘」已下至「近如",
    "T36n1739_033:0949c08": "來地」有十八行經，明文殊師利菩薩為諸比",
    "T36n1739_033:0949c09": "丘說十種無疲厭法行，不墮二乘地，入如來地",
    "T36n1739_033:0949c10": "分。六「時諸比丘聞此法」已下至「住菩提心堅",
    "T36n1739_033:0949c11": "固不動」有十六行經，明六千比丘聞文殊師",
    "T36n1739_033:0949c12": "利說，法得無礙眼三昧，於一切法各得十十法",
    "T36n1739_033:0949c13": "解脫門分。",
    "T36n1739_033:0949c14": "七「爾時文殊師利菩薩勸諸比丘」已下至卷",
    "T36n1739_033:0949c15": "末，有六行經，明文殊師利重勸比丘住普賢",
    "T36n1739_033:0949c16": "行，便得不離文殊師利足下，普賢於十方佛所",
    "T36n1739_033:0949c17": "悉現身，具足一切佛法分。",
    "T36n1739_033:0949c18": "隨文釋義者，六千比丘表信心，亦入位故。以",
    "T36n1739_033:0949c19": "十信心、十住、十行、十迴向、十地、十一地，路上一",
    "T36n1739_033:0949c20": "時總得故，故云六千前後圍遶。以舍利弗",
    "T36n1739_033:0949c21": "為主、自餘為伴，主伴同行，明昇進求正法",
    "T36n1739_033:0949c22": "故。出自住處者，出自聲聞及諸權見故，趣",
    "T36n1739_033:0949c23": "求法界大菩提故。遶佛三匝，皆順佛正教",
    "T36n1739_033:0949c24": "故。遶佛三匝，皆是右繞，自南向東向北向",
    "T36n1739_033:0949c25": "西至南。如是三匝，以為右遶成法，令人返",
    "T36n1739_033:0949c26": "左行。如是六千比丘是舍利弗同住，出家",
    "T36n1739_033:0949c27": "未久，非是羅漢，宿世有種皆易發心。經云",
    "T36n1739_033:0949c28": "「六千比丘悉曾供養無量諸佛，深植善根，解力",
    "T36n1739_033:0949c29": "廣大，信眼明徹」者，明往昔曾種信根，今生信",
    "T36n1739_033:0950a01": "種已熟。舍利弗勸諸比丘令觀文殊師利菩",
    "T36n1739_033:0950a02": "薩福德圓光映徹者，是心淨之常光，能令",
    "T36n1739_033:0950a03": "見者歡喜。光網者，是法網圓滿，明其教光",
    "T36n1739_033:0950a04": "嚴身，見者滅苦故。文殊師利所行之路左",
    "T36n1739_033:0950a05": "右八步平坦莊嚴者，明身心常與八正道俱",
    "T36n1739_033:0950a06": "故。周迴十方常有道場者，化行常滿十方。",
    "T36n1739_033:0950a07": "諸佛說法之時放眉間光灌文殊頂者，明文",
    "T36n1739_033:0950a08": "殊師利是十方佛創蒙發心，法身無相智慧",
    "T36n1739_033:0950a09": "之頂。一切諸佛初發心時，入此智慧而生佛",
    "T36n1739_033:0950a10": "家故。一切眾生初發菩提心，皆以此法身無",
    "T36n1739_033:0950a11": "相智慧為體。一切眾生皆自有之，皆須方便",
    "T36n1739_033:0950a12": "三昧方能明現故。樹皆寶嚴，明因行報生。",
    "T36n1739_033:0950a13": "六千比丘觀察文殊師利及所聞十種無疲厭",
    "T36n1739_033:0950a14": "法，便獲得無礙眼三昧者，得法身中無相智",
    "T36n1739_033:0950a15": "眼明淨，以執亡見謝、智眼圓通，非肉眼故。身",
    "T36n1739_033:0950a16": "邊等五見亡，法自明矣，即十方礙盡。初一切",
    "T36n1739_033:0950a17": "法中各明十法，以明三昧力創始初明，後勸",
    "T36n1739_033:0950a18": "普賢願行加進，一切諸明悉達。此已上明六",
    "T36n1739_033:0950a19": "千比丘發心竟。後明覺城化緣利物。如舍利",
    "T36n1739_033:0950a20": "弗是示現聲聞，前已述訖。已上餘義可解之",
    "T36n1739_033:0950a21": "意，如文自明。",
    "T36n1739_033:0950a22": "第二入俗人間說普照法界修多羅門，即在",
    "T36n1739_033:0950a23": "福城東娑羅林大塔廟處也。又此一段，從「爾",
    "T36n1739_033:0950a24": "時文殊師利菩薩勸諸比丘」已下至「娑羅林",
    "T36n1739_033:0950a25": "中大塔廟處」有十五行半經，復分為兩段。",
    "T36n1739_033:0950a26": "一「爾時文殊師利菩薩」已下至「人與非人之",
    "T36n1739_033:0950a27": "所供養」有七行半經，明文殊師利行往人間，",
    "T36n1739_033:0950a28": "至所堪授化緣之分。",
    "T36n1739_033:0950a29": "二「時文殊師利與其眷屬」已下至「大塔廟處」",
    "T36n1739_033:0950b01": "有八行經，明文殊師利說普照法界修多羅",
    "T36n1739_033:0950b02": "門，聞法獲益分。",
    "T36n1739_033:0950b03": "爾時文殊師利菩薩勸諸比丘發菩提心都結",
    "T36n1739_033:0950b04": "前法漸次南行經歷人間者，明菩薩接引向",
    "T36n1739_033:0950b05": "明，以离為明。經人間者，明菩薩大悲，為不請",
    "T36n1739_033:0950b06": "之友，就根引化故。福城者，約人多修福以立",
    "T36n1739_033:0950b07": "城名，亦約聖者所止皆為福德莊嚴。幢者有",
    "T36n1739_033:0950b08": "二義：一過去諸佛曾於此處難捨能捨，破所",
    "T36n1739_033:0950b09": "著故，名之為幢；二此處古佛塔廟，并有林木",
    "T36n1739_033:0950b10": "森竦高妙之所莊嚴。大塔廟者，名稱十方、佛",
    "T36n1739_033:0950b11": "國遠聞，名之為大。亦約說法界門無裏外中",
    "T36n1739_033:0950b12": "間見亡，名之為大。於中安置尊者之形像不",
    "T36n1739_033:0950b13": "可毀壞，名之為塔廟，亦名為幢。有梵僧云：「其",
    "T36n1739_033:0950b14": "此塔廟，南邊打鼓，北邊不聞，故世間名為大",
    "T36n1739_033:0950b15": "也。」娑羅，云高竦也。「天龍夜叉」已下，明天龍八",
    "T36n1739_033:0950b16": "部及人，常所供養故。文殊師利與其眷屬者，",
    "T36n1739_033:0950b17": "所同來菩薩神天六千之眾。說普照法界修",
    "T36n1739_033:0950b18": "多羅者，是根本智明徹遍周隨根遍故。百萬",
    "T36n1739_033:0950b19": "億那由他者，當此溝也，大意明不可說修多",
    "T36n1739_033:0950b20": "羅以為眷屬，此明差別智遍周應根授益。修",
    "T36n1739_033:0950b21": "多羅，此云長行經。「說此經時於大海中」已下，",
    "T36n1739_033:0950b22": "明無量龍聞法，悉捨龍身生天人中。一萬諸",
    "T36n1739_033:0950b23": "龍於無上菩提得不退轉，及無數眾生於三乘",
    "T36n1739_033:0950b24": "中各得調伏。明各自依根、隨差別智，得自根",
    "T36n1739_033:0950b25": "性法門。已上明普照法界修多羅隨根濟門，",
    "T36n1739_033:0950b26": "如經自具。",
    "T36n1739_033:0950b27": "第三辨根與法成行門。從「無量大眾從其城",
    "T36n1739_033:0950b28": "出」直至經末，總是為文殊師利觀察善財及",
    "T36n1739_033:0950b29": "其數，并往南方妙峯山上，以次南行詢求五",
    "T36n1739_033:0950c01": "十三人為善知識，用五位因果進修行門，欲",
    "T36n1739_033:0950c02": "令後人倣之成行劫，名辨根與法成行門。於",
    "T36n1739_033:0950c03": "此一段之中，復分為兩段。",
    "T36n1739_033:0950c04": "第一從「無量大眾從其城出」已下至「爾時文",
    "T36n1739_033:0950c05": "殊師利菩薩如象王迴」有九十四行經，明",
    "T36n1739_033:0950c06": "福城四眾咸集，文殊師利隨所樂求為其說法，",
    "T36n1739_033:0950c07": "令得清淨，及觀善財，推其因果，勸令親近善知",
    "T36n1739_033:0950c08": "識門。",
    "T36n1739_033:0950c09": "第二「爾時文殊師利如象王迴」已下直至經",
    "T36n1739_033:0950c10": "末，名為知根與法令其成行發生後學門。從",
    "T36n1739_033:0950c11": "初第一段中，有九十四行經，約分為六段。",
    "T36n1739_033:0950c12": "一從「無量大眾從其城出來詣其所」已下至",
    "T36n1739_033:0950c13": "「五百童女」有二十一行半經，是大眾來集",
    "T36n1739_033:0950c14": "分。",
    "T36n1739_033:0950c15": "二「爾時文殊師利童子」已下至「迴向菩提無",
    "T36n1739_033:0950c16": "所障礙」有二十五行經，明文殊師利菩薩",
    "T36n1739_033:0950c17": "觀察善財名字所因，及歎往昔善根今生果",
    "T36n1739_033:0950c18": "報分。",
    "T36n1739_033:0950c19": "三「爾時文殊師利菩薩如是觀察善財童子」已",
    "T36n1739_033:0950c20": "下至「說一切佛平等無二法」有六行半經，",
    "T36n1739_033:0950c21": "明文殊師利知善財根堪，而為說法分。四「爾",
    "T36n1739_033:0950c22": "時文殊師利童子」已下至「然後而去」有四行",
    "T36n1739_033:0950c23": "半經，明文殊師利為善財及大眾說法已而",
    "T36n1739_033:0950c24": "去分。",
    "T36n1739_033:0950c25": "五「爾時善財童子」已下至「而說頌曰」有兩",
    "T36n1739_033:0950c26": "行半經，明善財聞法生信已，勤求無上菩提，",
    "T36n1739_033:0950c27": "向文殊師利說頌，自嘆三有苦輪及請法教",
    "T36n1739_033:0950c28": "授分。",
    "T36n1739_033:0950c29": "六說頌中，有三十四行頌，明善財自嗟苦本，",
    "T36n1739_033:0951a01": "以頌請法自利利他分。其此一段三十四行",
    "T36n1739_033:0951a02": "頌中，初四行頌自嗟生死苦因已下，有三十",
    "T36n1739_033:0951a03": "行頌，是歎文殊師利菩薩德及請法門分。",
    "T36n1739_033:0951a04": "隨文釋義者，如初一段中四眾來集，經云「無",
    "T36n1739_033:0951a05": "量大眾從其城出」，及其列數但言五百者，此",
    "T36n1739_033:0951a06": "明約能發菩提心，以五位、十波羅蜜成其數，不",
    "T36n1739_033:0951a07": "從人為數。以五位修行中十波羅蜜互體有",
    "T36n1739_033:0951a08": "百為一中有十故。且如檀波羅蜜為主、餘九",
    "T36n1739_033:0951a09": "為伴，戒波羅蜜為主、餘九為伴，忍波羅蜜",
    "T36n1739_033:0951a10": "為主、餘九為伴，皆倣此。如是百波羅蜜，於十",
    "T36n1739_033:0951a11": "住、十行、十向、十地、十一地昇進見道治惑習氣",
    "T36n1739_033:0951a12": "深淺上隨行名殊，安立五百。若約普賢行，總",
    "T36n1739_033:0951a13": "該法界無盡剎海，即有不可說不可說佛剎",
    "T36n1739_033:0951a14": "微塵數諸波羅蜜。今且但約五位中，一位有",
    "T36n1739_033:0951a15": "百波羅蜜，五位五百。前言一萬龍皆發菩提",
    "T36n1739_033:0951a16": "心者，即明萬行圓滿。須達多者，此世善給施",
    "T36n1739_033:0951a17": "無依怙者，亦名給孤獨。婆須達多者，此云財",
    "T36n1739_033:0951a18": "施，日有善行。如是四眾并一萬龍發菩提心。",
    "T36n1739_033:0951a19": "眾數有五眾，如龍眾及五百優婆塞、五百優",
    "T36n1739_033:0951a20": "婆夷，並是居世俗流，信心純厚。童子、童女皆",
    "T36n1739_033:0951a21": "是二十已下年未弱冠，無染世欲清信男女，",
    "T36n1739_033:0951a22": "名曰童子童女。年幼創啟初心，歸法流而受",
    "T36n1739_033:0951a23": "教，名曰童子童女。童者，創蒙也。立下里為童。",
    "T36n1739_033:0951a24": "為年居未長，立志德於閭里之間，號曰童子。",
    "T36n1739_033:0951a25": "年居長者，能有清淨信心，但云清信士女。已",
    "T36n1739_033:0951a26": "上列眾，但隨名下義，是所修之德。或以形貌",
    "T36n1739_033:0951a27": "立名，如大智居士女，以父之號故，約德立名。",
    "T36n1739_033:0951a28": "餘准知之。經云「威光赫奕」者，明文殊師利身",
    "T36n1739_033:0951b01": "色盛明映於大眾。如文殊師利觀察善財名",
    "T36n1739_033:0951b02": "字因緣，以初入胎時於其宅內自然出七寶樓",
    "T36n1739_033:0951b03": "閣者，此從因感果，不可無因而有報生。明先",
    "T36n1739_033:0951b04": "世信心，能信自心是具足白淨無垢法身及無",
    "T36n1739_033:0951b05": "依住普光明智以為信種，名之為胎。如信位",
    "T36n1739_033:0951b06": "中普光明殿說金色世界不動智者，是以白",
    "T36n1739_033:0951b07": "淨無垢法身名為金色世界也。普光明智號",
    "T36n1739_033:0951b08": "為不動智佛，為本無性可動故。即今號無明",
    "T36n1739_033:0951b09": "者，是為往世信此自心無明，及一切眾生無",
    "T36n1739_033:0951b10": "明，總是一切諸佛法身清淨智種。以此信心，",
    "T36n1739_033:0951b11": "名之為胎。以此信胎生於世間，報得七寶樓",
    "T36n1739_033:0951b12": "閣。此信時以智慧觀照力之所成就。云七寶",
    "T36n1739_033:0951b13": "及七伏藏者，並約七種助道分之所報生。已",
    "T36n1739_033:0951b14": "下七數例然。處胎十月者，於信心中行十波",
    "T36n1739_033:0951b15": "羅蜜，世法滿也。誕生者，出世智生也。形體支",
    "T36n1739_033:0951b16": "分端正者，以八正道法之所成就故。宅中自",
    "T36n1739_033:0951b17": "然而有五百寶器，種種諸物自然盈滿諸寶器",
    "T36n1739_033:0951b18": "中，間映相嚴者，明於先世信種之中，信佛因",
    "T36n1739_033:0951b19": "果、五位行門、十波羅蜜、五百行門、七覺八正、同",
    "T36n1739_033:0951b20": "異萬行、始終因果，總在信中之所報得。是今",
    "T36n1739_033:0951b21": "生以此信還能發心，不離一生。一百一十城",
    "T36n1739_033:0951b22": "之法門，一時頓印無虧。信處成一百一十之",
    "T36n1739_033:0951b23": "法門，不出娑羅之林而身遍遊諸國只為",
    "T36n1739_033:0951b24": "塵含法界性自如然，智該三世古今一念。此",
    "T36n1739_033:0951b25": "乃約法界實，然不依凡情虛妄。餘義向下對",
    "T36n1739_033:0951b26": "文方明。此已約因辨名、約報辨因竟。經云「又",
    "T36n1739_033:0951b27": "此童子已曾供養過去諸佛，深種善根，信解廣",
    "T36n1739_033:0951b28": "大」者，明往世信種，今生信滿。「爾時文殊師利",
    "T36n1739_033:0951b29": "菩薩」已下，所謂一切佛積集法者，明積集十",
    "T36n1739_033:0951c01": "波羅蜜、四攝、四無量、三十七品助道之分、五位",
    "T36n1739_033:0951c02": "加行、一百一十城之法門。一百一十城之法",
    "T36n1739_033:0951c03": "門者，以五位中有五十箇所修之因果，即如",
    "T36n1739_033:0951c04": "前十住中十箇慧菩薩，是即十箇佛果同號",
    "T36n1739_033:0951c05": "為月者是。如是十行中十林菩薩、十眼佛等，",
    "T36n1739_033:0951c06": "十迴向中十幢菩薩、十妙佛等，如是十地、十",
    "T36n1739_033:0951c07": "一地，皆依此十迴向中菩薩佛因果。如是五",
    "T36n1739_033:0951c08": "位五十重因果上各具進修因果，分為一百，",
    "T36n1739_033:0951c09": "不離根本三世諸佛恒常法界體中十波羅蜜",
    "T36n1739_033:0951c10": "為一百一十。以初從十住之中，以方便三昧",
    "T36n1739_033:0951c11": "顯發法身根本智慧，乘法界乘、行普賢行，以",
    "T36n1739_033:0951c12": "治習氣，安立次第治惑習氣差別之門。以此",
    "T36n1739_033:0951c13": "一百箇因果，以為治惑習之昇降次第。十箇",
    "T36n1739_033:0951c14": "波羅蜜下理智悲願之因果，即是法界體中",
    "T36n1739_033:0951c15": "普賢常爾之行，與一切發菩提心者以為履",
    "T36n1739_033:0951c16": "踐之跡故，是故名乘如來乘直至道場。以初",
    "T36n1739_033:0951c17": "發心即乘法界中文殊普賢體用理智大悲願",
    "T36n1739_033:0951c18": "行門故，即道場本之體用也。已下善財童子",
    "T36n1739_033:0951c19": "善知識五十三人，是入道五位中行相故。明",
    "T36n1739_033:0951c20": "前五位但說其法，恐迷其行，今此文殊師利",
    "T36n1739_033:0951c21": "菩薩欲令善財起求法之樣，重明前菩薩五",
    "T36n1739_033:0951c22": "位中行相法則，令其後學者倣之故，安立此",
    "T36n1739_033:0951c23": "五十三人，成一百一十重之因果門故。明於",
    "T36n1739_033:0951c24": "法界體中，安立文殊為法身佛根本智、普賢",
    "T36n1739_033:0951c25": "為差別智、彌勒佛是此文殊普賢理行中無",
    "T36n1739_033:0951c26": "作之果，以此三法成一法界體用自在無礙",
    "T36n1739_033:0951c27": "之門，遍與五位中五十箇菩薩以為因果。還",
    "T36n1739_033:0951c28": "如前以法界體中十波羅蜜為所乘之行，隨",
    "T36n1739_033:0951c29": "其勝進中五位上五十重波羅蜜皆有因果。",
    "T36n1739_033:0952a01": "如是五十善知識中，一中有二，五十中有百，",
    "T36n1739_033:0952a02": "通法界中本常行十波羅蜜為一百一十。文",
    "T36n1739_033:0952a03": "殊、普賢、彌勒佛果，此三法但為一法界無功",
    "T36n1739_033:0952a04": "用中大用自在門，但與一切勝進菩薩作因",
    "T36n1739_033:0952a05": "果，以明勝進之功，然自無因果故。猶如帝王",
    "T36n1739_033:0952a06": "自無階品，但如威德自在，而與一切官屬隨",
    "T36n1739_033:0952a07": "有功者而作階品故。問曰：何故在此取彌勒",
    "T36n1739_033:0952a08": "佛為佛果？何不取毘盧遮那如來以為佛果？",
    "T36n1739_033:0952a09": "答曰：明毘盧遮那是已成之果，彌勒是當來",
    "T36n1739_033:0952a10": "之佛果。明如今毘盧遮那佛所初發菩提心，",
    "T36n1739_033:0952a11": "一念成當來彌勒佛果契會相應故。同於彌",
    "T36n1739_033:0952a12": "勒樓閣之內會三世時劫日月總一時故，明",
    "T36n1739_033:0952a13": "以根本智印印三世古今無前後故。經云「積",
    "T36n1739_033:0952a14": "集法，說一切佛相續法，乃至說一切佛次第",
    "T36n1739_033:0952a15": "法。」總如上釋。說一切佛眾會清淨法，明一切",
    "T36n1739_033:0952a16": "佛眾會皆同一清淨故，身土眾會不相障礙",
    "T36n1739_033:0952a17": "重重重重以相映徹故。自餘如文自具。如此",
    "T36n1739_033:0952a18": "三十四行頌，初四行頌，自嘆生死由三有為",
    "T36n1739_033:0952a19": "首，輪迴諸苦生老不休。已下有三十行頌，明",
    "T36n1739_033:0952a20": "善財歎文殊德并及請法。三有為城郭者，明",
    "T36n1739_033:0952a21": "善財自嘆居三有中，自固其身不出，如處城",
    "T36n1739_033:0952a22": "郭。三有者，欲界有、色界有、無色界有。此三",
    "T36n1739_033:0952a23": "有身，一切眾生不能出離。憍慢者，非禮為憍，",
    "T36n1739_033:0952a24": "輕他曰慢。又有七慢，慢，過慢，慢過慢，不如",
    "T36n1739_033:0952a25": "慢，增上慢，我慢，邪慢。諸趣者，所謂見趣、戒",
    "T36n1739_033:0952a26": "趣。又有三趣，邪定趣、不定趣、正定趣。又有",
    "T36n1739_033:0952a27": "四惡趣。又人天五戒十善趣。又二乘厭苦出",
    "T36n1739_033:0952a28": "世間趣、大乘菩薩淨土趣、一乘菩薩智悲圓",
    "T36n1739_033:0952a29": "會未自在趣。如是等諸趣，隨善惡言之，皆是",
    "T36n1739_033:0952b01": "門戶所入之業。愛水為池塹者，以愛能津潤",
    "T36n1739_033:0952b02": "生死，故如池塹。愚癡者，能迷真諦號曰愚癡，",
    "T36n1739_033:0952b03": "凡夫有八萬四千，十地菩薩有二十二種隨",
    "T36n1739_033:0952b04": "位不了愚癡。若隨五位上一百一十種愚癡，",
    "T36n1739_033:0952b05": "若了成一百一十種解脫。貪恚火熾然者，三",
    "T36n1739_033:0952b06": "界煩惱以貪為十使之首，恚為瞋之眷屬，無",
    "T36n1739_033:0952b07": "明為總覆，慢為輕自輕他，疑與五見俱能障",
    "T36n1739_033:0952b08": "道，共成生死之因果。疑亡見謝，智乃現前。十",
    "T36n1739_033:0952b09": "使之中，疑與五見俱能障聖道，貪瞋癡慢能",
    "T36n1739_033:0952b10": "障修道者行。若於行中不以道治之，還於生",
    "T36n1739_033:0952b11": "死中隨業流轉不得自在。今以經文略言其",
    "T36n1739_033:0952b12": "貪恚二門，餘八總例其義。以此貪恚二障，一",
    "T36n1739_033:0952b13": "切善根不生故，如火熾然。魔王作君主者，所",
    "T36n1739_033:0952b14": "謂四魔，陰魔、煩惱魔、天魔、生死魔。童蒙依止",
    "T36n1739_033:0952b15": "住者，所謂覆障令心不明，名為童蒙。貪愛為",
    "T36n1739_033:0952b16": "徽纆者，前因貪起恚，此因貪起愛，以自纏縛。",
    "T36n1739_033:0952b17": "徽纆者，執縛罪人之繩。諂誑為轡勒者，明樂",
    "T36n1739_033:0952b18": "虛誑，被制御故。疑惑覆其明者，以於正道生",
    "T36n1739_033:0952b19": "疑。趣入諸邪道者，以於無性理智生疑，即邪",
    "T36n1739_033:0952b20": "道生也。慳嫉憍盈故者，慳有五種，住處、家舍、",
    "T36n1739_033:0952b21": "財物、不樂稱讚他善、於法悕惜不樂與人，是",
    "T36n1739_033:0952b22": "為五。嫉者，憎餘勝己。憍者，自縱為憍，不抱",
    "T36n1739_033:0952b23": "禮故。奢者，不儉也。如愛、恚、慢、嫉、慳，但為下",
    "T36n1739_033:0952b24": "界五結，色愛、無色愛、掉舉、慢、無明，通上界下",
    "T36n1739_033:0952b25": "界五結。以如是十使正結四魔，入於三惡道。",
    "T36n1739_033:0952b26": "生老病死苦不得出世者，已上善財嘆三界",
    "T36n1739_033:0952b27": "生死苦因緣竟。已下三十行頌，歎德請法，如",
    "T36n1739_033:0952b28": "文自明。如是三界煩惱，初地二地治下界惑，",
    "T36n1739_033:0952b29": "三地治上二界惑，四地出三界，五地習世伎，",
    "T36n1739_033:0952c01": "六地出世慧具足，七地入生死等三界六道",
    "T36n1739_033:0952c02": "行行大慈悲，八地無功用智悲圓，九地佛用",
    "T36n1739_033:0952c03": "方滿，十地普賢行周，十一地功齊法界理智",
    "T36n1739_033:0952c04": "恒然。十住法則一分與此十地行門法用相",
    "T36n1739_033:0952c05": "似，但勝進不同，十行但論無染行門，十迴向",
    "T36n1739_033:0952c06": "中會融悲願，如下五十三善知識具彰至位",
    "T36n1739_033:0952c07": "具明。第二文殊師利知根與法令其成行發",
    "T36n1739_033:0952c08": "生後學門中，約立五門：一明信心已發、二明",
    "T36n1739_033:0952c09": "聖者攝受、三明聖者勸親近善友、四明善財",
    "T36n1739_033:0952c10": "請法、五明文殊指授修行所歸。",
    "T36n1739_033:0952c11": "一明信心已發者，如經云「善男子！汝已發阿",
    "T36n1739_033:0952c12": "耨多羅三藐三菩提心」者，是此信心菩提入",
    "T36n1739_033:0952c13": "位菩提，以三昧行方能顯得理行相顯、業盡",
    "T36n1739_033:0952c14": "純明。",
    "T36n1739_033:0952c15": "二明聖者攝受者，經云「爾時文殊師利菩薩",
    "T36n1739_033:0952c16": "如象王迴」者，是攝受義。如大聖無方智圓形",
    "T36n1739_033:0952c17": "遍隨根對現，不背眾生。一切眾生如應見者，",
    "T36n1739_033:0952c18": "皆悉對面，時諸眾生各不相知，但謂聖者獨",
    "T36n1739_033:0952c19": "與我語。今言文殊師利見善財所請如象王",
    "T36n1739_033:0952c20": "迴者，是知根採顧，攝受與法故。三明聖者勸",
    "T36n1739_033:0952c21": "親近善友者，經云「善男子！親近供養諸善知",
    "T36n1739_033:0952c22": "識是具足一切智最初因緣，是故於此勿生",
    "T36n1739_033:0952c23": "疲厭。」此一切智是菩提心，無所得因此而現，",
    "T36n1739_033:0952c24": "名根本智。以無所得為體，而照現萬法為",
    "T36n1739_033:0952c25": "用。",
    "T36n1739_033:0952c26": "四明善財請法者，經云「云何學菩薩道？」有十",
    "T36n1739_033:0952c27": "一問請菩薩道。問曰：何故但云求菩薩道，不",
    "T36n1739_033:0952c28": "云學菩提心？答曰：為菩提無所得、無所修、無",
    "T36n1739_033:0952c29": "所學、無所行，是故但求菩薩道、學菩薩行，然",
    "T36n1739_033:0953a01": "菩提心自恒明現。如下妙峯山上得憶念諸",
    "T36n1739_033:0953a02": "佛智慧光明門者，明託事表法。以艮為山、為",
    "T36n1739_033:0953a03": "止，以約止心無念，妄想不生、正慧現前，名為",
    "T36n1739_033:0953a04": "憶念。以正慧與一切諸佛無相妙理合故，以",
    "T36n1739_033:0953a05": "此無相正慧現前，普照心境身邊等五見總",
    "T36n1739_033:0953a06": "亡，萬境虛寂、見亡業謝，名曰光明，故言憶念",
    "T36n1739_033:0953a07": "諸佛智慧光明門。此明三昧禪定是方便行，",
    "T36n1739_033:0953a08": "能顯理智體用二門圓周自在，乃至不可說",
    "T36n1739_033:0953a09": "三昧總是現正智之方便行故。如十波羅蜜",
    "T36n1739_033:0953a10": "中唯智波羅蜜是無功用自在之果，餘九波",
    "T36n1739_033:0953a11": "羅蜜是助顯之行。從初發心住，十十互參，如",
    "T36n1739_033:0953a12": "鍊真金轉轉明淨，而令成就種種莊嚴。業亡",
    "T36n1739_033:0953a13": "智滿行周，入因陀羅網法門，方可稱法界，功",
    "T36n1739_033:0953a14": "堪任運。從初發心住，皆以菩提心無作用、無",
    "T36n1739_033:0953a15": "所修、無所行為體，而求修學普賢一切無盡",
    "T36n1739_033:0953a16": "行門。以此但求菩薩道、學菩薩行，無作菩提",
    "T36n1739_033:0953a17": "隨行自明，以行行之中常有禪波羅蜜助顯",
    "T36n1739_033:0953a18": "體用理智轉令明白自在故。大意初發心住",
    "T36n1739_033:0953a19": "以無念無作三昧加行方便助顯菩提，以",
    "T36n1739_033:0953a20": "菩提無體無性與一切諸行作無住之緣，以",
    "T36n1739_033:0953a21": "此求菩薩諸行，以諸行即菩提無體性故。若",
    "T36n1739_033:0953a22": "於行外別修菩提，聲聞緣覺及空觀菩薩菩",
    "T36n1739_033:0953a23": "提，非一乘文殊普賢理智萬行悲願自在菩",
    "T36n1739_033:0953a24": "提。以是如來對權教菩薩說諸行無常是生",
    "T36n1739_033:0953a25": "滅法，以權教菩薩修行法明空觀破三界有，",
    "T36n1739_033:0953a26": "如來對此說諸行無常，未明三界諸有即菩",
    "T36n1739_033:0953a27": "提用故。以此一乘實教菩薩但求菩薩道行",
    "T36n1739_033:0953a28": "菩薩行即菩提用，明理智體用總該，不別求",
    "T36n1739_033:0953a29": "也。若也別求菩提，即體用各別二見恒存，不",
    "T36n1739_033:0953b01": "名乘不思議乘故。是故但求菩薩道，無別菩",
    "T36n1739_033:0953b02": "提也。以明菩提無求，無發心，無所行，無處所，",
    "T36n1739_033:0953b03": "無問無答，無得無證，行一切行具普賢道，無",
    "T36n1739_033:0953b04": "行無修是菩提大用圓滿故。但求菩薩道學",
    "T36n1739_033:0953b05": "菩薩行故，始可得名初發心時便成正覺。",
    "T36n1739_033:0953b06": "五明文殊師利指授修行所歸者，經云「善男",
    "T36n1739_033:0953b07": "子！於此南方有一國土名為勝樂，其國有山",
    "T36n1739_033:0953b08": "名曰妙峯，於彼山中有一比丘名曰德雲」者",
    "T36n1739_033:0953b09": "是也。又於此知根與法令其成行發生後學",
    "T36n1739_033:0953b10": "門中，直至經末，長科為八段。",
    "T36n1739_033:0953b11": "一從「爾時文殊師利如象王迴」已下至「爾時",
    "T36n1739_033:0953b12": "文殊師利菩薩說此頌已」，并頌有二十二行，",
    "T36n1739_033:0953b13": "明文殊師利勸發善財童子親近善知識，明",
    "T36n1739_033:0953b14": "趣入十住以定會理契真門，即妙峯山上德",
    "T36n1739_033:0953b15": "雲比丘所得憶念諸佛智慧光明門。是以次",
    "T36n1739_033:0953b16": "向下至王女慈行童女有十箇善知識，總是",
    "T36n1739_033:0953b17": "十住位中善知識也。從此妙峯山已下約立",
    "T36n1739_033:0953b18": "七門。",
    "T36n1739_033:0953b19": "一從信趣入十住以定會理契真門，〈十住品〉",
    "T36n1739_033:0953b20": "是。二依真發起諸行門，即善見比丘并已下",
    "T36n1739_033:0953b21": "共有十善知識是，〈十行品〉是。",
    "T36n1739_033:0953b22": "三理智大悲願行會融門，即從鬻香長者青",
    "T36n1739_033:0953b23": "蓮花等已下十善知識是，〈十迴向品〉是。四蘊",
    "T36n1739_033:0953b24": "修悲智成德門，即夜神婆珊婆演底并已下",
    "T36n1739_033:0953b25": "共有十善知識是，〈十地品〉是。",
    "T36n1739_033:0953b26": "五悲終起智成佛門，即佛母摩耶夫人并下",
    "T36n1739_033:0953b27": "共有十善知識是，〈十定品〉已下共有十品是。",
    "T36n1739_033:0953b28": "六修行已滿佛果門，即慈氏如來是，〈如來出",
    "T36n1739_033:0953b29": "現品〉經是。",
    "T36n1739_033:0953c01": "七法界自在無功大用如因陀羅網互參圓融",
    "T36n1739_033:0953c02": "門，無功法界大用是，〈法界品〉是，明總法界該",
    "T36n1739_033:0953c03": "括所收。如是五十三善知識起此行門方便，",
    "T36n1739_033:0953c04": "令發菩提心者識其五位進修行門，令易解",
    "T36n1739_033:0953c05": "故。前雖法說，在行恐迷，是故令善財重起行",
    "T36n1739_033:0953c06": "門表示，令學者不錯謬故。第一從信趣入十",
    "T36n1739_033:0953c07": "住以定會理契真門中，從「爾時文殊師利菩",
    "T36n1739_033:0953c08": "薩如象王迴」已下至「願學普賢乘」，并頌有二",
    "T36n1739_033:0953c09": "十二行經。於此段中分為四段。",
    "T36n1739_033:0953c10": "一「爾時文殊師利菩薩如象王迴」已下至「是故",
    "T36n1739_033:0953c11": "於此勿生疲厭」有五行經，明文殊師利稱歎",
    "T36n1739_033:0953c12": "善財發菩提心，勸親近善知識勿生疲厭分。",
    "T36n1739_033:0953c13": "二「善財白言」已下至「云何令普賢行速得圓",
    "T36n1739_033:0953c14": "滿」有五行半經，明善財請問十一問菩薩所",
    "T36n1739_033:0953c15": "行分。",
    "T36n1739_033:0953c16": "三「爾時文殊師利菩薩」已下可有一行經，明",
    "T36n1739_033:0953c17": "文殊師利說頌讚歎善財分。",
    "T36n1739_033:0953c18": "四正申其頌，云「若有諸菩薩不厭生死苦則",
    "T36n1739_033:0953c19": "具普賢道一切無能壞」者，明以生死苦為菩",
    "T36n1739_033:0953c20": "提即無所壞，若離生死苦修菩薩行發菩提心",
    "T36n1739_033:0953c21": "即有所壞。何以故？即有生死涅槃染淨二障",
    "T36n1739_033:0953c22": "所壞，即有是非二見斷常所壞。又云「若入方",
    "T36n1739_033:0953c23": "便海安住佛菩提能隨導師學當成一切智」",
    "T36n1739_033:0953c24": "者，明以大願大悲萬行海為方便，方可安住",
    "T36n1739_033:0953c25": "佛菩提。若於一切法一切行，一法不明、一行",
    "T36n1739_033:0953c26": "不行，即菩提心不得圓滿。以菩提心無障礙",
    "T36n1739_033:0953c27": "無體性，一法一行上有取有捨即有障礙。但",
    "T36n1739_033:0953c28": "以法界普光明智印印之，無法不徹。以此但",
    "T36n1739_033:0953c29": "求菩薩行滿即菩提心圓滿，以菩薩行與菩",
    "T36n1739_033:0954a01": "提心無一不俱無合散故，二俱不可得故。如",
    "T36n1739_033:0954a02": "是而行菩薩行故，生死涅槃二俱不可得故，",
    "T36n1739_033:0954a03": "住於生死安住涅槃。如是修行一切菩薩行，",
    "T36n1739_033:0954a04": "長大慈大悲大願，滿普賢道故。自餘如文自",
    "T36n1739_033:0954a05": "明。又第一從信趣入十住以定會理契真門",
    "T36n1739_033:0954a06": "中，從「爾時文殊師利菩薩說此頌」已下至「德",
    "T36n1739_033:0954a07": "雲比丘當為汝說」有十二行半經，分為五",
    "T36n1739_033:0954a08": "段。",
    "T36n1739_033:0954a09": "一從「爾時」已下有兩行半經，明文殊師利歎",
    "T36n1739_033:0954a10": "善財發無上菩提心分。",
    "T36n1739_033:0954a11": "二「善男子」已下至「倍更為難」有兩行經，明歎",
    "T36n1739_033:0954a12": "善財求善知識倍更為難分。",
    "T36n1739_033:0954a13": "三「善男子」已下至「應決定求真善知識」有一",
    "T36n1739_033:0954a14": "行經，明求一切智應決定求真善知識分。四",
    "T36n1739_033:0954a15": "「善男子」已下至「勿見過失」有兩行半經，明文",
    "T36n1739_033:0954a16": "殊師利教誡善財，見善知識勿生厭足、勿見過",
    "T36n1739_033:0954a17": "失分。",
    "T36n1739_033:0954a18": "五「善男子」已下至「德雲比丘當為汝說」有四",
    "T36n1739_033:0954a19": "行半經，約有五法：一示善知識所居方面、二",
    "T36n1739_033:0954a20": "示善知識所居國土、三示善知識所居處所、",
    "T36n1739_033:0954a21": "四舉善知識約德立名、五舉善知識道德堪",
    "T36n1739_033:0954a22": "能演說何法，如文具說。",
    "T36n1739_033:0954a23": "新華嚴經論卷第三十三"
}