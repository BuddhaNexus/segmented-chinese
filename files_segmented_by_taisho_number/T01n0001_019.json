{
    "T01n0001_019:0121b26": "佛說長阿含經卷第十九",
    "T01n0001_019:0121b27": "後秦弘始年佛陀耶舍共竺佛念譯",
    "T01n0001_019:0121b28": "4 地獄品第四分世記經地獄品第四",
    "T01n0001_019:0121b29": "佛告比丘：「此四天下有八千天下圍遶其",
    "T01n0001_019:0121c01": "外，復有大海水周匝圍遶八千天下，復有",
    "T01n0001_019:0121c02": "大金剛山遶大海水。金剛山外復有第二大",
    "T01n0001_019:0121c03": "金剛山，二山中間窈窈冥冥，日月神天有大",
    "T01n0001_019:0121c04": "威力，不能以光照及於彼。彼有八大地獄，",
    "T01n0001_019:0121c05": "其一地獄有十六小地獄。第一大地獄名想，",
    "T01n0001_019:0121c06": "第二名黑繩，第三名堆壓，第四名叫喚，第",
    "T01n0001_019:0121c07": "五名大叫喚，第六名燒炙，第七名大燒炙，",
    "T01n0001_019:0121c08": "第八名無間。其想地獄有十六小獄，小獄",
    "T01n0001_019:0121c09": "縱廣五百由旬，第一小獄名曰黑沙，二名沸",
    "T01n0001_019:0121c10": "屎，三名五百丁，四名飢，五名渴，六名一",
    "T01n0001_019:0121c11": "銅釜，七名多銅釜，八名石磨，九名膿血，十",
    "T01n0001_019:0121c12": "名量火，十一名灰河，十二名鐵丸，十三名",
    "T01n0001_019:0121c13": "釿斧，十四名犲狼，十五名劍樹，十六名寒氷。",
    "T01n0001_019:0121c14": "「云何名想地獄？其中眾生手生鐵爪，其爪長",
    "T01n0001_019:0121c15": "利，迭相瞋忿，懷毒害想，以爪相爴，應手肉",
    "T01n0001_019:0121c16": "墮，想為已死；冷風來吹，皮肉還生，尋活起立。",
    "T01n0001_019:0121c17": "自想言：『我今已活。』餘眾生言：『我想汝活。』以",
    "T01n0001_019:0121c18": "是想故，名想地獄。「復次，想地獄其中眾生",
    "T01n0001_019:0121c19": "懷毒害想，共相觸嬈，手執自然刀劍，刀劍鋒",
    "T01n0001_019:0121c20": "利，迭相斫刺，㓟剝臠割，身碎在地，想謂為",
    "T01n0001_019:0121c21": "死；冷風來吹，皮肉更生，尋活起立。彼自想言：",
    "T01n0001_019:0121c22": "『我今已活。』餘眾生言：『我想汝活。』以此因緣",
    "T01n0001_019:0121c23": "故，名想地獄。「復次，想地獄其中眾生懷毒害",
    "T01n0001_019:0121c24": "想，迭相觸嬈，手執刀劍，刀劒鋒利，共相斫",
    "T01n0001_019:0121c25": "刺，㓟剝臠割，想謂為死；冷風來吹，皮肉更生，",
    "T01n0001_019:0121c26": "尋活起立。自言：『我活。』餘眾生言：『我想汝活。』以",
    "T01n0001_019:0121c27": "此因緣故，名想地獄。「復次，想地獄其中眾生",
    "T01n0001_019:0121c28": "懷毒害想，迭相觸嬈，手執油影刀，其刀鋒",
    "T01n0001_019:0121c29": "利，更相斫刺，㓟剝臠割，想謂為死；冷風來吹，",
    "T01n0001_019:0122a01": "皮肉更生，尋活起立。自言：『我活。』餘眾生言：",
    "T01n0001_019:0122a02": "『我想汝活。』以是因緣，名為想地獄。「復次，想",
    "T01n0001_019:0122a03": "地獄其中眾生懷毒害想，迭相觸嬈，手執",
    "T01n0001_019:0122a04": "小刀，其刀鋒利，更相斫刺，㓟剝臠割，想謂為",
    "T01n0001_019:0122a05": "死；冷風來吹，皮肉更生，尋活起立。自言：『我活。』",
    "T01n0001_019:0122a06": "餘眾生言：『我想汝活。』以是因緣故，名想地",
    "T01n0001_019:0122a07": "獄。「其中眾生久受罪已，出想地獄，慞惶馳",
    "T01n0001_019:0122a08": "走，求自救護，宿罪所牽，不覺忽到黑沙地",
    "T01n0001_019:0122a09": "獄。時，有熱風暴起，吹熱黑沙，來著其身，舉",
    "T01n0001_019:0122a10": "體盡黑，猶如黑雲，熱沙燒皮，盡肉徹骨，罪",
    "T01n0001_019:0122a11": "人身中有黑焰起，遶身迴旋，還入身內，受",
    "T01n0001_019:0122a12": "諸苦惱，燒炙燋爛。以罪因緣，受此苦報，其",
    "T01n0001_019:0122a13": "罪未畢，故使不死。「於此久受苦已，出黑沙",
    "T01n0001_019:0122a14": "地獄，慞惶馳走，求自救護，宿罪所牽，不覺",
    "T01n0001_019:0122a15": "忽到沸屎地獄。其地獄中有沸屎鐵丸自",
    "T01n0001_019:0122a16": "然滿前，驅迫罪人使抱鐵丸，燒其身手，",
    "T01n0001_019:0122a17": "至其頭面，無不周遍。復使探撮，舉著口",
    "T01n0001_019:0122a18": "中，燒其脣舌，從咽至腹，通徹下過，無不燋",
    "T01n0001_019:0122a19": "爛。有鐵𭉨虫，唼食皮肉，徹骨達髓，苦毒辛",
    "T01n0001_019:0122a20": "酸，憂惱無量。以罪未畢，猶復不死。「於沸屎",
    "T01n0001_019:0122a21": "地獄久受苦已，出沸屎地獄，慞惶馳走，求",
    "T01n0001_019:0122a22": "自救護，到鐵釘地獄。到已，獄卒撲之令墮，",
    "T01n0001_019:0122a23": "偃熱鐵上，舒展其身，以釘釘手、釘足、釘",
    "T01n0001_019:0122a24": "心，周遍身體，盡五百釘，苦毒辛酸，號咷呻",
    "T01n0001_019:0122a25": "吟。餘罪未畢，猶復不死。「久受苦已，出鐵釘",
    "T01n0001_019:0122a26": "地獄，慞惶馳走，求自救護，到飢餓地獄。獄",
    "T01n0001_019:0122a27": "卒來問：『汝等來此，欲何所求？』報言：『我餓。』獄",
    "T01n0001_019:0122a28": "卒即捉撲熱鐵上，舒展其身，以鐵鈎鈎口",
    "T01n0001_019:0122a29": "使開，以熱鐵丸著其口中，燋其脣舌，從",
    "T01n0001_019:0122b01": "咽至腹，通徹下過，無不燋爛，苦毒辛酸，悲",
    "T01n0001_019:0122b02": "號啼哭。餘罪未盡，猶復不死。「久受苦已，出",
    "T01n0001_019:0122b03": "飢地獄，慞惶馳走，求自救護，到渴地獄。獄",
    "T01n0001_019:0122b04": "卒問言：『汝等來此，欲何所求？』報言：『我渴。』獄",
    "T01n0001_019:0122b05": "卒即捉撲熱鐵上，舒展其身，以熱鐵鈎鈎",
    "T01n0001_019:0122b06": "口使開，消銅灌口，燒其脣舌，從咽至腹，",
    "T01n0001_019:0122b07": "通徹下過，無不燋爛，苦毒辛酸，悲號啼哭。餘",
    "T01n0001_019:0122b08": "罪未盡，猶復不死。「久受苦已，出渴地獄，慞",
    "T01n0001_019:0122b09": "惶馳走，求自救護，宿罪所牽，不覺忽到一",
    "T01n0001_019:0122b10": "銅鍑地獄。獄卒怒目捉罪人足，倒投鍑",
    "T01n0001_019:0122b11": "中，隨湯涌沸，上下迴旋，從底至口，從口至",
    "T01n0001_019:0122b12": "底，或在鍑腹，身體爛熟。譬如煮豆，隨",
    "T01n0001_019:0122b13": "湯涌沸，上下迴轉，中外爛壞，罪人在鍑，",
    "T01n0001_019:0122b14": "隨湯上下，亦復如是，號咷悲叫，萬毒普",
    "T01n0001_019:0122b15": "至。餘罪未盡，故復不死。「久受苦已，出",
    "T01n0001_019:0122b16": "一銅鍑地獄，慞惶馳走，求自救護，宿罪所",
    "T01n0001_019:0122b17": "牽，不覺忽至多銅鍑地獄。多銅鍑地獄縱",
    "T01n0001_019:0122b18": "廣五百由旬，獄鬼怒目捉罪人足，倒投鍑",
    "T01n0001_019:0122b19": "中，隨湯涌沸，上下迴旋，從底至口，從口至",
    "T01n0001_019:0122b20": "底，或在鍑腹，舉身爛壞。譬如煑豆，隨湯",
    "T01n0001_019:0122b21": "涌沸，上下迴轉，中外皆爛，罪人在鍑，亦復",
    "T01n0001_019:0122b22": "如是，隨湯上下，從口至底，從底至口，或",
    "T01n0001_019:0122b23": "手足現，或腰腹現，或頭面現，獄卒以鐵鈎鈎",
    "T01n0001_019:0122b24": "取置餘鍑中，號咷悲叫，苦毒辛酸。餘罪未",
    "T01n0001_019:0122b25": "畢，故使不死。「久受苦已，出多銅鍑地獄，",
    "T01n0001_019:0122b26": "慞惶馳走，求自救護，宿對所牽，不覺忽至",
    "T01n0001_019:0122b27": "石磨地獄。石磨地獄縱廣五百由旬，獄卒",
    "T01n0001_019:0122b28": "大怒，捉彼罪人撲熱石上，舒展手足，以",
    "T01n0001_019:0122b29": "大熱石壓其身上，迴轉揩磨，骨肉糜碎，膿",
    "T01n0001_019:0122c01": "血流出，苦毒切痛，悲號辛酸。餘罪未盡，故使",
    "T01n0001_019:0122c02": "不死。「久受苦已，出石磨地獄，慞惶馳走，求",
    "T01n0001_019:0122c03": "自救護，宿對所牽，不覺忽至膿血地獄。膿",
    "T01n0001_019:0122c04": "血地獄縱廣五百由旬，其地獄中有自然膿",
    "T01n0001_019:0122c05": "血，熱沸涌出，罪人於中東西馳走，膿血沸",
    "T01n0001_019:0122c06": "熱，湯其身體，手足頭面皆悉爛壞；又取膿",
    "T01n0001_019:0122c07": "血而自食之，湯其脣舌，從咽至腹，通徹",
    "T01n0001_019:0122c08": "下過，無不爛壞，苦毒辛酸，眾痛難忍。餘罪",
    "T01n0001_019:0122c09": "未畢，故使不死。「久受苦已，乃出膿血地獄，",
    "T01n0001_019:0122c10": "慞惶馳走，求自救護，宿罪所牽，不覺忽至",
    "T01n0001_019:0122c11": "量火地獄。量火地獄縱廣五百由旬，其地獄",
    "T01n0001_019:0122c12": "中有大火聚，自然在前。其火焰熾，獄卒瞋怒",
    "T01n0001_019:0122c13": "馳迫罪人，手執鐵斗，使量火聚，彼量火",
    "T01n0001_019:0122c14": "時，燒其手足，遍諸身體，苦毒熱痛，呻吟號",
    "T01n0001_019:0122c15": "哭。餘罪未畢，故使不死。「久受苦已，乃出量",
    "T01n0001_019:0122c16": "火地獄，慞惶馳走，自求救護，宿對所牽，不",
    "T01n0001_019:0122c17": "覺忽到灰河地獄。灰河地獄縱廣五百由旬，",
    "T01n0001_019:0122c18": "深五百由旬，灰湯涌沸，惡氣熢㶿，迴波相搏，",
    "T01n0001_019:0122c19": "聲響可畏，從底至上，鐵刺縱廣鋒長八寸，",
    "T01n0001_019:0122c20": "其河岸邊生長刀劍，其邊皆有獄卒狐狼，",
    "T01n0001_019:0122c21": "又其岸上有劍樹林，枝葉花實皆是刀劍，鋒",
    "T01n0001_019:0122c22": "刃八寸。罪人入河，隨波上下，迴覆沈沒，鐵刺",
    "T01n0001_019:0122c23": "刺身，內外通徹，皮肉爛壞，膿血流出，苦痛萬",
    "T01n0001_019:0122c24": "端，悲號酸毒。餘罪未畢，故使不死。「久受苦",
    "T01n0001_019:0122c25": "已，乃出灰河地獄至彼岸上，岸上利劍割",
    "T01n0001_019:0122c26": "刺身體，手足傷壞。爾時，獄卒問罪人言：『汝",
    "T01n0001_019:0122c27": "等來此，欲何所求？』罪人報言：『我等飢餓。』獄",
    "T01n0001_019:0122c28": "卒即捉罪人撲熱鐵上，舒展身體，以鐵鈎",
    "T01n0001_019:0122c29": "擗口，洋銅灌之，燒其脣舌，從咽至腹，通徹",
    "T01n0001_019:0123a01": "下過，無不燋爛。復有犲狼，牙齒長利，來嚙",
    "T01n0001_019:0123a02": "罪人，生食其肉。於是，罪人為灰河所煮，利",
    "T01n0001_019:0123a03": "刺所刺，洋銅灌口，犲狼所食已，即便𩣺馳",
    "T01n0001_019:0123a04": "走上劍樹，上劍樹時，劍刃下向，下劍樹時，",
    "T01n0001_019:0123a05": "劍刃上向，手攀手絕，足蹬足絕，劍刃刺身，",
    "T01n0001_019:0123a06": "中外通徹，皮肉墮落，膿血流出，遂有白骨",
    "T01n0001_019:0123a07": "筋脉相連。時，劍樹上有鐵𭉨鳥，啄頭骨壞，",
    "T01n0001_019:0123a08": "唼食其腦，苦毒辛酸，號咷悲叫。餘罪未畢，故",
    "T01n0001_019:0123a09": "使不死。還復來入灰河獄中，隨波上下，廻",
    "T01n0001_019:0123a10": "覆沈沒，鐵刺刺身，內外通徹，皮肉爛壞，膿血",
    "T01n0001_019:0123a11": "流出，唯有白骨浮漂於外，冷風來吹，肌肉",
    "T01n0001_019:0123a12": "還復，尋便起立，慞惶馳走，求自救護，宿對所",
    "T01n0001_019:0123a13": "牽，不覺忽至鐵丸地獄。鐵丸地獄縱廣五百",
    "T01n0001_019:0123a14": "由旬，罪人入已，有熱鐵丸自然在前，獄鬼",
    "T01n0001_019:0123a15": "驅捉，手足爛壞，舉身火然，苦痛悲號，萬毒竝",
    "T01n0001_019:0123a16": "至。餘罪未畢，故使不死。「久受苦已，乃至",
    "T01n0001_019:0123a17": "出鐵丸地獄，慞惶馳走，求自救護，宿對所",
    "T01n0001_019:0123a18": "牽，不覺忽至釿斧地獄。釿斧地獄縱廣五百",
    "T01n0001_019:0123a19": "由旬，彼入獄已，獄卒瞋怒捉此罪人撲熱",
    "T01n0001_019:0123a20": "鐵上，以熱鐵釿斧破其手足、耳鼻、身體，苦",
    "T01n0001_019:0123a21": "毒辛酸，悲號叫喚。餘罪未盡，猶復不死。「久",
    "T01n0001_019:0123a22": "受罪已，出釿斧地獄，慞惶馳走，求自救護，",
    "T01n0001_019:0123a23": "宿罪所牽，不覺忽至犲狼地獄。犲狼地獄縱",
    "T01n0001_019:0123a24": "廣五百由旬，罪人入已，有群犲狼競來𪙾",
    "T01n0001_019:0123a25": "掣，䶩嚙拖抴，肉墮傷骨，膿血流出，苦痛萬",
    "T01n0001_019:0123a26": "端，悲號酸毒。餘罪未畢，故使不死。「久受苦",
    "T01n0001_019:0123a27": "已，乃出犲狼地獄，慞惶馳走，求自救護，宿對",
    "T01n0001_019:0123a28": "所牽，不覺忽至劍樹地獄。劍樹地獄縱廣",
    "T01n0001_019:0123a29": "五百由旬，罪人入彼劍樹林中，有大暴風",
    "T01n0001_019:0123b01": "起吹，劍樹葉墮其身上，著手手絕，著足足",
    "T01n0001_019:0123b02": "絕，身體頭面無不傷壞。有鐵𭉨鳥立其頭",
    "T01n0001_019:0123b03": "上，啄其兩目，苦痛萬端，悲號酸毒。餘罪未畢，",
    "T01n0001_019:0123b04": "故使不死。「久受苦已，乃出劍樹地獄，慞惶",
    "T01n0001_019:0123b05": "馳走，求自救護，宿罪所牽，不覺忽至寒氷",
    "T01n0001_019:0123b06": "地獄。寒氷地獄縱廣五百由旬，罪人入已，有",
    "T01n0001_019:0123b07": "大寒風來吹其身，舉體凍瘃，皮肉墮落，苦",
    "T01n0001_019:0123b08": "毒辛酸，悲號叫喚，然後命終。」佛告比丘：「黑繩",
    "T01n0001_019:0123b09": "大地獄有十六小地獄，周匝圍遶，各各縱廣",
    "T01n0001_019:0123b10": "五百由旬，從黑繩地獄至寒氷地獄。何故",
    "T01n0001_019:0123b11": "名為黑繩地獄？其諸獄卒捉彼罪人撲熱",
    "T01n0001_019:0123b12": "鐵上，舒展其身，以熱鐵繩絣之使直，以",
    "T01n0001_019:0123b13": "熱鐵斧逐繩道斫，絣彼罪人，作百千段，",
    "T01n0001_019:0123b14": "猶如工匠以繩絣木，利斧隨斫，作百千段。",
    "T01n0001_019:0123b15": "治彼罪人，亦復如是，苦毒辛酸，不可稱計。",
    "T01n0001_019:0123b16": "餘罪未畢，故使不死。是名為黑繩地獄。「復",
    "T01n0001_019:0123b17": "次，黑繩地獄獄卒捉彼罪人撲熱鐵上，舒",
    "T01n0001_019:0123b18": "展其身，以鐵繩絣，以鋸鋸之，猶如工匠以",
    "T01n0001_019:0123b19": "繩絣木，以鋸鋸之，治彼罪人，亦復如是，",
    "T01n0001_019:0123b20": "苦痛辛酸，不可稱計。餘罪未畢，故使不死。",
    "T01n0001_019:0123b21": "是故名為黑繩地獄。「復次，黑繩地獄捉彼罪",
    "T01n0001_019:0123b22": "人撲熱鐵上，舒展其身，以熱鐵繩置其",
    "T01n0001_019:0123b23": "身上，燒皮徹肉，燋骨沸髓，苦毒辛酸，痛不",
    "T01n0001_019:0123b24": "可計。餘罪未畢，故使不死。故名黑繩地獄。",
    "T01n0001_019:0123b25": "「復次，黑繩地獄獄卒，懸熱鐵繩交橫無數，驅",
    "T01n0001_019:0123b26": "迫罪人，使行繩間，惡風暴起，吹諸鐵繩，歷",
    "T01n0001_019:0123b27": "落其身，燒皮徹肉，燋骨沸髓，苦毒萬端，",
    "T01n0001_019:0123b28": "不可稱計。餘罪未畢，故使不死。故名黑",
    "T01n0001_019:0123b29": "繩。「復次，黑繩獄卒以熱鐵繩衣驅罪人被",
    "T01n0001_019:0123c01": "之，燒皮徹肉，燋骨沸髓，苦毒萬端，不可稱",
    "T01n0001_019:0123c02": "計。餘罪未畢，故使不死。故名黑繩。其彼罪",
    "T01n0001_019:0123c03": "人久受苦已，乃出黑繩地獄，慞惶馳走，求",
    "T01n0001_019:0123c04": "自救護，宿對所牽，不覺忽至黑沙地獄，乃至",
    "T01n0001_019:0123c05": "寒氷地獄，然後命終，亦復如是。」",
    "T01n0001_019:0123c06": "佛告比丘：「堆壓大地獄有十六小地獄，周",
    "T01n0001_019:0123c07": "匝圍遶，各各縱廣五百由旬。何故名為堆壓",
    "T01n0001_019:0123c08": "地獄？其地獄中有大石山，兩兩相對，罪人",
    "T01n0001_019:0123c09": "入中，山自然合，堆壓其身，骨肉糜碎，山還",
    "T01n0001_019:0123c10": "故處，猶如以木擲木，彈却還離，治彼罪人，",
    "T01n0001_019:0123c11": "亦復如是，苦毒萬端，不可稱計。餘罪未畢，",
    "T01n0001_019:0123c12": "故使不死。是故名曰堆壓地獄。「復次，堆",
    "T01n0001_019:0123c13": "壓地獄有大鐵象，舉身火然，哮呼而來，蹴",
    "T01n0001_019:0123c14": "蹹罪人，宛轉其上，身體糜碎，膿血流出，",
    "T01n0001_019:0123c15": "苦毒辛酸，號咷悲叫。餘罪未畢，故使不死。",
    "T01n0001_019:0123c16": "故名堆壓。「復次，堆壓地獄其中獄卒。捉諸",
    "T01n0001_019:0123c17": "罪人置於磨石中，以磨磨之，骨肉糜碎，",
    "T01n0001_019:0123c18": "膿血流出，苦毒辛酸，不可稱計。其罪未畢，",
    "T01n0001_019:0123c19": "故使不死。故名堆壓。「復次，堆壓獄卒捉",
    "T01n0001_019:0123c20": "彼罪人臥大石上，以大石壓，骨肉糜碎，",
    "T01n0001_019:0123c21": "膿血流出，苦痛辛酸，萬毒竝至。餘罪未畢，故",
    "T01n0001_019:0123c22": "使不死。故名堆壓。「復次，堆壓獄卒取彼",
    "T01n0001_019:0123c23": "罪人臥鐵臼中，以鐵杵擣從足至頭，皮肉",
    "T01n0001_019:0123c24": "糜碎，膿血流出，苦痛辛酸，萬毒竝至。餘罪未",
    "T01n0001_019:0123c25": "畢，故使不死。故名堆壓。其彼罪人久受",
    "T01n0001_019:0123c26": "苦已，乃出堆壓地獄，慞惶馳走，求自救護，",
    "T01n0001_019:0123c27": "宿罪所牽，不覺忽至黑沙地獄，乃至寒氷",
    "T01n0001_019:0123c28": "地獄，然後命終，亦復如是。」",
    "T01n0001_019:0123c29": "佛告比丘：「叫喚大地獄有十六小地獄，周",
    "T01n0001_019:0124a01": "匝圍遶，各各縱廣五百由旬。何故名為叫喚",
    "T01n0001_019:0124a02": "地獄？其諸獄卒捉彼罪人擲大鑊中，熱湯",
    "T01n0001_019:0124a03": "涌沸，煮彼罪人，號咷叫喚，苦痛辛酸，萬毒竝",
    "T01n0001_019:0124a04": "至。餘罪未畢，故使不死。故名叫喚地獄。「復",
    "T01n0001_019:0124a05": "次，叫喚地獄其諸獄卒，取彼罪人擲大鐵瓮",
    "T01n0001_019:0124a06": "中，熱湯涌沸而煮罪人，號咷叫喚，苦切辛酸。",
    "T01n0001_019:0124a07": "餘罪未畢，故使不死。故名叫喚。「復次，叫喚",
    "T01n0001_019:0124a08": "地獄其諸獄卒，取彼罪人置大鐵鍑中，熱",
    "T01n0001_019:0124a09": "湯涌沸，煮彼罪人，號咷叫喚，苦痛辛酸。餘罪",
    "T01n0001_019:0124a10": "未畢，故使不死。故名叫喚。「復次，叫喚地獄",
    "T01n0001_019:0124a11": "其諸獄卒，取彼罪人擲小鍑中，熱湯涌沸，",
    "T01n0001_019:0124a12": "煮彼罪人，號咷叫喚，苦痛辛酸。餘罪未畢，故",
    "T01n0001_019:0124a13": "使不死。故名叫喚地獄。「復次，叫喚地獄其",
    "T01n0001_019:0124a14": "諸獄卒，取彼罪人擲大𨫼上，反覆煎熬，號",
    "T01n0001_019:0124a15": "咷叫喚，苦痛辛酸。餘罪未畢，故使不死。故",
    "T01n0001_019:0124a16": "名叫喚。久受苦已，乃出叫喚地獄，慞惶馳",
    "T01n0001_019:0124a17": "走，求自救護，宿對所牽，不覺忽至黑沙地",
    "T01n0001_019:0124a18": "獄，乃至寒氷地獄，爾乃至終。」",
    "T01n0001_019:0124a19": "佛告比丘：「大叫喚地獄有十六小獄，周匝圍",
    "T01n0001_019:0124a20": "遶。何故名為大叫喚地獄？其諸獄卒取彼罪",
    "T01n0001_019:0124a21": "人著大鐵釜中，熱湯涌沸而煮罪人，號咷",
    "T01n0001_019:0124a22": "叫喚、大叫喚，苦痛辛酸，萬毒並至。餘罪未畢，",
    "T01n0001_019:0124a23": "故使不死。故名大叫喚地獄。「復次，大叫喚地",
    "T01n0001_019:0124a24": "獄其諸獄卒，取彼罪人擲大鐵瓮中，熱湯",
    "T01n0001_019:0124a25": "涌沸而煮罪人，號咷叫喚、大叫喚，苦切辛酸，",
    "T01n0001_019:0124a26": "萬毒並至。餘罪未畢，故使不死。故名大叫",
    "T01n0001_019:0124a27": "喚地獄。「復次，大叫喚獄卒取彼罪人置鐵",
    "T01n0001_019:0124a28": "鑊中，熱湯涌沸，煮彼罪人，號咷叫喚，苦毒辛",
    "T01n0001_019:0124a29": "酸，萬毒並至。餘罪未畢，故使不死。故名大",
    "T01n0001_019:0124b01": "叫喚地獄。「復次，大叫喚地獄其諸獄卒，取彼",
    "T01n0001_019:0124b02": "罪人擲小鍑中，熱湯涌沸，煮彼罪人，號咷",
    "T01n0001_019:0124b03": "叫喚、大叫喚，苦痛辛酸，萬毒並至，故名大叫",
    "T01n0001_019:0124b04": "喚。「復次，大叫喚地獄其諸獄卒，取彼罪人",
    "T01n0001_019:0124b05": "擲大𨫼上，反覆煎熬，號咷叫喚、大叫喚，苦痛",
    "T01n0001_019:0124b06": "辛酸，萬毒並至。餘罪未畢，故使不死。故名",
    "T01n0001_019:0124b07": "大叫喚。久受苦已，乃出大叫喚地獄，慞惶馳",
    "T01n0001_019:0124b08": "走，求自救護，宿對所牽，不覺忽至黑沙地",
    "T01n0001_019:0124b09": "獄，乃至寒氷地獄，爾乃命終。」",
    "T01n0001_019:0124b10": "佛告比丘：「燒炙大地獄有十六小獄，周匝",
    "T01n0001_019:0124b11": "圍遶，何故名為燒炙大地獄？爾時，獄卒將",
    "T01n0001_019:0124b12": "諸罪人置鐵城中，其城火然，內外俱赤，燒",
    "T01n0001_019:0124b13": "炙罪人，皮肉燋爛，苦痛辛酸，萬毒並至。餘罪",
    "T01n0001_019:0124b14": "未畢，故使不死。是故名為燒炙地獄。「復次，",
    "T01n0001_019:0124b15": "燒炙地獄其諸獄卒，將彼罪人入鐵室內，",
    "T01n0001_019:0124b16": "其室火然，內外俱赤，燒炙罪人，皮肉燋爛，苦",
    "T01n0001_019:0124b17": "痛辛酸，萬毒並至。餘罪未畢，故使不死。是",
    "T01n0001_019:0124b18": "故名為燒炙地獄。「復次，燒炙地獄其諸獄卒，",
    "T01n0001_019:0124b19": "取彼罪人著鐵樓上，其樓火然，內外俱赤，",
    "T01n0001_019:0124b20": "燒炙罪人，皮肉燋爛，苦痛辛酸，萬毒並至。餘",
    "T01n0001_019:0124b21": "罪未畢，故使不死。是故名為燒炙地獄。「復",
    "T01n0001_019:0124b22": "次，燒炙地獄其諸獄卒，取彼罪人擲著大鐵",
    "T01n0001_019:0124b23": "陶中，其陶火燃，內外俱赤，燒炙罪人，皮肉燋",
    "T01n0001_019:0124b24": "爛，苦痛辛酸，萬毒並至。餘罪未畢，故使不",
    "T01n0001_019:0124b25": "死。是故名為燒炙地獄。「復次，燒炙地獄其",
    "T01n0001_019:0124b26": "諸獄卒，取彼罪人擲大𨫼上，其𨫼火然，中外",
    "T01n0001_019:0124b27": "俱赤，燒炙罪人，皮肉燋爛，苦痛辛酸，萬毒並",
    "T01n0001_019:0124b28": "至。餘罪未畢，故使不死。久受苦已，乃出",
    "T01n0001_019:0124b29": "燒炙地獄，慞惶馳走，求自救護，宿罪所牽，",
    "T01n0001_019:0124c01": "不覺忽至黑沙地獄，乃至寒氷地獄，然後命",
    "T01n0001_019:0124c02": "終，亦復如是。」",
    "T01n0001_019:0124c03": "佛告比丘：「大燒炙地獄有十六小獄，周匝圍",
    "T01n0001_019:0124c04": "遶，各各縱廣五百由旬。云何名大燒炙地獄？",
    "T01n0001_019:0124c05": "其諸獄卒將諸罪人置鐵城中，其城火然，內",
    "T01n0001_019:0124c06": "外俱赤，燒炙罪人，重大燒炙，皮肉燋爛，苦",
    "T01n0001_019:0124c07": "痛辛酸，萬毒並至。餘罪未畢，故使不死。是",
    "T01n0001_019:0124c08": "故名為大燒炙地獄。「復次，大燒炙地獄其諸",
    "T01n0001_019:0124c09": "獄卒，將諸罪人入鐵室中，其室火燃，內外俱",
    "T01n0001_019:0124c10": "赤，燒炙罪人，重大燒炙，皮肉燋爛，苦痛辛",
    "T01n0001_019:0124c11": "酸，萬毒並至。餘罪未畢，故使不死。是故名",
    "T01n0001_019:0124c12": "為大燒炙地獄。「復次，大燒炙地獄其諸獄卒，",
    "T01n0001_019:0124c13": "取彼罪人著鐵樓上，其樓火燃，內外俱赤，",
    "T01n0001_019:0124c14": "燒炙罪人，重大燒炙，皮肉燋爛，苦痛辛酸，",
    "T01n0001_019:0124c15": "萬毒並至。餘罪未畢，故使不死。是故名曰",
    "T01n0001_019:0124c16": "大燒炙地獄。「復次，大燒炙地獄其諸獄卒，取",
    "T01n0001_019:0124c17": "彼罪人著大鐵陶中，其陶火然，內外俱赤，",
    "T01n0001_019:0124c18": "燒炙罪人，重大燒炙，苦痛辛酸，萬毒並至。",
    "T01n0001_019:0124c19": "餘罪未畢，故使不死。是故名為大燒炙地",
    "T01n0001_019:0124c20": "獄。「復次，大燒炙地獄中自然有大火坑，火焰",
    "T01n0001_019:0124c21": "熾盛，其坑兩岸有大火山，其諸獄卒捉彼罪",
    "T01n0001_019:0124c22": "人貫鐵叉上，竪著火中，燒炙其身，重大",
    "T01n0001_019:0124c23": "燒炙，皮肉燋爛，苦痛辛酸，萬毒並至。餘罪未",
    "T01n0001_019:0124c24": "畢，故使不死。久受苦已，然後乃出大燒炙",
    "T01n0001_019:0124c25": "地獄，慞惶馳走，求自救護，宿對所牽，不覺",
    "T01n0001_019:0124c26": "忽至黑沙地獄，乃至寒氷地獄，爾乃命終，亦",
    "T01n0001_019:0124c27": "復如是。」",
    "T01n0001_019:0124c28": "佛告比丘：「無間大地獄有十六小獄，周匝圍",
    "T01n0001_019:0124c29": "遶，各各縱廣五百由旬。云何名無間地獄？其",
    "T01n0001_019:0125a01": "諸獄卒捉彼罪人剝其皮，從足至頂，即",
    "T01n0001_019:0125a02": "以其皮纏罪人身，著火車輪，疾駕火車，",
    "T01n0001_019:0125a03": "輾熱鐵地，周行往返，身體碎爛，皮肉墮落，",
    "T01n0001_019:0125a04": "苦痛辛酸，萬毒並至。餘罪未畢，故使不死。",
    "T01n0001_019:0125a05": "是故名為無間地獄。「復次，無間大地獄有大",
    "T01n0001_019:0125a06": "鐵城，其城四面有大火起，東焰至西，西焰",
    "T01n0001_019:0125a07": "至東，南焰至北，北焰至南，上焰至下，下",
    "T01n0001_019:0125a08": "焰至上，焰熾迴遑，無間空處，罪人在中，東",
    "T01n0001_019:0125a09": "西馳走，燒炙其身，皮肉燋爛，苦痛辛酸，萬毒",
    "T01n0001_019:0125a10": "並至。餘罪未畢，故使不死。是故名為無間",
    "T01n0001_019:0125a11": "地獄。「復次，無間大地獄中有鐵城，火起洞然，",
    "T01n0001_019:0125a12": "罪人在中，火焰燎身，皮肉燋爛，苦痛辛酸，萬",
    "T01n0001_019:0125a13": "毒並至。餘罪未畢，故使不死。是故名為無",
    "T01n0001_019:0125a14": "間地獄。「復次，大無間地獄罪人在中，久乃門",
    "T01n0001_019:0125a15": "開，其諸罪人𩣺走往趣。彼當走時，身諸肢",
    "T01n0001_019:0125a16": "節，皆火焰出，猶如力士執大草炬逆風而",
    "T01n0001_019:0125a17": "走，其焰熾然。罪人走時，亦復如是。走欲至",
    "T01n0001_019:0125a18": "門，門自然閉，罪人𮛻𨂆，伏熱鐵地，燒炙其",
    "T01n0001_019:0125a19": "身，皮肉燋爛，苦痛辛酸，萬毒並至。餘罪未畢，",
    "T01n0001_019:0125a20": "故使不死。是故名為無間地獄。「復次，無間",
    "T01n0001_019:0125a21": "地獄其中罪人，舉目所見，但見惡色，耳有",
    "T01n0001_019:0125a22": "所聞，但聞惡聲，鼻有所聞，但聞臭惡，身有",
    "T01n0001_019:0125a23": "所觸，但觸苦痛，意有所念，但念惡法。又其",
    "T01n0001_019:0125a24": "罪人彈指之頃，無不苦時，故名無間地獄。",
    "T01n0001_019:0125a25": "其中眾生久受苦已，從無間出，慞惶馳走，",
    "T01n0001_019:0125a26": "求自救護，宿對所牽，不覺忽到黑沙地獄，",
    "T01n0001_019:0125a27": "乃至寒氷地獄，爾乃命終，亦復如是。」爾時，世",
    "T01n0001_019:0125a28": "尊即說頌曰：",
    "T01n0001_019:0125a29": "「身為不善業，　　口意亦不善，",
    "T01n0001_019:0125b01": "斯墮想地獄，　　怖懼衣毛竪。",
    "T01n0001_019:0125b02": "惡意向父母，　　佛及諸聲聞，",
    "T01n0001_019:0125b03": "則墮黑繩獄，　　苦痛不可稱。",
    "T01n0001_019:0125b04": "但造三惡業，　　不修三善行，",
    "T01n0001_019:0125b05": "墮堆壓地獄，　　苦痛不可稱。",
    "T01n0001_019:0125b06": "瞋恚懷毒害，　　殺生血污手，",
    "T01n0001_019:0125b07": "造諸雜惡行，　　墮叫喚地獄。",
    "T01n0001_019:0125b08": "常習眾邪見，　　為愛網所覆，",
    "T01n0001_019:0125b09": "造此卑陋行，　　墮大叫喚獄。",
    "T01n0001_019:0125b10": "常為燒炙行，　　燒炙諸眾生，",
    "T01n0001_019:0125b11": "墮燒炙地獄，　　長夜受燒炙。",
    "T01n0001_019:0125b12": "捨於善果業，　　善果清淨道，",
    "T01n0001_019:0125b13": "為眾弊惡行，　　墮大燒炙獄。",
    "T01n0001_019:0125b14": "為極重罪行，　　必生惡趣業，",
    "T01n0001_019:0125b15": "墮無間地獄，　　受罪不可稱。",
    "T01n0001_019:0125b16": "想及黑繩獄，　　堆壓二叫喚，",
    "T01n0001_019:0125b17": "燒炙大燒炙，　　無間為第八。",
    "T01n0001_019:0125b18": "此八大地獄，　　洞然火光色，",
    "T01n0001_019:0125b19": "斯由宿惡殃，　　小獄有十六。」",
    "T01n0001_019:0125b20": "佛告比丘：「彼二大金剛山間有大風起，名",
    "T01n0001_019:0125b21": "為增佉，若使此風來至此四天下及八千",
    "T01n0001_019:0125b22": "天下者，吹此大地及諸名山須彌山王去",
    "T01n0001_019:0125b23": "地十里，或至百里，飛颺空中，皆悉糜碎。譬",
    "T01n0001_019:0125b24": "如壯士，手把輕糠散於空中。彼大風力，若",
    "T01n0001_019:0125b25": "使來者，吹此天下，亦復如是。由有二大金",
    "T01n0001_019:0125b26": "剛山遮止此風，故使不來。比丘！當知此金",
    "T01n0001_019:0125b27": "剛山多所饒益，亦是眾生行報所致。「又彼",
    "T01n0001_019:0125b28": "二山間風，焰熾猛熱，若使彼風來至此四天",
    "T01n0001_019:0125b29": "下者，其中眾生、山河、江海、草木、叢林皆當",
    "T01n0001_019:0125c01": "燋枯。猶如盛夏斷生濡草，置於日中，尋時",
    "T01n0001_019:0125c02": "萎枯。彼風如是，若使來至此世界，熱氣燒",
    "T01n0001_019:0125c03": "炙，亦復如是。由此二金剛山遮止此風，故",
    "T01n0001_019:0125c04": "使不來。比丘！當知此金剛山多所饒益，亦",
    "T01n0001_019:0125c05": "是眾生行報所致。「又彼二山間風，臭處不淨，",
    "T01n0001_019:0125c06": "腥穢酷烈，若使來至此天下者，熏此眾生",
    "T01n0001_019:0125c07": "皆當失目。由此二大金剛山遮止此風，故",
    "T01n0001_019:0125c08": "使不來。比丘！當知此金剛山多所饒益，亦",
    "T01n0001_019:0125c09": "是眾生行報所致。「又彼二山中間復有十地",
    "T01n0001_019:0125c10": "獄：一名厚雲，二名無雲，三名呵呵，四名奈",
    "T01n0001_019:0125c11": "何，五名羊鳴，六名須乾提，七名優鉢羅，八",
    "T01n0001_019:0125c12": "名拘物頭，九名分陀利，十名鉢頭摩。云",
    "T01n0001_019:0125c13": "何厚雲地獄？其獄罪人自然生身，譬如厚",
    "T01n0001_019:0125c14": "雲，故名厚雲。云何名曰無雲？其彼獄中受",
    "T01n0001_019:0125c15": "罪眾生，自然生身，猶如段肉，故名無雲。云",
    "T01n0001_019:0125c16": "何名呵呵？其地獄中受罪眾生，苦痛切身，皆",
    "T01n0001_019:0125c17": "稱呵呵，故名呵呵。云何名奈何？其地獄中",
    "T01n0001_019:0125c18": "受罪眾生，苦痛酸切，無所歸依，皆稱奈何，",
    "T01n0001_019:0125c19": "故名奈何。云何名羊鳴？其地獄中受罪眾",
    "T01n0001_019:0125c20": "生，苦痛切身，欲舉聲語，舌不能轉，直如",
    "T01n0001_019:0125c21": "羊鳴，故名羊鳴。云何名須乾提？其地獄中",
    "T01n0001_019:0125c22": "舉獄皆黑，如須乾提華色，故名須乾提。云",
    "T01n0001_019:0125c23": "何名優鉢羅？其地獄中舉獄皆青，如優鉢羅",
    "T01n0001_019:0125c24": "華，故名優鉢羅。云何名俱物頭？其地獄中",
    "T01n0001_019:0125c25": "舉獄皆紅，如俱物頭華色，故名俱物頭。云",
    "T01n0001_019:0125c26": "何名分陀利？其地獄中舉獄皆白，如分陀",
    "T01n0001_019:0125c27": "利華色，故名分陀利。云何名鉢頭摩？其地",
    "T01n0001_019:0125c28": "獄中舉獄皆赤，如鉢頭摩華色，故名鉢頭",
    "T01n0001_019:0125c29": "摩。」佛告比丘：「喻如有篅受六十四斛，滿中",
    "T01n0001_019:0126a01": "胡麻，有人百歲持一麻去，如是至盡，厚雲",
    "T01n0001_019:0126a02": "地獄受罪未竟，如二十厚雲地獄壽與一",
    "T01n0001_019:0126a03": "無雲地獄壽等，如二十無雲地獄壽與一",
    "T01n0001_019:0126a04": "呵呵地獄壽等，如二十呵呵地獄壽與一",
    "T01n0001_019:0126a05": "奈何地獄壽等，如二十奈何地獄壽與一",
    "T01n0001_019:0126a06": "羊鳴地獄壽等，如二十羊鳴地獄壽與一",
    "T01n0001_019:0126a07": "須乾提地獄壽等，如二十須乾提地獄壽",
    "T01n0001_019:0126a08": "與一優鉢羅地獄壽等，如二十優鉢羅地",
    "T01n0001_019:0126a09": "獄壽與一拘物頭地獄壽等，如二十拘物",
    "T01n0001_019:0126a10": "頭地獄壽與一分陀利地獄壽等，如二十",
    "T01n0001_019:0126a11": "分陀利地獄壽與一鉢頭摩地獄壽等，如",
    "T01n0001_019:0126a12": "二十鉢頭摩地獄壽，名一中劫，如二十中",
    "T01n0001_019:0126a13": "劫，名一大劫。鉢頭摩地獄中火焰熱熾盛，罪",
    "T01n0001_019:0126a14": "人去火一百由旬，火已燒炙；去六十由旬，",
    "T01n0001_019:0126a15": "兩耳已聾，無所聞知；去五十由旬，兩目已",
    "T01n0001_019:0126a16": "盲，無所復見。瞿波梨比丘已懷惡心，謗舍",
    "T01n0001_019:0126a17": "利弗、目犍連，身壞命終，墮此鉢頭摩地獄中。",
    "T01n0001_019:0126a18": "「爾時，梵王說此偈言：",
    "T01n0001_019:0126a19": "「『夫士之生，　　斧在口中，",
    "T01n0001_019:0126a20": "所以斬身，　　由其惡口。",
    "T01n0001_019:0126a21": "應毀者譽，　　應譽者毀，",
    "T01n0001_019:0126a22": "口為惡業，　　身受其罪。",
    "T01n0001_019:0126a23": "技術取財，　　其過薄少，",
    "T01n0001_019:0126a24": "毀謗賢聖，　　其罪甚重。",
    "T01n0001_019:0126a25": "百千無雲壽，　　四十一雲壽，",
    "T01n0001_019:0126a26": "謗聖受斯殃，　　由心口為惡。』」",
    "T01n0001_019:0126a27": "佛告比丘：「彼梵天說如是偈，為真正言，佛",
    "T01n0001_019:0126a28": "所印可。所以者何？我今如來、至真、等正覺亦",
    "T01n0001_019:0126a29": "說此義。",
    "T01n0001_019:0126b01": "「夫士之生，　　斧在口中，",
    "T01n0001_019:0126b02": "所以斬身，　　由其惡言。",
    "T01n0001_019:0126b03": "應毀者譽，　　應譽者毀，",
    "T01n0001_019:0126b04": "口為惡業，　　身受其罪。",
    "T01n0001_019:0126b05": "技術取財，　　其過薄少，",
    "T01n0001_019:0126b06": "毀謗賢聖，　　其罪甚重。",
    "T01n0001_019:0126b07": "百千無雲壽，　　四十一雲壽，",
    "T01n0001_019:0126b08": "謗聖受斯殃，　　由心口為惡。」",
    "T01n0001_019:0126b09": "佛告比丘：「閻浮提南大金剛山內，有閻羅",
    "T01n0001_019:0126b10": "王宮，王所治處縱廣六千由旬，其城七重，七",
    "T01n0001_019:0126b11": "重欄楯、七重羅網、七重行樹，乃至無數眾鳥",
    "T01n0001_019:0126b12": "相和悲鳴，亦復如是。然彼閻羅王晝夜三",
    "T01n0001_019:0126b13": "時，有大銅鑊自然在前。若鑊出宮內，王見",
    "T01n0001_019:0126b14": "畏怖，捨出宮外。若鑊出宮外，王見畏怖，捨",
    "T01n0001_019:0126b15": "入宮內。有大獄卒，捉閻羅王臥熱鐵上，",
    "T01n0001_019:0126b16": "以鐵鈎擗口使開，洋銅灌之，燒其脣舌，",
    "T01n0001_019:0126b17": "從咽至腹，通徹下過，無不燋爛。受罪訖已，",
    "T01n0001_019:0126b18": "復與諸婇女共相娛樂。彼諸大臣同受福",
    "T01n0001_019:0126b19": "者，亦復如是。」佛告比丘：「有三使者，云何為",
    "T01n0001_019:0126b20": "三？一者老，二者病，三者死。有眾生身行惡，",
    "T01n0001_019:0126b21": "口言惡，心念惡，身壞命終，墮地獄中。獄卒",
    "T01n0001_019:0126b22": "將此罪人詣閻羅王所，到已，白言：『此是天",
    "T01n0001_019:0126b23": "使所召也，唯願大王善問其辭。』王問罪人",
    "T01n0001_019:0126b24": "言：『汝不見初使耶？』罪人報言：『我不見也。』",
    "T01n0001_019:0126b25": "王復告曰：『汝在人中時，頗見老人頭白齒",
    "T01n0001_019:0126b26": "落，目視矇矇，皮緩肌𣎅，僂脊柱杖，呻吟而",
    "T01n0001_019:0126b27": "行，身體戰掉，氣力衰微。見此人不？』罪人言：",
    "T01n0001_019:0126b28": "『見。』王復告曰：『汝何不自念：「我亦如是。」』彼",
    "T01n0001_019:0126b29": "人報言：『我時放逸，不自覺知。』王復語言：『汝自",
    "T01n0001_019:0126c01": "放逸，不能修身、口、意，改惡從善，今當令",
    "T01n0001_019:0126c02": "汝知放逸苦。』王又告言：『今汝受罪，非父母",
    "T01n0001_019:0126c03": "過，非兄弟過，亦非天帝，亦非先祖，亦非知",
    "T01n0001_019:0126c04": "識、僮僕、使人，亦非沙門、婆羅門過。汝自有惡，",
    "T01n0001_019:0126c05": "汝今自受。』「時，閻羅王以第一天使問罪人",
    "T01n0001_019:0126c06": "已，復以第二天使問罪人言：『云何汝不見",
    "T01n0001_019:0126c07": "第二天使耶？』對曰：『不見。』王又問言：『汝本為",
    "T01n0001_019:0126c08": "人時，頗見人疾病困篤，臥著牀褥，屎尿臭處，",
    "T01n0001_019:0126c09": "身臥其上，不能起居，飲食須人，百節酸疼，",
    "T01n0001_019:0126c10": "流淚呻吟，不能言語。汝見是不？』答曰：『見。』王",
    "T01n0001_019:0126c11": "又報言：『汝何不自念：「如此病苦，我亦當爾？」』",
    "T01n0001_019:0126c12": "罪人報言：『我時放逸，不自覺知。』王又語言：",
    "T01n0001_019:0126c13": "『汝自放逸，不能修身、口、意，改惡從善，今當",
    "T01n0001_019:0126c14": "令汝知放逸苦。』王又告言：『今汝受罪，非父",
    "T01n0001_019:0126c15": "母過，非兄弟過，亦非天帝過，亦非先祖，亦",
    "T01n0001_019:0126c16": "非知識、僮僕、使人，亦非沙門、婆羅門過。汝自",
    "T01n0001_019:0126c17": "為惡，汝今自受。』「時，閻羅王以第二天使問",
    "T01n0001_019:0126c18": "罪人已，復以第三天使問罪人言：『云何汝",
    "T01n0001_019:0126c19": "不見第三天使耶？』答言：『不見。』王又問言：",
    "T01n0001_019:0126c20": "『汝本為人時，頗見人死，身壞命終，諸根永滅，",
    "T01n0001_019:0126c21": "身體挺直，猶如枯木，捐棄塚間，鳥獸所食，",
    "T01n0001_019:0126c22": "或衣棺槨，或以火燒。汝見是不？』罪人報曰：",
    "T01n0001_019:0126c23": "『實見。』王又報言：『汝何不自念：「我亦當死，與",
    "T01n0001_019:0126c24": "彼無異。」』罪人報言：『我時放逸，不自覺知。』王",
    "T01n0001_019:0126c25": "復語言：『汝自放逸，不能修身、口、意，改惡從",
    "T01n0001_019:0126c26": "善，今當令汝知放逸苦。』王又告言：『汝今受",
    "T01n0001_019:0126c27": "罪，非父母過，非兄弟過，亦非天帝，亦非",
    "T01n0001_019:0126c28": "先祖，亦非知識、僮僕、使人，亦非沙門、婆羅門",
    "T01n0001_019:0126c29": "過。汝自為惡，汝今自受。』時，閻羅王以三天",
    "T01n0001_019:0127a01": "使具詰問已，即付獄卒。時，彼獄卒即將罪",
    "T01n0001_019:0127a02": "人詣大地獄，其大地獄縱廣百由旬，下深百",
    "T01n0001_019:0127a03": "由旬。」爾時，世尊即說偈言：",
    "T01n0001_019:0127a04": "「四方有四門，　　巷陌皆相當，",
    "T01n0001_019:0127a05": "以鐵為獄牆，　　上覆鐵羅網。",
    "T01n0001_019:0127a06": "以鐵為下地，　　自然火焰出，",
    "T01n0001_019:0127a07": "縱廣百由旬，　　安住不傾動。",
    "T01n0001_019:0127a08": "黑焰熢㶿起，　　赫烈難可覩，",
    "T01n0001_019:0127a09": "小獄有十六，　　火熾由行惡。」",
    "T01n0001_019:0127a10": "佛告比丘：「時，閻羅王自生念言：『世間眾生迷",
    "T01n0001_019:0127a11": "惑無識，身為惡行，口、意為惡，其後命終，少",
    "T01n0001_019:0127a12": "有不受此苦。世間眾生若能改惡，修身、口、",
    "T01n0001_019:0127a13": "意為善行者，命終受樂，如彼天神。我若命",
    "T01n0001_019:0127a14": "終生人中者，若遇如來，當於正法中剃",
    "T01n0001_019:0127a15": "除鬚髮，服三法衣，出家修道，以清淨信",
    "T01n0001_019:0127a16": "修淨梵行，所作已辦，斷除生死，於現法",
    "T01n0001_019:0127a17": "中自身作證，不受後有。』」爾時，世尊以偈",
    "T01n0001_019:0127a18": "頌曰：",
    "T01n0001_019:0127a19": "「雖見天使者，　　而猶為放逸，",
    "T01n0001_019:0127a20": "其人常懷憂，　　生於卑賤處。",
    "T01n0001_019:0127a21": "若有智慧人，　　見於天使者，",
    "T01n0001_019:0127a22": "親近賢聖法，　　而不為放逸。",
    "T01n0001_019:0127a23": "見受生恐畏，　　由生老病死，",
    "T01n0001_019:0127a24": "無受則解脫，　　生老病死盡。",
    "T01n0001_019:0127a25": "彼得安隱處，　　現在得無為，",
    "T01n0001_019:0127a26": "已渡諸憂畏，　　決定般涅槃。」",
    "T01n0001_019:0127a27": "5 龍鳥品佛說長阿含第四分世記經龍鳥品第五",
    "T01n0001_019:0127a28": "佛告比丘：「有四種龍。何等為四？一者卵生，",
    "T01n0001_019:0127a29": "二者胎生，三者濕生，四者化生，是為四種。",
    "T01n0001_019:0127b01": "有四種金翅鳥。何等為四？一者卵生，二者",
    "T01n0001_019:0127b02": "胎生，三者濕生，四者化生，是為四種。大海",
    "T01n0001_019:0127b03": "水底有娑竭龍王宮，縱廣八萬由旬，宮牆七",
    "T01n0001_019:0127b04": "重，七重欄楯、七重羅網、七重行樹，周匝嚴飾，",
    "T01n0001_019:0127b05": "皆七寶成，乃至無數眾鳥相和而鳴，亦復如",
    "T01n0001_019:0127b06": "是。須彌山王與佉陀羅山二山中間，有難",
    "T01n0001_019:0127b07": "陀、婆難陀二龍王宮，各各縱廣六千由旬，",
    "T01n0001_019:0127b08": "宮牆七重，七重欄楯、七重羅網、七重行樹，周",
    "T01n0001_019:0127b09": "匝校飾，以七寶成，乃至無數眾鳥相和而",
    "T01n0001_019:0127b10": "鳴，亦復如是。「大海北岸有一大樹，名究羅",
    "T01n0001_019:0127b11": "睒摩羅，龍王、金翅鳥共有此樹。其樹下圍",
    "T01n0001_019:0127b12": "七由旬，高百由旬，枝葉四布五十由旬。此大",
    "T01n0001_019:0127b13": "樹東有卵生龍王宮、卵生金翅鳥宮，其宮各",
    "T01n0001_019:0127b14": "各縱廣六千由旬，宮牆七重，七重欄楯、七重",
    "T01n0001_019:0127b15": "羅網、七重行樹，周匝校飾，以七寶成，乃至",
    "T01n0001_019:0127b16": "無數眾鳥相和悲鳴，亦復如是。其究羅睒摩",
    "T01n0001_019:0127b17": "羅樹南有胎生龍王宮、胎生金翅鳥宮，其宮",
    "T01n0001_019:0127b18": "各各縱廣六千由旬，宮牆七重，七重欄楯、七",
    "T01n0001_019:0127b19": "重羅網、七重行樹，周匝校飾，以七寶成，乃",
    "T01n0001_019:0127b20": "至無數眾鳥相和悲鳴，亦復如是。究羅睒摩",
    "T01n0001_019:0127b21": "羅樹西有濕生龍宮、濕生金翅鳥宮，其宮",
    "T01n0001_019:0127b22": "各各縱廣六千由旬，宮牆七重，七重欄楯、七",
    "T01n0001_019:0127b23": "重羅網、七重行樹，周匝校飾，以七寶成，乃",
    "T01n0001_019:0127b24": "至無數眾鳥相和而鳴，亦復如是。究羅睒摩",
    "T01n0001_019:0127b25": "羅樹北有化生龍王宮、化生金翅鳥宮，其宮",
    "T01n0001_019:0127b26": "各各縱廣六千由旬，宮牆七重，七重欄楯、七",
    "T01n0001_019:0127b27": "重羅網、七重行樹，周匝校飾，以七寶成，乃",
    "T01n0001_019:0127b28": "至無數眾鳥相和悲鳴，亦復如是。「若卵生金",
    "T01n0001_019:0127b29": "翅鳥欲搏食龍時，從究羅睒摩羅樹東枝",
    "T01n0001_019:0127c01": "飛下，以翅搏大海水，海水兩披二百由旬，",
    "T01n0001_019:0127c02": "取卵生龍食之，隨意自在，而不能取胎生、",
    "T01n0001_019:0127c03": "濕生、化生諸龍。「若胎生金翅鳥欲搏食卵生",
    "T01n0001_019:0127c04": "龍時，從樹東枝飛下，以翅搏大海水，海水",
    "T01n0001_019:0127c05": "兩披二百由旬，取卵生龍食之，自在隨意。",
    "T01n0001_019:0127c06": "若胎生金翅鳥欲食胎生龍時，從樹南枝",
    "T01n0001_019:0127c07": "飛下，以翅搏大海水，海水兩披四百由旬，",
    "T01n0001_019:0127c08": "取胎生龍食之，隨意自在，而不能取濕生、",
    "T01n0001_019:0127c09": "化生諸龍食也。「濕生金翅鳥欲食卵生龍",
    "T01n0001_019:0127c10": "時，從樹東枝飛下，以翅搏大海水，海水兩",
    "T01n0001_019:0127c11": "披二百由旬，取卵生龍食之，自在隨意。濕",
    "T01n0001_019:0127c12": "生金翅鳥欲食胎生龍時，於樹南枝飛下，",
    "T01n0001_019:0127c13": "以翅搏大海水，海水兩披四百由旬，取胎",
    "T01n0001_019:0127c14": "生龍食之，自在隨意。濕生金翅鳥欲食濕",
    "T01n0001_019:0127c15": "生龍時，於樹西枝飛下，以翅搏大海水，海",
    "T01n0001_019:0127c16": "水兩披八百由旬，取濕生龍食之，自在隨",
    "T01n0001_019:0127c17": "意，而不能取化生龍食。「化生金翅鳥欲食",
    "T01n0001_019:0127c18": "卵生龍時，從樹東枝飛下，以翅搏大海水，",
    "T01n0001_019:0127c19": "海水兩披二百由旬，取卵生龍食之，自在隨",
    "T01n0001_019:0127c20": "意。化生金翅鳥欲食胎生龍時，從樹南枝",
    "T01n0001_019:0127c21": "飛下，以翅搏大海水，海水兩披四百由旬，",
    "T01n0001_019:0127c22": "取胎生龍食之，隨意自在。化生金翅鳥欲",
    "T01n0001_019:0127c23": "食濕生龍時，從樹西枝飛下，以翅搏大海",
    "T01n0001_019:0127c24": "水，海水兩披八百由旬，取濕生龍食之。化",
    "T01n0001_019:0127c25": "生金翅鳥欲食化生龍時，從樹北枝飛下，",
    "T01n0001_019:0127c26": "以翅搏大海水，海水兩披千六百由旬，取",
    "T01n0001_019:0127c27": "化生龍食之，隨意自在。是為金翅鳥所食",
    "T01n0001_019:0127c28": "諸龍。「復有大龍，金翅鳥所不能得。何者",
    "T01n0001_019:0127c29": "是？娑竭龍王、難陀龍王、跋難陀龍王、伊那婆羅",
    "T01n0001_019:0128a01": "龍王、提頭賴吒龍王、善見龍王、阿盧龍王、伽",
    "T01n0001_019:0128a02": "拘羅龍王、伽毗羅龍王、阿波羅龍王、伽㝹龍",
    "T01n0001_019:0128a03": "王、瞿伽㝹龍王、阿耨達龍王、善住龍王、優睒",
    "T01n0001_019:0128a04": "伽波頭龍王、得叉伽龍王，此諸大龍王皆",
    "T01n0001_019:0128a05": "不為金翅鳥之所搏食，其有諸龍在近",
    "T01n0001_019:0128a06": "彼住者，亦不為金翅鳥之所搏食。」",
    "T01n0001_019:0128a07": "佛告比丘：「若有眾生奉持龍戒，心意向龍，",
    "T01n0001_019:0128a08": "具龍法者，即生龍中。若有眾生奉持金翅",
    "T01n0001_019:0128a09": "鳥戒，心向金翅鳥，具其法者，便生金翅鳥",
    "T01n0001_019:0128a10": "中。或有眾生持兔梟戒者，心向兔梟，具",
    "T01n0001_019:0128a11": "其法者，墮兔梟中。若有眾生奉持狗戒，或",
    "T01n0001_019:0128a12": "持牛戒，或持鹿戒，或持瘂戒，或持摩尼婆",
    "T01n0001_019:0128a13": "陀戒，或持火戒，或持月戒，或持日戒，或持",
    "T01n0001_019:0128a14": "水戒，或持供養火戒，或持苦行穢汙法，彼",
    "T01n0001_019:0128a15": "作是念：『我持此瘂法、摩尼婆陀法、火法、日月",
    "T01n0001_019:0128a16": "法、水法、供養火法、諸苦行法，我持此功德，欲",
    "T01n0001_019:0128a17": "以生天。』此是邪見。」佛言：「我說此邪見人必趣",
    "T01n0001_019:0128a18": "二處，若生地獄，有墮四生。或有沙門、婆",
    "T01n0001_019:0128a19": "羅門有如是論、如是見：『我、世間有常，此實",
    "T01n0001_019:0128a20": "餘虛；我及世間無常，此實餘虛；我及世間有",
    "T01n0001_019:0128a21": "常無常，此實餘虛；我及世間非有常非無常，",
    "T01n0001_019:0128a22": "此實餘虛。我、世有邊，此實餘虛；我、世無邊，",
    "T01n0001_019:0128a23": "此實餘虛；我、世有邊無邊，此實餘虛；我、世",
    "T01n0001_019:0128a24": "非有邊非無邊，此實餘虛。是命是身，此實餘",
    "T01n0001_019:0128a25": "虛；是命異身異，此實餘虛；非有命非無命，此",
    "T01n0001_019:0128a26": "實餘虛；無命無身，此實餘虛。』或有人言：『有",
    "T01n0001_019:0128a27": "如是他死，此實餘虛。』有言：『無如是他死，此",
    "T01n0001_019:0128a28": "實餘虛。』或言：『有如是無如是他死，此實餘",
    "T01n0001_019:0128a29": "虛。』又言：『非有非無如是他死，此實餘虛。』「彼",
    "T01n0001_019:0128b01": "沙門、婆羅門若作如是論、如是見者，言世",
    "T01n0001_019:0128b02": "是常，此實餘虛者，彼於行有我見、命見、身",
    "T01n0001_019:0128b03": "見、世間見，是故彼作是言：『我、世間有常。』彼",
    "T01n0001_019:0128b04": "言無常者，於行有我見、命見、身見、世間見，",
    "T01n0001_019:0128b05": "是故彼言：『我、世間無常。』彼言有常無常者，",
    "T01n0001_019:0128b06": "彼行於有我見、命見、身見、世間見，故言：『世",
    "T01n0001_019:0128b07": "間有常無常。』彼言非有常非無常者，於行",
    "T01n0001_019:0128b08": "有我見、命見、身見、世間見，故言：『我、世間非有",
    "T01n0001_019:0128b09": "常非無常。』「彼言我、世間有邊者，於行有我",
    "T01n0001_019:0128b10": "見、命見、身見、世間見，言：『命有邊，身有邊，世間",
    "T01n0001_019:0128b11": "有邊，從初受胎至於塚間，所有四大身如",
    "T01n0001_019:0128b12": "是展轉，極至七生，身、命行盡，我入清淨聚。』",
    "T01n0001_019:0128b13": "是故彼言：『我有邊。』彼言我、世間無邊者，於",
    "T01n0001_019:0128b14": "行有我見、命見、身見、世間見，言：『命無邊，身無",
    "T01n0001_019:0128b15": "邊。世間無邊，從初受胎至於塚間，所有四",
    "T01n0001_019:0128b16": "大身如是展轉，極至七生，身、命行盡，我入清",
    "T01n0001_019:0128b17": "淨聚。』是言：『我、世間無邊。』彼作是言：『此世間",
    "T01n0001_019:0128b18": "有邊無邊。』彼於行有我見、命見、身見、世間",
    "T01n0001_019:0128b19": "見：『命有邊無邊，從初受胎至於塚間，所有",
    "T01n0001_019:0128b20": "四大身如是展轉，極至七生，身、命行盡，我入",
    "T01n0001_019:0128b21": "清淨聚。』是故言：『我有邊無邊。』彼作是言：『我、",
    "T01n0001_019:0128b22": "世間非有邊非無邊。』於行有我見、命見、身見、",
    "T01n0001_019:0128b23": "世間見：『命身非有邊非無邊，從初受胎至",
    "T01n0001_019:0128b24": "於塚間，所有四大身如是展轉，極至七生，身、",
    "T01n0001_019:0128b25": "命行盡，我入清淨聚。』是故言：『我非有邊非無",
    "T01n0001_019:0128b26": "邊。』「彼言是命是身者，於此身有命見，於",
    "T01n0001_019:0128b27": "餘身有命見，是故言：『是命是身。』言命異身",
    "T01n0001_019:0128b28": "異者，於此身有命見，於餘身無命見，是",
    "T01n0001_019:0128b29": "故言：『命異身異。』彼言身命非有非無者，於",
    "T01n0001_019:0128c01": "此身無命見，於餘身有命見，是故言：『非有",
    "T01n0001_019:0128c02": "非無。』彼言無身命者，此身無命見，餘身無",
    "T01n0001_019:0128c03": "命見，是故言：『無命無身。』彼言有如是他死",
    "T01n0001_019:0128c04": "者，其人見今有命，後更有身、命遊行，是故",
    "T01n0001_019:0128c05": "言：『有如是他死。』無如是他死者，彼言今",
    "T01n0001_019:0128c06": "世有命，後世無命，是故言：『無如是他死。』有",
    "T01n0001_019:0128c07": "如是他死無如是他死者，彼言今世命斷",
    "T01n0001_019:0128c08": "滅，後世命遊行，是故言：『有如是他命無如",
    "T01n0001_019:0128c09": "是他命。』非有非無如是他死者，彼言今身、",
    "T01n0001_019:0128c10": "命斷滅，後身、命斷滅，是故言：『非有非無如是",
    "T01n0001_019:0128c11": "他死。』」爾時，世尊告諸比丘言：「乃往過去有",
    "T01n0001_019:0128c12": "王名鏡面，時，集生盲人聚在一處，而告之",
    "T01n0001_019:0128c13": "曰：『汝等生盲，寧識象不？』對曰：『大王！我不識、",
    "T01n0001_019:0128c14": "不知。』王復告言：『汝等欲知彼形類不？』對曰：",
    "T01n0001_019:0128c15": "『欲知。』時，王即勅侍者，使將象來，令眾盲子",
    "T01n0001_019:0128c16": "手自捫象。中有摸象得鼻者，王言此是象，",
    "T01n0001_019:0128c17": "或有摸象得其牙者，或有摸象得其耳",
    "T01n0001_019:0128c18": "者，或有摸象得其頭者，或有摸象得其",
    "T01n0001_019:0128c19": "背者，或有摸象得其腹者，或有摸象得",
    "T01n0001_019:0128c20": "其䏶者，或有摸象得其膊者，或有摸",
    "T01n0001_019:0128c21": "象得其跡者，或有摸象得其尾者，王皆語",
    "T01n0001_019:0128c22": "言：『此是象也。』「時，鏡面王即却彼象，問盲子",
    "T01n0001_019:0128c23": "言：『象何等類？』其諸盲子，得象鼻者，言象如",
    "T01n0001_019:0128c24": "曲轅，得象牙者，言象如杵，得象耳者，言",
    "T01n0001_019:0128c25": "象如箕，得象頭者，言象如鼎，得象背者，",
    "T01n0001_019:0128c26": "言象如丘阜，得象腹者，言象如壁，得象",
    "T01n0001_019:0128c27": "䏶者，言象如樹，得象膊者，言象如柱，得",
    "T01n0001_019:0128c28": "象跡者，言象如臼，得象尾者，言象如絙。",
    "T01n0001_019:0128c29": "各各共諍，互相是非，此言如是，彼言不爾，",
    "T01n0001_019:0129a01": "云云不已，遂至鬪諍。時，王見此，歡喜大笑。",
    "T01n0001_019:0129a02": "「爾時，鏡面王即說頌曰：",
    "T01n0001_019:0129a03": "「『諸盲人群集，　　於此競諍訟，",
    "T01n0001_019:0129a04": "象身本一體，　　異相生是非。』」",
    "T01n0001_019:0129a05": "佛告比丘：「諸外道異學亦復如是，不知苦",
    "T01n0001_019:0129a06": "諦，不知習諦、盡諦、道諦，各生異見，互相是",
    "T01n0001_019:0129a07": "非，謂己為是，便起諍訟。若有沙門、婆羅門",
    "T01n0001_019:0129a08": "能如實知苦聖諦、苦習聖諦、苦滅聖諦、苦出",
    "T01n0001_019:0129a09": "要諦，彼自思惟，相共和合，同一受，同一師，同",
    "T01n0001_019:0129a10": "一水乳，熾然佛法，安樂久住。」爾時，世尊而",
    "T01n0001_019:0129a11": "說偈言：",
    "T01n0001_019:0129a12": "「若人不知苦，　　不知苦所起，",
    "T01n0001_019:0129a13": "亦復不知苦，　　所可滅盡處，",
    "T01n0001_019:0129a14": "亦復不能知，　　滅於苦集道，",
    "T01n0001_019:0129a15": "失於心解脫，　　慧解脫亦失，",
    "T01n0001_019:0129a16": "不能究苦本，　　生老病死源。",
    "T01n0001_019:0129a17": "若能諦知苦，　　知苦所起因，",
    "T01n0001_019:0129a18": "亦能知彼苦，　　所可滅盡處，",
    "T01n0001_019:0129a19": "又能善分別，　　滅苦集聖道，",
    "T01n0001_019:0129a20": "則得心解脫，　　慧解脫亦然。",
    "T01n0001_019:0129a21": "斯人能究竟，　　苦陰之根本，",
    "T01n0001_019:0129a22": "盡生老病死，　　受有之根原。",
    "T01n0001_019:0129a23": "「諸比丘！是故汝等當勤方便思惟苦聖諦、苦",
    "T01n0001_019:0129a24": "集聖諦、苦滅聖諦、苦出要諦。」",
    "T01n0001_019:0129a25": "佛說長阿含經卷第十九"
}