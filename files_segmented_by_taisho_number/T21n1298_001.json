{
    "T21n1298_001:0385b06": "十二天供儀軌(合兩所文為軌已出護摩軌)",
    "T21n1298_001:0385b08": "於道場八方敷茅草。或蓮荷葉或餘青草。或",
    "T21n1298_001:0385b09": "塗圓壇合為十位。於帝釋左右置梵天地天",
    "T21n1298_001:0385b10": "位。與八方而十。若道場內無置位處。即於道",
    "T21n1298_001:0385b11": "場前用淨處別為方界。中布八方。於中央",
    "T21n1298_001:0385b12": "作兩位。置梵天地天。以施十方天。食應用",
    "T21n1298_001:0385b13": "雜粥。所謂梗米油麻菉豆相和煮。令極清淨。",
    "T21n1298_001:0385b14": "香義盛器中。每座先置一淨葉。巡環卒置葉",
    "T21n1298_001:0385b15": "上。先以淨瓶盛水。即寫少香水於葉上以獻。",
    "T21n1298_001:0385b16": "次以右手中無名二指彈少塗香。次獻一花",
    "T21n1298_001:0385b17": "置之於座次獻燒香。次爐梵香。於座前獻諸",
    "T21n1298_001:0385b18": "座。同此一爐。次卒一杓粥置葉上以獻。次用",
    "T21n1298_001:0385b19": "小蠟燭或紙燭以獻。便插粥上。從香水至燭。",
    "T21n1298_001:0385b20": "各以本真言加持三遍。每位從水至燭獻畢。",
    "T21n1298_001:0385b21": "然向。次其燭作意獻諸位。未遍已來不用令",
    "T21n1298_001:0385b22": "滅。須助伴或驅使數人。各執一物以供事。若",
    "T21n1298_001:0385b23": "一一自取即燭必不終事。每位於薩嚩訶上",
    "T21n1298_001:0385b24": "加所求願語　東方帝釋乘白象王。住五色",
    "T21n1298_001:0385b25": "雲中。身作金色。右手持三股當心。左手托左",
    "T21n1298_001:0385b26": "胯。左脚垂下。三天女各手持蓮花。或以盤盛",
    "T21n1298_001:0385b27": "雜花等。盤盛青蓮花。印相者右手作拳安",
    "T21n1298_001:0385b28": "腰。左手五指直竪相著。地水二指屈中節。",
    "T21n1298_001:0385b29": "以風著火背。空屈中節。真言曰　曩莫三曼",
    "T21n1298_001:0385c01": "多沒馱南因捺羅耶娑嚩(二合)賀　東南方火",
    "T21n1298_001:0385c02": "天乘青羊。赤肉色遍身火焰。右二手一持青",
    "T21n1298_001:0385c03": "竹一持軍持。左二手一楊掌一持念珠。有二",
    "T21n1298_001:0385c04": "天女持天花。左右置苦行仙。垂左脚蹉右",
    "T21n1298_001:0385c05": "足。印相者左手作拳安腰左。右手五指直竪",
    "T21n1298_001:0385c06": "相著。屈空納著掌中。風屈中節。與娑婆訶相",
    "T21n1298_001:0385c07": "招。真言曰。南莫三滿多沒馱南．阿哦那(二",
    "T21n1298_001:0385c08": "合)曳娑嚩(二合引)訶(引)南方焰摩天乘水牛。右",
    "T21n1298_001:0385c09": "手執人頭幢左手仰掌。有二天女侍。二鬼",
    "T21n1298_001:0385c10": "使者持刀捧戟。赤黑色垂右脚。印相者先合",
    "T21n1298_001:0385c11": "掌。二地屈中節背相著。二風亦屈背著。以",
    "T21n1298_001:0385c12": "大指各押風中節即成。真言曰。南莫三滿",
    "T21n1298_001:0385c13": "多沒馱南焰摩耶娑嚩(二合)訶西南方羅剎",
    "T21n1298_001:0385c14": "主天乘白師子。身著甲冑。右手持刀令竪。左",
    "T21n1298_001:0385c15": "手大指押中小二指。赤肉色。二天女侍左右。",
    "T21n1298_001:0385c16": "二羅剎鬼。持三股戟。印相者右手作拳安腰",
    "T21n1298_001:0385c17": "右。左手五指竪相著屈地水中節。以空端押",
    "T21n1298_001:0385c18": "地水甲即成。真言曰。南莫三滿多沒馱南",
    "T21n1298_001:0385c19": "乃哩底曳(二合)娑嚩(二合)賀西方水天住於",
    "T21n1298_001:0385c20": "水中乘龜。淺綠色。右手取刀。左手持龍索。",
    "T21n1298_001:0385c21": "冠上有五龍。四天女持妙花。印相者右手如",
    "T21n1298_001:0385c22": "前。左手握拳。空勿入掌中。風即直竪。中節少",
    "T21n1298_001:0385c23": "屈即成。真言曰。南莫三滿多沒馱南嚩嚕",
    "T21n1298_001:0385c24": "拏野娑嚩(二合)訶西北方風天雲中乘麞著",
    "T21n1298_001:0385c25": "甲冑。左手托胯。右手執獨股頭創。創上有緋",
    "T21n1298_001:0385c26": "幡。二天女侍之。并藥叉眾印相者右手如前。",
    "T21n1298_001:0385c27": "左手五指直竪相著。地水屈中節即成。真言",
    "T21n1298_001:0385c28": "曰。南莫三滿多沒馱南嚩耶吠娑嚩(二合)",
    "T21n1298_001:0385c29": "訶北方毘沙門天坐二鬼上。身著甲冑。左",
    "T21n1298_001:0386a01": "手掌捧塔。右手執寶捧。身金色。二天女持",
    "T21n1298_001:0386a02": "寶花等。印相者先合掌。十指內相叉。二水竪",
    "T21n1298_001:0386a03": "頭相跓。二風竪微屈。左空入右掌中。押左",
    "T21n1298_001:0386a04": "火甲。右空越左空背入左掌中。押右火甲。二",
    "T21n1298_001:0386a05": "風與訶相招。真言曰。南莫三滿多沒馱南",
    "T21n1298_001:0386a06": "吠室囉(二合)嚩拏野娑嚩訶東北方伊舍那",
    "T21n1298_001:0386a07": "天舊云魔醯首羅天。亦云大自在天。乘黃豐",
    "T21n1298_001:0386a08": "牛。左手持劫波杯盛血。右手持三戟創。淺",
    "T21n1298_001:0386a09": "青肉色三目忿怒。二牙上出。髑髏為瓔珞。頭",
    "T21n1298_001:0386a10": "冠中有二仰月。二天女持花。印相者右手作",
    "T21n1298_001:0386a11": "拳安腰右。左手五指直竪相著。地水二指屈",
    "T21n1298_001:0386a12": "中節。火風空三指各少相去即成。真言曰。",
    "T21n1298_001:0386a13": "南莫三漫多馱南伊舍曩曳娑嚩(二合)訶",
    "T21n1298_001:0386a14": "上方梵天印相者右手作拳安右腰。左手五",
    "T21n1298_001:0386a15": "指相著竪之少屈。其高少許過肩。即成蓮花",
    "T21n1298_001:0386a16": "想。真言曰。南莫三滿多沒馱南沒羅(二合)",
    "T21n1298_001:0386a17": "訶摩(二合)寧娑嚩(二合)訶下方地天印相",
    "T21n1298_001:0386a18": "者先合掌。風以下四指頭相踁。前方大開。",
    "T21n1298_001:0386a19": "二空各著風側。真言曰。南莫三滿多沒馱",
    "T21n1298_001:0386a20": "南畢哩(二合)體微曳(二合)娑嚩(二合)訶日天",
    "T21n1298_001:0386a21": "印相者不異前地天印。但以二空頭。各跓水",
    "T21n1298_001:0386a22": "下節即成。真言曰。南莫三滿多沒馱南",
    "T21n1298_001:0386a23": "阿(去)儞底也(二合)娑嚩(二合)訶月天印相者",
    "T21n1298_001:0386a24": "如前梵天印。但仰掌。中有月潔白相。真言曰。",
    "T21n1298_001:0386a25": "南莫三曼多沒馱南戰捺羅(二合去)也娑嚩",
    "T21n1298_001:0386a26": "(二合)訶七曜印相者先合掌十指相著。二風",
    "T21n1298_001:0386a27": "與二空極相開。真言曰。南莫三曼多沒馱",
    "T21n1298_001:0386a28": "南蘖羅(二合)醯濕嚩(二合)哩耶鉢囉(二合)跛多而",
    "T21n1298_001:0386a29": "偷(二合)底羅摩耶娑嚩(二合)訶二十八宿",
    "T21n1298_001:0386b01": "印相者先虛心合掌。二火外相叉。二空亦相",
    "T21n1298_001:0386b02": "叉。真言曰。南莫三曼多沒馱南諾乞灑(二合)",
    "T21n1298_001:0386b03": "怛羅(二合)涅蘇那儞曳娑嚩訶於八方中",
    "T21n1298_001:0386b04": "加兩位。上下天對。曜東宿西。諸獻並同。若別",
    "T21n1298_001:0386b05": "有所願。獨用亦得。若護摩壇中。各依本方標",
    "T21n1298_001:0386b06": "心令住亦設位(云云)。壇中心置四臂不動尊。",
    "T21n1298_001:0386b07": "青肉色。二手金剛拳。頭指小指各曲如鉤形。",
    "T21n1298_001:0386b08": "安口兩角。牙相如牙。右手持刀令竪。左持",
    "T21n1298_001:0386b09": "索半跏右押左。坐盤石上。威焰光明遍身如",
    "T21n1298_001:0386b10": "火(云云)。今作圖位。但文立圓壇(云云)。臨時",
    "T21n1298_001:0386b11": "可作之耳。北面而可修之。",
    "T21n1298_001:0386c01": "或圖　中台五大明王",
    "T21n1298_001:0386c11": "十二天次第以不動五大明王為十二天主之",
    "T21n1298_001:0386c12": "十二天之次可供諸天妃次可供當土諸名神。",
    "T21n1298_001:0386c14": "求覓洛東智積院動潮僧正之御本。令寫",
    "T21n1298_001:0386c15": "之而挍。以上木。此軌薄草決及金寶集等",
    "T21n1298_001:0386c16": "引以證。",
    "T21n1298_001:0386c17": "時惟享和元年酉八月",
    "T21n1298_001:0386c18": "　　　　　長谷寺留學沙門　快道誌"
}