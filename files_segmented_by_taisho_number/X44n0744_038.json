{
    "X44n0744_038:0686b16": "四分律名義標釋卷第三十八",
    "X44n0744_038:0686b17": "明　廣州沙門釋　弘贊在犙　輯",
    "X44n0744_038:0686b18": "　　新安沙門釋　弘麗羅峰　校",
    "X44n0744_038:0686b19": "　　●律藏卷第五十五",
    "X44n0744_038:0686b20": "　　○調部毗尼法",
    "X44n0744_038:0686b21": "調部毗尼者。蓋是調伏三毒七支也。所以五篇七",
    "X44n0744_038:0686b22": "聚。能制六情。禁止十惡。若不以此而為調伏。則諸",
    "X44n0744_038:0686b23": "破戒結賊。何由得息。無量善品。奚以克登。其有欲",
    "X44n0744_038:0686b24": "入無畏城者。當持禁戒鈎。裂煩惱網。却魔怨敵。然",
    "X44n0744_038:0686c01": "後昇禪定之階梯。趣常樂之彼岸。得無快乎。",
    "X44n0744_038:0686c02": "難提比丘",
    "X44n0744_038:0686c03": "是比丘坐禪。如受戒犍度中釋。禪祕要經云。佛告",
    "X44n0744_038:0686c04": "舍利弗。若行者入禪定時。欲覺起。貪婬風動。四百",
    "X44n0744_038:0686c05": "四脈。從眼至身根。一時動搖。諸情閉塞。動於心風。",
    "X44n0744_038:0686c06": "使心顛狂。因是發狂。鬼魅所著。晝夜思欲。如救頭",
    "X44n0744_038:0686c07": "然。當疾治之。治之法者。教此行者。觀子藏。子藏者。",
    "X44n0744_038:0686c08": "在生藏之下。熱藏之上。九十九重膜。如死猪胞。四",
    "X44n0744_038:0686c09": "百四脈。從於子藏。猶如樹脂。布散諸根。如盛屎囊。",
    "X44n0744_038:0686c10": "一千九百節。似芭蕉葉。八萬戶蟲。圍遶周帀。四百",
    "X44n0744_038:0686c11": "四脈。及以子藏。猶如馬腸。直至產門。如臂釧形。團",
    "X44n0744_038:0686c12": "圓大小。上圓下尖。狀如貝齒。九十九重。一一重間。",
    "X44n0744_038:0686c13": "有四百四蟲。一一蟲。有十二頭。十二口。人飲水時。",
    "X44n0744_038:0686c14": "水清入脈。布散諸蟲。入毗羅蟲頂。直至產門。半月",
    "X44n0744_038:0686c15": "半月。出不淨水。諸蟲各吐。猶如敗膿。入九十蟲口",
    "X44n0744_038:0686c16": "中。從十二蟲六竅中出。如敗絳汁。復有諸蟲。細於",
    "X44n0744_038:0686c17": "秋毫。遊戲其中。諸男子等。宿惡罪故。四百四脈。從",
    "X44n0744_038:0686c18": "眼根布散四支。流注諸腸。至生藏下。熟藏之上。肺",
    "X44n0744_038:0686c19": "脾腎脈。於其兩邊。各有六十四蟲。各十二頭。亦十",
    "X44n0744_038:0686c20": "二口。婉綣相著。狀如指環。盛青色膿。如野猪精。臭",
    "X44n0744_038:0686c21": "惡頗甚。至藏陰處。分為三支。二九在上。如芭蕉葉。",
    "X44n0744_038:0686c22": "有一千二百脈。一一脈中。生於風蟲。細若秋毫。似",
    "X44n0744_038:0686c23": "毗蘭多鳥[口*雋]。諸蟲中。生筋色蟲(此蟲形體似筋。連持子藏。能動諸脈",
    "X44n0744_038:0686c24": "吸精出入。男蟲青白。女蟲紅赤)。七萬八千。共相纏裹。狀如累環。似",
    "X44n0744_038:0687a01": "瞿師羅馬眼。九十八脈。上衝於心。乃至頂髻。諸男",
    "X44n0744_038:0687a02": "子等。眼觸於色。風動心根。四百四脈。為風所使。動",
    "X44n0744_038:0687a03": "轉不停。八萬戶蟲。一時張口。眼出諸膿。流注諸脈。",
    "X44n0744_038:0687a04": "乃至蟲頂。諸蟲崩動。狂無所知。觸前女根。男精青",
    "X44n0744_038:0687a05": "白。是諸蟲淚。女精黃赤。是諸蟲膿。九十八使。所熏",
    "X44n0744_038:0687a06": "修法。八萬戶蟲。地水火風動作。作此。佛告舍利弗。",
    "X44n0744_038:0687a07": "若有四眾。著慚愧衣。服慚愧藥。欲求解脫。度世苦",
    "X44n0744_038:0687a08": "者。當學此法。如飲甘露。學此法者。想前子藏。乃至",
    "X44n0744_038:0687a09": "女根。男子身分。大小諸蟲。張口豎耳。瞋目吐膿。以",
    "X44n0744_038:0687a10": "手反之。置左膝端。數息令定。一千九百九十九過。",
    "X44n0744_038:0687a11": "觀此想成已。置右膝端。如前觀之。復以手反之。用",
    "X44n0744_038:0687a12": "覆頭上。令此諸蟲。眾不淨物。先適兩眼。耳鼻及口。",
    "X44n0744_038:0687a13": "無處不至。見此事已。於好女色。及好男色。乃至天",
    "X44n0744_038:0687a14": "子天女。若眼視之。如見癩人。那利瘡蟲。如地獄箭。",
    "X44n0744_038:0687a15": "半多羅鬼神狀。如阿鼻地獄。猛火熱焰。應當諦觀。",
    "X44n0744_038:0687a16": "自身他身。是欲界。一切眾生。身分不淨。皆悉如是。",
    "X44n0744_038:0687a17": "舍利弗。汝今知不。眾生身根。根本種子。悉不清淨。",
    "X44n0744_038:0687a18": "不可具說。但當數息。一心觀之。若服此藥。是大丈",
    "X44n0744_038:0687a19": "夫。天人之師。調御人主。免欲淤泥。不為使水恩愛",
    "X44n0744_038:0687a20": "大河之所漂沒。婬泆不祥幻色妖鬼之所嬈害。當",
    "X44n0744_038:0687a21": "知是人。未出生死。其身香潔。如優波羅。人中香象。",
    "X44n0744_038:0687a22": "龍王力士。摩醯首羅。所不能及。大力丈夫。天人所",
    "X44n0744_038:0687a23": "敬。佛告舍利弗。汝好受持。為四眾說。慎勿忘失。時",
    "X44n0744_038:0687a24": "舍利弗。及阿難等。聞佛所說。歡喜奉行。",
    "X44n0744_038:0687b01": "藍婆那",
    "X44n0744_038:0687b02": "根本律云。時室羅伐城。有長者子。其根極長。時人",
    "X44n0744_038:0687b03": "因此。名曰長根。",
    "X44n0744_038:0687b04": "豚子",
    "X44n0744_038:0687b05": "豚。徒孫切。音屯。小豕也。",
    "X44n0744_038:0687b06": "伊羅婆提河",
    "X44n0744_038:0687b07": "此云勝河。亦云阿夷羅跋提河。又云阿恃多伐底。",
    "X44n0744_038:0687b08": "此言無勝。餘如五百結集法。拘尸城句中明。",
    "X44n0744_038:0687b09": "蘇卑",
    "X44n0744_038:0687b10": "此蘇卑優婆夷。非藥犍度中。蘇卑優婆夷也。此或",
    "X44n0744_038:0687b11": "譌略之言。母經云。蘇毗耶優婆夷。應是也。",
    "X44n0744_038:0687b12": "決潦",
    "X44n0744_038:0687b13": "決者。斷也。絕也。通也。亦行流也。潦者。行潦路上流水",
    "X44n0744_038:0687b14": "也。爾雅釋詁云。潦者。雨水也。雨水流聚。故云行潦也。",
    "X44n0744_038:0687b15": "慰周陵伽",
    "X44n0744_038:0687b16": "亦作鬱周隆伽。是蟲名。如初篇中釋。",
    "X44n0744_038:0687b17": "婆樓越奢城",
    "X44n0744_038:0687b18": "未詳。",
    "X44n0744_038:0687b19": "旃陀羅",
    "X44n0744_038:0687b20": "此翻可畏。亦翻嚴熾。是比丘字也。",
    "X44n0744_038:0687b21": "耶輸伽",
    "X44n0744_038:0687b22": "此云名稱。是比丘字也。",
    "X44n0744_038:0687b23": "婆修達多",
    "X44n0744_038:0687b24": "此云世授。然婆修。亦是天名。或其父母祀此天。而",
    "X44n0744_038:0687c01": "得子也。或云婆蘇達多。",
    "X44n0744_038:0687c02": "須陀夷",
    "X44n0744_038:0687c03": "或云須陀耶。又云蘇陀夷。此言共起。此比丘身形",
    "X44n0744_038:0687c04": "長大。少有知識。三衣故弊。形體露現。以親厚意。不",
    "X44n0744_038:0687c05": "問主。取他衣而著入聚落。根本律云。佛言。然諸苾",
    "X44n0744_038:0687c06": "芻。不應非親友處。為親友想。有三種親友。謂下中",
    "X44n0744_038:0687c07": "上。於下親友。作下心委寄。若中親友。作中下心委",
    "X44n0744_038:0687c08": "寄。若上親友。作上中下心委寄。若苾芻。於非親友。",
    "X44n0744_038:0687c09": "作親友心。相委寄者。得越法罪。福田經云。須陀耶。",
    "X44n0744_038:0687c10": "白世尊曰。我念宿命。生為耶離國。為小民家子。時",
    "X44n0744_038:0687c11": "世無佛。眾僧教化。我時持酪。入市欲賣。值眾僧大",
    "X44n0744_038:0687c12": "會講法。過而立聽。聞法歡喜。即持瓶酪。布施眾僧。",
    "X44n0744_038:0687c13": "得呪願福。益懷欣躍。緣此福德。命終生天上。下生",
    "X44n0744_038:0687c14": "人間。恒處尊貴。九十一劫。末後餘愆。下生人間。母",
    "X44n0744_038:0687c15": "妊數月。得病命終。埋母塚中。月滿乃生。塚中七年。",
    "X44n0744_038:0687c16": "飲死母乳。用自濟活。微福值佛。逮得真諦。",
    "X44n0744_038:0687c17": "閻婆果",
    "X44n0744_038:0687c18": "亦作閻蔔。或作閻逼。如上釋。",
    "X44n0744_038:0687c19": "波梨婆果",
    "X44n0744_038:0687c20": "即是菴婆羅果之屬。此方無。故不翻。",
    "X44n0744_038:0687c21": "胡苽",
    "X44n0744_038:0687c22": "即黃瓜。如上釋。瓜字元無艸頭。俗加艸。非也。",
    "X44n0744_038:0687c23": "　　●律藏卷第五十六",
    "X44n0744_038:0687c24": "三種藥粥",
    "X44n0744_038:0688a01": "如藥犍度中釋。",
    "X44n0744_038:0688a02": "須甑",
    "X44n0744_038:0688a03": "甑。子孕切。增去聲。炊飯器也。",
    "X44n0744_038:0688a04": "黠了",
    "X44n0744_038:0688a05": "黠。胡八切。音轄。慧也。黠慧。由堅慧也。",
    "X44n0744_038:0688a06": "高勝",
    "X44n0744_038:0688a07": "或名直信。是尊者阿難。共行弟子。釋迦之種族。為",
    "X44n0744_038:0688a08": "人輭善和好。因受居士遺囑。將財物付與一兒。第",
    "X44n0744_038:0688a09": "二兒不得財物。故語阿難令知。阿難便責擯之。經",
    "X44n0744_038:0688a10": "六布薩。不與共同。然高勝。與尊者羅云親厚。羅云",
    "X44n0744_038:0688a11": "往語諸釋女。求請阿難。聽高勝比丘懺悔。乃教諸",
    "X44n0744_038:0688a12": "釋女言。汝等將諸小兒。諸阿難所。頭面禮足在前",
    "X44n0744_038:0688a13": "而坐。阿難必為汝等說法。說法已。默然。汝等盡留",
    "X44n0744_038:0688a14": "諸小兒捨去。彼必當言。將小兒去。汝等當言。若聽",
    "X44n0744_038:0688a15": "高勝比丘懺悔者。我等將去。時諸釋女。受此教已。",
    "X44n0744_038:0688a16": "如所教作。諸兒啼哭。阿難慈心故。即聽高勝懺悔。",
    "X44n0744_038:0688a17": "轉[石*甲]",
    "X44n0744_038:0688a18": "[石*甲]。古洽切。音甲。山側也。今此借用。",
    "X44n0744_038:0688a19": "剸栱",
    "X44n0744_038:0688a20": "剸。徒官切。音團。截斷曰剸。廣韻云。截木也。栱。居竦",
    "X44n0744_038:0688a21": "切。弓上聲。大杙也。又栱枓也。",
    "X44n0744_038:0688a22": "摩頭波羅呵那",
    "X44n0744_038:0688a23": "摩頭山。波羅呵那山。此二山。是耆闍崛山之別峰",
    "X44n0744_038:0688a24": "也。善見律云。有比丘日夜思欲。自制其心。而不能",
    "X44n0744_038:0688b01": "制。欲還俗。復自念言。我持戒具足。何以捨戒還俗。",
    "X44n0744_038:0688b02": "我寧取死。是故上耆闍崛山頂。投巖取死。而巖下",
    "X44n0744_038:0688b03": "有斫伐人。比丘墮時。磓殺伐人。無殺心。無罪。佛告",
    "X44n0744_038:0688b04": "諸比丘。莫自殺身。殺身者。乃至不食。亦得突吉羅",
    "X44n0744_038:0688b05": "罪。",
    "X44n0744_038:0688b06": "滿槽",
    "X44n0744_038:0688b07": "財勞切。音曹。所謂馬槽。酒槽之屬也。",
    "X44n0744_038:0688b08": "加陵伽王",
    "X44n0744_038:0688b09": "加陵伽。是國名。如四十卷中釋。雜阿含經云。自在",
    "X44n0744_038:0688b10": "王。是王有二夫人。第一夫人。以嫉妒故。以熱油灌",
    "X44n0744_038:0688b11": "第二夫人。因此業墮地獄中。百千萬歲。受諸苦痛。",
    "X44n0744_038:0688b12": "餘業因緣。受熟爛身。眾蠅封著。苦痛大喚。雜寶藏",
    "X44n0744_038:0688b13": "經云。目連至恒河邊。見五百餓鬼。羣來趣水。有守",
    "X44n0744_038:0688b14": "水鬼。以鐵杖驅逐。不得近。於是諸鬼。逕詣禮目連",
    "X44n0744_038:0688b15": "足。各問其罪。有一鬼言。我身常有火出自然。懊惱。",
    "X44n0744_038:0688b16": "何因故爾。目連答言。汝前世時。作國王夫人。更一",
    "X44n0744_038:0688b17": "夫人。王甚幸愛。常生妒心。伺次危害。值王臥起去。",
    "X44n0744_038:0688b18": "時所愛夫人。臥猶未起著衣。即生惡心。正值作餅。",
    "X44n0744_038:0688b19": "有熱麻油。即以灌其腹上。腹爛即死。故受此苦。",
    "X44n0744_038:0688b20": "四種風",
    "X44n0744_038:0688b21": "一住風。二持風。三不滅風。四牢繫風。阿修羅宮。在",
    "X44n0744_038:0688b22": "大海底。宮域四面及上。有此四種風。持水懸上。不",
    "X44n0744_038:0688b23": "令入其宮殿城郭也。",
    "X44n0744_038:0688b24": "伊羅婆尼",
    "X44n0744_038:0688c01": "義如藥犍度中釋。",
    "X44n0744_038:0688c02": "難陀池",
    "X44n0744_038:0688c03": "此云歡喜池。此池去阿耨達池不遠也。",
    "X44n0744_038:0688c04": "蔓陀延池",
    "X44n0744_038:0688c05": "或云曼陀枳尼池。如藥犍度。阿耨大池句釋。",
    "X44n0744_038:0688c06": "空慧定",
    "X44n0744_038:0688c07": "空慧處定。識慧處定。無所有慧處定。此皆無色定",
    "X44n0744_038:0688c08": "也。如受戒犍度中釋。爾時尊者目連。入此定。善取",
    "X44n0744_038:0688c09": "入定相不善取出定相從三昧起聞大象聲。聞已。",
    "X44n0744_038:0688c10": "還疾入三昧。作是念。我入三昧中。聞是象聲。從三",
    "X44n0744_038:0688c11": "昧起。語諸比丘。諸比丘不信。何以故。若人入此定。",
    "X44n0744_038:0688c12": "破壞色相。捨離聲相故。若見。若聞。無有是事。此是",
    "X44n0744_038:0688c13": "目連不知。隨心想說。大婆沙論云。彼尊者於定自",
    "X44n0744_038:0688c14": "在。入出迅疾。雖起定聞。作住定想。謂彼先從欲界",
    "X44n0744_038:0688c15": "善心。入初靜慮。從初靜慮。入第二靜慮。如是乃至",
    "X44n0744_038:0688c16": "入無所有處。從無所有處起。還入識處。如是乃至",
    "X44n0744_038:0688c17": "入初靜慮。從此欲界善心現前。聞龍象等聲。不起",
    "X44n0744_038:0688c18": "分別。復還從欲界善心。入初靜慮。從初靜慮。入第",
    "X44n0744_038:0688c19": "二靜慮。如是乃至入無所有處。從無所有處起。還",
    "X44n0744_038:0688c20": "入識處。如是乃至入初靜慮。從此欲界善心現前。",
    "X44n0744_038:0688c21": "不審分別。便作是語。我自憶住無所有處定。聞曼",
    "X44n0744_038:0688c22": "陀枳尼池邊。龍象等聲。彼但於二心。起分別知。謂",
    "X44n0744_038:0688c23": "初入定心。及後出定心。於其中間。諸心相讀。不審",
    "X44n0744_038:0688c24": "分別。故作是說(凡入定者。乃至住於初禪。尚不聞聲。何況住於虗空無色定。而有聞",
    "X44n0744_038:0689a01": "聲是以諸比丘不信是事。故共結之耳)。",
    "X44n0744_038:0689a02": "水熱沸",
    "X44n0744_038:0689a03": "即溫泉。如說戒犍度中釋。",
    "X44n0744_038:0689a04": "嚴好比丘",
    "X44n0744_038:0689a05": "梵云輸毗多。或云輸毗陀。此譯為淨妙。嚴好淨妙。",
    "X44n0744_038:0689a06": "二義皆一也。是比丘。一念能識知五百劫事。以彼",
    "X44n0744_038:0689a07": "前身。從無想天命終。來生此間。無想天上。壽五百",
    "X44n0744_038:0689a08": "劫。今憶彼事。故自說我一念中。能知五百劫事。",
    "X44n0744_038:0689a09": "遮身衣",
    "X44n0744_038:0689a10": "鼻柰耶云。諸比丘。從今已去。當著舍勒。此是半泥",
    "X44n0744_038:0689a11": "洹僧也。應法師譯云。內衣也。半者。言舍勒相短。似",
    "X44n0744_038:0689a12": "今短裙也。如雜事中。比丘尼月期下。亦聽著內衣。",
    "X44n0744_038:0689a13": "著時。須安帶繫腰。",
    "X44n0744_038:0689a14": "口噓",
    "X44n0744_038:0689a15": "休居切。音虗。吹也。又急出聲曰吹。緩作氣曰噓。",
    "X44n0744_038:0689a16": "　　●律藏卷第五十七",
    "X44n0744_038:0689a17": "人尻",
    "X44n0744_038:0689a18": "脊梁盡處是也。如眾學法中釋。字從尸。從九。與尻",
    "X44n0744_038:0689a19": "字不同。尻即居字。從尸。得几而止。故是居也。",
    "X44n0744_038:0689a20": "企牀",
    "X44n0744_038:0689a21": "去冀切。音器。舉踵而望也(此字從止。與仚字不同。仚字。從山。火延切。音軒。",
    "X44n0744_038:0689a22": "輕舉貌。又人在山上也)。",
    "X44n0744_038:0689a23": "多作",
    "X44n0744_038:0689a24": "有外道女。形貌端正。比丘繫意。後時此女。去祗洹",
    "X44n0744_038:0689b01": "不遠行。比丘言。汝多作。彼答言。實爾多作。比丘疑",
    "X44n0744_038:0689b02": "不知是犯。非犯。佛言。僧伽婆尸沙。按根本律。說鄙",
    "X44n0744_038:0689b03": "惡語。犯相有其九事。若與葉婆合說之時。得僧伽",
    "X44n0744_038:0689b04": "伐尸沙。若不與葉婆合說者。得窣吐羅底也。注曰。",
    "X44n0744_038:0689b05": "葉婆者。正目西方。說男女交合。不軌之言。若準此",
    "X44n0744_038:0689b06": "方音者。言多鄙媟。又復方音。隨處不定。故存本字。",
    "X44n0744_038:0689b07": "然西方教授。說此言時。亦不全道。以鄙惡故。但云",
    "X44n0744_038:0689b08": "葉字。婆字耳。無犯者。若說葉縛言(大麥也)。或說葉摩",
    "X44n0744_038:0689b09": "尼言(帷幔也)。若於方國。雖說鄙惡言。然非所諱者。皆",
    "X44n0744_038:0689b10": "非是犯。",
    "X44n0744_038:0689b11": "　　○毗尼增一法",
    "X44n0744_038:0689b12": "毗尼增一者。蓋法條貫。句數相次也。以數至十。復",
    "X44n0744_038:0689b13": "加其一。且數數皆增。故曰增一也。其所敘法。皆前",
    "X44n0744_038:0689b14": "篇聚。及契經處。所有文句相應者。總收此中。如華",
    "X44n0744_038:0689b15": "得鬘。有聯絡莊嚴之相。便讀誦者。而受持之。諸部",
    "X44n0744_038:0689b16": "律文。並散布於篇聚間。故闕斯之一法。惟本律。與",
    "X44n0744_038:0689b17": "十誦備之。文雖簡略。誠可記持。不復令人忘念也。",
    "X44n0744_038:0689b18": "梵罰",
    "X44n0744_038:0689b19": "梵。此云淨。或言梵壇法。梵壇。義云默擯。有云。彼梵",
    "X44n0744_038:0689b20": "天治罪法。別立一壇。其犯法者。令入此壇。諸梵不",
    "X44n0744_038:0689b21": "得共語。始因闡陀比丘。惡性犯戒。不受諫語。觸惱",
    "X44n0744_038:0689b22": "眾僧。佛令作梵壇法。罰治之。一切比丘默擯。不與",
    "X44n0744_038:0689b23": "語。是梵罰治。五分律云。梵壇法者。一切比丘。比丘",
    "X44n0744_038:0689b24": "尼。優婆塞。優婆夷。不得共相往來交言。增一阿含",
    "X44n0744_038:0689c01": "經云。當云何與車匿比丘從事。世尊告曰。當以梵",
    "X44n0744_038:0689c02": "法罰之。阿難白佛言。云何梵法罰之。世尊告曰。不",
    "X44n0744_038:0689c03": "應與車匿比丘。有所說。亦莫言善。亦莫言惡。然此",
    "X44n0744_038:0689c04": "比丘。亦復不向汝。有所說。阿難白佛言。設不究事",
    "X44n0744_038:0689c05": "者。此則犯罪不重乎。世尊告曰。但不與語。即是梵",
    "X44n0744_038:0689c06": "法之罰。然由不改者。當將詣眾中。諸人共彈使出。",
    "X44n0744_038:0689c07": "莫與說戒。亦莫與法會從事。",
    "X44n0744_038:0689c08": "逃竄",
    "X44n0744_038:0689c09": "竄取亂切。音爨。逃也。又驅逐也。又藏匿也。故字從",
    "X44n0744_038:0689c10": "穴。從鼠。如鼠在穴中。",
    "X44n0744_038:0689c11": "　　●律藏卷第五十八",
    "X44n0744_038:0689c12": "三種覆",
    "X44n0744_038:0689c13": "一覆破戒。二覆破見。三覆破威儀。戒見威儀如上。",
    "X44n0744_038:0689c14": "釋。摩訶般若經云。當來世諸比丘。求聲聞。辟支佛",
    "X44n0744_038:0689c15": "道菩薩道者。是人當作如是言。若一切法。無所有",
    "X44n0744_038:0689c16": "性。誰垢誰淨。誰縛誰解。是不知不解故。而破於戒。",
    "X44n0744_038:0689c17": "破正見。破威儀。破淨命。是人破此。是故當墮三惡",
    "X44n0744_038:0689c18": "道。釋論云。當來世。求三乘人。聞佛說空。無所有性。",
    "X44n0744_038:0689c19": "以罪重智鈍。故取空相。便言誰垢。誰淨。凡夫惡人。",
    "X44n0744_038:0689c20": "何以名垢。出家得道人。何以名淨。是人不解佛語",
    "X44n0744_038:0689c21": "深義。以何事而說。著是空故。言何用持戒等為。以",
    "X44n0744_038:0689c22": "是因緣。即生邪見。破正見。破正見故。以少因緣。而",
    "X44n0744_038:0689c23": "破戒。及威儀。無所畏忌。出家人。資仰白衣。便妄語。",
    "X44n0744_038:0689c24": "求利衣食等。破於正命等。種此罪故。墮三惡道(噫今",
    "X44n0744_038:0690a01": "時已多此矣。修行者。宜速具一隻眼)。",
    "X44n0744_038:0690a02": "波羅梨子城",
    "X44n0744_038:0690a03": "或云波吒釐子城。四域記云。摩揭陀國。兢伽河南。",
    "X44n0744_038:0690a04": "有故城。周七十餘里。荒蕪雖久。基址尚在。昔者人",
    "X44n0744_038:0690a05": "壽無量歲時號拘蘇摩補羅城(唐言香華宮城)。王宮多華。",
    "X44n0744_038:0690a06": "故以名焉。逮乎人壽數千歲。更名波吒釐子城(舊曰",
    "X44n0744_038:0690a07": "巴連弗邑。譌也)。初有婆羅門。高才博學。門人數千。傳以授",
    "X44n0744_038:0690a08": "業。諸學徒。相從游觀。有一書生。徘徊悵望。同儔謂",
    "X44n0744_038:0690a09": "曰。夫何憂乎。盛色方剛。羇遊履影。歲月已積。藝業",
    "X44n0744_038:0690a10": "無成。顧此為言。憂心彌劇。於是學徒戲言之曰。今",
    "X44n0744_038:0690a11": "將為子。求聘婚親。乃假立二人。為男父母。二人為",
    "X44n0744_038:0690a12": "女父母。遂坐波吒釐樹。謂女壻樹也。采時果。酌清",
    "X44n0744_038:0690a13": "流。陳婚姻之緒。請好合之期。時假女父。攀華枝以",
    "X44n0744_038:0690a14": "授書生曰。斯嘉偶也。幸無辭焉。書生之心。欣然自",
    "X44n0744_038:0690a15": "得。日暮言歸。懷戀而止。學徒曰。前言戲耳。幸可同",
    "X44n0744_038:0690a16": "歸。林中猛獸。恐相殘害。書生遂留。往來樹側。景夕",
    "X44n0744_038:0690a17": "之後。異光燭野。管絃清雅。帷帳陳列。俄見老翁。策",
    "X44n0744_038:0690a18": "杖來慰。復有一嫗。擕引少女。並嬪從盈路。袨服奏",
    "X44n0744_038:0690a19": "樂。翁乃指少女曰。此君之弱室也。酣歌樂讌。經七",
    "X44n0744_038:0690a20": "日焉。學徒疑為獸害。往而求之。乃見獨坐樹陰。若",
    "X44n0744_038:0690a21": "對上客。告與同歸。辭不從命。後自入城。拜謁親故。",
    "X44n0744_038:0690a22": "說其始末。聞者驚駭。與諸友人。同往林中。咸見華",
    "X44n0744_038:0690a23": "樹。是一大第。僮僕役使。驅馳往來。而彼老翁。從容",
    "X44n0744_038:0690a24": "接對。陳饌奏樂。賓主禮備。諸友還城。具告遠近。暮",
    "X44n0744_038:0690b01": "歲之後。生一子男。謂其妻曰。吾今欲歸。未忍離阻。",
    "X44n0744_038:0690b02": "適復留止。棲寄飄露。其妻既聞。具以白父。翁謂書",
    "X44n0744_038:0690b03": "生曰。人生行樂詎必故鄉。今將築室。宜無異志。於",
    "X44n0744_038:0690b04": "是役使之徒。功成不日。香華舊城。遷都此邑。由彼",
    "X44n0744_038:0690b05": "子故。神為築城。自爾之後。國名波吒釐子城焉。故",
    "X44n0744_038:0690b06": "城東南。有僧伽藍。名屈吒阿濫摩。唐言雞園(或云波羅",
    "X44n0744_038:0690b07": "梨弗都盧城。弗者。子也)。",
    "X44n0744_038:0690b08": "孔雀冠",
    "X44n0744_038:0690b09": "彼以孔雀尾為冠。因而名之孔雀冠婆羅門。西域",
    "X44n0744_038:0690b10": "記云。外道服飾。紛雜異製。或衣孔雀羽尾。或髑髏",
    "X44n0744_038:0690b11": "瓔珞。或無服露形。或艸板掩體。或拔髮斷髭。或蓬",
    "X44n0744_038:0690b12": "鬢堆髻。裳服無定。赤白不恒。",
    "X44n0744_038:0690b13": "崩伽彌村",
    "X44n0744_038:0690b14": "或作崩伽闍。此村在摩竭國。去村不遠。有林名崩",
    "X44n0744_038:0690b15": "伽耆林。佛於中止。",
    "X44n0744_038:0690b16": "下五使",
    "X44n0744_038:0690b17": "使。即驅役之義。如世公使。驅逐罪人。謂此惑。能驅",
    "X44n0744_038:0690b18": "役一切眾生。流轉三界生死故也。上五使者。謂色",
    "X44n0744_038:0690b19": "界。無色界。之惑也。一色愛使。二無色愛使。三掉使。",
    "X44n0744_038:0690b20": "四慢使。五無明使。下五使者。謂欲界之惑也。一貪",
    "X44n0744_038:0690b21": "使。貪者。貪著無厭也。謂欲界眾生。於順情境上。起",
    "X44n0744_038:0690b22": "於貪心。無有厭足。由此貪惑。繫縛驅使。流轉三界。",
    "X44n0744_038:0690b23": "無有出期。故也。二瞋使。瞋者。忿怒之心也。謂欲界",
    "X44n0744_038:0690b24": "眾生。於違情境上。起於瞋心。而不自已。由此瞋惑。",
    "X44n0744_038:0690c01": "繫縛驅使。流轉三界。無有出期。故也。三身見使。身",
    "X44n0744_038:0690c02": "見者。謂欲界眾生。於名色五陰。十二入。十八界。妄",
    "X44n0744_038:0690c03": "計為身。由此見惑。繫縛驅使。流轉三界。無有出期。",
    "X44n0744_038:0690c04": "故也(名。即心。色。即身)。四戒取使。戒取者。謂諸外道。於非戒",
    "X44n0744_038:0690c05": "中。取以為戒。即邪戒也。由此邪執。繫縛驅使。流轉",
    "X44n0744_038:0690c06": "三界。無有出期。故也。五疑使。疑者。迷心乖理。狐疑",
    "X44n0744_038:0690c07": "不決也。謂欲界眾生。由此疑惑。迷真逐妄。背覺合",
    "X44n0744_038:0690c08": "塵。由此疑惑。繫縛驅使。流轉三界。無有出期。故也",
    "X44n0744_038:0690c09": "(廣如論釋)。",
    "X44n0744_038:0690c10": "唐捐",
    "X44n0744_038:0690c11": "唐。虗也。捐。棄也。",
    "X44n0744_038:0690c12": "三結",
    "X44n0744_038:0690c13": "結。即見惑。眾生由此見惑結縛。不能出離生死。若",
    "X44n0744_038:0690c14": "斷盡此惑。即證須陀洹果。一身見結。二戒取結。三",
    "X44n0744_038:0690c15": "疑結。如前廣釋。",
    "X44n0744_038:0690c16": "金剛",
    "X44n0744_038:0690c17": "梵云伐羅闍。此言金剛。起居注云。晉武帝十三年。",
    "X44n0744_038:0690c18": "燉煌有人。獻金剛寶。生於金中。色如紫石英。狀如",
    "X44n0744_038:0690c19": "蕎麥。百鍊不銷。可以切玉如泥。什師曰。如有方寸",
    "X44n0744_038:0690c20": "金剛。數十里內。石壁之表。所有形色。悉於是現。世",
    "X44n0744_038:0690c21": "間所有堅重之物。無能過此。故佛恒以為譬也。",
    "X44n0744_038:0690c22": "三種淨肉",
    "X44n0744_038:0690c23": "律言。有三種不淨肉。不應食。若見。聞。疑。為己作。有",
    "X44n0744_038:0690c24": "三種淨肉應食。不見聞疑。不為己作。詳如藥犍度。",
    "X44n0744_038:0691a01": "私呵因緣中說(或加鳥殘。自死為五淨也)。按此三種淨肉。乃是",
    "X44n0744_038:0691a02": "如來初制漸教。以善權方便。而攝化羣生也。佛未",
    "X44n0744_038:0691a03": "出世。天竺之地。無斷肉法。若佛頓制。則無緣引導。",
    "X44n0744_038:0691a04": "是故世尊以妙神力。化為肉食。無有命根。離害命",
    "X44n0744_038:0691a05": "業。以三淨肉。而漸令捨離殺因。然後制斷噉食之",
    "X44n0744_038:0691a06": "緣。如楞嚴經云。佛告阿難。我令比丘。食五淨肉。此",
    "X44n0744_038:0691a07": "肉皆我神力化生。本無命根。此婆羅門。地多蒸溼。",
    "X44n0744_038:0691a08": "加以砂石。草菜不生。我以大悲神力所加。因大慈",
    "X44n0744_038:0691a09": "悲。假名為肉。汝得其味。奈何如來。滅度之後。食眾",
    "X44n0744_038:0691a10": "生肉。名為釋子。汝等當知。是食肉人。縱得心開。似",
    "X44n0744_038:0691a11": "三摩地。皆大羅剎。報終必沉生死苦海。非佛弟子。",
    "X44n0744_038:0691a12": "如是之人。相殺相吞。相食未已。云何是人。得出三",
    "X44n0744_038:0691a13": "界。汝教世人。修三摩地。次斷殺生。是名如來先佛",
    "X44n0744_038:0691a14": "世尊。第二決定清淨明誨。是故阿難。若不斷殺。修",
    "X44n0744_038:0691a15": "禪定者。譬如有人。自塞其耳。高聲大叫。求人不聞。",
    "X44n0744_038:0691a16": "此等名為欲隱彌露。清淨比丘及諸菩薩。於岐路",
    "X44n0744_038:0691a17": "行。不蹋生草。況以手拔。云何大悲。取諸眾生血肉",
    "X44n0744_038:0691a18": "充食。又大乘入楞伽經云。爾時佛告大慧菩薩摩",
    "X44n0744_038:0691a19": "訶薩言。大慧。一切諸肉。有無量緣。菩薩於中。當生",
    "X44n0744_038:0691a20": "悲愍。不應噉食。我今為汝說其少分。大慧。一切眾",
    "X44n0744_038:0691a21": "生。從無始來。在生死中。輪迴不息。靡不曾作。父母",
    "X44n0744_038:0691a22": "兄弟。男女眷屬。乃至朋友親愛侍使。易生而受鳥",
    "X44n0744_038:0691a23": "獸等身。云何於中。取之而食。大慧。菩薩摩訶薩。觀",
    "X44n0744_038:0691a24": "諸眾生。同於己身。念肉皆從有命中來。云何而食。",
    "X44n0744_038:0691b01": "大慧。諸羅剎等。聞我此說。尚應斷肉。況樂法人。大",
    "X44n0744_038:0691b02": "慧。菩薩摩訶薩。在在生處。觀諸眾生。皆是親屬。乃",
    "X44n0744_038:0691b03": "至慈念。如一子想。是故不應食一切肉。大慧。衢路",
    "X44n0744_038:0691b04": "市肆。諸賣肉人。或將犬馬人牛等肉。為求利故。而",
    "X44n0744_038:0691b05": "販鬻之。如是雜穢。云何可食。大慧。一切諸肉。皆是",
    "X44n0744_038:0691b06": "精血汙穢所成。求清淨人。云何取食。大慧。食肉之",
    "X44n0744_038:0691b07": "人。眾生見之。悉皆驚怖。修慈心者。云何食肉。大慧。",
    "X44n0744_038:0691b08": "譬如獵師。及旃陀羅。捕魚網鳥。諸惡人等。狗見驚",
    "X44n0744_038:0691b09": "吠。獸見奔走。空飛水陸。一切眾生。若有見之。咸作",
    "X44n0744_038:0691b10": "是念。此人氣息。猶如羅剎。今來至此。必當殺我。為",
    "X44n0744_038:0691b11": "護命故。悉皆走避。食肉之人。亦復如是。是故菩薩。",
    "X44n0744_038:0691b12": "為修慈行。不應食肉。大慧。夫食肉者。身體臭穢。惡",
    "X44n0744_038:0691b13": "名流布。賢聖善人。不用親狎。是故菩薩。不應食肉。",
    "X44n0744_038:0691b14": "大慧。夫血肉者。眾仙所棄。羣聖不食。是故菩薩。不",
    "X44n0744_038:0691b15": "應食肉。大慧。菩薩為護眾生信心。令於佛法。不生",
    "X44n0744_038:0691b16": "譏謗。以慈愍故。不應食肉。大慧。若我弟子。食噉於",
    "X44n0744_038:0691b17": "肉。令諸世人。悉懷譏謗。而作是言。云何沙門。修淨",
    "X44n0744_038:0691b18": "行人。棄捨天仙所食之味。猶如惡獸。食肉滿腹。遊",
    "X44n0744_038:0691b19": "行世間。令諸眾生。悉懷驚怖。壞清淨行。失沙門道。",
    "X44n0744_038:0691b20": "是故當知。佛法之中。無調伏行。菩薩慈愍。為護眾",
    "X44n0744_038:0691b21": "生。不令生於如是之心。不應食肉。大慧。如燒人肉。",
    "X44n0744_038:0691b22": "其氣臭穢。與燒餘肉。等無差別。云何於中。有食不",
    "X44n0744_038:0691b23": "食。是故一切。樂清淨者。不應食肉。大慧。諸善男子。",
    "X44n0744_038:0691b24": "塚間樹下。阿蘭若處。寂靜修行。或住慈心。或持呪",
    "X44n0744_038:0691c01": "術。或求解脫。或趣大乘。以食肉故。一切障礙。不得",
    "X44n0744_038:0691c02": "成就。是故菩薩。欲利自他。不應食肉。大慧。夫食肉",
    "X44n0744_038:0691c03": "者。見其形色。則已生於貪滋味心。菩薩慈念一切",
    "X44n0744_038:0691c04": "眾生。猶如己身。云何見之而作是想。是故菩薩。不",
    "X44n0744_038:0691c05": "應食肉。大慧。夫食肉者。諸天遠離。口氣常臭。睡夢",
    "X44n0744_038:0691c06": "不安。覺已憂悚。夜叉惡鬼。奪其精氣。心多驚怖。食",
    "X44n0744_038:0691c07": "不知足。增長疾病。易生瘡癬。恒被諸蟲之所唼食。",
    "X44n0744_038:0691c08": "不能於食。深生厭離。大慧。我常說言。凡所食噉。作",
    "X44n0744_038:0691c09": "子肉想。餘食尚然。云何而聽弟子食肉。大慧。肉非",
    "X44n0744_038:0691c10": "美好。肉不清淨。生諸罪惡。敗諸功德。諸仙聖人。之",
    "X44n0744_038:0691c11": "所棄捨。云何而許弟子食耶。若言許食。此人謗我。",
    "X44n0744_038:0691c12": "大慧。淨美食者。應知則是秔米。粟米。大小麥豆。酥",
    "X44n0744_038:0691c13": "油石蜜。如是等類。此是過去諸佛所說。我所稱說。",
    "X44n0744_038:0691c14": "我種姓中。諸善男子。心懷淨信。久植善根。於身命",
    "X44n0744_038:0691c15": "財不生貪著。慈愍一切。猶如己身。如是之人。之所",
    "X44n0744_038:0691c16": "應食非諸惡習。虎狼性者。心所愛重。大慧。過去有",
    "X44n0744_038:0691c17": "王名師子。生耽著肉味。食種種肉。如是不已。遂至",
    "X44n0744_038:0691c18": "食人。臣民不堪。悉皆離叛。亡失國佐。受大苦惱。大",
    "X44n0744_038:0691c19": "慧。釋提桓因。處天王位。以於過去食肉餘習。變身",
    "X44n0744_038:0691c20": "為鷹。而逐於鴿。我時作王。名曰尸毗。愍念其鴿。自",
    "X44n0744_038:0691c21": "割身肉。以代其命。大慧。帝釋餘習。尚惱眾生。況餘",
    "X44n0744_038:0691c22": "無慚。常食肉者。當知食肉。自惱惱他。是故菩薩。不",
    "X44n0744_038:0691c23": "應食肉。大慧。昔有一王。乘馬遊獵。馬驚奔逸。入於",
    "X44n0744_038:0691c24": "山險。既無歸路。又絕人居。有牝師子。與同遊處。遂",
    "X44n0744_038:0692a01": "行醜行。生諸子息。其最長者。名曰班足。後得作王。",
    "X44n0744_038:0692a02": "領七億家。食肉餘習。非肉不食。初食禽獸。後乃至",
    "X44n0744_038:0692a03": "人。所生男女。悉是羅剎。轉此身已。復生師子。豺狼",
    "X44n0744_038:0692a04": "虎豹。鵰鷲等中。欲求人身。終不可得。況出生死。涅",
    "X44n0744_038:0692a05": "槃之道。大慧。夫食肉者。有如是等。無量過失。斷而",
    "X44n0744_038:0692a06": "不食。獲大功德。凡愚不知。如是損益。是故我今。為",
    "X44n0744_038:0692a07": "汝開演。凡是肉者。悉不應食。大慧。凡殺生者。多為",
    "X44n0744_038:0692a08": "人食。若人不食。亦無殺事。是故食肉。與殺同罪。奇",
    "X44n0744_038:0692a09": "哉世間。貪著肉味。人身有肉。尚取食之。況於鳥獸。",
    "X44n0744_038:0692a10": "有不食者。以貪味故。廣設方便。罝羅網罟。處處安",
    "X44n0744_038:0692a11": "施。水陸飛行。皆被殺害。設自不食。為貪價直。而作",
    "X44n0744_038:0692a12": "是事。大慧。世復有人。心無慈愍。專行慘暴。猶如羅",
    "X44n0744_038:0692a13": "剎。若見眾生。其身充盛。便生肉想。言此可食。大慧。",
    "X44n0744_038:0692a14": "世無有肉。非是自殺。亦非他殺。心不疑殺。而可食",
    "X44n0744_038:0692a15": "者。以其義故。我許聲聞。食如是肉。大慧。未來之世。",
    "X44n0744_038:0692a16": "有愚癡人。於我法中。而為出家。妄說毗尼。壞亂正",
    "X44n0744_038:0692a17": "法。誹謗於我。言聽食肉。亦自曾食。大慧。我若聽許。",
    "X44n0744_038:0692a18": "聲聞食肉。我則非是住慈心者。修觀行者。行頭陀",
    "X44n0744_038:0692a19": "者。趣大乘者。云何而勸諸善男子。及善女人。於諸",
    "X44n0744_038:0692a20": "眾生。生一子想。斷一切肉。大慧。我於諸處。說遮十",
    "X44n0744_038:0692a21": "種。許三種者。是漸禁斷。令其修學。今此經中。自死。",
    "X44n0744_038:0692a22": "他殺。凡是肉者。一切悉斷。大慧。我不曾許弟子食",
    "X44n0744_038:0692a23": "肉。亦不現許。亦不當許。大慧。凡是肉食。於出家人。",
    "X44n0744_038:0692a24": "悉是不淨。大慧。若有癡人。謗言。如來聽許食肉。亦",
    "X44n0744_038:0692b01": "自食者。當知是人。惡業所纏。必當永墮不饒益處。",
    "X44n0744_038:0692b02": "大慧。我之所有諸聖弟子。尚不食於凡夫段食。況",
    "X44n0744_038:0692b03": "食血肉。不淨之食。大慧。聲聞緣覺。及諸菩薩。尚唯",
    "X44n0744_038:0692b04": "法食。豈況如來。大慧。如來法身。非雜食身。大慧。我",
    "X44n0744_038:0692b05": "已斷除一切煩惱。我已浣滌一切習氣。我已善擇",
    "X44n0744_038:0692b06": "諸心智慧。大悲平等。普觀眾生。猶如一子。云何而",
    "X44n0744_038:0692b07": "許聲聞弟子。食於子肉。何況自食。作是說者。無有",
    "X44n0744_038:0692b08": "是處。爾時世尊。重說頌言。",
    "X44n0744_038:0692b09": "　悉曾為親屬　　眾穢所成長　　恐怖諸含生",
    "X44n0744_038:0692b10": "　是故不應食　　一切肉與葱　　韭蒜及諸酒",
    "X44n0744_038:0692b11": "　如是不淨物　　修行者遠離　　亦常離麻油",
    "X44n0744_038:0692b12": "　及諸穿孔牀　　以彼諸細蟲　　於中大驚怖",
    "X44n0744_038:0692b13": "　飲食生放逸　　放逸生邪覺　　從覺生於貪",
    "X44n0744_038:0692b14": "　是故不應食　　邪覺生貪故　　心為貪所醉",
    "X44n0744_038:0692b15": "　心醉長愛欲　　生死不解脫　　為利殺眾生",
    "X44n0744_038:0692b16": "　以財取諸肉　　二俱是惡業　　死墮叫喚獄",
    "X44n0744_038:0692b17": "　不想不教求　　此三種名淨　　世無如是肉",
    "X44n0744_038:0692b18": "　食者我訶責　　更互相食噉　　死墮惡獸中",
    "X44n0744_038:0692b19": "　臭穢而顛狂　　是故不應食　　獵師旃荼羅",
    "X44n0744_038:0692b20": "　屠兒羅剎娑　　此等種中生　　斯皆食肉報",
    "X44n0744_038:0692b21": "　食已無慚愧　　生生常顛狂　　諸佛及菩薩",
    "X44n0744_038:0692b22": "　聲聞所嫌惡　　象脇與大雲　　涅槃央掘摩",
    "X44n0744_038:0692b23": "　及此楞伽經　　我皆制斷肉　　先說見聞疑",
    "X44n0744_038:0692b24": "　已斷一切肉　　以其惡習故　　愚者妄分別",
    "X44n0744_038:0692c01": "　如貪障解脫　　肉等亦復然　　若有食之者",
    "X44n0744_038:0692c02": "　不能入聖道　　未來世眾生　　於肉愚癡說",
    "X44n0744_038:0692c03": "　然此淨無罪　　佛聽我等食　　淨食尚如藥",
    "X44n0744_038:0692c04": "　猶如子肉想　　是故修行者　　知量而行乞",
    "X44n0744_038:0692c05": "　食肉背解脫　　及違聖表相　　令眾生生怖",
    "X44n0744_038:0692c06": "　是故不應食　　安住慈心者　　我說常厭離",
    "X44n0744_038:0692c07": "　師子及虎狼　　應共同遊止　　若於酒肉等",
    "X44n0744_038:0692c08": "　一切皆不食　　必生賢聖中　　豐財具智慧",
    "X44n0744_038:0692c09": "宣律師感通記云。四天王告宣師曰。佛在世時。放",
    "X44n0744_038:0692c10": "大光明。佛告天人。龍鬼神等。我之正法滅後。多有",
    "X44n0744_038:0692c11": "諸比丘。執我小乘教迹。不解毗尼意。導我聽諸比",
    "X44n0744_038:0692c12": "丘食肉。於是諸比丘等。在寺內殺害眾生。猶如獵",
    "X44n0744_038:0692c13": "師。屠肆之處。復有比丘純著繒帛。遊行婬女酒肆",
    "X44n0744_038:0692c14": "之舍。不習三藏。不持禁戒。痛哉。苦哉。諸惡比丘謗",
    "X44n0744_038:0692c15": "讟我教。舌何不落。告諸比丘。我於無量劫來。捨頭",
    "X44n0744_038:0692c16": "目髓腦。或於饑饉世。作大肉身。施彼餓者。或內外",
    "X44n0744_038:0692c17": "財施。未曾恡惜。從初發心。乃至成佛。豈教弟子噉",
    "X44n0744_038:0692c18": "眾生肉耶。我既涅槃。諸惡比丘。次補我處。為天人",
    "X44n0744_038:0692c19": "師。開導眾生。令得道果。豈有天人之師。口噉眾生",
    "X44n0744_038:0692c20": "肉耶。我初成道時。雖開毗尼中。聽食三種肉。然非",
    "X44n0744_038:0692c21": "四生之類。是諸禪定之肉。是不思議肉。非汝所知。",
    "X44n0744_038:0692c22": "何故謗讟我教。我於涅槃。楞伽經中。一切生命雜",
    "X44n0744_038:0692c23": "肉。皆已斷訖。不聽持戒之人。食諸眾生身肉。若有",
    "X44n0744_038:0692c24": "惡比丘導毗尼教中。聽食魚肉。聽著蠶衣者。此是",
    "X44n0744_038:0693a01": "魔說。我成道已來。至於涅槃。唯服麤布白[疊*毛]三衣。",
    "X44n0744_038:0693a02": "未著繒帛。何為謗我耶。大涅槃經云。爾時迦葉菩",
    "X44n0744_038:0693a03": "薩。復白佛言。世尊。諸比丘。比丘尼等。因他而活。若",
    "X44n0744_038:0693a04": "乞食時。得雜肉食。云何得食。應清淨法。佛言。當以",
    "X44n0744_038:0693a05": "水洗。令與肉別。然後乃食。若其肉器。為肉所污。但",
    "X44n0744_038:0693a06": "使無昧。聽用無罪。若見食中多有肉者。則不應受。",
    "X44n0744_038:0693a07": "一切現肉。悉不應食。食者得罪。",
    "X44n0744_038:0693a08": "重制",
    "X44n0744_038:0693a09": "母經云。犯罪凡有三種。一者初犯罪緣。二者因犯",
    "X44n0744_038:0693a10": "故制。三者重制。云何名緣。爾時世尊。在修賴吒國",
    "X44n0744_038:0693a11": "遊行。迦蘭陀子修提那。為續種後繼故。作欲心。與",
    "X44n0744_038:0693a12": "其本二行欲。因此初犯。佛集諸比丘。是名為緣云。",
    "X44n0744_038:0693a13": "何名為制。若比丘行非梵行。乃至畜生。犯波羅夷。",
    "X44n0744_038:0693a14": "不共住。是名為制。云何名為重制。爾時佛在毗梨",
    "X44n0744_038:0693a15": "祇國。有一毗梨祇子出家。後不樂道。常思念欲事。",
    "X44n0744_038:0693a16": "歸家。即共本二行欲。行欲已訖。即生悔心。向諸比",
    "X44n0744_038:0693a17": "丘。說所犯事。諸比丘白佛。佛言。初入犯波羅夷。如",
    "X44n0744_038:0693a18": "毗舍離林中。乞食比丘。此是重制。又重制有二種",
    "X44n0744_038:0693a19": "因緣。一者急。二者緩。急者。乃至畜生。與人同犯。云",
    "X44n0744_038:0693a20": "何名緩。若有比丘。欲捨道還家行婬者。聽捨戒還",
    "X44n0744_038:0693a21": "家。若後時還樂道者。聽出家與受具足。是名為緩。",
    "X44n0744_038:0693a22": "如難提比丘犯重。聽懺悔。在大僧下。沙彌上。此亦",
    "X44n0744_038:0693a23": "是緩。譬如國王。有犯罪者。一者急。二者緩。重制中。",
    "X44n0744_038:0693a24": "亦如是。一緩一急。是故三處。得決所犯事(餘如母經第七",
    "X44n0744_038:0693b01": "卷中說。如是一一戒。乃至眾學法。皆以此三法。推之可知)。",
    "X44n0744_038:0693b02": "諳經",
    "X44n0744_038:0693b03": "諳。烏含切。音庵。記也。憶也。曉也。悉也。練歷也。",
    "X44n0744_038:0693b04": "阿尼樓陀",
    "X44n0744_038:0693b05": "或作阿尼盧陀。或作阿[少/兔]樓馱。又作阿尼樓豆。如",
    "X44n0744_038:0693b06": "是種種字別。然梵音是一。即阿那律陀是也。",
    "X44n0744_038:0693b07": "婆夷",
    "X44n0744_038:0693b08": "是阿尼樓陀。弟子字也。",
    "X44n0744_038:0693b09": "四妄語",
    "X44n0744_038:0693b10": "一波羅夷妄語(如初篇中說)。二僧殘妄語(以無根波羅夷謗他。是也)。",
    "X44n0744_038:0693b11": "三波逸提妄語(如九十事初。及以無根僧殘法謗他。是也)。四毗尼阿毗",
    "X44n0744_038:0693b12": "婆羅妄語(如九十事初妄語。說而不了了者。突吉羅。說戒時。乃至三問。憶念罪。而不說者。",
    "X44n0744_038:0693b13": "突吉羅薩婆多云。或有妄語。入偷蘭遮。如說過人法不滿。以無根法謗他不滿。或有妄語入突吉羅。如三",
    "X44n0744_038:0693b14": "眾妄語。或有妄語無罪。如先作。如有在家無師僧。本破戒還作比丘)。",
    "X44n0744_038:0693b16": "四分律名義標釋卷第三十八",
    "X44n0744_038:0693b18": "　　音釋",
    "X44n0744_038:0693b19": "婉綣上於遠切。淵上聲。宜作繾字。下音犬。綣繾",
    "X44n0744_038:0693b20": "不相離也。",
    "X44n0744_038:0693b21": "[口*雋]音嘴。鳥喙也。",
    "X44n0744_038:0693b22": "淤音迂。泥澱也。",
    "X44n0744_038:0693b23": "泆音逸。婬放也。",
    "X44n0744_038:0693b24": "優波羅此云青蓮華。",
    "X44n0744_038:0693c01": "摩醯首羅此云大自在天。",
    "X44n0744_038:0693c02": "磓與硾同。音墜。鎮也。",
    "X44n0744_038:0693c03": "嫗音於去聲。老婦之稱也。",
    "X44n0744_038:0693c04": "袨音眩。好衣。盛服。",
    "X44n0744_038:0693c05": "讌音燕。謂合飲同宴也。",
    "X44n0744_038:0693c06": "蕎音喬。",
    "X44n0744_038:0693c07": "蹋同踏。踐蹋也。",
    "X44n0744_038:0693c08": "鬻音欲。賣也。",
    "X44n0744_038:0693c09": "牝音頻上聲。母畜也。",
    "X44n0744_038:0693c10": "豺豹上音柴。即狼屬。下音報。似虎。而斑文圓。",
    "X44n0744_038:0693c11": "鵰音貂。鷙鳥。",
    "X44n0744_038:0693c12": "罝罟上音嗟。兔網也。下音古。網之總名也。",
    "X44n0744_038:0693c13": "讟音讀。怨謗也。",
    "X44n0744_038:0693c14": "恡音吝。慳也。",
    "X44n0744_038:0693c18": "　　四分律名義標釋卷第三十九目錄",
    "X44n0744_038:0693c19": "五非法五種犯破戒五過",
    "X44n0744_038:0693c20": "五種鹽猫皮伊師皮",
    "X44n0744_038:0693c21": "懺有五法罪名種性客比丘",
    "X44n0744_038:0693c22": "和南"
}