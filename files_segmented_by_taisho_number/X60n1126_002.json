{
    "X60n1126_002:0595c11": "弘戒法儀下卷",
    "X60n1126_002:0595c13": "比丘白四羯磨受具足戒已次日差闍黎師與說隨",
    "X60n1126_002:0595c14": "相法儀第十二",
    "X60n1126_002:0595c15": "(佛在世時。有比丘白四羯磨已。捨眾而去。雖已白四羯磨得自心潔淨法體。然未識佛後所制犯戒之罪",
    "X60n1126_002:0595c16": "相。既不識犯。便造重罪。佛言。自今已去。作四羯磨已。當先說四波羅夷法。故知四羯磨謂之授戒。說戒相",
    "X60n1126_002:0595c17": "者。乃在授戒之後。令其識相護持耳。今人不識佛制。遂不白四羯磨。又無十師證明。便獨自登壇。單說戒",
    "X60n1126_002:0595c18": "相。令持受許多罪名。誠為杜撰。茲依古法。必具十師。嚴白羯磨。後說隨相四波羅夷。次日仍差教授。為彼",
    "X60n1126_002:0595c19": "細誦四分戒本。俾持其戒體。防其罪相。是則未受戒前。本無遮難。根身法器已自清淨。正受戒時。至誠實",
    "X60n1126_002:0595c20": "語。十師如法。壇儀如法。諸緣咸得清淨。受戒法後。不犯罪名。沒世身心俱得清淨。是為具足戒法。其或不",
    "X60n1126_002:0595c21": "然。師承安得無過。可不慎諸　引請舉戒讚)。",
    "X60n1126_002:0595c22": "人清法具。體戒圓成。再明罪相。守心城。犯棄佛根刑。",
    "X60n1126_002:0595c23": "聖制當明。四重為君評。",
    "X60n1126_002:0595c24": "香雲葢菩薩摩訶薩",
    "X60n1126_002:0596a01": "諸大德聞罄聲。各禮三拜。胡跪合掌。稱自己名字。",
    "X60n1126_002:0596a02": "昨登具足。十方諸佛證心宗。今說罪名。四重根遮防",
    "X60n1126_002:0596a03": "法障。不由開示。何以發明。我今為汝謹請(某)闍黎。為",
    "X60n1126_002:0596a04": "汝作說隨戒法相四波羅夷教授師。請師之語。汝合",
    "X60n1126_002:0596a05": "自陳。恐汝未能。代為唱舉。汝當志誠隨我啟請。",
    "X60n1126_002:0596a06": "引請作梵",
    "X60n1126_002:0596a07": "大德一心念我。(某甲)求示四波羅夷隨相法。願大德為",
    "X60n1126_002:0596a08": "我作開示四波羅夷阿闍黎。我依大德故。得明隨相",
    "X60n1126_002:0596a09": "法。慈愍故。(一拜)慈愍故。(一拜)大慈愍故(一拜)。",
    "X60n1126_002:0596a10": "闍黎鳴尺云。",
    "X60n1126_002:0596a11": "諸比丘等。汝既殷勤伸請。我當為汝作教誡隨相阿",
    "X60n1126_002:0596a12": "闍黎。所有言教。汝當諦聽。",
    "X60n1126_002:0596a13": "伏以心宗無相。非空非假非中。戒相有差。或棄或殘",
    "X60n1126_002:0596a14": "或墮。向已選圓心而受體。今當明細相以防非。說戒",
    "X60n1126_002:0596a15": "制戒皆佛世因事。結戒之定規。分重分輕。依律文隨",
    "X60n1126_002:0596a16": "事定罪之成法。心非先簡。律當預知。譬如知賊設兵",
    "X60n1126_002:0596a17": "築隄障水。若不長操智刃。永斷滲機。戒於無戒之先。",
    "X60n1126_002:0596a18": "行彼絕行之地。何能令三羯之法。常在四白之心不",
    "X60n1126_002:0596a19": "污者哉。是以昨明戒體于壇上。茲示戒相于律中。至",
    "X60n1126_002:0596a20": "重惟四波羅夷。珍重。爾一心諦聽。",
    "X60n1126_002:0596a21": "善男子聽。如來至真等正覺。說四波羅夷法。若比丘",
    "X60n1126_002:0596a22": "犯一一法。非沙門。非釋子。汝一切不得犯婬。作不淨",
    "X60n1126_002:0596a23": "行。受婬欲法。乃至共畜生。非沙門。非釋子。爾時世尊",
    "X60n1126_002:0596a24": "與說譬喻。猶如有人截其頭。終不能活。比丘亦如是。",
    "X60n1126_002:0596b01": "犯波羅夷法已。不能還成比丘行。汝是中盡形壽不",
    "X60n1126_002:0596b02": "得作。能持否。(答云)能持。",
    "X60n1126_002:0596b03": "一切不得盜。下至草葉。若比丘盜人五錢。若過五錢。",
    "X60n1126_002:0596b04": "若自取若教人取。若自破教人破。若自斫教人斫。若",
    "X60n1126_002:0596b05": "自燒教人燒。若埋若壞色者。彼非沙門。非釋子。譬如",
    "X60n1126_002:0596b06": "斷多羅樹心。終不復更生長。比丘犯波羅夷法。亦如",
    "X60n1126_002:0596b07": "是。終不更成比丘行。汝是中盡形壽不得作。能持否。",
    "X60n1126_002:0596b08": "(答云)能持。",
    "X60n1126_002:0596b09": "一切不得故斷眾生命。下至蟻子。若比丘故自手斷",
    "X60n1126_002:0596b10": "人命。持刀授與人教死。歎死。與人非藥。若墮胎。若厭",
    "X60n1126_002:0596b11": "禱殺。自作方便。若教人作。非沙門。非釋子。譬喻者說",
    "X60n1126_002:0596b12": "言。猶如針鼻缺。不堪復用。比丘亦如是。犯波羅夷法。",
    "X60n1126_002:0596b13": "不復成比丘。汝是中盡形壽不得作。能持否。(答云)能持。",
    "X60n1126_002:0596b14": "一切不得妄語。乃至戲笑。若比丘非真實。非己有。自",
    "X60n1126_002:0596b15": "說言。我得上人法。得禪。得解脫。得定。得四空定。得須",
    "X60n1126_002:0596b16": "陀洹果斯陀含果阿那含果阿羅漢果。天龍來鬼神",
    "X60n1126_002:0596b17": "來供養我彼。非沙門。非釋子。譬喻者說。譬如大石破",
    "X60n1126_002:0596b18": "為二分。終不可還合。比丘亦如是。犯此波羅夷法。不",
    "X60n1126_002:0596b19": "可還成比丘行。汝是中盡形壽不得作。能持否。(答云)能",
    "X60n1126_002:0596b20": "持。(教云)是事如是持。",
    "X60n1126_002:0596b21": "善男子。欲識戒相。先明戒體。既云戒者。即不落空。既",
    "X60n1126_002:0596b22": "云體者。即不成有。不可空。則犯戒不得。不可有則執",
    "X60n1126_002:0596b23": "戒不得執。不得犯不得即中道不得。故知犯四棄者。",
    "X60n1126_002:0596b24": "墮有之謂也。執四棄者。亦墮有之謂也。不執不犯者。",
    "X60n1126_002:0596c01": "墮空之謂也。離此執犯與不執犯。即墮中之謂也。一",
    "X60n1126_002:0596c02": "有所墮。便有過犯故。大妄語戒中。若自言得上人法",
    "X60n1126_002:0596c03": "得禪得解脫得定得四空得四果等者。以其墮有故",
    "X60n1126_002:0596c04": "不得言。若言無得上人法之理。無得禪之事。無得解",
    "X60n1126_002:0596c05": "脫空與四果之類者。是即墮無。亦即墮有。其罪更深",
    "X60n1126_002:0596c06": "一步。名為大謗。亦大妄語也。惟此大妄重於殺盜婬",
    "X60n1126_002:0596c07": "等。不可不知。尤嚴防護。善男子。四謗之法。汝當知之。",
    "X60n1126_002:0596c08": "即墮有墮無。墮非有非無。即有即無之四句法也。犯",
    "X60n1126_002:0596c09": "此四句。即名破前潔白戒體。我今依此四句。略說四",
    "X60n1126_002:0596c10": "波羅夷法。其餘十三僧殘二不定。墮與捨墮應當學。",
    "X60n1126_002:0596c11": "向彼悔七滅諍等。明辰稟白和尚。另請闍黎。為汝一",
    "X60n1126_002:0596c12": "一開演明白。汝當依教奉行。(答)依教奉行(三說三答下座)。",
    "X60n1126_002:0596c14": "比丘將進菩薩大戒闍黎師預前審戒式第十三",
    "X60n1126_002:0596c15": "舉讚",
    "X60n1126_002:0596c16": "將登佛地。合固前基。聲聞戒品淨方宜。持犯細追惟。",
    "X60n1126_002:0596c17": "諦審傾除。心佛現光儀。",
    "X60n1126_002:0596c18": "求懺悔菩薩摩訶薩",
    "X60n1126_002:0596c19": "引請白云。",
    "X60n1126_002:0596c20": "諸大德等。聞磬聲。各禮三拜。胡跪合掌。稱自己名字。",
    "X60n1126_002:0596c21": "夫法器久成。猶恐琢磨之未盡。聖階欲進。先求行履",
    "X60n1126_002:0596c22": "之有初。今則具戒登圓。勝心重礪。我今為諸大德。謹",
    "X60n1126_002:0596c23": "請某阿闍黎。為諸大德審戒羯磨。作陞進路。請師之",
    "X60n1126_002:0596c24": "語。汝合自陳。我今唱宣。汝當隨和。",
    "X60n1126_002:0597a01": "引請作梵",
    "X60n1126_002:0597a02": "大德一心念我弟子。(某甲)今請大德。作審戒羯磨阿闍",
    "X60n1126_002:0597a03": "黎。願大德為我作審戒羯磨法。我依大德故。得入菩",
    "X60n1126_002:0597a04": "薩清淨位。慈愍故(一拜)。慈愍故(一拜)。大慈愍故(一拜)。",
    "X60n1126_002:0597a05": "闍黎鳴尺云。",
    "X60n1126_002:0597a06": "夫化城久息。毋躭安樂之區。寶所近前。合辦進趨之",
    "X60n1126_002:0597a07": "志。若不斷除往昔諸咎。何能行證最上一乘。茲既發",
    "X60n1126_002:0597a08": "真正菩提心。將進無上菩薩戒。理當審諦。前所授受",
    "X60n1126_002:0597a09": "比丘戒中。一一相內。持犯完缺等事。我今逐一問汝。",
    "X60n1126_002:0597a10": "汝當逐一實答。傾心懺滌。若不實答。縱懺不除。懺若",
    "X60n1126_002:0597a11": "不除。受不得戒。當思菩薩大戒。原于心地。心地夾雜。",
    "X60n1126_002:0597a12": "便作戒器。楞嚴經云。汝今欲研無上菩提。當以直心",
    "X60n1126_002:0597a13": "酬我所問。善男子等四波羅夷法。",
    "X60n1126_002:0597a14": "一　犯不淨行。於中清淨否。(答云)無。",
    "X60n1126_002:0597a15": "二　不與物盜心取(如前)。",
    "X60n1126_002:0597a16": "三　故斷人命。歎譽快勸人死(如前)。",
    "X60n1126_002:0597a17": "四　實無所知。自言得上人法(如前)。",
    "X60n1126_002:0597a18": "比丘犯此四法。不得與諸比丘共住。",
    "X60n1126_002:0597a19": "善男子等。十三僧伽婆尸沙法。",
    "X60n1126_002:0597a20": "一　故出精。除夢中。於中清淨否。(答云)無。",
    "X60n1126_002:0597a21": "二　與女人身相觸(如前)。",
    "X60n1126_002:0597a22": "三　與女人麤惡婬欲語(如前)。",
    "X60n1126_002:0597a23": "四　教女人以婬欲法供養我(如前)。",
    "X60n1126_002:0597a24": "五　為男女作媒嫁(如前)。",
    "X60n1126_002:0597b01": "六　難處妨處無主自作屋。不將諸比丘指授處。所",
    "X60n1126_002:0597b02": "過量作(如前)。",
    "X60n1126_002:0597b03": "七　難處妨處。有主為己作大房。不將餘比丘指授",
    "X60n1126_002:0597b04": "處所(如前)。",
    "X60n1126_002:0597b05": "八　以無根波羅夷法。謗非波羅夷比丘(如前)。",
    "X60n1126_002:0597b06": "九　以少分無根波羅夷法。謗非波羅夷比丘(如前)。",
    "X60n1126_002:0597b07": "十　欲破和合僧。受破僧法。三諫不捨(如前)。",
    "X60n1126_002:0597b08": "十一　黨助破僧者。三諫不捨(如前)。",
    "X60n1126_002:0597b09": "十二　汙他家。行惡行。反謗規正僧。三諫不捨(如前)。",
    "X60n1126_002:0597b10": "十三　惡性不受人語。三諫不捨(如前)。",
    "X60n1126_002:0597b11": "比丘犯此十三法。當行六夜摩那多。仍二十僧中",
    "X60n1126_002:0597b12": "出罪。不滿二十眾。罪不得出。",
    "X60n1126_002:0597b13": "善男子等。二不定法。",
    "X60n1126_002:0597b14": "一　與女人獨在覆障處。可作婬處。坐說非法語。於",
    "X60n1126_002:0597b15": "波羅夷僧伽婆戶沙波逸提三法中。應何法治。於",
    "X60n1126_002:0597b16": "中清淨否。(答云)無。",
    "X60n1126_002:0597b17": "二　與女人在露現處。不可作婬處。坐說非法語。於",
    "X60n1126_002:0597b18": "僧伽婆尸沙波逸提二法中。應何法治(如前)。",
    "X60n1126_002:0597b19": "比丘犯此二法。治罪輕重。無定。",
    "X60n1126_002:0597b20": "善男子等。三十尼薩耆波逸提法。",
    "X60n1126_002:0597b21": "一　畜長衣。過十日。於中清淨否。(答云)無。",
    "X60n1126_002:0597b22": "二　離三衣。異處宿。除僧羯磨(如前)。",
    "X60n1126_002:0597b23": "三　畜非時衣。過一月(如前)。",
    "X60n1126_002:0597b24": "四　取非親里比丘尼衣。除貿易(如前)。",
    "X60n1126_002:0597c01": "五　使非親里比丘尼浣染打故衣(如前)。",
    "X60n1126_002:0597c02": "六　從非親里居士居士婦乞衣。除奪衣失衣燒衣",
    "X60n1126_002:0597c03": "漂衣(如前)。",
    "X60n1126_002:0597c04": "七　如上時。非親里居士居士婦與衣。不知足受(如前)。",
    "X60n1126_002:0597c05": "八　居士居士婦為比丘具衣價。比丘到其家。讚歎",
    "X60n1126_002:0597c06": "為好故(如前)。",
    "X60n1126_002:0597c07": "九　二家為比丘辦衣價。比丘到二家讚歎。為好故",
    "X60n1126_002:0597c08": "(如前)。",
    "X60n1126_002:0597c09": "十　施主送衣價。與比丘執事人。執事人不與往取。",
    "X60n1126_002:0597c10": "過五六。更往求得衣(如前)。",
    "X60n1126_002:0597c11": "十一　蠶綿作新臥具(如前)。",
    "X60n1126_002:0597c12": "十二　新純黑羺羊毛作臥具(如前)。",
    "X60n1126_002:0597c13": "十三　不用二分純黑羊毛二分白四分尨。作新臥",
    "X60n1126_002:0597c14": "具(如前)。",
    "X60n1126_002:0597c15": "十四　臥具未及六年不捨。更作新者。除僧羯磨(如前)。",
    "X60n1126_002:0597c16": "十五　作新臥具。不取故者縱廣一磔手揲新者上",
    "X60n1126_002:0597c17": "(如前)。",
    "X60n1126_002:0597c18": "十六　自持羊毛行過三由旬(如前)。",
    "X60n1126_002:0597c19": "十七　使非親里比丘尼浣染擘羊毛(如前)。",
    "X60n1126_002:0597c20": "十八　自手受金銀錢。若使人受。若口可受(如前)。",
    "X60n1126_002:0597c21": "十九　種種買賣寶物(如前)。",
    "X60n1126_002:0597c22": "二十　種種販賣(如前)。",
    "X60n1126_002:0597c23": "二十一　畜長鉢。過十日(如前)。",
    "X60n1126_002:0597c24": "二十二　畜鉢未滿五綴。更求新鉢(如前)。",
    "X60n1126_002:0598a01": "二十三　自乞縷線。使非親里織師織作衣(如前)。",
    "X60n1126_002:0598a02": "二十四　人使織師為比丘織衣。比丘到織師家。囑",
    "X60n1126_002:0598a03": "托好織(如前)。",
    "X60n1126_002:0598a04": "二十五　比丘與比丘衣。後悔復奪。不還彼衣(如前)。",
    "X60n1126_002:0598a05": "二十六　有病畜酥油生酥蜜石蜜。過七日(如前)。",
    "X60n1126_002:0598a06": "二十七　先春殘一月。求雨浴衣。半月前早用(如前)。",
    "X60n1126_002:0598a07": "二十八　未滿夏。受衣畜。過十日前(如前)。",
    "X60n1126_002:0598a08": "二十九　有疑畏。有緣事。離衣宿。過六夜(如前)。",
    "X60n1126_002:0598a09": "三　十　知他欲與僧物。自迴入已(如前)。",
    "X60n1126_002:0598a10": "比丘犯此三十法。當速問僧中捨。不捨墮地獄。",
    "X60n1126_002:0598a11": "善男子等。九十波逸提。",
    "X60n1126_002:0598a12": "一　知而妄語。於中清淨否。(答云)無。",
    "X60n1126_002:0598a13": "二　種種毀訾語(如前)。",
    "X60n1126_002:0598a14": "三　兩舌語(如前)。",
    "X60n1126_002:0598a15": "四　與婦人同室宿(如前)。",
    "X60n1126_002:0598a16": "五　與未受大戒人共宿。至三夜(如前)。",
    "X60n1126_002:0598a17": "六　與未受大戒人同誦(如前)。",
    "X60n1126_002:0598a18": "七　向未受大戒人。說比丘麤惡罪。除僧羯磨(如前)。",
    "X60n1126_002:0598a19": "八　向未受大戒人。說過人法。言我知是我見是見",
    "X60n1126_002:0598a20": "知實者(如前)。",
    "X60n1126_002:0598a21": "九　與女人說法。過五六語。除有智男子(如前)。",
    "X60n1126_002:0598a22": "十　自手掘地。若教人掘(如前)。",
    "X60n1126_002:0598a23": "十一　壞鬼神村(如前)。",
    "X60n1126_002:0598a24": "十二　妄作異語惱僧(如前)。",
    "X60n1126_002:0598b01": "十三　嫌罵僧知事者(如前)。",
    "X60n1126_002:0598b02": "十四　取僧臥具等。露地敷。若教人敷。去時不舉。不",
    "X60n1126_002:0598b03": "教人舉(如前)。",
    "X60n1126_002:0598b04": "十五　僧房內敷僧臥具等。若教人敷。捨去不自舉。",
    "X60n1126_002:0598b05": "不教人舉(如前)。",
    "X60n1126_002:0598b06": "十六　於他比丘住處。強敷臥具。令他避我(如前)。",
    "X60n1126_002:0598b07": "十七　於僧房內。牽出他比丘。若使人牽(如前)。",
    "X60n1126_002:0598b08": "十八　重閣上坐臥。脫脚繩牀大牀(如前)。",
    "X60n1126_002:0598b09": "十九　用有虫水。澆泥澆草(如前)。",
    "X60n1126_002:0598b10": "二十　作房舍等覆苫。過二三節(如前)。",
    "X60n1126_002:0598b11": "二十一　僧不差。自往。教授比丘尼(如前)。",
    "X60n1126_002:0598b12": "二十二　僧差。教授比丘尼。乃至日沒(如前)。",
    "X60n1126_002:0598b13": "二十三　謗教授比丘尼僧為飲食故往教(如前)。",
    "X60n1126_002:0598b14": "二十四　與非親里比丘尼衣。除貿易(如前)。",
    "X60n1126_002:0598b15": "二十五　為非親里比丘尼作衣(如前)。",
    "X60n1126_002:0598b16": "二十六　與比丘屏覆處坐(如前)。",
    "X60n1126_002:0598b17": "二十七　與比丘尼。期同道行。除有疑恐怖。伴行時",
    "X60n1126_002:0598b18": "(如前)。",
    "X60n1126_002:0598b19": "二十八　與比丘尼同船。除直渡(如前)。",
    "X60n1126_002:0598b20": "二十九　知比丘尼讚歎因緣得食。食除施主先有",
    "X60n1126_002:0598b21": "意(如前)。",
    "X60n1126_002:0598b22": "三　十　與婦人期同道行(如前)。",
    "X60n1126_002:0598b23": "三十一　施一食處過受(如前)。",
    "X60n1126_002:0598b24": "三十二　展轉食。除病時施衣時作衣時(如前)。",
    "X60n1126_002:0598c01": "三十三　別眾食除病時施衣時作衣時行道時船",
    "X60n1126_002:0598c02": "行時大會時沙門施食時(如前)。",
    "X60n1126_002:0598c03": "三十四　檀越請食。無病過兩三鉢。受不分與餘比",
    "X60n1126_002:0598c04": "丘(如前)。",
    "X60n1126_002:0598c05": "三十五　足食竟。或時受。請不作餘食法。更食(如前)。",
    "X60n1126_002:0598c06": "三十六　知他比丘足食竟。更受請。不作餘食法。故",
    "X60n1126_002:0598c07": "使食。令犯(如前)。",
    "X60n1126_002:0598c08": "三十七　非時食(如前)。",
    "X60n1126_002:0598c09": "三十八　食殘宿食(如前)。",
    "X60n1126_002:0598c10": "三十九　不受食若藥。著口中。除水及楊枝(如前)。",
    "X60n1126_002:0598c11": "四　十　無病自為己。索好美食(如前)。",
    "X60n1126_002:0598c12": "四十一　自手與外道男女食(如前)。",
    "X60n1126_002:0598c13": "四十二　先受請。若前食後食。行詣餘家。不囑餘比",
    "X60n1126_002:0598c14": "丘。除病時作衣時施衣時(如前)。",
    "X60n1126_002:0598c15": "四十三　食家中有寶。強安坐(如前)。",
    "X60n1126_002:0598c16": "四十四　食家中有寶。在屏處坐(如前)。",
    "X60n1126_002:0598c17": "四十五　獨與女人露地坐(如前)。",
    "X60n1126_002:0598c18": "四十六　約比丘同至聚。落竟。不教與食。遣使去(如前)。",
    "X60n1126_002:0598c19": "四十七　無病四月與藥。過受。除常請。更請分請盡",
    "X60n1126_002:0598c20": "形請(如前)。",
    "X60n1126_002:0598c21": "四十八　往觀軍陣。除時因緣(如前)。",
    "X60n1126_002:0598c22": "四十九　有因緣。至軍中。若過二夜。至三夜(如前)。",
    "X60n1126_002:0598c23": "五　十　軍中往二宿三宿。或觀鬬戰遊軍象馬等",
    "X60n1126_002:0598c24": "(如前)。",
    "X60n1126_002:0599a01": "五十一　飲酒(如前)。",
    "X60n1126_002:0599a02": "五十二　水中戲(如前)。",
    "X60n1126_002:0599a03": "五十三　擊攊他(如前)。",
    "X60n1126_002:0599a04": "五十四　不受諫(如前)。",
    "X60n1126_002:0599a05": "五十五　恐怖他比丘(如前)。",
    "X60n1126_002:0599a06": "五十六　無病半月沐浴。過受。除熱時病時風時雨",
    "X60n1126_002:0599a07": "時遠行來時(如前)。",
    "X60n1126_002:0599a08": "五十七　無病露地然火。若教人然。除因緣(如前)。",
    "X60n1126_002:0599a09": "五十八　藏他比丘衣鉢坐具針筒。若自藏。若教人",
    "X60n1126_002:0599a10": "藏(如前)。",
    "X60n1126_002:0599a11": "五十九　淨施五眾衣。不問主。輒著(如前)。",
    "X60n1126_002:0599a12": "六　十　得新衣。不作三種染壞色青黑木蘭(如前)。",
    "X60n1126_002:0599a13": "六十一　故斷畜生命(如前)。",
    "X60n1126_002:0599a14": "六十二　故飲用有蟲水(如前)。",
    "X60n1126_002:0599a15": "六十三　故惱他比丘。乃至少時不樂(如前)。",
    "X60n1126_002:0599a16": "六十四　知他比丘有麤惡罪。覆藏(如前)。",
    "X60n1126_002:0599a17": "六十五　年未滿二十。與受大戒(如前)。",
    "X60n1126_002:0599a18": "六十六　諍事如法滅已。後更發舉(如前)。",
    "X60n1126_002:0599a19": "六十七　知是賊伴。故與同行(如前)。",
    "X60n1126_002:0599a20": "六十八　說婬欲非障道法。三諫不捨(如前)。",
    "X60n1126_002:0599a21": "六十九　如上邪見人。故供給所需。共同羯磨(如前)。",
    "X60n1126_002:0599a22": "七　十　沙彌說婬欲非障道法。被擯。比丘與同一",
    "X60n1126_002:0599a23": "止宿(如前)。",
    "X60n1126_002:0599a24": "七十一　不受諫。反難持律者(如前)。",
    "X60n1126_002:0599b01": "七十二　輕呵戒律(如前)。",
    "X60n1126_002:0599b02": "七十三　不一心聽戒。無知無解(如前)。",
    "X60n1126_002:0599b03": "七十四　如上比丘。彼親友以僧物與(如前)。",
    "X60n1126_002:0599b04": "七十五　僧斷事。不與欲而起去(如前)。",
    "X60n1126_002:0599b05": "七十六　與欲已後更呵(如前)。",
    "X60n1126_002:0599b06": "七十七　知他比丘鬬爭。聽此語。向彼說(如前)。",
    "X60n1126_002:0599b07": "七十八　打比丘(如前)。",
    "X60n1126_002:0599b08": "七十九　手搏比丘(如前)。",
    "X60n1126_002:0599b09": "八　十　以無根僧伽婆尸沙法。謗比丘(如前)。",
    "X60n1126_002:0599b10": "八十一　王未出。未藏寶。入宮門內(如前)。",
    "X60n1126_002:0599b11": "八十二　自捉寶及寶莊飾具。若使人捉。除僧伽藍",
    "X60n1126_002:0599b12": "中及寄宿處(如前)。",
    "X60n1126_002:0599b13": "八十三　非時入聚落。不囑餘比丘(如前)。",
    "X60n1126_002:0599b14": "八十四　作牀過如來八指(如前)。",
    "X60n1126_002:0599b15": "八十五　以兜羅綿貯。作繩牀木牀臥具坐褥(如前)。",
    "X60n1126_002:0599b16": "八十六　以骨牙角。作鍼筒(如前)。",
    "X60n1126_002:0599b17": "八十七　作臥具。長過佛二磔手半。廣過二磔手(如前)。",
    "X60n1126_002:0599b18": "八十八　作覆瘡衣。長過佛四磔手(如前)。",
    "X60n1126_002:0599b19": "八十九　作雨浴衣。長過佛六磔手。廣過二磔手半(如前)。",
    "X60n1126_002:0599b20": "九　十　若佛衣等量。長過佛九磔手。廣過六磔手",
    "X60n1126_002:0599b21": "(如前)。",
    "X60n1126_002:0599b22": "比丘犯此九十法。當墮。",
    "X60n1126_002:0599b23": "善男子等。四波羅提提舍尼法。",
    "X60n1126_002:0599b24": "一　無病入村中。從非親里比丘尼。自手受食。於中",
    "X60n1126_002:0599c01": "清淨否。(答云)無。",
    "X60n1126_002:0599c02": "二　比丘尼在食家。指示與某甲羮。與某甲飯。無比",
    "X60n1126_002:0599c03": "丘在(如前)。",
    "X60n1126_002:0599c04": "三　無病自手受學家僧食(如前)。",
    "X60n1126_002:0599c05": "四　阿蘭若及疑怖處。不先語檀越。伽藍外不受食。",
    "X60n1126_002:0599c06": "在伽藍內。無病自手受食食(如前)。",
    "X60n1126_002:0599c07": "比丘犯此四法。應向眾僧悔過。",
    "X60n1126_002:0599c08": "善男子等。一百應當學法。",
    "X60n1126_002:0599c09": "一　齊整著內衣。於中清淨否。(答云)清淨。",
    "X60n1126_002:0599c10": "二　齊整著三衣(如前)。",
    "X60n1126_002:0599c11": "三　不得反抄衣入白衣舍(如前)。",
    "X60n1126_002:0599c12": "四　不得反抄衣白衣舍坐(如前)。",
    "X60n1126_002:0599c13": "五　不得衣纏頸入白衣舍(如前)。",
    "X60n1126_002:0599c14": "六　不得衣纏頸白衣舍坐(如前)。",
    "X60n1126_002:0599c15": "七　不得覆頭入白衣舍(如前)。",
    "X60n1126_002:0599c16": "八　不得覆頭白衣舍坐(如前)。",
    "X60n1126_002:0599c17": "九　不得跳行入白衣舍(如前)。",
    "X60n1126_002:0599c18": "十　不得跳行白衣舍坐(如前)。",
    "X60n1126_002:0599c19": "十一　不得蹲坐白衣舍內(如前)。",
    "X60n1126_002:0599c20": "十二　不得叉腰入白衣舍(如前)。",
    "X60n1126_002:0599c21": "十三　不得叉腰白衣舍坐(如前)。",
    "X60n1126_002:0599c22": "十四　不得搖身入白衣舍(如前)。",
    "X60n1126_002:0599c23": "十五　不得搖身白衣舍坐(如前)。",
    "X60n1126_002:0599c24": "十六　不得掉臂入白衣舍(如前)。",
    "X60n1126_002:0600a01": "十七　不得掉臂白衣舍坐(如前)。",
    "X60n1126_002:0600a02": "十八　好覆身入白衣舍(如前)。",
    "X60n1126_002:0600a03": "十九　好覆身白衣舍坐(如前)。",
    "X60n1126_002:0600a04": "二十　不得左右顧視入白衣舍(如前)。",
    "X60n1126_002:0600a05": "二十一　不得左右顧視白衣舍坐(如前)。",
    "X60n1126_002:0600a06": "二十二　靜默入白衣舍(如前)。",
    "X60n1126_002:0600a07": "二十三　靜默白衣舍坐(如前)。",
    "X60n1126_002:0600a08": "二十四　不得戲笑入白衣舍(如前)。",
    "X60n1126_002:0600a09": "二十五　不得戲笑白衣舍坐(如前)。",
    "X60n1126_002:0600a10": "二十六　正意受食(如前)。",
    "X60n1126_002:0600a11": "二十七　平鉢受食(如前)。",
    "X60n1126_002:0600a12": "二十八　平鉢受羮(如前)。",
    "X60n1126_002:0600a13": "二十九　羮飯俱食(如前)。",
    "X60n1126_002:0600a14": "三　十　以次食(如前)。",
    "X60n1126_002:0600a15": "三十一　不得挑鉢中央食(如前)。",
    "X60n1126_002:0600a16": "三十二　無病不得為己索羮飯(如前)。",
    "X60n1126_002:0600a17": "三十三　不得以飯覆羮更望得(如前)。",
    "X60n1126_002:0600a18": "三十四　不得視比座鉢中起嫌心(如前)。",
    "X60n1126_002:0600a19": "三十五　當繫鉢想食(如前)。",
    "X60n1126_002:0600a20": "三十六　不得大摶飯食(如前)。",
    "X60n1126_002:0600a21": "三十七　不得張口待飯食(如前)。",
    "X60n1126_002:0600a22": "三十八　不得含食語(如前)。",
    "X60n1126_002:0600a23": "三十九　不得摶飯擲口中(如前)。",
    "X60n1126_002:0600a24": "四　十　不得遺落飯食(如前)。",
    "X60n1126_002:0600b01": "四十一　不得頰飯食(如前)。",
    "X60n1126_002:0600b02": "四十二　不得嚼飯作聲(如前)。",
    "X60n1126_002:0600b03": "四十三　不得噏飯食(如前)。",
    "X60n1126_002:0600b04": "四十四　不得舌舐食(如前)。",
    "X60n1126_002:0600b05": "四十五　不得振手食(如前)。",
    "X60n1126_002:0600b06": "四十六　不得手把散飯食(如前)。",
    "X60n1126_002:0600b07": "四十七　不得汙手捉食器(如前)。",
    "X60n1126_002:0600b08": "四十八　不得洗鉢水棄白衣舍內(如前)。",
    "X60n1126_002:0600b09": "四十九　不得生草上大小便涕唾。除病(如前)。",
    "X60n1126_002:0600b10": "五　十　不得淨水中大小便涕唾。除病(如前)。",
    "X60n1126_002:0600b11": "五十一　不得立大小便。除病(如前)。",
    "X60n1126_002:0600b12": "五十二　不得為反抄衣人說法。除病(如前)。",
    "X60n1126_002:0600b13": "五十三　不得為衣纏頸人說法。除病(如前)。",
    "X60n1126_002:0600b14": "五十四　不得為覆頭人說法。除病(如前)。",
    "X60n1126_002:0600b15": "五十五　不得為褁頭人說法。除病(如前)。",
    "X60n1126_002:0600b16": "五十六　不得為叉腰人說法。除病(如前)。",
    "X60n1126_002:0600b17": "五十七　不得為著革屣人說法。除病(如前)。",
    "X60n1126_002:0600b18": "五十八　不得為著木屐人說法。除病(如前)。",
    "X60n1126_002:0600b19": "五十九　不得為騎乘人說法。除病(如前)。",
    "X60n1126_002:0600b20": "六　十　不得佛塔內宿。除為守護故(如前)。",
    "X60n1126_002:0600b21": "六十一　不得佛塔內藏寶物。除為堅牢故(如前)。",
    "X60n1126_002:0600b22": "六十二　不得著革屣入佛塔中(如前)。",
    "X60n1126_002:0600b23": "六十三　不得捉革屣入佛塔中(如前)。",
    "X60n1126_002:0600b24": "六十四　不得著革屣繞佛塔行(如前)。",
    "X60n1126_002:0600c01": "六十五　不得著富羅入佛塔中(如前)。",
    "X60n1126_002:0600c02": "六十六　不得捉富羅入佛塔中(如前)。",
    "X60n1126_002:0600c03": "六十七　不得塔下食留草及食汙池(如前)。",
    "X60n1126_002:0600c04": "六十八　不得擔死屍從塔下過(如前)。",
    "X60n1126_002:0600c05": "六十九　不得塔下埋死屍(如前)。",
    "X60n1126_002:0600c06": "七　十　不得塔下燒死屍(如前)。",
    "X60n1126_002:0600c07": "七十一　不得塔前燒死屍(如前)。",
    "X60n1126_002:0600c08": "七十二　不得繞塔四邊燒死屍使臭氣來入(如前)。",
    "X60n1126_002:0600c09": "七十三　不得持死人衣及床從塔下過。除浣染香",
    "X60n1126_002:0600c10": "燻(如前)。",
    "X60n1126_002:0600c11": "七十四　不得塔下大小便(如前)。",
    "X60n1126_002:0600c12": "七十五　不得向塔大小便(如前)。",
    "X60n1126_002:0600c13": "七十六　不得繞塔四邊大小便使臭氣來入(如前)。",
    "X60n1126_002:0600c14": "七十七　不得持佛像至大小便處(如前)。",
    "X60n1126_002:0600c15": "七十八　不得塔下嚼楊枝(如前)。",
    "X60n1126_002:0600c16": "七十九　不得向塔嚼楊枝(如前)。",
    "X60n1126_002:0600c17": "八　十　不得繞塔四邊嚼楊枝(如前)。",
    "X60n1126_002:0600c18": "八十一　不得塔下涕唾(如前)。",
    "X60n1126_002:0600c19": "八十二　不得向塔涕唾(如前)。",
    "X60n1126_002:0600c20": "八十三　不得繞塔四邊涕唾(如前)。",
    "X60n1126_002:0600c21": "八十四　不得向塔舒脚坐(如前)。",
    "X60n1126_002:0600c22": "八十五　不得安佛在下房。己在上房住(如前)。",
    "X60n1126_002:0600c23": "八十六　人坐。己立。不得為說法。除病(如前)。",
    "X60n1126_002:0600c24": "八十七　人臥。己坐。不得為說法。除病(如前)。",
    "X60n1126_002:0601a01": "八十八　人在坐。己在非坐。不得為說法。除病(如前)。",
    "X60n1126_002:0601a02": "八十九　人在高坐。己在下坐。不得為說法。除病(如前)。",
    "X60n1126_002:0601a03": "九　十　人在前行。己在後行。不得為說法。除病(如前)。",
    "X60n1126_002:0601a04": "九十一　人在高經行處。己在下經行處。不得為說",
    "X60n1126_002:0601a05": "法。除病(如前)。",
    "X60n1126_002:0601a06": "九十二　人在道。己在非道。不得為說法。除病(如前)。",
    "X60n1126_002:0601a07": "九十三　不得攜手在道行(如前)。",
    "X60n1126_002:0601a08": "九十四　不得上樹過人頭。除時因緣(如前)。",
    "X60n1126_002:0601a09": "九十五　不得絡囊盛鉢貫杖頭置肩上行(如前)。",
    "X60n1126_002:0601a10": "九十六　人持杖。不應為說法。除病(如前)。",
    "X60n1126_002:0601a11": "九十七　人持劒。不應為說法。除病(如前)。",
    "X60n1126_002:0601a12": "九十八　人持矛。不應為說法。除病(如前)。",
    "X60n1126_002:0601a13": "九十九　人持刀。不應為說法。除病(如前)。",
    "X60n1126_002:0601a14": "一　百　人持葢。不應為說法。除病(如前)。",
    "X60n1126_002:0601a15": "比丘犯此一百法。名為惡作。",
    "X60n1126_002:0601a16": "善男子等。七滅諍法。",
    "X60n1126_002:0601a17": "一　應與現前毗尼。當與現前毗尼。於中清淨否。(答云)",
    "X60n1126_002:0601a18": "清淨。",
    "X60n1126_002:0601a19": "二　應與憶念毗尼。當與憶念毗尼(如前)。",
    "X60n1126_002:0601a20": "三　應與不癡毗尼。當與不癡毗尼(如前)。",
    "X60n1126_002:0601a21": "四　應與自言治。當與自言治(如前)。",
    "X60n1126_002:0601a22": "五　應與多覓罪相。當與多覓罪相(如前)。",
    "X60n1126_002:0601a23": "六　應與覓罪相。當與覓罪相(如前)。",
    "X60n1126_002:0601a24": "七　應與如草覆地。當與如草覆地(如前唱云)。",
    "X60n1126_002:0601b01": "聲聞戒真淨。菩薩戒可登。捨離躭淨心。擴充廣利行。",
    "X60n1126_002:0601b02": "菩提心圓滿。佛道定可成。幸勿念貧事。猶向草菴宿。",
    "X60n1126_002:0601b03": "佛法大寶藏。此去應受持。世世復生生。奉行心地法。",
    "X60n1126_002:0601b04": "我今贊大德。志誠趨大戒。大悲念眾生。前途毋退屈",
    "X60n1126_002:0601b05": "(下座)。",
    "X60n1126_002:0601b07": "將授菩薩大戒先於數日之前差阿闍黎為求戒者",
    "X60n1126_002:0601b08": "開導三自歸令參心地法門第十四",
    "X60n1126_002:0601b09": "(凡好心欲受菩薩大戒者。先於引請師所。一觸禮。具香。引至方丈。引請云。善男子。且住一邊。待伸作白。然",
    "X60n1126_002:0601b10": "後參承。求戒戒子侍立於傍。引請半展具。向和尚三拜。胡跪合掌。白云)。",
    "X60n1126_002:0601b11": "大德僧聽。彼(某)比丘(某)比丘尼。(某)優婆塞。(某)優婆",
    "X60n1126_002:0601b12": "夷。(某)國王(某)大臣宰官居士等。至心求授菩薩大",
    "X60n1126_002:0601b13": "戒。願和尚佐助。釋迦文佛為教授師。惟願和尚不",
    "X60n1126_002:0601b14": "悋慈悲。布施大戒。鑑彼至心。默然許可。(起身一觸禮。收具。招",
    "X60n1126_002:0601b15": "戒子云)善男子來。我已先容。汝當志誠懇到。對和尚",
    "X60n1126_002:0601b16": "前。作禮三拜。殷勤乞戒。(戒子禮畢。引請云)胡跪合掌。汝當",
    "X60n1126_002:0601b17": "至心作白。恐汝未能。代為宣舉。大德僧聽。我(某甲)比",
    "X60n1126_002:0601b18": "丘(某甲)比丘尼(某甲)優婆塞(某甲)優婆夷(某)國王(某)大臣",
    "X60n1126_002:0601b19": "宰官居士等。志心求授菩薩大戒。願和尚佐助。釋",
    "X60n1126_002:0601b20": "迦文佛為教授師。惟願和尚不悋慈悲。布施大戒。",
    "X60n1126_002:0601b21": "鑑我至心。默然許可。(白已云)善男子。和尚默然。慈悲",
    "X60n1126_002:0601b22": "允可。汝當起身。作禮三拜。歸堂俟候。至期授戒。(三禮",
    "X60n1126_002:0601b23": "畢。引出。和尚命侍者。差某闍黎。先為戒子開導三自歸法。侍者將命。到監寺所。問訊語言)和尚",
    "X60n1126_002:0601b24": "差(某)闍黎。為戒子開導三自歸法。惟監寺慈悲。致",
    "X60n1126_002:0601c01": "簡奉請(監寺出簡問訊。簡以朱板。一方上書云。奉和尚命。耑祈大德臨堂開導三自歸法。惟",
    "X60n1126_002:0601c02": "願不悋慈悲。俯俞所請　監寺某和尚　侍者受簡。付引請師。問訊。引請執簡。答問訊畢。率諸戒子。至闍",
    "X60n1126_002:0601c03": "黎寮。命戒子三拜。引請呈簡伸請畢。命起引出。行者於法堂。設平凡香花莊嚴。引請一人執香。一人執磬。",
    "X60n1126_002:0601c04": "率戒子。迎闍黎登座。引請傍坐。舉讚)。",
    "X60n1126_002:0601c05": "自迷本覺。業相無因。緣緣三細六麤輪。返妄願歸真。",
    "X60n1126_002:0601c06": "請示吾心。求證法王身。",
    "X60n1126_002:0601c07": "十信地菩薩摩訶薩",
    "X60n1126_002:0601c08": "善男子等。聞磬聲。作禮三拜。胡跪合掌。",
    "X60n1126_002:0601c09": "引請作白",
    "X60n1126_002:0601c10": "捨惡修善。未知物即吾人。究己空人。願見自原真佛。",
    "X60n1126_002:0601c11": "今則太心初發。勝法未聞。苟非開導之有師。曷使參",
    "X60n1126_002:0601c12": "求之不替。將求菩薩大戒。先當乞示自歸。我今為諸",
    "X60n1126_002:0601c13": "善男子。迎請(某)闍黎。為汝等作開導自歸阿闍黎。而",
    "X60n1126_002:0601c14": "況此師深明諦理。久證禪那。必有本分之工夫。廣演",
    "X60n1126_002:0601c15": "諸人之妙性。請師之語。汝合自陳。恐汝未能。皆隨我",
    "X60n1126_002:0601c16": "道。",
    "X60n1126_002:0601c17": "引請作梵",
    "X60n1126_002:0601c18": "大德一心念我弟子(某甲)求示菩薩三歸自性法。願大",
    "X60n1126_002:0601c19": "德為我作開導自歸師。我依大德故。將來得授菩薩",
    "X60n1126_002:0601c20": "戒。慈愍故(一拜)。慈愍故(一拜)。大慈愍故(一拜)。",
    "X60n1126_002:0601c21": "闍黎撫尺云。",
    "X60n1126_002:0601c22": "善男子等。汝既殷勤伸請。我當為汝作開導自歸心",
    "X60n1126_002:0601c23": "地師。所有言教。汝當諦聽。",
    "X60n1126_002:0601c24": "善男子等。自歸者。直提向上祖師禪也。以吾人一向",
    "X60n1126_002:0602a01": "迷自己佛。向心意意識處。只管理會。不知離却心意",
    "X60n1126_002:0602a02": "識參究自己。故我佛於人初入法門。便教渠知有自",
    "X60n1126_002:0602a03": "己本心之佛而歸依之。若上根利器。一聞自歸二字。",
    "X60n1126_002:0602a04": "直下返本還源。了徹心地。何等直截痛快。縱不能了",
    "X60n1126_002:0602a05": "徹自心。亦使渠念念參求而自歸之。雖在意識色心。",
    "X60n1126_002:0602a06": "是情是心。皆入佛性戒中矣。是知一自歸。便證戒體。",
    "X60n1126_002:0602a07": "戒體具則直超菩薩心地已。何有漸次階級耶。故在",
    "X60n1126_002:0602a08": "家出家者。得歸自己佛。已知我心。決非眾生。歸自己",
    "X60n1126_002:0602a09": "法。已知我心。本傳心印。歸自己僧。已知我心。未甞染",
    "X60n1126_002:0602a10": "汙。無始至今。一向是佛。不曾移易一絲毫許。只緣緣",
    "X60n1126_002:0602a11": "心習染。流入殺盜婬妄愚癡貪嗔。以致迷却自己。譬",
    "X60n1126_002:0602a12": "如月本在水不曾失却。只為攪沙搖濁。不見全月致",
    "X60n1126_002:0602a13": "令泥底耕撈。轉攪轉失。如今令渠止却撈耕。勿投沙",
    "X60n1126_002:0602a14": "土。勿搖勿攪。圓月本在。故與之先說戒善。漸漸止惡。",
    "X60n1126_002:0602a15": "然後令渠善惡兩絕。單單拈出向上大事因緣。便入",
    "X60n1126_002:0602a16": "菩薩位中。若果自歸處。直見本心之信位。從因向果。",
    "X60n1126_002:0602a17": "其中有深有淺。梵網分四十心收之。所謂但解法師",
    "X60n1126_002:0602a18": "語者。盡受得戒也。解者悟也。即信證之謂也。非謂銷",
    "X60n1126_002:0602a19": "得文講得過也。此該比丘比丘尼國王大臣黃門二",
    "X60n1126_002:0602a20": "根諸天鬼畜而言之者也。至若出家四眾。重在比丘",
    "X60n1126_002:0602a21": "比丘尼。此雖自歸為心地。而出家二眾又乃人天出",
    "X60n1126_002:0602a22": "格之師。故先於比丘小乘戒中。選其平日無遮無難。",
    "X60n1126_002:0602a23": "身心原潔。戒體本大。戒器本正。選者得其主。證者得",
    "X60n1126_002:0602a24": "其人。便成大比丘。二眾受戒之後。不犯二百五十等。",
    "X60n1126_002:0602b01": "戒相漸漸開擴廣大心地。心地悟解。入出家菩薩位",
    "X60n1126_002:0602b02": "中。此菩薩者。為菩薩中之真正師範。非尋常人品比",
    "X60n1126_002:0602b03": "也。到此不過完得前來自歸二字耳。非有加也。故曰",
    "X60n1126_002:0602b04": "自歸便登佛位。嗟夫自歸禪也。禪非在戒外也。三歸",
    "X60n1126_002:0602b05": "是正禪也。戒非在禪外也。參禪是真戒也。禪正法也。",
    "X60n1126_002:0602b06": "古來禪律。相非政為。不知自歸即禪即律。所以正法",
    "X60n1126_002:0602b07": "速滅也。汝等要知受菩薩戒。須參自歸之禪。若受戒",
    "X60n1126_002:0602b08": "而不參禪者。受相戒而亡體也。參禪不受戒者。破戒",
    "X60n1126_002:0602b09": "相而破禪也。故受戒必參禪。參禪必持戒。而後為佛",
    "X60n1126_002:0602b10": "子也。不然。皆外道種性耳。何以故。以其不知心地之",
    "X60n1126_002:0602b11": "不可破戒相。而戒相之不可失心地故也。公等發無",
    "X60n1126_002:0602b12": "上心。求最上戒。登壇之日。和尚必先令汝歸依自心",
    "X60n1126_002:0602b13": "三寶。誠恐臨時不及細為開導。今差我為公等。平實",
    "X60n1126_002:0602b14": "商量。汝等各從今日開導之後。諦觀諦審。畢竟以何",
    "X60n1126_002:0602b15": "為汝自己佛法僧寶。汝能參求。即得大戒。其或不然。",
    "X60n1126_002:0602b16": "戒薰未熟。汝等當各至誠預為體察。至授戒之日。和",
    "X60n1126_002:0602b17": "尚自當親為指點。勿得輕心自生懈慢而放過也。汝",
    "X60n1126_002:0602b18": "等一齊道。依教奉行。(答)依教奉行(三說下座)　(三應)。",
    "X60n1126_002:0602b20": "將授菩薩大戒和尚差阿闍黎問難七遮法第十五",
    "X60n1126_002:0602b21": "差簡如前。中改問難七遮字。引請舉讚。",
    "X60n1126_002:0602b22": "真心無障。重業為遮。現身無逆器方嘉。審問莫教差。",
    "X60n1126_002:0602b23": "剖靈心華。實語道堪誇。",
    "X60n1126_002:0602b24": "清淨慧菩薩摩訶薩",
    "X60n1126_002:0602c01": "引請作白",
    "X60n1126_002:0602c02": "諸大德等。聞磬聲。各禮三拜。一齊胡跪合掌。",
    "X60n1126_002:0602c03": "白云。",
    "X60n1126_002:0602c04": "戒心無擇。心難當遮。苟非諦審於授戒之前。曷使真",
    "X60n1126_002:0602c05": "趣於成佛之地。敬迎上座。祈鑒往心。我今為請(某)大",
    "X60n1126_002:0602c06": "德。為汝作審問七遮阿闍黎。請師之語。汝合自陳。恐",
    "X60n1126_002:0602c07": "汝未能。代為唱舉。汝當至誠。皆隨我道。",
    "X60n1126_002:0602c08": "引請鳴磐作梵",
    "X60n1126_002:0602c09": "大德一心念。我弟子(某甲)將求菩薩清淨戒。願大德為",
    "X60n1126_002:0602c10": "我作先問遮難阿闍黎。我依大德故。得受清淨法。慈",
    "X60n1126_002:0602c11": "愍故(一拜)。慈愍故(一拜)。大慈愍故(一拜)。",
    "X60n1126_002:0602c12": "闍黎鳴尺云。",
    "X60n1126_002:0602c13": "諸比丘等。汝既殷勤伸請。我當為汝作審問七遮阿",
    "X60n1126_002:0602c14": "闍黎。所有言教。汝當諦聽。",
    "X60n1126_002:0602c15": "夫道心本孝。法性原慈。菩提豈逆害而可生。有情當",
    "X60n1126_002:0602c16": "隨順而自養。雖曰罪無自性。理具真常。當知事不毀",
    "X60n1126_002:0602c17": "心。道方合轍。故梵網經心地品云。若佛子與人受戒",
    "X60n1126_002:0602c18": "時。不得揀擇一切國王王子大臣百官比丘比丘尼",
    "X60n1126_002:0602c19": "信男信女婬男婬女十八梵天六欲天無根二果黃",
    "X60n1126_002:0602c20": "門奴婢一切鬼神。盡得受戒。此言一切眾生咸具佛",
    "X60n1126_002:0602c21": "心。有心者皆得作佛。故不比小乘比丘之揀擇也。既",
    "X60n1126_002:0602c22": "無揀擇。我大乘中。汝等一切現在發心者。皆當受戒",
    "X60n1126_002:0602c23": "作佛。而佛又云。若欲受戒時。師應問言。汝現身不作",
    "X60n1126_002:0602c24": "七逆罪否。七逆者。出佛身血。弒父。弒母。弑和尚。弑阿",
    "X60n1126_002:0603a01": "闍黎。破羯磨轉法輪僧。殺聖人。若具七逆。即現身不",
    "X60n1126_002:0603a02": "得戒。又云。見欲受戒人。應教請二師。和尚阿闍黎。二",
    "X60n1126_002:0603a03": "師應問言。汝有七遮罪否。若現身有七遮罪者。師不",
    "X60n1126_002:0603a04": "應與受戒。若無七遮者。得與受戒。以是觀之。七遮之",
    "X60n1126_002:0603a05": "人是當揀擇。不應與受戒也。",
    "X60n1126_002:0603a06": "善男子。且起第一位。胡跪合掌。諦聽問難。",
    "X60n1126_002:0603a07": "善男子。此是實語時。至誠時。我今逐一問汝。汝當逐",
    "X60n1126_002:0603a08": "一實答。若不實答。增故妄語罪。雖得受戒。定不得戒。",
    "X60n1126_002:0603a09": "我今問汝。出佛身血者。與佛為讐。佛心頓壞。不得受",
    "X60n1126_002:0603a10": "戒。汝曾出佛身血否。答云(有無)。問。",
    "X60n1126_002:0603a11": "善男子。弑父是逆心大罪。汝無此罪否。答云(有無)。問。",
    "X60n1126_002:0603a12": "善男子。弑母是逆心大罪。汝無此罪否。答云(有無)。問。",
    "X60n1126_002:0603a13": "善男子。弑和尚是逆心大罪。汝無此罪否。答云(有無)。問。",
    "X60n1126_002:0603a14": "善男子。弑阿闍黎是逆心大罪。汝無此罪否。答云(有無)。",
    "X60n1126_002:0603a15": "問。",
    "X60n1126_002:0603a16": "善男子。破羯磨轉法輪僧。是逆心大罪。汝無此罪否。",
    "X60n1126_002:0603a17": "答云(有無)。問。",
    "X60n1126_002:0603a18": "善男子。弑聖人是逆心大罪。汝無此罪否。答云(有無)。",
    "X60n1126_002:0603a19": "善男子。佛為心之法身。不可觸犯。出佛身血。是破自",
    "X60n1126_002:0603a20": "己法身也。父母為生身之本。弑之。是弑自己本心也。",
    "X60n1126_002:0603a21": "和尚阿闍黎是出家受法力生。教授羯磨之師。若弑",
    "X60n1126_002:0603a22": "之。是斷出家自性之佛種也。羯磨僧者。一切作法行",
    "X60n1126_002:0603a23": "道之師。若破之。是破佛正法也。轉法輪僧者。有多種。",
    "X60n1126_002:0603a24": "若參禪僧教參禪僧。此轉祖師禪直示人悟心成佛",
    "X60n1126_002:0603b01": "之法輪者也。若止觀坐禪僧教止觀坐禪僧。此轉如",
    "X60n1126_002:0603b02": "來禪圓修單複三觀悟心成佛之輪者也。一切經律",
    "X60n1126_002:0603b03": "論諸大法師。是轉音聲輪。令人從音聞悟理成佛者",
    "X60n1126_002:0603b04": "也。聖人者。從小乘四果。及大乘外凡內凡聖位菩薩",
    "X60n1126_002:0603b05": "之人是也。若弑之破之。是弑自心。破自己佛心也。已",
    "X60n1126_002:0603b06": "上七遮。餘者未必易犯。惟破轉法輪僧一事。人多易",
    "X60n1126_002:0603b07": "犯。葢以人師不一。門戶各開。參禪者抑止觀。而揚參",
    "X60n1126_002:0603b08": "禪。止觀者抑參禪。而揚止觀。經律論師或互相上下。",
    "X60n1126_002:0603b09": "而且抑參禪止觀之人。參禪止觀之人。或亦互相上",
    "X60n1126_002:0603b10": "下。而抑講經律論之主。君子之過各於其黨。易於沿",
    "X60n1126_002:0603b11": "習。不知觸犯。據經明判。俱不得戒。若無知而適犯者。",
    "X60n1126_002:0603b12": "事或可開。汝無如諸遮難否。答云(有無)　(三問)。",
    "X60n1126_002:0603b13": "善男子。我今至載開演。汝已從實吐答。無七遮者。是",
    "X60n1126_002:0603b14": "真淨法器。我今按詞申覆和尚。即與受菩薩戒。若七",
    "X60n1126_002:0603b15": "遮有犯。我亦按詞申覆和尚。乞汝作懺悔法。若得開",
    "X60n1126_002:0603b16": "心悟道。破諸遮障。異日另當為汝受戒入眾　(乃云)。",
    "X60n1126_002:0603b17": "善男子。且起第二位過來。",
    "X60n1126_002:0603b18": "(一一從前實語時問起。第三第四。至末位皆然。問畢。引請云。眾等一齊胡跪合掌。結云)。",
    "X60n1126_002:0603b19": "上來逐一問難。俱已完成。既無七遮。佛戒可受。我當",
    "X60n1126_002:0603b20": "詣和尚前。據詞呈覆。向後登壇之時。一一如法實答。",
    "X60n1126_002:0603b21": "不得差池。恭肅身心。以候戒法。汝當依教奉行(三說三答)",
    "X60n1126_002:0603b22": "(下座)。",
    "X60n1126_002:0603b24": "將授菩薩大戒先差阿闍黎開導懺悔法第十六",
    "X60n1126_002:0603c01": "(和尚差出簡。迎請如前。但改開導懺悔法字。引請舉讚)。",
    "X60n1126_002:0603c02": "心塵霧起。妄罪雲興。清風吹蕩見天青。何處有煩蒸。",
    "X60n1126_002:0603c03": "空本原晴。慧日朗虗明。",
    "X60n1126_002:0603c04": "罪性空菩薩摩訶薩",
    "X60n1126_002:0603c05": "諸大德等。聞磬聲。各禮三拜。一齊胡跪合掌。",
    "X60n1126_002:0603c06": "引請作白",
    "X60n1126_002:0603c07": "夫寒氷萬里。非春日以何融。業霧多生。仗性風而頓",
    "X60n1126_002:0603c08": "掃。欲開菩薩心。先除心地障。若非上座之法喜。曷令",
    "X60n1126_002:0603c09": "初進之妄消。我今為請(某)禪師。為汝作開導懺法阿",
    "X60n1126_002:0603c10": "闍黎。而況此師究極心源。轉成識智。能一言而直指。",
    "X60n1126_002:0603c11": "俾萬法以頓空。請師之語。汝合自陳。恐汝未能。代為",
    "X60n1126_002:0603c12": "唱舉。汝當至誠。隨我啟請。",
    "X60n1126_002:0603c13": "引請作梵",
    "X60n1126_002:0603c14": "大德一心念。我弟子(某甲)願除無始無明根。願大德為",
    "X60n1126_002:0603c15": "我作洗除無明罪本阿闍黎。我依大德故。罪消得入",
    "X60n1126_002:0603c16": "菩薩位。慈愍故(一拜)。慈愍故(一拜)。大慈愍故(一拜)。",
    "X60n1126_002:0603c17": "闍黎撫尺白云。",
    "X60n1126_002:0603c18": "善男子等。汝既殷勤伸請。我當為汝作開導罪性阿",
    "X60n1126_002:0603c19": "闍黎。所有言教。汝當諦聽。",
    "X60n1126_002:0603c20": "夫菩提之道。當觀夫無起之心。罪業之根。合見爾始",
    "X60n1126_002:0603c21": "生之念。由始念本乎心覺。業塵只在動機。機動則惑",
    "X60n1126_002:0603c22": "苦為因。性轉則明塵現相。纔生指擬。智相紛然。相續",
    "X60n1126_002:0603c23": "計名。分別多矣。逐憎逐愛。取捨千端。動口動身。善惡",
    "X60n1126_002:0603c24": "萬狀。以之結業。輪轉無窮。由業昧心。升沉何了。貪嗔",
    "X60n1126_002:0604a01": "癡慢疑。墮欲色無色之難斷。身邊邪見戒。執有見無",
    "X60n1126_002:0604a02": "見而難圓。苟不見無明不覺之咎在覺明。何能向本",
    "X60n1126_002:0604a03": "覺無覺而坐斷根本。本來無罪性。猶是對有罪而說",
    "X60n1126_002:0604a04": "無。本來無無明。猶是對無明而說覺。對無明而說本",
    "X60n1126_002:0604a05": "覺。本覺已是妄根。了本覺而言坐斷。坐斷早是禍機。",
    "X60n1126_002:0604a06": "一點未消。萬源從發。不如向淨躶躶赤洒洒處。頭定",
    "X60n1126_002:0604a07": "眼直。回來於光陀陀圓爍爍處。拈香散華。信得則我",
    "X60n1126_002:0604a08": "說非言。了却則爾行不住。行不住處。發四弘心之誓",
    "X60n1126_002:0604a09": "願。說非言處。闡一大事之因緣。故三粲祖於可師邊",
    "X60n1126_002:0604a10": "懺罪。便知罪不可得。二比丘於淨名處受法。頓了罪",
    "X60n1126_002:0604a11": "性本空。此猶見體而已。至若見光見華。用空用體。則",
    "X60n1126_002:0604a12": "大用現前。不存軌則。到此則不啻五住十使之烏有。",
    "X60n1126_002:0604a13": "而一心三觀亦兩忘。罪之與福。真之與妄。皆為剩語。",
    "X60n1126_002:0604a14": "又何曰懺之與法哉。已上略伸管見。用豁大心。將來",
    "X60n1126_002:0604a15": "於釋迦座前。和尚語下。懺悔之時。當披自性一心。用",
    "X60n1126_002:0604a16": "洗多生妄罪。至心領受。一念不生。直至壇前。證菩薩",
    "X60n1126_002:0604a17": "位。上來心理既明。事懺須竭。若現身曾犯十重罪者。",
    "X60n1126_002:0604a18": "汝當先從今。始依梵網經。若到禮三世千佛。務使見",
    "X60n1126_002:0604a19": "光見華。見諸相好。罪便得滅。若犯輕垢罪者。對首懺",
    "X60n1126_002:0604a20": "悔。其罪即亡。向後參究大乘深明諦理。與心相應。代",
    "X60n1126_002:0604a21": "佛行化。汝當依教奉行(三說三應下座)。",
    "X60n1126_002:0604a23": "將授菩薩大戒和尚先差阿闍黎開導苦行十忍法",
    "X60n1126_002:0604a24": "第十七",
    "X60n1126_002:0604b01": "(和尚命簡。如前。中改開導苦行法字。引請舉讚)。",
    "X60n1126_002:0604b02": "初心無我。十忍利他。身財內外施波羅。人法兩消磨。",
    "X60n1126_002:0604b03": "行苦堪荷。濟度澤滂沱。",
    "X60n1126_002:0604b04": "登忍地菩薩摩訶薩",
    "X60n1126_002:0604b05": "引請白云。",
    "X60n1126_002:0604b06": "諸大德等。聞磬聲。各禮三拜。一齊胡跪合掌。白云。",
    "X60n1126_002:0604b07": "忘四相而能捨。忍一心而不生。匪明大法以何堪。須",
    "X60n1126_002:0604b08": "承付授而開悟。將求大戒。先合忘身。我今為請(某)禪",
    "X60n1126_002:0604b09": "師。為汝等作開導十忍阿闍黎。而況此師證心空法。",
    "X60n1126_002:0604b10": "入世忘人。真為教授之師。不住空空之見。請師之語。",
    "X60n1126_002:0604b11": "汝合自陳。恐汝未能。皆隨我道。",
    "X60n1126_002:0604b12": "引請鳴磬唱云。",
    "X60n1126_002:0604b13": "大德一心念。我弟子(某甲)將求心地無我法。願大德為",
    "X60n1126_002:0604b14": "我作開導十忍阿闍黎。我依大德故。得成究竟捨。慈",
    "X60n1126_002:0604b15": "愍故(一拜)。慈愍故(一拜)。大慈愍故(一拜)。",
    "X60n1126_002:0604b16": "闍黎鳴尺云。",
    "X60n1126_002:0604b17": "善男子等。汝既殷勤伸請。我當為汝作開導十忍阿",
    "X60n1126_002:0604b18": "闍黎。所有言教。汝當諦聽。",
    "X60n1126_002:0604b19": "夫心地者。心非有地。地本無心。漠爾威音那邊。了然",
    "X60n1126_002:0604b20": "娘未生事。髑髏乾頂門眼瞎。枯木實鼻孔龍吟。一蓮",
    "X60n1126_002:0604b21": "華世界毛孔裏分身。恒河沙眾生。佛光中共體。以無",
    "X60n1126_002:0604b22": "心之身肯捨。以即我之人受施。屋裏販揚州。水中割",
    "X60n1126_002:0604b23": "鹹味。風吹光而不斷。雷打空以何傷。但於了處翻騰。",
    "X60n1126_002:0604b24": "一任有中濟利。故梵網經云。若佛子應以好心先學",
    "X60n1126_002:0604c01": "大乘威儀經律。廣開解義味。見後新學菩薩。有從百",
    "X60n1126_002:0604c02": "里千里來求大乘經律。應如法為說一切苦行。若燒",
    "X60n1126_002:0604c03": "身燒臂燒指。若不燒身臂指。供養諸佛。非出家菩薩。",
    "X60n1126_002:0604c04": "此言大乘真師。見後學遠遠至心來求戒法。當觀其",
    "X60n1126_002:0604c05": "根性。勸發大乘無我真正心地。以此大法非器莫傳。",
    "X60n1126_002:0604c06": "小心難受。須真師子兒。方堪如母翻躑。故先令燒身",
    "X60n1126_002:0604c07": "臂指供養諸佛。令得人空之法。然捨身供佛。猶屬敬",
    "X60n1126_002:0604c08": "田人所肯。為惟悲田難發故。又云。乃至虎狼師子一",
    "X60n1126_002:0604c09": "切餓鬼。悉應捨身肉手足而供養之。此言上以捨身",
    "X60n1126_002:0604c10": "供佛者。或功德心。勝敬仰心。誠人所易。為若於虎狼",
    "X60n1126_002:0604c11": "餓鬼猛惡之類而能捨身供養。是真實慈悲之心。能",
    "X60n1126_002:0604c12": "忘我者。為真師者。如是如法教授。而求戒之人。果具",
    "X60n1126_002:0604c13": "敬田。忘身為法。復具悲田。捨己利他。深知禪那正法",
    "X60n1126_002:0604c14": "菩提道心。惟此向上一著故。無躊躇顧惜之態。若此",
    "X60n1126_002:0604c15": "寧非大乘根器。夙具靈種者耶。此先設大冶。以煉精",
    "X60n1126_002:0604c16": "金。俾鍮汞無從溷濫。而後為說大戒也。若先說大戒。",
    "X60n1126_002:0604c17": "而後說苦行。則成倒說矣。十忍者。釋迦因中捨身飼",
    "X60n1126_002:0604c18": "虎。割肉餧鷹。剜肉然燈。敲髓濟病。破脊而全。逐鹿碎",
    "X60n1126_002:0604c19": "形。而飯饑民。以致捨國城妻子一切施度中事也。善",
    "X60n1126_002:0604c20": "男子。欲成忍力。先悟心宗。身與空相應。於偏菩薩中。",
    "X60n1126_002:0604c21": "便能刀割香塗。何苦何樂。此雖未究竟事。然初心入",
    "X60n1126_002:0604c22": "道。便當具此大丈夫作略也。今固忍力未成。而此道",
    "X60n1126_002:0604c23": "心當發。若不如上。則失菩薩廣利之心。成世人自私",
    "X60n1126_002:0604c24": "之過。受戒無益。我今開導。汝當量力奉行。漸漸擴充。",
    "X60n1126_002:0605a01": "務如經說。汝當道依教奉行。(答)依教奉行(三說三應下座)。",
    "X60n1126_002:0605a03": "將授菩薩大戒和尚先差阿闍黎開導發大誓願法",
    "X60n1126_002:0605a04": "第十八",
    "X60n1126_002:0605a05": "(和尚差請簡如前。內只改開導發願字。引請舉讚)。",
    "X60n1126_002:0605a06": "願無虗設。行實相因。先尋師友大乘人。禪教兩相親。",
    "X60n1126_002:0605a07": "不礙唯心。廣度誓弘深。",
    "X60n1126_002:0605a08": "大願王菩薩摩訶薩",
    "X60n1126_002:0605a09": "諸大德等。聞磬聲。各禮三拜。一齊胡跪合掌。",
    "X60n1126_002:0605a10": "引請作白",
    "X60n1126_002:0605a11": "將修六度。先求正法之師。欲證一乘。用發四弘之誓。",
    "X60n1126_002:0605a12": "心芽內茁。法雨外滋。匪從緣而莫成。當秉教而斯廣。",
    "X60n1126_002:0605a13": "我今為請(某)禪師。為汝作開導發願阿闍黎。而況此",
    "X60n1126_002:0605a14": "師宿乘大願。現示開迷。梵音和雅。而樂聞法。旨深淵",
    "X60n1126_002:0605a15": "而不倦。請師之語。汝合自陳。恐汝未能。當隨我道。",
    "X60n1126_002:0605a16": "引請鳴磬唱云。",
    "X60n1126_002:0605a17": "大德一心念我弟子。(某甲)求示菩薩大願學。願大德為",
    "X60n1126_002:0605a18": "我作開導菩薩大願阿闍黎。我依大德故。得發真實",
    "X60n1126_002:0605a19": "菩提願。慈愍故。(一拜)慈愍故。(一拜)大慈愍故(一拜)。",
    "X60n1126_002:0605a20": "闍黎撫尺白云。",
    "X60n1126_002:0605a21": "善男子等。汝既殷勤伸請。我當為汝依經開導發願",
    "X60n1126_002:0605a22": "法。所有言教。汝當諦聽。",
    "X60n1126_002:0605a23": "夫聲聞證空亡我故。無接物之仁。菩薩入假興慈。乃",
    "X60n1126_002:0605a24": "發利生之用。是當開小向大。先示植因趣果。苟因心",
    "X60n1126_002:0605b01": "不真。本願未實。譬如狂花無本。後果何從。斷樹無根。",
    "X60n1126_002:0605b02": "喬枝難活。今既求菩薩乘。趣如來果。先須依經發願。",
    "X60n1126_002:0605b03": "培植本因。向後奉戒修行。圓成佛道菩薩戒。梵網經",
    "X60n1126_002:0605b04": "云。若佛子常應發一切願。孝順父母師僧。願得好師",
    "X60n1126_002:0605b05": "同學善知識。常教我大乘經律。十發趣。十長養。十金",
    "X60n1126_002:0605b06": "剛。十地。使我開解。如法修行。堅持佛戒。寧捨身命。念",
    "X60n1126_002:0605b07": "念不去。心由是而知。自己本來心地。不可觸犯。如父",
    "X60n1126_002:0605b08": "如母。故當孝順父母師僧也。然我所親之師友。若非",
    "X60n1126_002:0605b09": "真正有學有悟大乘之師。恐生岐路。故首願願得。好",
    "X60n1126_002:0605b10": "師好友。教我大乘四十心之心地。令我參尋開悟。如",
    "X60n1126_002:0605b11": "法行持。永不敢觸犯自心。寧可捨此身命。而此願念",
    "X60n1126_002:0605b12": "念不敢去心也。既發是願。復發誓言。寧以身投猛火",
    "X60n1126_002:0605b13": "刀山。終不毀佛經律。與女人作不淨行。此以婬為生",
    "X60n1126_002:0605b14": "死根本。若不誓願斷婬。則永沉生死。何由向菩薩乘",
    "X60n1126_002:0605b15": "中。廣行六度耶。此舉婬以該殺盜妄之願也。復作是",
    "X60n1126_002:0605b16": "誓。寧以熱鐵纏身灌口臥大猛火受三百矛刺。身投",
    "X60n1126_002:0605b17": "熱鐵鑊。終不以破戒。身口受信心檀越衣服飲食床",
    "X60n1126_002:0605b18": "座醫藥房舍屋宅園林田地。此則以檀那信施。為我",
    "X60n1126_002:0605b19": "持戒。精顓而設。故非破戒。身口之所堪任也。復作願",
    "X60n1126_002:0605b20": "言。寧以鐵鎚碎身。終不以破戒之身受人禮拜。此言",
    "X60n1126_002:0605b21": "非真持戒。不可受人恭敬也。復作願言。寧以熱鐵刀",
    "X60n1126_002:0605b22": "矛挑目劖耳。刃刀割鼻斷舌。利斧斬破其身。終不以",
    "X60n1126_002:0605b23": "破戒之眼視色耳聽聲鼻嗅香舌甞味身受觸也。此",
    "X60n1126_002:0605b24": "言六根不以破戒。受信施之六塵供養也。已上發願",
    "X60n1126_002:0605c01": "發誓已。得真師好友正法正心。而不敢於四棄十重。",
    "X60n1126_002:0605c02": "纖毫破犯。一切供養恭敬。六根六塵。一由聖戒。則自",
    "X60n1126_002:0605c03": "利既成。眾生可度矣。故下復作是願。願一切眾生。悉",
    "X60n1126_002:0605c04": "得成佛。此大乘菩薩利他之願也。夫利他者。先當自",
    "X60n1126_002:0605c05": "利受戒者。實為度生。苟非發願之堅牢。曷由操行之",
    "X60n1126_002:0605c06": "不變。皆以先願為因。後從願行成果。善男子等。將求",
    "X60n1126_002:0605c07": "大戒。合發願心。後來入菩薩壇。授菩薩戒。釋迦座前。",
    "X60n1126_002:0605c08": "和尚語下。令汝發願。當運此心。故云眾生無邊誓願",
    "X60n1126_002:0605c09": "度。煩惱無盡誓願斷。法門無量誓願學。佛道無上誓",
    "X60n1126_002:0605c10": "願成。此四弘誓也。十方如來由此成佛。一切菩薩以",
    "X60n1126_002:0605c11": "此利生。汝當學佛菩薩發廣大心。立廣大願。汝當道",
    "X60n1126_002:0605c12": "依教奉行。(答)依教奉行(三說三應下座)。",
    "X60n1126_002:0605c13": "正授菩薩大戒軌儀第十九",
    "X60n1126_002:0605c14": "(凡授菩薩大戒。先於正受戒之前。和尚差阿闍黎。逐一開導。菩薩當知之事。令其堅固開擴菩提大道心",
    "X60n1126_002:0605c15": "已。然後隔宿引請。引領戒子。至方丈前。通侍者。啟請和尚。戒子禮畢。引出。明晨行者於釋迦佛左右隅。各",
    "X60n1126_002:0605c16": "設一高座。上首供養文殊菩薩。為羯磨師。彌勒菩薩為教授師。十方諸佛為尊證師。諸大菩薩為同學侶。",
    "X60n1126_002:0605c17": "下首則律師。當踞此席。以代教授之位。更於下首之下傍。設一平座。則安二闍黎位。以俟誦十重之文。其",
    "X60n1126_002:0605c18": "教授師側。侍立二引請。以贊律主。諸座〔上〕皆香花羅列。殿中扣大鐘。踈踈集眾。擺列幡花行爐燈籠。畢具",
    "X60n1126_002:0605c19": "於前。二引請擊磬。監寺執香。率諸戒子。至方丈三拜。監寺運香。請師。出殿中。鐘止。接擂大鼓。迎至殿中。律",
    "X60n1126_002:0605c20": "師大展。釋迦文佛三拜。至羯磨師前。展三拜。至本座前。問訊登座。監寺先備瓣香佛前。跪三上已。下數步。",
    "X60n1126_002:0605c21": "回身三拜。復具瓣香。羯磨師前。跪三上已。復回身三拜。再具瓣香於律師前。跪三上。回身亦三拜。至誦戒",
    "X60n1126_002:0605c22": "師前。問訊上香問訊畢。中央再展三拜。傍立。鼓畢。律師鳴尺云)。",
    "X60n1126_002:0605c23": "眾集否。(引請答云)眾已集。(師云)和合否。(答云)和合。(師云)眾集和合。",
    "X60n1126_002:0605c24": "何所作為。(答云)為好心求戒者。說菩薩大戒。(師云)善哉可",
    "X60n1126_002:0606a01": "爾。(復問云)未授菩薩大戒者出否(答云)已出。",
    "X60n1126_002:0606a02": "引請舉讚",
    "X60n1126_002:0606a03": "一塵纔熱。藏海圓收。河沙諸佛現毛頭。觸著便歸休。",
    "X60n1126_002:0606a04": "香靄初浮。心地戒光流。",
    "X60n1126_002:0606a05": "香雲葢菩薩摩訶薩",
    "X60n1126_002:0606a06": "引請作白",
    "X60n1126_002:0606a07": "諸大德等。聞磬聲。各禮三拜。胡跪合掌。",
    "X60n1126_002:0606a08": "白云。",
    "X60n1126_002:0606a09": "夫登菩薩位。須憑戒品。以高躋開菩薩心。是仗佛口",
    "X60n1126_002:0606a10": "而生降。佛子既發無上志。入毗尼壇。我今為汝虔請。",
    "X60n1126_002:0606a11": "(上某下某)(某)處宗師為得戒教授菩薩阿闍黎。請師之語。",
    "X60n1126_002:0606a12": "汝合自陳。恐汝未能。當隨我道。",
    "X60n1126_002:0606a13": "引請作梵",
    "X60n1126_002:0606a14": "大德一心念我。(某甲)求受一切菩薩。學一切菩薩心地",
    "X60n1126_002:0606a15": "戒。願大德為我作得戒教授。阿闍黎我依大德故。得",
    "X60n1126_002:0606a16": "受菩薩戒。慈愍故(一拜)。慈愍故(一拜)。大慈愍故(一拜)。",
    "X60n1126_002:0606a17": "教授撫尺云。",
    "X60n1126_002:0606a18": "諸比丘等。汝既殷勤伸請。我當為汝等作得戒教授",
    "X60n1126_002:0606a19": "阿闍黎。所有言教。汝當諦聽。",
    "X60n1126_002:0606a20": "善男子。汝等現身不作七逆罪否。七逆者。出佛身血。",
    "X60n1126_002:0606a21": "弑父。弑母。弑和尚。弑阿闍黎。破羯磨轉法輪僧。弑聖",
    "X60n1126_002:0606a22": "人。汝無是罪否。(答云)無。",
    "X60n1126_002:0606a23": "善男子。汝今志心求受一切菩薩上妙淨戒。我當為",
    "X60n1126_002:0606a24": "汝虔請法身毗盧遮那如來。本身盧舍那如來。更為",
    "X60n1126_002:0606b01": "汝請此方娑婆化主本師釋迦牟尼如來為得戒大",
    "X60n1126_002:0606b02": "和尚。次請文殊師利菩薩為羯磨阿闍黎。再祈彌勒",
    "X60n1126_002:0606b03": "菩薩為教授阿闍黎。更請十方諸佛為證戒阿闍黎。",
    "X60n1126_002:0606b04": "并請諸大菩薩為同學聖侶。即今心香藹蔚。智燭煒",
    "X60n1126_002:0606b05": "煌。寶座嚴敷。慈容儼降。汝當翹勤渴仰。恭肅歸投。聽",
    "X60n1126_002:0606b06": "我一心志誠奉請。",
    "X60n1126_002:0606b07": "主者起立　眾和香花請",
    "X60n1126_002:0606b08": "南無一心奉請清淨法身毗盧遮那佛。圓滿報身。盧",
    "X60n1126_002:0606b09": "舍那佛。惟願不違本誓。哀愍有情。光降道場。證明主",
    "X60n1126_002:0606b10": "戒。",
    "X60n1126_002:0606b11": "南無一心奉請娑婆世界主本師釋迦牟尼如來。為",
    "X60n1126_002:0606b12": "得戒大和尚(同前)　　親承授戒。",
    "X60n1126_002:0606b13": "南無一心奉請大智文殊師利菩薩為羯磨阿闍黎。",
    "X60n1126_002:0606b14": "龍華教主彌勒菩薩為教授阿闍黎。十方諸佛為證",
    "X60n1126_002:0606b15": "戒阿闍黎。及十方菩薩摩訶薩為同學聖侶(同前)　證",
    "X60n1126_002:0606b16": "明授戒。",
    "X60n1126_002:0606b17": "主者趺坐",
    "X60n1126_002:0606b18": "一心奉請天龍八部護戒神。王當山土地護法正神。",
    "X60n1126_002:0606b19": "惟願降臨道場。精嚴擁護。",
    "X60n1126_002:0606b20": "上來奉請諸佛菩薩。已荷光臨。作大證明。授正戒法。",
    "X60n1126_002:0606b21": "善男子。我依瓔珞經中所說。佛告諸佛子。今正說正",
    "X60n1126_002:0606b22": "戒。善男子善女人。當受戒時。先禮過去世盡未來際",
    "X60n1126_002:0606b23": "一切佛。禮未來世盡未來際一切佛。禮現在世盡未",
    "X60n1126_002:0606b24": "來際一切佛。",
    "X60n1126_002:0606c01": "引請云。",
    "X60n1126_002:0606c02": "善男子等。各各起身。作禮三拜　師云。",
    "X60n1126_002:0606c03": "禮過去世盡未來際一切法。禮未來世盡未來際一",
    "X60n1126_002:0606c04": "切法。禮現在世盡未來際一切法。",
    "X60n1126_002:0606c05": "引請云作禮三拜　師云。",
    "X60n1126_002:0606c06": "禮過去世盡未來際一切僧。禮未來世盡未來際一",
    "X60n1126_002:0606c07": "切僧。禮現在世盡未來際一切僧。",
    "X60n1126_002:0606c08": "引請云作禮三拜　師云。",
    "X60n1126_002:0606c09": "佛子復敬受四不壞信。依止四依法。從今時盡未來",
    "X60n1126_002:0606c10": "際身。歸依佛。歸依法歸依賢聖僧。歸依正法戒(三說戒子",
    "X60n1126_002:0606c11": "三答)　師云。",
    "X60n1126_002:0606c12": "從今時盡未來際身。歸依佛已。歸依法已歸依賢聖",
    "X60n1126_002:0606c13": "僧已。歸依正法戒已(三說戒子三答)。",
    "X60n1126_002:0606c14": "佛子次當教汝悔三世罪　若過去身口意十惡罪。",
    "X60n1126_002:0606c15": "願畢竟不起。盡未來際　若現在身口意十惡罪。願",
    "X60n1126_002:0606c16": "畢竟不起。盡未來際　若未來身口意十惡罪。願畢",
    "X60n1126_002:0606c17": "竟不起。盡未來際(三說三答)。",
    "X60n1126_002:0606c18": "善男子等。既悔過已。將授十無盡藏戒法。我當與汝",
    "X60n1126_002:0606c19": "直指唯心。汝合諦聽。悟正法戒。",
    "X60n1126_002:0606c20": "拈起如意作表指示",
    "X60n1126_002:0606c21": "善男子。擡頭正眼。審觀審聽。只這一法。是盧舍那佛",
    "X60n1126_002:0606c22": "心地戒也。云何為心。聻喚著如意。即觸不喚著。如意",
    "X60n1126_002:0606c23": "即背。背觸俱非。如大火聚。於此參得悟得。是故強名",
    "X60n1126_002:0606c24": "為心也。云何為地。聻三世諸佛歷代祖師。乃至若凡",
    "X60n1126_002:0607a01": "若聖。都向這裡。安身立命。盡其神力。出不得那個格",
    "X60n1126_002:0607a02": "子。故謂之地也。云何為戒。聻只這格子離之。便背即",
    "X60n1126_002:0607a03": "之。又觸一絲毫也。傷犯他不得。故名曰戒也。若于如",
    "X60n1126_002:0607a04": "意上。會得心地戒。即於百千恒河沙不可說法門中。",
    "X60n1126_002:0607a05": "心地一時會盡。故水潦和尚云。無量法門。百千玅義。",
    "X60n1126_002:0607a06": "只在一毛頭上。識得根源去。然此一法了得故。盧舍",
    "X60n1126_002:0607a07": "那稱為淨滿釋迦牟尼號曰能仁。所以過去諸佛已",
    "X60n1126_002:0607a08": "說現在諸佛今說未來諸佛當說。而三世菩薩已受",
    "X60n1126_002:0607a09": "當受今受。已學今學當學也。於是舍那。將當傳此心",
    "X60n1126_002:0607a10": "地。乃為之放光(復拈起如意云)。",
    "X60n1126_002:0607a11": "聻此豈不是光。即此一光心地。非口可宣。故令光告。",
    "X60n1126_002:0607a12": "千華上佛。持我心地法門品而去。令彼如此受。如此",
    "X60n1126_002:0607a13": "持。如此讀誦。如此一心而行。所以千佛非心所測。故",
    "X60n1126_002:0607a14": "亦放此光。而光中化佛。仍為散花供養。此如世尊拈",
    "X60n1126_002:0607a15": "花迦葉微笑。而燈燈相續者也。即從此光此華之背",
    "X60n1126_002:0607a16": "觸。不得處入。此體性虗空。花光三昧。於此入。於此出。",
    "X60n1126_002:0607a17": "而千百億釋迦無二無別。正如天下老和尚。臨沒稍",
    "X60n1126_002:0607a18": "頭。倒卓立化。坐脫立亡。托胎出生。參禪悟道。拈槌竪",
    "X60n1126_002:0607a19": "拂。接物利生。莫不於此三昧遊戲神通淨佛國土者",
    "X60n1126_002:0607a20": "也。故我釋迦如來降天宮。生閻浮。八相成道。不離華",
    "X60n1126_002:0607a21": "光王座。擴充這一點心地法門。喻如大梵天王網羅",
    "X60n1126_002:0607a22": "幢。而因一網孔。以見無量網孔。所以佛教門只在此",
    "X60n1126_002:0607a23": "如意間。便盡得法法頭頭。無不同此者也。佛為閻浮",
    "X60n1126_002:0607a24": "提眾生凡夫癡闇之人。說我本淨滿心地中常所誦",
    "X60n1126_002:0607b01": "習此一戒光明金剛不壞之寶戒。故曰。此是一切諸",
    "X60n1126_002:0607b02": "佛之本源。佛性種子。乃至一切眾生所同證同具者",
    "X60n1126_002:0607b03": "也。若向如意上了得。便不管你一切意識色心。是情",
    "X60n1126_002:0607b04": "是心皆入此戒。故當當有因因此而已。當當常住法",
    "X60n1126_002:0607b05": "身住此而已。諸佛菩薩頂戴受持。不出這個格子。汝",
    "X60n1126_002:0607b06": "等大眾亦當頂戴受持也。勿出這個格子。正是汝等",
    "X60n1126_002:0607b07": "本源自性清淨者。名曰波羅提木叉。令人向此中背",
    "X60n1126_002:0607b08": "之。不得觸之。不得於此悟得透得。便從此處。安身立",
    "X60n1126_002:0607b09": "命。若於此未悟未了。便於此法法頭上。橫不得。竪不",
    "X60n1126_002:0607b10": "得。如向大火聚中下手不得。自然不觸不犯。如此力",
    "X60n1126_002:0607b11": "參。故曰孝順。孝順者。孝順此心地戒也。因此而制止。",
    "X60n1126_002:0607b12": "因此而發用。故佛復為放口光。以廣談此事。從凡至",
    "X60n1126_002:0607b13": "聖。咸誦此戒言。戒光從口出。必有事焉。故曰有緣。非",
    "X60n1126_002:0607b14": "無因有因有緣。又成觸犯也。故曰光。非青黃。非色心。",
    "X60n1126_002:0607b15": "非有無。非因果。夫非因非果又成違背也。背不得觸。",
    "X60n1126_002:0607b16": "不得於中悟得參得。只此一點根本。正是凡聖同源。",
    "X60n1126_002:0607b17": "故應受持。應讀誦。應善學。而但解法師語者。盡受得",
    "X60n1126_002:0607b18": "此戒矣(又拈起如意云)。",
    "X60n1126_002:0607b19": "善男子。看看解我語否。解得即在裏許。著衣持鉢。去",
    "X60n1126_002:0607b20": "解不得。即在裏許。橫參竪參去解也。不出此戒。不解",
    "X60n1126_002:0607b21": "也。不出此戒。故曰一切有心者。皆應攝佛戒。眾生受",
    "X60n1126_002:0607b22": "佛戒。即入諸佛位。位同大覺已。真是諸佛子。此即是",
    "X60n1126_002:0607b23": "戒。更莫別求。上來與汝說戒已竟。汝今便與諸佛不",
    "X60n1126_002:0607b24": "異。若於此處。一毫頭許觸犯。一毫頭違背。便落十重",
    "X60n1126_002:0607c01": "四十八輕等波羅提木叉相貌中收攝矣。慎之哉。慎",
    "X60n1126_002:0607c02": "之哉。",
    "X60n1126_002:0607c03": "上來既示菩薩心地戒。已受竟。然心地雖明。若不發",
    "X60n1126_002:0607c04": "弘誓願。猶屬小果。必須發廣大心。立四弘誓。方能擴",
    "X60n1126_002:0607c05": "菩薩道。普利有情。我今唱道。汝當發願。",
    "X60n1126_002:0607c06": "　眾生無邊誓願度　　煩惱無盡誓願斷",
    "X60n1126_002:0607c07": "　法門無量誓願學　　佛道無上誓願成",
    "X60n1126_002:0607c08": "三唱三答",
    "X60n1126_002:0607c09": "三番羯磨",
    "X60n1126_002:0607c10": "上來開導汝等。發大誓願。廣利不窮。正堪得戒。更令",
    "X60n1126_002:0607c11": "汝等秉心殷重。乞法完成。虔請文殊師利菩薩。作正",
    "X60n1126_002:0607c12": "羯磨師。我今復當代為汝等三番羯磨。珍重了辦。敬",
    "X60n1126_002:0607c13": "謹受持(作梵)。",
    "X60n1126_002:0607c14": "現前菩薩善男子。汝等今於我所。為請現坐道場。本",
    "X60n1126_002:0607c15": "師釋迦大和尚前。求受一切菩薩心地法。一切菩薩",
    "X60n1126_002:0607c16": "心地戒。所謂攝律儀戒　　攝善法戒　饒益有情",
    "X60n1126_002:0607c17": "戒(三德圓明如世伊字)此是過去一切菩薩已受已學已解已",
    "X60n1126_002:0607c18": "行已成。未來一切菩薩當受當學當解當行當成。現",
    "X60n1126_002:0607c19": "在一切菩薩今受今學今解今行今成當來作佛",
    "X60n1126_002:0607c20": "　(直白)　　汝等從今受戒。直至成佛。於其中間。不得",
    "X60n1126_002:0607c21": "觸犯。能持否(答云)能持。",
    "X60n1126_002:0607c22": "上來為汝(初一)番羯磨。十方諸佛放大寶光。(初用此)妙善",
    "X60n1126_002:0607c23": "戒法。灌汝身心。(二用此)戒法徧空。集汝頂上。(三用此)戒法",
    "X60n1126_002:0607c24": "入心。內外明潔。堪受戒法。令此戒心。孝順奉持。世世",
    "X60n1126_002:0608a01": "生生。堅固不退。此是(初二)番羯磨。已成至再。叮嚀理取。",
    "X60n1126_002:0608a02": "第(二三)番羯磨。",
    "X60n1126_002:0608a03": "上來三番羯磨已竟。十方如來默然許可。汝等現在",
    "X60n1126_002:0608a04": "心即是佛。當來決定作佛。向去真參實悟。得法相應。",
    "X60n1126_002:0608a05": "恒住性戒。究竟不動。更當攝相護持。我今準瓔珞經",
    "X60n1126_002:0608a06": "所說十無盡戒相法。汝等善聽。佛告。",
    "X60n1126_002:0608a07": "佛子。從今身至佛身。盡未來際。於其中間。不得故殺。",
    "X60n1126_002:0608a08": "若有犯。非菩薩行。失四十二賢聖法。不得犯。能持否。",
    "X60n1126_002:0608a09": "(答云)能持。",
    "X60n1126_002:0608a10": "佛子。從今身至佛身。盡未來際。於其中間。不得故盜。",
    "X60n1126_002:0608a11": "若有犯。非菩薩行。失四十二賢聖法。不得犯。能持否。",
    "X60n1126_002:0608a12": "(答云)能持。",
    "X60n1126_002:0608a13": "佛子。從今身至佛身。盡未來際。於其中間。不得故婬。",
    "X60n1126_002:0608a14": "若有犯。非菩薩行。失四十二賢聖法。不得犯。能持否。",
    "X60n1126_002:0608a15": "(答云)能持。",
    "X60n1126_002:0608a16": "佛子。從今身至佛身。盡未來際。於其中間。不得故妄",
    "X60n1126_002:0608a17": "語。若有犯。非菩薩行。失四十二賢聖法。不得犯。能持",
    "X60n1126_002:0608a18": "否。(答云)能持。",
    "X60n1126_002:0608a19": "佛子。從今身至佛身。盡未來際。於其中間。不得故酤",
    "X60n1126_002:0608a20": "酒。若有犯。非菩薩行。失四十二賢聖法。不得犯。能持",
    "X60n1126_002:0608a21": "否。(答云)能持。",
    "X60n1126_002:0608a22": "佛子。從今身至佛身。盡未來際。於其中間。不得說四",
    "X60n1126_002:0608a23": "眾過。若有犯。非菩薩行。失四十二賢聖法。不得犯。能",
    "X60n1126_002:0608a24": "持否。(答云)能持。",
    "X60n1126_002:0608b01": "佛子。從今身至佛身。盡未來際。於其中間。不得自讚",
    "X60n1126_002:0608b02": "毀他。若有犯。非菩薩行。失四十二賢聖法。不得犯。能",
    "X60n1126_002:0608b03": "持否。(答云)能持。",
    "X60n1126_002:0608b04": "佛子。從今身至佛身。盡未來際。於其中間。不得慳惜",
    "X60n1126_002:0608b05": "加毀。若有犯。非菩薩行。失四十二賢聖法。不得犯。能",
    "X60n1126_002:0608b06": "持否。(答云)能持。",
    "X60n1126_002:0608b07": "佛子。從今身至佛身。盡未來際。於其中間。不得嗔心",
    "X60n1126_002:0608b08": "不受悔。若有犯。非菩薩行。失四十二賢聖法。不得犯。",
    "X60n1126_002:0608b09": "能持否。(答云)能持。",
    "X60n1126_002:0608b10": "佛子。從今身至佛身。盡未來際。於其中間。不得謗三",
    "X60n1126_002:0608b11": "寶。若有犯。非菩薩行。失四十二賢聖法。不得犯。能持",
    "X60n1126_002:0608b12": "否。(答云)能持。",
    "X60n1126_002:0608b13": "上來十重戒法。略為宣舉。向下另結壇儀。當請阿闍",
    "X60n1126_002:0608b14": "黎教。汝至心細誦梵網經中十重四十八輕戒相。於",
    "X60n1126_002:0608b15": "此心地。圓融行布。性相並行。母令滲漏。汝等各宜依",
    "X60n1126_002:0608b16": "教奉行。(答云)依教奉行(三說三答)。",
    "X60n1126_002:0608b17": "下二闍黎即先誦十重完下壇。其四十八輕在次",
    "X60n1126_002:0608b18": "日誦。或時久不堪。即依教奉行處下座。明日通誦",
    "X60n1126_002:0608b19": "全本梵網心地下品。",
    "X60n1126_002:0608b21": "教授持錫杖法第二十",
    "X60n1126_002:0608b22": "引請舉讚",
    "X60n1126_002:0608b23": "智分本別。象表圓通。堂堂獨露佛家風。聖杖活如龍。",
    "X60n1126_002:0608b24": "開合橫縱。拈示祖師宗。",
    "X60n1126_002:0608c01": "轉法輪菩薩摩訶薩",
    "X60n1126_002:0608c02": "諸佛子等。聞磬聲。各禮三拜。一齊胡跪合掌。",
    "X60n1126_002:0608c03": "引請作白",
    "X60n1126_002:0608c04": "妙道虗圓。非象表以難示。真宗冥遠。仗開導以有循。",
    "X60n1126_002:0608c05": "欲明世尊一大事之法乘。須受如來勝功德之智杖。",
    "X60n1126_002:0608c06": "匪求真訣。曷悟秉持。我今為請(某)寺(某)宗師。為汝作",
    "X60n1126_002:0608c07": "開導智杖和尚。請師之語。汝合自陳。恐汝未能。皆隨",
    "X60n1126_002:0608c08": "我道　　作梵。",
    "X60n1126_002:0608c09": "大德一心念我弟子。(某甲)求入得道梯隥法。願大德為",
    "X60n1126_002:0608c10": "我作指示得道付杖師。我依大德故。得持法輪真智",
    "X60n1126_002:0608c11": "杖。慈愍故(一拜)。慈愍故(一拜)。大慈愍故(一拜)。",
    "X60n1126_002:0608c12": "和尚鳴尺云。",
    "X60n1126_002:0608c13": "諸佛子等。汝既殷勤伸請。我當為汝作開發智杖和",
    "X60n1126_002:0608c14": "尚。所有言教。汝當諦聽。",
    "X60n1126_002:0608c15": "葢聞。千佛授受。以心印心之道者。心與法而已矣。夫",
    "X60n1126_002:0608c16": "心不可指人。法不可授人。心不可不悟。法不可不得",
    "X60n1126_002:0608c17": "心非有心。若以心示人。則心屬有。法原無法。若以法",
    "X60n1126_002:0608c18": "授人。則法亦屬有。心法若有。則同凡而不得解脫。心",
    "X60n1126_002:0608c19": "法若無。則墮聖而無其作用。故知心在人而法在師。",
    "X60n1126_002:0608c20": "心如糓種。法如雨露。人惟自悟。師以法傳。苟不自悟",
    "X60n1126_002:0608c21": "其心而傳道者。譬如無種而耕耘。雖然自悟其道而",
    "X60n1126_002:0608c22": "無法者。終成種發而荒穢。是當師資緣合。內外相成。",
    "X60n1126_002:0608c23": "師當指出汝心。汝當參明自理。明理而不知法。有差",
    "X60n1126_002:0608c24": "別之智。動則顛倒。失本明法。而不悟心之實詣。定為",
    "X60n1126_002:0609a01": "虗妄浮心。是故悟實心悟。而法屬真師也。所以我佛",
    "X60n1126_002:0609a02": "嘿示參禪法門。欲諸比丘時時參究。令自心師法兩",
    "X60n1126_002:0609a03": "得。故勸恒持錫杖以參。以求一悟。此杖則根本自心",
    "X60n1126_002:0609a04": "之智差別。師承之智。一時會盡。故曰錫杖者。智杖也。",
    "X60n1126_002:0609a05": "悟本心為心之德。悟師法為用之德故。又曰德杖也。",
    "X60n1126_002:0609a06": "令人悟本別二智。而行一乘大法之功德也。葢以世",
    "X60n1126_002:0609a07": "間五行之尊。惟金為最。五金之性。惟錫至柔至白至",
    "X60n1126_002:0609a08": "明。可表心地之明潔柔尊。是以杖用明錫也。故曰輕",
    "X60n1126_002:0609a09": "曰明。曰不迴。曰醒。曰不慢。曰疏。曰採取。曰成。而令人",
    "X60n1126_002:0609a10": "輕煩惱。明智慧。出三界而不迴悟。正法而頓醒。斷煩",
    "X60n1126_002:0609a11": "惱慢。疏貪癡結。採戒定慧。成佛道果。能持此杖。時時",
    "X60n1126_002:0609a12": "參求。一切智慧。多聞世出世法。莫不了了。六度萬行",
    "X60n1126_002:0609a13": "咸向此修。侍者舉錫杖。過來。(和尚拈錫杖示云)見麼見麼。(聞振",
    "X60n1126_002:0609a14": "錫云)聞麼聞麼(良久云)若以見見錫。見非正見也。若以聞",
    "X60n1126_002:0609a15": "聞錫。聞非正聞也。直須離却見聞覺知來領。錫杖始",
    "X60n1126_002:0609a16": "得。(復振錫杖一下云)會麼。(良久度錫杖與侍者云)於此會得。則此全杖",
    "X60n1126_002:0609a17": "坐斷聖凡。別通一路終日受持。向威音王那邊那邊。",
    "X60n1126_002:0609a18": "更那邊行履故。麻谷持錫杖到章敬。遶禪牀三帀。振",
    "X60n1126_002:0609a19": "錫一下。卓然而立。敬云是是。谷又到南泉處。亦遶禪",
    "X60n1126_002:0609a20": "牀三帀。振錫一下。卓然而立。泉云。不是不是。永嘉至",
    "X60n1126_002:0609a21": "六祖。遶禪牀振錫一下而立。祖云如是如是。善男子。",
    "X60n1126_002:0609a22": "會得此事。便好。如稠禪師之飛錫。以解虎鬬。如鄧隱",
    "X60n1126_002:0609a23": "峰之飛錫。以解軍鬬。此皆以祖師禪向上事提持。而",
    "X60n1126_002:0609a24": "得大自在者也。夫祖師禪者。法身佛以無身無口。直",
    "X60n1126_002:0609b01": "示心宗之法也。是之謂佛之祖也。若欲拈出此無身",
    "X60n1126_002:0609b02": "無口之法。除須報化佛放放光舉華處。示之可耳。若",
    "X60n1126_002:0609b03": "夫化身佛於音聲舌輪邊指示。則言說不到也。所以",
    "X60n1126_002:0609b04": "釋迦示錫杖。令人自悟本地風光去。故曰佛法無多",
    "X60n1126_002:0609b05": "子也。若欲向化佛處求其差別之智。今當依教細為",
    "X60n1126_002:0609b06": "開示諸佛子。此全杖者。最上一乘妙道也。此我佛從",
    "X60n1126_002:0609b07": "初說華嚴。至終說法華涅槃。以括一代時教者是也。",
    "X60n1126_002:0609b08": "此杖中心。先竪一管。管上五高。管中空而外有。此示",
    "X60n1126_002:0609b09": "中道第一義諦。以空假交互有無。四句不得。全得之",
    "X60n1126_002:0609b10": "正法為本也。其五高者。示五分法身也。傍以兩鈷。示",
    "X60n1126_002:0609b11": "二諦也。兩而復兩。四諦法也。兩鈷六環。六度行也。六",
    "X60n1126_002:0609b12": "而復六。十二因緣也。下以三錞。三乘法也。及戒定慧。",
    "X60n1126_002:0609b13": "法報化也。最上之頂。無見頂相也。法之極致也。故十",
    "X60n1126_002:0609b14": "六以苦集滅道慈悲喜捨四禪四無色而修行也。三",
    "X60n1126_002:0609b15": "重四鈷。合而為七。七覺七聖財也。通錞鑽八。八解脫",
    "X60n1126_002:0609b16": "也。故三十七品法。三明八解脫。一切法數。莫不具足",
    "X60n1126_002:0609b17": "也。此三乘五時之出世法也。世間法者。鑽為金剛輪。",
    "X60n1126_002:0609b18": "上為須彌頂。全杖為一世界也。中為無起無明之本",
    "X60n1126_002:0609b19": "也。二鈷者。有無二法也。三錞者。三塗苦也。四鈷者。生",
    "X60n1126_002:0609b20": "老病死也。五高者。五道煩惱也。六環者。六道也。七則",
    "X60n1126_002:0609b21": "七趣。八則八難也。此世間法也。此杖不容著地。令於",
    "X60n1126_002:0609b22": "世間出世間法不可著也。晝夜相隨。言不可離。世間",
    "X60n1126_002:0609b23": "不可離正法也。恒執持令無失也。振聲令於耳根。證",
    "X60n1126_002:0609b24": "上上圓通也。時時拂拭。勿使生衣。言心地不可昧。而",
    "X60n1126_002:0609c01": "法輪不可不轉也。此該人天小教。而言正法者也。比",
    "X60n1126_002:0609c02": "丘不可不知不悟也。持杖之法。又有二十五事。先以",
    "X60n1126_002:0609c03": "十事者。見杖聞杖。而地蟲不傷。持杖而老朽可憑。持",
    "X60n1126_002:0609c04": "此正為分衛。不得前却。不得肩擔。不得橫持。見佛勿",
    "X60n1126_002:0609c05": "作聲。入眾不得軒。舉持杖尊錫。不枉舍後杖。乃中道",
    "X60n1126_002:0609c06": "不得。過中出杖。欲過中出杖者。有遠請看病人。送過",
    "X60n1126_002:0609c07": "世者。外道請四事得出也。不得以杖畫地。不得三師",
    "X60n1126_002:0609c08": "俱出杖。不得持杖自隨四人共行。除上座。不得普持",
    "X60n1126_002:0609c09": "到檀門。正好威儀入檀門。先三抖擻。三反抖擻。無人",
    "X60n1126_002:0609c10": "出者。從至餘家檀越。出應持杖。著左手中央。杖恒在",
    "X60n1126_002:0609c11": "己房。不離身。下頭不著地。勿使生衣。須日日磨拭。杖",
    "X60n1126_002:0609c12": "欲出時。須從沙彌邊受。若無沙彌。白衣亦得。持時齎",
    "X60n1126_002:0609c13": "天挾地。著在脇下。以小指抅之。使兩頭平正。不令高",
    "X60n1126_002:0609c14": "下。鳴則常鳴。寂則勿聲。鳴則均細。調和恒使。若初僧",
    "X60n1126_002:0609c15": "著左足。尼著右足入檀越家。近則三家。遠則七家。勿",
    "X60n1126_002:0609c16": "多過歷。限內得食。杖懸樹上。或側眠平地。或石上睡",
    "X60n1126_002:0609c17": "眠之時。杖與身順。置之牀裏。正與身齊。路行頭常向",
    "X60n1126_002:0609c18": "日。杖乃佛身。萬行在故。如或傾側。萬物不安。如其平",
    "X60n1126_002:0609c19": "正。萬物得位。下臺著地。三塗劇苦。常使懸空。㧞三途",
    "X60n1126_002:0609c20": "厄。葢此杖者。諸佛相傳。比丘持此。入道梯隥之標幟",
    "X60n1126_002:0609c21": "也。諸佛子等。若欲大悟。先當於祖師禪處。時時參之。",
    "X60n1126_002:0609c22": "若欲明法。次當於如來禪處細細撿之。杖即一心。杖",
    "X60n1126_002:0609c23": "即是佛。杖即是法。杖即凡聖。杖即色心諸緣。杖即一",
    "X60n1126_002:0609c24": "切事究竟堅固。汝等恒持此杖。恒磨恒拂。恒念恒參。",
    "X60n1126_002:0610a01": "無量法門。百千玅義。一時具足。汝當發廣度眾生之",
    "X60n1126_002:0610a02": "心。齊成佛果之願。如此行持功德無上。是故謂之智",
    "X60n1126_002:0610a03": "杖德杖。發菩提心之正因正果也。汝能受持。應當依",
    "X60n1126_002:0610a04": "教奉行。",
    "X60n1126_002:0610a05": "(和尚執杖三振。舉偈呪。逐一傳去。比丘起立。受杖偈云)。",
    "X60n1126_002:0610a06": "永嘉常云。解虎錫兩鈷。金環鳴歷歷。不是標形虗。自",
    "X60n1126_002:0610a07": "持如來寶杖。親蹤跡。",
    "X60n1126_002:0610a08": "呪云。",
    "X60n1126_002:0610a09": "唵那[口*栗]噆那[口*栗]噆那[口*栗]吒鉢底那[口*栗]帝娜夜鉢儜吽",
    "X60n1126_002:0610a10": "癹吒(三遍)",
    "X60n1126_002:0610a11": "偈云。",
    "X60n1126_002:0610a12": "　執持錫杖　　當願眾生　　設大施會　　示如實道",
    "X60n1126_002:0610a13": "(和尚禮佛歸方丈。比丘持杖前行。送至方丈前。俟和尚入。即歸堂掛錫。後具威儀。入方丈禮謝)。",
    "X60n1126_002:0610a15": "授戒辨第二十四",
    "X60n1126_002:0610a16": "凡初受戒。必先歸依三寶。既歸依三寶。則戒體已具。",
    "X60n1126_002:0610a17": "何也。葢歸依佛。便具自心。自心者法身也。歸依法。便",
    "X60n1126_002:0610a18": "具自心光明。光明者報身也。歸依僧。便具自心清淨。",
    "X60n1126_002:0610a19": "清淨者化身也。一三歸依。即法報應化。悉具於自心。",
    "X60n1126_002:0610a20": "清淨者化身也。一三歸依。即法報應化。悉具於自心。",
    "X60n1126_002:0610a21": "自心無戒可受。即一切大小戒法全攝也。自心光明。",
    "X60n1126_002:0610a22": "不待作善。則一切大小善法全攝也。自心清淨。即不",
    "X60n1126_002:0610a23": "待更戒。自然自利利他也。即三聚淨戒也。佛者法身。",
    "X60n1126_002:0610a24": "法者般若。僧者解脫。法身具般若解脫。般若具解脫",
    "X60n1126_002:0610b01": "法身。解脫具法身般若。如字聯環不斷。缺一不可",
    "X60n1126_002:0610b02": "歸。歸用三三。三一歸也。三歸三結法成就也。一法既",
    "X60n1126_002:0610b03": "成大事畢矣。又何曰罪。又何曰戒。又何曰律。又何曰",
    "X60n1126_002:0610b04": "修與證耶。故曰戒體。但恐凡心不了。事相未圓。故復",
    "X60n1126_002:0610b05": "示之以懺悔。懺悔羯磨作法珍重矣。體無巨細。道有",
    "X60n1126_002:0610b06": "階差。故首先總示戒之形相。大本有五。五斷十惡。五",
    "X60n1126_002:0610b07": "生十善。五具五常。此人天之心行也。知有戒體。即佛",
    "X60n1126_002:0610b08": "戒矣。此統僧俗所同者也。但俗有夫婦之欲。僧則全",
    "X60n1126_002:0610b09": "淨耳。三歸具體。五戒防用。受戒者受體防用也。非受",
    "X60n1126_002:0610b10": "五種刑名也。此戒根本也。至若出家剃落。又當知所",
    "X60n1126_002:0610b11": "簡別。何也。佛惟一心。未甞分類。道有勝劣。示有進階。",
    "X60n1126_002:0610b12": "故俗列人天。僧選佛種。成功有精雜也。可見為僧真",
    "X60n1126_002:0610b13": "乃大丈夫事。非將相之所能為。故將欲出家。佛制先",
    "X60n1126_002:0610b14": "問四依之法。一者問依糞掃衣習軟暖者。不得預僧",
    "X60n1126_002:0610b15": "數也。二者依乞食法習家食者。不得預僧數也。三者",
    "X60n1126_002:0610b16": "依樹下坐急房屋居處次第者。不得預僧數也。四者",
    "X60n1126_002:0610b17": "依腐爛藥習甘滑者。不得預僧數也。所可開者成大",
    "X60n1126_002:0610b18": "僧已後。或病或老。另為方便云耳。既四依已。次問無",
    "X60n1126_002:0610b19": "父母之禁。無王官之禁。無主執之禁。果無禁矣。當審",
    "X60n1126_002:0610b20": "機器。非七遮壞器。非外道惑種。非欠人債務。如此方",
    "X60n1126_002:0610b21": "中僧式中乎式矣。方為之剃髮。剃度之日。仍示懺悔。",
    "X60n1126_002:0610b22": "仍示歸依。灌其頂門。斷其頂結。示之以佛頂上事。此",
    "X60n1126_002:0610b23": "付其戒體也。體具矣。方示之十戒之相。五戒同前。舊",
    "X60n1126_002:0610b24": "為沙彌之體相也。後五戒者。戒貪為重也。身分不貪",
    "X60n1126_002:0610c01": "華飾。口耳眼身不貪戲悅。不貪牀坐高勝。不貪一食",
    "X60n1126_002:0610c02": "餘分。不貪金寶受用。葢沙彌乃大僧之種。當專精淨",
    "X60n1126_002:0610c03": "事未事菩薩大利益作用。恐難進己事。返為道障也。",
    "X60n1126_002:0610c04": "既成沙彌。儼然似比丘矣。故以給侍比丘。盡己躬之",
    "X60n1126_002:0610c05": "行履。且得觀光大人道行。行既久如。則小學成就。年",
    "X60n1126_002:0610c06": "滿二十。審為丈夫。方選比丘之本。比丘之本者。選其",
    "X60n1126_002:0610c07": "根器人材。真正大丈夫。品無諸遮難。是堪任正法之",
    "X60n1126_002:0610c08": "人也。凡沙彌將欲進戒。先集十方名實相稱大德真",
    "X60n1126_002:0610c09": "僧十位為十師。即十方諸佛位。選清淨地。先結壇儀。",
    "X60n1126_002:0610c10": "如法十師各各分寮居之。刻期進戒。於未登壇之前。",
    "X60n1126_002:0610c11": "和尚先差阿闍黎。於屏處逐一審問。沙彌無十三重",
    "X60n1126_002:0610c12": "難十六輕遮。方許登壇。所謂十三重難者。沙彌先當",
    "X60n1126_002:0610c13": "直心詶師問答。一者自受五戒沙彌戒之後。不曾犯",
    "X60n1126_002:0610c14": "四邊罪。謂曾受戒已來。不犯殺盜婬妄。若犯四者。佛",
    "X60n1126_002:0610c15": "法海邊人。二者不犯清淨比丘尼。壞彼此戒。三者賊",
    "X60n1126_002:0610c16": "住。謂沙彌時盜聽大僧說戒。假充比丘。同大僧羯磨。",
    "X60n1126_002:0610c17": "受大僧利養名聞。四者破內外道。謂曾作外道。既返",
    "X60n1126_002:0610c18": "邪歸正。受佛戒內道。又復破內。作外道事。今復重歸",
    "X60n1126_002:0610c19": "內道。以其出入內外。兩破其道故。五者黃門。黃門者",
    "X60n1126_002:0610c20": "生不男。謂生無男根者。犍不男。以刀去男根者。妬不",
    "X60n1126_002:0610c21": "男。謂男根本無。見人行婬。心生妬愛。忽有根者。變不",
    "X60n1126_002:0610c22": "男。謂見男變女。見女變男者。半不男。謂半月為男。半",
    "X60n1126_002:0610c23": "月為女者。皆為婬業所感不正之器。非比丘相故。六",
    "X60n1126_002:0610c24": "者弑父。七者弑母。犯生身之逆者。大不孝故。八者弑",
    "X60n1126_002:0611a01": "阿羅漢。害果上人故。九者破和合。羯磨轉法輪僧。大",
    "X60n1126_002:0611a02": "眾和合。詆鬬破散僧眾作法。遮障不行。斷佛種命故。",
    "X60n1126_002:0611a03": "十者出佛身血。傷害佛故。十一者非人。諸天鬼神非",
    "X60n1126_002:0611a04": "比丘軆故。十二者畜生。龍畜妖通變幻矯詐故。十三",
    "X60n1126_002:0611a05": "者二形。具男女二根。妖婬恠器故。有此十三。大乖正",
    "X60n1126_002:0611a06": "法。法不許為比丘。故佛度荷法之子。重于比丘。比丘",
    "X60n1126_002:0611a07": "乃人天真師。不可假借夾雜。苟未能上。而大徹大悟。",
    "X60n1126_002:0611a08": "次而見罪性空。下而懺悔。苦切見光見花。見諸祥瑞。",
    "X60n1126_002:0611a09": "入菩薩者非佛種也。無此重難。大體已具。更須問過",
    "X60n1126_002:0611a10": "十六輕遮。一者須識自己名字。二者須識和尚名字。",
    "X60n1126_002:0611a11": "師資傳法有來自故。三者年滿二十。非兒戲故。四者",
    "X60n1126_002:0611a12": "衣。五者鉢。六者臥具。三者具足。應佛法故。七者父母",
    "X60n1126_002:0611a13": "見許。無違逆故。八者不負人債。無俗累故。九者非人",
    "X60n1126_002:0611a14": "間奴使。身無卑繫故。十者非當朝官宰。不違王命故。",
    "X60n1126_002:0611a15": "十一者已滿二十。能耐寒暑飢渴。持戒一食。忍惡言。",
    "X60n1126_002:0611a16": "忍毒蟲。名為丈夫。堪任行法故。十二者有病疥癩。十",
    "X60n1126_002:0611a17": "三者癰疽。十四者白癩。十五者乾痟。十六者顛狂。皆",
    "X60n1126_002:0611a18": "非大人相。故審無遮難。方許白四羯磨。授比丘法。夫",
    "X60n1126_002:0611a19": "佛制比丘之法。惟選戒體人品。戒體潔白。人品具足。",
    "X60n1126_002:0611a20": "名為具足戒。欲知戒體。但具真心。前無重難之為心",
    "X60n1126_002:0611a21": "礙。後無輕遮之為身礙。身心兩潔。十師許可。作法羯",
    "X60n1126_002:0611a22": "磨。即入比丘之位。十師者。一和尚即代佛行化之法",
    "X60n1126_002:0611a23": "主也。二羯磨阿闍黎。三教授阿闍黎。四五六七八九",
    "X60n1126_002:0611a24": "十為尊證阿闍黎將登壇。引請二人鳴磬。引諸沙彌。",
    "X60n1126_002:0611b01": "到十師寮。各禮三拜。請十師到法堂上。一帶坐定。引",
    "X60n1126_002:0611b02": "請拈十師名票。逐一示指明白。次率沙彌作白。禮請",
    "X60n1126_002:0611b03": "某大德為得戒和尚。某大德為羯磨阿闍黎。某大德",
    "X60n1126_002:0611b04": "為教授阿闍黎。某大德為尊證阿闍黎。各各許可。然",
    "X60n1126_002:0611b05": "後登壇遶壇禮畢。祝聖讚佛。坐定問至。單白羯磨。和",
    "X60n1126_002:0611b06": "尚問。誰為諸沙彌作羯磨師。羯磨允可羯磨。亦問。誰",
    "X60n1126_002:0611b07": "為諸沙彌作教授師。教授允可。即差教授師。出眾單",
    "X60n1126_002:0611b08": "白。羯磨教授統諸戒子下壇。於九師眼見處耳不聞",
    "X60n1126_002:0611b09": "處。逐一問過遮難事。先是沙彌已曾選過故。皆答言",
    "X60n1126_002:0611b10": "無。復召入大眾。對眾單白。作白已成證師。應允無諸",
    "X60n1126_002:0611b11": "疑礙。然後羯磨師策發上品心量。使誓斷一切惡。誓",
    "X60n1126_002:0611b12": "修一切善。誓度一切眾生。勿得為聲聞小果。直欲成",
    "X60n1126_002:0611b13": "三聚淨戒。正求發菩提意。菩提意者。即將發參禪。悟",
    "X60n1126_002:0611b14": "無上道。成佛度生之心。以未真悟。但稱菩提意。不名",
    "X60n1126_002:0611b15": "菩提心也。既發菩提意。方堪擔荷正法。故佛制授比",
    "X60n1126_002:0611b16": "丘戒者。令法久住故。若發聲聞小心。則正法滅絕。無",
    "X60n1126_002:0611b17": "人任荷矣。比丘戒名聲聞戒。以白四羯得潔白體。為",
    "X60n1126_002:0611b18": "聲聞行。白體上策令發心。是佛種策發上心矣。方與",
    "X60n1126_002:0611b19": "三翻羯磨。令法成就。是為得戒已竟者也。今人不識",
    "X60n1126_002:0611b20": "何物為佛戒。誤認四波羅夷十三僧殘二不定法三",
    "X60n1126_002:0611b21": "十尼薩耆波逸提法九十波逸提法四波羅提提舍",
    "X60n1126_002:0611b22": "尼法一百眾學法。為比丘戒。遂於壇上。不用十師。單",
    "X60n1126_002:0611b23": "用引請。唱云四波羅夷法。汝能持否。(答云)能持。竊謂四",
    "X60n1126_002:0611b24": "波羅夷是極惡重罪。我有何過。受以持之。餘戒名皆",
    "X60n1126_002:0611c01": "然。何太屈也。葢此二百五十輕重罪名。係佛世得戒。",
    "X60n1126_002:0611c02": "比丘漸漸破犯潔白之戒。佛隨輕重定罪。令人勿犯。",
    "X60n1126_002:0611c03": "故名戒相。然戒相之多。豈止二百五十。特舉昔人曾",
    "X60n1126_002:0611c04": "犯之大綱。令後人類推而不犯。人能常持潔白之體。",
    "X60n1126_002:0611c05": "增上上品道心。自然不墮此數。豈謂先立刑名。令人",
    "X60n1126_002:0611c06": "持守者哉。自佛制戒之後。其名曰律。葢條分縷析。不",
    "X60n1126_002:0611c07": "可溷濫之謂也。故授戒之後。別差教授。與諸新學比",
    "X60n1126_002:0611c08": "丘。細誦戒相。先說四波羅夷。謂之隨相也。以比丘既",
    "X60n1126_002:0611c09": "受戒。已不知持守潔白。既不識犯。便造重罪。佛囑後",
    "X60n1126_002:0611c10": "來。作羯磨已。當先與說四波羅夷法是也。其餘亦然。",
    "X60n1126_002:0611c11": "當知此意。既為比丘。多經歲臘。歲臘無缺。心德圓滿。",
    "X60n1126_002:0611c12": "參悟大道。真發菩提心已。方入菩提之位。謂之菩薩。",
    "X60n1126_002:0611c13": "比丘苟不得先悟。亦當參究大事。方是菩薩因地。故",
    "X60n1126_002:0611c14": "梵網經。報身佛說心地戒。單提放光。而釋迦口中放。",
    "X60n1126_002:0611c15": "光。但若會得此光所說之法。便謂之解法師語。不論",
    "X60n1126_002:0611c16": "人天畜鬼淫男淫女等。皆得受戒。若不識此。是不解",
    "X60n1126_002:0611c17": "法師語。不應受戒。此便可知也。若識得此光。是得諸",
    "X60n1126_002:0611c18": "佛心印。即是西來一脉。既得此脉。則十重四十八輕",
    "X60n1126_002:0611c19": "定不犯矣。今人不識心地。但見乾蘿蔔頭禪一直亂",
    "X60n1126_002:0611c20": "去故。有禪人犯戒一欵。使人難信。又有不識心地。漫",
    "X60n1126_002:0611c21": "將十重四十八輕授人。使人但見戒條。只管在戒條",
    "X60n1126_002:0611c22": "上。精細不知。心地已失。總非佛意。是亦名字菩薩。非",
    "X60n1126_002:0611c23": "真菩薩也。以其具菩薩相。不得菩薩軆故也。經不云",
    "X60n1126_002:0611c24": "乎。孝名為戒。孝者即不得。離不得。理事恰好。是謂之",
    "X60n1126_002:0612a01": "孝。只這一字體相全該。極是簡徑。能持此戒。定無持",
    "X60n1126_002:0612a02": "犯耳。某甞親見雲棲弟子言。專以衣鉢為事者。謂之",
    "X60n1126_002:0612a03": "邪戒。余初愕然。故細考之。不得不為說破。悲夫。法藏",
    "X60n1126_002:0612a04": "生季法世。早無師承。但具信心。聞戒即受。聞禪即參。",
    "X60n1126_002:0612a05": "聞淨土即求生。諸家大老皆甞頂戴其法。及見各家",
    "X60n1126_002:0612a06": "矛盾其說。不一咸欲和會合一。以契佛心。報師德。故",
    "X60n1126_002:0612a07": "裁長補短。因為此語。若人知得最初之三歸中間之",
    "X60n1126_002:0612a08": "四白。末後之心地。方見佛之本心。不過令法久住。世",
    "X60n1126_002:0612a09": "間一句攝盡其中。先後大小開合差別之相。正為此",
    "X60n1126_002:0612a10": "也。此事惟禪。庶可會通。苟非參禪。則歸自歸。戒自戒。",
    "X60n1126_002:0612a11": "小自小。大自大。淨土自淨土。禪宗自禪宗。觸途冥行。",
    "X60n1126_002:0612a12": "分河飲水。造大地獄業。可悲痛也。藏萬不得已。不避",
    "X60n1126_002:0612a13": "諸家斧鉞。敬為吾徒。室中拈出。并願同人參訂。非敢",
    "X60n1126_002:0612a14": "自剏臆說以招謗法大罪。其餘律中差別微細。自當",
    "X60n1126_002:0612a15": "博問。閱律之師。非短闇所。悉又聞今人據　國禁勿",
    "X60n1126_002:0612a16": "開戒壇之說。遂謂戒不宜私授。一例不許致令佛法",
    "X60n1126_002:0612a17": "軌儀久久湮廢逮盡。嗚呼　國朝太祖。昭代相繩。申",
    "X60n1126_002:0612a18": "明僧戒。若洪武十年三月十三日禮部尚書張等勅",
    "X60n1126_002:0612a19": "監承林英等奉天門奏准頒旨開戒。二十年四月十",
    "X60n1126_002:0612a20": "一日禮部尚書崔趙等依聖旨要本頒行天下。永樂",
    "X60n1126_002:0612a21": "五年二月初六日文武官奉天門奏准著落禮部知",
    "X60n1126_002:0612a22": "道重新出榜開戒。具有明文。國家何等重法尊戒。後",
    "X60n1126_002:0612a23": "代因北戒壇。有宦官增設妓女為禿兵。了心一欵。猥",
    "X60n1126_002:0612a24": "[猱-矛+世]熏炙。致壞佛體。且復靡費國帑。故有禁開戒壇之",
    "X60n1126_002:0612b01": "論。自禁之後。老師宿德終其身焉。卷懷不講。萬曆已",
    "X60n1126_002:0612b02": "來。後進知識自不受戒。不見壇儀授法。通謂戒不應",
    "X60n1126_002:0612b03": "自授。須候國家開禁。遂置律藏於無用之地。但習講",
    "X60n1126_002:0612b04": "經。以展胸臆。俾後生晚學。沿襲輕華。公行犯戒。既不",
    "X60n1126_002:0612b05": "知心地甚致謗。及參禪返非正法。肆行邪說。禪宗正",
    "X60n1126_002:0612b06": "法欲滅。循流既久。致令四民之外無賴之徒。以出家",
    "X60n1126_002:0612b07": "無戒防制。遂以剃頭。為藏垢容惡之府。稍不為世法",
    "X60n1126_002:0612b08": "所容者。即便自行剃落。闌入法門。種種不肖既無真",
    "X60n1126_002:0612b09": "法。住持教誡則無從驅。擯浮濫既習。使白衣見其葷",
    "X60n1126_002:0612b10": "酒婬污。亦不為奇特。無復譏嫌。官法收攝。不到佛法。",
    "X60n1126_002:0612b11": "無人舉揚。設或舉揚。翻以為犯。禁而排之。藏竊抱杞",
    "X60n1126_002:0612b12": "憂。恐將來或有不測。使佛法與國法兩敝。未可曉也。",
    "X60n1126_002:0612b13": "為僧有血氣者。豈可坐視法門肝腦塗地之禍。而不",
    "X60n1126_002:0612b14": "亟為修戒。以律眾者耶。第恐戒法湮沒既久。一旦不",
    "X60n1126_002:0612b15": "顧身名。犯世憎忌。以整佛戒。諒未能全究來源兼之",
    "X60n1126_002:0612b16": "儀法。缺失則邪戒之議或不免矣。痛言及此。不覺涕。",
    "X60n1126_002:0612b17": "泣。近幸神宗聖明英㧞。於晚年深知佛戒有禆世道。",
    "X60n1126_002:0612b18": "乘五臺僧遠清之奏。慨賜衣鉢錫杖齋錢若干緡。勅",
    "X60n1126_002:0612b19": "中貴張然傳旨。許山中說戒。據此則國家何甞必禁",
    "X60n1126_002:0612b20": "僧於山中師資傳戒。為非是者哉。今雲棲遞監院之",
    "X60n1126_002:0612b21": "人。皆菩薩戒弟子。蓮池大師葢甞親登座說法而授",
    "X60n1126_002:0612b22": "之矣。末年偶觸機緣。暫行裁止。而又開禮壇學戒之",
    "X60n1126_002:0612b23": "法。且僧約首。以敦尚戒德。為言使果。待戒壇開。而後",
    "X60n1126_002:0612b24": "授戒。則所謂敦尚者何物也。膠守權說。自斷佛種。得",
    "X60n1126_002:0612c01": "罪彌重。戒之戒之。",
    "X60n1126_002:0612c03": "進戒示語第二十五",
    "X60n1126_002:0612c04": "學佛貴於出家。為僧重於進戒。初剃度日。即受沙彌",
    "X60n1126_002:0612c05": "十戒。如儒家童穉時。先習小學。令知孝親敬長謹信",
    "X60n1126_002:0612c06": "汎愛親仁灑掃應對之類。為大學之基本。故沙彌止",
    "X60n1126_002:0612c07": "惡防非。於十戒律中學威儀。於各門行相之內。令知",
    "X60n1126_002:0612c08": "斷貪嗔癡等十惡。生死忍慧等諸善。承師奉長俯仰",
    "X60n1126_002:0612c09": "折旋之類。作大比丘根種。奈何末法澆漓人多怠慢。",
    "X60n1126_002:0612c10": "雖受十戒。實無至誠。名字沙彌厭棄戒法。縱不破戒。",
    "X60n1126_002:0612c11": "亦無進趣。輕威儀。不願講習。重應世。先勤懺。經實行",
    "X60n1126_002:0612c12": "實戒。付之空閒。閒學閒文。助增人我。只要有得說最",
    "X60n1126_002:0612c13": "怕當真行。只願早圓菩薩戒。便好捉銀錢。充大人。不",
    "X60n1126_002:0612c14": "肯作比丘。惟恐執縛身檢細事。三日受沙彌戒。五日",
    "X60n1126_002:0612c15": "受比丘戒。不知戒為何物。律是何名。但道勿暫念小",
    "X60n1126_002:0612c16": "乘。必棄小向大。不知根從何生。本從何長。及圓菩薩",
    "X60n1126_002:0612c17": "戒後又不求何為心地。何為戒體。只向戒相上著到。",
    "X60n1126_002:0612c18": "及論戒相又不知何為十重。何為輕垢。便要說禪說",
    "X60n1126_002:0612c19": "道。以當平生不知禪為何物。戒是何法。及知戒體即",
    "X60n1126_002:0612c20": "禪矣。便道手把猪頭。口說淨戒。不知戒相。豈出體外。",
    "X60n1126_002:0612c21": "嗚呼佛法變壞。只在心輕。輕小重大。大豈真重。大既",
    "X60n1126_002:0612c22": "不真。小可知矣。沙彌時不安沙彌職。出位想比丘菩",
    "X60n1126_002:0612c23": "薩。菩薩不知戒。出位想說道說禪。禪以機鋒。快捷為",
    "X60n1126_002:0612c24": "事。而不究其所以。為機鋒之的旨。會其的旨。而不求",
    "X60n1126_002:0613a01": "行解之相應。自始至終。一無成就。及乎舉著。滿口譁",
    "X60n1126_002:0613a02": "然。誠為游口小兒無賴釋子。一妄庸唱為領袖。百妄",
    "X60n1126_002:0613a03": "庸和於下巴。只道佛法只如此。良可悲也。痛也。夫成",
    "X60n1126_002:0613a04": "終慎始人也。曷不於初步便脚脚踏實地去。汝為沙",
    "X60n1126_002:0613a05": "彌者。當尊重熟讀。細講律儀。然後師前頂禮。講背如",
    "X60n1126_002:0613a06": "法。稟置識田。永不違背。依而行之。為教授者。當珍重",
    "X60n1126_002:0613a07": "嚴考。不使輕易放過。壞人兒女。既講習已。又當時中",
    "X60n1126_002:0613a08": "窺其所為。合轍不合轍。重重指教之。然後進具戒。具",
    "X60n1126_002:0613a09": "戒誦背躬行考校亦然。於菩薩戒依止教授亦然。參",
    "X60n1126_002:0613a10": "禪做工夫次第發真實心參究亦然。悟後進法服勤",
    "X60n1126_002:0613a11": "師長得法住山養道亦然。出世臨眾立眾教化眾生",
    "X60n1126_002:0613a12": "亦然。此善始令終出家人一大事也。如儒者自小學",
    "X60n1126_002:0613a13": "入大學。立不惑知命耳順從心。何異哉。以故吾人不",
    "X60n1126_002:0613a14": "可不有初也。師及弟子當勉之。法藏亦沙彌之一數",
    "X60n1126_002:0613a15": "也。自恨早無師承長。無知識。白首方悔。事不及矣。幸",
    "X60n1126_002:0613a16": "勿學吾今日也。",
    "X60n1126_002:0613a17": "三月十五日整戒。始諸沙彌等已曾受過十戒二年。",
    "X60n1126_002:0613a18": "而不犯重輕等事者。考行之得失。果與戒律威儀冥",
    "X60n1126_002:0613a19": "合。而又熟知戒律威儀中事。能背誦戒文。能講說其",
    "X60n1126_002:0613a20": "義者。為真沙彌也。若與律儀不合。或與大重之戒有",
    "X60n1126_002:0613a21": "損。雖能背能講。徒為虗文。不許進戒。行雖冥合。不背",
    "X60n1126_002:0613a22": "不講。不知戒相。亦勿許進。惟山中行行。眾所共知。實",
    "X60n1126_002:0613a23": "行老人許其植因。後生不與也。茲於三月十五日。定",
    "X60n1126_002:0613a24": "奪乞",
    "X60n1126_002:0613b01": "闍黎(某)分科考覈。三事全備。方許入壇。衣鉢須預。先",
    "X60n1126_002:0613b02": "自辦香燭等亦然。捨盡銀錢。還清債負。考過十三重",
    "X60n1126_002:0613b03": "難十六輕遮。然後具考三事　一先考德行合律合",
    "X60n1126_002:0613b04": "儀　二背沙彌律儀　三講沙彌律儀(下十三重難)　一",
    "X60n1126_002:0613b05": "計開婬殺盜妄四根本重戒。若犯一戒。則如人斷命。",
    "X60n1126_002:0613b06": "如草斷根漂棄佛法海邊外。永不許入眾。白衣時沙",
    "X60n1126_002:0613b07": "彌時曾犯婬。污淨行比丘尼。其罪極重。不容入戒",
    "X60n1126_002:0613b08": "　一曾盜聽大僧說戒。詐稱比丘。受人供養禮拜。名為",
    "X60n1126_002:0613b09": "賊住。佛不許度　一或未經白四羯磨。曾於某處。付",
    "X60n1126_002:0613b10": "過三頂衣。便以為大戒者。謂之誤認比丘。當懺悔受",
    "X60n1126_002:0613b11": "戒白四羯磨　一外道玄門五部六冊。天主教門等。",
    "X60n1126_002:0613b12": "已經投佛受戒。後復還行外道。仍與外道往來。復後",
    "X60n1126_002:0613b13": "重來受戒。此是志性不定。名為破內外道人。非佛法",
    "X60n1126_002:0613b14": "器。佛不許度　一五種不男。佛不許度　一出佛身",
    "X60n1126_002:0613b15": "血。弑父。弑母。弑和尚。弑阿闍黎。破羯磨轉法輪僧。弑",
    "X60n1126_002:0613b16": "聖人。名為七逆重罪。佛不許度　又謗參禪。謗淨土。",
    "X60n1126_002:0613b17": "謗持戒。說參禪。近代無人更悟。須是古人始得。又道",
    "X60n1126_002:0613b18": "教理。即是禪理無勞苦究。何不看教。說念佛。再無一",
    "X60n1126_002:0613b19": "心不亂之理。須是古人始得。但恁麼念去。說授受戒",
    "X60n1126_002:0613b20": "者。謂之犯國禁。不許受戒。只要念佛。又道持戒。只要",
    "X60n1126_002:0613b21": "不離衣鉢。不消參禪。求悟戒體。像法之中不可認真。",
    "X60n1126_002:0613b22": "只該隨時。莫參禪。莫淨土。莫受戒。但剃了頭便罷。此",
    "X60n1126_002:0613b23": "便是五逆人。",
    "X60n1126_002:0613b24": "一天神之子阿修羅。名為非人。變為人形。不許受比",
    "X60n1126_002:0613c01": "丘戒。龍畜有通。不許受戒。六親犯婬。不許受戒。已上",
    "X60n1126_002:0613c02": "俱屬重難。十三種已下。言十六輕遮。",
    "X60n1126_002:0613c03": "一先考在家。曾訓何法。須詳邪正法名。何等出家。受",
    "X60n1126_002:0613c04": "何等法。須辨是非。一生見人。當稱兩字法名。不得稱",
    "X60n1126_002:0613c05": "小僧等辱佛法門。不得稱某甲你我等。近慢須認。歷",
    "X60n1126_002:0613c06": "生是誰。年滿二十方許進戒。衣鉢自具方許進戒。父",
    "X60n1126_002:0613c07": "母聽許方許進戒。不負人財方許進戒。他人奴使不",
    "X60n1126_002:0613c08": "許進戒。宰官當任聖朝　王恩未許。不得來受比丘",
    "X60n1126_002:0613c09": "戒。有病不許出家受戒。病者疥癩癰疽白癩乾痟顛",
    "X60n1126_002:0613c10": "狂五病是也。此十六輕遮也。一一勘過。更考行識。出",
    "X60n1126_002:0613c11": "家事大。不可輕易。依佛勘辨方許進戒。考覈既定。會",
    "X60n1126_002:0613c12": "同十師。教授師細於屏處問難。已觀其罪之有無輕",
    "X60n1126_002:0613c13": "重。遮者不容授戒。亦令懺禮三世千佛。為進戒益。俾",
    "X60n1126_002:0613c14": "前業銷亡。或得開悟。次當為彼授菩薩戒。若不遮不",
    "X60n1126_002:0613c15": "難。而有輕罪者。教令禮懺。持呪清淨。進戒懺畢。",
    "X60n1126_002:0613c16": "一差阿闍黎。覆審詳覈已定　一差阿闍黎。為說四",
    "X60n1126_002:0613c17": "依法。葢恐沙彌不知佛世乞食樹宿糞衣腐藥少欲",
    "X60n1126_002:0613c18": "知足之法致學。今時好閑求安。避世濫食之弊。故當",
    "X60n1126_002:0613c19": "先令依此四事。方與授戒為大僧　一差阿闍黎。與",
    "X60n1126_002:0613c20": "說沙彌戒。葢前是剃頭時所授之沙彌戒。未免中間",
    "X60n1126_002:0613c21": "夾雜未純。茲將登大戒。始入真沙彌位　一差阿闍",
    "X60n1126_002:0613c22": "黎教授。持衣用鉢之法。其法廣大。包括禪宗。教理非",
    "X60n1126_002:0613c23": "一日可知。但令從此日用處下手。先知威儀。細細化",
    "X60n1126_002:0613c24": "導　一差阿闍黎。為沙彌策發上品心。登上品戒。葢",
    "X60n1126_002:0614a01": "以沙彌雖息心參本起慈趣用。猶是佛雛。不堪大用。",
    "X60n1126_002:0614a02": "今欲授比丘乞士怖魔之戒。雖趣聲聞乘潔白體事。",
    "X60n1126_002:0614a03": "然當知有向上成佛利生之心。斯不坐在小乘惡見。",
    "X60n1126_002:0614a04": "故當策發令生佛芽。不致焦敗　一差阿闍黎。結壇",
    "X60n1126_002:0614a05": "演儀。知授戒式　一正授戒法　一差阿闍黎。說四",
    "X60n1126_002:0614a06": "隨相法　一差阿闍黎。教誦戒法。然後細講四分律",
    "X60n1126_002:0614a07": "藏。四分律藏已明。廣看諸律。授菩薩戒　凡授菩薩",
    "X60n1126_002:0614a08": "大戒。不容簡別人品。但觀其機性。若真心為參禪。三",
    "X60n1126_002:0614a09": "觀求證菩提。真求生淨土。真弘教利生等懷。或興建",
    "X60n1126_002:0614a10": "叢林放生等行實。實是為他忘我之機。不為名聞利",
    "X60n1126_002:0614a11": "養者。但解法師放光獻花等語。即當與授大戒。惟除",
    "X60n1126_002:0614a12": "七遮而已。所謂七遮者。出佛身血。弑父。弑母。弑和尚。",
    "X60n1126_002:0614a13": "弑阿闍黎。破羯磨轉法輪僧弑聖人。是也。是當揀去。",
    "X60n1126_002:0614a14": "不容授戒。其餘不問國王王子大臣百官比丘比丘",
    "X60n1126_002:0614a15": "尼信男信女婬男婬女十八梵天六欲天子無根二",
    "X60n1126_002:0614a16": "根黃門奴婢鬼神畜生。盡得受戒。比丘具壞色衣。與",
    "X60n1126_002:0614a17": "道相應來。授菩薩大戒。出家四眾時時不離其衣。既",
    "X60n1126_002:0614a18": "發大心。具衣物已。先於授戒之期。半月七日已前。入",
    "X60n1126_002:0614a19": "期聽教。如比丘比丘尼二眾。先須考過。四分戒本背",
    "X60n1126_002:0614a20": "講完具。本戒無缺。方許進戒。而尼僧近世不可容入",
    "X60n1126_002:0614a21": "男眾。溷濫當別為方便　一先差阿闍黎。審得比丘",
    "X60n1126_002:0614a22": "二百五十戒　一差阿闍黎。為僧俗同說三自歸。令",
    "X60n1126_002:0614a23": "知參禪法　一差阿闍黎。審問七遮法　一差阿闍",
    "X60n1126_002:0614a24": "黎。為說懺悔。令至心懺悔先罪　一差阿闍黎。為說",
    "X60n1126_002:0614b01": "苦行法。令知忘我為人　一差阿闍黎。策令發四弘",
    "X60n1126_002:0614b02": "願　一正授菩薩大戒　一差阿闍黎。教授誦戒法。",
    "X60n1126_002:0614b03": "然後為講梵網經二卷令精通。次看大乘律藏。",
    "X60n1126_002:0614b04": "凡出家者。無竟授菩薩戒之理。須從沙彌比丘而進。",
    "X60n1126_002:0614b05": "若躐等輕進。甚非佛意。雖大乘根器。如六祖大師者。",
    "X60n1126_002:0614b06": "亦先授比丘戒。然後開東山法門利生。在家者則從",
    "X60n1126_002:0614b07": "五戒竟。升菩薩戒。不在前例。",
    "X60n1126_002:0614b09": "衣鉢總持第二十六",
    "X60n1126_002:0614b10": "夫佛心無義。佛法無言。道不遠人。人自不參不悟。故",
    "X60n1126_002:0614b11": "時時在此道中。著衣喫飯。而事事忘本來面目者。何",
    "X60n1126_002:0614b12": "謂也耶。葢因處處用。明白心計度分別。用口講說。所",
    "X60n1126_002:0614b13": "以無言義之心法俱滅沒耳。故千佛萬佛出世。不用",
    "X60n1126_002:0614b14": "一絲毫氣力。現於言義。只將一個鉢多羅三件衣。傳",
    "X60n1126_002:0614b15": "佛心印智。人得之則無一法不從衣食邊流出。儒曰",
    "X60n1126_002:0614b16": "道也者。不可須臾離也。可離非道也。只在不覩不聞",
    "X60n1126_002:0614b17": "處悟得。則不勞戒慎恐懼。而自然之戒慎。恐懼無入",
    "X60n1126_002:0614b18": "不自得矣。鉢者正命食之謂也。衣者儀也正命食者",
    "X60n1126_002:0614b19": "佛心之不可得者也。儀乃佛之法也。心即人人分上",
    "X60n1126_002:0614b20": "舊來自己根本悟之。即名根本智也。儀即人人分上",
    "X60n1126_002:0614b21": "一行一動之文章悟之。即從根本上流行。發現一切",
    "X60n1126_002:0614b22": "具足正法之光儀也。何謂鉢多羅義。葢以人之本心",
    "X60n1126_002:0614b23": "大圓而外黑內空圓者。此事本圓。無法不攝。黑者了",
    "X60n1126_002:0614b24": "無心行。當體泯絕。空者窮無底止。何法不從之流出",
    "X60n1126_002:0614c01": "涵藏也。然此一法覿面拈出。便令諸佛無容大智慧",
    "X60n1126_002:0614c02": "處。渾然淵然。函葢一切如易之無極太極未判已前",
    "X60n1126_002:0614c03": "那一叚事。羲皇孔子下手不得。然而不是死殺法子。",
    "X60n1126_002:0614c04": "故一闢兩開。分出許多道學。正是拈起鉢子也。此心",
    "X60n1126_002:0614c05": "地不是死水於一毛頭上。湧出無量恒河沙法門於",
    "X60n1126_002:0614c06": "底葢相應邊。分出無極太極。相互相盪。從此遂分上",
    "X60n1126_002:0614c07": "為乾元。下為坤元。中為太虗。太虗不空。遂為人元。人",
    "X60n1126_002:0614c08": "元者天地之根。即最初已前事也。即正命食是也。此",
    "X60n1126_002:0614c09": "一而二。二而三也。全鉢如禪宗之一句語底。葢則賓",
    "X60n1126_002:0614c10": "主合分。君臣交錯。父子和合。事理渾融。放開一線。從",
    "X60n1126_002:0614c11": "此始矣。次鉢三架。具在大鉢之中。此即禪宗之一句",
    "X60n1126_002:0614c12": "中。具三玄三要三句玄路。鳥道展手。函葢乾坤。截斷",
    "X60n1126_002:0614c13": "眾流。隨波逐浪。信位人位。無位。一心三觀。自歸三寶",
    "X60n1126_002:0614c14": "三德等也。三次鉢與本大鉢共四。此四賓主。四料簡。",
    "X60n1126_002:0614c15": "四法界。四就等法。是也。此根本智已具足心體之大",
    "X60n1126_002:0614c16": "法也。然而有鉢無衣。其法不盡。法不盡則心不盡。故",
    "X60n1126_002:0614c17": "衣以五條為始。如禪宗五位君臣。五位王子。在儒則",
    "X60n1126_002:0614c18": "天五地五之數。從此便有二十五數也。在教則分五",
    "X60n1126_002:0614c19": "時五教五味是也。此五條合五數。數之中。數之體。故",
    "X60n1126_002:0614c20": "令僧貼體披搭也。每條一長一短。割者偏正回互之",
    "X60n1126_002:0614c21": "根也。奇陽生生。從鉢之一。以至次鉢之三。至衣之五",
    "X60n1126_002:0614c22": "七九十一十三十五十七十九二十一二十三二十",
    "X60n1126_002:0614c23": "五條而止。又有五條十隔。謂之迦絺那衣。皆直示法",
    "X60n1126_002:0614c24": "數也。七條衣者。從鉢之大小。四數為五衣之四緣。四",
    "X60n1126_002:0615a01": "而兼三。故七數。七數在五。數之增。陽之長也。在禪宗",
    "X60n1126_002:0615a02": "則七事隨身。行道之儀式也。在教則七覺七聖財等",
    "X60n1126_002:0615a03": "也。二長一短。顛倒交互。長多短少。聖增凡減之象也。",
    "X60n1126_002:0615a04": "此尋常儀表。入眾所搭之衣。謂之中衣也。從九條為",
    "X60n1126_002:0615a05": "陽數之老。故為大衣之始。萬法之數。遇十則死。遇九",
    "X60n1126_002:0615a06": "則生。所以洛書以九為變化不測之神用也。故臨濟",
    "X60n1126_002:0615a07": "之法。一句中具三玄。一玄中具三要是也。五位君臣。",
    "X60n1126_002:0615a08": "以四法分五位。亦此意也。在教則破九相而了無明",
    "X60n1126_002:0615a09": "是也。兼十一條十三條。皆為下品。大衣十五條十七",
    "X60n1126_002:0615a10": "條十九條為中品。大衣各三長一短割截者。條愈多",
    "X60n1126_002:0615a11": "道愈勝也。二十一條二十三條二十五條為上品大",
    "X60n1126_002:0615a12": "衣。各四長一短者。足成五之數也。葢數從五而五。五",
    "X60n1126_002:0615a13": "五二十五數。為陽數之極。則五衣表信位。七衣表住",
    "X60n1126_002:0615a14": "位。三三表行向地位。三衣全具。表等覺位。三衣俱不",
    "X60n1126_002:0615a15": "繫著。如蓮華。表妙覺位也。此皆差別智也。從鉢至衣。",
    "X60n1126_002:0615a16": "根本差別二智。至此而圓滿也。二十五為奇。五十五",
    "X60n1126_002:0615a17": "兼耦。故五條十隔兼之四緣者陽數。二十五陰數。三",
    "X60n1126_002:0615a18": "十虗一位而為象也。此五十五位。真菩提路也。壞色",
    "X60n1126_002:0615a19": "者非五方正色也。葢正色屬理。理具言意。此法應表",
    "X60n1126_002:0615a20": "之言外。故讓正色也。世間法。則須彌日月等。表顯具",
    "X60n1126_002:0615a21": "在衣圖也。可見從凡入聖。直至成佛。只在鉢衣二事。",
    "X60n1126_002:0615a22": "見之覩此。而可弗修證。了辦乎此衣此鉢。其可斯須",
    "X60n1126_002:0615a23": "離身乎。故曰福之田也。世間出世福。皆從此發生長",
    "X60n1126_002:0615a24": "養者也。悟此知此依此而行。方是智慧。如田之以水",
    "X60n1126_002:0615b01": "潤而養苗也。故衣相縷縷皆通水路。表根本智差別",
    "X60n1126_002:0615b02": "智。二智長使流通潤沃也。此出世之正法。正命之食",
    "X60n1126_002:0615b03": "正法正命之衣也。正著則三世諸佛無出頭分。此法",
    "X60n1126_002:0615b04": "之體也。若見人見佛。有應緣處。則偏著露一線道令",
    "X60n1126_002:0615b05": "人悟。去此回互妙用非深悟。久學不會也。佛子當隨",
    "X60n1126_002:0615b06": "順衣法。而時時著之。如儒者學而時習之者也。時時",
    "X60n1126_002:0615b07": "在中。不知不覺。與之相習慣。熟忘其法也。忘其法則",
    "X60n1126_002:0615b08": "威儀之間。自然濟濟從容。光輝照映。如水之汪汪千",
    "X60n1126_002:0615b09": "頃陂。潤澤光明。若兌卦之說。此儒者不亦說乎之意",
    "X60n1126_002:0615b10": "同也。如此悟入。如此行持。如此自在。無心自然。同聲",
    "X60n1126_002:0615b11": "相應。同氣相求。故有朋自遠方來。唱和菩提大道。不",
    "X60n1126_002:0615b12": "自知其道之流通而化。自然鳶飛魚躍。儒曰不亦樂",
    "X60n1126_002:0615b13": "乎。樂非有心也。有心則非真樂矣。此內圓佛心。外弘",
    "X60n1126_002:0615b14": "佛道者也。若使處末法之世。邪法流行。人不知依鉢",
    "X60n1126_002:0615b15": "之直指。而返以為異言異服。而排之擯之。則宜乎有",
    "X60n1126_002:0615b16": "慍於中也。葢此與衣鉢相應之人。悅且非心。樂原自",
    "X60n1126_002:0615b17": "在。雖罹法難。本無其心。故無慍也。此在儒為君子人",
    "X60n1126_002:0615b18": "也。在釋為真佛子也。三衣一鉢。土面灰頭。遯於世間。",
    "X60n1126_002:0615b19": "不以見知之心為作用。則自然無所悔。於此道亦不",
    "X60n1126_002:0615b20": "失大光明幢也。此凡聖莫測之機也。衣乎鉢乎。可不",
    "X60n1126_002:0615b21": "受以恒持乎。",
    "X60n1126_002:0615b23": "弘戒法儀下卷(終)"
}