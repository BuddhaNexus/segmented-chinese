{
    "T30n1579_006:0303b20": "瑜伽師地論卷第六",
    "T30n1579_006:0303b22": "彌勒菩薩說",
    "T30n1579_006:0303b23": "三藏法師玄奘奉　詔譯",
    "T30n1579_006:0303b24": "本地分中有尋有伺等三地之三",
    "T30n1579_006:0303b25": "復次云何不如理作意施設建立。嗢拕南曰。",
    "T30n1579_006:0303b26": "執因中有果　　顯了有去來",
    "T30n1579_006:0303b27": "我常宿作因　　自在等害法",
    "T30n1579_006:0303b28": "邊無邊矯亂　　計無因斷空",
    "T30n1579_006:0303b29": "最勝淨吉祥　　由十六異論",
    "T30n1579_006:0303c01": "由十六種異論差別。顯不如理作意。應知",
    "T30n1579_006:0303c02": "何等十六。一因中有果論。二從緣顯了論。三",
    "T30n1579_006:0303c03": "去來實有論。四計我論。五計常論。六宿作因",
    "T30n1579_006:0303c04": "論。七計自在等為作者論。八害為正法",
    "T30n1579_006:0303c05": "論。九有邊無邊論。十不死矯亂論。十一無因",
    "T30n1579_006:0303c06": "見論。十二斷見論。十三空見論。十四妄計最",
    "T30n1579_006:0303c07": "勝論。十五妄計清淨論。十六妄計吉祥論。",
    "T30n1579_006:0303c08": "因中有果論者。謂如有一若沙門若婆羅",
    "T30n1579_006:0303c09": "門。起如是見立如是論。常常時恒恒時。於",
    "T30n1579_006:0303c10": "諸因中具有果性。謂雨眾外道作如是計。",
    "T30n1579_006:0303c11": "問何因緣故彼諸外道起如是見立如是論。",
    "T30n1579_006:0303c12": "顯示因中具有果性。答由教及理故。教者。",
    "T30n1579_006:0303c13": "謂彼先師所造教藏。隨聞轉授傳至于今。",
    "T30n1579_006:0303c14": "顯示因中先有果性。理者。謂即如彼沙門",
    "T30n1579_006:0303c15": "若婆羅門。為性尋思為性觀察。住尋思地。",
    "T30n1579_006:0303c16": "住自辦地。住異生地。住隨思惟觀察行地。",
    "T30n1579_006:0303c17": "彼作是思。若從彼性。此性得生。一切世間",
    "T30n1579_006:0303c18": "共知共立。彼為此因非餘。又求果者唯取",
    "T30n1579_006:0303c19": "此因非餘。又即於彼加功營搆諸所求事",
    "T30n1579_006:0303c20": "非餘。又若彼果即從彼生不從餘生。是故",
    "T30n1579_006:0303c21": "彼果因中已有。若不爾者應立一切是一切",
    "T30n1579_006:0303c22": "因。為求一果應取一切。應於一切加功",
    "T30n1579_006:0303c23": "營搆。應從一切一切果生。如是由施設故",
    "T30n1579_006:0303c24": "求取故。所作決定故。生故。彼見因中常有",
    "T30n1579_006:0303c25": "果性。",
    "T30n1579_006:0303c26": "果相。因果兩相。為異不異。若無異相。便無",
    "T30n1579_006:0303c27": "因果二種決定。因果二種。無差別故。因中",
    "T30n1579_006:0303c28": "有果。不應道理。若有異相。汝意云何。因中",
    "T30n1579_006:0303c29": "果性。為未生相。為已生相。若未生相。便於",
    "T30n1579_006:0304a01": "因中。果猶未生。而說是有。不應道理。若已",
    "T30n1579_006:0304a02": "生相。即果體已生。復從因生。不應道理。是",
    "T30n1579_006:0304a03": "故。因中非先有果。然要有因待緣果生。又",
    "T30n1579_006:0304a04": "有相法。於有相法中。由五種相。方可了知。",
    "T30n1579_006:0304a05": "一於處所可得。如甕中水。二於所依可",
    "T30n1579_006:0304a06": "得。如眼中眼識。三即由自相可得。如因",
    "T30n1579_006:0304a07": "自體不由比度。四即由自作業可得。五",
    "T30n1579_006:0304a08": "由因變異故。果成變異。或由緣變異故。果",
    "T30n1579_006:0304a09": "成變異。是故彼說常常時。恒恒時。因中有",
    "T30n1579_006:0304a10": "果。不應道理。由此因緣。彼所立論。非如理",
    "T30n1579_006:0304a11": "說。如是不異相故。異相故。未生相故。已生",
    "T30n1579_006:0304a12": "相故。不應道理。",
    "T30n1579_006:0304a13": "若沙門若婆羅門。起如是見。立如是論。一",
    "T30n1579_006:0304a14": "切諸法性本是有。從眾緣顯。不從緣生。謂",
    "T30n1579_006:0304a15": "即因中有果論者。及聲相論者。作如是計。",
    "T30n1579_006:0304a16": "問何因緣故。因中有果論者。見諸因中先有",
    "T30n1579_006:0304a17": "果性從緣顯耶。答由教及理故。教如前",
    "T30n1579_006:0304a18": "說。理者謂如有一為性尋思。為性觀察。廣",
    "T30n1579_006:0304a19": "說如前。彼如是思。果先是有。復從因生。不",
    "T30n1579_006:0304a20": "應道理。然非不用功為成於果。彼復何",
    "T30n1579_006:0304a21": "緣而作功用。豈非唯為顯了果耶。彼作如",
    "T30n1579_006:0304a22": "是妄分別已。立顯了論。",
    "T30n1579_006:0304a23": "所欲。為無障緣而有障礙。為有障緣耶。",
    "T30n1579_006:0304a24": "若無障緣者。無障礙緣。而有障礙。不應",
    "T30n1579_006:0304a25": "道理。若有障緣者。屬果之因。何故不障。同",
    "T30n1579_006:0304a26": "是有故。不應道理。譬如黑闇障瓫中水",
    "T30n1579_006:0304a27": "亦能障瓫。若言障緣亦障因者。亦應顯因",
    "T30n1579_006:0304a28": "俱被障故。而言但顯因中先有果性不顯",
    "T30n1579_006:0304a29": "因者。不應道理。復應問彼。為有性是障",
    "T30n1579_006:0304b01": "緣。為果性耶。若有性是障緣者。是即有性。",
    "T30n1579_006:0304b02": "常不顯了。不應道理。因亦是有。何不為障。",
    "T30n1579_006:0304b03": "若言果性是障緣者。是則一法亦因亦果。",
    "T30n1579_006:0304b04": "如芽是種子果是莖等因。是即一法。亦顯不",
    "T30n1579_006:0304b05": "顯。不應道理。又今問汝。隨汝意答。本法",
    "T30n1579_006:0304b06": "與顯為異不異。若不異者。法應常顯。顯已",
    "T30n1579_006:0304b07": "復顯。不應道理。若言異者。彼顯為無因",
    "T30n1579_006:0304b08": "耶。為有因耶。若言無因。無因而顯。不應",
    "T30n1579_006:0304b09": "道理。若有因者。果性可顯非是因性。以不",
    "T30n1579_006:0304b10": "顯因。能顯於果。不應道理。如是無障緣",
    "T30n1579_006:0304b11": "故。有障緣故。有相故。果相故。顯不異故。顯",
    "T30n1579_006:0304b12": "異故。不應道理。是故汝言若法性無是即",
    "T30n1579_006:0304b13": "無相。若法性有是即有相。性若是無不可",
    "T30n1579_006:0304b14": "顯了。性若是有方可顯了者。不應道理。我",
    "T30n1579_006:0304b15": "今當說。雖復是有不可取相。謂或有遠",
    "T30n1579_006:0304b16": "故雖有而不可取。又由四種障。因障故而",
    "T30n1579_006:0304b17": "不可取。復由極微細故而不可取。或由心",
    "T30n1579_006:0304b18": "散亂故而不可取。或由根損壞故而不可",
    "T30n1579_006:0304b19": "取。或由未得彼相應智故而不可取。如",
    "T30n1579_006:0304b20": "因果顯了論。不應道理。當知聲相論者亦",
    "T30n1579_006:0304b21": "不應理。此中差別者。外聲論師起如是見",
    "T30n1579_006:0304b22": "立如是論。聲相常住無生無滅。然由宣吐",
    "T30n1579_006:0304b23": "方得顯了。是故此論如顯了論非應理說。",
    "T30n1579_006:0304b24": "去來實有論者。謂如有一若沙門若婆羅門。",
    "T30n1579_006:0304b25": "若在此法者。由不正思惟故。起如是見",
    "T30n1579_006:0304b26": "立如是論。有過去有未來。其相成就猶如",
    "T30n1579_006:0304b27": "現在實有非假。問何因緣故彼起如是見",
    "T30n1579_006:0304b28": "立如是論。答由教及理故。教如前說。又",
    "T30n1579_006:0304b29": "在此法者。於如來經不如理分別故。謂",
    "T30n1579_006:0304c01": "如經言。一切有者即十二處。此十二處實相",
    "T30n1579_006:0304c02": "是有。又薄伽梵說有過去業。又說有過去",
    "T30n1579_006:0304c03": "色有未來色。廣說乃至識亦如是。理者。謂",
    "T30n1579_006:0304c04": "如有一為性尋思。為性觀察。廣說如前。彼",
    "T30n1579_006:0304c05": "如是思。若法自相安住此法真實是有。此",
    "T30n1579_006:0304c06": "若未來無者。爾時應未受相。此若過去無",
    "T30n1579_006:0304c07": "者。爾時應失自相。若如是者。諸法自相應",
    "T30n1579_006:0304c08": "不成就。由此道理亦非真實故。不應理。",
    "T30n1579_006:0304c09": "由是思惟起如是見。立如是論。過去未來",
    "T30n1579_006:0304c10": "性相實有。",
    "T30n1579_006:0304c11": "與現在相為一為異。若言相一。立三世",
    "T30n1579_006:0304c12": "相不應道理。若相異者。性相實有不應道",
    "T30n1579_006:0304c13": "理。又汝應說自意所欲。墮三世法為是常",
    "T30n1579_006:0304c14": "相為無常相。若常相者。墮在三世不應道",
    "T30n1579_006:0304c15": "理。若無常相。於三世中恒是實有不應道",
    "T30n1579_006:0304c16": "理。又今問汝。隨汝意答。為計未來法來至",
    "T30n1579_006:0304c17": "現在世耶。為彼死已於此生耶。為即住未",
    "T30n1579_006:0304c18": "來為緣生現在耶。為本無業今有業耶。",
    "T30n1579_006:0304c19": "為本相不圓滿今相圓滿耶。為本異相今",
    "T30n1579_006:0304c20": "異相耶。為於未來有現在分耶。若即未來",
    "T30n1579_006:0304c21": "法來至現在者。此便有方所。復與現在應",
    "T30n1579_006:0304c22": "無差別。復應是常不應道理。若言未來",
    "T30n1579_006:0304c23": "死已現在生者是即未來。不生於今現在",
    "T30n1579_006:0304c24": "世法本無今生。又未來未生而言死沒。不",
    "T30n1579_006:0304c25": "應道理。若言法住未來以彼為緣生現",
    "T30n1579_006:0304c26": "在者。彼應是常。又應本無今生非未來法",
    "T30n1579_006:0304c27": "生。不應道理。若本無業用今有業用。是",
    "T30n1579_006:0304c28": "則本無今有便有如前所說過失不應道",
    "T30n1579_006:0304c29": "理。又汝何所欲。此業用與彼本法。為有異",
    "T30n1579_006:0305a01": "相為無異相。若有異相。此業用相未來無",
    "T30n1579_006:0305a02": "故。不應道理。若無異相。本無業用今有",
    "T30n1579_006:0305a03": "業用。不應道理。如無業用有此過失如",
    "T30n1579_006:0305a04": "是。相圓滿。異相。未來分相應知亦爾。此中",
    "T30n1579_006:0305a05": "差別者。復有自性雜亂過失故。不應道理。",
    "T30n1579_006:0305a06": "如未來向現在。如是現在往過去。如其所",
    "T30n1579_006:0305a07": "應過失應知。謂即如前所計諸因緣及所",
    "T30n1579_006:0305a08": "說破道理如是。自相故共相故。來故死故。",
    "T30n1579_006:0305a09": "為緣生故業故。相圓滿故相異故。未來有",
    "T30n1579_006:0305a10": "分故。說過去未來體實有論。不應道理。如",
    "T30n1579_006:0305a11": "是說已復有難言。若過去未來是無。云何緣",
    "T30n1579_006:0305a12": "無而有覺轉。若言緣無而有覺轉者。云何",
    "T30n1579_006:0305a13": "不有違教過失。如說一切有者。謂十二處。",
    "T30n1579_006:0305a14": "我今問汝。隨汝意答。世間取無之覺。為起",
    "T30n1579_006:0305a15": "耶為不起耶。若不起者。能取無我。兔角。",
    "T30n1579_006:0305a16": "石女兒等覺。皆應是無。此不應理。又薄伽",
    "T30n1579_006:0305a17": "梵說。我諸無諂聲聞。如我所說正修行時。若",
    "T30n1579_006:0305a18": "有知有若無知無。此不應道理。若言起",
    "T30n1579_006:0305a19": "者。汝意云何。此取無覺。為作有行為作無",
    "T30n1579_006:0305a20": "行。若作有行。取無之覺而作有行。不應道",
    "T30n1579_006:0305a21": "理。若作無行者。汝何所欲。此無行覺。為緣",
    "T30n1579_006:0305a22": "有事轉。為緣無事轉若緣有事轉者。無",
    "T30n1579_006:0305a23": "行之覺緣有事轉。不應道理。若緣無事轉",
    "T30n1579_006:0305a24": "者。無緣無覺不應道理。又雖說一切有者",
    "T30n1579_006:0305a25": "謂十二處。然於有法密意說有有相。於無",
    "T30n1579_006:0305a26": "法密意說有無相。所以者何。若有相法能",
    "T30n1579_006:0305a27": "持有相。若無相法能持無相。是故俱名為",
    "T30n1579_006:0305a28": "法俱名為有。若異此者。諸修行者唯知於",
    "T30n1579_006:0305a29": "有不知於無應非無間觀所知法。不應",
    "T30n1579_006:0305b01": "道理。又雖說言有過去業。由此業故諸有",
    "T30n1579_006:0305b02": "情受有損害受無損害受。此亦依彼習氣。",
    "T30n1579_006:0305b03": "密意假說為有。謂於諸行中。曾有淨不淨",
    "T30n1579_006:0305b04": "業。若生若滅由此因緣彼行勝異相續而轉",
    "T30n1579_006:0305b05": "是名習氣。由此相續所攝習氣故。愛不愛",
    "T30n1579_006:0305b06": "果生。是故於我無過。而汝不應道理復雖",
    "T30n1579_006:0305b07": "說言有過去色有未來色有現在色如是",
    "T30n1579_006:0305b08": "乃至識亦爾者此亦依三種行相。密意故說。",
    "T30n1579_006:0305b09": "謂因相自相果相。依彼因相密意說有未",
    "T30n1579_006:0305b10": "來。依彼自相密意說有現在依彼果相密",
    "T30n1579_006:0305b11": "意說有過去。是故無過。又不應說過去未",
    "T30n1579_006:0305b12": "來是實有相。何以故。應知未來有十二種",
    "T30n1579_006:0305b13": "相故。一因所顯相。二體未生相。三待眾緣",
    "T30n1579_006:0305b14": "相。四已生種類相。五可生法相。六不可生法",
    "T30n1579_006:0305b15": "相。七未生雜染相。八未生清淨相。九應可求",
    "T30n1579_006:0305b16": "相。十不應求相。十一應觀察相。十二不應觀",
    "T30n1579_006:0305b17": "察相。當知現在亦有十二種相。一果所顯",
    "T30n1579_006:0305b18": "相。二體已生相。三眾緣會相。四已生種類相。",
    "T30n1579_006:0305b19": "五一剎那相。六不復生法相。七現雜染相。八",
    "T30n1579_006:0305b20": "現清淨相。九可憙樂相。十不可憙樂相。十一",
    "T30n1579_006:0305b21": "應觀察相。十二不應觀察相。當知過去亦有",
    "T30n1579_006:0305b22": "十二種相。一已度因相。二已度緣相。三已度",
    "T30n1579_006:0305b23": "果相。四體已壞相。五已滅種類相。",
    "T30n1579_006:0305b24": "六不復生法相。七靜息雜染相。八靜息清淨",
    "T30n1579_006:0305b25": "相。九應顧戀處相。十不應顧戀處相。十一應",
    "T30n1579_006:0305b26": "觀察相。十二不應觀察相。",
    "T30n1579_006:0305b27": "一若沙門若婆羅門。起如是見立如是論。",
    "T30n1579_006:0305b28": "有我薩埵命者生者。有養育者數取趣者。如",
    "T30n1579_006:0305b29": "是等諦實常住。謂外道等作如是計。問何",
    "T30n1579_006:0305c01": "故彼外道等起如是見立如是論。答由教",
    "T30n1579_006:0305c02": "及理故。教如前說。理者。謂如有一為性尋",
    "T30n1579_006:0305c03": "思為性觀察。廣說如前。由二種因故。一先",
    "T30n1579_006:0305c04": "不思覺率爾而得有薩埵覺故。二先已思",
    "T30n1579_006:0305c05": "覺得有作故。彼如是思。若無我者見於五",
    "T30n1579_006:0305c06": "事。不應起於五有我覺。一見色形已。唯應",
    "T30n1579_006:0305c07": "起於色形之覺。不應起於薩埵之覺。二見",
    "T30n1579_006:0305c08": "順苦樂行已。唯應起於受覺。不應起於勝",
    "T30n1579_006:0305c09": "劣薩埵之覺。三見已立名者名相應行已。",
    "T30n1579_006:0305c10": "唯應起於想覺。不應起於剎帝利。婆羅門。",
    "T30n1579_006:0305c11": "吠舍。戍陀羅。佛授。德友。等薩埵之覺。四見",
    "T30n1579_006:0305c12": "作淨不淨相應行已。唯應起於行覺。不應",
    "T30n1579_006:0305c13": "起於愚者智者薩埵之覺。五見於境界識隨",
    "T30n1579_006:0305c14": "轉已。唯應起於心覺。不應起於我。能見。",
    "T30n1579_006:0305c15": "等薩埵之覺。由如是先不思覺。於此五事",
    "T30n1579_006:0305c16": "唯起五種薩埵之覺。非諸行覺。是故先不",
    "T30n1579_006:0305c17": "思覺見已率爾而起有薩埵覺故。如是決定",
    "T30n1579_006:0305c18": "知有實我。又彼如是思若無我者。不應",
    "T30n1579_006:0305c19": "於諸行中先起思覺得有所作。謂我以眼",
    "T30n1579_006:0305c20": "當見諸色。正見諸色。已見諸色。或復起",
    "T30n1579_006:0305c21": "心。我不當見。如是等用。皆由我覺行為先",
    "T30n1579_006:0305c22": "導。如於眼見如是。於耳鼻舌身意應知亦",
    "T30n1579_006:0305c23": "爾。又於善業造作善業止息。不善業造作不",
    "T30n1579_006:0305c24": "善業止息。如是等事。皆由思覺為先。方得",
    "T30n1579_006:0305c25": "作用。應不可得如是等用。唯於諸行。不",
    "T30n1579_006:0305c26": "應道理。",
    "T30n1579_006:0305c27": "隨汝意答。為即於所見事起薩埵覺。為",
    "T30n1579_006:0305c28": "異於所見事起薩埵覺耶。若即於所見事",
    "T30n1579_006:0305c29": "起薩埵覺者。汝不應言即於色等計有",
    "T30n1579_006:0306a01": "薩埵。計有我者是顛倒覺。若異於所見事",
    "T30n1579_006:0306a02": "起薩埵覺者。我有形量。不應道理。或有",
    "T30n1579_006:0306a03": "勝劣。或剎帝利等。或愚或智。或能取彼色等",
    "T30n1579_006:0306a04": "境界。不應道理。又汝何所欲。為唯由此法",
    "T30n1579_006:0306a05": "自體起此覺耶。為亦由餘體起此覺耶。",
    "T30n1579_006:0306a06": "若唯由此法自體起此覺者。即於所見起",
    "T30n1579_006:0306a07": "彼我覺。不應說名為顛倒覺。若亦由餘體",
    "T30n1579_006:0306a08": "起此覺者。即一切境界。各是一切境界覺因",
    "T30n1579_006:0306a09": "故。不應理。又汝何所欲。於無情數有情",
    "T30n1579_006:0306a10": "覺。於有情數無情覺。於餘有情數餘有情",
    "T30n1579_006:0306a11": "覺。為起為不起耶。若起者。是即無情應是",
    "T30n1579_006:0306a12": "有情。有情應是無情。餘有情應是餘有情。",
    "T30n1579_006:0306a13": "此不應理。若不起者。則非撥現量。不應道",
    "T30n1579_006:0306a14": "理。又汝何所欲。此薩埵覺。為取現量義。為",
    "T30n1579_006:0306a15": "取比量義耶。若取現量義者。唯色等蘊是",
    "T30n1579_006:0306a16": "現量義。我非現量義。故不應理。若取比量",
    "T30n1579_006:0306a17": "義者。如愚稚等。未能思度。不應率爾起",
    "T30n1579_006:0306a18": "於我覺。又我今問汝。隨汝意答。如世間所",
    "T30n1579_006:0306a19": "作。為以覺為因。為以我為因。若以覺為",
    "T30n1579_006:0306a20": "因者。執我所作。不應道理。若以我為因",
    "T30n1579_006:0306a21": "者。要先思覺得有所作。不應道理。又汝何",
    "T30n1579_006:0306a22": "所欲。所作事因。常無常耶。若無常者。此所作",
    "T30n1579_006:0306a23": "因體是變異。執我有作不應道理。若是常",
    "T30n1579_006:0306a24": "者。即無變異。無變有作不應道理。又汝",
    "T30n1579_006:0306a25": "何所欲。為有動作之我能有所作。為無動",
    "T30n1579_006:0306a26": "作之我有所作耶。若有動作之我能有所",
    "T30n1579_006:0306a27": "作者。是即常作。不應復作。若無動作之我",
    "T30n1579_006:0306a28": "有所作者。無動作性而有所作。不應道",
    "T30n1579_006:0306a29": "理。又汝何所欲。為有因故我有所作。為無",
    "T30n1579_006:0306b01": "因耶。若有因者。此我應由餘因策發方有",
    "T30n1579_006:0306b02": "所作。不應道理。若無因者。應一切時作一",
    "T30n1579_006:0306b03": "切事。不應道理。又汝何所欲。此我為依自",
    "T30n1579_006:0306b04": "故能有所作。為依他故能有所作。若依自",
    "T30n1579_006:0306b05": "者。此我自作老病死苦雜染等事。不應道",
    "T30n1579_006:0306b06": "理。若依他者。計我所作不應道理。又我",
    "T30n1579_006:0306b07": "今問汝。隨汝意答。為即於蘊施設有我。",
    "T30n1579_006:0306b08": "為於諸蘊中。為蘊外餘處。為不屬蘊耶。若",
    "T30n1579_006:0306b09": "即於蘊施設我者。是我與蘊無有差別。而",
    "T30n1579_006:0306b10": "計有我諦實常住。不應道理。若於諸蘊中",
    "T30n1579_006:0306b11": "者。此我為常為無常耶。若是常者。常住之",
    "T30n1579_006:0306b12": "我為諸苦樂之所損益。不應道理。若無損",
    "T30n1579_006:0306b13": "益起法非法。不應道理。若不生起法及非",
    "T30n1579_006:0306b14": "法。應諸蘊身畢竟不起。又應不由功用我",
    "T30n1579_006:0306b15": "常解脫。若無常者。離蘊體外有生有滅。相",
    "T30n1579_006:0306b16": "續流轉法不可得故。不應理。又於此滅壞。",
    "T30n1579_006:0306b17": "後於餘處不作而得。有大過失。故不應理。",
    "T30n1579_006:0306b18": "若蘊外餘處者。汝所計我應是無為。不應",
    "T30n1579_006:0306b19": "道理。若不屬蘊者。我一切時應無染污。又",
    "T30n1579_006:0306b20": "我與身不應相屬。此不應理。又汝何所欲。",
    "T30n1579_006:0306b21": "所計之我。為即見者等相。為離見者等相。",
    "T30n1579_006:0306b22": "若即見者等相者。為即於見等假立見者",
    "T30n1579_006:0306b23": "等相。為離於見等別立見者等相。若即於",
    "T30n1579_006:0306b24": "見等假立見者等相者。則應見等是見者",
    "T30n1579_006:0306b25": "等。而汝立我為見者等。不應道理。以見者",
    "T30n1579_006:0306b26": "等與見等相。無差別故。若離於見等別立",
    "T30n1579_006:0306b27": "見者等相者。彼見等法。為是我所成業。為",
    "T30n1579_006:0306b28": "是我所執具。若是我所成業者。若如種子",
    "T30n1579_006:0306b29": "應是無常。不應道理。若言如陶師等假立",
    "T30n1579_006:0306c01": "丈夫。此我應是無常。應是假立。而汝言是",
    "T30n1579_006:0306c02": "常是實。不應道理。若言如具神通假立",
    "T30n1579_006:0306c03": "丈夫。此我亦應無常。假立於諸所作隨意",
    "T30n1579_006:0306c04": "自在。此亦如前不應道理。若言如地。應",
    "T30n1579_006:0306c05": "是無常。又所計我無如地大。顯了作業故",
    "T30n1579_006:0306c06": "不應理。何以故。世間地大所作業用顯了",
    "T30n1579_006:0306c07": "可得。謂持萬物令不墜下。我無是業顯了",
    "T30n1579_006:0306c08": "可得。若如虛空應非實有。唯於色無假",
    "T30n1579_006:0306c09": "立空故。不應道理。虛空雖是假有。而有",
    "T30n1579_006:0306c10": "業用分明可得。非所計我故。不應理。世",
    "T30n1579_006:0306c11": "間虛空所作業用分明可得者。謂由虛空故",
    "T30n1579_006:0306c12": "得起往來屈伸等業。是故見等是我所成業。",
    "T30n1579_006:0306c13": "不應道理。若是我所執具者。若言如鎌。如",
    "T30n1579_006:0306c14": "離鎌外餘物。亦有能斷作用。如是離見等。",
    "T30n1579_006:0306c15": "外於餘物上。見等業用不可得故。不應",
    "T30n1579_006:0306c16": "道理。若言如火。則徒計於我。不應道理。",
    "T30n1579_006:0306c17": "何以故。如世間火。離能燒者亦自能燒故。",
    "T30n1579_006:0306c18": "若言離見者等相別有我者。則所計我相",
    "T30n1579_006:0306c19": "乖一切量。不應道理。又我今問汝。隨汝",
    "T30n1579_006:0306c20": "意答。汝所計我。為與染淨相應而有染",
    "T30n1579_006:0306c21": "淨。為不與染淨相應而有染淨耶。若與",
    "T30n1579_006:0306c22": "染淨相應而有染淨者。於諸行中有疾",
    "T30n1579_006:0306c23": "疫災橫及彼止息順益可得。即彼諸行雖無",
    "T30n1579_006:0306c24": "有我。而說有染淨相應。如於外物。內身亦",
    "T30n1579_006:0306c25": "爾。雖無有我。染淨義成。故汝計我不應",
    "T30n1579_006:0306c26": "道理。若不與染淨相應而有染淨者。離",
    "T30n1579_006:0306c27": "染淨相我有染淨。不應道理。又我今問汝。",
    "T30n1579_006:0306c28": "隨汝意答。汝所計我為與流轉相相應而",
    "T30n1579_006:0306c29": "有流轉。為不與流轉相相應。而有流轉及",
    "T30n1579_006:0307a01": "止息耶。若與流轉相相應。而有流轉及止",
    "T30n1579_006:0307a02": "息者。於諸行中有五種流轉相可得。一有",
    "T30n1579_006:0307a03": "因。二可生三可滅。四展轉相續生起。五有變",
    "T30n1579_006:0307a04": "異。若諸行中此流轉相可得。如於身芽河",
    "T30n1579_006:0307a05": "燈乘等。流轉作用中雖無有我。即彼諸行",
    "T30n1579_006:0307a06": "得有流轉及與止息何須計我。若不與彼",
    "T30n1579_006:0307a07": "相相應。而有流轉及止息者。則所計我無",
    "T30n1579_006:0307a08": "流轉相而有流轉止息。不應道理。又我今",
    "T30n1579_006:0307a09": "問汝。隨汝意答。汝所計我。為由境界所",
    "T30n1579_006:0307a10": "生。若苦若樂及由思業。并由煩惱隨煩惱",
    "T30n1579_006:0307a11": "等之所變異。說為受者作者及解脫者。為",
    "T30n1579_006:0307a12": "不由彼變異。說為受者等耶。若由彼變異",
    "T30n1579_006:0307a13": "者。是即諸行是受者作者及解脫者。何須計",
    "T30n1579_006:0307a14": "我。設是我者。我應無常。不應道理。若不",
    "T30n1579_006:0307a15": "由彼變異者。我無變異而是受者作者及",
    "T30n1579_006:0307a16": "解脫者。不應道理。又汝今應說自所欲。為",
    "T30n1579_006:0307a17": "唯於我說為作者。為亦於餘法說為作者。",
    "T30n1579_006:0307a18": "若唯於我。世間不應說火為燒者光為照",
    "T30n1579_006:0307a19": "者。若亦於餘法。即於見等諸根。說為作者",
    "T30n1579_006:0307a20": "徒分別我。不應道理。又汝應說自意所欲。",
    "T30n1579_006:0307a21": "為唯於我建立於我。為亦於餘法建立於",
    "T30n1579_006:0307a22": "我。若唯於我者。世間不應於彼假說士夫",
    "T30n1579_006:0307a23": "身呼為德友佛授等。若亦於餘法者。是則",
    "T30n1579_006:0307a24": "唯於諸行假說名我。何須更執別有我耶。",
    "T30n1579_006:0307a25": "何以故。諸世間人唯於假設士夫之身。起有",
    "T30n1579_006:0307a26": "情想立有情名及說自他。有差別故。又汝",
    "T30n1579_006:0307a27": "何所欲。計我之見為善為不善耶。若是善",
    "T30n1579_006:0307a28": "者。何為極愚癡人深起我見。不由方便率",
    "T30n1579_006:0307a29": "爾而起。能令眾生怖畏解脫。又能增長諸",
    "T30n1579_006:0307b01": "惡過失。不應道理。若不善者。不應說正及",
    "T30n1579_006:0307b02": "非顛倒。若是邪倒所計之我體是實有。不應",
    "T30n1579_006:0307b03": "道理。又汝何所欲。無我之見。為善為不善",
    "T30n1579_006:0307b04": "耶若言是善。於彼常住實有我上。見無有",
    "T30n1579_006:0307b05": "我。而是善性非顛倒計。不應道理。若言不",
    "T30n1579_006:0307b06": "善。而一切智者之所宣說。精勤方便之所生",
    "T30n1579_006:0307b07": "起。令諸眾生不怖解脫能速證得白淨之",
    "T30n1579_006:0307b08": "果。諸惡過失如實對治。不應道理。又汝意",
    "T30n1579_006:0307b09": "云何。為即我性自計有我。為由我見耶。若",
    "T30n1579_006:0307b10": "即我性自計有我者。應一切時無無我覺。",
    "T30n1579_006:0307b11": "若由我見者。雖無實我。由我見力故於",
    "T30n1579_006:0307b12": "諸行中妄謂有我。是故汝計定實有我不",
    "T30n1579_006:0307b13": "應道理。如是不覺為先而起彼覺故。思覺",
    "T30n1579_006:0307b14": "為先見有所作故。於諸蘊中假施設故。",
    "T30n1579_006:0307b15": "由於彼相安立為有故。建立雜染及清淨",
    "T30n1579_006:0307b16": "故。建立流轉及止息故。假立受者作者解",
    "T30n1579_006:0307b17": "脫者故。施設有作者故。施設言說故。施",
    "T30n1579_006:0307b18": "設見故。計有實我皆不應理。",
    "T30n1579_006:0307b19": "說第一義我相。所言我者。唯於諸法假立",
    "T30n1579_006:0307b20": "為有。非實有我。然此假我。不可說言與",
    "T30n1579_006:0307b21": "彼諸法異不異性。勿謂此我是實有體。或",
    "T30n1579_006:0307b22": "彼諸法即我性相。又此假我。是無常相。是非",
    "T30n1579_006:0307b23": "恒相。非安保相。是變壞相。生起法相。老病",
    "T30n1579_006:0307b24": "死相。唯諸法相。唯苦惱相故。薄伽梵說。苾芻",
    "T30n1579_006:0307b25": "當知。於諸法中假立有我。此我無常無恒",
    "T30n1579_006:0307b26": "不可安保。是變壞法。如是廣說。由四因。故",
    "T30n1579_006:0307b27": "於諸行中假設有我。一為令世間言說易",
    "T30n1579_006:0307b28": "故。二為欲隨順諸世間故。三為欲斷除",
    "T30n1579_006:0307b29": "謂定無我諸怖畏故。四為宣說自他成就",
    "T30n1579_006:0307c01": "功德成就過失。令起決定信解心故。是故",
    "T30n1579_006:0307c02": "執有我論非如理說。",
    "T30n1579_006:0307c03": "計常論者。謂如有一若沙門若婆羅門。起",
    "T30n1579_006:0307c04": "如是見立如是論。我及世間皆實常住。非",
    "T30n1579_006:0307c05": "作所作。非化所化。不可損害積聚而住。如",
    "T30n1579_006:0307c06": "伊師迦。謂計前際說一切常者。說一分常",
    "T30n1579_006:0307c07": "者。及計後際說有相者。說無相者。說非",
    "T30n1579_006:0307c08": "想非非想者。復有計諸極微是常住者。作",
    "T30n1579_006:0307c09": "如是計。問何故彼諸外道。起如是見立如",
    "T30n1579_006:0307c10": "是論。我及世間是常住耶。答彼計因緣如經",
    "T30n1579_006:0307c11": "廣說。隨其所應盡當知。此中計前際者。謂",
    "T30n1579_006:0307c12": "或依下中上靜慮。起宿住隨念。不善緣起故。",
    "T30n1579_006:0307c13": "於過去諸行。但唯憶念不如實知。計過去",
    "T30n1579_006:0307c14": "世以為前際。發起常見。或依天眼計現在",
    "T30n1579_006:0307c15": "世以為前際。於諸行剎那生滅流轉不如",
    "T30n1579_006:0307c16": "實知。又見諸識流轉相續從此世間至彼",
    "T30n1579_006:0307c17": "世間。無斷絕故。發起常見。或見梵王隨意",
    "T30n1579_006:0307c18": "成立。或見四大種變異。或見諸識變異。計",
    "T30n1579_006:0307c19": "後際者。於想及受雖見差別。然不見自",
    "T30n1579_006:0307c20": "相差別。是故發起常見。謂我及世間皆悉常",
    "T30n1579_006:0307c21": "住。又計極微是常住者。以依世間靜慮起",
    "T30n1579_006:0307c22": "如是見。由不如實知緣起故。而計有為",
    "T30n1579_006:0307c23": "先有果集起。離散為先有果壞滅。由此因",
    "T30n1579_006:0307c24": "緣彼謂從眾微性麁物果生。漸析麁物乃",
    "T30n1579_006:0307c25": "至微住。是故麁物無常極微是常。",
    "T30n1579_006:0307c26": "際後際常住論者。是我執論。差別相所攝故。",
    "T30n1579_006:0307c27": "我論已破。當知。我差別相論亦已破訖。又我",
    "T30n1579_006:0307c28": "今問汝。隨汝意答。宿住之念。為取諸蘊",
    "T30n1579_006:0307c29": "為取我耶。若取蘊者。執我及世間是常。不",
    "T30n1579_006:0308a01": "應道理。若取我者。憶念過去如是名等諸",
    "T30n1579_006:0308a02": "有情類。我曾於彼如是名如是姓。乃至廣",
    "T30n1579_006:0308a03": "說。不應道理。又汝意云何。緣彼現前和合",
    "T30n1579_006:0308a04": "色境眼識起時。於餘不現不和合境所餘諸",
    "T30n1579_006:0308a05": "識。為滅為轉。若言滅者。滅壞之識而計為",
    "T30n1579_006:0308a06": "常。不應道理。若言轉者。由一境界。依一",
    "T30n1579_006:0308a07": "切時。一切識起。不應道理。又汝何所欲。所",
    "T30n1579_006:0308a08": "執之我。由想所作及受所作。為有變異為",
    "T30n1579_006:0308a09": "無變異。若言有者。計彼世間及我常住。不",
    "T30n1579_006:0308a10": "應道理。若言無者。有一想已復種種想。復",
    "T30n1579_006:0308a11": "有小想及無量想。不應道理。又純有樂已",
    "T30n1579_006:0308a12": "復純有苦。復有苦有樂有不苦不樂。不應",
    "T30n1579_006:0308a13": "道理。又若計命即是身者。彼計我是色。若",
    "T30n1579_006:0308a14": "計命異於身者。彼計我非色。若計我俱遍。",
    "T30n1579_006:0308a15": "無二無缺者。彼計我亦是色亦非色。若為",
    "T30n1579_006:0308a16": "對治此故。即於此義中。由異句異文。而起",
    "T30n1579_006:0308a17": "執者。彼計我非色非非色。又若見少色少",
    "T30n1579_006:0308a18": "非色者。彼計有邊。若見彼無量者。彼計有",
    "T30n1579_006:0308a19": "無邊。若復遍見而色分少非色分無量。或色",
    "T30n1579_006:0308a20": "分無量。非色分少者。彼計亦有邊亦無邊",
    "T30n1579_006:0308a21": "若為對治此故。但由文異不由義異。而",
    "T30n1579_006:0308a22": "起執者。彼計非有邊非無邊。或計解脫之",
    "T30n1579_006:0308a23": "我遠離二種。又計極微常住論者。我今問",
    "T30n1579_006:0308a24": "汝。隨汝意答。汝為觀察計極微常。為不",
    "T30n1579_006:0308a25": "觀察計彼常耶。若不觀察者。離慧觀察",
    "T30n1579_006:0308a26": "而定計常。不應道理。若言已觀察者。違",
    "T30n1579_006:0308a27": "諸量故不應道理。又汝何所欲。諸微塵性。",
    "T30n1579_006:0308a28": "為由細故計彼是常。為由與麁果物其相",
    "T30n1579_006:0308a29": "異故計彼常耶。若由細者。離散損減轉復",
    "T30n1579_006:0308b01": "羸劣。而言是常不應道理。若言由相異",
    "T30n1579_006:0308b02": "故者。是則極微。超過地水火風之相。不同",
    "T30n1579_006:0308b03": "種類相故。而言能生彼類果。不應道理。又",
    "T30n1579_006:0308b04": "彼極微。更無異相可得故。不中理。又汝何",
    "T30n1579_006:0308b05": "所欲。從諸極微所起麁物。為不異相為",
    "T30n1579_006:0308b06": "異相耶。若言不異相者。由與彼因無差",
    "T30n1579_006:0308b07": "別故。亦應是常。是則應無因果決定。不",
    "T30n1579_006:0308b08": "應道理。若異相者。汝意云何。為從離散極",
    "T30n1579_006:0308b09": "微麁物得生。為從聚集耶。若言從離散",
    "T30n1579_006:0308b10": "者。應一切時一切果生。是則應無因果決",
    "T30n1579_006:0308b11": "定。不應道理。若從聚集者。汝意云何。彼麁",
    "T30n1579_006:0308b12": "果物從極微生時。為不過彼形質之量。為",
    "T30n1579_006:0308b13": "過彼形質量耶。若言不過彼形質量者。",
    "T30n1579_006:0308b14": "從形質分物。生形質有分物。不應道理。若",
    "T30n1579_006:0308b15": "言過者。諸極微體無細分故不可分析。所",
    "T30n1579_006:0308b16": "生麁物亦應是常。亦不中理。若復說言有",
    "T30n1579_006:0308b17": "諸極微本無今起者。是則計極微常。不應",
    "T30n1579_006:0308b18": "道理。又汝何所欲。彼諸極微起造麁物。為",
    "T30n1579_006:0308b19": "如種子等。為如陶師等耶。若言如種子",
    "T30n1579_006:0308b20": "等者。應如種子體是無常。若言如陶師",
    "T30n1579_006:0308b21": "等者。彼諸極微應有思慮。如陶師等。不",
    "T30n1579_006:0308b22": "應道理。若不如種等及陶師等者。是則同",
    "T30n1579_006:0308b23": "喻不可得故。不應道理。又汝意云何。諸外",
    "T30n1579_006:0308b24": "物起為由有情為不爾耶。若言由有情",
    "T30n1579_006:0308b25": "者。彼外麁物由有情生。所依細物不由有",
    "T30n1579_006:0308b26": "情。不應道理。誰復於彼制其功能。若言不",
    "T30n1579_006:0308b27": "由有情者。是則無用而外物生。不應道",
    "T30n1579_006:0308b28": "理。如是隨念諸蘊有情故。由一境界一切",
    "T30n1579_006:0308b29": "識流不斷絕故。由想及受變不變故。計",
    "T30n1579_006:0308c01": "彼前際及計後際常住論者。不應道理。又",
    "T30n1579_006:0308c02": "由觀察不觀察故。由共相故。由自相故。",
    "T30n1579_006:0308c03": "由起造故。根本所用故。極微常論不應道",
    "T30n1579_006:0308c04": "理。是故計常論者。非如理說。我今當說常",
    "T30n1579_006:0308c05": "住之相。若一切時。無變異相。若一切種無變",
    "T30n1579_006:0308c06": "異相。若自然無變異相。若由他無變異相。",
    "T30n1579_006:0308c07": "又無生相當知是常住相。",
    "T30n1579_006:0308c08": "瑜伽師地論卷第六"
}