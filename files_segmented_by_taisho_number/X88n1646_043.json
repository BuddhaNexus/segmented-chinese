{
    "X88n1646_043:0260a01": "居士傳四十三",
    "X88n1646_043:0260a03": "李卓吾傳",
    "X88n1646_043:0260a04": "李卓吾。名贄。泉州晉江人。嘉靖間領鄉薦為教官。萬",
    "X88n1646_043:0260a05": "歷初歷南京刑部主事。出為姚安知府。卓吾風骨孤",
    "X88n1646_043:0260a06": "峻。善觸人。其學不守繩轍。出入儒佛之間。以空宗為",
    "X88n1646_043:0260a07": "歸。於時諸老師獨推龍谿王先生。近谿羅先生甞從",
    "X88n1646_043:0260a08": "之論學。又甞與耿天臺．鄧石陽遺書辨難。反復萬餘",
    "X88n1646_043:0260a09": "言。抉摘世儒情偽。發明本心。剝膚見骨。在姚安自治",
    "X88n1646_043:0260a10": "清苦。為政舉大體。往往喜與衲子遊處。常住伽藍。判",
    "X88n1646_043:0260a11": "事而事辦。是時上官嚴刻。吏民多不安。卓吾言曰。邊",
    "X88n1646_043:0260a12": "方雜夷。法難盡執。日過一日。與軍民共享太平足矣。",
    "X88n1646_043:0260a13": "仕於此者携家萬里而來。動以過失狼狽去。尤不可",
    "X88n1646_043:0260a14": "不念之。但有一長即為賢者。豈容備責耶。居三年以",
    "X88n1646_043:0260a15": "病告。不許。遂入雞足山閱藏經不出。御史劉維疏令",
    "X88n1646_043:0260a16": "致仕。遂客居黃安。旋至麻城龍潭湖上。薙髮去冠服。",
    "X88n1646_043:0260a17": "即所居為禪院。居常與侍者論出家事曰。世間有三",
    "X88n1646_043:0260a18": "等人宜出家。其一如莊周．梅福之徒。以生為我梏。形",
    "X88n1646_043:0260a19": "為我辱。智為我毒。灼然見身世如贅瘤。然不得不棄",
    "X88n1646_043:0260a20": "官隱者一也。其一如嚴光．阮籍．陳摶．邵雍之徒。苟不",
    "X88n1646_043:0260a21": "得比於傅說之遇高宗。太公之遇文王。管仲之遇桓",
    "X88n1646_043:0260a22": "公。孔明之遇先主。則寧隱毋出。亦其一也。又其一者",
    "X88n1646_043:0260a23": "陶淵明是也。亦愛富貴。亦苦貧窮。苦貧窮故以乞食",
    "X88n1646_043:0260a24": "為耻而曰。叩門拙言辭。愛富貴故求為彭澤令。然無",
    "X88n1646_043:0260b01": "奈其不肯折腰。何是以八十日便賦歸去也。此又其",
    "X88n1646_043:0260b02": "一也。侍者進曰。先生於三者何居。卓吾曰。卓哉莊周．",
    "X88n1646_043:0260b03": "梅福之見。我無是也。待知己之主而後出。必具盖世",
    "X88n1646_043:0260b04": "才。我亦無是也。其陶公乎。夫陶公清風被千古。余何",
    "X88n1646_043:0260b05": "人而敢云庶幾焉。然其一念真實。不欲受世間管束。",
    "X88n1646_043:0260b06": "則偶與之同也。卓吾喜接人。來問學者無論緇白。披",
    "X88n1646_043:0260b07": "心酬對。風動黃麻間。時有女人來聽法。或言女人見",
    "X88n1646_043:0260b08": "短不堪學道。卓吾曰。人有男女。見亦有男女乎。且彼",
    "X88n1646_043:0260b09": "為法來者。男子不如也。既而麻黃間士大夫皆大噪。",
    "X88n1646_043:0260b10": "斥為左道惑眾。欲逐去之。卓吾笑曰。吾誠左道耶。即",
    "X88n1646_043:0260b11": "加冠可也。遂服其舊服。御史馬經綸甞往問易義。大",
    "X88n1646_043:0260b12": "服事以師禮奉之。入黃蘗山。旋御以北館。於通州復",
    "X88n1646_043:0260b13": "為言官所劾。下詔獄。獄成。勒歸原籍。卓吾曰。吾年七",
    "X88n1646_043:0260b14": "十六。死耳何以歸為。奪刀自剄死。經綸備禮殮之。葬",
    "X88n1646_043:0260b15": "於通州北門外(明文偶鈔．溫陵外紀)。",
    "X88n1646_043:0260b16": "知歸子曰。予始觀卓吾居士論古之書。駭其言迹。其",
    "X88n1646_043:0260b17": "行事動為世詬病。以為居士實自取之也。既而讀居",
    "X88n1646_043:0260b18": "士論學書。服之。嗚呼若居士者。可謂知本者與。居士",
    "X88n1646_043:0260b19": "既出家。不受戒。無何又反冠服。其戲耶。其有激而為",
    "X88n1646_043:0260b20": "此耶。則予不足以知之矣。",
    "X88n1646_043:0260b21": "汪大紳云。卓吾努目。允初低眉。以低眉人寫努目",
    "X88n1646_043:0260b22": "人。眼光忽如巖下電。此知歸子所謂落落自喜者",
    "X88n1646_043:0260b23": "與。",
    "X88n1646_043:0260b24": "羅臺山云。古之傷心人別有懷抱。吾與卓吾先生",
    "X88n1646_043:0260c01": "亦云○中間一段。無古無今。蒼莽悲懷。恰好閒中。",
    "X88n1646_043:0260c02": "磕著痛處。觸著奇癢難奈處。借一段冷語消釋。觀",
    "X88n1646_043:0260c03": "者切勿認作實話。鈍置卓吾。鈍置知歸。吾今日讀",
    "X88n1646_043:0260c04": "此。乃見卓吾先生可敬處。可愛處。吾今日讀此乃"
}