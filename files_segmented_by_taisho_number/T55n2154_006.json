{
    "T55n2154_006:0535b10": "開元釋教錄卷第六",
    "T55n2154_006:0535b12": "庚午歲西崇福寺沙門智昇撰",
    "T55n2154_006:0535b13": "總括群經錄上之六",
    "T55n2154_006:0535b14": "齊蕭氏都建業(亦云南齊)",
    "T55n2154_006:0535b15": "自高帝建元元年己未至和帝中興二年壬",
    "T55n2154_006:0535b16": "午。凡經七主二十四年。沙門七人。所譯經律",
    "T55n2154_006:0535b17": "總一十二部三十三卷(於中七部二十八卷見在五部五卷闕本)。",
    "T55n2154_006:0535b18": "(蕭齊)沙門曇摩伽陀耶舍(一部一卷經)",
    "T55n2154_006:0535b19": "沙門摩訶乘(二部二卷經律)",
    "T55n2154_006:0535b20": "沙門僧伽跋陀羅(一部一十八卷律)",
    "T55n2154_006:0535b21": "沙門達摩摩提(二部二卷經)",
    "T55n2154_006:0535b22": "沙門求那毘地(三部六卷經集)",
    "T55n2154_006:0535b23": "沙門釋曇景(二部二卷經)",
    "T55n2154_006:0535b24": "沙門釋法化(一部一卷經)",
    "T55n2154_006:0535b25": "無量義經一卷(第二出見僧祐錄)",
    "T55n2154_006:0535b26": "右一部一卷其本見在。",
    "T55n2154_006:0535b27": "沙門曇摩伽陀邪舍。齊言法生稱。中印度",
    "T55n2154_006:0535b28": "人。悟物居情導利無捨。以高帝道成建元三",
    "T55n2154_006:0535b29": "年辛酉。於廣州朝亭寺譯無量義經一部。邪",
    "T55n2154_006:0535c01": "舍手善隷書口解齊言傳受經人。武當山沙",
    "T55n2154_006:0535c02": "門慧表永明三年齎至揚都。繕寫流布。",
    "T55n2154_006:0535c03": "五百本生經一卷(見僧祐錄祐云未詳卷數房云一卷)",
    "T55n2154_006:0535c04": "他毘利律一卷(齊言宿德律見僧祐錄祐云未詳卷數房云一卷)",
    "T55n2154_006:0535c05": "右二部二卷其本並闕。",
    "T55n2154_006:0535c06": "沙門摩訶乘。西域人也。栖心妙道結志弘通。",
    "T55n2154_006:0535c07": "以武帝賾永明年中。於廣州譯五百本生經",
    "T55n2154_006:0535c08": "等二部。",
    "T55n2154_006:0535c09": "善見律毘婆沙十八卷(或云毘婆沙律亦直云善見律見道慧宋齊錄及僧祐",
    "T55n2154_006:0535c10": "錄)",
    "T55n2154_006:0535c11": "右一部一十八卷其本見在。",
    "T55n2154_006:0535c12": "沙門僧伽跋陀羅。齊言眾賢。西域人。懷道放",
    "T55n2154_006:0535c13": "曠化惠無窮。師資相傳云。佛涅槃後優波離",
    "T55n2154_006:0535c14": "既結集律藏訖。即於其年七月十五日受自",
    "T55n2154_006:0535c15": "恣竟。以香花供養律藏。便下一點置律藏前。",
    "T55n2154_006:0535c16": "年年如是。優波離欲涅槃持付弟子陀寫俱。",
    "T55n2154_006:0535c17": "陀寫俱欲涅槃付弟子須俱。須俱付弟子悉",
    "T55n2154_006:0535c18": "伽婆。悉伽婆付弟子目揵連子帝須。目揵連",
    "T55n2154_006:0535c19": "子帝須付弟子旃陀跋闍。如是師師相付至",
    "T55n2154_006:0535c20": "今三藏法師(不出其名)三藏法師將律藏至廣州。",
    "T55n2154_006:0535c21": "臨上舶反還去。以律藏付弟子僧伽跋陀羅。",
    "T55n2154_006:0535c22": "跋陀以武帝永明六年戊辰(房云己巳)共沙門僧禕。",
    "T55n2154_006:0535c23": "於廣州竹林寺譯出。名為善見律毘婆沙。因",
    "T55n2154_006:0535c24": "共安居。以永明七年己巳歲(房云庚午)七月半受",
    "T55n2154_006:0535c25": "自恣竟。如前師法以香華供養律藏訖即下",
    "T55n2154_006:0535c26": "一點。當其年計得九百七十五點。點是一年。",
    "T55n2154_006:0535c27": "趙伯休梁大同九年於廬山值苦行律師弘",
    "T55n2154_006:0535c28": "度。得此佛涅槃後眾聖點記年月訖齊永明",
    "T55n2154_006:0535c29": "七年。伯休訪弘度云。自永明七年已後云何",
    "T55n2154_006:0536a01": "不復見點。弘度答云。自此已前皆是得道聖",
    "T55n2154_006:0536a02": "人手自下點。貧道凡夫止可奉持頂戴而已。",
    "T55n2154_006:0536a03": "不敢輒點。伯休因此算。至梁大同九年癸",
    "T55n2154_006:0536a04": "亥歲。合得一千二十八年。昇依伯休所計推。",
    "T55n2154_006:0536a05": "至大唐開元十八年庚午之歲。合得一千二",
    "T55n2154_006:0536a06": "百一十六年。若然則是如來滅度遠近參差",
    "T55n2154_006:0536a07": "未堪取行(此墨點記與法顯所傳師子國佛牙精舍唱記年歲全懸此云優波離集律藏竟自恣了已",
    "T55n2154_006:0536a08": "手自下點年年如是展轉相付流傳至今者此或不然尋此善見婆沙非是波離所集乃是部分已後二十部中隨彼所",
    "T55n2154_006:0536a09": "宗釋一家義撮要而解非全部毘尼也即此撰集已後年下一點此或如然若言波離手自下點者未可即為指南也)。",
    "T55n2154_006:0536a10": "妙法蓮華經提婆達多品第十二一卷(今編入妙法華在",
    "T55n2154_006:0536a11": "第五卷初沙門法獻於于填國得梵本來見道慧宋齊錄僧祐錄云於高昌郡獲梵本未詳孰正)",
    "T55n2154_006:0536a12": "觀世音懺悔除罪呪經一卷(永明八年十二月十五日譯出見僧",
    "T55n2154_006:0536a13": "祐錄及寶唱錄)",
    "T55n2154_006:0536a14": "右二部二卷(提婆達多品見在觀世音呪經闕本)。",
    "T55n2154_006:0536a15": "沙門達摩摩提。齊言法意。西域人。悟物情深",
    "T55n2154_006:0536a16": "隨方啟喻。以武帝。永明八年庚午。為沙門法",
    "T55n2154_006:0536a17": "獻於楊都瓦官寺譯提婆達多品等二部。獻",
    "T55n2154_006:0536a18": "時為僧正。初獻以宋元徽三年遊歷西域。於",
    "T55n2154_006:0536a19": "于填國得經梵本并及佛牙。有迦毘羅神衛",
    "T55n2154_006:0536a20": "護還宋。經至齊永明中共沙門法意譯出。佛",
    "T55n2154_006:0536a21": "牙安置鍾山上定林寺(佛牙可長三寸圍亦如之色帶黃白其牙端[穴/甲]凸若今印",
    "T55n2154_006:0536a22": "文而溫潤光潔頗類珠玉謹按內經佛有四牙一在忉利天一在龍王宮一在師子國一在烏萇國此即烏萇國牙也後",
    "T55n2154_006:0536a23": "忽失之乃現于填獻於于填請還)。",
    "T55n2154_006:0536a24": "到梁普通三年正月。忽有數人並執器仗。初",
    "T55n2154_006:0536a25": "夜扣門稱臨川殿下奴叛。有人告云。在佛牙",
    "T55n2154_006:0536a26": "閣上請開閣檢視。寺僧從其言主帥至佛牙",
    "T55n2154_006:0536a27": "座前。開函取牙作三禮已。錦巾盛牙繞東",
    "T55n2154_006:0536a28": "山去。後尋却得還安定林。隋文併陳仍在鍾",
    "T55n2154_006:0536b01": "岳。至仁壽三年內使令豫章王暕。從楊州將",
    "T55n2154_006:0536b02": "獻文帝。其年五月十五日勅送東禪定寺供",
    "T55n2154_006:0536b03": "養。佛牙靈異具如僧祐佛牙記。此不復廣。其",
    "T55n2154_006:0536b04": "東禪定寺即今大莊嚴寺是也。",
    "T55n2154_006:0536b05": "須達經一卷(一名須達長者經出中阿含第三十九卷僧祐云建武二年出異譯見長房錄",
    "T55n2154_006:0536b06": "及高僧傳)",
    "T55n2154_006:0536b07": "百喻經四卷(亦云百句譬喻經或五卷天竺僧伽斯那撰永明十年九月十日譯見僧祐錄祐等並",
    "T55n2154_006:0536b08": "云譯成十卷此之四卷百事足矣)",
    "T55n2154_006:0536b09": "十二因緣經一卷(第五出與貝多樹下經等同本祐云建武二年出見高僧傳及長房錄)",
    "T55n2154_006:0536b10": "右三部六卷(前二部五卷見在後一部一卷闕本)。",
    "T55n2154_006:0536b11": "沙門求那毘地。齊言德進。中印度人。弱齡從",
    "T55n2154_006:0536b12": "道師事天竺大乘法師僧伽斯。聰慧強記勤",
    "T55n2154_006:0536b13": "於諷習。所誦大小乘經十餘萬言。兼學世典",
    "T55n2154_006:0536b14": "明解陰陽。其候時逢占多有徵驗。故道術之",
    "T55n2154_006:0536b15": "稱有聞西域。建元初來至江淮止毘耶離寺。",
    "T55n2154_006:0536b16": "執錫從徒威儀端肅。王公已下競相請謁。初",
    "T55n2154_006:0536b17": "僧伽斯於天竺國。抄集修多羅藏十二部經",
    "T55n2154_006:0536b18": "中要切譬喻。撰為一部凡有百事以教授新",
    "T55n2154_006:0536b19": "學。毘地悉皆通誦兼明義旨。以武帝永明十",
    "T55n2154_006:0536b20": "年壬申秋九月。譯為齊文即百喻經也。復出",
    "T55n2154_006:0536b21": "須達及十二因緣。自宋大明已後譯經殆絕。",
    "T55n2154_006:0536b22": "及其宣流法寶世咸美之。毘地為人弘厚有",
    "T55n2154_006:0536b23": "識度。善於接誘勤躬行道夙夜匪懈。是以外",
    "T55n2154_006:0536b24": "國僧眾萬里歸集。南海商人悉共宗事。供贈",
    "T55n2154_006:0536b25": "往來歲時不絕。性頗福積富於財寶。然營建",
    "T55n2154_006:0536b26": "法事已無私焉。於建業淮側造止觀寺。重閣",
    "T55n2154_006:0536b27": "層門殿房整飾。養徒施化德業甚著。以中興",
    "T55n2154_006:0536b28": "二年冬卒。",
    "T55n2154_006:0536c01": "摩訶摩耶經一卷(第二出一名佛昇忉利天為母說法亦云摩耶經或二卷見王宗寶唱",
    "T55n2154_006:0536c02": "法上等三錄)",
    "T55n2154_006:0536c03": "未曾有因緣經二卷(度羅睺羅沙彌序亦直云未曾有經第二出見始興錄)",
    "T55n2154_006:0536c04": "右二部三卷其本並在。",
    "T55n2154_006:0536c05": "沙門釋曇景。不知何許人。於齊代譯摩耶經",
    "T55n2154_006:0536c06": "等二部。群錄直云齊世譯出。既不顯年未詳",
    "T55n2154_006:0536c07": "何帝。",
    "T55n2154_006:0536c08": "腹中女聽經一卷(第五出與無垢賢女經等同本房云見右錄)",
    "T55n2154_006:0536c09": "右一部一卷闕本。",
    "T55n2154_006:0536c10": "沙門釋法化。以廢帝寶卷永元年中。誦出腹",
    "T55n2154_006:0536c11": "中女聽經一部。眾錄相承並云誦出。未詳誦",
    "T55n2154_006:0536c12": "意依而列之。以有先譯故免疑失。",
    "T55n2154_006:0536c13": "(又長房內典等錄云。齊時江州沙門道政刪改彌勒成佛經一卷。此或不然。如後大乘錄中廣述。又房等復云。齊代沙門",
    "T55n2154_006:0536c14": "法度於楊都出灰河經一卷。毘跋律一卷。今以灰河經出雜阿含。其毘跋律隋法錄云。法度偽造以濫律名今廢不立。房",
    "T55n2154_006:0536c15": "等又云。齊代沙門釋法尼譯益意經二卷。今以此經即是齊末梁初僧法尼閉目誦出者。今見有本文理差舛不可流行。",
    "T55n2154_006:0536c16": "若言齊末出者。祐錄何故不載。今編疑部正錄不存。房等又云。齊代沙門道備出九傷等經五部五卷。群錄並疑。今依舊",
    "T55n2154_006:0536c17": "為定也)。",
    "T55n2154_006:0536c18": "梁蕭氏都建業(亦云前梁)",
    "T55n2154_006:0536c19": "自武帝天監元年壬午至敬帝太平二年丁",
    "T55n2154_006:0536c20": "丑。凡經四主五十六年緇素八人。所出經律",
    "T55n2154_006:0536c21": "論及諸傳記等并新集失譯諸經。總四十六",
    "T55n2154_006:0536c22": "部二百一卷(於中四十部一百九十一卷見在六部十卷闕本)。",
    "T55n2154_006:0536c23": "沙門釋僧祐(三部三十九卷譜錄集)",
    "T55n2154_006:0536c24": "沙門曼陀羅仙(三部一十一卷經)",
    "T55n2154_006:0536c25": "沙門僧伽婆羅(一十部三十二卷經論傳)",
    "T55n2154_006:0536c26": "沙門釋寶唱(二部五十四卷經集尼傳)",
    "T55n2154_006:0536c27": "沙門釋明徽(一部一卷尼戒)",
    "T55n2154_006:0537a01": "王子月婆首那(一部一卷經)",
    "T55n2154_006:0537a02": "沙門波羅末陀(一十一部二十四卷經論)",
    "T55n2154_006:0537a03": "沙門釋慧皎(一部一十四卷僧傳)",
    "T55n2154_006:0537a04": "新集失譯諸經一十四部二十五卷經論集",
    "T55n2154_006:0537a05": "釋迦譜十卷(於齊代撰別有五卷本與此廣略異房云四卷恐誤見僧祐錄及長房內典等錄合",
    "T55n2154_006:0537a06": "入齊錄隨人附梁)",
    "T55n2154_006:0537a07": "出三藏記集十五卷(祐錄自云十卷見有十五卷長房內典二錄云十六卷見僧祐長",
    "T55n2154_006:0537a08": "房內典等錄亦齊時撰)",
    "T55n2154_006:0537a09": "弘明集十四卷(祐等三錄並云十卷今見十四卷見僧祐長房內典等錄)",
    "T55n2154_006:0537a10": "右三部三十九卷其本並在。",
    "T55n2154_006:0537a11": "沙門釋僧祐楊都建初寺僧也。本姓俞氏。其",
    "T55n2154_006:0537a12": "先彭城下邳人。父世居建業。祐年數歲入建",
    "T55n2154_006:0537a13": "初寺禮拜。因踊躍樂道不肯還家。父母怜其",
    "T55n2154_006:0537a14": "志且許入道。師事僧範道人。年十四家人密",
    "T55n2154_006:0537a15": "為訪婚。祐知而避至定林投法達法師。達亦",
    "T55n2154_006:0537a16": "戒德精嚴為法門梁棟。祐師奉竭誠。及年滿",
    "T55n2154_006:0537a17": "具戒執操堅明。初受業於沙門法頴。頴既一",
    "T55n2154_006:0537a18": "時名匠為律學所宗。祐迺竭思鑽求無懈昏",
    "T55n2154_006:0537a19": "曉。遂大精律部有勵先哲。武帝衍深相禮",
    "T55n2154_006:0537a20": "遇。凡僧事顧疑皆勅就審決。年衰脚疾勅聽",
    "T55n2154_006:0537a21": "乘輿入內。為六宮受戒。其見重如此。及齊竟",
    "T55n2154_006:0537a22": "陵文宣王子良梁臨川王宏南平王偉儀同陳",
    "T55n2154_006:0537a23": "郡袁昂永康定公主貴嬪丁氏等。並崇其戒",
    "T55n2154_006:0537a24": "範盡師資之敬。凡白黑門徒萬有餘眾。祐洞",
    "T55n2154_006:0537a25": "明律藏兼善文藻。搜集記錄撰為部帙。庶",
    "T55n2154_006:0537a26": "尋覽之者功省而博達。實法門之綱要釋氏",
    "T55n2154_006:0537a27": "之元宗也。自蕭齊末爰及梁代。撰釋迦譜",
    "T55n2154_006:0537a28": "等三部。自外法苑集世界記師資傳等。以非",
    "T55n2154_006:0537b01": "入藏故闕不論。並如三藏記等具顯。",
    "T55n2154_006:0537b02": "文殊師利所說摩訶般若波羅蜜經二卷(或一卷亦",
    "T55n2154_006:0537b03": "直云文殊般若波羅蜜經初出與僧伽婆羅出者及大般若第七會曼殊室利分同本亦編入寶積當四十六會見李廓",
    "T55n2154_006:0537b04": "錄及續高僧傳)",
    "T55n2154_006:0537b05": "法界體性無分別經二卷(第二出今編入寶積當第八會見李廓實唱二錄及",
    "T55n2154_006:0537b06": "續高僧傳)",
    "T55n2154_006:0537b07": "寶雲經七卷(初出與陳代須菩提大乘寶雲經及唐達摩流支寶雨經等同本異譯見東錄及續高",
    "T55n2154_006:0537b08": "僧傳)",
    "T55n2154_006:0537b09": "右三部一十一卷其本並在。",
    "T55n2154_006:0537b10": "沙門曼陀羅仙。梁言弱聲。亦云弘弱。扶南國",
    "T55n2154_006:0537b11": "人。神解超悟幽明畢觀。無憚夷險志存開化。",
    "T55n2154_006:0537b12": "大齎梵經遠來貢獻。以武帝天監二年癸未",
    "T55n2154_006:0537b13": "屆于梁都。勅僧伽婆羅令共翻譯。遂出文",
    "T55n2154_006:0537b14": "殊般若等經三部。雖事傳譯未善梁言。故",
    "T55n2154_006:0537b15": "所出經文多隱質。",
    "T55n2154_006:0537b16": "文殊師利所說般若波羅蜜經一卷(第二出與前曼陀羅出者",
    "T55n2154_006:0537b17": "及大般若曼殊室利分同本房云少勝前曼陀羅所出二卷者)",
    "T55n2154_006:0537b18": "大乘十法經一卷(初出與元魏覺定所出十法經同本普通年譯亦直云十法經)",
    "T55n2154_006:0537b19": "度一切諸佛境界智嚴經一卷(第二出與元魏曇摩流支入佛境界經同",
    "T55n2154_006:0537b20": "本)",
    "T55n2154_006:0537b21": "八吉祥經一卷(若人聞此八佛名號不為一切諸鬼神眾難所侵第四出與八吉祥呪及八陽",
    "T55n2154_006:0537b22": "神呪經等同本)",
    "T55n2154_006:0537b23": "孔雀王呪經二卷(亦云孔雀王陀羅尼經第七譯與唐義淨大孔雀呪王經等同本見寶唱",
    "T55n2154_006:0537b24": "錄)",
    "T55n2154_006:0537b25": "舍利弗陀羅尼經一卷(此呪有大神力若能持者雪山有八夜叉王常來擁護所",
    "T55n2154_006:0537b26": "欲隨心第九譯與支謙所出無量門微密持經等同本)",
    "T55n2154_006:0537b27": "文殊師利問經二卷(亦直云文殊問經天監十七年於占雲館譯袁曇允筆受光宅寺沙",
    "T55n2154_006:0537b28": "門法雲祥定)",
    "T55n2154_006:0537c01": "菩薩藏經一卷",
    "T55n2154_006:0537c02": "解脫道論十二卷(亦云十三卷天監十四年於占雲館譯)",
    "T55n2154_006:0537c03": "阿育王經十卷(或加大字第二出與西晉安法欽育王傳同本異譯天監十一年六月二十日",
    "T55n2154_006:0537c04": "於楊都壽光殿譯見寶唱錄)",
    "T55n2154_006:0537c05": "右一十部三十二卷。其本並在(並見長房錄續高僧傳中都有",
    "T55n2154_006:0537c06": "部數名不備列)。",
    "T55n2154_006:0537c07": "沙門僧伽婆羅。梁言眾鎧。亦云僧養。扶南國",
    "T55n2154_006:0537c08": "人也。幼而頴悟早附法津。雖經論具探而",
    "T55n2154_006:0537c09": "偏習對法。聲聞漸布垂譽海南。具足已後廣",
    "T55n2154_006:0537c10": "精律藏。勇意觀方樂崇開化。聞齊國弘法隨",
    "T55n2154_006:0537c11": "舶至都住正觀寺。為天竺沙門求那跋陀弟",
    "T55n2154_006:0537c12": "子。復從跋陀研精方等。未盈炎燠博涉多通。",
    "T55n2154_006:0537c13": "乃解數國書語。值齊曆亡墜道教陵夷。婆羅",
    "T55n2154_006:0537c14": "靜潔身心外絕交。故擁室栖閑養素資業。大",
    "T55n2154_006:0537c15": "梁御宇搜訪術能。以天監五年被勅徵召。於",
    "T55n2154_006:0537c16": "梁都壽光殿華林園正觀寺占雲館扶南館",
    "T55n2154_006:0537c17": "等五處傳譯。即以天監五年景戌至普通元",
    "T55n2154_006:0537c18": "年庚子。譯文殊般若等經十部(其梵本並是曼陀羅獻者長房",
    "T55n2154_006:0537c19": "等錄復云婆羅更出育王傳五卷者非也前育王經即是其傳不合重載)初翻經日於壽光",
    "T55n2154_006:0537c20": "殿武帝躬臨法座筆受其文。然後乃付譯人",
    "T55n2154_006:0537c21": "盡其經本。勅沙門寶唱慧超僧智法雲及袁",
    "T55n2154_006:0537c22": "曇允等相對疏出。華質有敘不墜譯宗。天子",
    "T55n2154_006:0537c23": "禮接甚厚引為家僧。所司資給道俗改觀。婆",
    "T55n2154_006:0537c24": "羅不畜私財。以其嚫施成立住寺。太尉臨川",
    "T55n2154_006:0537c25": "王宏接遇隆重。普通五年因疾卒于正觀寺。",
    "T55n2154_006:0537c26": "春秋六十有五。",
    "T55n2154_006:0537c27": "經律異相五十卷(天監十五年奉勅撰錄云并目錄五十五卷今闕其目但五十卷其目但",
    "T55n2154_006:0537c28": "纂篇題應無別事見寶唱錄及長房錄)",
    "T55n2154_006:0538a01": "比丘尼傳四卷(述晉宋齊梁四代尼行新編入錄)",
    "T55n2154_006:0538a02": "右二部五十四卷其本並在。",
    "T55n2154_006:0538a03": "沙門釋寶唱。梁都莊嚴寺僧也。俗姓岑氏吳",
    "T55n2154_006:0538a04": "郡人。僧祐律師之高足也。博識洽聞罕有其",
    "T55n2154_006:0538a05": "匹。武帝甚相崇敬。天監年中頻勅撰集皆愜",
    "T55n2154_006:0538a06": "帝旨。十五年景申又勅撰經律異相一部。唱",
    "T55n2154_006:0538a07": "又別撰尼傳四卷。房錄之中復有名僧傳等",
    "T55n2154_006:0538a08": "七部。非入藏故闕不論。餘竝備在續高僧",
    "T55n2154_006:0538a09": "傳。",
    "T55n2154_006:0538a10": "五分比丘尼戒本一卷(亦云彌沙塞尼戒本見寶唱錄)",
    "T55n2154_006:0538a11": "右一部一卷其本見在。",
    "T55n2154_006:0538a12": "沙門釋明徽。梁都建初寺僧也。戒行精苦習",
    "T55n2154_006:0538a13": "彌沙塞部。徽以宋代覺壽譯彌沙塞律。但出",
    "T55n2154_006:0538a14": "比丘戒本而無尼戒。遂以武帝普通三年壬",
    "T55n2154_006:0538a15": "寅。於大律內抄出尼戒一卷。即今見行者是",
    "T55n2154_006:0538a16": "(撰錄者曰檢此戒中眾學之後無七滅諍律本雖略准義合安豈可尼僧有諍不殄祇律正文與僧同有故彼律第四十",
    "T55n2154_006:0538a17": "云眾學法中唯除污草及水七滅諍法隨順法並同比丘彼師不安理不通也)。",
    "T55n2154_006:0538a18": "大乘頂王經一卷(亦云維摩兒經與西晉法護方等頂王及隨崛多善思童子經等同",
    "T55n2154_006:0538a19": "本第三出見長房錄及續高僧傳等)",
    "T55n2154_006:0538a20": "右一部一卷其本見在。",
    "T55n2154_006:0538a21": "王子月婆首那。中印度優禪尼國王之子(此優禪尼",
    "T55n2154_006:0538a22": "國或云在南天竺亦云在西天竺未能定矣或可此國據在中天之維博西近南故傳說差誤不定一方也)。",
    "T55n2154_006:0538a23": "生知俊朗體悟幽微。專學佛經尤工義理。洞",
    "T55n2154_006:0538a24": "曉音韻兼善方言。先於東魏興和年中譯經",
    "T55n2154_006:0538a25": "三部。梁大同中從魏之梁武帝留住。勅遣總",
    "T55n2154_006:0538a26": "知外國使命。因譯頂王經一部。",
    "T55n2154_006:0538a27": "金光明經七卷(或六卷二十二品承聖元年於正觀寺及楊雄宅出涼世無讖出四卷者有十",
    "T55n2154_006:0538a28": "八品真諦更出四品足前成二十二分為七卷今在刪繁錄)",
    "T55n2154_006:0538b01": "無上依經二卷(梁紹泰三年丁丑九月八日於平固縣南康內史劉文陀請令譯出見經後記",
    "T55n2154_006:0538b02": "房云陳代出者非也諸家年曆並無紹泰三年如別錄中會)",
    "T55n2154_006:0538b03": "涅槃經本有今無偈論一卷(房云太清四年出檢諸年曆太清不至四年已",
    "T55n2154_006:0538b04": "下並同)",
    "T55n2154_006:0538b05": "決定藏論三卷(中有梁言字是梁代譯尋其文句是真諦出也)",
    "T55n2154_006:0538b06": "大乘起信論一卷(初出與唐實叉難陀出者同本承聖二年癸酉九月十日於衡州始興",
    "T55n2154_006:0538b07": "郡建興寺出月婆首那等傳語沙門智愷等執筆并製序見論序)",
    "T55n2154_006:0538b08": "如實論一卷(初題云如實論反質難品房云太清四年出)",
    "T55n2154_006:0538b09": "仁王般若經一卷(承聖三年於豫章寶田寺譯第三出與西晉法護等出者同本)",
    "T55n2154_006:0538b10": "彌勒下生經一卷(承聖三年於豫章寶田寺譯第五出與羅什等出者同本)",
    "T55n2154_006:0538b11": "十七地論五卷(與唐譯瑜伽師地論同本翻得五卷遇難遂輟見續高僧傳太清四年於富春",
    "T55n2154_006:0538b12": "令陸元哲宅為沙門寶瓊等二十名德譯)",
    "T55n2154_006:0538b13": "中論一卷(房云太清四年出)",
    "T55n2154_006:0538b14": "三世分別論一卷(房云太清四年出)",
    "T55n2154_006:0538b15": "已上並見長房內典等錄　右一十一部二",
    "T55n2154_006:0538b16": "十四卷(如實論上六部一十五卷見在仁王經下五部九卷闕本)。",
    "T55n2154_006:0538b17": "沙門波羅末陀。梁言真諦。或云拘羅那他。此",
    "T55n2154_006:0538b18": "曰親依。並梵文之名字也。本西印度優禪尼",
    "T55n2154_006:0538b19": "國人。婆羅門種姓。頗羅墮景行澄明器宇清",
    "T55n2154_006:0538b20": "肅。風神爽拔悠然自遠。群藏廣部罔不厝",
    "T55n2154_006:0538b21": "懷。藝術異能偏素精練。雖遵融佛理而以通",
    "T55n2154_006:0538b22": "道知名。遠涉艱關無憚夷險歷遊。諸國遂止",
    "T55n2154_006:0538b23": "中天。梁武大同中勅直省張氾等。送扶南獻",
    "T55n2154_006:0538b24": "使返國。仍遣聘中天竺摩伽陀國。請名德三",
    "T55n2154_006:0538b25": "藏并求大乘諸論雜華經等。真諦遠聞行化",
    "T55n2154_006:0538b26": "儀軌聖賢。搜選名匠惠益氓品。彼國乃屈真",
    "T55n2154_006:0538b27": "諦并齎經論恭膺帝旨。既素蓄在心渙然聞",
    "T55n2154_006:0538c01": "命。以大同十二年八月十五日達于南海。沿",
    "T55n2154_006:0538c02": "歷險闊仍滯兩春。以太清二年閏八月始屆",
    "T55n2154_006:0538c03": "都邑。武皇面申禮敬安置於寶雲殿竭誠供",
    "T55n2154_006:0538c04": "養。帝欲傳翻經教不羨秦時。更出新文有逾",
    "T55n2154_006:0538c05": "齊日。屬道銷梁季寇羯憑陵法為時崩。不果",
    "T55n2154_006:0538c06": "宣述乃步入東土。又往富春令陸元哲創奉",
    "T55n2154_006:0538c07": "問津將事傳譯。招延英秀沙門寶瓊等二十",
    "T55n2154_006:0538c08": "餘人。翻十七地論適得五卷。而國難未靜側",
    "T55n2154_006:0538c09": "附通傳。至大寶年為侯景請還在臺供養。于",
    "T55n2154_006:0538c10": "斯時也兵飢相接法幾頹焉。會元帝啟祚承",
    "T55n2154_006:0538c11": "聖清夷。乃止于金陵正觀寺。與願禪師等二",
    "T55n2154_006:0538c12": "十餘人翻金光明經。三年二月還返豫章。又",
    "T55n2154_006:0538c13": "往新吳始興。復隨蕭太保度嶺至于南康。並",
    "T55n2154_006:0538c14": "隨方翻譯栖遑靡託。諦於梁代所出經論總",
    "T55n2154_006:0538c15": "十一部。梁末入陳復出經論如後所述。",
    "T55n2154_006:0538c16": "長房內典等錄有十八部論一卷亦云諦譯。",
    "T55n2154_006:0538c17": "今尋文句非是諦翻。既與部執本同不合再",
    "T55n2154_006:0538c18": "出。今此刪之如別錄中述。復有金光明疏等",
    "T55n2154_006:0538c19": "六部二十六卷。並是真諦所撰亦並刪之",
    "T55n2154_006:0538c20": "(長房內典等錄復云天監十五年木道賢獻優婁頻經一卷直云獻上不辯委曲且編疑錄此刪不載)。",
    "T55n2154_006:0538c21": "高僧傳十四卷(序錄一卷傳十三卷共成十四天監十八年撰見長房內典二錄)",
    "T55n2154_006:0538c22": "右一部一十四卷其本見在。",
    "T55n2154_006:0538c23": "沙門釋慧皎。未詳氏族。會稽上虞人。學通",
    "T55n2154_006:0538c24": "內外博訓經律。住嘉祥寺春夏弘法秋冬著",
    "T55n2154_006:0538c25": "述。撰涅槃梵網義疏。又以唱公所撰名僧頗",
    "T55n2154_006:0538c26": "多浮冗。因遂開例成廣著高僧傳一部。始于",
    "T55n2154_006:0538c27": "漢明帝永平十年終至梁天監十八年。凡四",
    "T55n2154_006:0538c28": "百五十三載。二百五十七人。又傍出附見",
    "T55n2154_006:0538c29": "者二百三十九人。都合四百九十六人。開其",
    "T55n2154_006:0539a01": "德業大為十例。其序略云。前之作者或嫌以",
    "T55n2154_006:0539a02": "繁廣刪減其事。而抗迹之奇多所遺削。謂出",
    "T55n2154_006:0539a03": "家之士處國賓王。不應傲然自遠高蹈獨絕。",
    "T55n2154_006:0539a04": "尋辭榮棄愛本以勵俗為賢。若此而不論竟",
    "T55n2154_006:0539a05": "何所紀。又云。前代所撰多曰名僧。竊謂名之",
    "T55n2154_006:0539a06": "與高如有優劣。至若實行潛光則高而不名。",
    "T55n2154_006:0539a07": "寡德適時則名而不高。名而不高本非所紀。",
    "T55n2154_006:0539a08": "高而不名則備之今錄。故省彼名音代以高",
    "T55n2154_006:0539a09": "字。謹詳覽此傳義例甄著文詞婉約。實可以",
    "T55n2154_006:0539a10": "傳之不朽永為龜鏡矣。",
    "T55n2154_006:0539a11": "新集失譯諸經",
    "T55n2154_006:0539a12": "摩利支天經一卷(或云小摩利支天經是陀羅尼集經第十卷初摩利支天經少分異",
    "T55n2154_006:0539a13": "譯)",
    "T55n2154_006:0539a14": "六字神呪王經一卷(第二出與六字呪王經同本)",
    "T55n2154_006:0539a15": "虛空藏菩薩問佛經一卷(亦云虛空藏菩薩問七佛陀羅尼呪經亦云七佛神",
    "T55n2154_006:0539a16": "呪經初出與隋譯如來方便善巧呪經同本)",
    "T55n2154_006:0539a17": "三劫三千佛名經三卷(過去莊嚴劫千佛名經卷上現在賢劫千佛名經卷中未",
    "T55n2154_006:0539a18": "來星宿劫千佛名經卷下見長房入藏錄彼為三本經今合為一部)",
    "T55n2154_006:0539a19": "牟梨曼陀羅呪經一卷(或無經字)",
    "T55n2154_006:0539a20": "阿吒婆拘鬼神大將上佛陀羅尼經一卷(亦直云阿",
    "T55n2154_006:0539a21": "吒婆拘呪經)",
    "T55n2154_006:0539a22": "阿彌陀鼓音聲王陀羅尼經一卷",
    "T55n2154_006:0539a23": "大普賢陀羅尼經一卷",
    "T55n2154_006:0539a24": "大七寶陀羅尼經一卷",
    "T55n2154_006:0539a25": "六字大陀羅尼經一卷",
    "T55n2154_006:0539a26": "長者女菴提遮師子吼了義經一卷",
    "T55n2154_006:0539a27": "菩薩五法懺悔文一卷(亦名菩薩五法懺悔經)",
    "T55n2154_006:0539a28": "陀羅尼雜集十卷",
    "T55n2154_006:0539a29": "大乘五陰論一卷(婆藪盤豆菩薩造見陳朝大乘寺藏錄初出與唐譯大乘五蘊論同本)",
    "T55n2154_006:0539b01": "此論闕",
    "T55n2154_006:0539b02": "右一十四部二十五卷除五陰論餘並入",
    "T55n2154_006:0539b03": "藏經房等失譯錄中闕而不載。尋其文句",
    "T55n2154_006:0539b04": "非是遠代。故編梁末以為梁代失源云。",
    "T55n2154_006:0539b05": "魏元氏初都恒安。南遷洛陽後遷鄴(亦云後魏)",
    "T55n2154_006:0539b06": "始從道武帝皇始元年丙申(即東晉太元二十一年也)終東",
    "T55n2154_006:0539b07": "魏孝靖帝武定八年庚午。凡一十三帝一百",
    "T55n2154_006:0539b08": "五十五年(五帝都恒安至孝文帝太和十八年南遷七帝都洛陽一主都鄴)緇素一十",
    "T55n2154_006:0539b09": "二人。所譯經論傳等。總八十三部二百七十",
    "T55n2154_006:0539b10": "四卷(於中七十三部二百五十五卷見在一十部一十九卷闕本)。",
    "T55n2154_006:0539b11": "(元魏)沙門釋慧覺(一部一十三卷集經)",
    "T55n2154_006:0539b12": "沙門釋曇曜(三部七卷經傳)",
    "T55n2154_006:0539b13": "沙門吉迦夜(五部一十九卷經論傳集)",
    "T55n2154_006:0539b14": "沙門曇摩流支(三部八卷經)",
    "T55n2154_006:0539b15": "沙門釋法場(一部一卷經)",
    "T55n2154_006:0539b16": "沙門勒那摩提(三部九卷經)",
    "T55n2154_006:0539b17": "沙門菩提留支(三十部一百一卷經論)",
    "T55n2154_006:0539b18": "沙門佛陀扇多(一十部一十一卷經論)",
    "T55n2154_006:0539b19": "婆羅門瞿曇般若流支(一十八部九十二卷經戒論)",
    "T55n2154_006:0539b20": "王子月婆首那(三部七卷經)",
    "T55n2154_006:0539b21": "沙門毘目智仙(五部五卷論)",
    "T55n2154_006:0539b22": "沙門達磨菩提(一部一卷論)",
    "T55n2154_006:0539b23": "賢愚經十三卷(或十五卷或十六卷或十七卷亦云賢愚因緣經見道慧宋齊錄及僧祐錄)",
    "T55n2154_006:0539b24": "右一部一十三卷其本見在。",
    "T55n2154_006:0539b25": "沙門釋慧覺。一云曇覺。祐云曇覺涼州人。牆",
    "T55n2154_006:0539b26": "仞連霄風神爽悟。戒地清拔慧鑒通微於于",
    "T55n2154_006:0539c01": "闐國得經梵本。以太武皇帝太平真君六年",
    "T55n2154_006:0539c02": "乙酉。從于闐還到高昌國。共沙門威德譯賢",
    "T55n2154_006:0539c03": "愚經一部。見靖邁經圖(按梁沙門僧祐賢愚經記云。河西沙門釋曇覺威德等凡",
    "T55n2154_006:0539c04": "有八僧。結志遊方遠尋經典。於于闐大寺遇般遮于瑟之會。般遮于瑟者漢言五年一切大眾集也。三藏諸學各弘法寶",
    "T55n2154_006:0539c05": "說經講律依業而教。覺等八僧隨緣分聽。於是競習胡音。析以漢義。精思通譯各書所聞。還至高昌。乃集為一部。既而",
    "T55n2154_006:0539c06": "踰越流沙齎到涼州。于時沙門釋慧朗河西宗匠。道業淵博。總持方等。以為此經所記源在譬喻。譬喻所明兼載善惡。善",
    "T55n2154_006:0539c07": "惡相翻即賢愚之分也。前代傳經已多譬喻故。因事改名號曰賢愚焉)。",
    "T55n2154_006:0539c08": "大吉義神呪經二卷(或四卷見法上錄)",
    "T55n2154_006:0539c09": "淨度三昧經一卷(第四出見竺道祖錄及續高僧傳)",
    "T55n2154_006:0539c10": "付法藏傳四卷(第二出見菩提流支錄及續高僧傳)",
    "T55n2154_006:0539c11": "右三部七卷(吉義呪經一部二卷見在淨度經等二部五卷闕本)。",
    "T55n2154_006:0539c12": "沙門釋曇曜。未詳何許人也。少出家攝行堅",
    "T55n2154_006:0539c13": "貞風鑒閑約。以魏和平年中住北臺。昭玄",
    "T55n2154_006:0539c14": "統。綏緝僧眾妙得其心。住恒安石窟通樂寺。",
    "T55n2154_006:0539c15": "即魏帝之所造也。去恒安西北三十里武周",
    "T55n2154_006:0539c16": "山北面石崖就而鐫之建立佛寺。名曰靈巖。",
    "T55n2154_006:0539c17": "龕之大者舉高二十餘丈可受三千許人。面",
    "T55n2154_006:0539c18": "別鐫像窮諸巧麗。龕別異狀駭動人神。櫛比",
    "T55n2154_006:0539c19": "相連三十餘里。東頭僧寺恒供千人。碑碣見",
    "T55n2154_006:0539c20": "存未卒陳委。先是太武皇帝太平真君七年。",
    "T55n2154_006:0539c21": "司徒崔皓邪佞謏詞。令帝崇重道士寇謙之",
    "T55n2154_006:0539c22": "拜為天師。珍敬老氏殘害釋種焚毀寺塔。至",
    "T55n2154_006:0539c23": "庚寅年太武感致厲疾方始開悟。兼有白足",
    "T55n2154_006:0539c24": "禪師來相啟發。生愧悔心即誅崔皓。埋之",
    "T55n2154_006:0539c25": "都市以口為廁令眾穢之。至壬辰年太武云",
    "T55n2154_006:0539c26": "崩。孫文成立。即起塔寺搜訪經典。毀法七",
    "T55n2154_006:0539c27": "載三寶還興。曜慨前陵廢欣今重復。以和",
    "T55n2154_006:0539c28": "平三年壬寅故於北臺石窟集諸德僧。對天",
    "T55n2154_006:0540a01": "竺沙門譯吉義等經三部。流通後賢意存無",
    "T55n2154_006:0540a02": "絕。",
    "T55n2154_006:0540a03": "大方廣菩薩十地經一卷(第五出與羅什莊嚴菩提心經等同本見始興錄及",
    "T55n2154_006:0540a04": "道慧宋齊錄)",
    "T55n2154_006:0540a05": "稱揚諸佛功德經三卷(亦名集諸佛華經亦直名集華經一名現在佛名經或四",
    "T55n2154_006:0540a06": "卷第三出與羅什等出者同本見道慧宋齊錄)",
    "T55n2154_006:0540a07": "方便心論一卷(或二卷凡四品第二出與東晉覺賢出者同本見道慧宋齊錄及僧祐錄)",
    "T55n2154_006:0540a08": "付法藏因緣傳六卷(或無因緣字亦云付法藏經或四卷或云二卷見道慧宋齊錄第",
    "T55n2154_006:0540a09": "三出與宋智嚴魏曇曜出者同本亦見僧祐錄)",
    "T55n2154_006:0540a10": "雜寶藏經八卷(錄云十三卷未詳今只有八卷見道慧宋齊錄及僧祐錄)",
    "T55n2154_006:0540a11": "右五部一十九卷其本並在。",
    "T55n2154_006:0540a12": "沙門吉迦夜。魏云何事。西域人也。遊化在慮",
    "T55n2154_006:0540a13": "導物為心。以孝文帝延興二年壬子。為昭玄",
    "T55n2154_006:0540a14": "統沙門曇曜譯大方廣十地等經五部。劉孝",
    "T55n2154_006:0540a15": "標筆受。",
    "T55n2154_006:0540a16": "信力入印法門經五卷(正始元年出華嚴眷屬經)",
    "T55n2154_006:0540a17": "如來莊嚴智慧光明入一切佛境界經二卷",
    "T55n2154_006:0540a18": "(亦名如來入一切佛境界經景明二年於白馬寺出第一譯與梁僧伽婆羅度一切諸佛境界智嚴經同本)",
    "T55n2154_006:0540a19": "金色王經一卷(初出與瞿曇流支譯者同本正始四年出法上錄云菩提留支後更重勘)",
    "T55n2154_006:0540a20": "右三部八卷(前二部七卷見在後一部一卷闕本)。",
    "T55n2154_006:0540a21": "沙門曇摩流支。魏云法希。亦云法樂。南印度",
    "T55n2154_006:0540a22": "人。棄家入道偏以律藏傳名。弘道為務感物",
    "T55n2154_006:0540a23": "而動。宣武帝世遊化洛陽。以景明二年辛巳",
    "T55n2154_006:0540a24": "至正始四年丁亥。為宣武帝譯信力等經三",
    "T55n2154_006:0540a25": "部。沙門道寶筆受。見長房等錄。",
    "T55n2154_006:0540a26": "辯意長者子經一卷(或云辯意長者子所問經一名長者辯意經見法上錄)",
    "T55n2154_006:0540a27": "右一部一卷其本見在。",
    "T55n2154_006:0540a28": "沙門釋法場未詳何許人也。亦以宣武帝時",
    "T55n2154_006:0540b01": "於洛陽譯辯意經一部(撰錄者曰謹按高僧等傳並云晉時道安出家數載方啟",
    "T55n2154_006:0540b02": "師求經師創付辯意經一卷可五千言一覽便誦又安公失譯復載其名准此東晉之時辨意已行於世如何至魏",
    "T55n2154_006:0540b03": "宣武始云法場出也)。",
    "T55n2154_006:0540b04": "妙法蓮華經論一卷(婆藪盤豆菩薩造亦云法華經論侍中崔光僧朗等筆受見長房",
    "T55n2154_006:0540b05": "錄初出與菩提留支譯者大同小異題云妙法蓮華經優波提舍)",
    "T55n2154_006:0540b06": "究竟一乘寶性論四卷(亦云寶性分別七乘增上論或三卷或五卷於趙欣宅出",
    "T55n2154_006:0540b07": "見寶唱錄第二譯與菩提留支出者同本)",
    "T55n2154_006:0540b08": "寶積經論四卷(第二出與菩提留支大乘寶積經論同本見寶唱錄)",
    "T55n2154_006:0540b09": "右三部九卷(前二部五卷見在後一部四卷闕本)。",
    "T55n2154_006:0540b10": "沙門勒那摩提。或云婆提。魏言寶意。中印度",
    "T55n2154_006:0540b11": "人。學識優贍理事兼通。三藏教文凡誦一億",
    "T55n2154_006:0540b12": "偈。偈三十二字。尤明禪觀意存遊化。以宣武",
    "T55n2154_006:0540b13": "帝正始五年戊子初屆洛邑。遂譯法華論等",
    "T55n2154_006:0540b14": "三部。沙門僧朗覺意侍中崔光等筆受。當翻",
    "T55n2154_006:0540b15": "經日於洛陽內殿。菩提留支傳本。勒那扇多",
    "T55n2154_006:0540b16": "參助。其後三德乃徇流言。各傳師習不相訪",
    "T55n2154_006:0540b17": "問。帝以弘法之盛略敘曲煩勅三處。各翻訖",
    "T55n2154_006:0540b18": "乃參校。其間隱沒互有不同。致有文旨時兼",
    "T55n2154_006:0540b19": "異綴後人合之共成通部。見寶唱等錄(所以法華",
    "T55n2154_006:0540b20": "寶積寶性等論各有兩本耳)。",
    "T55n2154_006:0540b21": "初寶意沙門神理標異。領牒魏詞偏盡隅隩。",
    "T55n2154_006:0540b22": "帝每令講華嚴經。披釋開悟精義每發。一",
    "T55n2154_006:0540b23": "日正處高座。忽有持笏執名者形如大官。云",
    "T55n2154_006:0540b24": "奉天帝命來請法師講華嚴經。意曰。今此法",
    "T55n2154_006:0540b25": "席尚未停止。待訖經文當從來命。雖然法事",
    "T55n2154_006:0540b26": "所資獨不能建。都講香火維那梵唄咸亦須",
    "T55n2154_006:0540b27": "之可請令定。使者即如所請。見講諸僧既而",
    "T55n2154_006:0540b28": "法事將了。又見前使云奉天帝命故來下迎。",
    "T55n2154_006:0540c01": "意乃含笑熙怡告眾辭訣。奄然卒於法座。都",
    "T55n2154_006:0540c02": "講等四僧亦同時俱逝。凡所聞見歎未曾",
    "T55n2154_006:0540c03": "有。",
    "T55n2154_006:0540c04": "毘耶娑問經二卷(長房等錄並云寶意於洛陽譯今按經序乃云與和四年瞿曇流支",
    "T55n2154_006:0540c05": "於鄴都譯今移在瞿曇錄中)",
    "T55n2154_006:0540c06": "十地經論十二卷(注云初譯論時未善魏言名器世間為盞子世間後因入殿齋見諸宿德",
    "T55n2154_006:0540c07": "從弟子索器乃總授鉢幞因悟器是總名遂改為器世間此十地論長房等錄勒那菩提二處俱載今按崔光論序乃云",
    "T55n2154_006:0540c08": "菩提留支勒那摩提在洛陽殿內二人同譯佛陀扇多傳語帝親筆受二錄各存理將未可今合為一本在留支錄中)",
    "T55n2154_006:0540c09": "龍樹菩薩和香方一卷(凡五十法今以非三藏教故不錄之)",
    "T55n2154_006:0540c10": "上之三部今並刪也。",
    "T55n2154_006:0540c11": "金剛般若波羅蜜經一卷(永平二年於胡相國第譯是第二出僧朗筆受",
    "T55n2154_006:0540c12": "與秦世羅什及大般若第九會能斷金剛分等同本見法上錄)",
    "T55n2154_006:0540c13": "彌勒菩薩所問經一卷(第二出與大乘方等要慧經同本於趙欣宅譯覺意筆受",
    "T55n2154_006:0540c14": "今編入寶積當第四十一會改名彌勒菩薩問八法會)",
    "T55n2154_006:0540c15": "勝思惟梵天所問經六卷(神龜元年於洛陽譯是第三出與法護持心羅什",
    "T55n2154_006:0540c16": "思益並同本異出見法上錄及續高僧傳)",
    "T55n2154_006:0540c17": "深密解脫經五卷(全本初譯延昌三年於洛陽出僧辯筆受與唐譯解深密經及相續解",
    "T55n2154_006:0540c18": "脫節經等並同本見法上錄及續高僧傳)",
    "T55n2154_006:0540c19": "入楞伽經十卷(延昌二年譯是第三出與宋功德賢四卷楞伽及唐譯大乘入楞伽經等並同",
    "T55n2154_006:0540c20": "本僧朗道湛筆受見續高僧傳)",
    "T55n2154_006:0540c21": "大薩遮尼乾子所說經十卷(或加受記無所說字或七卷或八卷一名菩薩",
    "T55n2154_006:0540c22": "境界奮迅法門經正光元年於洛陽為司州牧汝南王於第出第二譯與神通變化經同本)",
    "T55n2154_006:0540c23": "無字寶篋經一卷(初出僧朗筆受與唐譯大乘離文字經等同本)",
    "T55n2154_006:0540c24": "伽耶山頂經一卷(亦云伽耶頂經第二出與羅什文殊問菩提經等同本)",
    "T55n2154_006:0540c25": "謗佛經一卷(第二出與西晉法護決定總持經同本)",
    "T55n2154_006:0540c26": "大方等修多羅王經一卷(初出與覺定轉有經同本)",
    "T55n2154_006:0541a01": "文殊師利巡行經一卷(初出與隋崛多文殊尸利行經同本覺意筆受)",
    "T55n2154_006:0541a02": "佛語經一卷(初出與周世崛多出者同本僧朗筆受)",
    "T55n2154_006:0541a03": "佛名經十二卷(或云十三卷或分為二十卷正光年於胡相國第譯見續高僧傳)",
    "T55n2154_006:0541a04": "法集經六卷(或七卷或八卷延昌四年於洛陽出僧朗筆受見法上錄及續高僧傳)",
    "T55n2154_006:0541a05": "護諸童子陀羅尼經一卷(亦云護諸童子請求男女陀羅尼經)",
    "T55n2154_006:0541a06": "差摩婆帝受記經一卷(正光年於洛陽出)",
    "T55n2154_006:0541a07": "不增不減經一卷(正光年於洛陽出七紙錄云二卷者誤)",
    "T55n2154_006:0541a08": "十地經論十二卷(或十五卷天親菩薩造釋十地經永平元年四月於太極紫亭譯帝親筆",
    "T55n2154_006:0541a09": "受後付沙門僧辯等訖盡論文至四年夏首畢見崔光序)",
    "T55n2154_006:0541a10": "彌勒菩薩所問經論五卷(或六卷或七卷或十卷釋彌勒所問經即寶積第四",
    "T55n2154_006:0541a11": "十一會是在洛陽趙欣宅出)",
    "T55n2154_006:0541a12": "大乘寶積經論四卷(第一譯與寶意出者同本釋單卷寶積經即大寶積第四十三會普",
    "T55n2154_006:0541a13": "明菩薩會是)",
    "T55n2154_006:0541a14": "金剛般若波羅蜜經論三卷(天親菩薩造永平二年於胡相國宅出僧朗筆",
    "T55n2154_006:0541a15": "受第一譯與唐義淨所出能斷金剛論釋等同本)",
    "T55n2154_006:0541a16": "文殊師利菩薩問菩提經論二卷(一云伽耶山頂經論婆藪盤豆",
    "T55n2154_006:0541a17": "菩薩造天平二年在鄴城殷周寺出僧辯道湛筆受)",
    "T55n2154_006:0541a18": "法華經論二卷(題云妙法蓮華經優波提舍或一卷曇林筆受並製序第二出與前寶意出者",
    "T55n2154_006:0541a19": "同本初有歸敬頌者是見續高僧傳)",
    "T55n2154_006:0541a20": "勝思惟梵天所問經論四卷(或三卷普泰元年於洛陽元挑湯宅出僧辯",
    "T55n2154_006:0541a21": "僧朗筆受錄云十卷應誤見續高僧傳)",
    "T55n2154_006:0541a22": "無量壽經論一卷(題云無量壽經優波提舍願生偈婆藪盤豆菩薩造永安二年於洛陽",
    "T55n2154_006:0541a23": "永寧寺出僧辯筆受)",
    "T55n2154_006:0541a24": "十二因緣論一卷(淨意菩薩造)",
    "T55n2154_006:0541a25": "百字論一卷(提婆菩薩造)",
    "T55n2154_006:0541a26": "破外道小乘四宗論一卷(提婆菩薩造)",
    "T55n2154_006:0541b01": "破外道小乘涅槃論一卷(提婆菩薩造)",
    "T55n2154_006:0541b02": "寶性論四卷(或五卷初出與寶意出者同本已上並見長房錄及內典錄)",
    "T55n2154_006:0541b03": "右三十部一百一卷(前二十九部見在後寶性論一部闕本)。",
    "T55n2154_006:0541b04": "沙門菩提留支。魏言道希。北印度人也。遍通",
    "T55n2154_006:0541b05": "三藏妙入總持。志在弘法廣流視聽。遂挾道",
    "T55n2154_006:0541b06": "宵征遠莅葱左。以魏永平之歲至止東華。宣",
    "T55n2154_006:0541b07": "武下勅慇懃敬勞。後處之永寧大寺供待甚",
    "T55n2154_006:0541b08": "豐。七百梵僧並皆周給。勅以流支為譯經之",
    "T55n2154_006:0541b09": "元匠也。其寺本孝明帝熙平元年靈太后胡",
    "T55n2154_006:0541b10": "氏所立。在宮前閶闔門南御道之東。中有九",
    "T55n2154_006:0541b11": "層浮圖架木為之。舉高九十餘丈。上有金剎",
    "T55n2154_006:0541b12": "復高十丈。出地千尺去臺百里已遙見之。初",
    "T55n2154_006:0541b13": "營基日掘至黃泉獲金像三十二區。太后以",
    "T55n2154_006:0541b14": "為嘉瑞奉信法之徵也。是以飾制瓖奇窮世",
    "T55n2154_006:0541b15": "華美。剎表置金寶瓶容二十五斛。承露金槃",
    "T55n2154_006:0541b16": "一十一重。鐵鎖角張。槃及鎖上皆有金鐸如",
    "T55n2154_006:0541b17": "一石甕。九級諸角皆懸大鐸。上下凡有一百",
    "T55n2154_006:0541b18": "三十枚。其塔四面九間六窓三戶。皆朱漆",
    "T55n2154_006:0541b19": "扉扇垂諸金鈴。層有五千四百枚。復施金",
    "T55n2154_006:0541b20": "鐸鋪首。佛事精妙殫土木之工。繡莊金鋪",
    "T55n2154_006:0541b21": "驚駭心目。高風永夜鈴鐸和鳴。鏗鏘之音聞",
    "T55n2154_006:0541b22": "十餘里。北有正殿形擬太極。中諸像設金玉",
    "T55n2154_006:0541b23": "珠繡。作工巧綺冠絕當世。僧房周接千有餘",
    "T55n2154_006:0541b24": "間。臺觀星羅參差間出。彫飾朱紫繢以丹青。",
    "T55n2154_006:0541b25": "栝栢楨松異草叢集。院牆周匝皆施[木*豕]瓦。正",
    "T55n2154_006:0541b26": "南三門樓開三道三重。去地二百餘尺。狀若",
    "T55n2154_006:0541b27": "天門赫奕華麗。夾門列四力士四師子。飾以",
    "T55n2154_006:0541b28": "金玉莊嚴煥爛。東西兩門例皆如此。所可異",
    "T55n2154_006:0541b29": "者唯樓兩重北門通道但路而置。其四門外",
    "T55n2154_006:0541c01": "樹以青槐亘以淥水。京師行旅多庇其下。路",
    "T55n2154_006:0541c02": "斷飛塵。不由渀雲之潤。清風送涼。豈藉",
    "T55n2154_006:0541c03": "合歡之發。乃詔中書舍人常景製寺碑文。故",
    "T55n2154_006:0541c04": "云須彌寶殿兜率淨宮莫尚於斯是也。外國",
    "T55n2154_006:0541c05": "所獻經像皆在此寺。寺既初成。明帝及太后",
    "T55n2154_006:0541c06": "共登浮圖視宮中如掌內。下臨雲雨上天清",
    "T55n2154_006:0541c07": "朗。以見宮中事故禁人不聽登之。時有西域",
    "T55n2154_006:0541c08": "沙門菩提達摩者。波斯國人也。越自西域",
    "T55n2154_006:0541c09": "來遊洛京。見金盤炫日光照雲表寶鐸含風",
    "T55n2154_006:0541c10": "響出天外。歌詠讚歎疑是神工。自云年一百",
    "T55n2154_006:0541c11": "五十歲。歷涉諸國靡不周遍。如此寺精廬閻",
    "T55n2154_006:0541c12": "浮所無也。訖佛境界亦無有比。口唱南無",
    "T55n2154_006:0541c13": "合掌連日。孝昌二年大風發屋拔樹。剎上寶",
    "T55n2154_006:0541c14": "瓶隨風而墮入地丈餘。復命工人更安新者。",
    "T55n2154_006:0541c15": "至永熙三年二月為天所震。帝登陵雲臺望",
    "T55n2154_006:0541c16": "火。遣南陽王寶炬錄尚書長孫稚將羽林一",
    "T55n2154_006:0541c17": "千來救。于斯時也雷雨晦冥霰雪交注。第",
    "T55n2154_006:0541c18": "八級中平旦火起。有二道人不忍焚燼投火",
    "T55n2154_006:0541c19": "而死。其焰相續經餘三月。入地剎柱乃至周",
    "T55n2154_006:0541c20": "年猶有煙氣。其年五月有人從東萊郡至云。",
    "T55n2154_006:0541c21": "見浮圖在於海中光明儼然。同覩非一。俄而",
    "T55n2154_006:0541c22": "雲霧亂起失其所在。至七月平陽王為侍中",
    "T55n2154_006:0541c23": "[百*升]斯椿所挾西奔長安。至十月而洛京遷",
    "T55n2154_006:0541c24": "于漳鄴。先時留支奉勅創翻十地經論。厥初",
    "T55n2154_006:0541c25": "命章宣武皇帝親自筆受。然後方付沙門僧",
    "T55n2154_006:0541c26": "辯等訖盡論文。佛法隆盛英俊蔚然。相從傳",
    "T55n2154_006:0541c27": "授孜孜如也。三藏留支從洛陽宣武帝永平",
    "T55n2154_006:0541c28": "元年戊子。至鄴都孝靖帝天平二年乙卯。將",
    "T55n2154_006:0541c29": "三十年相繼翻譯。出金剛般若等經十地等",
    "T55n2154_006:0542a01": "論共三十部。帝又勅清信士李廓撰眾經錄。",
    "T55n2154_006:0542a02": "廓學通玄素條貫經論雅有標擬。故其錄云。",
    "T55n2154_006:0542a03": "三藏法師留支房內。經論梵本可有萬甲。所",
    "T55n2154_006:0542a04": "翻新文筆受[葶-丁+呆]本滿一間屋。然其慧解與勒",
    "T55n2154_006:0542a05": "那相亞。而神悟聰敏洞善方言兼工呪術則",
    "T55n2154_006:0542a06": "無抗衡矣。嘗坐井口澡灌內空。弟子未來",
    "T55n2154_006:0542a07": "無人汲水。流支乃操柳杖聊撝井中。密加",
    "T55n2154_006:0542a08": "誦呪纔始數遍。泉水上涌平及井欄。即以鉢",
    "T55n2154_006:0542a09": "酌用之灌洗。傍僧具見莫測其神。咸共嘉",
    "T55n2154_006:0542a10": "歎大聖人也。留支曰。勿妄褒賞。斯乃術法外",
    "T55n2154_006:0542a11": "國共行。此方不習謂為聖耳。懼惑世間遂祕",
    "T55n2154_006:0542a12": "不恒。",
    "T55n2154_006:0542a13": "奮迅王問經二卷",
    "T55n2154_006:0542a14": "不必定入印經一卷",
    "T55n2154_006:0542a15": "一切法高王經一卷",
    "T55n2154_006:0542a16": "第一義法勝經一卷",
    "T55n2154_006:0542a17": "順中論二卷(已上五部七卷長房等錄並云菩提留支所譯今按經初本譯序記並云瞿曇留支非菩",
    "T55n2154_006:0542a18": "提也今移在瞿曇錄中)",
    "T55n2154_006:0542a19": "寶髻菩薩四法經論一卷",
    "T55n2154_006:0542a20": "三具足經論一卷",
    "T55n2154_006:0542a21": "轉法輪經論一卷(已上三部三卷房等亦云菩提留支所譯今按序記乃是毗目智仙故此",
    "T55n2154_006:0542a22": "三部亦移彼錄)",
    "T55n2154_006:0542a23": "眾經論目錄一卷(此是留支所撰非是梵本別翻今目錄中敘此不復存也)",
    "T55n2154_006:0542a24": "菩薩境界奮迅法門經十卷(寶唱錄云菩提留支譯今以即是薩遮尼乾子",
    "T55n2154_006:0542a25": "經異名故不別存也)",
    "T55n2154_006:0542a26": "十法經一卷(元象二年於鄴都出第二譯與梁僧伽婆羅出者同本今編入寶積當第九會名大乘十",
    "T55n2154_006:0542a27": "法會)",
    "T55n2154_006:0542a28": "無畏德菩薩經一卷(亦云無畏德女經元象二年於鄴都譯第五出與阿術達經等同本",
    "T55n2154_006:0542b01": "今編入寶積當第三十二會曇林筆受)",
    "T55n2154_006:0542b02": "如來師子吼經一卷(正光六年於洛陽出第一譯與唐日照方廣師子吼經同本)",
    "T55n2154_006:0542b03": "銀色女經一卷(元象二年於鄴都譯第二出與西晉法炬前世三轉經同本)",
    "T55n2154_006:0542b04": "正恭敬經一卷(一名威德陀羅尼中說經或名正法恭敬經元象二年於鄴都出第一譯與隋",
    "T55n2154_006:0542b05": "闍那崛多善敬經同本)",
    "T55n2154_006:0542b06": "轉有經一卷(元象二年於鄴都譯第二出與菩提留支方等修多羅經同本)",
    "T55n2154_006:0542b07": "阿難陀目佉尼訶離陀隣尼經一卷(第八譯與支謙無量門微",
    "T55n2154_006:0542b08": "密持經等同本)",
    "T55n2154_006:0542b09": "金剛上味陀羅尼經一卷(正光六年於洛陽出第一譯與隋崛多金剛場",
    "T55n2154_006:0542b10": "經同本)",
    "T55n2154_006:0542b11": "攝大乘論二卷(普泰元年於洛陽出與陳真諦唐玄奘所出攝論同本阿僧佉作)",
    "T55n2154_006:0542b12": "無字寶篋經一卷(元象二年於鄴都出第二譯與留支等出者同本上十部並見隋費長房",
    "T55n2154_006:0542b13": "錄及唐內典錄等)",
    "T55n2154_006:0542b14": "右一十部一十一卷(前九部十卷見在後一部一卷闕本)。",
    "T55n2154_006:0542b15": "沙門佛陀扇多。魏言覺定。北印度人。神悟聰",
    "T55n2154_006:0542b16": "敏內外博通。特善方言尤工藝術。以孝明帝",
    "T55n2154_006:0542b17": "正光六年乙巳至孝靖帝元象二年己未。於",
    "T55n2154_006:0542b18": "洛陽白馬寺及鄴都金華寺。譯十法等經十",
    "T55n2154_006:0542b19": "部。沙門曇林等筆受。",
    "T55n2154_006:0542b20": "得無垢女經一卷(或無得字一名論義辯才法門興和三年於鄴都出第三譯與寶積無",
    "T55n2154_006:0542b21": "垢施會及法護離垢施經同本見長房錄)",
    "T55n2154_006:0542b22": "聖善住意天子所問經三卷(興和三年於鄴城金華寺出曇林筆受第五譯",
    "T55n2154_006:0542b23": "或四卷與寶積善住意會及法護如幻三昧經等同本見長房錄)",
    "T55n2154_006:0542b24": "毘耶娑問經二卷(初出與寶積廣博仙人會同本興和四年七月七日於尚書令儀同高",
    "T55n2154_006:0542b25": "公第譯三十日畢沙門曇林筆受見經前序記)",
    "T55n2154_006:0542b26": "奮迅王問經二卷(第二出與羅什自在王經同本興和四年七月三十日於尚書令儀同高",
    "T55n2154_006:0542b27": "公第內啟挾創譯沙門曇林筆受見經前序記)",
    "T55n2154_006:0542c01": "不必定入定入印經一卷(初出與唐義淨入定不定印經同本興和四年九",
    "T55n2154_006:0542c02": "月十九日於尚書令儀同高公第譯沙門曇林筆受見經前序記)",
    "T55n2154_006:0542c03": "一切法高王經一卷(一名一切法義王經第三出與諸法勇王經等同本興和四年六月",
    "T55n2154_006:0542c04": "二十三日在竇太尉定昌寺譯沙門曇林筆受見經前序記)",
    "T55n2154_006:0542c05": "第一義法勝經一卷(初出與大威燈光仙人經同本興和四年九月一日於尚書令儀同",
    "T55n2154_006:0542c06": "高公第譯沙門曇林筆受見經前序)",
    "T55n2154_006:0542c07": "金色王經一卷(興和四年於金華寺出沙門曇林筆受第二出與曇摩流支出者同本見長房",
    "T55n2154_006:0542c08": "錄)",
    "T55n2154_006:0542c09": "八部佛名經一卷(亦云八佛名經興和四年於金華寺出沙門曇林筆受見長房錄)",
    "T55n2154_006:0542c10": "順中論二卷(無著菩薩造武定元年八月十日於尚書令儀同高公第譯沙門曇林筆受見經前序",
    "T55n2154_006:0542c11": "記)",
    "T55n2154_006:0542c12": "唯識論一卷(一名破色心或云唯識無境界論在金華寺出天親菩薩造第一譯與陳真諦唯識論及",
    "T55n2154_006:0542c13": "唐譯二十唯識論並同本見長房錄)",
    "T55n2154_006:0542c14": "一輸盧迦論一卷(龍樹菩薩造在金華寺出見長房錄錄云伊迦輸盧迦論)",
    "T55n2154_006:0542c15": "正法念處經七十卷(興和元年於鄴城大承相高澄第譯曇林僧昉等筆授見長",
    "T55n2154_006:0542c16": "房錄)",
    "T55n2154_006:0542c17": "無垢優婆夷問經一卷(興和四年出見長房錄)",
    "T55n2154_006:0542c18": "解脫戒本一卷(出迦葉毗部武定元年在鄴都侍中尚書令高澄請出見經前序僧昉筆受并",
    "T55n2154_006:0542c19": "製序亦見長房錄)",
    "T55n2154_006:0542c20": "菩薩四法經一卷(金華寺出曇林李希義等筆受見長房錄)",
    "T55n2154_006:0542c21": "寶意猫兒經一卷(於金華寺為高仲密出見長房錄)",
    "T55n2154_006:0542c22": "犢子道人問論一卷(於金華寺為高仲密出李希義筆受)",
    "T55n2154_006:0542c23": "右一十八部九十二卷(解脫戒上一十五部八十九卷見在菩薩四法經下",
    "T55n2154_006:0542c24": "三部三卷闕本)。",
    "T55n2154_006:0542c25": "婆羅門瞿曇般若流支。魏云智希。中印度波",
    "T55n2154_006:0542c26": "羅[木*奈]城淨志之種。少學佛法妙閑經旨。神",
    "T55n2154_006:0542c27": "理標異領悟方言。以孝明帝熙平元年遊寓",
    "T55n2154_006:0543a01": "洛陽。後京師遷鄴亦與時徙。以孝靖帝元象",
    "T55n2154_006:0543a02": "元年戊午至武定元年癸亥。於鄴城內在金",
    "T55n2154_006:0543a03": "華昌定二寺及尚書令儀同高公第內。譯得",
    "T55n2154_006:0543a04": "無垢女等經一十八部。沙門僧昉曇林居士",
    "T55n2154_006:0543a05": "李希義等筆受。",
    "T55n2154_006:0543a06": "迴諍論一卷。業成就論一卷(已上二論長房等錄皆云瞿曇流支譯今按經",
    "T55n2154_006:0543a07": "初本譯序記乃云毘目智仙今依經記為正)",
    "T55n2154_006:0543a08": "又續高僧傳云。當魏時有沙門菩提流支。與",
    "T55n2154_006:0543a09": "般若流支前後出經。而眾錄傳寫率多輕略。",
    "T55n2154_006:0543a10": "各去上字但云流支。而不知是何流支。迄今",
    "T55n2154_006:0543a11": "群錄譯目相涉難得詳定。今搜訪實錄件注",
    "T55n2154_006:0543a12": "如前。餘所未見者俟諸後進耳。",
    "T55n2154_006:0543a13": "摩訶迦葉經二卷(亦云大迦葉經或無大字興和三年於驃騎大將軍左僕射內侍中司徒",
    "T55n2154_006:0543a14": "公孫騰第譯見經前序今編入寶積當第二十三會)",
    "T55n2154_006:0543a15": "僧伽吒經四卷(元象元年於司徒公孫騰第譯見續高僧傳)",
    "T55n2154_006:0543a16": "頻婆娑羅王問佛供養經一卷(興和三年出增一阿含第二十六卷",
    "T55n2154_006:0543a17": "異譯)",
    "T55n2154_006:0543a18": "右三部七卷(前二部六卷見在後一部一卷闕本)。",
    "T55n2154_006:0543a19": "王子月婆首那。魏言高空。中印度優禪尼國",
    "T55n2154_006:0543a20": "王子。以孝靖帝元象元年戊午訖興和三年",
    "T55n2154_006:0543a21": "辛酉。於鄴都司徒公孫騰之第。譯迦葉等經",
    "T55n2154_006:0543a22": "三部。沙門僧昉筆受。首那從魏之梁。及於",
    "T55n2154_006:0543a23": "陳代更譯諸經。如別所述。",
    "T55n2154_006:0543a24": "寶髻菩薩四法經論一卷(題云寶髻經四法優波提舍天親菩薩造興和三年",
    "T55n2154_006:0543a25": "九月一日在金華寺為御史中尉高仲密譯沙門曇林筆受見經前序記)",
    "T55n2154_006:0543a26": "三具足經論一卷(題云三具足經優波提舍天親菩薩造興和三年九月十三日在金",
    "T55n2154_006:0543a27": "華寺為驃騎大將軍高仲密譯沙門曇林筆受見經前序記)",
    "T55n2154_006:0543a28": "轉法輪經論一卷(題云轉法輪經優波提舍天親菩薩造興和三年八月十一日在金華寺",
    "T55n2154_006:0543b01": "為開府儀同三司勃海高仲密譯沙門曇林筆受見經前序記)",
    "T55n2154_006:0543b02": "業成就論一卷(天親菩薩造初出與唐譯大乘成業論同本興和三年七月二十五日為高仲",
    "T55n2154_006:0543b03": "密於金華寺譯沙門曇林筆受見經前序記)",
    "T55n2154_006:0543b04": "迴諍論一卷(龍樹菩薩造興和三年三月二十日於金華寺為驃騎大將軍開府儀同三司御史中尉",
    "T55n2154_006:0543b05": "勃海高仲密譯沙門曇林筆受見經前序記)",
    "T55n2154_006:0543b06": "右五部五卷其本見在。",
    "T55n2154_006:0543b07": "沙門毘目智仙。北印度烏萇國人。剎利王種",
    "T55n2154_006:0543b08": "釋迦之苗裔。曩者毘流離王壞迦毘羅城誅",
    "T55n2154_006:0543b09": "殘釋種。當斯時也有四釋子。忿其見逼不思",
    "T55n2154_006:0543b10": "犯戒出外拒軍流離遂退歸還本國城中不",
    "T55n2154_006:0543b11": "受。告曰。吾為法種誓不行師。汝退彼軍非吾",
    "T55n2154_006:0543b12": "族也。既被放斥遠投諸國。本是聖胤競宗樹",
    "T55n2154_006:0543b13": "之。四釋支離皆王一國。今烏萇梵衍王等並",
    "T55n2154_006:0543b14": "其後也。嗣胤相承于今不絕。智仙法師即斯",
    "T55n2154_006:0543b15": "王種。妙閑三藏最善毘曇。與瞿曇流支同遊",
    "T55n2154_006:0543b16": "魏境。而瞿曇流支尊事為師。以孝靖帝興和",
    "T55n2154_006:0543b17": "三年辛酉。於鄴城內在金華寺。共瞿曇流支",
    "T55n2154_006:0543b18": "譯寶髻論等五部沙門曇林筆受。驃騎大將",
    "T55n2154_006:0543b19": "軍開府儀同三司御史中尉勃海高仲密為檀",
    "T55n2154_006:0543b20": "越啟請供養。並見經前序記。而智仙法師遊",
    "T55n2154_006:0543b21": "方弘化。踰越沙險志在利生。既啟梵文應多",
    "T55n2154_006:0543b22": "部卷。但余見淺狹尋覽未周。所覩五經件述",
    "T55n2154_006:0543b23": "如右。後進儻遇幸希續補。使法門無謬豈不",
    "T55n2154_006:0543b24": "善歟。自魏及唐傳錄非一。智仙法師未蒙編",
    "T55n2154_006:0543b25": "載。弘法之名莫著。高行之迹靡彰。傷哉悲哉",
    "T55n2154_006:0543b26": "深可嗟矣。",
    "T55n2154_006:0543b27": "涅槃論一卷(或云大般涅槃經論婆藪盤豆菩薩造略釋大經見內典錄初出)",
    "T55n2154_006:0543b28": "右一部一卷其本見在。",
    "T55n2154_006:0543c01": "沙門達磨菩提此云法覺。內典錄云。達磨菩",
    "T55n2154_006:0543c02": "提譯涅槃論。不顯帝代而編魏末。今亦同彼",
    "T55n2154_006:0543c03": "附於此中(復有涅槃論三卷亦題達磨菩提譯尋文乃釋前論或疑是人造也)。",
    "T55n2154_006:0543c04": "齊高氏都鄴(亦云北齊)",
    "T55n2154_006:0543c05": "從文宣帝天保元年庚午至高恒(無諡)承光元",
    "T55n2154_006:0543c06": "年丁酉。凡經六主二十八年。緇素二人。所出",
    "T55n2154_006:0543c07": "經論八部五十二卷。",
    "T55n2154_006:0543c08": "(高齊)沙門那連提黎耶舍(七部五十一卷經論)",
    "T55n2154_006:0543c09": "居士萬天懿(一部一卷經)",
    "T55n2154_006:0543c10": "菩薩見寶三昧經十六卷(或十四卷天統四年於天平寺出今編入寶積",
    "T55n2154_006:0543c11": "當第十六會)",
    "T55n2154_006:0543c12": "大集月藏經十卷(題云大集經月藏分或十二卷或十五卷或直云月藏經天統二年於",
    "T55n2154_006:0543c13": "天平寺出)",
    "T55n2154_006:0543c14": "大集須彌藏經二卷(內題云大乘大集經須彌藏分第十五或直云須彌藏經天保九年",
    "T55n2154_006:0543c15": "於天平寺出)",
    "T55n2154_006:0543c16": "大悲經五卷(天保九年於天平寺出大周錄云涅槃支派)",
    "T55n2154_006:0543c17": "月燈三昧經十一卷(或十卷天保八年於天平寺出)",
    "T55n2154_006:0543c18": "施燈功德經一卷(亦名然燈經天保九年於天平寺出)",
    "T55n2154_006:0543c19": "法勝阿毘曇心論經六卷(大德優波扇多造或七卷或無經字或無法勝字",
    "T55n2154_006:0543c20": "或加別譯字或云法勝阿毘曇論河清二年於天平寺出並見長房錄)",
    "T55n2154_006:0543c21": "右七部五十一卷其本並在。",
    "T55n2154_006:0543c22": "沙門那連提黎耶舍。齊言尊稱。北印度烏場",
    "T55n2154_006:0543c23": "國人。正音應云鄔荼(茶音持耶反奘法師云烏仗那唐翻云苑謂昔輪王之",
    "T55n2154_006:0543c24": "苑囿也)。",
    "T55n2154_006:0543c25": "其王與佛同氏。亦姓釋迦。剎帝利種(齊云土田主也由",
    "T55n2154_006:0543c26": "劫初之時先為分地主因即號焉今所謂國王者是也)舍年十七發意出家。尋",
    "T55n2154_006:0543c27": "值名師備聞正教。二十有一得受具篇。聞諸",
    "T55n2154_006:0543c28": "宿老歎佛景迹。或言某國有鉢某國有衣頂",
    "T55n2154_006:0544a01": "骨牙齒神變非一。遂即起心願得瞻奉。以戒",
    "T55n2154_006:0544a02": "初受須知律相。既滿五夏發足遊方。所以天",
    "T55n2154_006:0544a03": "梯石臺之迹。龍廟寶塔之方。廣周諸國並親",
    "T55n2154_006:0544a04": "頂禮僅無遺逸。曾竹園寺一住十年。通履僧",
    "T55n2154_006:0544a05": "坊多值明德。有一尊者深識人機見。語舍云。",
    "T55n2154_006:0544a06": "若能靜修應獲聖果。恐汝遊涉終無所成。爾",
    "T55n2154_006:0544a07": "日雖聞情無領悟。晚來却想悔將何及。耶舍",
    "T55n2154_006:0544a08": "北背雪山南窮師子。歷覽聖迹仍旋舊壞。乃",
    "T55n2154_006:0544a09": "覩烏場國主真大士焉。自所經見罕儔其類。",
    "T55n2154_006:0544a10": "試略述之。安民以理民愛若親。後夜五更先",
    "T55n2154_006:0544a11": "禮三寶。香華伎樂竭誠供養。日出昇殿方覽",
    "T55n2154_006:0544a12": "萬機。次到辰時香水浴像。宮中常設日百僧",
    "T55n2154_006:0544a13": "齋。王及夫人手自行食。齋後消食習諸武藝。",
    "T55n2154_006:0544a14": "日景將昳寫十行經。與諸德僧共談法義。復",
    "T55n2154_006:0544a15": "與群臣量議治政。瞑入佛堂自奉燈燭。禮拜",
    "T55n2154_006:0544a16": "讀誦各有恒條。了其常業乃還退靜。三十餘",
    "T55n2154_006:0544a17": "年斯功不替。王有百子誠孝居懷。釋種餘風",
    "T55n2154_006:0544a18": "胤流此國。但以寺接山阜野火所焚。各相差",
    "T55n2154_006:0544a19": "遣四遠投告。六人為伴行化雪山之北。至于",
    "T55n2154_006:0544a20": "峻頂見有人鬼二路。人道荒險鬼道利通。行",
    "T55n2154_006:0544a21": "客心迷多尋鬼道。漸入其境便遭殺害。昔",
    "T55n2154_006:0544a22": "有聖王。於其路首作毘沙門天王石像手指",
    "T55n2154_006:0544a23": "人路。同伴一僧錯入鬼道。耶舍覺已口誦觀",
    "T55n2154_006:0544a24": "音神呪。至百步追及已被鬼害。自以呪力",
    "T55n2154_006:0544a25": "得免斯厄因復前行。又逢山賊專念前呪便",
    "T55n2154_006:0544a26": "蒙靈衛。賊來相突對目不見。循路東指到芮",
    "T55n2154_006:0544a27": "芮國。值突厥亂西路不通反鄉意絕。乃隨流",
    "T55n2154_006:0544a28": "轉北至泥海之旁。南距突厥七千餘里。彼",
    "T55n2154_006:0544a29": "既不安遠投齊境。天保七年屆於鄴都。文宣",
    "T55n2154_006:0544b01": "帝洋極見殊禮偏異恒倫。耶舍時年四十。骨",
    "T55n2154_006:0544b02": "梗雄雅物議彈之。緣是文宣禮遇隆重。安",
    "T55n2154_006:0544b03": "置天平寺中請為翻經三藏。殿內梵本千有",
    "T55n2154_006:0544b04": "餘甲。勅送於寺處以上房。為建道場供窮珍",
    "T55n2154_006:0544b05": "妙。別立厨庫以表尊崇。舍從文宣帝天保八",
    "T55n2154_006:0544b06": "年丁丑至緯(無諡)天統四年戊子。於鄴城天",
    "T55n2154_006:0544b07": "平寺譯菩薩見實等經七部。勅昭玄大統沙",
    "T55n2154_006:0544b08": "門法上等二十餘人監掌翻譯。昭玄都瞿曇",
    "T55n2154_006:0544b09": "般若流支長子沙門達摩闍那(齊言法智)及居士萬",
    "T55n2154_006:0544b10": "天懿傳語。舍於齊時大興正法弘暢眾心。文",
    "T55n2154_006:0544b11": "宣重法殊異躬禮梵本。顧謂群臣曰。此乃三",
    "T55n2154_006:0544b12": "寶洪基故我偏敬。其奉信推誠為如此也。",
    "T55n2154_006:0544b13": "耶舍每於宣譯之暇時陳神呪。冥救顯助立",
    "T55n2154_006:0544b14": "功多矣。未幾授昭玄都俄轉為統。所獲供祿",
    "T55n2154_006:0544b15": "不專自資。好起慈惠樂興福業。設供飯僧施",
    "T55n2154_006:0544b16": "諸貧乏。獄囚繫畜咸將濟之。市[門@里]鬧所多",
    "T55n2154_006:0544b17": "造義井。親自漉水津給眾生。又於汲郡西山",
    "T55n2154_006:0544b18": "建立三寺。依泉旁谷製極山美。又收養厲",
    "T55n2154_006:0544b19": "疾男女別坊。四事供承務令周給。又往突厥",
    "T55n2154_006:0544b20": "客館勸持六齋羊斷放生受行素食。又曾遇",
    "T55n2154_006:0544b21": "病百日不起。天子皇后躬問起居。耶舍歎曰。",
    "T55n2154_006:0544b22": "我本外客德行未隆。乘輿今降重法故爾。內",
    "T55n2154_006:0544b23": "撫其心愧懼交集。耶舍後至隋代更出諸經。",
    "T55n2154_006:0544b24": "備在隋錄具如彼述。",
    "T55n2154_006:0544b25": "尊勝菩薩所問一切諸法入無量門陀羅尼經",
    "T55n2154_006:0544b26": "一卷(第三出與無崕際持法門經等同本或直云尊勝菩薩所問經亦直云入無量門陀羅尼經)",
    "T55n2154_006:0544b27": "右一部一卷其本見在。",
    "T55n2154_006:0544b28": "居士萬天懿。本姓拓跋。北代雲中人也。魏",
    "T55n2154_006:0544b29": "分十姓因為萬俟氏。世居洛陽故復為河南",
    "T55n2154_006:0544c01": "人也。後單稱萬氏。少曾出家師婆羅門。而聰",
    "T55n2154_006:0544c02": "慧有志力。善梵書梵語兼工呪術。由是應召",
    "T55n2154_006:0544c03": "得預翻傳之數。懿以武成帝湛河清年中。於",
    "T55n2154_006:0544c04": "鄴都自譯尊勝菩薩所問經一部。見長房",
    "T55n2154_006:0544c05": "錄。",
    "T55n2154_006:0544c06": "開元釋教錄卷第六"
}