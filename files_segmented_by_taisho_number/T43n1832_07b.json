{
    "T43n1832_07b:0804c22": "folio_7b 成唯識論了義燈卷第七末論第十",
    "T43n1832_07b:0804c24": "論。此十一障等。本疏言體性寬狹更無別",
    "T43n1832_07b:0804c25": "異者。非唯十一障。以十種障各舉初斷。影",
    "T43n1832_07b:0804c26": "顯住．出所斷障故。疏云十地所斷雖但所",
    "T43n1832_07b:0804c27": "知。俱品不行即通二障。非唯十一初所斷",
    "T43n1832_07b:0804c28": "者。論意如是。本明斷障得果。唯斷十一",
    "T43n1832_07b:0804c29": "非但斷不成。亦不能得果。故下論文總分",
    "T43n1832_07b:0805a01": "別斷。非為不知十一不攝住．出斷者。",
    "T43n1832_07b:0805a02": "論。煩斷障中等。本釋言極喜住。簡彼二乘。",
    "T43n1832_07b:0805a03": "初見初斷。簡相見道。就真見道但取無間",
    "T43n1832_07b:0805a04": "故說初斷。西明并取無間．解脫二心同斷。",
    "T43n1832_07b:0805a05": "簡後三心．十六心等　要集云。有釋為勝",
    "T43n1832_07b:0805a06": "　今謂不爾。前第九云無間．解脫斷惑證",
    "T43n1832_07b:0805a07": "滅期心別故。不說同斷。若定同斷。如何得",
    "T43n1832_07b:0805a08": "言期心別故。又要二道方能斷惑即違下",
    "T43n1832_07b:0805a09": "文。菩薩利根剎那剎那能斷證故。以二共斷",
    "T43n1832_07b:0805a10": "非剎那故。又雜集第九云。斷對治者。謂加",
    "T43n1832_07b:0805a11": "行及無間道。持對治者。謂解脫道。不說為",
    "T43n1832_07b:0805a12": "斷但云持得　問煩惱障品於十地中故",
    "T43n1832_07b:0805a13": "意方起。云何二地猶有誤犯三業愚耶　答",
    "T43n1832_07b:0805a14": "故起煩惱。誤者所知。亦不相違　問故起煩",
    "T43n1832_07b:0805a15": "惱必依所知。無有煩惱離所知起　答彼",
    "T43n1832_07b:0805a16": "誤犯愚但約別起所知障說。非煩惱俱。",
    "T43n1832_07b:0805a17": "論。彼障現起地前已伏者。本解如疏　西明",
    "T43n1832_07b:0805a18": "云。問十地修所斷種與俱生我見同體起。乃",
    "T43n1832_07b:0805a19": "至嗔等同體起者何地斷盡。答俱說初地至",
    "T43n1832_07b:0805a20": "金剛位位皆斷。而十障四地斷身見者。違",
    "T43n1832_07b:0805a21": "道品故。依麁相顯說四地斷。據實我見及",
    "T43n1832_07b:0805a22": "嗔等。各應多種地地別斷。不爾如何先斷",
    "T43n1832_07b:0805a23": "誤犯細障。後斷欲界嗔等麁惑。仁王經云。初",
    "T43n1832_07b:0805a24": "地斷貪。二地斷嗔等。三地斷癡。四地斷五",
    "T43n1832_07b:0805a25": "見。五地斷疑等　今謂不爾。菩薩斷障非",
    "T43n1832_07b:0805a26": "如二乘斷煩惱障。三界九地品品次第各各",
    "T43n1832_07b:0805a27": "同斷。隨何等障障此地者菩薩即斷。不妨",
    "T43n1832_07b:0805a28": "先斷色界之者。後斷欲界。亦無餘地斷於",
    "T43n1832_07b:0805a29": "第六相應身見。仁王．此論俱說四地障道品",
    "T43n1832_07b:0805b01": "等所知此斷。煩惱隨伏。若許餘地猶有我",
    "T43n1832_07b:0805b02": "見。何得說有害伴等名。又准仁王。誤犯與",
    "T43n1832_07b:0805b03": "嗔俱二地斷。亦無前後。",
    "T43n1832_07b:0805b04": "論。由斯故說二障麁重三住斷義。如本疏中",
    "T43n1832_07b:0805b05": "解其所以　要集云。三麁重者。一云從初",
    "T43n1832_07b:0805b06": "至七地斷皮麁重者。諸論無文。三種麁重。",
    "T43n1832_07b:0805b07": "瑜伽四十八．七十三．解深密經第四。皆說三",
    "T43n1832_07b:0805b08": "住斷故。然四十八別說二障各三住斷。斷煩",
    "T43n1832_07b:0805b09": "能障初後麁重。通其現．種并及麁重。中間麁",
    "T43n1832_07b:0805b10": "重但斷現行及其習氣。若斷所知俱通現．",
    "T43n1832_07b:0805b11": "種并及習氣。然四十八斷煩惱中據正斷",
    "T43n1832_07b:0805b12": "說。斷所知中據已斷說。二障互顯理實相",
    "T43n1832_07b:0805b13": "似。又所知障為異二乘故約顯說。又四十",
    "T43n1832_07b:0805b14": "八於所知障立皮膚肉三麁重名。於煩惱",
    "T43n1832_07b:0805b15": "障但標總名。理實皮．肉．心等三名俱通二",
    "T43n1832_07b:0805b16": "障。故瑜伽七十三總別互顯。第一麁重總含",
    "T43n1832_07b:0805b17": "二障。不別說是煩惱．所知。第二屬煩惱。第",
    "T43n1832_07b:0805b18": "三屬所知。故彼論云。一惡趣不樂品在皮麁",
    "T43n1832_07b:0805b19": "重。二煩惱障品在肉麁重。三所知障品在心",
    "T43n1832_07b:0805b20": "麁重。解深密經三俱總說。故彼經云。此諸隨",
    "T43n1832_07b:0805b21": "眠幾種麁重斷所顯示。但由二種。謂由在",
    "T43n1832_07b:0805b22": "皮麁重斷故顯彼初二。復由在膚麁重斷",
    "T43n1832_07b:0805b23": "故顯彼第三。若在於骨麁重斷故。我說永",
    "T43n1832_07b:0805b24": "斷一切隨眠。害伴．羸劣雖前第九正斷所",
    "T43n1832_07b:0805b25": "知名二隨眠。煩惱隨伏亦得二名。要集引",
    "T43n1832_07b:0805b26": "云有說四十八說二障二住斷者。煩惱無",
    "T43n1832_07b:0805b27": "三住者。撿本疏文。無有煩惱無三住文。",
    "T43n1832_07b:0805b28": "此論．瑜伽皆說二障有三住斷。本疏不違。",
    "T43n1832_07b:0805b29": "論。斷二障種漸頓云何者。本疏有二意。一前",
    "T43n1832_07b:0805c01": "說菩薩未辨二乘。今對二乘辨斷差別。",
    "T43n1832_07b:0805c02": "二前明斷不分漸．頓。今明漸．頓小．大斷",
    "T43n1832_07b:0805c03": "別。",
    "T43n1832_07b:0805c04": "論。修所斷者隨其所應等。准聲聞乘得果有",
    "T43n1832_07b:0805c05": "四。一次第得四。即此論文初一類是。二超",
    "T43n1832_07b:0805c06": "初一取第二。三超初二取第三。雜集論云。",
    "T43n1832_07b:0805c07": "謂倍離欲及全離欲。入於見道如次超初",
    "T43n1832_07b:0805c08": "一及第二果。四超中二取初．後果。此論第",
    "T43n1832_07b:0805c09": "二類。及雜集論第十三說。然今此論但舉二",
    "T43n1832_07b:0805c10": "類略無中二。何以故。辨漸．頓斷。以超前",
    "T43n1832_07b:0805c11": "二見必頓斷。餘未伏修必漸斷故。與次第",
    "T43n1832_07b:0805c12": "同所以不說。超中二果是頓斷修。與彼餘",
    "T43n1832_07b:0805c13": "別是故別說。准此道理若已曾伏三品入",
    "T43n1832_07b:0805c14": "見道者。亦是次第非能頓超。雜集論說設",
    "T43n1832_07b:0805c15": "少離欲亦漸次攝故　問倍離．全離二種性",
    "T43n1832_07b:0805c16": "人。為先種殖順決擇分。為未起耶。為即此",
    "T43n1832_07b:0805c17": "生入於見道。為更生耶　答雖未見文今",
    "T43n1832_07b:0805c18": "以義准。此等曾種順決擇善分。逢外道緣。",
    "T43n1832_07b:0805c19": "或先習力能倍全離。迴心趣小即於此生",
    "T43n1832_07b:0805c20": "入於見諦。何以故。若許經生方入見諦。若",
    "T43n1832_07b:0805c21": "全離欲不退上定。命終生色不得入見。若",
    "T43n1832_07b:0805c22": "倍離欲經生。即退已伏煩惱重引現前。入",
    "T43n1832_07b:0805c23": "見道時何能隨斷。如餘不伏入見諦故。若",
    "T43n1832_07b:0805c24": "未曾起順決擇分。不可迴心現即入見。無",
    "T43n1832_07b:0805c25": "有一生修即入聖。要三生等方入聖故。然",
    "T43n1832_07b:0805c26": "經論中不說先起決擇分等是隱略故　問",
    "T43n1832_07b:0805c27": "此論何故不說超初及第二果　答略顯",
    "T43n1832_07b:0805c28": "漸頓斷煩惱別。不具分別得果差別　問",
    "T43n1832_07b:0805c29": "超初二果先所伏惑。何時能斷。何位得果",
    "T43n1832_07b:0806a01": "　答准雜集說。於見道中第十六心隨得",
    "T43n1832_07b:0806a02": "二果。准此論第九。十六心等是相見道。非",
    "T43n1832_07b:0806a03": "實斷惑。依真假說放法真見。故在真見與",
    "T43n1832_07b:0806a04": "見斷惑一時同斷。不勞異說　問獨覺之中",
    "T43n1832_07b:0806a05": "有部行．麟角。准瑜伽三十四。與雜集論第",
    "T43n1832_07b:0806a06": "十三同。然瑜伽云。云何獨覺道。謂由三相。",
    "T43n1832_07b:0806a07": "一類安住獨覺種姓。經於百劫值佛出世。",
    "T43n1832_07b:0806a08": "親近。承事。乃至如是名為初獨覺道。復有",
    "T43n1832_07b:0806a09": "一類值佛出世。親近善士聞法作意。於先",
    "T43n1832_07b:0806a10": "未起順決擇分引發令起。謂煥．頂．忍。而無",
    "T43n1832_07b:0806a11": "力能即於此生證法現觀。乃至云。於當來",
    "T43n1832_07b:0806a12": "世能證法現觀得沙門果。是名第二獨覺",
    "T43n1832_07b:0806a13": "道。此當雜集或先已起順決擇分。此通本",
    "T43n1832_07b:0806a14": "來是獨覺種定姓之人。及不定姓聲聞種姓。",
    "T43n1832_07b:0806a15": "起順決擇未至上忍但至中．下。若至上",
    "T43n1832_07b:0806a16": "忍。唯一剎那入第一法。即能證得法現觀",
    "T43n1832_07b:0806a17": "故。是聲聞攝。非獨覺乘。復有一類。值佛出",
    "T43n1832_07b:0806a18": "世。親近善士。聞法作意證法現觀得沙門",
    "T43n1832_07b:0806a19": "果。而無力能畢竟證得梵行邊際阿羅漢果。",
    "T43n1832_07b:0806a20": "復修蘊善巧等。乃至云。依出世道於當來",
    "T43n1832_07b:0806a21": "世畢竟證得梵行邊際阿羅漢果。是名第三",
    "T43n1832_07b:0806a22": "獨覺道。此是雜集先已得果。准此文意。言",
    "T43n1832_07b:0806a23": "值佛者。有佛教法從他聽聞亦名值佛。",
    "T43n1832_07b:0806a24": "雖有佛教無人傳說名無佛世。不爾但",
    "T43n1832_07b:0806a25": "取佛自在世名為值佛。若佛滅已正．像等",
    "T43n1832_07b:0806a26": "法亦名無佛。便無佛滅得聲聞果　總成",
    "T43n1832_07b:0806a27": "勝出。何以故。瑜伽．雜集俱云後二名獨勝",
    "T43n1832_07b:0806a28": "部行　問何以得知。雖有佛教無人傳說",
    "T43n1832_07b:0806a29": "亦名無佛　答龍宮．天藏像末之後佛法豈",
    "T43n1832_07b:0806b01": "無。以此准知。雖有佛教但天上人間無弘",
    "T43n1832_07b:0806b02": "傳已方名無佛　問修習聲聞順決擇已",
    "T43n1832_07b:0806b03": "迴作獨覺。為更修習獨覺乘中順解脫。為",
    "T43n1832_07b:0806b04": "即至彼順決擇　答有二釋。一云隨在聲",
    "T43n1832_07b:0806b05": "聞惑煖．頂．忍。何位迴趣即是獨覺煖．頂．忍",
    "T43n1832_07b:0806b06": "位。以所斷證皆悉同故。不爾得果方作獨",
    "T43n1832_07b:0806b07": "覺。豈更修彼資糧．加行。一云更修獨覺資",
    "T43n1832_07b:0806b08": "糧．加行。證斷雖同修行有別。三．四生修有",
    "T43n1832_07b:0806b09": "遠近故。不爾二生修彼聲聞順決擇已。即",
    "T43n1832_07b:0806b10": "於後生成獨覺耶。不同得果始迴作者。已",
    "T43n1832_07b:0806b11": "斷惑故。得現觀故。未見文斷取捨任情",
    "T43n1832_07b:0806b12": "　問先修聲聞順決擇已迴作獨覺。更得百",
    "T43n1832_07b:0806b13": "劫修行練根為麟角不　答有二釋。一云不",
    "T43n1832_07b:0806b14": "得。此迴趣者必不定姓。是鈍根故。又復瑜",
    "T43n1832_07b:0806b15": "伽．雜集俱云此類是部行故　若爾何故雜",
    "T43n1832_07b:0806b16": "集論云。餘生順決擇分。為趣大乘及獨覺",
    "T43n1832_07b:0806b17": "乘許更生故　答以若此生得即聲聞果。",
    "T43n1832_07b:0806b18": "猶更餘生方成獨覺。非謂得許經多劫",
    "T43n1832_07b:0806b19": "修。",
    "T43n1832_07b:0806b20": "若爾迴心趣大乘者豈不多劫　答迴趣",
    "T43n1832_07b:0806b21": "獨覺是鈍根性。趣大乘者望彼為利。根性",
    "T43n1832_07b:0806b22": "別故得多劫　一云准彼論文云。或未起",
    "T43n1832_07b:0806b23": "順決擇分。或未得果。得成麟角。准此若在",
    "T43n1832_07b:0806b24": "聲聞順決擇分迴趣獨覺。是未得果。亦得",
    "T43n1832_07b:0806b25": "百劫修行練根說餘生故。如趣無上大菩",
    "T43n1832_07b:0806b26": "提者得多劫修。然但說成部行類者。據從",
    "T43n1832_07b:0806b27": "此已迴作獨覺不練根者　若爾何須云",
    "T43n1832_07b:0806b28": "在決擇趣獨覺者方成部行。同順解脫俱",
    "T43n1832_07b:0806b29": "得百劫。二位齊故　答在資糧位有未定",
    "T43n1832_07b:0806c01": "生百劫練根。理即無難。在順決擇已定生",
    "T43n1832_07b:0806c02": "時。去諦觀近。據難偏說　問從凡趣入獨",
    "T43n1832_07b:0806c03": "覺見道及起修道斷惑如何　答隨彼練根",
    "T43n1832_07b:0806c04": "及不練根。俱先世道伏無所有。入見頓斷。",
    "T43n1832_07b:0806c05": "唯非想地九品別斷得成獨覺。大乘未見",
    "T43n1832_07b:0806c06": "正文。准有部說。必無出見八十一品斷修",
    "T43n1832_07b:0806c07": "惑者。以利根故。不制果故　有義修惑見",
    "T43n1832_07b:0806c08": "道滿已。八十一品各各別斷。然不出觀不",
    "T43n1832_07b:0806c09": "止息故。故不立果。二說前勝。以性利根非",
    "T43n1832_07b:0806c10": "漸次斷　問如得初果出無佛世作獨覺",
    "T43n1832_07b:0806c11": "者。斷修如何　答隨前三果准瑜伽說。必",
    "T43n1832_07b:0806c12": "更修習諸善巧觀。隨所未斷。或復頓斷如",
    "T43n1832_07b:0806c13": "頓出離。或不出觀次第漸斷。以更不取聲",
    "T43n1832_07b:0806c14": "聞果故。若阿羅漢出無佛世。但修善巧斷",
    "T43n1832_07b:0806c15": "餘習氣練根成勝。無惑可斷。然瑜伽三十",
    "T43n1832_07b:0806c16": "四云。又彼一切應知本來一向趣寂者。據不",
    "T43n1832_07b:0806c17": "逢佛一類者說。除麟角喻餘若逢佛成不",
    "T43n1832_07b:0806c18": "定姓。",
    "T43n1832_07b:0806c19": "論。加行等四剎那剎那等者。具釋如疏。今者",
    "T43n1832_07b:0806c20": "略以九門料簡。一出體。二釋名。三作用。四",
    "T43n1832_07b:0806c21": "依界地。五漏無漏。六攝對治。七約修辨。八",
    "T43n1832_07b:0806c22": "四差別。九因果殊。言出體者。一剋性體。",
    "T43n1832_07b:0806c23": "通世出世間智為四道體。故瑜伽六十九云。",
    "T43n1832_07b:0806c24": "又修此智略有四道。一加行等。二引發體",
    "T43n1832_07b:0806c25": "通戒．定．惠。三相應體通諸無漏加行．根本．",
    "T43n1832_07b:0806c26": "後所得智及有漏中諸方便善心．心所法以",
    "T43n1832_07b:0806c27": "此四道通漏．無漏故。諸餘出體略而不辨",
    "T43n1832_07b:0806c28": "　二釋名者。於諸所斷加功用力順趣能",
    "T43n1832_07b:0806c29": "斷名為加行。或順趣斷性亦名加行。非此",
    "T43n1832_07b:0807a01": "加行不求證理。且據趣求能斷道說。故瑜",
    "T43n1832_07b:0807a02": "伽六十九云。於一切地修道所斷耎中．上等",
    "T43n1832_07b:0807a03": "九品煩惱。隨其品數各各差別。能隨順斷",
    "T43n1832_07b:0807a04": "是名初道。雜集第九云。謂由此道能捨煩",
    "T43n1832_07b:0807a05": "惱。意云。由此加行能令現行煩惱不起名",
    "T43n1832_07b:0807a06": "為捨離。或據修道修加行時。亦能少分伏",
    "T43n1832_07b:0807a07": "除麁重名為捨離。非是正斷所斷煩惱得",
    "T43n1832_07b:0807a08": "捨離名。此據別起四道而說。若約相望。雖",
    "T43n1832_07b:0807a09": "復加行亦能正斷。不以加義名為無聞。望",
    "T43n1832_07b:0807a10": "義別故。道者通履義。加行即道。持業釋也。",
    "T43n1832_07b:0807a11": "言無間道者。二義無間。一觀理無間。不同",
    "T43n1832_07b:0807a12": "加行猶帶相故。二斷惑無間。不同加行猶",
    "T43n1832_07b:0807a13": "未正斷有此後間。瑜伽．雜集皆且據後一",
    "T43n1832_07b:0807a14": "義而釋。故六十九云能無間斷是第二道。雜",
    "T43n1832_07b:0807a15": "集第九云。謂由此道無間永斷令無所餘。",
    "T43n1832_07b:0807a16": "無間即道。若有漏道能無間伏。皆持業釋。",
    "T43n1832_07b:0807a17": "解脫道者。解脫有二。一能解脫體得自在。",
    "T43n1832_07b:0807a18": "即離繫縛。如八解脫。今此解脫亦復如是。",
    "T43n1832_07b:0807a19": "能除麁重得解脫名。二所顯理名為解脫。",
    "T43n1832_07b:0807a20": "自性離縛名為解脫。昔來惑障智不能證。",
    "T43n1832_07b:0807a21": "今除惑已智方能證。解脫是理。道者是智。故",
    "T43n1832_07b:0807a22": "雜集第九云。謂由此道證斷煩惱所得解",
    "T43n1832_07b:0807a23": "脫。若依前解亦是持業。論多依後。即是依",
    "T43n1832_07b:0807a24": "主。解脫之道。何故如是。為簡無漏勝進道",
    "T43n1832_07b:0807a25": "故。依主為名　若爾有漏何名解脫　答亦",
    "T43n1832_07b:0807a26": "通能得擇．非擇滅。以所伏惑有永．暫故",
    "T43n1832_07b:0807a27": "　言勝進道者。勝謂殊勝。進謂昇進。故雜集",
    "T43n1832_07b:0807a28": "第九云。或復進入餘勝品定。諸如是等名",
    "T43n1832_07b:0807a29": "勝進道。亦持業也　或望前為勝。趣後為",
    "T43n1832_07b:0807b01": "進。勝進即道。雜集第九。為斷此品後餘煩",
    "T43n1832_07b:0807b02": "惱。所有加行．無間．解脫道望此品是勝進",
    "T43n1832_07b:0807b03": "故。名勝進道　三作用者。謂諸世間及出世",
    "T43n1832_07b:0807b04": "間諸有所修。或為斷染。或為證理及勝功",
    "T43n1832_07b:0807b05": "德。皆因四道能得成滿。若據前後相望四",
    "T43n1832_07b:0807b06": "道。四道俱能斷惑證理起勝功德。若據別",
    "T43n1832_07b:0807b07": "起四道有殊。且約斷惑加行有伏煩惱之",
    "T43n1832_07b:0807b08": "能。無間有正斷惑之用。解脫能證所得滅。",
    "T43n1832_07b:0807b09": "勝進能有進斷餘功。證理起德准義可知",
    "T43n1832_07b:0807b10": "　四依界地。五漏無漏。並如疏辨。疏云有",
    "T43n1832_07b:0807b11": "頂有解脫道類名解脫亦有。非次無間後",
    "T43n1832_07b:0807b12": "之解脫者。解云道類名解脫者。非無間後",
    "T43n1832_07b:0807b13": "解脫。是此類故。如容豫時重緣先時所得解",
    "T43n1832_07b:0807b14": "脫。非次無間後之解脫者。若是證真無間",
    "T43n1832_07b:0807b15": "後之解脫。亦親證理。此有頂解脫次此無",
    "T43n1832_07b:0807b16": "間後即起之者。如無學身中餘時所起之",
    "T43n1832_07b:0807b17": "者。非次第也　今又助解。如六行伏依近",
    "T43n1832_07b:0807b18": "分定皆具四道。根本地中修八解脫亦通",
    "T43n1832_07b:0807b19": "有漏。依有頂地無漏四道斷惑者無。修八",
    "T43n1832_07b:0807b20": "解脫第七第八皆依彼地許有四道。此亦",
    "T43n1832_07b:0807b21": "何失。諸處但說為斷惑故修四道者。且約",
    "T43n1832_07b:0807b22": "一義。非謂修餘不有四道。六十九云。第一",
    "T43n1832_07b:0807b23": "有中所有諸智。皆俗智攝者。據初學者。設久",
    "T43n1832_07b:0807b24": "學者約不親證真如理說。何以得知。彼云",
    "T43n1832_07b:0807b25": "但作非想非非想行。出世作意有想諸定所",
    "T43n1832_07b:0807b26": "攝受故。既云出世作意。明通無漏。又復遊",
    "T43n1832_07b:0807b27": "觀無漏極成。又彼地心亦緣真如。准前第十",
    "T43n1832_07b:0807b28": "二。入滅盡定有二方便。一緣非想非非想",
    "T43n1832_07b:0807b29": "入。一緣無相界相入。故知論云但作非想",
    "T43n1832_07b:0807c01": "非非想者不盡理說　六攝對治者。准雜",
    "T43n1832_07b:0807c02": "集第九云。由具四種對治故名對治修。謂",
    "T43n1832_07b:0807c03": "厭患對治．斷對治．持對治．遠分對治。見有",
    "T43n1832_07b:0807c04": "漏過患如病癕等名厭患。欣斷正斷諸煩",
    "T43n1832_07b:0807c05": "惱故名斷對治。即加行．無間二道所攝。據",
    "T43n1832_07b:0807c06": "實厭患亦是加行。以遠近別。近無間道之",
    "T43n1832_07b:0807c07": "加行者得加行名。攝斷對治任持斷得名",
    "T43n1832_07b:0807c08": "持對治。雖大乘宗不別立得。即於現行能",
    "T43n1832_07b:0807c09": "證彼斷。以體持用。用即是得。明．闇相違亦",
    "T43n1832_07b:0807c10": "名對治。或持所得。即是真對治性。即解脫",
    "T43n1832_07b:0807c11": "道攝。由解脫道證對治性名持對治。令先",
    "T43n1832_07b:0807c12": "所斷煩惱轉遠離故名遠分對治。勝進道攝",
    "T43n1832_07b:0807c13": "　七約修辨者。雜集第九有四種修。謂得修．",
    "T43n1832_07b:0807c14": "習修．除去修．對治修。彼論自為二復次釋。",
    "T43n1832_07b:0807c15": "文雖但配一對治修。以理而說具攝四修。",
    "T43n1832_07b:0807c16": "加行．勝進二。各攝得及除去修。令無間道",
    "T43n1832_07b:0807c17": "種子增故。修加行時能伏現故。故彼論釋",
    "T43n1832_07b:0807c18": "得修云。為得故修。釋除去修云。由此修",
    "T43n1832_07b:0807c19": "力除去現行位諸不善法。無間．解脫攝習．",
    "T43n1832_07b:0807c20": "對治。彼論釋云。由此修力數習已得諸善",
    "T43n1832_07b:0807c21": "法故。對治未來諸不善法。令成不生法故。",
    "T43n1832_07b:0807c22": "或一一道各具攝四。亦復不違　八四道差",
    "T43n1832_07b:0807c23": "別者。若望前後相望剎那具四。據義有別。",
    "T43n1832_07b:0807c24": "體即不殊。若據別起四別行相。如出體辨。",
    "T43n1832_07b:0807c25": "然唯無漏可約剎那各具四道。剎那剎那可",
    "T43n1832_07b:0807c26": "斷惑故。非有漏道　九因果有殊者。在二",
    "T43n1832_07b:0807c27": "乘位因果皆四。然除麟角及俱解脫定姓之",
    "T43n1832_07b:0807c28": "者。不趣大故。自乘滿故。但起解脫。部行．惠",
    "T43n1832_07b:0807c29": "勝定．不定姓俱各起四。決定種姓自乘勝德",
    "T43n1832_07b:0808a01": "未成滿故。或但起二。解脫．勝進。不定種姓",
    "T43n1832_07b:0808a02": "迴趣大故。大乘因位八地已前具二四道。",
    "T43n1832_07b:0808a03": "八地已上起無漏四。若在佛位有後二道。",
    "T43n1832_07b:0808a04": "證先所得故。望因勝進。非自果位　問五",
    "T43n1832_07b:0808a05": "地之中作四諦觀。云何證得無差別如　答",
    "T43n1832_07b:0808a06": "雖作四諦觀而不言唯。通八諦觀而復壞",
    "T43n1832_07b:0808a07": "緣。不以真如別屬諦故。知理通故。不如",
    "T43n1832_07b:0808a08": "小乘定執觀故。證無別如。",
    "T43n1832_07b:0808a09": "釋所棄捨。於中二釋。一約轉齊。本有無漏",
    "T43n1832_07b:0808a10": "種子三品。如加行位下品種增生初見道無",
    "T43n1832_07b:0808a11": "分別智。即此現行無漏有力資中品種令",
    "T43n1832_07b:0808a12": "能生現。亦令自種轉成中品名為轉齊",
    "T43n1832_07b:0808a13": "　又解由中品種生現行已。資下品種轉成",
    "T43n1832_07b:0808a14": "中品。與本有種中品之者。及新熏生亦為中",
    "T43n1832_07b:0808a15": "品。與能生自本有之種。三合生一後念現",
    "T43n1832_07b:0808a16": "行。或各別生。俱許無妨。中上品生轉齊亦",
    "T43n1832_07b:0808a17": "爾　言轉滅者。即本有種唯有一个。加行",
    "T43n1832_07b:0808a18": "位中名為下品。入見已去能生現行。現行",
    "T43n1832_07b:0808a19": "熏種即成中品。并有力能令本種子生後",
    "T43n1832_07b:0808a20": "中品。下品即滅名為轉滅。不同轉齊令生",
    "T43n1832_07b:0808a21": "自種亦成中品。故名轉滅　或雖本有三",
    "T43n1832_07b:0808a22": "品種子。中品生已下品不生。亦不能生後",
    "T43n1832_07b:0808a23": "念中品。新生中品但由現能　若爾即違",
    "T43n1832_07b:0808a24": "雜集論說行習修文。彼許初習自．下地中",
    "T43n1832_07b:0808a25": "種子增故。不可唯說但中上增不通下",
    "T43n1832_07b:0808a26": "品。無別目故。違比量故。准此即應三品",
    "T43n1832_07b:0808a27": "各一。但令本種生後中品。即下品種生現",
    "T43n1832_07b:0808a28": "行者自體不增　若爾既許下品種在。何",
    "T43n1832_07b:0808a29": "名轉滅。若以不生即名為滅。豈諸種子皆",
    "T43n1832_07b:0808b01": "定生現。准此道理轉齊應勝　若爾即應",
    "T43n1832_07b:0808b02": "轉二乘種成大乘性。以轉齊故。若云類別",
    "T43n1832_07b:0808b03": "不轉下．中二乘種姓為菩薩性。亦應菩薩",
    "T43n1832_07b:0808b04": "三品種殊。不轉下中成中上品　答乘性",
    "T43n1832_07b:0808b05": "別故。不轉二乘成菩種姓。下中上三同菩",
    "T43n1832_07b:0808b06": "薩姓。故可轉令成中上品。",
    "T43n1832_07b:0808b07": "論。菩薩應無生死法故者。此意應無變易生",
    "T43n1832_07b:0808b08": "死。非此無生死即難令無生滅之法。生者",
    "T43n1832_07b:0808b09": "皆死一向記故。古德有云。解脫道後即無生",
    "T43n1832_07b:0808b10": "滅。得別真常諸相好身永不遷謝。又云空",
    "T43n1832_07b:0808b11": "如來藏即是真如。具足熏已生常身者。如",
    "T43n1832_07b:0808b12": "惠日論破。",
    "T43n1832_07b:0808b13": "論。二所棄捨等者。本釋如疏　西明二解。",
    "T43n1832_07b:0808b14": "一云但捨二乘無漏。對菩薩故名劣無漏。",
    "T43n1832_07b:0808b15": "二云二乘無漏及菩薩因位未圓無漏亦名",
    "T43n1832_07b:0808b16": "為劣。三藏意取初說為正。餘及要集皆同",
    "T43n1832_07b:0808b17": "有釋　今謂。不唯二乘名劣。菩薩因位亦劣",
    "T43n1832_07b:0808b18": "所收。若不名劣因果何別。何故論云金剛",
    "T43n1832_07b:0808b19": "喻定引極圓明純淨本識。又第二師云。住無",
    "T43n1832_07b:0808b20": "間道應名佛故。後解脫道應無用故。由此",
    "T43n1832_07b:0808b21": "故知。因位無漏亦名為劣。不爾論文應有",
    "T43n1832_07b:0808b22": "簡別。漸悟菩薩捨劣無漏。頓悟菩薩無劣無",
    "T43n1832_07b:0808b23": "漏故。又因不捨豈得成佛。不捨金剛喻定",
    "T43n1832_07b:0808b24": "無間道耶　又雜集第十四云。於諸現觀位",
    "T43n1832_07b:0808b25": "證得後後勝品道時。捨前所得下劣品道。",
    "T43n1832_07b:0808b26": "故知得佛捨劣因位。言捨之者非是全捨。",
    "T43n1832_07b:0808b27": "但是轉齊。又二乘者即是轉滅。二俱名捨。",
    "T43n1832_07b:0808b28": "論。釋涅槃。本疏解自性涅槃體相真如理。",
    "T43n1832_07b:0808b29": "即七如中實相真如　有釋即云。是一切法",
    "T43n1832_07b:0808c01": "通相真如　今謂不爾。真如無二。豈有一",
    "T43n1832_07b:0808c02": "切法別相真如。又七如中說有實相。不說",
    "T43n1832_07b:0808c03": "通相。據何得知通相為體　又解涅槃經",
    "T43n1832_07b:0808c04": "第二說三事涅槃有二解。一約理。二約三",
    "T43n1832_07b:0808c05": "體。西明一向解彼經意。唯取於理舉能成",
    "T43n1832_07b:0808c06": "智。取所顯理為其自性　今謂通二攝義",
    "T43n1832_07b:0808c07": "圓備。何以故。如餘處言菩提．菩提斷俱名",
    "T43n1832_07b:0808c08": "為菩提。故知涅槃亦通相．性。不爾何故言",
    "T43n1832_07b:0808c09": "摩訶般若．解脫．法身名大涅槃。若取所顯",
    "T43n1832_07b:0808c10": "應但言如來法身名大涅槃。眾功所顯故。",
    "T43n1832_07b:0808c11": "又若唯取所顯理為體。何得說言三事不",
    "T43n1832_07b:0808c12": "一異名大般涅槃。既不唯說法身為涅槃",
    "T43n1832_07b:0808c13": "故。相．性合方名為大故。法華經論云。唯有",
    "T43n1832_07b:0808c14": "如來證大菩提究竟滿足一切智惠名大",
    "T43n1832_07b:0808c15": "涅槃。又顯異二乘得無餘依無諸德故。",
    "T43n1832_07b:0808c16": "論。明四涅槃得人之中。本解如疏　然要",
    "T43n1832_07b:0808c17": "集等不許菩薩有無住處。若許有者。論應",
    "T43n1832_07b:0808c18": "言二乘無學容有四種。何故但言容有前",
    "T43n1832_07b:0808c19": "三　今謂非難。二乘無學容有前三。據定",
    "T43n1832_07b:0808c20": "性說。若不定性。迴心已去即名菩薩。非二",
    "T43n1832_07b:0808c21": "乘故。不說二乘容有四種。若入初地得",
    "T43n1832_07b:0808c22": "無住處。分非圓得。具悲．智故。證得生死．",
    "T43n1832_07b:0808c23": "涅槃無差別如故。廣如前辨　如來具四",
    "T43n1832_07b:0808c24": "明有有餘。論中二釋。本解如疏　有解云。",
    "T43n1832_07b:0808c25": "依金光明第一。依應化身說有餘故　有",
    "T43n1832_07b:0808c26": "云。同有解　要集云。有解為勝　今謂此",
    "T43n1832_07b:0808c27": "同本疏。金光經云依應化身。即此論初解",
    "T43n1832_07b:0808c28": "有似苦依王宮生身。智者應知。若云引證",
    "T43n1832_07b:0808c29": "故說為勝者。此義極成。何煩引證。處處皆",
    "T43n1832_07b:0809a01": "說化非真故。",
    "T43n1832_07b:0809a02": "出涅槃體。諸部差別。大乘具四。餘部但二。",
    "T43n1832_07b:0809a03": "然餘．無餘薩婆多師體雖無別俱擇滅為",
    "T43n1832_07b:0809a04": "體。然體有多。隨有漏法各一擇滅故。大乘",
    "T43n1832_07b:0809a05": "依一真如假立。經部無體。但苦因滅處名",
    "T43n1832_07b:0809a06": "有餘依。苦果滅處名為無餘。皆是假立。不",
    "T43n1832_07b:0809a07": "說有體。無為亦爾。然有餘．無餘俱擇滅",
    "T43n1832_07b:0809a08": "攝。本疏釋云。中二擇滅攝。斷縛得故。所依",
    "T43n1832_07b:0809a09": "縛盡初得果時名為擇滅。所依後無方顯涅",
    "T43n1832_07b:0809a10": "槃。後依無時由前擇力　要集云。大乘聖道",
    "T43n1832_07b:0809a11": "斷煩惱故。所證擇滅名有餘依。煩惱因滅",
    "T43n1832_07b:0809a12": "苦果任運滅位別得擇滅。遠由擇力而滅",
    "T43n1832_07b:0809a13": "依故。故次下云。中二擇滅攝。然入無餘無",
    "T43n1832_07b:0809a14": "別無間．解脫道也　今謂不爾。既云煩惱因",
    "T43n1832_07b:0809a15": "滅苦果任運滅位。云何別得擇滅。自不許",
    "T43n1832_07b:0809a16": "有無間．解脫。又佛地論云。菩薩初證如來",
    "T43n1832_07b:0809a17": "地時。頓證二種大涅槃界。准此二乘初得",
    "T43n1832_07b:0809a18": "無學。亦應頓證二種涅槃。由此應依本疏",
    "T43n1832_07b:0809a19": "為勝。若云雖不別起無間．解脫。由前智",
    "T43n1832_07b:0809a20": "故此後斷滅名為擇滅。何不許前正斷障",
    "T43n1832_07b:0809a21": "時已得二種。無餘後顯故是擇滅。若云菩薩",
    "T43n1832_07b:0809a22": "證如來地時。捨有漏故得二涅槃。二乘苦",
    "T43n1832_07b:0809a23": "在不得無餘。故後時得者。後既任運諸苦",
    "T43n1832_07b:0809a24": "不生。應非擇滅。同黃門等見惑因盡。彼任",
    "T43n1832_07b:0809a25": "運滅得非擇故。",
    "T43n1832_07b:0809a26": "論。大圓鏡智相應心品。本釋如疏　西明",
    "T43n1832_07b:0809a27": "云。從喻為名。然云鏡智即用相應智品為",
    "T43n1832_07b:0809a28": "體　要集等云。或淨第八亦名為智。從喻",
    "T43n1832_07b:0809a29": "相應名圓鏡智。是有財釋。又云。或智用增。",
    "T43n1832_07b:0809b01": "即別境惠名圓鏡智。或依主。或持業。餘心．",
    "T43n1832_07b:0809b02": "心所或是有財。或依主釋。所變種現唯有財",
    "T43n1832_07b:0809b03": "釋　今謂本釋但是總釋圓鏡智名。圓鏡雖",
    "T43n1832_07b:0809b04": "喻。六釋之中無從喻釋。然智及識諸相應",
    "T43n1832_07b:0809b05": "品亦總名智。智相應故。圓鏡即智。並持業",
    "T43n1832_07b:0809b06": "釋。除種及相定道戒等。不能現生身等影",
    "T43n1832_07b:0809b07": "故。現雖種生。現望於種。現非種影。但由",
    "T43n1832_07b:0809b08": "現智變帶生故名之為智。如說識言識自",
    "T43n1832_07b:0809b09": "相故等。然別解五法得智名者。心．心所法",
    "T43n1832_07b:0809b10": "相應法故。隣近得名。不相應等依相應釋。",
    "T43n1832_07b:0809b11": "即非名隣近者。亦通隣近。故下云如是四",
    "T43n1832_07b:0809b12": "智相應心品。雖言各有二十二法能變．所",
    "T43n1832_07b:0809b13": "變種．現俱生。而智用增。以智名顯。故餘名",
    "T43n1832_07b:0809b14": "智皆隣近釋　然無為名智。或隣近名。或",
    "T43n1832_07b:0809b15": "有財釋。寶性論中。云由此有趣及涅槃故。",
    "T43n1832_07b:0809b16": "得名有財。然正解者是依主釋。智之性故。",
    "T43n1832_07b:0809b17": "不可相應名為鏡智。從有財釋智非能有。",
    "T43n1832_07b:0809b18": "鏡非所有故。若云識及餘所有惠俱故名",
    "T43n1832_07b:0809b19": "有財者。亦不應理。不為餘所有此智故。",
    "T43n1832_07b:0809b20": "現相應故。是隣近釋。如四念住。若淨第八",
    "T43n1832_07b:0809b21": "名為智者。亦同念住正是隣近。不通依主。",
    "T43n1832_07b:0809b22": "依．所依定故。此下文云。識為主故。雖果智",
    "T43n1832_07b:0809b23": "強不名為主。設依主言不同能．所依。以",
    "T43n1832_07b:0809b24": "識依智應名智識。如眼識等。既不如是。",
    "T43n1832_07b:0809b25": "明非依主　若別境惠名圓智者。亦非依",
    "T43n1832_07b:0809b26": "主。主非智故。此別境惠是智自相故。但持業",
    "T43n1832_07b:0809b27": "名　然諸經論說不同者。各據一義。如佛地",
    "T43n1832_07b:0809b28": "論云諸如來第八淨識。能現能生智等影",
    "T43n1832_07b:0809b29": "像如大圓鏡者。據親能生實身．土影。相應",
    "T43n1832_07b:0809c01": "智等杖彼變故。非持種故。但說淨識不說",
    "T43n1832_07b:0809c02": "心所。若據質．相．假．實合說。通諸心所亦能",
    "T43n1832_07b:0809c03": "現生諸相分影。佛地第四云淨識者據前",
    "T43n1832_07b:0809c04": "義。今此論中假．實合論。總出體故。是總說",
    "T43n1832_07b:0809c05": "故。論下結云。此四智品攝功德盡。唯除無",
    "T43n1832_07b:0809c06": "為。說生得故。性．相別故。",
    "T43n1832_07b:0809c07": "論。平等性智。本釋真如名平等性。智緣於",
    "T43n1832_07b:0809c08": "此云平等性智　西明云。謂有情平等。莊",
    "T43n1832_07b:0809c09": "嚴論名眾生平等智　今謂本釋是盡理。",
    "T43n1832_07b:0809c10": "言餘眾生平等者。由何能緣眾生平等。意",
    "T43n1832_07b:0809c11": "由智證真如平等。是一切法平等性故。故能",
    "T43n1832_07b:0809c12": "緣生而為平等。又復說言平等性智故。不",
    "T43n1832_07b:0809c13": "但言平等智故。眾生不是平等之性。又經",
    "T43n1832_07b:0809c14": "云非不見真如而能了諸行故。佛地論",
    "T43n1832_07b:0809c15": "云。先通達真法界時。得諸有情平等心等。",
    "T43n1832_07b:0809c16": "不障平等性智通緣性相。但正釋名不唯",
    "T43n1832_07b:0809c17": "約有情。",
    "T43n1832_07b:0809c18": "釋轉識得智中。大莊嚴論轉第六識得成",
    "T43n1832_07b:0809c19": "事智。轉五識得妙觀察智。此論相違。如何",
    "T43n1832_07b:0809c20": "會釋　答本有二解　一云莊嚴不依次",
    "T43n1832_07b:0809c21": "說。非言轉六得成事智。故不相違　二",
    "T43n1832_07b:0809c22": "疏外別解云。莊嚴論中據第六識能作神通",
    "T43n1832_07b:0809c23": "等諸成業云得事智。五識因位麁不觀察。",
    "T43n1832_07b:0809c24": "果位方能云得觀察。故亦不違。無性兩釋。",
    "T43n1832_07b:0809c25": "各隨一義不違二論。然佛地論破轉五識",
    "T43n1832_07b:0809c26": "得觀察智。云說法斷疑非五識能者。是",
    "T43n1832_07b:0809c27": "破別師。非破莊嚴。如理門論破古因明",
    "T43n1832_07b:0809c28": "言。諸師異釋。繁不具敘。",
    "T43n1832_07b:0809c29": "論。金剛喻定無所熏識等者。要集云。由現行",
    "T43n1832_07b:0810a01": "多聞能熏力故。法爾種子增長勝用。故下文",
    "T43n1832_07b:0810a02": "云此四種姓雖皆本有。而要熏發方得現",
    "T43n1832_07b:0810a03": "行。因位漸增果位圓滿等。今謂。此判見道",
    "T43n1832_07b:0810a04": "可爾。以見道前無現無漏熏起新種。至修",
    "T43n1832_07b:0810a05": "道已有現能熏熏得新種。若言及其成佛",
    "T43n1832_07b:0810a06": "法爾種生　又云由此道理現熏等種。種",
    "T43n1832_07b:0810a07": "生勝現。由現力故劣種成勝。謂金剛位種",
    "T43n1832_07b:0810a08": "體雖具。其用未成勝。至佛果位前念類種",
    "T43n1832_07b:0810a09": "生勝解脫現行果道。由此道力彼能生種亦",
    "T43n1832_07b:0810a10": "成最勝。故言轉齊者　理即不爾。護法宗",
    "T43n1832_07b:0810a11": "意新熏．本種俱許生現。如何生果新獨不",
    "T43n1832_07b:0810a12": "生唯本有起。鏡智．成事因無現智而為能",
    "T43n1832_07b:0810a13": "熏。由他現資唯本有起。理即實爾。平等．妙",
    "T43n1832_07b:0810a14": "觀唯本種起。理即不可。若云金剛無間現行",
    "T43n1832_07b:0810a15": "既劣。如何熏種即得成勝。故本有生者",
    "T43n1832_07b:0810a16": "　此亦不爾。本種既劣。如何能生勝現解脫。",
    "T43n1832_07b:0810a17": "既許劣種能生勝現。如何不許劣現能熏",
    "T43n1832_07b:0810a18": "生勝種子。又現能熏不生勝種。種非能熏。",
    "T43n1832_07b:0810a19": "生勝現行道理不可。又能熏義至果不增。",
    "T43n1832_07b:0810a20": "現勝解脫增其本種。即果猶增故不應理由",
    "T43n1832_07b:0810a21": "此應信。金剛無間現行雖劣能熏勝種。并",
    "T43n1832_07b:0810a22": "令本種功能亦增。圓鏡．成事唯本種生。妙",
    "T43n1832_07b:0810a23": "觀．平等本．新合起可應正理。轉齊．轉滅義",
    "T43n1832_07b:0810a24": "如前釋。",
    "T43n1832_07b:0810a25": "論。成事智而多間斷者。西明云。作意起故",
    "T43n1832_07b:0810a26": "即有間斷　有解等云。緣多不具。又分別",
    "T43n1832_07b:0810a27": "根作意方起故非恒續　要集云。必由作",
    "T43n1832_07b:0810a28": "意。然是本願作意。非說佛果。謂由本願有",
    "T43n1832_07b:0810a29": "情根熟即應現化。有情根熟非恒現。故作意",
    "T43n1832_07b:0810b01": "事即斷　又云。由意識力五識得起。意識",
    "T43n1832_07b:0810b02": "作意能起成事。任運應機無別作意。五識",
    "T43n1832_07b:0810b03": "必依方得起故。謂所化根熟。任運作意能引",
    "T43n1832_07b:0810b04": "五識。根熟不恒引彼五識有起無起。必依",
    "T43n1832_07b:0810b05": "根．境故。云雖二種理甚難定　今謂。若",
    "T43n1832_07b:0810b06": "以依根．境等方始得起。智既遍緣。緣何不",
    "T43n1832_07b:0810b07": "具。但為佛果事智緣境不為希望五塵境",
    "T43n1832_07b:0810b08": "起。但願度有情欲無滅故。以機不恒會",
    "T43n1832_07b:0810b09": "互有所屬故多間斷。化地上菩薩平等．觀",
    "T43n1832_07b:0810b10": "察二智能故不假事智。",
    "T43n1832_07b:0810b11": "常無分別。要集云。相傳二釋。一云自性法身",
    "T43n1832_07b:0810b12": "體凝然常。受用．變化皆是無常。一云三身皆",
    "T43n1832_07b:0810b13": "凝然常。說無常者據化相故。二家皆廣道",
    "T43n1832_07b:0810b14": "理成立。後斷云。上來二釋皆為應理　今",
    "T43n1832_07b:0810b15": "謂必無二俱應理。互相違故。本說雖略以",
    "T43n1832_07b:0810b16": "明理盡。應依攝論．金光明經．無上依經．楞",
    "T43n1832_07b:0810b17": "伽經等。說報．化無常。以為盡理。經言常者",
    "T43n1832_07b:0810b18": "經及論文皆自會訖。",
    "T43n1832_07b:0810b19": "論。同能變識俱善無漏等者。且第八識漏無",
    "T43n1832_07b:0810b20": "漏分別。無漏能所緣俱無漏。純種生故。二三",
    "T43n1832_07b:0810b21": "性分別。能所緣俱善。純種生故。約親相說",
    "T43n1832_07b:0810b22": "　三界地繫不繫對。能所緣同不繫。亦約親",
    "T43n1832_07b:0810b23": "相。如是諸識據因果位。諸門辨釋親疎能",
    "T43n1832_07b:0810b24": "所緣准理可悉。",
    "T43n1832_07b:0810b25": "唯識深法義　　非凡智所思",
    "T43n1832_07b:0810b26": "佛菩薩能知　　今形量為失",
    "T43n1832_07b:0810b27": "成唯識論了義燈卷第七末終"
}