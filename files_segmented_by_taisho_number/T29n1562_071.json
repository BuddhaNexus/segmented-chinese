{
    "T29n1562_071:0725c02": "阿毘達磨順正理論卷第七十一",
    "T29n1562_071:0725c04": "尊者眾賢造",
    "T29n1562_071:0725c05": "三藏法師玄奘奉　詔譯",
    "T29n1562_071:0725c06": "辯賢聖品第六之十五",
    "T29n1562_071:0725c07": "廣說諸道差別無量。謂世出世見修道等。今",
    "T29n1562_071:0725c08": "應思擇於諸道中。略說有幾可能遍攝。頌曰。",
    "T29n1562_071:0725c09": "　應知一切道　　略說唯有四",
    "T29n1562_071:0725c10": "　謂加行無間　　解脫勝進道",
    "T29n1562_071:0725c11": "論曰。加行道者。謂此無間無間道生。無間道",
    "T29n1562_071:0725c12": "者。謂此能滅所應斷障。解脫道者。謂已解",
    "T29n1562_071:0725c13": "脫所應斷障最初所生。勝進道者。謂除無間",
    "T29n1562_071:0725c14": "加行解脫所餘諸道。何義名道。謂尋求依。依",
    "T29n1562_071:0725c15": "此尋求涅槃果故。由此一切修苦智等。無不",
    "T29n1562_071:0725c16": "皆為尋求涅槃。或此道名目涅槃路。三乘賢",
    "T29n1562_071:0725c17": "聖涉此夷途。速達二種涅槃界故。道於餘處",
    "T29n1562_071:0725c18": "立通行名。以於諦中能善通達。復能速往涅",
    "T29n1562_071:0725c19": "槃城故。此有幾種依何建立。頌曰。",
    "T29n1562_071:0725c20": "　通行有四種　　樂依本靜慮",
    "T29n1562_071:0725c21": "　苦依所餘地　　遲速鈍利根",
    "T29n1562_071:0725c22": "論曰。經說通行總有四種。一苦遲通行。二苦",
    "T29n1562_071:0725c23": "速通行。三樂遲通行。四樂速通行。此四通行",
    "T29n1562_071:0725c24": "有差別者。依地依根建立異故。云何依地建",
    "T29n1562_071:0725c25": "立差別。謂依根本四靜慮中。所生聖道名樂",
    "T29n1562_071:0725c26": "通行。任運轉故如乘船筏。任運轉者。由此地",
    "T29n1562_071:0725c27": "中止觀雙行無增減故。又此諸地所有等持。",
    "T29n1562_071:0725c28": "攝受五支四支成故。依餘無色未至中間。所",
    "T29n1562_071:0725c29": "生聖道名苦通行。雖道非苦苦受相應。艱辛",
    "T29n1562_071:0726a01": "轉故亦名為苦。如依陸路乘馬等行。艱辛轉",
    "T29n1562_071:0726a02": "者。由此地中止觀雖俱而增減故。謂無色地",
    "T29n1562_071:0726a03": "觀減止增。未至中間觀增止減。又此諸地所",
    "T29n1562_071:0726a04": "有等持。不攝五支四支成故。有餘師說。未至",
    "T29n1562_071:0726a05": "地道難可成辦故立苦名。謂有先來都未得",
    "T29n1562_071:0726a06": "定。多起功用方得現前。此既現前為勝加行。",
    "T29n1562_071:0726a07": "根本靜慮易起故樂。靜慮中間同一地攝。異",
    "T29n1562_071:0726a08": "心品滅異心品生。極為艱辛故亦名苦。譬如",
    "T29n1562_071:0726a09": "以木析木極難。謂一地中有尋有伺。麁心品",
    "T29n1562_071:0726a10": "滅無尋唯伺。細心品生多用功力。諸無色定",
    "T29n1562_071:0726a11": "亦甚難成。故亦名苦極微細故。謂無色定行",
    "T29n1562_071:0726a12": "相眇然。不易測量修難成辦。又從靜慮起無",
    "T29n1562_071:0726a13": "色時。五蘊定滅四蘊定起。極為難辦故立苦",
    "T29n1562_071:0726a14": "名。云何依根建立差別。謂即苦樂二通行中。",
    "T29n1562_071:0726a15": "鈍根名遲利根名速。二行於境通達稽遲。說",
    "T29n1562_071:0726a16": "名遲通翻此名速。或遲鈍者所起通行名遲",
    "T29n1562_071:0726a17": "通行。速此相違。或趣涅槃有遲有速。由根鈍",
    "T29n1562_071:0726a18": "利如後當辯。此行五蘊四蘊為性。由依色定",
    "T29n1562_071:0726a19": "無色定別。而名通者顯慧勝故。如見道位雖",
    "T29n1562_071:0726a20": "具五蘊。以慧勝故偏立見名。如見道邊諸世",
    "T29n1562_071:0726a21": "俗智。金剛喻定亦以五蘊四蘊為體立智定",
    "T29n1562_071:0726a22": "名。然有經中說四通行。五根為性亦就勝說。",
    "T29n1562_071:0726a23": "慧勝中勝故立通名。為諸有情無中根者。而",
    "T29n1562_071:0726a24": "今但說遲速行耶。有一類言無中根者。如契",
    "T29n1562_071:0726a25": "經說諸利根中。唯有指鬘最為第一。諸鈍根",
    "T29n1562_071:0726a26": "中唯有蛇奴最為第一。此經不說別有中根",
    "T29n1562_071:0726a27": "故知非有。又於三道各說二故。謂見道中唯",
    "T29n1562_071:0726a28": "見說有。隨信法行二道差別。修道位中唯見",
    "T29n1562_071:0726a29": "說有。信解見至二道差別。無學道中唯見說",
    "T29n1562_071:0726b01": "有。時及不時二道差別。若許有中根應各說",
    "T29n1562_071:0726b02": "三道。若爾應與契經相違。如說。有情世間生",
    "T29n1562_071:0726b03": "長。有利中鈍三根差別。此不相違。依佛出世",
    "T29n1562_071:0726b04": "彼有情類。初中後時入道不同作是說故。初",
    "T29n1562_071:0726b05": "入道者如阿若多憍陳那等。後入道者如善",
    "T29n1562_071:0726b06": "賢等。中謂所餘。或據有情種解脫分有上中",
    "T29n1562_071:0726b07": "下故說無違。然理定應有中根者。謂隨法行",
    "T29n1562_071:0726b08": "一種性中。有大聲聞獨覺大覺。不可說彼根",
    "T29n1562_071:0726b09": "品無差。又契經中說隨法行是鈍根攝。如說。",
    "T29n1562_071:0726b10": "五根增上猛利。極圓滿者名俱解脫。乃至廣",
    "T29n1562_071:0726b11": "說。然通行中不別說有中品行者不明了故。",
    "T29n1562_071:0726b12": "於世典中亦隨明了。唯見顯示上下非中。由",
    "T29n1562_071:0726b13": "此已釋道唯二意。又彼所引根第一經。已定",
    "T29n1562_071:0726b14": "證成有中根者。謂既說有第一利根。知更有",
    "T29n1562_071:0726b15": "餘利而非極。但對鈍者說之為利。又既說有",
    "T29n1562_071:0726b16": "第一鈍根。知更有餘鈍而非極。但對利者說",
    "T29n1562_071:0726b17": "之為鈍。故應決定許有中根。經中明說有三",
    "T29n1562_071:0726b18": "根故。依根立道必亦有三。但不分明故唯說",
    "T29n1562_071:0726b19": "二。然中根性攝在二中。以利鈍中有非極故。",
    "T29n1562_071:0726b20": "應知通行隨此相說。唯立遲速無別處中。然",
    "T29n1562_071:0726b21": "上所言由根利鈍。於趣圓寂有速有遲。此據",
    "T29n1562_071:0726b22": "等修勤加行說。若不據等則鈍利根。趣向涅",
    "T29n1562_071:0726b23": "槃遲速不定。又契經說。有現法遲身壞速等",
    "T29n1562_071:0726b24": "四句差別。此約加行有勤不勤。不約轉根及",
    "T29n1562_071:0726b25": "有退說。以諸聖者若已經生。不退不轉根不",
    "T29n1562_071:0726b26": "生上界故。大覺獨覺到究竟。聲聞依何通行",
    "T29n1562_071:0726b27": "入聖。證極果大覺唯依樂速通行。謂以第四",
    "T29n1562_071:0726b28": "靜慮為依。由極利根入正決定。證得無上正",
    "T29n1562_071:0726b29": "等菩提。於獨覺中麟角喻者。如大覺說餘則",
    "T29n1562_071:0726c01": "不定。於到究竟二聲聞中。舍利子依苦速通",
    "T29n1562_071:0726c02": "行。及樂速通行入聖證極果。彼依未至入正",
    "T29n1562_071:0726c03": "決定。依第四定得漏盡故。目連唯依苦速通",
    "T29n1562_071:0726c04": "行。謂依未至入正決定。依無色定得漏盡故。",
    "T29n1562_071:0726c05": "二聖先來樂慧樂定。故證極果依色無色。許",
    "T29n1562_071:0726c06": "到究竟諸大聲聞。法爾唯應漸次得果。故彼",
    "T29n1562_071:0726c07": "入聖道皆依未至地道。亦名為菩提分法。此",
    "T29n1562_071:0726c08": "有幾種名義云何。頌曰。",
    "T29n1562_071:0726c09": "　覺分三十七　　謂四念住等",
    "T29n1562_071:0726c10": "　覺謂盡無生　　順此故名分",
    "T29n1562_071:0726c11": "論曰。經說覺分有三十七。謂四念住四正斷",
    "T29n1562_071:0726c12": "四神足五根五力七等覺支八聖道支。盡無",
    "T29n1562_071:0726c13": "生智說名為覺。隨覺者別立三菩提。一聲聞",
    "T29n1562_071:0726c14": "菩提。二獨覺菩提。三無上菩提。無智睡眠皆",
    "T29n1562_071:0726c15": "永斷故。及如實知已作己事。不復作故此二",
    "T29n1562_071:0726c16": "名覺。三十七法順趣菩提。是故皆名菩提分",
    "T29n1562_071:0726c17": "法。此三十七體各別耶。不爾云何。頌曰。",
    "T29n1562_071:0726c18": "　此實事唯十　　謂慧勤定信",
    "T29n1562_071:0726c19": "　念喜捨輕安　　及戒尋為體",
    "T29n1562_071:0726c20": "論曰。此覺分名雖三十七。實事唯十即慧勤",
    "T29n1562_071:0726c21": "等。謂四念住慧根慧力擇法覺支正見以慧",
    "T29n1562_071:0726c22": "為體。四正斷精進根精進力精進覺支正精",
    "T29n1562_071:0726c23": "進以勤為體。四神足定根定力定覺支正定",
    "T29n1562_071:0726c24": "以定為體。信根信力以信為體。念根念力念",
    "T29n1562_071:0726c25": "覺支正念以念為體。喜覺支以喜為體。捨",
    "T29n1562_071:0726c26": "覺支以行蘊攝捨為體。輕安覺支以輕安為",
    "T29n1562_071:0726c27": "體。正語正業正命以戒為體。正思惟以尋為",
    "T29n1562_071:0726c28": "體。如是覺分實事唯十。前五即是信等五根。",
    "T29n1562_071:0726c29": "由境等殊分為三十。更加喜捨輕安戒尋。戒",
    "T29n1562_071:0727a01": "分為三復總成七。并前合成三十七種。毘婆",
    "T29n1562_071:0727a02": "沙師說有十一。身業語業不相雜故。戒分為",
    "T29n1562_071:0727a03": "二餘九同前。念住等三名無別屬。如何獨說",
    "T29n1562_071:0727a04": "為慧勤定。頌曰。",
    "T29n1562_071:0727a05": "　四念住正斷　　神足隨增上",
    "T29n1562_071:0727a06": "　說為慧勤定　　實諸加行善",
    "T29n1562_071:0727a07": "論曰。四念住等三品善法。體實遍攝諸加行",
    "T29n1562_071:0727a08": "善。然隨同品增上善根。如次說為慧勤及定。",
    "T29n1562_071:0727a09": "何緣於慧立念住名。慧由念力持令住故。何",
    "T29n1562_071:0727a10": "故說勤名為正斷。於正修習斷修位中。此勤",
    "T29n1562_071:0727a11": "力能斷懈怠故。或名正勝於正持策。身語意",
    "T29n1562_071:0727a12": "中此最勝故。何緣於定立神足名。諸靈妙",
    "T29n1562_071:0727a13": "德所依止故。經主此中作如是說。有餘師說。",
    "T29n1562_071:0727a14": "神即是定足。謂欲等彼應覺分。事有十三",
    "T29n1562_071:0727a15": "增欲心故。又違經說。如契經言。吾今為汝說",
    "T29n1562_071:0727a16": "神足等。神謂受用種種神境。分一為多乃至",
    "T29n1562_071:0727a17": "廣說。足謂欲等四三摩地。此中佛說定果名",
    "T29n1562_071:0727a18": "神。欲等所生等持名足無如是。失彼許等。持",
    "T29n1562_071:0727a19": "體即是神亦是神足。彼所言足謂欲等者。為",
    "T29n1562_071:0727a20": "顯等持有四種。故舉因顯果說欲等言。然諸",
    "T29n1562_071:0727a21": "等持總有二種。一於善根加行位勝。二於善",
    "T29n1562_071:0727a22": "根成滿位勝。前名神足後名為神。故契經言",
    "T29n1562_071:0727a23": "由欲增上。所得勝定名欲等持。此言即說加",
    "T29n1562_071:0727a24": "行位定。復言方便為斷已生惡不善法。乃至",
    "T29n1562_071:0727a25": "為令已生善法安住增廣。由前欲定生起於",
    "T29n1562_071:0727a26": "欲。發勤精進攝心持心。此說善根成滿位定",
    "T29n1562_071:0727a27": "攝心。謂慧持心謂定能攝持心是彼相故。復",
    "T29n1562_071:0727a28": "言如是欲勤精進攝心持心。乃至廣說云何",
    "T29n1562_071:0727a29": "欲等由欲等持。此言為明後起欲等。是等引",
    "T29n1562_071:0727b01": "者修欲等持。加行成時所證果義。復言此位。",
    "T29n1562_071:0727b02": "若欲若勤若信若輕安若念若正智若思若",
    "T29n1562_071:0727b03": "捨。皆名勝行。依何修造立勝行名。依修造神",
    "T29n1562_071:0727b04": "故名勝行。由如是理。故次說言如是勝行。及",
    "T29n1562_071:0727b05": "前欲定合名欲定勝行神足。所言神足者是",
    "T29n1562_071:0727b06": "神所依義。以前欲定是前生定因。後起欲等",
    "T29n1562_071:0727b07": "是俱生定因故。勝行中不復說。定因定果定",
    "T29n1562_071:0727b08": "無容俱故。俱生欲等於所修定有何功能。若",
    "T29n1562_071:0727b09": "離俱生欲等諸法定不生故。以定於彼俱生",
    "T29n1562_071:0727b10": "聚中最殊勝故。說是所修起先欲定為加行",
    "T29n1562_071:0727b11": "者本。為求得後勝定故。由如是理彼說等持。",
    "T29n1562_071:0727b12": "體即是神亦是神足。故無覺分增欲心失。又",
    "T29n1562_071:0727b13": "彼亦無違契經過。故彼自釋此契經文。言以",
    "T29n1562_071:0727b14": "神聲說於神果。如遍知果說遍知聲。如是所",
    "T29n1562_071:0727b15": "言定為應理。由此經說云何名為趣修神足",
    "T29n1562_071:0727b16": "道。謂八支聖道順清淨。經說言大德。我今",
    "T29n1562_071:0727b17": "定說有如是神。然如是神性是下劣。諸異生",
    "T29n1562_071:0727b18": "類本所成法。非聖非聖性。非通非通性。不能",
    "T29n1562_071:0727b19": "得菩提。不能得涅槃。由是不應修此神足。是",
    "T29n1562_071:0727b20": "八聖道所應趣求。但為斷除能證根本靜慮",
    "T29n1562_071:0727b21": "定障。便為應理。雖定即神而此經說。神果變",
    "T29n1562_071:0727b22": "現事相名神。欲令尋麁悟入於細。兼為顯定",
    "T29n1562_071:0727b23": "是彼近因。故作是言無違經過。何緣信等立",
    "T29n1562_071:0727b24": "根力名。以增上故。難屈伏故。何緣此五先",
    "T29n1562_071:0727b25": "說為根後名為力。由此五法依下上品分先",
    "T29n1562_071:0727b26": "後故。又依可屈伏不可屈伏故。下品信等勢",
    "T29n1562_071:0727b27": "用劣故。猶為所治同類屈伏。上品翻此故得",
    "T29n1562_071:0727b28": "力名。所說覺支為有何義。能覺悟義名為覺",
    "T29n1562_071:0727b29": "支。若爾覺支唯應有一。不爾念等是擇法分。",
    "T29n1562_071:0727c01": "皆順擇法從勝為名。或覺之支是覺支義。若",
    "T29n1562_071:0727c02": "爾應許覺支唯六。不爾擇法是覺亦覺支。所",
    "T29n1562_071:0727c03": "餘六種是覺支非覺。所說道支為有何義。尋",
    "T29n1562_071:0727c04": "求依義名為道支。若爾道支唯應有一。不爾。",
    "T29n1562_071:0727c05": "餘七是正見分皆順正見從勝為名。或道之",
    "T29n1562_071:0727c06": "支是道支義。若爾應許道支唯七。不爾。正見",
    "T29n1562_071:0727c07": "是道亦道支。所餘七種是道支非道。當言何",
    "T29n1562_071:0727c08": "位何覺分增。頌曰。",
    "T29n1562_071:0727c09": "　初業順決擇　　及修見道位",
    "T29n1562_071:0727c10": "　念住等七品　　應知次第增",
    "T29n1562_071:0727c11": "論曰。初修業位說念住增。謂此位中為息顛",
    "T29n1562_071:0727c12": "倒。由念勢力於身等境。自相共相能審了知。",
    "T29n1562_071:0727c13": "壞二種愚慧用勝故。於煖法位說正斷增。謂",
    "T29n1562_071:0727c14": "此位中見生死過涅槃功德。遂能勇猛發勤",
    "T29n1562_071:0727c15": "精進。不墜生死速趣涅槃勤用勝故。於頂法",
    "T29n1562_071:0727c16": "位說神足增。謂此位中能制心識。趣不退位",
    "T29n1562_071:0727c17": "終不匱乏。信等善根定用勝故。於忍法位說",
    "T29n1562_071:0727c18": "五根增。謂此位中永息惡趣。終不退墮速入",
    "T29n1562_071:0727c19": "離生。增上義成根義勝故。世第一位說五力",
    "T29n1562_071:0727c20": "增。謂此位中不為煩惱之所屈伏。力義勝故。",
    "T29n1562_071:0727c21": "雖忍位中亦容如是。然非決定是故不說。或",
    "T29n1562_071:0727c22": "此位中不為一切。餘異生法之所屈伏。故於",
    "T29n1562_071:0727c23": "此位力義偏增。修道位中近菩提位。助覺勝",
    "T29n1562_071:0727c24": "故說覺支增。或此位中斷九品惑。數數覺故",
    "T29n1562_071:0727c25": "覺支義增。見道位中所有道義。皆具足故說",
    "T29n1562_071:0727c26": "道支增。謂尋求依及通往趣。二義具故說名",
    "T29n1562_071:0727c27": "為道。見道位中二義最勝。謂見道位聖慧初",
    "T29n1562_071:0727c28": "生。如實尋求諦理勝故。又於此位不起期心。",
    "T29n1562_071:0727c29": "能速疾行往趣勝故隨數增故。於契經中先",
    "T29n1562_071:0728a01": "七後八非修次第。有餘於此立次第言。行者",
    "T29n1562_071:0728a02": "最初由慧勢力。於身等境自相共相。如實了",
    "T29n1562_071:0728a03": "知導起眾善。如有目者將導眾盲。是故最初",
    "T29n1562_071:0728a04": "說四念住。由四念住了眾境已。於斷惡修善",
    "T29n1562_071:0728a05": "能發起正勤。故於第二說四正斷。由正勤力",
    "T29n1562_071:0728a06": "令相續中。過失損減功德增盛。於殊勝定方",
    "T29n1562_071:0728a07": "能修習。是故神足說在第三。勝定為依便令",
    "T29n1562_071:0728a08": "信等。與出世法為增上緣。由此五根說為第",
    "T29n1562_071:0728a09": "四。根義既立能招惡趣。惡業煩惱不能屈伏。",
    "T29n1562_071:0728a10": "由此五力說為第五力義既成。能如實覺四",
    "T29n1562_071:0728a11": "聖諦境。無疑慮故說七覺支在於第六。既如",
    "T29n1562_071:0728a12": "實覺四聖諦境。厭捨生死欣趣涅槃。故說道",
    "T29n1562_071:0728a13": "支以為第七。於中一一辯其次第。如釋。經論",
    "T29n1562_071:0728a14": "應正思求今此論中思擇法相。於次第理無",
    "T29n1562_071:0728a15": "勞煩述。今於此中應辯覺分。幾唯無漏幾有",
    "T29n1562_071:0728a16": "漏耶。頌曰。",
    "T29n1562_071:0728a17": "　七覺八道支　　一向是無漏",
    "T29n1562_071:0728a18": "　三四五根力　　皆通於二種",
    "T29n1562_071:0728a19": "論曰。此中七覺八聖道支唯是無漏。唯於修",
    "T29n1562_071:0728a20": "道見道位中方建立故。謂修道位七覺支增",
    "T29n1562_071:0728a21": "隣近菩提。謂治有頂故覺支體一向無漏。一",
    "T29n1562_071:0728a22": "切覺分皆助菩提。唯此獨摽覺支名者以最",
    "T29n1562_071:0728a23": "隣近。菩提果故由此理趣證七覺支。應知但",
    "T29n1562_071:0728a24": "依治有頂說。此為上首類治下地。唯於無漏",
    "T29n1562_071:0728a25": "立覺支名。若不許然寧不通二。或於一切菩",
    "T29n1562_071:0728a26": "提分中。依近菩提立覺支號。道中修道位近",
    "T29n1562_071:0728a27": "菩提性近菩提。唯是無漏故無漏修道方立",
    "T29n1562_071:0728a28": "覺支名。見道位中八道支勝故。此一向無漏",
    "T29n1562_071:0728a29": "性攝。雖正見等亦通有漏。然彼不得聖道支",
    "T29n1562_071:0728b01": "名。聖道支名目無漏故。又諸論者許覺分法。",
    "T29n1562_071:0728b02": "覺支後說定是無漏。若說在前便通二種。既",
    "T29n1562_071:0728b03": "覺支後方說道支。故八道支一向無漏。所餘",
    "T29n1562_071:0728b04": "通二義准已成。謂覺分中前位增者。彼於後",
    "T29n1562_071:0728b05": "位勢用亦增。後位增者非於前位。故毘婆沙",
    "T29n1562_071:0728b06": "作如是說。從初業位至盡無生念住常增。乃",
    "T29n1562_071:0728b07": "至廣說。此三十七何地有幾。頌曰。",
    "T29n1562_071:0728b08": "　初靜慮一切　　未至除喜根",
    "T29n1562_071:0728b09": "　二靜慮除尋　　三四中除二",
    "T29n1562_071:0728b10": "　前三無色地　　除戒前二種",
    "T29n1562_071:0728b11": "　於欲界有頂　　除覺及道支",
    "T29n1562_071:0728b12": "論曰。初靜慮中具三十七。於未至地除喜覺",
    "T29n1562_071:0728b13": "支。於下地法猶懷疑慮。未能保信故不生喜。",
    "T29n1562_071:0728b14": "又未至定初現前時。未能斷除下地煩惱。後",
    "T29n1562_071:0728b15": "雖已斷而類同前。故起彼時皆無有喜。有說。",
    "T29n1562_071:0728b16": "一切近分地道。皆力勵轉故無喜義。第二靜",
    "T29n1562_071:0728b17": "慮除正思惟。彼靜慮中已無尋故。由契經說",
    "T29n1562_071:0728b18": "彼地無尋。彼上等持轉寂靜故。由此二地各",
    "T29n1562_071:0728b19": "三十六。第三第四靜慮中間。雙除喜尋各三",
    "T29n1562_071:0728b20": "十五。前三無色除戒三支。并除喜尋各三十",
    "T29n1562_071:0728b21": "二。欲界有頂除覺道支。無無漏故各二十二。",
    "T29n1562_071:0728b22": "如是諸地隨其所應。覺分現前少多無定。謂",
    "T29n1562_071:0728b23": "隨位別後必兼前。可一體上義分多種。故有",
    "T29n1562_071:0728b24": "多種俱時起義。唯四念住必不俱生。以約所",
    "T29n1562_071:0728b25": "緣分為四故。尚無二慧俱時而生。況有一時",
    "T29n1562_071:0728b26": "四慧並起。不可一慧約境分多。以若總緣法",
    "T29n1562_071:0728b27": "念住攝。必無一慧於一剎那。緣四境生四行",
    "T29n1562_071:0728b28": "相故。由此理趣初靜慮中。總而言之具三十",
    "T29n1562_071:0728b29": "七。然於一念頓現在前。極多但容有三十四。",
    "T29n1562_071:0728c01": "如是未至第二靜慮。極多但容有三十三。三",
    "T29n1562_071:0728c02": "四中間極三十二。前三無色極二十九。欲界",
    "T29n1562_071:0728c03": "有頂極唯十九。一切皆除三念住故。其中減",
    "T29n1562_071:0728c04": "者隨位應思。何故心王不立覺分。理亦攝在",
    "T29n1562_071:0728c05": "念住等中。彼實攝諸加行善故。然不別立如",
    "T29n1562_071:0728c06": "慧等者。心於雜染清淨分中。勢用均平無所",
    "T29n1562_071:0728c07": "偏黨。覺分唯在清淨分中。勢用增強。是故不",
    "T29n1562_071:0728c08": "立。有餘師說。覺分多緣諸法共相。心王多分",
    "T29n1562_071:0728c09": "緣自相生。是故不立。有餘復說修習覺分。本",
    "T29n1562_071:0728c10": "為對治一切煩惱。然諸煩惱心所非心。故能",
    "T29n1562_071:0728c11": "治法非心唯所。障治相翻而建立故。有說。覺",
    "T29n1562_071:0728c12": "分輔佐於覺覺是心所慧為體故。不可心王",
    "T29n1562_071:0728c13": "輔佐心所。如王不可輔佐於臣。所以心王不",
    "T29n1562_071:0728c14": "立覺分。有餘師說。心導世間於界趣生輪迴",
    "T29n1562_071:0728c15": "無絕。修習覺分為斷生死。由此心王不立覺",
    "T29n1562_071:0728c16": "分。有餘師說。無始時來心為眾多。煩惱雜染",
    "T29n1562_071:0728c17": "馳散諸境。[怡台+龍]悷難調為調伏心修習覺分。非",
    "T29n1562_071:0728c18": "所調伏即是能調。是故心王不立覺分。何緣",
    "T29n1562_071:0728c19": "諸大心所法中。唯立四法為菩提分。實總攝",
    "T29n1562_071:0728c20": "在念住等中。彼實攝諸加行善故。然別建立",
    "T29n1562_071:0728c21": "念定慧者。由此三種順清淨品。勢用增強可",
    "T29n1562_071:0728c22": "立覺分。想思觸欲於染分中。勢用增強故不",
    "T29n1562_071:0728c23": "別立。於假想觀勝解偏增。覺分唯攝順真實",
    "T29n1562_071:0728c24": "觀。由此勝解非覺分攝。有餘師說。至無學位",
    "T29n1562_071:0728c25": "勝解方增。經但立為無學支故。菩提分法有",
    "T29n1562_071:0728c26": "學位增。由此為因力能引起三菩提故。所以",
    "T29n1562_071:0728c27": "勝解非覺分攝。作意勢力能發動心。令於所",
    "T29n1562_071:0728c28": "緣易脫不定。覺分於境審諦觀察。令心專一",
    "T29n1562_071:0728c29": "與彼相違。是故作意非覺分攝。若爾寧立尋",
    "T29n1562_071:0729a01": "為覺分。尋於境界雖策發心。而欲令心推求",
    "T29n1562_071:0729a02": "至理。非令於境浮飄易脫。於諦觀察有策發",
    "T29n1562_071:0729a03": "能。說此力能策正見故。由此作意不可例尋。",
    "T29n1562_071:0729a04": "有餘師言。若染若淨初取境位。作意力增說",
    "T29n1562_071:0729a05": "為非理。如理作意至境相續。彼勢力微故不",
    "T29n1562_071:0729a06": "立為煩惱覺分。煩惱覺分要於至境。相續位",
    "T29n1562_071:0729a07": "中方增盛故。受於雜染清淨分中。勢用俱增",
    "T29n1562_071:0729a08": "故立覺分。由此流轉緣起支中立為受支。及",
    "T29n1562_071:0729a09": "於還滅菩提分中立喜覺支。有餘師說。受於",
    "T29n1562_071:0729a10": "雜染雖是增上。而與淨品作饒益事。亦有功",
    "T29n1562_071:0729a11": "能如旃荼羅。性雖鄙劣能與豪族作饒益事。",
    "T29n1562_071:0729a12": "故於靜慮為饒益支。菩提分中立覺支號。何",
    "T29n1562_071:0729a13": "緣三受皆通無漏。覺分唯喜非餘二耶。覺分",
    "T29n1562_071:0729a14": "所為行相猛利。樂捨行相遲鈍故非。有餘師",
    "T29n1562_071:0729a15": "言。樂捨二受為輕安樂。行捨所覆相不明了。",
    "T29n1562_071:0729a16": "是故不立。何緣大善心所法中。唯立四法為",
    "T29n1562_071:0729a17": "菩提分。實亦總是念住等攝。彼實總攝加行",
    "T29n1562_071:0729a18": "善故。然別立信勤安捨者。由此四種順覺強",
    "T29n1562_071:0729a19": "故。如何此四順覺用強。發趣菩提信為上首。",
    "T29n1562_071:0729a20": "將修眾行信為初基。清淨果因以信為本。若",
    "T29n1562_071:0729a21": "無信者修趣不成。故立信根以為覺分。有餘",
    "T29n1562_071:0729a22": "師說。如清水珠置濁水中。水便澄潔令諸有",
    "T29n1562_071:0729a23": "目鑒眾色像。如是以信置心品中。能令俱",
    "T29n1562_071:0729a24": "生心品澄淨。由此能見四聖諦理。漸次增長",
    "T29n1562_071:0729a25": "成三菩提。故信最應立為覺分。勤於眾行遍",
    "T29n1562_071:0729a26": "能策發。令其速趣三乘菩提。若無正勤雖已",
    "T29n1562_071:0729a27": "發趣。中間懈廢終無所成。是故立勤以為覺",
    "T29n1562_071:0729a28": "分。有餘師說。無始時來所以不能。見四聖諦",
    "T29n1562_071:0729a29": "都由懈怠。不樂聽聞如理思惟四聖諦理。勤",
    "T29n1562_071:0729b01": "能治彼令樂聽聞。如理思惟四諦理故。能見",
    "T29n1562_071:0729b02": "四諦速證菩提。故勤亦應立為覺分。輕安息",
    "T29n1562_071:0729b03": "務令心調適。行捨正直令心平等。故能增長",
    "T29n1562_071:0729b04": "諸出世行。令其速趣三乘菩提。故立安捨以",
    "T29n1562_071:0729b05": "為覺分。有餘師說。無始時來惛掉亂心不見",
    "T29n1562_071:0729b06": "諦理。由此不證三乘菩提。輕安捨惛行捨止",
    "T29n1562_071:0729b07": "掉。由斯見諦速趣菩提。故此亦應立為覺分。",
    "T29n1562_071:0729b08": "若爾慚愧自性善攝。於眾善品得白法名。亦",
    "T29n1562_071:0729b09": "應立為菩提分法。彼不應立以無慚愧。唯與",
    "T29n1562_071:0729b10": "一切惡心相應。於散戒中為勝障礙。於見諦",
    "T29n1562_071:0729b11": "理為障力微。與彼相違名為慚愧。自性善攝",
    "T29n1562_071:0729b12": "得白法名。雖於散戒有勝功力。而於定善為",
    "T29n1562_071:0729b13": "助力微。菩提分中取順定善。助覺諦理故彼",
    "T29n1562_071:0729b14": "不立。若爾應立無貪無瞋。彼是善根自性善",
    "T29n1562_071:0729b15": "故亦不應立。以諸貪瞋六識相應。遍通五部",
    "T29n1562_071:0729b16": "是隨眠性。發麁惡業為勝加行。斷滅善根障",
    "T29n1562_071:0729b17": "散善強違見諦劣。翻彼故立無貪無瞋。得善",
    "T29n1562_071:0729b18": "根名自性善攝。於散善業功力雖強。助定善",
    "T29n1562_071:0729b19": "中勢用微劣。菩提分法取順定善。助覺諦理",
    "T29n1562_071:0729b20": "故彼不立。若爾不放逸應立為覺分。不放逸",
    "T29n1562_071:0729b21": "故眾行皆成。佛每勸令修不放逸。亦不應立",
    "T29n1562_071:0729b22": "於散位中。放逸令心馳散五欲。能違施等散",
    "T29n1562_071:0729b23": "善用強。非定位中此障用勝。翻對彼故立不",
    "T29n1562_071:0729b24": "放逸。但於五欲能防護心。令不馳散專修施",
    "T29n1562_071:0729b25": "等。故於散善力用雖強。助定善中勢用微劣。",
    "T29n1562_071:0729b26": "菩提分法取順定善。助覺諦理故彼不立。若",
    "T29n1562_071:0729b27": "爾不害應立覺分。害能逼惱無量有情墮三",
    "T29n1562_071:0729b28": "惡道。彼能治故亦不應立。害緣事生惱諸有",
    "T29n1562_071:0729b29": "情。障修散善不害翻此助定力微故亦不應",
    "T29n1562_071:0729c01": "立為覺分。有餘師說。大善法中若所治強。自",
    "T29n1562_071:0729c02": "性勝者立為覺分餘則不然。所治強者。謂與",
    "T29n1562_071:0729c03": "一切染心相應。自性勝者。謂助見諦如先所",
    "T29n1562_071:0729c04": "說。信勤安捨具足二義。慚愧等六無具二者。",
    "T29n1562_071:0729c05": "謂慚等五二義並無。不放逸一種唯闕自性",
    "T29n1562_071:0729c06": "勝。何緣欣厭非覺分耶。理實亦是念住等攝。",
    "T29n1562_071:0729c07": "彼實總攝加行善故。然不別立為覺分者。由",
    "T29n1562_071:0729c08": "此二種行相相違。俱不遍緣四聖諦境。無一",
    "T29n1562_071:0729c09": "地位容恒現前。心品陜少。是故不立。有餘師",
    "T29n1562_071:0729c10": "說。夫欣厭者。由慧觀境勢力引生覺分。謂能",
    "T29n1562_071:0729c11": "順生覺慧。義相違故不應別立。何緣尋伺二",
    "T29n1562_071:0729c12": "種皆容有加行善及有無漏。而於覺分一是",
    "T29n1562_071:0729c13": "一非。實亦俱通義如前說。然別立尋不立伺",
    "T29n1562_071:0729c14": "者。尋於聖道策正見強。由彼起時行相猛利。",
    "T29n1562_071:0729c15": "尋求諦理。有助見能立為道支。伺則不爾。以",
    "T29n1562_071:0729c16": "行相起極微劣故。有餘師說。二俱行時尋行",
    "T29n1562_071:0729c17": "相麁映蔽於伺。唯伺起位行相轉微。故覺分",
    "T29n1562_071:0729c18": "中不別立伺。策發正見自有正勤。何更立尋",
    "T29n1562_071:0729c19": "以為覺分。勤策正見有異於尋。故道支中應",
    "T29n1562_071:0729c20": "並建立。謂勤策彼令速進修。尋力策令速觀",
    "T29n1562_071:0729c21": "聖諦。何緣表業不立覺分。覺分唯是順定善",
    "T29n1562_071:0729c22": "法心俱無表有勝順能。表業不然。是故不立。",
    "T29n1562_071:0729c23": "何緣不立不相應行以為覺分。彼於助覺無",
    "T29n1562_071:0729c24": "別勝能。不相應故。非如無表雖不相應。而於",
    "T29n1562_071:0729c25": "道輪有為轂用。故於覺分不別建立。有餘師",
    "T29n1562_071:0729c26": "說。二無心定能滅心故與覺相違。四相及得",
    "T29n1562_071:0729c27": "於所相成有遷成用。此於染淨起用平等。菩",
    "T29n1562_071:0729c28": "提分法順淨用增故不別立。何緣不立信為",
    "T29n1562_071:0729c29": "覺及道支。初發趣時信用增上。已入聖位立",
    "T29n1562_071:0730a01": "覺道支。信於爾時勢用微劣。故不立在覺道",
    "T29n1562_071:0730a02": "支中。何緣於覺支立喜輕安捨。非亦立彼在",
    "T29n1562_071:0730a03": "道支中。彼偏順覺不順道故。云何順覺且修",
    "T29n1562_071:0730a04": "道中。地地各修九品勝覺。如如於諦數數覺",
    "T29n1562_071:0730a05": "悟。如是如是發生勝喜。由生勝喜復樂觀諦。",
    "T29n1562_071:0730a06": "如人掘地獲寶生喜。由生喜故復樂更掘。故",
    "T29n1562_071:0730a07": "喜於覺隨順力增。要由輕安息諸事務。及由",
    "T29n1562_071:0730a08": "捨力令心平等。方能於境審諦覺察。故立安",
    "T29n1562_071:0730a09": "捨在覺支中。云何此三不順於道。速疾運轉",
    "T29n1562_071:0730a10": "是聖道義。此於速運少有相違。並能令心安",
    "T29n1562_071:0730a11": "隱住故。何緣於道立尋戒支。於覺支中非亦",
    "T29n1562_071:0730a12": "立彼。彼偏順道不順覺故。云何順道且見",
    "T29n1562_071:0730a13": "道中尋策正見。令於上下八諦境中速疾觀",
    "T29n1562_071:0730a14": "察。戒能為轂成見道輪。令於諦中速疾迴轉。",
    "T29n1562_071:0730a15": "故尋及戒俱立道支。此復云何不順於覺。且",
    "T29n1562_071:0730a16": "尋於諦不寂靜轉。於聖諦理尋求相故。覺已",
    "T29n1562_071:0730a17": "見諦安靜而轉。故尋於覺少有相違。覺是相",
    "T29n1562_071:0730a18": "應有所緣境。所依行相戒此相違。故於覺支",
    "T29n1562_071:0730a19": "不建立彼。通運名道不可為例。何緣覺分不",
    "T29n1562_071:0730a20": "攝聖種。分別論者許覺分攝。故彼宗建立四",
    "T29n1562_071:0730a21": "十一覺分。我許攝在念住等中。而不立為別",
    "T29n1562_071:0730a22": "覺分者。以諸覺分在家出家。俱能受行及有",
    "T29n1562_071:0730a23": "欣樂。聖種唯有諸出家人。受行欣樂在家有",
    "T29n1562_071:0730a24": "樂。必無受行故不別立。有餘師說。若許聖種",
    "T29n1562_071:0730a25": "總是無貪如前已釋。若許第四體即是勤。在",
    "T29n1562_071:0730a26": "覺分中無勞徵難。何緣證淨非覺分攝。實亦",
    "T29n1562_071:0730a27": "攝在念住等中。而不立為別覺分者。以諸覺",
    "T29n1562_071:0730a28": "分進修義增。數習方能證菩提故。四種證淨",
    "T29n1562_071:0730a29": "證得義增。見聖諦時漸頓得故。由此證淨非",
    "T29n1562_071:0730b01": "覺分攝。有餘師說。此即信戒隨應亦在覺分",
    "T29n1562_071:0730b02": "中攝。",
    "T29n1562_071:0730b03": "說一切有部順正理論卷第七十一"
}