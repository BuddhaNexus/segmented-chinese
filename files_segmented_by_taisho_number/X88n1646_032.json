{
    "X88n1646_032:0241a14": "居士傳三十二",
    "X88n1646_032:0241a16": "張子韶傳",
    "X88n1646_032:0241a17": "張子韶。名九成。號無垢居士。錢塘人也。少好學。年十",
    "X88n1646_032:0241a18": "四入學宮。閉閤終日。寒暑不越戶限。比舍生穴隙視",
    "X88n1646_032:0241a19": "之。斂膝危坐。若與神明伍。相與歎服。既而聞客談楊",
    "X88n1646_032:0241a20": "大年．呂微仲事。心慕之。謁寶印明禪師問入道之要。",
    "X88n1646_032:0241a21": "寶印曰。念念不捨。久久成熟。時節到來。自然證入。令",
    "X88n1646_032:0241a22": "看柏樹子話。久之無省。謁善權清禪師問。此事人人",
    "X88n1646_032:0241a23": "有分。箇箇圓成是否。善權曰然。子韶曰。何故九成無",
    "X88n1646_032:0241a24": "入處。善權出袖中數珠示之曰此是誰的。子韶不能",
    "X88n1646_032:0241b01": "對。善權復袖之曰是汝的則拈取去。纔涉思惟則不",
    "X88n1646_032:0241b02": "是汝的也。子韶悚然。一夕如廁。正提柏樹子話。聞蛙",
    "X88n1646_032:0241b03": "鳴契入。作偈曰。春天月下一聲蛙。撞破乾坤共一家。",
    "X88n1646_032:0241b04": "正恁麼時誰會得。嶺頭脚痛有元沙。會先忌日。就明",
    "X88n1646_032:0241b05": "靜菴飯僧。主僧惟尚纔見乃展手。子韶便喝。惟尚批",
    "X88n1646_032:0241b06": "其頰。子韶趨前。惟尚曰。張學錄何得謗大般若。子韶",
    "X88n1646_032:0241b07": "曰。九成見處祇如此。和尚又作麼生。惟尚舉馬祖升",
    "X88n1646_032:0241b08": "堂百丈卷席話詰之。敘語未終。子韶推倒卓子。惟尚",
    "X88n1646_032:0241b09": "大呼張學錄殺人。子韶躍起問旁僧曰汝又作麼生。",
    "X88n1646_032:0241b10": "僧罔措。子韶毆之。顧惟尚曰。祖禰不了殃及兒孫。惟",
    "X88n1646_032:0241b11": "尚大笑。子韶呈偈曰。卷席因緣也大奇。諸方聞舉盡",
    "X88n1646_032:0241b12": "攢眉。臺盤趯倒人星散。直漢從來不受欺。惟尚亦作",
    "X88n1646_032:0241b13": "偈印之。紹興二年擢進士第。一授鎮東僉判。明於聽",
    "X88n1646_032:0241b14": "斷。浙東諸郡訟有不決者皆訴之。民冐鹺禁。監司有",
    "X88n1646_032:0241b15": "所支連。子韶爭之不得。遂投檄歸。頃之以趙鼎薦召",
    "X88n1646_032:0241b16": "為太常博士。遷著作郎。尋拜禮部侍郎。進對時屢以",
    "X88n1646_032:0241b17": "正心術為言。又推陳孟子保民之旨。高宗甚向之。會",
    "X88n1646_032:0241b18": "金人來議和。子韶持不可。為執政秦檜所嫉。改祕閤",
    "X88n1646_032:0241b19": "修撰提舉江州太平興國宮。造徑山。謁大慧杲禪師。",
    "X88n1646_032:0241b20": "議及格物。大慧曰。公祇知有格物。不知有物格。子韶",
    "X88n1646_032:0241b21": "請其說。大慧曰。不見小說所載。唐人有與安祿山謀",
    "X88n1646_032:0241b22": "反者。其人先為閬守。有畫像存焉。明皇幸蜀見之。怒",
    "X88n1646_032:0241b23": "令侍臣以劒擊像首。其人在陝西忽頭落。子韶言下",
    "X88n1646_032:0241b24": "領旨。題壁曰。子韶格物。妙喜物格。欲識一貫。兩箇五",
    "X88n1646_032:0241c01": "百。一日又問曰。前輩既得後。何故復理會四料揀。大",
    "X88n1646_032:0241c02": "慧曰。公之所見但可入佛不可入魔。豈可不從料揀",
    "X88n1646_032:0241c03": "中去耶。子韶遂舉克符問臨濟至人境兩俱奪。不覺",
    "X88n1646_032:0241c04": "欣然。大慧曰余則不然。子韶曰師意如何。大慧曰。打",
    "X88n1646_032:0241c05": "破蔡州城。殺却吳元濟。子韶廓然得大自在。甞曰。余",
    "X88n1646_032:0241c06": "聞徑山老人所舉因緣。如千門萬戶。不消一蹋而開。",
    "X88n1646_032:0241c07": "或與聯輿接席。登高山之上。或緩步徐行。入深水之",
    "X88n1646_032:0241c08": "中。非出常情之流。莫知吾二人落處。余得了末後大",
    "X88n1646_032:0241c09": "事。實在老人處。此瓣香不敢孤負老人也。既復謫守",
    "X88n1646_032:0241c10": "邵州。逾年丁父憂歸。卒哭後詣徑山飯僧。請大慧升",
    "X88n1646_032:0241c11": "座說法。而秦檜憾子韶不已。命言者劾子韶謗訕朝",
    "X88n1646_032:0241c12": "政并連大慧。遂竄大慧於衡陽。子韶落職安置安南",
    "X88n1646_032:0241c13": "軍。既至。閉門謝客。以經史自娛。縕袍糲食。親知餽遺",
    "X88n1646_032:0241c14": "一切謝遣。安南故少雪。歲多疫癘。子韶乃為民禱於",
    "X88n1646_032:0241c15": "龍神。甫半日得雪盈寸。虔冦擾鄰境。或請避之。子韶",
    "X88n1646_032:0241c16": "曰。吾謫此邦死分也。何避為。因為守貳畫計。以火攻",
    "X88n1646_032:0241c17": "之。宼散走。居十四年。秦檜死。復祕閣修撰知溫州。大",
    "X88n1646_032:0241c18": "慧亦放還梅陽。至贛州維舟俟。之而子韶適至。連舟",
    "X88n1646_032:0241c19": "東下。至新淦而別。子韶論不愁念起惟怕覺遲。作偈",
    "X88n1646_032:0241c20": "曰。念是賊子。覺是賊魁。搥殺賊魁。賊子何歸。堂堂大",
    "X88n1646_032:0241c21": "路。惟吾獨之。越南燕北。遼東隴西。撒手便到。何慮何",
    "X88n1646_032:0241c22": "疑。神劒在山。鍔冷光寒。魈夔罔兩。莫之敢干。此名真",
    "X88n1646_032:0241c23": "覺。秦時[車*度]轢。大慧賡之曰。說覺說念。翻背作面。無念",
    "X88n1646_032:0241c24": "無覺。何處摸索。起是誰起。覺是誰覺。豁開戶牖。太虗",
    "X88n1646_032:0242a01": "遼廓。撒手前行不顧人。秦時[車*度]轢何時作。既至溫。寬",
    "X88n1646_032:0242a02": "其賦斂。道以禮法。民大和悅。會戶部遣吏督軍糧。子",
    "X88n1646_032:0242a03": "韶移書陳其害。戶部持之。遂乞祠歸。明年大慧復領",
    "X88n1646_032:0242a04": "徑山。訪子韶於慶善院。子韶曰。九成每於夢中誦語",
    "X88n1646_032:0242a05": "孟何如大。慧舉圓覺經云。由寂靜故。十方世界。諸如",
    "X88n1646_032:0242a06": "來心。於中顯現。如鏡中像。子韶曰。非老師莫聞此論",
    "X88n1646_032:0242a07": "也。子韶閒居。取華嚴善知識。日供其二回食以飯僧。",
    "X88n1646_032:0242a08": "又甞供十六大天。杯中茶悉化乳。作偈曰。稽首十方",
    "X88n1646_032:0242a09": "佛法僧。稽首一切護法天。我今供養三寶天。如海一",
    "X88n1646_032:0242a10": "滴牛一毛。有何妙術能感格。試借意識為汝說。我心",
    "X88n1646_032:0242a11": "與佛天無異。一塵纔起大地隔。倘或塵消覺圓淨。是",
    "X88n1646_032:0242a12": "故佛天來降臨。我欲供佛佛即現。我欲供天天亦現。",
    "X88n1646_032:0242a13": "佛子若或生狐疑。試問此乳何處來。狐疑即塵塵即",
    "X88n1646_032:0242a14": "疑。終與佛天不相似。我今為汝掃狐疑。如湯沃雪水",
    "X88n1646_032:0242a15": "消氷。汝今微有疑與惑。鷂子便到新羅國。歸數月。苦",
    "X88n1646_032:0242a16": "風痺。家人環之泣。子韶曰。吾平生踐履。今日愈覺有",
    "X88n1646_032:0242a17": "力。何乃為兒女子呫呫涕泣耶。疾稍閒。設絳帳自居。",
    "X88n1646_032:0242a18": "訓子姪益勤。二十九年夏六月六日語從子榕曰。吾",
    "X88n1646_032:0242a19": "其逝乎。是夕疾作。遂卒。年六十有八。朝命復敷文閣",
    "X88n1646_032:0242a20": "待制。贈左朝請大夫。子韶平生謹於法度。衣食器物",
    "X88n1646_032:0242a21": "率常用敝惡。或問此是性耶。子韶曰。汝且道我每日",
    "X88n1646_032:0242a22": "用心在何處。既老讀書不輟。甞倚柱就明。歲久雙趺",
    "X88n1646_032:0242a23": "隱然(五燈會元．宋史)。",
    "X88n1646_032:0242a24": "知歸子曰。予讀無垢居士書。盖欲擔荷五常。闡孔孟",
    "X88n1646_032:0242b01": "心法者。其於佛道未暇及也。而世儒往往以禪議之。",
    "X88n1646_032:0242b02": "意其生平得力之故。固有不可掩者乎。此則子韶之",
    "X88n1646_032:0242b03": "所以為子韶也。",
    "X88n1646_032:0242b04": "汪大紳曰。予於佛道亦未暇及。然使予有立於世。",
    "X88n1646_032:0242b05": "知必有以禪議予者矣。知歸讚語。盖具深心。"
}