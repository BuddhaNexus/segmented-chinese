{
    "T13n0411_008:0762a02": "大乘大集地藏十輪經卷第八",
    "T13n0411_008:0762a04": "三藏法師玄奘奉　詔譯",
    "T13n0411_008:0762a05": "6 善業道品善業道品第六之一",
    "T13n0411_008:0762a06": "爾時，金剛藏菩薩摩訶薩，復白佛言：「大德世",
    "T13n0411_008:0762a07": "尊！菩薩摩訶薩，云何於聲聞乘得無誤失？",
    "T13n0411_008:0762a08": "云何於聲聞乘補特伽羅得無誤失？云何",
    "T13n0411_008:0762a09": "於獨覺乘得無誤失？云何於獨覺乘補特",
    "T13n0411_008:0762a10": "伽羅得無誤失？云何於大乘得無誤失？",
    "T13n0411_008:0762a11": "云何於大乘補特伽羅得無誤失？云何常",
    "T13n0411_008:0762a12": "能熾然三寶種姓？云何於諸如來出家弟",
    "T13n0411_008:0762a13": "子，若是法器、若非法器，下至一切被片袈裟",
    "T13n0411_008:0762a14": "剃鬚髮者，得無誤失？云何於大乘法，常",
    "T13n0411_008:0762a15": "得昇進，無有退轉？云何利慧、勝福常得增",
    "T13n0411_008:0762a16": "長？云何於一切定、諸陀羅尼、諸忍諸地，速得",
    "T13n0411_008:0762a17": "自在，無有退轉？云何常得值遇諸善知識，",
    "T13n0411_008:0762a18": "隨順而行？云何常得不離見一切佛，及諸菩",
    "T13n0411_008:0762a19": "薩、聲聞弟子，不離聞法、不離親近供養",
    "T13n0411_008:0762a20": "眾僧？云何於諸善根常精進求，心無厭足？",
    "T13n0411_008:0762a21": "云何常於菩提種種行願，心無厭足？」",
    "T13n0411_008:0762a22": "爾時，世尊告金剛藏菩薩摩訶薩言：「善男子！",
    "T13n0411_008:0762a23": "有菩薩摩訶薩十輪，若菩薩摩訶薩成此十",
    "T13n0411_008:0762a24": "輪，於聲聞乘得無誤失；於聲聞乘補特伽",
    "T13n0411_008:0762a25": "羅得無誤失；於獨覺乘得無誤失；於獨",
    "T13n0411_008:0762a26": "覺乘補特伽羅得無誤失；於其大乘得無",
    "T13n0411_008:0762a27": "誤失；於其大乘補特伽羅得無誤失；常能",
    "T13n0411_008:0762a28": "熾然三寶種姓；於諸如來出家弟子，若是法",
    "T13n0411_008:0762a29": "器、若非法器，下至一切被片袈裟剃鬚髮",
    "T13n0411_008:0762b01": "者，得無誤失；於大乘法，常得昇進，無有",
    "T13n0411_008:0762b02": "退轉；利慧、勝福、常得增長；於一切定、諸陀羅",
    "T13n0411_008:0762b03": "尼、諸忍諸地，速得自在，無有退轉；常得值",
    "T13n0411_008:0762b04": "遇諸善知識，隨順而行；常得不離見一切",
    "T13n0411_008:0762b05": "佛，及諸菩薩、聲聞弟子，不離聞法、不離親",
    "T13n0411_008:0762b06": "近供養眾僧；於諸善根常精進求，心無厭",
    "T13n0411_008:0762b07": "足；常於菩提種種行願，心無厭足；常於一",
    "T13n0411_008:0762b08": "切先所造作惡不善業，以聖金剛堅利法",
    "T13n0411_008:0762b09": "智，摧壞散滅，令無遺餘不受果報；更不造",
    "T13n0411_008:0762b10": "新惡不善業，心無厭倦，速能證得無上法",
    "T13n0411_008:0762b11": "輪。常勤修習七覺分寶，心無厭倦。常能除",
    "T13n0411_008:0762b12": "滅一切眾生諸煩惱病，心無厭倦；一切眾生",
    "T13n0411_008:0762b13": "依止存活。",
    "T13n0411_008:0762b14": "「善男子！如轉輪王具足七寶，凡所行動，輪",
    "T13n0411_008:0762b15": "寶導前、餘寶隨後，巡四大洲，普能除滅一",
    "T13n0411_008:0762b16": "切眾生身心濁穢，普能生長一切眾生身心",
    "T13n0411_008:0762b17": "安樂。菩薩摩訶薩亦復如是，成就十輪，於",
    "T13n0411_008:0762b18": "聲聞乘得無誤失，廣說乃至一切眾生依止",
    "T13n0411_008:0762b19": "存活。「善男子！如大車輅具足四輪，多人乘",
    "T13n0411_008:0762b20": "之遊行大路，於其路上，土塊、瓦礫、草木、根莖、",
    "T13n0411_008:0762b21": "枝葉、華果、為輪所輾，皆悉摧壞不任受用。",
    "T13n0411_008:0762b22": "菩薩摩訶薩亦復如是，成就十輪，悉能摧",
    "T13n0411_008:0762b23": "壞諸煩惱障、諸有情障、一切法障，令不受報。",
    "T13n0411_008:0762b24": "「善男子！如利劍輪，纔一投掣，能斬怨敵首及",
    "T13n0411_008:0762b25": "支節，令無勢用。菩薩摩訶薩亦復如是，",
    "T13n0411_008:0762b26": "成就十輪，能破一切，五趣牢獄，生死大苦，永",
    "T13n0411_008:0762b27": "斷一切煩惱、惡業，令不受報。「善男子！如火",
    "T13n0411_008:0762b28": "災起，五日出時，遍四大洲一切河海水界津",
    "T13n0411_008:0762b29": "潤，無不枯竭。菩薩摩訶薩亦復如是，成就",
    "T13n0411_008:0762c01": "十輪，一切四因諸煩惱障、諸有情障、一切法",
    "T13n0411_008:0762c02": "障苦報根本，悉皆枯竭。「善男子！如風災起，四",
    "T13n0411_008:0762c03": "方猛風俱時頓發，一切世界大小諸山及諸大",
    "T13n0411_008:0762c04": "地，悉皆散滅。菩薩摩訶薩亦復如是，成就十",
    "T13n0411_008:0762c05": "輪，世間四倒、憍慢諸山，無不崩壞，一切眾生",
    "T13n0411_008:0762c06": "諸煩惱障、諸有情障、一切法障苦報根本，悉皆",
    "T13n0411_008:0762c07": "散滅。「善男子！如師子王吼聲一發，一切禽獸",
    "T13n0411_008:0762c08": "悉皆驚怖，飛落、走伏，無敢輒動。菩薩摩訶薩",
    "T13n0411_008:0762c09": "亦復如是，成就十輪，法音一震，乃至一切",
    "T13n0411_008:0762c10": "外道、異學、惡知識等，悉皆驚怖，忘失言辯，無",
    "T13n0411_008:0762c11": "敢酬抗。「善男子！如天帝釋與阿素洛將欲",
    "T13n0411_008:0762c12": "戰時，天軍圍遶，手執金剛奔趣陣敵，諸阿素",
    "T13n0411_008:0762c13": "洛驚怖退散。菩薩摩訶薩亦復如是，成就十",
    "T13n0411_008:0762c14": "輪，一切倒見外道、異學、惡知識等，驚怖退散。",
    "T13n0411_008:0762c15": "「善男子！如如意珠置高幢上，能雨種種上",
    "T13n0411_008:0762c16": "妙珍寶，給施一切貧乏眾生。菩薩摩訶薩亦",
    "T13n0411_008:0762c17": "復如是，成就十輪，處淨戒幢，雨大法雨，",
    "T13n0411_008:0762c18": "給施一切無量眾生。「善男子！如闇夜分，世間",
    "T13n0411_008:0762c19": "幽冥都無所見，迷失正道；滿月出已諸闇皆",
    "T13n0411_008:0762c20": "除，諸失道者皆見正路。菩薩摩訶薩亦復如",
    "T13n0411_008:0762c21": "是，成就十輪，若諸眾生無明昏闇，由此迷",
    "T13n0411_008:0762c22": "失八支聖道，菩薩為其宣說正法，除無明",
    "T13n0411_008:0762c23": "闇生法光明，開示顯現八支聖道，令斷諸",
    "T13n0411_008:0762c24": "漏盡諸苦際。「善男子！如大日殿出現世間，",
    "T13n0411_008:0762c25": "一切苗稼悉皆增長，一切花葉悉皆敷榮，一",
    "T13n0411_008:0762c26": "切臭穢悉皆除歇，諸穀果藥悉皆成熟，雪山",
    "T13n0411_008:0762c27": "銷流諸河充溢，漸次轉注滿於大海。菩薩摩",
    "T13n0411_008:0762c28": "訶薩亦復如是，成就十輪，依止增上布施、調",
    "T13n0411_008:0762c29": "伏、寂靜、尸羅、安忍、正勤、靜慮、般若，方便、慈悲、辯",
    "T13n0411_008:0763a01": "才、功德皆悉熾盛，為諸眾生宣說正法，由",
    "T13n0411_008:0763a02": "法威光，令諸眾生種種增上善根苗稼，悉皆",
    "T13n0411_008:0763a03": "增長；種種增上妙行華葉，悉皆敷榮；種種煩",
    "T13n0411_008:0763a04": "惱、惡業、惡行、悉皆除歇；善趣涅槃諸穀果藥，",
    "T13n0411_008:0763a05": "悉皆成熟；邪見、慢山、悉皆銷流；種種正信、戒、",
    "T13n0411_008:0763a06": "聞、捨、慧及諸定河，無不充溢，漸次盈滿大涅",
    "T13n0411_008:0763a07": "槃海；令諸有情，隨意所樂，趣入無畏涅槃",
    "T13n0411_008:0763a08": "之城。「善男子！云何名菩薩摩訶薩十輪？善男",
    "T13n0411_008:0763a09": "子！此十輪者非餘法也，當知即是十善業",
    "T13n0411_008:0763a10": "道。成就如是十種輪故，得名菩薩摩訶薩",
    "T13n0411_008:0763a11": "也。於一切惡皆能解脫，一切善法隨意成",
    "T13n0411_008:0763a12": "就，速能盈滿大涅槃海。以大善巧方便智",
    "T13n0411_008:0763a13": "光，成熟一切眾生之類，皆令獲得利益安",
    "T13n0411_008:0763a14": "樂。所以者何？善男子！過去一切諸佛世尊，皆",
    "T13n0411_008:0763a15": "悉遠離十惡業道，皆悉稱揚讚歎如是十",
    "T13n0411_008:0763a16": "善業道所得果報。是故，若能於此所說十善",
    "T13n0411_008:0763a17": "業道，隨守護一，乃至命終究竟無犯，必獲",
    "T13n0411_008:0763a18": "一切殊勝果報如前後說。「善男子！若菩薩摩",
    "T13n0411_008:0763a19": "訶薩，能盡形壽，遠離殺生，即是施與一切",
    "T13n0411_008:0763a20": "眾生，無驚無怖。令諸眾生，不生憂苦，離毛",
    "T13n0411_008:0763a21": "竪畏。由此，善根速得成熟。所有前際輪轉",
    "T13n0411_008:0763a22": "五趣沒生死河，因殺生故，造身語意諸",
    "T13n0411_008:0763a23": "惡業障、諸煩惱障、諸有情障、一切法障、諸壽命",
    "T13n0411_008:0763a24": "障，自作、教他、見聞隨喜，由此遠離殺生輪",
    "T13n0411_008:0763a25": "故，皆悉輾壞摧滅無餘，不受果報。於現身",
    "T13n0411_008:0763a26": "中，諸人天等，皆共親愛。無有猜慮，身心安",
    "T13n0411_008:0763a27": "樂，壽命長遠。將命終時，身心不為憂苦逼",
    "T13n0411_008:0763a28": "切，所愛妻子眷屬圍遶。臨命終時，不見可",
    "T13n0411_008:0763a29": "怖剡魔王使；唯見可意成調善法、具戒、富德、",
    "T13n0411_008:0763b01": "真實福田，為善知識；身心歡悅，深生敬信。既",
    "T13n0411_008:0763b02": "命終已還生人中，諸根圓滿支體具足，隨所",
    "T13n0411_008:0763b03": "生處無病長壽，端正聰明，安隱快樂。復遇可",
    "T13n0411_008:0763b04": "意成調善法、具戒、富德、真實福田，為善知識。",
    "T13n0411_008:0763b05": "依彼修學離殺生法，能斷一切惡不善法，",
    "T13n0411_008:0763b06": "能成一切殊勝善法，能求一切大乘法義，能",
    "T13n0411_008:0763b07": "修一切菩薩願行，漸次趣入深廣智海，乃至",
    "T13n0411_008:0763b08": "證得無上菩提。所居佛土離諸兵器，無有",
    "T13n0411_008:0763b09": "怨害鬪戰之名，絕諸怖畏，安隱快樂，一切無",
    "T13n0411_008:0763b10": "病長壽有情來生其國。如來自壽無量無邊，",
    "T13n0411_008:0763b11": "為諸有情如應說法。般涅槃後正法久住，利",
    "T13n0411_008:0763b12": "益、安樂無量有情。善男子！是名菩薩摩訶",
    "T13n0411_008:0763b13": "薩第一遠離殺生輪也。「菩薩摩訶薩成就",
    "T13n0411_008:0763b14": "此輪故，於聲聞乘得無誤失；於聲聞乘補",
    "T13n0411_008:0763b15": "特伽羅得無誤失；於獨覺乘得無誤失；",
    "T13n0411_008:0763b16": "於獨覺乘補特伽羅得無誤失；於其大乘",
    "T13n0411_008:0763b17": "得無誤失；於其大乘補特伽羅得無誤失；",
    "T13n0411_008:0763b18": "常能熾然三寶種性；於諸如來出家弟子，若",
    "T13n0411_008:0763b19": "是法器、若非法器，下至一切被片袈裟剃鬚",
    "T13n0411_008:0763b20": "髮者，得無誤失。於大乘法，常得昇進，無",
    "T13n0411_008:0763b21": "有退轉；利慧、勝福、常得增長；於一切定、諸",
    "T13n0411_008:0763b22": "陀羅尼、諸忍諸地，速得自在，無有退轉；常",
    "T13n0411_008:0763b23": "得值遇諸善知識，隨順而行；常得不離見",
    "T13n0411_008:0763b24": "一切佛，及諸菩薩、聲聞弟子，不離聞法、不",
    "T13n0411_008:0763b25": "離親近供養眾僧；於諸善根常精進求，心",
    "T13n0411_008:0763b26": "無厭足；常於菩提種種行願，心無厭足。所",
    "T13n0411_008:0763b27": "得果報廣如前說。",
    "T13n0411_008:0763b28": "「復次，善男子！若菩薩摩訶薩，能盡形壽，離不",
    "T13n0411_008:0763b29": "與取，即是施與一切眾生，無驚無怖、無有熱",
    "T13n0411_008:0763c01": "惱亦無擾動。於自所得如法財利，喜足而",
    "T13n0411_008:0763c02": "住，終不希求非法財利。由此，善根速得成",
    "T13n0411_008:0763c03": "熟。所有前際輪轉五趣沒生死河，因不與",
    "T13n0411_008:0763c04": "取，造身語意諸惡業障、諸煩惱障、諸有情障、",
    "T13n0411_008:0763c05": "一切法障、諸財寶障，自作、教他、見聞隨喜，由",
    "T13n0411_008:0763c06": "此遠離不與取輪，皆悉輾壞摧滅無餘，不",
    "T13n0411_008:0763c07": "受果報。於現身中，諸人、天等皆共親愛，無",
    "T13n0411_008:0763c08": "所猜慮，身心安樂，財寶具足。將命終時，身",
    "T13n0411_008:0763c09": "心不為憂苦逼切，所愛妻子眷屬圍遶。臨",
    "T13n0411_008:0763c10": "命終時，不見可怖剡魔王使；唯見可意成",
    "T13n0411_008:0763c11": "調善法、具戒、富德、真實福田，為善知識；身心",
    "T13n0411_008:0763c12": "歡悅，深生敬信。既命終已還生人中，諸根圓",
    "T13n0411_008:0763c13": "滿支體具足，隨所生處具大財寶，端正聰",
    "T13n0411_008:0763c14": "明，安隱快樂，不與五家共諸財寶。復遇可",
    "T13n0411_008:0763c15": "意成調善法、具戒、富德、真實福田，為善知識。",
    "T13n0411_008:0763c16": "依彼修學離不與取，能斷一切惡不善法，",
    "T13n0411_008:0763c17": "能成一切殊勝善法，能求一切大乘法義，能",
    "T13n0411_008:0763c18": "修一切菩薩願行，漸次趣入深廣智海，乃至",
    "T13n0411_008:0763c19": "證得無上菩提。所居佛土眾寶莊嚴，寶樹、寶",
    "T13n0411_008:0763c20": "池、寶臺殿等，無不充備。離我、我所，無所攝",
    "T13n0411_008:0763c21": "受一切具足嚴飾有情來生其國。如來自身",
    "T13n0411_008:0763c22": "壽命無量，為諸有情如應說法，般涅槃後正",
    "T13n0411_008:0763c23": "法久住，利益、安樂無量有情。善男子！是名",
    "T13n0411_008:0763c24": "菩薩摩訶薩第二遠離不與取輪。「菩薩摩訶",
    "T13n0411_008:0763c25": "薩成就此輪故，於聲聞乘得無誤失。於",
    "T13n0411_008:0763c26": "聲聞乘補特伽羅，得無誤失；於獨覺乘得",
    "T13n0411_008:0763c27": "無誤失；於獨覺乘補特伽羅得無誤失；於",
    "T13n0411_008:0763c28": "其大乘得無誤失；於其大乘補特伽羅得",
    "T13n0411_008:0763c29": "無誤失；常能熾然三寶種姓；於諸如來出",
    "T13n0411_008:0764a01": "家弟子，若是法器、若非法器，下至一切被片",
    "T13n0411_008:0764a02": "袈裟剃鬚髮者，得無誤失。於大乘法常",
    "T13n0411_008:0764a03": "得昇進，無有退轉；利慧、勝福常得增長；",
    "T13n0411_008:0764a04": "於一切定、諸陀羅尼、諸忍諸地，速得自在，無",
    "T13n0411_008:0764a05": "有退轉；常得值遇諸善知識，隨順而行；常",
    "T13n0411_008:0764a06": "得不離見一切佛，及諸菩薩、聲聞弟子，不",
    "T13n0411_008:0764a07": "離聞法、不離親近供養眾僧；於諸善根",
    "T13n0411_008:0764a08": "常精進求，心無厭足；常於菩提種種行願，心",
    "T13n0411_008:0764a09": "無厭足。所得果報廣說如前。",
    "T13n0411_008:0764a10": "「復次，善男子！若菩薩摩訶薩，能盡形壽，離欲",
    "T13n0411_008:0764a11": "邪行，即是施與欲流所漂一切眾生，無驚、無",
    "T13n0411_008:0764a12": "怖、無嫉、無害，無有熱惱亦無擾動。於己妻",
    "T13n0411_008:0764a13": "室喜足而住，終不希求非法色欲。由此，善",
    "T13n0411_008:0764a14": "根速得成熟。所有前際輪轉五趣沒生死",
    "T13n0411_008:0764a15": "河，因欲邪行，造身語意諸惡業障、諸煩惱障、",
    "T13n0411_008:0764a16": "諸有情障、一切法障、諸室家障，自作、教他、見",
    "T13n0411_008:0764a17": "聞隨喜，由此遠離欲邪行輪，皆悉輾壞摧滅",
    "T13n0411_008:0764a18": "無餘，不受果報。於現身中，諸人天等皆共",
    "T13n0411_008:0764a19": "親愛，無所猜慮，身心安樂，妻室貞良。將命",
    "T13n0411_008:0764a20": "終時，身心不為憂苦逼切，所愛妻子眷屬",
    "T13n0411_008:0764a21": "圍遶。臨命終時，不見可怖剡魔王使；唯見",
    "T13n0411_008:0764a22": "可意成調善法、具戒、富德、真實福田，為善知",
    "T13n0411_008:0764a23": "識；身心歡悅，深生敬信。既命終已還生人",
    "T13n0411_008:0764a24": "中，諸根圓滿支體具足，隨所生處具諸眷",
    "T13n0411_008:0764a25": "屬，端正聰明，安隱快樂。復遇可意成調善法、",
    "T13n0411_008:0764a26": "具戒、富德、真實福田，為善知識。依彼修學",
    "T13n0411_008:0764a27": "離欲邪行，能斷一切惡不善法，能成一切",
    "T13n0411_008:0764a28": "殊勝善法，能求一切大乘法義，能修一切",
    "T13n0411_008:0764a29": "菩薩願行，漸次趣入深廣智海，乃至證得無",
    "T13n0411_008:0764b01": "上菩提。所居佛土無諸女人。離諸婬欲，具",
    "T13n0411_008:0764b02": "足第一梵行有情來生其國。一切有情，皆受",
    "T13n0411_008:0764b03": "化生，不處胞胎臭穢不淨。如來自身壽命無",
    "T13n0411_008:0764b04": "量，為諸有情如應說法。般涅槃後正法久住，",
    "T13n0411_008:0764b05": "利益、安樂無量有情。善男子！是名菩薩摩",
    "T13n0411_008:0764b06": "訶薩第三遠離欲邪行輪。「菩薩摩訶薩成就",
    "T13n0411_008:0764b07": "此輪故，於聲聞乘得無誤失；於聲聞乘補",
    "T13n0411_008:0764b08": "特伽羅得無誤失；於獨覺乘得無誤失；",
    "T13n0411_008:0764b09": "於獨覺乘補特伽羅得無誤失；於其大乘",
    "T13n0411_008:0764b10": "得無誤失；於其大乘補特伽羅得無誤失。",
    "T13n0411_008:0764b11": "常能熾然三寶種姓；於諸如來出家弟子，若",
    "T13n0411_008:0764b12": "是法器、若非法器，下至一切被片袈裟剃鬚",
    "T13n0411_008:0764b13": "髮者，得無誤失。於大乘法，常得昇進，無",
    "T13n0411_008:0764b14": "有退轉；利慧、勝福常得增長；於一切定、諸",
    "T13n0411_008:0764b15": "陀羅尼、諸忍諸地，速得自在，無有退轉；常",
    "T13n0411_008:0764b16": "得值遇諸善知識，隨順而行；常得不離見",
    "T13n0411_008:0764b17": "一切佛，及諸菩薩、聲聞弟子，不離聞法、不",
    "T13n0411_008:0764b18": "離親近供養眾僧；於諸善根常精進求，心",
    "T13n0411_008:0764b19": "無厭足；常於菩提種種行願，心無厭足。所",
    "T13n0411_008:0764b20": "得果報廣說如前。",
    "T13n0411_008:0764b21": "「復次，善男子！若菩薩摩訶薩，能盡形壽，離虛",
    "T13n0411_008:0764b22": "誑語，一切眾生常共愛敬，所出言詞皆誠",
    "T13n0411_008:0764b23": "諦量，聞悉敬奉無所猜疑。由此，善根速得",
    "T13n0411_008:0764b24": "成熟。所有前際輪轉五趣沒生死河，因虛",
    "T13n0411_008:0764b25": "誑語，造身語意諸惡業障、諸煩惱障、諸有情",
    "T13n0411_008:0764b26": "障、一切法障、諸信言障，自作、教他、見聞隨喜，",
    "T13n0411_008:0764b27": "由此遠離虛誑語輪，皆悉輾壞摧滅無餘，",
    "T13n0411_008:0764b28": "不受果報。於現身中，諸人天等皆共親愛，無",
    "T13n0411_008:0764b29": "所猜慮，身心安樂，所出言詞他皆信奉。將",
    "T13n0411_008:0764c01": "命終時，身心不為憂苦逼切，所愛妻子眷",
    "T13n0411_008:0764c02": "屬圍遶。臨命終時，不見可怖剡魔王使；唯",
    "T13n0411_008:0764c03": "見可意成調善法、具戒、富德、真實福田，為善",
    "T13n0411_008:0764c04": "知識；身心歡悅，深生敬信。既命終已還生人",
    "T13n0411_008:0764c05": "中，諸根圓滿支體具足，隨所生處所言誠",
    "T13n0411_008:0764c06": "諦，端正聰明，安隱快樂。復遇可意成調善法、",
    "T13n0411_008:0764c07": "具戒、富德、真實福田，為善知識。依彼修學",
    "T13n0411_008:0764c08": "離虛誑語，能斷一切惡不善法，能成一切",
    "T13n0411_008:0764c09": "殊勝善法，能求一切大乘法義，能修一切菩",
    "T13n0411_008:0764c10": "薩願行，漸次趣入深廣智海，乃至證得無",
    "T13n0411_008:0764c11": "上菩提。所居佛土一切真實，離諸虛偽；妙香",
    "T13n0411_008:0764c12": "潔物之所莊嚴。無諂、無誑、心行正真、希求",
    "T13n0411_008:0764c13": "純淨善法有情來生其國，香潔妙服寶飾莊",
    "T13n0411_008:0764c14": "嚴。如來自身壽命無量，為諸有情如應說",
    "T13n0411_008:0764c15": "法，般涅槃後正法久住，利益安樂無量有",
    "T13n0411_008:0764c16": "情。善男子！是名菩薩摩訶薩第四遠離虛誑",
    "T13n0411_008:0764c17": "語輪。「菩薩摩訶薩成就此輪故，於聲聞乘",
    "T13n0411_008:0764c18": "得無誤失；於聲聞乘補特伽羅得無誤失；",
    "T13n0411_008:0764c19": "於獨覺乘得無誤失；於獨覺乘補特伽羅",
    "T13n0411_008:0764c20": "得無誤失；於其大乘得無誤失；於其大",
    "T13n0411_008:0764c21": "乘補特伽羅得無誤失。常能熾然三寶種",
    "T13n0411_008:0764c22": "姓；於諸如來出家弟子，若是法器、若非法器，",
    "T13n0411_008:0764c23": "下至一切被片袈裟剃鬚髮者，得無誤失。",
    "T13n0411_008:0764c24": "於大乘法，常得昇進，無有退轉；利慧、勝福",
    "T13n0411_008:0764c25": "常得增長；於一切定、諸陀羅尼、諸忍諸地，速",
    "T13n0411_008:0764c26": "得自在，無有退轉；常得值遇諸善知識，隨",
    "T13n0411_008:0764c27": "順而行；常得不離見一切佛，及諸菩薩、聲",
    "T13n0411_008:0764c28": "聞弟子，不離聞法、不離親近供養眾僧。",
    "T13n0411_008:0764c29": "於諸善根常精進求，心無厭足；常於菩提",
    "T13n0411_008:0765a01": "種種行願，心無厭足。所得果報廣說如前。",
    "T13n0411_008:0765a02": "「復次，善男子！若菩薩摩訶薩，能盡形壽，離離",
    "T13n0411_008:0765a03": "間語，一切眾生常共愛敬，所發言詞皆令和",
    "T13n0411_008:0765a04": "順，聞悉敬奉無所猜疑。由此，善根速得成",
    "T13n0411_008:0765a05": "熟。所有前際輪轉五趣沒生死河，因離間",
    "T13n0411_008:0765a06": "語，造身語意諸惡業障、諸煩惱障、諸有情障、",
    "T13n0411_008:0765a07": "一切法障、諸和敬障，自作、教他、見聞隨喜，由",
    "T13n0411_008:0765a08": "此遠離離間語輪，皆悉輾壞摧滅無餘，不",
    "T13n0411_008:0765a09": "受果報。於現身中，諸人天等皆共親愛，無",
    "T13n0411_008:0765a10": "所猜慮，身心安樂，所發言詞皆令和順。將",
    "T13n0411_008:0765a11": "命終時，身心不為憂苦逼切，所愛妻子眷屬",
    "T13n0411_008:0765a12": "圍遶。臨命終時，不見可怖剡魔王使；唯見",
    "T13n0411_008:0765a13": "可意成調善法、具戒、富德、真實福田，為善知",
    "T13n0411_008:0765a14": "識；身心歡悅，深生敬信。既命終已還生人",
    "T13n0411_008:0765a15": "中，諸根圓滿支體具足，隨所生處所言和",
    "T13n0411_008:0765a16": "順。端正聰明，安隱快樂。復遇可意成調善法、",
    "T13n0411_008:0765a17": "具戒、富德、真實福田，為善知識。依彼修學離",
    "T13n0411_008:0765a18": "離間語，能斷一切惡不善法，能成一切殊",
    "T13n0411_008:0765a19": "勝善法，能求一切大乘法義，能修一切菩薩",
    "T13n0411_008:0765a20": "願行，漸次趣入深廣智海，乃至證得無上菩",
    "T13n0411_008:0765a21": "提。所居佛土一切堅密，難可破壞，諸美妙物",
    "T13n0411_008:0765a22": "之所莊嚴。無違、無競、善和諍訟、希求淳質",
    "T13n0411_008:0765a23": "善法有情來生其國。常修和敬，聽聞正法。",
    "T13n0411_008:0765a24": "如來自身壽命無量，為諸有情如應說法。般",
    "T13n0411_008:0765a25": "涅槃後正法久住，利益安樂無量有情。善男",
    "T13n0411_008:0765a26": "子！是名菩薩摩訶薩第五遠離離間語輪。",
    "T13n0411_008:0765a27": "「菩薩摩訶薩成就此輪故，於聲聞乘得無",
    "T13n0411_008:0765a28": "誤失；於聲聞乘補特伽羅得無誤失；於獨",
    "T13n0411_008:0765a29": "覺乘得無誤失；於獨覺乘補特伽羅得無",
    "T13n0411_008:0765b01": "誤失；於其大乘得無誤失；於其大乘補特",
    "T13n0411_008:0765b02": "伽羅得無誤失。常能熾然三寶種姓；於諸",
    "T13n0411_008:0765b03": "如來出家弟子，若是法器、若非法器，下至一切",
    "T13n0411_008:0765b04": "被片袈裟剃鬚髮者，得無誤失。於大乘",
    "T13n0411_008:0765b05": "法，常得昇進，無有退轉；利慧、勝福常得增",
    "T13n0411_008:0765b06": "長；於一切定、諸陀羅尼、諸忍諸地，速得自",
    "T13n0411_008:0765b07": "在，無有退轉；常得值遇諸善知識，隨順而",
    "T13n0411_008:0765b08": "行；常得不離見一切佛，及諸菩薩、聲聞弟",
    "T13n0411_008:0765b09": "子，不離聞法、不離親近供養眾僧；於諸",
    "T13n0411_008:0765b10": "善根常精進求，心無厭足；常於菩提種種行",
    "T13n0411_008:0765b11": "願，心無厭足。所得果報廣說如前。",
    "T13n0411_008:0765b12": "「復次，善男子！若菩薩摩訶薩，能盡形壽，離麁",
    "T13n0411_008:0765b13": "惡語，一切眾生常共愛敬，所發語言皆令歡",
    "T13n0411_008:0765b14": "悅，聞悉敬奉無所猜疑。由此，善根速得成",
    "T13n0411_008:0765b15": "熟。所有前際輪轉五趣沒生死河，因麁惡",
    "T13n0411_008:0765b16": "語，造身語意諸惡業障、諸煩惱障、諸有情障、",
    "T13n0411_008:0765b17": "一切法障、諸調善障，自作、教他、見聞隨喜，由",
    "T13n0411_008:0765b18": "此遠離麁惡語輪，皆悉輾壞摧滅無餘，不",
    "T13n0411_008:0765b19": "受果報。於現身中，諸人天等皆共親愛，無",
    "T13n0411_008:0765b20": "所猜慮，身心安樂，所出言詞皆令歡悅。將",
    "T13n0411_008:0765b21": "命終時，身心不為憂苦逼切，所愛妻子眷",
    "T13n0411_008:0765b22": "屬圍遶。臨命終時，不見可怖剡魔王使；唯",
    "T13n0411_008:0765b23": "見可意成調善法、具戒、富德、真實福田，為善",
    "T13n0411_008:0765b24": "知識；身心歡悅，深生敬信。既命終已還生人",
    "T13n0411_008:0765b25": "中，諸根圓滿支體具足，隨所生處所言柔",
    "T13n0411_008:0765b26": "軟，端正聰明，安隱快樂。復遇可意成調善法、",
    "T13n0411_008:0765b27": "具戒、富德、真實福田，為善知識。依彼修學離",
    "T13n0411_008:0765b28": "麁惡語，能斷一切惡不善法，能成一切殊勝",
    "T13n0411_008:0765b29": "善法，能求一切大乘法義，能修一切菩薩願",
    "T13n0411_008:0765c01": "行，漸次趣入深廣智海，乃至證得無上菩",
    "T13n0411_008:0765c02": "提。所居佛土遠離一切不可意聲；種種上",
    "T13n0411_008:0765c03": "妙如意和雅諸意樂聲、結集法聲，充滿其土。",
    "T13n0411_008:0765c04": "具足念慧梵音清徹調善有情來生其國，常",
    "T13n0411_008:0765c05": "以軟語更相勸進。如來自身壽命無量，為",
    "T13n0411_008:0765c06": "諸有情如應說法。般涅槃後正法久住，利益",
    "T13n0411_008:0765c07": "安樂無量有情。善男子！是名菩薩摩訶薩第",
    "T13n0411_008:0765c08": "六遠離麁惡語輪。「菩薩摩訶薩成就此輪",
    "T13n0411_008:0765c09": "故，於聲聞乘得無誤失；於聲聞乘補特伽",
    "T13n0411_008:0765c10": "羅得無誤失；於獨覺乘得無誤失；於獨",
    "T13n0411_008:0765c11": "覺乘補特伽羅得無誤失；於其大乘得無",
    "T13n0411_008:0765c12": "誤失；於其大乘補特伽羅得無誤失。常能",
    "T13n0411_008:0765c13": "熾然三寶種姓；於諸如來出家弟子，若是法",
    "T13n0411_008:0765c14": "器、若非法器，下至一切被片袈裟剃鬚髮",
    "T13n0411_008:0765c15": "者，得無誤失。於大乘法，常得昇進，無有",
    "T13n0411_008:0765c16": "退轉；利慧、勝福、常得增長；於一切定、諸陀羅",
    "T13n0411_008:0765c17": "尼、諸忍諸地，速得自在，無有退轉；常得值",
    "T13n0411_008:0765c18": "遇諸善知識，隨順而行；常得不離見一切",
    "T13n0411_008:0765c19": "佛，及諸菩薩、聲聞弟子，不離聞法、不離親",
    "T13n0411_008:0765c20": "近供養眾僧；於諸善根常精進求，心無厭",
    "T13n0411_008:0765c21": "足；常於菩提種種行願，心無厭足。所得果",
    "T13n0411_008:0765c22": "報廣說如前。",
    "T13n0411_008:0765c23": "「復次，善男子！若菩薩摩訶薩，能盡形壽，離",
    "T13n0411_008:0765c24": "雜穢語，一切眾生常共愛敬，所發言詞皆有",
    "T13n0411_008:0765c25": "義利，聞悉敬奉無所猜疑。由此，善根速得",
    "T13n0411_008:0765c26": "成熟。所有前際輪轉五趣沒生死河，因雜",
    "T13n0411_008:0765c27": "穢語，造身語意諸惡業障、諸煩惱障、諸有情",
    "T13n0411_008:0765c28": "障、一切法障、諸義利障，自作、教他、見聞隨喜，",
    "T13n0411_008:0765c29": "由此遠離雜穢語輪，皆悉輾壞摧滅無餘，",
    "T13n0411_008:0766a01": "不受果報。於現身中，諸人天等皆共親愛，",
    "T13n0411_008:0766a02": "無所猜慮，身心安樂，所發言詞皆成義利。",
    "T13n0411_008:0766a03": "將命終時，身心不為憂苦逼切，所愛妻子",
    "T13n0411_008:0766a04": "眷屬圍遶。臨命終時，不見可怖剡魔王使；",
    "T13n0411_008:0766a05": "唯見可意成調善法、具戒、富德、真實福田，為",
    "T13n0411_008:0766a06": "善知識；身心歡悅，深生敬信。既命終已還生",
    "T13n0411_008:0766a07": "人中，諸根圓滿支體具足，隨所生處言必饒",
    "T13n0411_008:0766a08": "益，端正聰明，安隱快樂。復遇可意成調善法、",
    "T13n0411_008:0766a09": "具戒、富德、真實福田，為善知識。依彼修學",
    "T13n0411_008:0766a10": "離雜穢語，能斷一切惡不善法，能成一切",
    "T13n0411_008:0766a11": "殊勝善法，能求一切大乘法義，能修一切菩",
    "T13n0411_008:0766a12": "薩願行，漸次趣入深廣智海，乃至證得無上",
    "T13n0411_008:0766a13": "菩提。所居佛土遠離一切無義利聲；種種上",
    "T13n0411_008:0766a14": "妙菩薩藏攝大法音聲周遍國土。成就無邊",
    "T13n0411_008:0766a15": "大願、妙智、能善辯說種種法義，如是有情",
    "T13n0411_008:0766a16": "來生其國。如來自身壽命無量，為諸有情",
    "T13n0411_008:0766a17": "如應說法。般涅槃後正法久住，利益安樂無",
    "T13n0411_008:0766a18": "量有情。善男子！是名菩薩摩訶薩第七遠離",
    "T13n0411_008:0766a19": "雜穢語輪。「菩薩摩訶薩成就此輪故，於聲",
    "T13n0411_008:0766a20": "聞乘得無誤失；於聲聞乘補特伽羅得無",
    "T13n0411_008:0766a21": "誤失；於獨覺乘得無誤失；於獨覺乘補",
    "T13n0411_008:0766a22": "特伽羅得無誤失；於其大乘得無誤失；",
    "T13n0411_008:0766a23": "於其大乘補特伽羅得無誤失。常能熾然",
    "T13n0411_008:0766a24": "三寶種姓；於諸如來出家弟子，若是法器、若",
    "T13n0411_008:0766a25": "非法器，下至一切被片袈裟剃鬚髮者，得",
    "T13n0411_008:0766a26": "無誤失；於大乘法，常得昇進，無有退轉；",
    "T13n0411_008:0766a27": "利慧、勝福、常得增長；於一切定、諸陀羅尼、諸",
    "T13n0411_008:0766a28": "忍諸地，速得自在，無有退轉；常得值遇諸",
    "T13n0411_008:0766a29": "善知識，隨順而行；常得不離見一切佛，及",
    "T13n0411_008:0766b01": "諸菩薩、聲聞弟子，不離聞法、不離親近供",
    "T13n0411_008:0766b02": "養眾僧；於諸善根常精進求，心無厭足；常",
    "T13n0411_008:0766b03": "於菩提種種行願，心無厭足。所得果報廣說",
    "T13n0411_008:0766b04": "如前。",
    "T13n0411_008:0766b05": "「復次，善男子！若菩薩摩訶薩，能盡形壽，遠離",
    "T13n0411_008:0766b06": "貪欲，一切眾生常所愛重，其心清淨，離諸染",
    "T13n0411_008:0766b07": "濁。由此，善根速得成熟。所有前際輪轉五",
    "T13n0411_008:0766b08": "趣沒生死河，因貪欲故，造身語意諸惡業",
    "T13n0411_008:0766b09": "障、諸煩惱障、諸有情障、一切法障、諸無貪障，",
    "T13n0411_008:0766b10": "自作、教他、見聞隨喜，由此遠離貪欲輪故，",
    "T13n0411_008:0766b11": "皆悉輾壞摧滅無餘，不受果報。於現身中，",
    "T13n0411_008:0766b12": "諸人天等皆共親愛，無所猜慮，身心安樂，其",
    "T13n0411_008:0766b13": "心清淨離諸染濁。將命終時，身心不為憂",
    "T13n0411_008:0766b14": "苦逼切，所愛妻子眷屬圍遶。臨命終時，不",
    "T13n0411_008:0766b15": "見可怖剡魔王使；唯見可意成調善法、具戒、",
    "T13n0411_008:0766b16": "富德、真實福田，為善知識；身心歡悅，深生敬",
    "T13n0411_008:0766b17": "信。既命終已還生人中，諸根圓滿支體具足，",
    "T13n0411_008:0766b18": "隨所生處，其心清淨，離諸染濁，端正聰明，安",
    "T13n0411_008:0766b19": "隱快樂。復遇可意成調善法、具戒、富德、真實",
    "T13n0411_008:0766b20": "福田，為善知識。依彼修學離貪欲法，能斷",
    "T13n0411_008:0766b21": "一切惡不善法，能成一切殊勝善法，能求一",
    "T13n0411_008:0766b22": "切大乘法義，能修一切菩薩願行，漸次趣入",
    "T13n0411_008:0766b23": "深廣智海，乃至證得無上菩提。所居佛土地",
    "T13n0411_008:0766b24": "平如掌，眾寶充滿，種種寶樹行列莊嚴。種種",
    "T13n0411_008:0766b25": "寶衣、寶莊嚴具、寶幢幡蓋、金銀、真珠羅網等樹，",
    "T13n0411_008:0766b26": "處處皆有，甚可愛樂。遠離憍慢、顏貌端嚴、",
    "T13n0411_008:0766b27": "諸根無缺、其心平等，如是有情來生其國，無",
    "T13n0411_008:0766b28": "貪功德圓滿莊嚴。如來自身壽命無量，為諸",
    "T13n0411_008:0766b29": "有情如應說法。般涅槃後正法久住，利益",
    "T13n0411_008:0766c01": "安樂無量有情。善男子！是名菩薩摩訶薩第",
    "T13n0411_008:0766c02": "八遠離貪欲輪也。「菩薩摩訶薩成就此輪",
    "T13n0411_008:0766c03": "故，於聲聞乘得無誤失；於聲聞乘補特伽",
    "T13n0411_008:0766c04": "羅得無誤失；於獨覺乘得無誤失；於獨",
    "T13n0411_008:0766c05": "覺乘補特伽羅得無誤失；於其大乘得無",
    "T13n0411_008:0766c06": "誤失；於其大乘補特伽羅得無誤失。常能",
    "T13n0411_008:0766c07": "熾然三寶種姓；於諸如來出家弟子，若是法",
    "T13n0411_008:0766c08": "器、若非法器，下至一切被片袈裟剃鬚髮",
    "T13n0411_008:0766c09": "者，得無誤失。於大乘法，常得昇進，無有",
    "T13n0411_008:0766c10": "退轉；利慧、勝福常得增長；於一切定、諸陀羅",
    "T13n0411_008:0766c11": "尼、諸忍諸地，速得自在，無有退轉；常得值",
    "T13n0411_008:0766c12": "遇諸善知識，隨順而行；常得不離見一切",
    "T13n0411_008:0766c13": "佛，及諸菩薩、聲聞弟子，不離聞法、不離親",
    "T13n0411_008:0766c14": "近供養眾僧；於諸善根常精進求，心無厭",
    "T13n0411_008:0766c15": "足；常於菩提種種行願，心無厭足。所得果",
    "T13n0411_008:0766c16": "報廣說如前。",
    "T13n0411_008:0766c17": "大乘大集地藏十輪經卷第八"
}