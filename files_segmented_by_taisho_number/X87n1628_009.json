{
    "X87n1628_009:0407a07": "佛法金湯編卷第九",
    "X87n1628_009:0407a09": "會稽沙門　心泰　編",
    "X87n1628_009:0407a10": "天台沙門　真清　閱",
    "X87n1628_009:0407a11": "韓愈",
    "X87n1628_009:0407a12": "愈。字退之。鄧州南陽人。父仲卿。愈三歲而孤。鞠於嫂",
    "X87n1628_009:0407a13": "鄭氏。自知讀書。日記數千百言。元和十四年詔迎鳳",
    "X87n1628_009:0407a14": "翔法門寺塔佛指骨至京師。留禁中三日。五色光現。",
    "X87n1628_009:0407a15": "百僚稱賀。歷送諸寺。王公士民瞻奉捨施惟恐不及。",
    "X87n1628_009:0407a16": "時愈為刑部侍郎。上表極諫。帝大怒。將抵以死。裴度．",
    "X87n1628_009:0407a17": "崔群曰。愈言訐捂。罪之誠宜。然非內懷至忠。安能及",
    "X87n1628_009:0407a18": "此。願少寬假。乃貶潮州刺史。既至潮。聞大顛禪師之",
    "X87n1628_009:0407a19": "名。致書請入郡問道。書曰。愈啟。孟夏漸熱。惟道體安",
    "X87n1628_009:0407a20": "和。愈弊劣。無謂坐事。貶官到此。久聞道德。竊思見顏。",
    "X87n1628_009:0407a21": "緣昨到來。未獲參謁。已帖縣令。具人船奉迎。日久竚",
    "X87n1628_009:0407a22": "瞻。愈白。又書曰。愈啟。海上窮處。無與話言。側承道高。",
    "X87n1628_009:0407a23": "思獲披接。專輙有此咨屈。此旬晴明不甚熱。倘能乘",
    "X87n1628_009:0407a24": "閑一訪。實謂幸也。不宣。又書曰。愈啟。慧勻至。辱答問。",
    "X87n1628_009:0407b01": "珍悚無已。所示廣大深迥。非造次可量。傳曰。書不盡",
    "X87n1628_009:0407b02": "言。言不盡意。然則聖人之意其終不可得而見耶。如",
    "X87n1628_009:0407b03": "此而論。讀來一百遍。不如親面對之。愈曰。道無凝滯。",
    "X87n1628_009:0407b04": "行無繫縛。苟非所戀著。則山林閒寂與城隍無異。大",
    "X87n1628_009:0407b05": "顛師論甚宏愽。而必守山林不至州郭。自激修行。立",
    "X87n1628_009:0407b06": "空曠無累之地者。非通道也。勞于一來。安於所識。道",
    "X87n1628_009:0407b07": "故如是。不宣。於是大顛至郡。愈甚敬焉。留師旬日。愈",
    "X87n1628_009:0407b08": "因祀神海上。登靈山。造其居問道曰。如何是道。師良",
    "X87n1628_009:0407b09": "久。愈罔措(云云)。顛問愈曰。子之貌鬱然。似有不懌。何",
    "X87n1628_009:0407b10": "耶。愈曰。愈用於朝。享祿厚矣。一旦以忠言不用。竄逐",
    "X87n1628_009:0407b11": "播越嶺海。毒霧瘴氣日少發作。其生詎可保。安能有",
    "X87n1628_009:0407b12": "懌乎。顛曰。子直言於朝也。忠於君而不顧其身耶。抑",
    "X87n1628_009:0407b13": "尚顧其身強言之以狥名耶。且子之遭黜所言何事。",
    "X87n1628_009:0407b14": "愈曰主上迎佛骨入大內。愈以佛者夷狄之法耳。三",
    "X87n1628_009:0407b15": "代無佛而年祚永久。晉宋梁魏事佛。不夭則亂。恐主",
    "X87n1628_009:0407b16": "上惑於此。是以不顧其身而斥之。顛曰。若是則子言",
    "X87n1628_009:0407b17": "謬矣。佛也者蔭天人之大器。其道則妙萬物而為言。",
    "X87n1628_009:0407b18": "其言盡性命之理。其教則捨惡而趨善去偽而歸真。",
    "X87n1628_009:0407b19": "其視天下猶父之於子也。而子毀之。是猶子而刃父",
    "X87n1628_009:0407b20": "也。吾聞善觀人者。觀其道之所存而不較其所居之",
    "X87n1628_009:0407b21": "地。桀紂之居跖蹻之徒皆中國人也。然不可法者。以",
    "X87n1628_009:0407b22": "其無道也。舜生東夷。文王生西夷。由余生于戎。季札",
    "X87n1628_009:0407b23": "出於蠻。彼二聖二賢豈可謂之夷狄而不法乎。以五",
    "X87n1628_009:0407b24": "帝三王之代未有佛而長壽。外丙二年仲壬四年何",
    "X87n1628_009:0407c01": "其夭耶。以事佛之人主夭且亂。則漢明為一代之英",
    "X87n1628_009:0407c02": "主。梁武壽至八十六。豈必皆夭且亂耶。且子誦佛書。",
    "X87n1628_009:0407c03": "其疑與先王異者可道之乎。愈曰何暇讀彼之書。顛",
    "X87n1628_009:0407c04": "曰子以佛不道先王之法言。未甞讀彼之書。安知不",
    "X87n1628_009:0407c05": "談先王之法言耶。佛與人臣言必依於忠。與人子言",
    "X87n1628_009:0407c06": "必依於孝。及其言之至無方者也。無體者也。玅之又",
    "X87n1628_009:0407c07": "玅者也。愈曰師之言盡於此乎。顛曰。吾之所以告子",
    "X87n1628_009:0407c08": "者。盖就子之所能而為之言。非至乎至者也。愈曰幸",
    "X87n1628_009:0407c09": "聞其至者可乎。顛曰。誠爾心。盡爾性。窮物之理。極天",
    "X87n1628_009:0407c10": "之命。然後可聞也。愈量移袁州。復造顛廬施衣二襲。",
    "X87n1628_009:0407c11": "請別曰。愈也將去師矣。幸聞一言。顛曰。吾聞易信人",
    "X87n1628_009:0407c12": "者必其守易改。易譽人者必其謗易發。子聞吾言而",
    "X87n1628_009:0407c13": "易信之矣。庸知復聞他說不復以我為非哉(備稽古略)。",
    "X87n1628_009:0407c14": "權德輿",
    "X87n1628_009:0407c15": "德輿。字載之。秦州略陽人。元和初拜禮部尚書同平",
    "X87n1628_009:0407c16": "章事。甞著草衣禪師宴坐記。略曰。信州南嶽有宴坐",
    "X87n1628_009:0407c17": "之地。而禪師在焉。師居三十年。州人以草衣號焉。足",
    "X87n1628_009:0407c18": "不蹈地。口不甞味。時無寒暑。一繩床而已。身及智慧",
    "X87n1628_009:0407c19": "二俱清淨。微言軟語有時而聞。涉其境之遠近。隨其",
    "X87n1628_009:0407c20": "根之上下。如雨潤萬物風行空中。履其門閾皆獲趣",
    "X87n1628_009:0407c21": "入。若非斡玄機於無際。窮實相之源底。則四時攻於",
    "X87n1628_009:0407c22": "外。百疾生於內矣。古所謂遺物離人而立於獨者。禪",
    "X87n1628_009:0407c23": "師得之。嗚呼。世人感物以游心。心遷於物則利害生",
    "X87n1628_009:0407c24": "焉。吉凶形焉。牽縻羈鎻蕩而不復。而至人則返靜於",
    "X87n1628_009:0408a01": "動。復性於情。夭壽仁鄙之殊由此作也。斯盖世諦之",
    "X87n1628_009:0408a02": "一說耳。於禪師之道其猶稊稗耶(統紀)。",
    "X87n1628_009:0408a03": "李渤",
    "X87n1628_009:0408a04": "渤。字濬之。初隱廬山。久之更徙少室。元和初。李巽．韋",
    "X87n1628_009:0408a05": "況交章薦之。以右拾遺召。不拜。穆宗召為考功員外",
    "X87n1628_009:0408a06": "郎。進諫議大夫。為江州刺史日甞問歸宗常禪師曰。",
    "X87n1628_009:0408a07": "須彌納芥子即不問。如何是芥子納須彌。師曰。人傳",
    "X87n1628_009:0408a08": "使君讀萬卷書是否。渤曰然。師曰。摩頂至踵如椰子",
    "X87n1628_009:0408a09": "大。萬卷書何處著。渤有省(唐史并傳燈)。",
    "X87n1628_009:0408a10": "李泌",
    "X87n1628_009:0408a11": "泌。字長源。初無妻。不食肉。代宗強詔食肉娶妻。德宗",
    "X87n1628_009:0408a12": "朝進禮部尚書同平章事。封鄴侯。聞瓚禪師居南嶽。",
    "X87n1628_009:0408a13": "人號嬾殘。泌往謁之。聞譯經聲先悲愴而後悅豫。知",
    "X87n1628_009:0408a14": "為隱者。候之良久。瓚撥火出芋食之曰。領取十年宰",
    "X87n1628_009:0408a15": "相。至是泌用事。為帝言其高行。詔徵之。使者至石窟",
    "X87n1628_009:0408a16": "宣麻。瓚寒涕垂頥凝然而坐不以介意。使回以聞。德",
    "X87n1628_009:0408a17": "宗益嗟敬之(唐史并傳燈)。",
    "X87n1628_009:0408a18": "孟簡",
    "X87n1628_009:0408a19": "簡。字幾道。元和中為尚書。素好佛。韓愈與書有云。積",
    "X87n1628_009:0408a20": "善積惡殃慶自以類至。何有去聖人之道從夷狄之",
    "X87n1628_009:0408a21": "教(云云)。簡答書云。來示云。積善積惡殃慶自以類至。",
    "X87n1628_009:0408a22": "若是則釋氏辨之精詳。盡欲人積善耳。故迦文為大",
    "X87n1628_009:0408a23": "士言六度。為中根言十二因緣。為小根言四聖諦。又",
    "X87n1628_009:0408a24": "云。依法不依人。假如飛廉惡來之所為者皆亡國滅",
    "X87n1628_009:0408b01": "身之道。故雖華夏其可從乎。夏禹文王之所作皆萬",
    "X87n1628_009:0408b02": "世受賜。故雖戎狄其可斥乎。閤下徒以夷狄之說辱",
    "X87n1628_009:0408b03": "聖賢之身。聖賢之身必能忍辱。聖賢之法其可辱乎。",
    "X87n1628_009:0408b04": "深所不取也。但閤下不奉即已。區區毀黷。豈積善之",
    "X87n1628_009:0408b05": "云乎。彼楊墨老氏之書。其所述。作於理偏虗。非中道",
    "X87n1628_009:0408b06": "要切。釋氏之教則不然。大明積惡之根源。覈天下神",
    "X87n1628_009:0408b07": "道報應之微細。皎然言善惡之異路。為廣其道。奈何",
    "X87n1628_009:0408b08": "韓君以愚人下俚翁嫗之情見待之耶。然其法行於",
    "X87n1628_009:0408b09": "世。使人人自畏惡修善。豈不大助教化之防與(附見韓文",
    "X87n1628_009:0408b10": "公集)。",
    "X87n1628_009:0408b11": "梁肅",
    "X87n1628_009:0408b12": "肅。字敬之。安定人。以補闕修史侍皇太子。卒贈禮部",
    "X87n1628_009:0408b13": "郎中。學天台教於荊谿禪師。深得心要。以止觀文義",
    "X87n1628_009:0408b14": "弘愽。覽者費日。乃刪定為六卷。行於世。有天台禪林",
    "X87n1628_009:0408b15": "寺碑．天台止觀統例．智者大師傳論(統紀)。",
    "X87n1628_009:0408b16": "于頔",
    "X87n1628_009:0408b17": "頔。字允元。貞元十四年拜山南東道節度使。初為湖",
    "X87n1628_009:0408b18": "州刺史日。進沙門皎然杼山詩集藏於御書殿。頔甞",
    "X87n1628_009:0408b19": "問紫玉禪師。如何是黑風吹其船舫漂墮羅剎鬼國。",
    "X87n1628_009:0408b20": "師曰。于頔這客作漢。問恁麼事作麼。頔當時失色。師",
    "X87n1628_009:0408b21": "指云。祇這箇便是漂墮羅剎鬼國也。頔聞已信受(傳灯)。",
    "X87n1628_009:0408b22": "李吉甫　武元衡　高崇文　薛華　鄭餘慶",
    "X87n1628_009:0408b23": "　陸長源",
    "X87n1628_009:0408b24": "吉甫。字弘憲。元和二年擢中書侍郎同平章事。甞請",
    "X87n1628_009:0408c01": "清涼觀師為述華嚴正要一卷。武元衡。字伯蒼。元和",
    "X87n1628_009:0408c02": "中拜相。甞請清涼著法界觀玄鏡一卷。高崇文。其先",
    "X87n1628_009:0408c03": "自渤海徙幽州。七世不異居。開元中再表其閭。累官",
    "X87n1628_009:0408c04": "金吾將軍。擒劉闢有功。封南平郡王。請清涼著鏡燈",
    "X87n1628_009:0408c05": "說文一卷。薛華。為滑州節度使。與孟簡．錢徽．白居易．",
    "X87n1628_009:0408c06": "杜羔等請清涼製七處九會華藏界圖心鏡說文十",
    "X87n1628_009:0408c07": "卷。鄭餘慶。字居業。鄭州滎陽人。擢進士第。貞元中拜",
    "X87n1628_009:0408c08": "同平章事。請清凉造華嚴綱要三卷。陸長源。吳中人。",
    "X87n1628_009:0408c09": "為汝州刺史。甞撰華嚴經清凉疏序。略曰。大方廣佛",
    "X87n1628_009:0408c10": "華嚴經者。西方謂之圓滿修多羅也。大者如宇之覆。",
    "X87n1628_009:0408c11": "方者如地之載。廣者籠萬有而為義。佛者總十號而",
    "X87n1628_009:0408c12": "稱首。華者行業之繁繪。嚴者莊敬之成飾。其功大。其",
    "X87n1628_009:0408c13": "德圓。法教之宗系。經論之泉藪。江河之歸東海。星象",
    "X87n1628_009:0408c14": "之拱北辰。微妙甚深不可得而稱也。又甞請清凉撰",
    "X87n1628_009:0408c15": "三聖圓融觀一卷(清涼國師碑刻)。",
    "X87n1628_009:0408c16": "張仲素",
    "X87n1628_009:0408c17": "仲素。為翰林學士。元和十四年二月憲宗勑仲素撰",
    "X87n1628_009:0408c18": "佛骨碑。略曰。岐陽法雲寺鳴鸑阜有阿育王所造之",
    "X87n1628_009:0408c19": "塔。藏佛指節。太宗特建寺宇加之重塔。高宗遷之洛",
    "X87n1628_009:0408c20": "邑。天后薦以寶函。中宗記之國史。肅宗奉之內殿。德",
    "X87n1628_009:0408c21": "宗禮之法宮。據本傳必三十年一開。則玉燭調。金鏡",
    "X87n1628_009:0408c22": "朗。氛祲滅。稼穡豐(唐史)。",
    "X87n1628_009:0408c23": "白居易",
    "X87n1628_009:0408c24": "居易。字樂天。其先太原人。後徙居下邽。居易敏悟絕",
    "X87n1628_009:0409a01": "人。工文章。年十七登進士第。元和中對策乙等。仕至",
    "X87n1628_009:0409a02": "刑部尚書。居易於東都所居。疏沼種樹。搆石樓於香",
    "X87n1628_009:0409a03": "山。自號香山居士。又曰醉吟先生。甞問心要於凝禪",
    "X87n1628_009:0409a04": "師。得八言廣為八偈。八言謂覺觀定慧明通濟捨。其",
    "X87n1628_009:0409a05": "觀偈曰。以心中眼。觀心外相。從何而有。從何而喪。觀",
    "X87n1628_009:0409a06": "之又觀。則辨真妄(八偈見長慶集)。元和四年詔惟寬禪師入",
    "X87n1628_009:0409a07": "見問禪要。勑居易問師曰。既云禪師。何以說法。師曰。",
    "X87n1628_009:0409a08": "無上菩提者。被於身為律。說於口為法。行於心為禪。",
    "X87n1628_009:0409a09": "律即是法。法不離禪。長慶二年居易知杭州。往問道",
    "X87n1628_009:0409a10": "於鳥窠禪師。師曰。諸惡莫作。眾善奉行。居易曰三歲",
    "X87n1628_009:0409a11": "孩兒也恁麼道。師曰。三歲孩兒雖道得。八十老翁行",
    "X87n1628_009:0409a12": "不得。居易服其言。作禮而去。後至廬山謁歸宗常禪",
    "X87n1628_009:0409a13": "師。值師泥壁。師問曰。君子儒。小人儒。居易曰君子儒。",
    "X87n1628_009:0409a14": "師打泥杇一下。居易遂過泥。師接得便用。良久云。莫",
    "X87n1628_009:0409a15": "便是快俊底白侍郎麼。居易云不敢。師云祇有過泥",
    "X87n1628_009:0409a16": "分。甞勸一百四十八人結上生會。行念慈氏名。坐想",
    "X87n1628_009:0409a17": "慈氏容。願當來世必生兜率。晚歲風痺。遂專志西方",
    "X87n1628_009:0409a18": "祈生安養。畵西方變相一軸。為之願曰。極樂世界清",
    "X87n1628_009:0409a19": "淨土。無諸惡道及眾苦。願如我身病苦者。同生無量",
    "X87n1628_009:0409a20": "壽佛所。一夕念佛坐榻上。倐然而逝。居易甞於鉢塔",
    "X87n1628_009:0409a21": "寺依如大師受八關齋戒者九度(舊唐史并傳灯)。太和三年",
    "X87n1628_009:0409a22": "蘇州重玄寺刊石壁經成。居易撰碑。略曰。夫開示悟",
    "X87n1628_009:0409a23": "入諸佛知見。以了義度無邊。以圓教垂無窮。莫尊於",
    "X87n1628_009:0409a24": "法華經。證無生忍。造不二門。住不思議解脫。莫極於",
    "X87n1628_009:0409b01": "維摩經。攝四生九類入無餘涅槃。實無得度者。莫先",
    "X87n1628_009:0409b02": "於金剛經。壞罪集福。淨一切惡。莫急於尊勝陀羅尼",
    "X87n1628_009:0409b03": "經。應念隨願往生。莫切於彌陀經。用正見觀真相。莫",
    "X87n1628_009:0409b04": "出於普賢行法經。詮自性。認本覺。莫深於實相法密",
    "X87n1628_009:0409b05": "經。空法塵。依佛智。莫過於般若心經。是八種經。具十",
    "X87n1628_009:0409b06": "二部三乘之要旨。萬佛之秘藏盡矣(長慶集)。",
    "X87n1628_009:0409b07": "龐蘊",
    "X87n1628_009:0409b08": "蘊。字道玄。衡陽人。世本業儒。志求真諦。初謁石頭遷",
    "X87n1628_009:0409b09": "禪師問。不與萬法為侶者是甚麼人。遷以手掩其口。",
    "X87n1628_009:0409b10": "豁然有省。一日遷問曰。日用作麼生。蘊曰。若問日用",
    "X87n1628_009:0409b11": "事。即無開口處。乃以偈呈遷。遷然之。後參馬祖。問曰",
    "X87n1628_009:0409b12": "不與萬法為侶者是什麼人。祖云。待汝一口吸盡西",
    "X87n1628_009:0409b13": "江水即向汝道。蘊頓領玄要。元和中北遊襄漢。居郭",
    "X87n1628_009:0409b14": "西小舍。一女靈照常製竹漉籬賣以供朝夕。將逝令",
    "X87n1628_009:0409b15": "靈照出視早晚。及午以報。女遽曰。日已中矣。而有蝕",
    "X87n1628_009:0409b16": "也。蘊出戶視之。女即登父座合掌坐亡。蘊笑曰。吾女",
    "X87n1628_009:0409b17": "鋒捷。於是更留七日。州牧于頔問疾。蘊謂曰。但願空",
    "X87n1628_009:0409b18": "諸所有。慎勿實諸所無。言訖枕頔膝而化(傳灯)。",
    "X87n1628_009:0409b19": "柳宗元",
    "X87n1628_009:0409b20": "宗元。字子厚。河東人。少精敏絕倫。為文章卓偉精緻。",
    "X87n1628_009:0409b21": "第進士博學宏辭科。貞元中拜監察御史。元和中為",
    "X87n1628_009:0409b22": "柳州刺史。後貶永州司馬。因自放山澤間。其湮厄感",
    "X87n1628_009:0409b23": "鬱一寓諸文。送濬上人歸省序略曰。金仙氏之道本",
    "X87n1628_009:0409b24": "於孝敬。而後積以眾德歸於空無。其教曰禪曰法曰",
    "X87n1628_009:0409c01": "律。上人專於律行。恒久彌固。其儀刑後學者歟。誨於",
    "X87n1628_009:0409c02": "生靈。觸類蒙福。其積眾德者歟。覲於高堂。視遠如邇。",
    "X87n1628_009:0409c03": "其本孝敬者歟。撰南岳般舟和尚碑。略曰。和尚心大",
    "X87n1628_009:0409c04": "行密。體卑道尊。以為由定發慧必用毗尼。師即崇嶺",
    "X87n1628_009:0409c05": "作精室曰般舟臺焉。嗚呼。無得而修。故念為實相。不",
    "X87n1628_009:0409c06": "取於法。故律為大乘。萬行方厲。一性恒如。寂用之涯",
    "X87n1628_009:0409c07": "不可得也。送浩初上人序略曰。儒者韓退之病予嗜",
    "X87n1628_009:0409c08": "浮圖言。訾予與浮圖遊。且曰見送元生序不斥浮圖。",
    "X87n1628_009:0409c09": "浮圖誠有不可斥者。往往與易．論語合。誠樂之。其與",
    "X87n1628_009:0409c10": "性情&#;然。不與孔子異道。退之好儒。未能過揚子。揚",
    "X87n1628_009:0409c11": "子之書於莊墨申韓皆有取焉。浮圖者反不及莊墨",
    "X87n1628_009:0409c12": "申韓之怪僻險賊耶。曰以其夷也。果不信道而斥焉",
    "X87n1628_009:0409c13": "以夷。則將友惡來盜跖而賤季札由余乎。非所謂去",
    "X87n1628_009:0409c14": "名求實者矣。吾之所取者。與易．論語合。雖聖人復生。",
    "X87n1628_009:0409c15": "不可得而斥也。退之所罪者其迹也。撰淨土院記。略",
    "X87n1628_009:0409c16": "曰。中州之西數萬里。有國曰身毒。釋迦如來示現之",
    "X87n1628_009:0409c17": "地。彼佛言曰。西方過十萬億佛土。有世界曰極樂。佛",
    "X87n1628_009:0409c18": "號無量壽如來。其國無三惡八難。眾寶以為飾。其人",
    "X87n1628_009:0409c19": "無十纏九惱。群聖以為友。有能誠心大願歸心是土",
    "X87n1628_009:0409c20": "者。苟念力具足則生彼國。永出三界得不退轉。其言",
    "X87n1628_009:0409c21": "無所欺也。晉時廬山遠法師作念佛三昧詠。大勸於",
    "X87n1628_009:0409c22": "時。其後天台顗大師著釋淨土十疑論。宏宣其教。迷",
    "X87n1628_009:0409c23": "者賴焉。盖其留異迹而去者甚眾。撰南岳大明律師",
    "X87n1628_009:0409c24": "碑。略曰。儒以禮立。仁義無之則壞。佛以律持。定慧去",
    "X87n1628_009:0410a01": "之則喪。是故離禮於仁義者。不可與言儒。異律於定",
    "X87n1628_009:0410a02": "慧者。不可與言佛。撰六祖能大師碑。略曰。自有生物",
    "X87n1628_009:0410a03": "則好鬪奪喪其本實。誖乖淫流莫返於初。而浮圖說",
    "X87n1628_009:0410a04": "後出推離還源合所。謂生而靜者梁氏。好作有為。達",
    "X87n1628_009:0410a05": "磨譏之。空術益顯。六傳大鑒。其道以無為為有。以空",
    "X87n1628_009:0410a06": "洞為實。以廣大不蕩為歸。其教人始以性善。終以性",
    "X87n1628_009:0410a07": "善。不假耘鋤。本其靜矣(全文並見本集)。",
    "X87n1628_009:0410a08": "李翱",
    "X87n1628_009:0410a09": "翱。字習之。後魏尚普左僕射冲十世孫。中進士第。元",
    "X87n1628_009:0410a10": "和初為國子愽士史舘修撰。甞為朗州刺史。仰慕藥",
    "X87n1628_009:0410a11": "山惟儼禪師道風。屢請不赴。乃特入山致敬。藥山端",
    "X87n1628_009:0410a12": "然看經殊不顧視。翱乃云見面不如聞名。拂袖便行。",
    "X87n1628_009:0410a13": "藥山却召翱。翱回首。何得貴耳賤目。遂頂拜。起問如",
    "X87n1628_009:0410a14": "何是道。藥山以手指天。復指淨瓶。翱曰不會。藥山云。",
    "X87n1628_009:0410a15": "雲在青天水在瓶。翱拜謝。乃呈偈云。鍊得身形似鶴",
    "X87n1628_009:0410a16": "形。千株松下兩函經。我來問道無餘事。雲在青天水",
    "X87n1628_009:0410a17": "在瓶。一夕師登山。忽雲開見月。大嘯一聲。聲落澧陽",
    "X87n1628_009:0410a18": "八九十里。翱聞之。復寄偈曰。選得幽居愜野情。終年",
    "X87n1628_009:0410a19": "無送亦無迎。有時直上孤峰頂。月下披雲嘯一聲。翱",
    "X87n1628_009:0410a20": "甞著復性三篇。其一謂情昏則性匿忘情則復性。其",
    "X87n1628_009:0410a21": "二謂無思則寂照。其三謂昏而不思終不明道(傳燈并本",
    "X87n1628_009:0410a22": "集)。",
    "X87n1628_009:0410a23": "裴度",
    "X87n1628_009:0410a24": "度。字中立。河東聞喜人。歷四朝。文宗詔節度河東。二",
    "X87n1628_009:0410b01": "年拜中書令封晉國公。諡文忠。甞與三十餘人問道",
    "X87n1628_009:0410b02": "於國一欽禪師。行門人禮。在河東時奏五臺佛光寺",
    "X87n1628_009:0410b03": "慶雲現。見文殊乘獅子於空中。從者萬眾。帝遣使供",
    "X87n1628_009:0410b04": "萬菩薩。是日復有慶雲見(鐔津集)。",
    "X87n1628_009:0410b05": "庾承宣",
    "X87n1628_009:0410b06": "承宣。登貞元八年第。與韓愈．歐陽詹等同榜。號龍虎",
    "X87n1628_009:0410b07": "榜。甞撰福州淨光塔銘。其序略曰。觀察使柳公．監軍",
    "X87n1628_009:0410b08": "使魚公相與言曰。報君莫大於崇福。崇福莫大於樹",
    "X87n1628_009:0410b09": "善。樹善莫大於佛教。教之本其在浮圖歟。夫浮圖者。",
    "X87n1628_009:0410b10": "上參諸天。下鎮三界。影之所蔭如日月之照。破昏為",
    "X87n1628_009:0410b11": "明。鈴之所響如金石之奏。聞聲生善。如是之福盡歸",
    "X87n1628_009:0410b12": "人主。謀之既臧。相顧踊躍。食王祿者樂於檀施。荷帝",
    "X87n1628_009:0410b13": "力者悅而獻工。役無告勞。功用斯畢。皇帝嘉焉。賜額",
    "X87n1628_009:0410b14": "曰貞元無垢淨光之塔(舊唐史)。",
    "X87n1628_009:0410b15": "劉禹錫",
    "X87n1628_009:0410b16": "禹錫字夢得。系出中山。擢進士第。登愽學宏詞科。終",
    "X87n1628_009:0410b17": "檢校禮部郎中。甞撰六祖大鑒禪師第二碑曰。元和",
    "X87n1628_009:0410b18": "十年某月日。詔書追褒曹溪第六祖能公。諡曰大鑒。",
    "X87n1628_009:0410b19": "實廣州牧馬總以疏聞。由是可其奏。後三年有僧道",
    "X87n1628_009:0410b20": "琳。率其徒由曹溪來。且曰願立第二碑。學者志也。維",
    "X87n1628_009:0410b21": "如來滅後中五百歲。而摩騰．竺法蘭以經來華。人始",
    "X87n1628_009:0410b22": "聞其言。猶夫重昏之見曶爽。後五百歲而達磨以法",
    "X87n1628_009:0410b23": "來華。人始傳其心。猶夫昧旦之覩白日。自達磨六傳",
    "X87n1628_009:0410b24": "至大鑒。如貫意珠。有先後而無同異。世之言真宗者",
    "X87n1628_009:0410c01": "所謂頓門。初達磨與佛衣俱來。得道傳付以為真印。",
    "X87n1628_009:0410c02": "至大鑒置而不傳。豈以是為筌蹄耶。芻狗耶。將人人",
    "X87n1628_009:0410c03": "之莫己若。而不若置之耶。吾不得而知也。按大鑒生",
    "X87n1628_009:0410c04": "新州。三十出家。四十七年而歿。百有六年而諡。始自",
    "X87n1628_009:0410c05": "蘄之東山。從第五師得授記以歸。高宗使中貴人再",
    "X87n1628_009:0410c06": "徵。不奉詔。第以言為貴。上敬行之。銘曰。至人之生無",
    "X87n1628_009:0410c07": "有種類。同人者形。出人者智。蠢蠢南裔降生傑異。父",
    "X87n1628_009:0410c08": "乾母坤獨肖元氣。一言頓悟不踐初地。五葉相承授",
    "X87n1628_009:0410c09": "以寶器。宴坐曹溪世號南宗。學徒畟來如水之東。飲",
    "X87n1628_009:0410c10": "以妙藥差其瘖聾。詔不能致許為法雄。去佛日遠群",
    "X87n1628_009:0410c11": "言積億。著空執有各走其域。我立真筌揚起南國。無",
    "X87n1628_009:0410c12": "修而修無得而得。能使學者還其天職。如黑而迷仰",
    "X87n1628_009:0410c13": "見斗極。得之自然竟不可傳。口傳手付則礙於有。留",
    "X87n1628_009:0410c14": "衣中堂得者天授。又撰佛衣銘曰。佛言不行。佛衣乃",
    "X87n1628_009:0410c15": "爭。忽近貴遠。古今常情。尼父之生。土無一里。夢奠之",
    "X87n1628_009:0410c16": "後。履存千祀。惟昔有梁。如象之狂。達磨救世。來為醫",
    "X87n1628_009:0410c17": "王。以言不痊。因物乃遷。如執符節。行乎復關。民不知",
    "X87n1628_009:0410c18": "官。望車而畏。俗不知佛。得衣為貴。壞色之衣。道不在",
    "X87n1628_009:0410c19": "茲。由之信道。所以為寶。六祖未彰。其出也微。既還狼",
    "X87n1628_009:0410c20": "荒。憬俗蚩蚩。不有信器。眾生曷歸。是開便門。非止傳",
    "X87n1628_009:0410c21": "衣。初必有終。傳豈無已。物必歸盡。衣胡久恃。先終知",
    "X87n1628_009:0410c22": "終。用乃不窮。我道無朽。衣於何有。其用已陳。孰非芻",
    "X87n1628_009:0410c23": "狗。",
    "X87n1628_009:0410c24": "李德裕",
    "X87n1628_009:0411a01": "德裕。字文饒。吉甫子也。其先贊皇人。穆宗即位擢翰",
    "X87n1628_009:0411a02": "林學士。官至司徒同平章事。終崖州司戶參軍。懿宗",
    "X87n1628_009:0411a03": "追贈衛國公。寶曆中。公以淮海書院及所居宅建甘",
    "X87n1628_009:0411a04": "露寺。以資穆宗冥福。時甘露降故名(本傳并潤州圖經)。",
    "X87n1628_009:0411a05": "萬敬儒",
    "X87n1628_009:0411a06": "敬儒。廬州人。三世同居。喪親廬墓刺血寫佛經。斷手",
    "X87n1628_009:0411a07": "二指輙復生。宣宗表其家(唐書本傳)。",
    "X87n1628_009:0411a08": "吳道子",
    "X87n1628_009:0411a09": "道子。陽翟人。初名道子。玄宗改名道玄。工畫。下筆有",
    "X87n1628_009:0411a10": "神。玄宗召入供奉。於景公寺畵地獄變相。都人咸觀。",
    "X87n1628_009:0411a11": "皆懼罪修善。兩市屠沽不售(名畫記并統紀)。",
    "X87n1628_009:0411a12": "杜荀鶴",
    "X87n1628_009:0411a13": "荀鶴。字彥之。早有詩名。大中中登科。後遷主客員外",
    "X87n1628_009:0411a14": "郎。天祐初卒。自號九華山人。有詩集行世。其送僧詩",
    "X87n1628_009:0411a15": "曰。利門名路兩無憑。百歲風前短焰燈。只恐為僧心",
    "X87n1628_009:0411a16": "不了。為僧心了總輸僧。",
    "X87n1628_009:0411a17": "李舟",
    "X87n1628_009:0411a18": "舟。字公度。隴西人。岑之子也。有文章。高志氣。杜甫有",
    "X87n1628_009:0411a19": "詩二十六韻送之。首云。代北有豪鷹。生子毛盡赤(云",
    "X87n1628_009:0411a20": "云)。舟甞云。釋迦生中國。設教如周孔。周孔生西方。設",
    "X87n1628_009:0411a21": "教如釋迦。天堂無則已。有則君子登。地獄無則已。有",
    "X87n1628_009:0411a22": "則小人入(李肇國史補)。",
    "X87n1628_009:0411a23": "陸亘",
    "X87n1628_009:0411a24": "亘觀察池州時。普願禪師居南泉三十年。亘請入郡",
    "X87n1628_009:0411b01": "伸弟子禮。亘曰。弟子亦薄會佛法。師曰大夫十二時",
    "X87n1628_009:0411b02": "中作麼生。亘曰寸絲不掛。師曰堦下漢。亘見人雙陸。",
    "X87n1628_009:0411b03": "拈起骰子。云恁麼不恁麼。祇恁麼信彩去時如何。師",
    "X87n1628_009:0411b04": "拈起云。臭骨頭。花十八(傳灯)。",
    "X87n1628_009:0411b05": "李節",
    "X87n1628_009:0411b06": "節為河東節度巡官。大中八年潭州岳麓寺沙門疏",
    "X87n1628_009:0411b07": "言往太原求大藏經。河東節度使司空盧鈞．副使韋",
    "X87n1628_009:0411b08": "宙以經施之。節餞之以序曰。業儒之人喜排釋氏。其",
    "X87n1628_009:0411b09": "論必曰禹湯文武之代皆無有釋。釋氏之興。源於漢。",
    "X87n1628_009:0411b10": "流於晉。瀰漫於宋魏齊梁陳隋。此衰世之所奉也。宜",
    "X87n1628_009:0411b11": "一掃絕剗草之。使不得滋。論者之言粗矣。抑能知其",
    "X87n1628_009:0411b12": "然未知其所以然也。吾請精而言之。昔有一夫膚腯",
    "X87n1628_009:0411b13": "而色凝。氣烈而神清。怡然保順。醫與禱無用也。復一",
    "X87n1628_009:0411b14": "夫而有風濕之疴。背癃而足躄。耳聵而目瞑。於是用",
    "X87n1628_009:0411b15": "攻熨焉。事禳禬焉。是二夫者胡相反耶。病與不病異",
    "X87n1628_009:0411b16": "耳。嗚呼。三代之前世康人良。禹湯文武德義播之。周",
    "X87n1628_009:0411b17": "公孔子典教持之。道風雖微。漸漬猶存。詐不勝信。惡",
    "X87n1628_009:0411b18": "知避善。暨三代之季。世病矣。風俗大敗。詐力相乘。善",
    "X87n1628_009:0411b19": "以柔退。惡以強用。上下相仇激為怨俗也。釋氏之教",
    "X87n1628_009:0411b20": "以清淨恬虗為禪定。以柔謙退讓為忍辱。故怨爭可",
    "X87n1628_009:0411b21": "得而息也。以菲薄勤苦為修行。以窮達壽夭為因果。",
    "X87n1628_009:0411b22": "故貴賤可得而安也。怨爭息則干戈盜賊之不興。貴",
    "X87n1628_009:0411b23": "賤安則君臣民庶之有別。此佛聖人所以救衰世之",
    "X87n1628_009:0411b24": "道也。不有釋氏尚安救之哉。今論者不責衰世之俗",
    "X87n1628_009:0411c01": "為難移。而尤釋氏之徒為無用。是不憐抱病之夫而",
    "X87n1628_009:0411c02": "詬醫禱之為何人也。不思釋氏救世行化之為大益。",
    "X87n1628_009:0411c03": "而且病其宮墻之麗。徒眾之蕃。雕鎪彩繪之費。吾故",
    "X87n1628_009:0411c04": "曰能知其然不知其所以然也。會昌季年。武宗大剪",
    "X87n1628_009:0411c05": "釋氏。巾其徒。撤其居。容貌於土木者沉諸水。言論於",
    "X87n1628_009:0411c06": "紙素者投諸火。分命御史乘駟走天下察。敢隱匿者",
    "X87n1628_009:0411c07": "罪之。於是天下名藍真宇毀去若掃。天子建號之初。",
    "X87n1628_009:0411c08": "雪釋氏。不當廢也。亟下詔復之。而自湖以南。遠人畏",
    "X87n1628_009:0411c09": "法。體朝廷之嚴旨。焚撤經象殆無遺餘故。今明命雖",
    "X87n1628_009:0411c10": "頒。莫能得其經籍。道林寺湘西之勝遊也。有釋疏言。",
    "X87n1628_009:0411c11": "獨曰。太原府國家舊都佛祠最多。大帥司空盧公天",
    "X87n1628_009:0411c12": "下仁人。我第往求遺書。或可得。既上謁軍門。公果諾",
    "X87n1628_009:0411c13": "之。四馳以求逸文。月未幾得經律論五千四十八卷",
    "X87n1628_009:0411c14": "輦而歸。嘻釋氏救世之道既言之矣。向非我明君洞",
    "X87n1628_009:0411c15": "鑒理源。何能復行其道。非司空公克崇大法。何能復",
    "X87n1628_009:0411c16": "全其書。非沙門疏言深識法運。何能不憚遠求以遂",
    "X87n1628_009:0411c17": "茲盛典。奉聖上之命興釋氏之宗。惠及後人。其功用",
    "X87n1628_009:0411c18": "有不可勝言者(通論)。",
    "X87n1628_009:0411c19": "裴肅",
    "X87n1628_009:0411c20": "肅。字中明。孟州濟源人。甞任越州觀察使。捐俸重修",
    "X87n1628_009:0411c21": "龍興寺大佛殿(今寶林寺)。初殿隳壞。眾請曇彥法師修之。",
    "X87n1628_009:0411c22": "彥曰非貧道緣力也。後三百年有緋衣功德主來興",
    "X87n1628_009:0411c23": "此殿。寺眾刻石記之。及肅赴任。施俸修殿。果應彥記",
    "X87n1628_009:0411c24": "(釋鑑)。",
    "X87n1628_009:0412a01": "裴休",
    "X87n1628_009:0412a02": "休。字公美。肅子也。操守嚴正。晝講經。夜著書。終年不",
    "X87n1628_009:0412a03": "出戶。有饋鹿者。休不食。曰。蔬食猶不足。今一啖肉。後",
    "X87n1628_009:0412a04": "何以繼。擢進士為監察御史同中書門下平章事。宣",
    "X87n1628_009:0412a05": "宗甞曰。休真儒者。然嗜浮圖法。講求其說。當世嘲之",
    "X87n1628_009:0412a06": "而所好不衰。休刺洪州。入龍興寺。觀畵壁曰。容儀可",
    "X87n1628_009:0412a07": "觀。高僧何在。眾無對。休曰此間有禪僧否。或曰。有運",
    "X87n1628_009:0412a08": "禪師混迹洒掃。可問之。休延至。以前語問之。運朗聲",
    "X87n1628_009:0412a09": "曰裴休。休曰諾。運曰在甚麼處。休豁然契會。遂延入",
    "X87n1628_009:0412a10": "府朝夕問道。因師黃蘗。休又甞與圭峰密禪師遊。入",
    "X87n1628_009:0412a11": "其閫域。受其顯訣。議者以圭峰為禪耶律耶經論耶。",
    "X87n1628_009:0412a12": "休論之曰。嘻。議者焉知大道之所趣哉。夫一心者萬",
    "X87n1628_009:0412a13": "法之總也。分而為戒定慧。開而為六度。散而為萬行。",
    "X87n1628_009:0412a14": "未甞非一心。一心未甞違萬行。禪者六度之一耳。何",
    "X87n1628_009:0412a15": "能總諸法哉。且諸祖或廣行法教。或專心禪寂。或蟬",
    "X87n1628_009:0412a16": "蛻而去。或火化而滅。而法必同。行不必同也。故密師",
    "X87n1628_009:0412a17": "之道以知見為玅門。以寂靜為正味。慈忍為甲盾。慧",
    "X87n1628_009:0412a18": "斷為劍矛。破內魔之高壘。陷外賊之堅陣。二乘不興。",
    "X87n1628_009:0412a19": "四分不振。吾師耻之。忠孝不並化。荷擔不勝往。吾師",
    "X87n1628_009:0412a20": "耻之。故皇皇於濟拔。汲汲於開誘。其四依之人乎。其",
    "X87n1628_009:0412a21": "十地之人乎。議者又焉知大道之所趣哉(高僧傳)。左街",
    "X87n1628_009:0412a22": "僧錄內供奉三教談論賜紫大達法師端甫卒。休製",
    "X87n1628_009:0412a23": "碑。略曰。為丈夫者。在家則張仁義禮樂。輔天子以扶",
    "X87n1628_009:0412a24": "世導俗。出家則運慈悲定慧。佐如來以闡教利生。捨",
    "X87n1628_009:0412b01": "此無以為丈夫。師年十七為比丘。自是經律論無敵",
    "X87n1628_009:0412b02": "於天下。德宗聞其名徵之。一見大悅。順宗仰其風。親",
    "X87n1628_009:0412b03": "之若昆弟。憲宗幸其寺。待之若賓友。由是天子益知",
    "X87n1628_009:0412b04": "佛為大聖人也。當是時。朝廷方削平區夏。天子端拱",
    "X87n1628_009:0412b05": "無事。詔和尚。率緇屬。迎真骨於靈山。開法場於秘殿。",
    "X87n1628_009:0412b06": "既而刑不殘。兵不黷。赤子無愁聲。江海無驚浪。盖參",
    "X87n1628_009:0412b07": "用真乘以毗大政之明効也。休平居不御酒肉。作勸",
    "X87n1628_009:0412b08": "發菩提心文。撰圓覺經序．法界觀序．禪源詮序。世服",
    "X87n1628_009:0412b09": "其精要(舊唐史并傳灯)。",
    "X87n1628_009:0412b10": "李商隱",
    "X87n1628_009:0412b11": "商隱。字義山。懷州人。詩文瓌邁奇古。號西崑體。其讚",
    "X87n1628_009:0412b12": "佛偈曰。吾儒之師。曰魯仲尼。仲尼師聃。龍吾不知。聃",
    "X87n1628_009:0412b13": "師竺乾。善入無為。稽首大覺。吾師師師。商隱慕悟達",
    "X87n1628_009:0412b14": "國師知玄之道。以弟子禮事之。甞苦眼疾。乞玄冥禱。",
    "X87n1628_009:0412b15": "玄寄天眼偈三章。讀訖疾愈(僧傳統紀)。",
    "X87n1628_009:0412b16": "呂巖",
    "X87n1628_009:0412b17": "呂巖真人。字洞賓。京兆人也。唐末三舉不第。偶於長",
    "X87n1628_009:0412b18": "安酒肆遇鍾離權授以延命術。自爾人莫之究。甞遊",
    "X87n1628_009:0412b19": "廬山歸宗書鍾樓壁曰。一日清閒自在身。六神和合",
    "X87n1628_009:0412b20": "報平安。丹田有寶休尋道。對境無心莫問禪。未幾道",
    "X87n1628_009:0412b21": "經黃龍山。覩紫雲成盖。疑有異人。乃入謁。值龍擊皷",
    "X87n1628_009:0412b22": "陞堂。龍見意必呂公也。欲誘而進。厲聲曰。座傍有竊",
    "X87n1628_009:0412b23": "法者。呂毅然出問。一粒粟中藏世界。半升鐺內煑山",
    "X87n1628_009:0412b24": "川。且道此意如何。龍指曰這守屍鬼。呂曰爭奈囊有",
    "X87n1628_009:0412c01": "長生不死藥。龍曰。饒經八萬劫。終是落空亡。呂薄訝",
    "X87n1628_009:0412c02": "飛劍脅之。劍不能入。遂再拜求指歸。龍詰曰。半升鐺",
    "X87n1628_009:0412c03": "內煑山川即不問。如何是一粒粟中藏世界。呂於言",
    "X87n1628_009:0412c04": "下有契。作偈曰。棄却瓢囊摵碎琴。如今不戀汞中金。",
    "X87n1628_009:0412c05": "自從一見黃龍後。始覺從前錯用心。龍囑令加護。後",
    "X87n1628_009:0412c06": "謁潭州智度覺禪師有曰。余遊韶郴。東下湘江。今見",
    "X87n1628_009:0412c07": "覺公。觀其禪學精明。性源淳潔。促膝靜坐收光內照。",
    "X87n1628_009:0412c08": "一衲之外無餘衣。一鉢之外無餘食。遠生死岸。破煩",
    "X87n1628_009:0412c09": "惱殻。方今佛衣寂寂兮無傳。禪理懸懸兮幾絕。扶而",
    "X87n1628_009:0412c10": "興者其在吾師乎。聊作一絕奉記。達者推心方濟物。",
    "X87n1628_009:0412c11": "聖賢傳法不離真。請師開說西來意。七祖如今未有",
    "X87n1628_009:0412c12": "人(五燈會元)。",
    "X87n1628_009:0412c14": "佛法金湯編卷第九天台釋如惺重校"
}