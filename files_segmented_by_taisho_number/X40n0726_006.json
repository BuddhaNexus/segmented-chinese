{
    "X40n0726_006:0855b22": "四分律隨機羯磨疏正源記卷第六",
    "X40n0726_006:0855b24": "天台沙門釋　允堪　述",
    "X40n0726_006:0855c01": "善來下。依四分言。善來一種唯被聖位。不通二凡(內凡",
    "X40n0726_006:0855c02": "外凡)。解非圓明。猒心非極道。即道前屬二凡位。極聖。即",
    "X40n0726_006:0855c03": "佛所呼也。五下。須提那子。既犯初戒。此屬凡也。則部",
    "X40n0726_006:0855c04": "別不同耳。今又約多分為言是初果位也。故祗疏云。",
    "X40n0726_006:0855c05": "善來言下果戒俱得。果謂初果。",
    "X40n0726_006:0855c06": "外凡者。散修事觀。未緣諦理。對於加行稱之為外。未",
    "X40n0726_006:0855c07": "證聖果。道眼未明。故名為凡。今既言非外凡。顯是內",
    "X40n0726_006:0855c08": "凡。漸見諦理稱之為內。二受人。即三語八敬人。所得",
    "X40n0726_006:0855c09": "能持故不羸。誓持無退故不捨。非受餘報故不變根。",
    "X40n0726_006:0855c10": "復離邪見故不斷。善始下二句結示也。多論云。以福",
    "X40n0726_006:0855c11": "德深厚不退。以內凡位有信根增。世第一中有信力",
    "X40n0726_006:0855c12": "增。不可傾動如根。不屈可伏如力。既有根力。則不壞",
    "X40n0726_006:0855c13": "不屈。故曰不退。故義鈔云。內凡已去。得不壞信。成就",
    "X40n0726_006:0855c14": "不退。",
    "X40n0726_006:0855c15": "何下。律第三十云。諸比丘受教。人間遊行說法。時有",
    "X40n0726_006:0855c16": "聞法得信。欲受具足時。諸比丘將欲受具戒者。詣如",
    "X40n0726_006:0855c17": "來所。未至中道。失本信意。不得受具。乃至佛令諸比",
    "X40n0726_006:0855c18": "丘。自今已去。聽三語受具。以此文證。何言三歸等不",
    "X40n0726_006:0855c19": "斷善根始終堅固不退耶。出家信。即事中之信。不壞",
    "X40n0726_006:0855c20": "信。即理中之信。義鈔解信有二。一事中出家信。二理",
    "X40n0726_006:0855c21": "不壞信。彼言失者。謂失事而非理也。失事疲苦。即母",
    "X40n0726_006:0855c22": "論云。於中路有生悔心者。即還歸家。是失事信也。故",
    "X40n0726_006:0855c23": "犯。思惑未盡故。無著即羅漢。以見思惑盡故無實犯。",
    "X40n0726_006:0855c24": "餘下。三果既有故犯。故知二凡有故不疑。別苦。即別",
    "X40n0726_006:0856a01": "報。望不受三塗總報為言。成論下。雙證有故犯。而無",
    "X40n0726_006:0856a02": "總報。",
    "X40n0726_006:0856a03": "四分下。愛道八敬受得初果。五百女十一人中受。是",
    "X40n0726_006:0856a04": "通內外兩凡也。此絕言議。此謂位唯在聖人也。故義。",
    "X40n0726_006:0856a05": "鈔云。無欲迦葉修道進德。惑盡解滿。會性空故。上法。",
    "X40n0726_006:0856a06": "而發具戒也。又下云三毒。皆盡凡六。義鈔云。善根又",
    "X40n0726_006:0856a07": "薄故盡白四。果向。四果四向也。涅槃下。引文證通果",
    "X40n0726_006:0856a08": "向也。彼三十九云。有梵志名淨梵。出家受戒時。佛勅",
    "X40n0726_006:0856a09": "陳如將至僧中。為作羯磨。令得出家。十五日後。諸漏",
    "X40n0726_006:0856a10": "永盡得羅漢果。驗知初度是初果。不久得無學。花尼。",
    "X40n0726_006:0856a11": "即蓮花色尼。若賢愚經。蓮花色尼。佛唱善來度。部別",
    "X40n0726_006:0856a12": "說不同。五分下。彼云。陀驃十四出家。十六道成羅漢。",
    "X40n0726_006:0856a13": "年滿二十羯磨受戒。",
    "X40n0726_006:0856a14": "於座下。即律云。於座上遠塵離垢。得法眼淨。對人。即",
    "X40n0726_006:0856a15": "佛法金口所呼。令盡苦也。文下。四分云。快修梵行盡",
    "X40n0726_006:0856a16": "苦源也。心境。前云斷一切惡。修一切善是也。五下。前",
    "X40n0726_006:0856a17": "云正說正法。作是說已。髮落衣變。便得戒也。",
    "X40n0726_006:0856a18": "見空即性空。謂了名色性本空故。形同作比丘相也。",
    "X40n0726_006:0856a19": "無學。即對羅漢也。文下。彼欲往佛所。中途而止。佛令",
    "X40n0726_006:0856a20": "諸比丘三語度也。心境自有受心。對羅漢境等。作業。",
    "X40n0726_006:0856a21": "三語竟為業。如三語指同上作也。得道為緣。即前五",
    "X40n0726_006:0856a22": "緣中第一緣也。",
    "X40n0726_006:0856a23": "餘破結三語八敬不言者。又後三須形同者。與善來",
    "X40n0726_006:0856a24": "何及乎能轉變。以是初果之機。佛一呼形變。故不預",
    "X40n0726_006:0856b01": "假也。又後三不對佛。故曰不爾。總別。即能受有五。所",
    "X40n0726_006:0856b02": "對有七等。如下具解心。",
    "X40n0726_006:0856b03": "奢。奢侈也。言有逸蕩故。三結。前云歸猶結也。則三結",
    "X40n0726_006:0856b04": "者屬三歸。不結者屬三語。四徧。一白三羯磨也。結一。",
    "X40n0726_006:0856b05": "即一回結歸。四受。離破結外餘四受也。我欲。欲是希",
    "X40n0726_006:0856b06": "樂。即屬求乞。即下。即是求乞之相也。但下。以僧須十",
    "X40n0726_006:0856b07": "人情和稍難。若不遜順。乞請無由。牒名入法凡地知",
    "X40n0726_006:0856b08": "內凡也。既屬內凡。即有故犯。",
    "X40n0726_006:0856b09": "燸心。即內凡四善根中第一位。煖者從喻得名。如人",
    "X40n0726_006:0856b10": "近火得火之前相。謂見道無漏智起。能燒迷理惑薪。",
    "X40n0726_006:0856b11": "名之為火。今加行位。雖未近無漏智。已得智火之前",
    "X40n0726_006:0856b12": "相。故名煖也。退作五逆者。以四位中忍位行人。方無",
    "X40n0726_006:0856b13": "退墮。故俱舍云。忍終不斷善。反顯前煖頂二位。俱有",
    "X40n0726_006:0856b14": "退也。欣下。反顯不能欣上也。故致戒有羸弱。退道捨",
    "X40n0726_006:0856b15": "戒還家也。二形。帶男女二形也。餘四。即善來等。既無",
    "X40n0726_006:0856b16": "羸等四過。故曰無災患也。",
    "X40n0726_006:0856b17": "萬載。且指末法之運。若據釋迦一化盡者。當六萬之",
    "X40n0726_006:0856b18": "修齡。七萬獨覺出世。八萬彌勒下生。備如壇經。道宗",
    "X40n0726_006:0856b19": "鈔中。三天除北洲。餘下如善來唯佛召。三語八年前",
    "X40n0726_006:0856b20": "興。八敬緣在二人。唯南洲佛出世故有也。破結微通。",
    "X40n0726_006:0856b21": "義鈔云。如來一代。三天下中。可無一人入羅漢果。又",
    "X40n0726_006:0856b22": "以賓頭所化通三可知。末下。說破結少而羯磨通也",
    "X40n0726_006:0856b23": "百一十羅漢。律第三十云。諸比丘。汝等人間遊行。勿",
    "X40n0726_006:0856b24": "二共行。又律受戒中。世間有百一十羅漢等。謂佛先",
    "X40n0726_006:0856c01": "度令分頭廣化。方有三語息。則八年後興羯磨。十四",
    "X40n0726_006:0856c02": "年。多論云。佛遣阿難故。特制前三乞也。不同前四略",
    "X40n0726_006:0856c03": "含乞意。名相。罪名種相也。三受。即善來三語破結人。",
    "X40n0726_006:0856c04": "初二屬內凡。破結唯四果。故曰已上也。八敬雖曰內",
    "X40n0726_006:0856c05": "凡。以正陳名相故除之。",
    "X40n0726_006:0856c06": "具縛。以凡夫全未斷惑故。制相。如壇下說四重相是",
    "X40n0726_006:0856c07": "也。俗化。收上五八羯磨。犯後者。八年已三語廢。即制",
    "X40n0726_006:0856c08": "羯磨受是也。十戒中列和尚者。下文云。三語已前未",
    "X40n0726_006:0856c09": "論相攝。因過須師方制和尚。故羯磨興者。意存師資。",
    "X40n0726_006:0856c10": "又下云八年羯磨方有十戒。今十戒中有和尚。驗知",
    "X40n0726_006:0856c11": "在羯磨後也。",
    "X40n0726_006:0856c12": "因過。因人受後犯過。聞師教授。故方兩攝。即師資互",
    "X40n0726_006:0856c13": "攝也。至三。即今三人同一列受也。餘善來等不限多",
    "X40n0726_006:0856c14": "少。佛教。佛親呼善來比丘。修清淨行。正說正法。作是",
    "X40n0726_006:0856c15": "說已方感戒故。",
    "X40n0726_006:0856c16": "學人。即阿難白佛。佛令傳八敬法故。論教以皆是如",
    "X40n0726_006:0856c17": "來開制。又同發一無作故。四過即四重。以初果生惡",
    "X40n0726_006:0856c18": "國。道力不作惡。雖不犯性。亦有犯遮。又可四過。取下",
    "X40n0726_006:0856c19": "有羸等四過。亦通後制。以下。反顯制後亦不作也。又",
    "X40n0726_006:0856c20": "善來度時。未制遮戒。比丘後犯方制。下文云。善來[宋-木+取]",
    "X40n0726_006:0856c21": "先。以陳如為首。如上所被。即前云。三語八敬非外大",
    "X40n0726_006:0856c22": "愛道。",
    "X40n0726_006:0856c23": "八敬法受戒。則十四年後。愛道方剃髮求受八敬。故",
    "X40n0726_006:0856c24": "義鈔引婆沙論云。佛成道十四年後。以八敬度女人。",
    "X40n0726_006:0857a01": "自此已後。以羯磨度具女人。阿難有和尚。顯阿難是",
    "X40n0726_006:0857a02": "羯磨度。今八敬是阿難授。故知八敬在羯磨後也。年",
    "X40n0726_006:0857a03": "減。以不稱羯磨度。破結方開。",
    "X40n0726_006:0857a04": "方有下。在羯磨後有也。故前云。羯磨犯後故有十戒",
    "X40n0726_006:0857a05": "是也。未曾有。後漢失譯。嘗撿彼經。無有此文。恐指名",
    "X40n0726_006:0857a06": "錯。今謂羅睺九歲出家受十戒。顯是如來成道後。得",
    "X40n0726_006:0857a07": "九年方有十戒也。羯磨既在八年興。則知在先也。",
    "X40n0726_006:0857a08": "就事辨緣。注中五緣是也。言下。指下正授戒體中文",
    "X40n0726_006:0857a09": "也。乃疏中懸判耳。諸有即三有。滅欲五欲也。茲學即",
    "X40n0726_006:0857a10": "戒。餘何指定慧萬行。便感如善來等。從緣。要假人僧",
    "X40n0726_006:0857a11": "界法等多緣。方發無作。有無。有則緣具足得戒。無則",
    "X40n0726_006:0857a12": "緣缺不得戒也。唱言顯是如來所制也。",
    "X40n0726_006:0857a13": "或下。大師約二義。解二種羯磨也。諸受。即五人受。十",
    "X40n0726_006:0857a14": "人受。二十人受。邊方義立十人受。遣信受。小年曾歸",
    "X40n0726_006:0857a15": "受。母論但就緣言者。彼論五緣得成。一和尚如法。二",
    "X40n0726_006:0857a16": "二阿闍梨如法。三一僧清淨。四羯磨成就。五眾僧和",
    "X40n0726_006:0857a17": "合與欲。此就外緣解也。多釋。即多論。彼云若受者。在",
    "X40n0726_006:0857a18": "家受五戒八戒。出家受十戒。隨五戒破一重。受八戒",
    "X40n0726_006:0857a19": "不得。乃至不得受具足戒。及作和尚。即十三難人初",
    "X40n0726_006:0857a20": "難攝。此就自因解也。今下。大師會二論。總成五緣也",
    "X40n0726_006:0857a21": "能受人所對境。發心乞戒心境相應。事成究竟。文云。",
    "X40n0726_006:0857a22": "及具則心境相應也。終即事成究竟。",
    "X40n0726_006:0857a23": "又五。即一是人等。以能名濫。謂能受中有人非人畜",
    "X40n0726_006:0857a24": "生。人中又有黃門二形等。非簡別無以顯濫。在生。在",
    "X40n0726_006:0857b01": "或作出。指掌。如指示掌中之物。言其易見也。",
    "X40n0726_006:0857b02": "着樂多者。多論云。以五道而言。唯人道得戒。餘四道",
    "X40n0726_006:0857b03": "不得。如天道以着樂深重不能得戒。如目連勸釋提",
    "X40n0726_006:0857b04": "桓因。佛世難值。何不數數相近語受正法。帝釋欲解",
    "X40n0726_006:0857b05": "目連意故。遣使勅一天子令來。反覆三喚。猶故不來。",
    "X40n0726_006:0857b06": "此一天子。唯有一婦。有一伎樂。以染欲情深。雖復天",
    "X40n0726_006:0857b07": "帝命重。不能自割。後不應已而來。帝釋問曰何故爾",
    "X40n0726_006:0857b08": "耶。即以實而對。帝釋語目連曰。此天子。唯有一天女",
    "X40n0726_006:0857b09": "一伎樂。以自娛樂不能自割。况作天主。種種宮觀。無",
    "X40n0726_006:0857b10": "數天女。天須陀食。自然百味。百千伎樂以自娛樂。雖",
    "X40n0726_006:0857b11": "知佛世難遇正法難聞。而以深樂種縛。不得自在等。",
    "X40n0726_006:0857b12": "修羅下。多論云。凡受戒法。以勇猛心自誓決斷。然後",
    "X40n0726_006:0857b13": "得戒。今疑惑故非得限。道下言本在會正理。向涅槃",
    "X40n0726_006:0857b14": "也。今若諂誑何能得之。報局。局猶劣也。又受報不一",
    "X40n0726_006:0857b15": "名局。如下。偈云地獄中陰身。猶如融鐵聚。熱惱燒然",
    "X40n0726_006:0857b16": "苦。不可為譬喻。如下。彼云諸天着樂心多。善心力弱。",
    "X40n0726_006:0857b17": "何由得戒。餓鬼以飢渴苦惱。身心燋然。地獄無量苦",
    "X40n0726_006:0857b18": "惱。種種楚毒。心意着痛。無緣得戒。畜生中以業障故。",
    "X40n0726_006:0857b19": "無所曉知。無受戒法。雖處處經中。說龍受齋法。以善",
    "X40n0726_006:0857b20": "心故。而八齋一日一夜。得善心功德。不得齋也以業",
    "X40n0726_006:0857b21": "障故。以四天下而唯三天下。單越無有佛法。亦不得戒。",
    "X40n0726_006:0857b22": "悅動物情。如阿說感於身子出家是也。二十餘。猶如",
    "X40n0726_006:0857b23": "眼一種自有多相。故律云。或青黃赤爛。紅白水晶。極",
    "X40n0726_006:0857b24": "深三角。大張斜瞋等眼也。",
    "X40n0726_006:0857c01": "五分僧祇者。鈔引五分云。諸比丘度截手脚耳鼻。截",
    "X40n0726_006:0857c02": "男根頭排眼出。極老無威儀。極醜一切毀辱僧者。皆",
    "X40n0726_006:0857c03": "不許度。若已度得戒。或先有相嫌。以小小斥事作留",
    "X40n0726_006:0857c04": "難。似瞎似跛似短似小。父母不聽等。作留難者吉羅。",
    "X40n0726_006:0857c05": "僧祇云。盲者若見手掌中文若省目。聾者高聲得聞。",
    "X40n0726_006:0857c06": "躃者捉履曳尻行。鞭瘢若凸凹。若治與皮不異得。印",
    "X40n0726_006:0857c07": "瘢人破肉也。用銅青等作。字獸形侏儒者。或上長下",
    "X40n0726_006:0857c08": "短。或下長上短。一切有遮不應與出家。若已出家不",
    "X40n0726_006:0857c09": "應駈出。僧得越罪。",
    "X40n0726_006:0857c10": "淨舍宅。為貴人之所處。淨身器。作妙戒之所依。淨衣。",
    "X40n0726_006:0857c11": "即新白色衣也。雖無戒犯約白衣也。生報。當生報也。",
    "X40n0726_006:0857c12": "相違。作業與戒相違也。",
    "X40n0726_006:0857c13": "下列覆露。智論云。佛望弟子住於中道。故着三衣。外",
    "X40n0726_006:0857c14": "道裸身無恥。白衣多貪重着也。今疏中。覆即是白衣。",
    "X40n0726_006:0857c15": "露即外道。一露一覆。故曰二邊。今三衣不多不少。是",
    "X40n0726_006:0857c16": "合中道也。實相同本。言堤條等相。同如來本制也。褊",
    "X40n0726_006:0857c17": "衫。今右邊者是也。正背。即今褊衫縫合背後者。或是",
    "X40n0726_006:0857c18": "褡膞故。二衣篇云。今時着褊袒褡膞方裙諸裙是也。",
    "X40n0726_006:0857c19": "方裙。即女人上馬裙。因郗皇后施僧裿不滿也。謂作",
    "X40n0726_006:0857c20": "法者至時緣赴別眾非法等。如不足數。所明如論。即",
    "X40n0726_006:0857c21": "母論。",
    "X40n0726_006:0857c22": "通不破戒者。如四分不足數中。所謂羯磨人神足在",
    "X40n0726_006:0857c23": "空隱沒離見聞等。又捨戒中。顛狂瘂聾中邊等人。雖",
    "X40n0726_006:0857c24": "不破戒。約緣故不足。無下。羅漢尚有悞犯。況餘下凡。",
    "X40n0726_006:0858a01": "頓約不破方足。今此下。謂邊僧若多。開本法不得。今",
    "X40n0726_006:0858a02": "若僧多而不堪預者。用五無爽。",
    "X40n0726_006:0858a03": "我倒。有我人顛倒故不和。不和則有不肯同遵。今集",
    "X40n0726_006:0858a04": "者。為遣此故也。羯磨下。謂此大法。正是和僧之詞也。",
    "X40n0726_006:0858a05": "以法在眾成。眾通足別傳不難。以和諧通決寄此。言",
    "X40n0726_006:0858a06": "被事得成決者。此羯磨法也。四緣。即大鈔云。一切羯",
    "X40n0726_006:0858a07": "磨必須具四法。一法。二事。三人。四界。上下。將一法為",
    "X40n0726_006:0858a08": "頭。以人僧界比度括之。鈔云。若欲通知細尋此門。上",
    "X40n0726_006:0858a09": "下橫括。庶無差貳是也。",
    "X40n0726_006:0858a10": "若借應與價直。五分令主捨之。亦不明得不。今準薩",
    "X40n0726_006:0858a11": "婆多論。得戒必誦十誦羯磨。依彼開成。準急無損。未",
    "X40n0726_006:0858a12": "及。言未及法滅也。",
    "X40n0726_006:0858a13": "離合。約緣故離。就義可合。雖合七成四。若局成敗。又",
    "X40n0726_006:0858a14": "可合四成二也。餘違不合。指上七緣中前後六種若",
    "X40n0726_006:0858a15": "違俱判不成。如結界不成是也。唯事須論獨第六資",
    "X40n0726_006:0858a16": "緣一種。",
    "X40n0726_006:0858a17": "多論。彼問曰不除鬚髮得戒不。答得戒但非威儀。若",
    "X40n0726_006:0858a18": "無衣鉢得不。答言得戒。有下斷上文。如下取例。若無",
    "X40n0726_006:0858a19": "衣鉢。從彼說得戒者。亦可無和尚。依彼說得戒耶。今",
    "X40n0726_006:0858a20": "師取此。若借下。此一說約有得義。雖曰假借。以正受",
    "X40n0726_006:0858a21": "時有故。但獲妄告僧之過也。",
    "X40n0726_006:0858a22": "義下。亦古師義準。故大鈔云。昔人義準四分和尚法",
    "X40n0726_006:0858a23": "中。若知借衣鉢受戒不得。不知者得。此乃人判終違",
    "X40n0726_006:0858a24": "律文。必敬佛言。再受依法聲教。勸依四分也。大師之",
    "X40n0726_006:0858b01": "意。要準急教。恐後例闕慢心增盛。今時弊風頗多也。",
    "X40n0726_006:0858b02": "聖師之心。寧不在垂告今日乎。知法有力勸早備之。",
    "X40n0726_006:0858b03": "尚欲以身期出生死。豈以此緣頓礙發足。勉之勉之。",
    "X40n0726_006:0858b04": "上雖並默。即不稱自己名。及和尚陳乞等。縱下即無",
    "X40n0726_006:0858b05": "心行乞。縱有所乞而同非乞也。",
    "X40n0726_006:0858b06": "界成。収上七緣中一與七也。僧具。収上二三四緣也。",
    "X40n0726_006:0858b07": "法正収上第五白四教法也。緣合。収上第六資緣具",
    "X40n0726_006:0858b08": "足也。雖具此七意。不緣念戒者。即是內心不稱所緣",
    "X40n0726_006:0858b09": "戒境也。心下。反上句也。自下。即心境俱不相應。及能",
    "X40n0726_006:0858b10": "受所對等緣。但使不順教者。俱入非也。罪業下。既心",
    "X40n0726_006:0858b11": "不當境等。雖受無戒。蓋師無善誘之心。資闕欽承之",
    "X40n0726_006:0858b12": "道。罪福既不精純。故罪與業而互相投也。",
    "X40n0726_006:0858b13": "八相。即經中始從請師終乎正問。八法往來。片無差",
    "X40n0726_006:0858b14": "失也。五行。白虎通曰。謂金木水火土也。言行者。天行",
    "X40n0726_006:0858b15": "之氣也。",
    "X40n0726_006:0858b16": "中人。簡生而知之者上矣。蕃胡。謂佛法離五即土。未",
    "X40n0726_006:0858b17": "到東夏。先到蕃胡地。故彼傳梵語變也。失其近語。力",
    "X40n0726_006:0858b18": "生於師。語實遠矣。乖聲論者。與上正梵鄔波陀耶。聲",
    "X40n0726_006:0858b19": "有少乖。如優與鄔訶與耶。是聲乖轉也。如上所述。即",
    "X40n0726_006:0858b20": "鄔波陀耶。彥琮。生隋。姓李。趙郡人也。少而聰敏。才藻",
    "X40n0726_006:0858b21": "新清。始師令誦須大拏經。凡七千言。一日便徹。十歲",
    "X40n0726_006:0858b22": "出家。後預翻譯。勅於洛陽上林園。立翻經舘以處之。",
    "X40n0726_006:0858b23": "關輔所獲佛經五百六十四夾。一千三百五十餘部。",
    "X40n0726_006:0858b24": "並崑崙書多梨樹葉。勅琮次翻分為七例。所謂經律",
    "X40n0726_006:0858c01": "讚論方字雜書等七。相近。與上正梵相近。",
    "X40n0726_006:0858c02": "學務。教以四民之業。五常之行也。慧明。訓以三乘聖",
    "X40n0726_006:0858c03": "道出世正行也。如下。此方俗律比挍師。如世之叔父",
    "X40n0726_006:0858c04": "也。故禮記檀弓云。事親有隱而無犯。左右就養無方。",
    "X40n0726_006:0858c05": "服勤至死。致喪三年。事師無犯無隱。左右就養無方。",
    "X40n0726_006:0858c06": "服勤至死。心喪三年。致喪者。謂戚容稱其服。心喪者",
    "X40n0726_006:0858c07": "戚容如父而無服。故有差降也。彼俗雖爾。若望出家。",
    "X40n0726_006:0858c08": "以道法濟神。神遠有出世之益。則功又過之矣。連枝",
    "X40n0726_006:0858c09": "兄弟。謂又降等以之。須如親兄弟也。故師嫌讓處資",
    "X40n0726_006:0858c10": "如弟是也。此背喻非踈越。敦遇。敦崇顧遇也。",
    "X40n0726_006:0858c11": "學後故稱弟。言在我後解生故稱子。如父生子。博士",
    "X40n0726_006:0858c12": "禮記曰。君子知至學之難易。而知其美惡。然後能博",
    "X40n0726_006:0858c13": "喻。然後為師父。後魏書曰。梁越字玄覽少而好學。博",
    "X40n0726_006:0858c14": "綜經傳。無所不通。性淳和篤信行無擇。魏初為禮經",
    "X40n0726_006:0858c15": "博士。束脩。論語孔子曰。自行束脩已上。吾未嘗無誨",
    "X40n0726_006:0858c16": "焉。若弟子乖其法。則乃非禮也。邪緣。即同邪利活命",
    "X40n0726_006:0858c17": "也。是以古高僧未甞為利故說一句法。今時師訓不",
    "X40n0726_006:0858c18": "以求道為志。而先圖利養者。不亦悞乎。",
    "X40n0726_006:0858c19": "出道下。言心存出道。形雖卑折。師於其資不可侮慢。",
    "X40n0726_006:0858c20": "亦須敬而授之。又資受道於師不可不先敬。而後受",
    "X40n0726_006:0858c21": "焉。當日求益無以空腹而虗往矣。故知師資共相敬",
    "X40n0726_006:0858c22": "重。方能道隆也。",
    "X40n0726_006:0858c23": "為束。即約束也。無輙離。五夏已上行德成立者可也。",
    "X40n0726_006:0858c24": "十誦云。若恐餓死。當於日日見和尚處住。恐不得者。",
    "X40n0726_006:0859a01": "若五日十五日。若二由旬半。若至自恣時。一一隨緣",
    "X40n0726_006:0859a02": "來見和尚。行事鈔。即師資篇。",
    "X40n0726_006:0859a03": "後必思犯下。善見以不請故。多造非法。諸師訶責。反",
    "X40n0726_006:0859a04": "云誰請大德。為我和尚。佛因制之。若不請者。不得與",
    "X40n0726_006:0859a05": "受得罪。故知非我輙授。因汝請故。後若犯時可訶責。",
    "X40n0726_006:0859a06": "而令思悔傍教。今時多立引請人是也。",
    "X40n0726_006:0859a07": "答詞師須有答領之詞也。無者不成。至於下。如受懺",
    "X40n0726_006:0859a08": "悔持奉者。若是已上應答云爾。若是已下答云可。故",
    "X40n0726_006:0859a09": "曰兼前二也。意以下。大師在四種俱言。以反義聯續。",
    "X40n0726_006:0859a10": "餘師眾。即七證也。",
    "X40n0726_006:0859a11": "搦(寧厄切)指歸云握也。律云下道一搦。今取相綰握。以",
    "X40n0726_006:0859a12": "為師資也。布訂(丁定切)猶臨時安布配訂也。本意。如受",
    "X40n0726_006:0859a13": "者欲某人為師。今並不論。義準者。大鈔云。七證師義",
    "X40n0726_006:0859a14": "須準請。以羯磨法非是獨秉。必取此人證無錯謬。若",
    "X40n0726_006:0859a15": "論發戒功。與三師齊德。何謂不請乎。",
    "X40n0726_006:0859a16": "傳即論傳。鈔曰論傳云和尚者。外國語等。又云相傳",
    "X40n0726_006:0859a17": "云和尚為力生。闍梨為正行。注云。解紏正弟子行。聲",
    "X40n0726_006:0859a18": "相近。耶夜聲近。",
    "X40n0726_006:0859a19": "通輕重者。六種闍梨中。前者位輕。後者位重。一下。即",
    "X40n0726_006:0859a20": "今為剃頂上髮者。出家所依。得出家者。授經。所從授",
    "X40n0726_006:0859a21": "經乃至四句偈也。教授。即教授威儀者。羯磨。今壇上",
    "X40n0726_006:0859a22": "秉法者。依止。乃至依止一宿也。成目。即名目也。如鈔。",
    "X40n0726_006:0859a23": "彼云五種闍梨(鈔闕剃髮)。要多己五夏。方號闍梨。餘未滿",
    "X40n0726_006:0859a24": "者。雖從受誦。未霑勝名。又上四種闍梨。不得攝入而",
    "X40n0726_006:0859b01": "替依止等。外有僧。釋註餘師也。戒本人。發戒從此人",
    "X40n0726_006:0859b02": "也。加尊。曰尊人尊師也。",
    "X40n0726_006:0859b03": "事緣。四分云。界外問遮難等。五分中。以赴過故。聽安",
    "X40n0726_006:0859b04": "戒壇外。眼見處等。假先問緣。須在外也。所以爾者。恐",
    "X40n0726_006:0859b05": "在眾惶怖。有無差互。屏處怖微。安審得實。故不如法。",
    "X40n0726_006:0859b06": "即帶遮難也。",
    "X40n0726_006:0859b07": "何得聞者。即壇上問難時。先作白和故。許聞成後。許",
    "X40n0726_006:0859b08": "今始聞為成。後聞白四也。今若不聞。何由聞後。如下。",
    "X40n0726_006:0859b09": "且如非足數者。不可訶法。獨此初受人開訶者。為成",
    "X40n0726_006:0859b10": "一生戒體故。問既未受戒。安知成敗。答約生而知之",
    "X40n0726_006:0859b11": "者也。如名字有悞。豈不曉也。通七反往來。豈無知者。",
    "X40n0726_006:0859b12": "故立下。大鈔云。若多人共受。應兩處安置。一多人行",
    "X40n0726_006:0859b13": "立令望見僧。赴敬重意。二將問難者。離僧及離沙彌",
    "X40n0726_006:0859b14": "行處。於中問緣必在同處亦得。恐後問如前心不尊",
    "X40n0726_006:0859b15": "重等。及下。即教授師下壇問時。不令彼坐問也。去取",
    "X40n0726_006:0859b16": "恭慢。即去慢取恭。今時互跪在威儀。師前問之。甚合",
    "X40n0726_006:0859b17": "理也。",
    "X40n0726_006:0859b18": "由界下。四分云。由界外脫衣看。致令受者慚耻。稽留",
    "X40n0726_006:0859b19": "受戒事。佛言不得露形看。返還。再歸家也。",
    "X40n0726_006:0859b20": "至受下。若律文云。不問十三難者。則不得戒。又約律",
    "X40n0726_006:0859b21": "本。但問十三難事。及論作法。但問諸遮。大師義準。著",
    "X40n0726_006:0859b22": "問遮之前是也。故須合問。",
    "X40n0726_006:0859b23": "就下。分文問答釋注中。問云誰能與某甲。作教授師",
    "X40n0726_006:0859b24": "等。通別。如通答但云受戒羯磨。則通下法。別答則云",
    "X40n0726_006:0859c01": "差教授師。出眾問難和僧。單白羯磨。則下須別別和",
    "X40n0726_006:0859c02": "答也。",
    "X40n0726_006:0859c03": "非本意在問難遮。且以問衣鉢緣。為陶誘之法。非無",
    "X40n0726_006:0859c04": "須問。非謂遮法無故不問。然亦須問也。亦如前後。要",
    "X40n0726_006:0859c05": "先問名字衣鉢。後問遮難。不可倒也。十遮。十六中。合",
    "X40n0726_006:0859c06": "有五種病為一也。",
    "X40n0726_006:0859c07": "謂十戒釋上度。此人義高勝。古人不見業疏解鈔。高",
    "X40n0726_006:0859c08": "勝處為壇上。悞也。縵衣。今時沙彌。着五條非也。即加",
    "X40n0726_006:0859c09": "五分。於此便加法受也。準的。或戒師受亦得加者。即",
    "X40n0726_006:0859c10": "加法受持也。",
    "X40n0726_006:0859c11": "體不同法。女是下流不得僭大僧之法。今既開二眾",
    "X40n0726_006:0859c12": "同秉。故不可闕也。例今亦然。如和尚例。要先請而後",
    "X40n0726_006:0859c13": "受。今先加而納具。事可類也。又緣非中。衣鉢和尚兩",
    "X40n0726_006:0859c14": "俱牒故。",
    "X40n0726_006:0859c15": "前緣示文。應語言善男子諦聽等文。定占。審定占度",
    "X40n0726_006:0859c16": "虗實也。玄果。涅槃果也。亡言。亡無也。謂無涉虗受之",
    "X40n0726_006:0859c17": "言也。因檢。因露衣看檢故制問也。稽留。稽滯留礙也",
    "X40n0726_006:0859c18": "染是生因者。謂穢染之心。是生難之因也。且據者。言",
    "X40n0726_006:0859c19": "難未必止十三爾。故大鈔云。略述難相。如邪見生等",
    "X40n0726_006:0859c20": "是也。",
    "X40n0726_006:0859c21": "具緣。具通別二緣也。業果。身口造業將必感果生報。",
    "X40n0726_006:0859c22": "當生之報也。反戒。一則違反戒律。二則反戒還家。先",
    "X40n0726_006:0859c23": "既犯重。今又再來。是不許也。若當時清淨捨戒者亦",
    "X40n0726_006:0859c24": "開。分在下。由隔在清淨眾外也。大鈔亦云。此人罪重。",
    "X40n0726_006:0860a01": "名佛海邊外之人也。不堪重入淨戒海也。乃至準論。",
    "X40n0726_006:0860a02": "白衣五戒八戒。沙彌十戒。破於重者。同名邊罪。",
    "X40n0726_006:0860a03": "云云者。指妄開所以。終下。斷淨具猶淨器也。僧祇云",
    "X40n0726_006:0860a04": "若斯須二果。及凡夫持戒尼。被人污者。初人受樂者。",
    "X40n0726_006:0860a05": "是壞尼淨行。中後人犯。不名淨行壞尼難。若那含羅",
    "X40n0726_006:0860a06": "漢初後人。俱名難也。故知惟是淨境也。方成難攝。",
    "X40n0726_006:0860a07": "尼中反之。即問云汝不犯清淨比丘不。此謂在俗持",
    "X40n0726_006:0860a08": "犯。若受戒已犯者。正名邊罪所収。聖財。即盜聽僧眾",
    "X40n0726_006:0860a09": "說戒羯磨也。四分云。若至一人二人三人。眾僧所共",
    "X40n0726_006:0860a10": "羯磨說戒。皆滅擯。餘如鈔中。",
    "X40n0726_006:0860a11": "二道。即內外二道。直収破內者。若但破外者許度。律",
    "X40n0726_006:0860a12": "中令度出家。對僧與沙彌戒。四月試之。使志性和柔。",
    "X40n0726_006:0860a13": "深信明著。方為受具也。",
    "X40n0726_006:0860a14": "沙彌下。本是外道。來投出家。受沙彌戒也。復本外道",
    "X40n0726_006:0860a15": "又再來者。未成破內也。要須受大戒。方成破也。如下",
    "X40n0726_006:0860a16": "云二破兩難。不通未具也。壞本。即性重也。後四。觸八",
    "X40n0726_006:0860a17": "覆隨也。既同名夷罪。何不成難。答如文。",
    "X40n0726_006:0860a18": "刑其勢。即割其勢也。中禁。天子內門。取中央黃義。終",
    "X40n0726_006:0860a19": "無登趣。以黃門志性不定。無大操故。大鈔云。今時或",
    "X40n0726_006:0860a20": "截少分。心性未改。兼有大操大志者。準依五分應得。",
    "X40n0726_006:0860a21": "男子有五。即生犍妬變半也。女五。謂螺筋鼓角脉也",
    "X40n0726_006:0860a22": "人非化生。顯是胎生也。遺陰。父母遺體也。是色陰攝",
    "X40n0726_006:0860a23": "也。殺羅漢。損三界福也。人僧。即破法輪僧。如調違立",
    "X40n0726_006:0860a24": "五邪法。結三聞達等。令三千禪誦不行。人起疑心。為",
    "X40n0726_006:0860b01": "象。頭山是真佛耶。王舍城是真佛耶。故曰使應悟失",
    "X40n0726_006:0860b02": "解。出血。約惡心出血。若善心者開。四等。即慈悲喜捨",
    "X40n0726_006:0860b03": "非人。謂八部鬼神。變作人形而受戒。律中五分天子。",
    "X40n0726_006:0860b04": "阿修羅犍闥婆子。化為人等。畜生者。亦為變形。為人",
    "X40n0726_006:0860b05": "而來者。律中龍變形而受。佛言畜生於我法中。無所",
    "X40n0726_006:0860b06": "長益。此上二趣。若依本形。是人通識。恐變而來。故須",
    "X40n0726_006:0860b07": "問之。二形。謂一報具男女二根也。先得下。謂若先受",
    "X40n0726_006:0860b08": "戒後變。猶尚失戒。况初帶受者。為難可知。",
    "X40n0726_006:0860b09": "五鈍。貪嗔癡慢疑也。餘如文。夷蘭。如殺父母犯夷出",
    "X40n0726_006:0860b10": "血犯蘭。答下。屬逆業也。夷等屬罪也。業在己運。罪由",
    "X40n0726_006:0860b11": "報得故。約己為體也。如下。彼但成業不結犯故重者。",
    "X40n0726_006:0860b12": "如殺父母犯夷。此罪屬邊。又犯逆蘭。可下。言豈可以",
    "X40n0726_006:0860b13": "蘭罪開懺。而本業不障戒也。故判業為體。",
    "X40n0726_006:0860b14": "不由作事者。言不約作殺盜等事為言。但望違如來",
    "X40n0726_006:0860b15": "重制邊是也。若論下。此正約事說。不約教論。故引外",
    "X40n0726_006:0860b16": "道為證。所以邊合逆分。",
    "X40n0726_006:0860b17": "三祖。即始祖曾祖高祖也。以生己身之遠故。打棒。打",
    "X40n0726_006:0860b18": "通手足。棒通竹木。世謂惡逆。即俗律也。有六。四分云",
    "X40n0726_006:0860b19": "若至一人一二人二三人三四人眾所(四)共羯磨(五)",
    "X40n0726_006:0860b20": "說戒(六)。四輕即上四。兩重即後二眾別。上三是別。下",
    "X40n0726_006:0860b21": "三是眾。不從重分。言不約其重。自分為一。俱眾法者。",
    "X40n0726_006:0860b22": "大鈔義詳。共一人作。對首眾法。皆成障戒。又云必聽",
    "X40n0726_006:0860b23": "眾法。心念亦成難攝(此則收上一二三人)。",
    "X40n0726_006:0860b24": "又下。意云若逆不分者。則濫俗也。以俗亦造五逆故。",
    "X40n0726_006:0860c01": "今分則顯僧有夷蘭之罪。異於俗也。",
    "X40n0726_006:0860c02": "邊罪從法者。即從犯法破內法。以彰名也。隱相。隱婬",
    "X40n0726_006:0860c03": "盜殺妄四相也。若下。如隨說婬。不収下三。又道則三",
    "X40n0726_006:0860c04": "境。浴禁邪婬。又下三眾。但犯吉羅。退道。清淨捨戒無",
    "X40n0726_006:0860c05": "過。犯已捨者。先有重夷。今若隨境舉一。則不能通攝。",
    "X40n0726_006:0860c06": "但以邊名則収人収犯。攝相攝境盡在其中矣。何得",
    "X40n0726_006:0860c07": "殊名。意云既從境是一。何以破等殊名耶。此下。言易",
    "X40n0726_006:0860c08": "知耳。謂內外據兩道境。壞尼專尼淨境。雖境名是齊。",
    "X40n0726_006:0860c09": "而對境結業有異。故須名簡。又俱是無戒故。不同邊",
    "X40n0726_006:0860c10": "罪。境雖有異。俱是性重故。又同是有戒故。",
    "X40n0726_006:0860c11": "延除。言不可延於後時。使難除去也。法緣。即僧界法",
    "X40n0726_006:0860c12": "等雖備。亦不感戒也。餘下反上。二義不具者。盡在遮",
    "X40n0726_006:0860c13": "攝。年待。滿衣待求。故曰待求便是也。",
    "X40n0726_006:0860c14": "曾受。曾受滿分戒者。二破。破僧及破內外道。未受。受",
    "X40n0726_006:0860c15": "白衣未受五八也。如下。謂黃門先曾受具。後變作也。",
    "X40n0726_006:0860c16": "此通曾受及未曾受故。不得邊名。殺及非人畜二形",
    "X40n0726_006:0860c17": "亦爾。故曰通受及未受。因斯義故。不名邊難。由通未",
    "X40n0726_006:0860c18": "受故。是方便。即出血是殺之方便。",
    "X40n0726_006:0860c19": "後四。即八夷中後四戒也。破下。言破僧若不通沙彌",
    "X40n0726_006:0860c20": "者。亦可將破罪是邊攝不。以法還戒。即清淨捨戒。尚",
    "X40n0726_006:0860c21": "無重得之理。何有重受問邊之義。若爾既無領上古",
    "X40n0726_006:0860c22": "人也。但下正斥。止有十二難耳。何以律令問尼十三",
    "X40n0726_006:0860c23": "難耶。不問又是違教。進退之間。何以為依憑。違教法。",
    "X40n0726_006:0860c24": "即前云邊罪從法。既曰違法。則有尼有違五八十戒",
    "X40n0726_006:0861a01": "故。可問邊成十三難也。後來。即破內已重來。初作。初",
    "X40n0726_006:0861a02": "去時例同調達破法但獲蘭也。着下。如比丘着外道",
    "X40n0726_006:0861a03": "衣犯蘭。斯亦同也。重違。即於重罪有違也。海外。即佛",
    "X40n0726_006:0861a04": "海邊外。故得名邊。",
    "X40n0726_006:0861a05": "雖經說齊。亦多論文。彼具云。雖處處經說龍受齋法。",
    "X40n0726_006:0861a06": "己善心故而受八齋。一日一夜得善心功德。不德齋",
    "X40n0726_006:0861a07": "也。以業障故。難地。八難地也。以福報障。因具福報故。",
    "X40n0726_006:0861a08": "有着樂無心受戒。長含云。須彌山北天下。有鬱單越",
    "X40n0726_006:0861a09": "國。其土方正。縱廣一萬由旬。人面亦方。像彼地形。有",
    "X40n0726_006:0861a10": "大樹王。名菴婆羅。圍七由旬。高百由旬。枝葉四布五",
    "X40n0726_006:0861a11": "十由旬。多有諸山浴地。花果豐茂。無數眾鳥和鳴。地生",
    "X40n0726_006:0861a12": "軟草。槃縈右旋。色如孔雀。翠香如婆師。耎若天衣。其",
    "X40n0726_006:0861a13": "地純眾寶成柔軟。以足蹈之凹下四寸。舉足還復。地",
    "X40n0726_006:0861a14": "平如掌。又彼土四面。有阿耨達地。縱廣百由旬。以七",
    "X40n0726_006:0861a15": "寶砌。出四大河。廣十由旬。眾鳥和鳴。無有溝坑荊棘。",
    "X40n0726_006:0861a16": "蚊虻毒虫等。陰陽調適。百草常生。無有冬夏。常有自",
    "X40n0726_006:0861a17": "然粳米。如白華聚。猶忉利天食。復有自然釜鑊。摩尼",
    "X40n0726_006:0861a18": "珠名焰光。置於釜下。及飯熟時。珠光自滅。有樹名曲",
    "X40n0726_006:0861a19": "躬。葉葉相次。天雨不漏。男女止宿其下。又香樹高七",
    "X40n0726_006:0861a20": "十里。花果繁茂。果熟自然皮破香出。又生種種衣嚴",
    "X40n0726_006:0861a21": "身之具。又生種種食。河中有眾寶紅。人民欲入洗浴",
    "X40n0726_006:0861a22": "遊戲時。脫衣岸上。乘舡中流。樂訖度水。遇衣便着。先",
    "X40n0726_006:0861a23": "出先着。後出後着。不求本衣。以至香樹樹為曲躬。手",
    "X40n0726_006:0861a24": "取樂器。妙聲和雅。阿耨龍王。數起青雲。遍覆而降甘",
    "X40n0726_006:0861b01": "露。於中後夜。海中凉風微吹人身。舉體快樂。人身顏",
    "X40n0726_006:0861b02": "貌同等。不可分別。其貌少壯。如閻浮提二十歲人。口",
    "X40n0726_006:0861b03": "齒平正潔白。髮紺青色。垂下八指。齊眉而止。欲心起",
    "X40n0726_006:0861b04": "時。熟視女人。捨之而去。彼女隨逐往詣園林。若先世",
    "X40n0726_006:0861b05": "為父母親屬者。樹不曲蔭。各自散去。若非親者。樹則",
    "X40n0726_006:0861b06": "曲蔭。隨意娛樂。一日二日。或至七日。遂乃捨去。懷姙",
    "X40n0726_006:0861b07": "七日便產。隨生男女。置四衢道。有諸行人。出指甘乳。",
    "X40n0726_006:0861b08": "充遍兒身。過七日已其兒長成。與彼人等。男向男眾。",
    "X40n0726_006:0861b09": "女向女眾。大小便時地開。事訖還合。亦無畜積。壽定",
    "X40n0726_006:0861b10": "千歲。死盡生天。命終不相哭泣。莊嚴死屍。置四衢道。",
    "X40n0726_006:0861b11": "有鳥名憂慰禪伽。接彼死屍。置於他方等。故知福報",
    "X40n0726_006:0861b12": "多故。却為難地也。三天下。多論云。閻浮提。瞿耶尼。弗",
    "X40n0726_006:0861b13": "婆提。及三天中間海洲上人。一切得戒。如瞿尼弗婆",
    "X40n0726_006:0861b14": "提。賓頭盧往彼。六作佛事。有四部眾。東方亦有比丘。",
    "X40n0726_006:0861b15": "在彼而作佛事。有四部眾。人有四種者。一男。二女。三",
    "X40n0726_006:0861b16": "黃門。四二根。四種人中。唯男女得戒。故曰唯二具得。",
    "X40n0726_006:0861b17": "越濟。即破內外道者。下云雖不入彼。但着彼衣。樂見",
    "X40n0726_006:0861b18": "亦是越濟。受佛戒須是法器。餘諸雜報。盖不足言也。",
    "X40n0726_006:0861b19": "如下。準多論云。若天若龍。若神鬼。若鬱單越。若不男",
    "X40n0726_006:0861b20": "二根。種種罪人。盡得受三歸也。",
    "X40n0726_006:0861b21": "人天聖障。文義欲順時。應云障人天聖。文倒。不生。猶",
    "X40n0726_006:0861b22": "不發也。惡見。起邪見也。更有四人。離上十三難惡見。",
    "X40n0726_006:0861b23": "外曰更有後二。以第三四人各有身業行殺故。不問",
    "X40n0726_006:0861b24": "出與不出。俱應駈也。永遮。後一亦約永不乞者。方成",
    "X40n0726_006:0861c01": "難攝。",
    "X40n0726_006:0861c02": "無根。即無男女二根也。一道。大小便道共處也。乃有",
    "X40n0726_006:0861c03": "眾者。猶言乃有眾多難也。且下。應先難云。若有眾多",
    "X40n0726_006:0861c04": "難者。何故但列十三難耶。將文答通。既言且列。故知",
    "X40n0726_006:0861c05": "不盡爾。不問不得。以不審知故。餘下。即十三之外有",
    "X40n0726_006:0861c06": "則不得。如無根一道等。無下。即無此難而不問者。其",
    "X40n0726_006:0861c07": "戒冥獲。問上云不問不得者。答上是備出十三人。合",
    "X40n0726_006:0861c08": "閤不問。故不得也。今在文外故。無者不問自得戒也",
    "X40n0726_006:0861c09": "戒中。即戒律中。雖下。謂雖作法加被。由障得戒者。方",
    "X40n0726_006:0861c10": "名難也。故列十三。自外不列曰餘。此人別難収。如下。",
    "X40n0726_006:0861c11": "示別難相也。能變。證有心障得戒是難。自下。證無心",
    "X40n0726_006:0861c12": "不名難。",
    "X40n0726_006:0861c13": "問下。若約有心乞障成難者。且如小年。亦有心乞。應",
    "X40n0726_006:0861c14": "名難耶。答如文。若下。云小年待滿九歲。和尚亦應待",
    "X40n0726_006:0861c15": "滿。何故一得一不得耶。答下。若約不滿理俱是遮。止",
    "X40n0726_006:0861c16": "由和尚是緣疎。已年是因正故。因不可闕也。類下。如",
    "X40n0726_006:0861c17": "式叉受六法。不滿不得受。例今不滿。豈可得也。",
    "X40n0726_006:0861c18": "八障聞思。即下八難障聞思二慧。一住善處。彼云。謂",
    "X40n0726_006:0861c19": "中國善人者。生值佛世。正願正見是也。善根者。不聾",
    "X40n0726_006:0861c20": "瘂等。初輪。即住善處。二下。即依善人。摧佛前佛後難。",
    "X40n0726_006:0861c21": "三下。即發正願。摧世智辨聦。四下植善根。此下結此",
    "X40n0726_006:0861c22": "八難。俱無心故不及難。",
    "X40n0726_006:0861c23": "収唯五逆。以於佛羅漢邊及僧邊。無心聞法故。障聞",
    "X40n0726_006:0861c24": "思也。又殺父母。必無聞思。俗戒。即五八戒也。前引成",
    "X40n0726_006:0862a01": "論云。五逆賊住壞尼等。若為白衣不遮施慈等善。有",
    "X40n0726_006:0862a02": "世間戒何咎。故云所簡別也。",
    "X40n0726_006:0862a03": "業寬。邊尼等収九難故。報中収二根及非畜故。[宋-木+取]狹。",
    "X40n0726_006:0862a04": "獨収黃門故。五道。人天三塗也。報寬。以五道各有總",
    "X40n0726_006:0862a05": "別報故。煩惱是中。如天及北洲。煩惱少故。業即十業。",
    "X40n0726_006:0862a06": "天與北洲亦少。論即雜心。彼云。地獄眾生。有五不善",
    "X40n0726_006:0862a07": "業。惡口。綺語。貪。恚。耶見。單越有四不善業。綺語。貪。恚。",
    "X40n0726_006:0862a08": "邪見。餘三洲人畜餓鬼。及欲界天。並具十業。故云餘",
    "X40n0726_006:0862a09": "則說十業也。",
    "X40n0726_006:0862a10": "煩惱下。雜心云。三障中。煩惱障[宋-木+取]大惡。次業障。次業",
    "X40n0726_006:0862a11": "障。以煩惱障能轉業障。業障轉報障故。若無我。以有",
    "X40n0726_006:0862a12": "身見故。報障難轉。如成論說。報有三種。若此身造業。",
    "X40n0726_006:0862a13": "即此身受。名現報。雖此世造業。來世受。是名生報。此",
    "X40n0726_006:0862a14": "世造業。過次世受。是名後報。雖三時有異。即畢竟受",
    "X40n0726_006:0862a15": "故。又雜心云。報障[宋-木+取]大故。因時可轉。果時不可轉故。",
    "X40n0726_006:0862a16": "餘下。即煩惱與業也。若能斷煩惱。餘十業則可轉也",
    "X40n0726_006:0862a17": "懺法下。即懺六聚中。",
    "X40n0726_006:0862a18": "局一。於十三難中。非畜各但収一十一。除上二難。說",
    "X40n0726_006:0862a19": "業有九者。即邊尼等九。無惡戒。言不犯邊等惡戒也。",
    "X40n0726_006:0862a20": "不說業障。謂非畜不造總報引業也。別業。如為犬馬。",
    "X40n0726_006:0862a21": "則有慳糠草等。如下。即業障品中。又人下。黃形并上",
    "X40n0726_006:0862a22": "九。成人中具十一難。非下。言非畜雖兼有黃形。以自",
    "X40n0726_006:0862a23": "屬難收故。更不說也。",
    "X40n0726_006:0862a24": "見耆婆說者。彼論云。大目犍連弟子有病。上忉利天",
    "X40n0726_006:0862b01": "以問耆婆。正值諸天入歡憙園。爾時目連在路側立。",
    "X40n0726_006:0862b02": "一切諸天無[(厂@((既-旡)-日+口))*頁]視者。耆婆後至。[(厂@((既-旡)-日+口))*頁]見目連向舉一手。",
    "X40n0726_006:0862b03": "乘車直過。目連自念。此本人間。是我弟子。而今受天",
    "X40n0726_006:0862b04": "福樂。以着樂故都失本心。即以神力制車令住。耆婆",
    "X40n0726_006:0862b05": "下車禮目連足。目連種種因緣責其不可。耆婆答目",
    "X40n0726_006:0862b06": "連言。以我人中為大德弟子。是故舉手問訊。頗見諸",
    "X40n0726_006:0862b07": "天有爾者不。生天以着樂染心。不得自在。是使爾耳。",
    "X40n0726_006:0862b08": "目連問耆婆曰。弟子有病當云何治。耆婆答曰。唯以",
    "X40n0726_006:0862b09": "斷食為本。餘如前引。",
    "X40n0726_006:0862b10": "除出血破僧。佛不親遊故無此二。子注小注也。無一",
    "X40n0726_006:0862b11": "者。無破僧也。若下。若云尼無破僧者。何故尼同僧犯",
    "X40n0726_006:0862b12": "殘耶。尼但方便。戒疏云。雖無破輪體。得立主伴。堅持",
    "X40n0726_006:0862b13": "五法。以訓於人故犯也。無二破。約未曾受戒者。則非",
    "X40n0726_006:0862b14": "邊非破。",
    "X40n0726_006:0862b15": "十難。無二破及邊罪也。受未具戒。即沙彌戒也。義鈔",
    "X40n0726_006:0862b16": "云。若受沙彌戒。十難如上。及壞尼以受十戒。後縱有",
    "X40n0726_006:0862b17": "犯尼。自屬邊罪。若下。若但具十。今於非畜理須倒無。",
    "X40n0726_006:0862b18": "何得為有容變作己身。受時容有業報變者。畢竟始",
    "X40n0726_006:0862b19": "終無也。若受具下。謂受具戒已。戒羸未捨前也。以有",
    "X40n0726_006:0862b20": "戒故。犯則成邊。又得聞說戒羯磨故非賊住。縱有汙",
    "X40n0726_006:0862b21": "尼自在邊攝。具有加賊住壞尼。成十三也。",
    "X40n0726_006:0862b22": "形即二形生也。非下。即非人畜生。今若轉變作者。其",
    "X40n0726_006:0862b23": "戒即失。若約五種神通暫轉。故非失也。不失戒。義鈔",
    "X40n0726_006:0862b24": "云。五種黃門。若受戒後生者。五非重業。則不失戒。然",
    "X40n0726_006:0862c01": "有擯不擯別。且就犍中自截須擯。以厭身故。或為他",
    "X40n0726_006:0862c02": "犍及報生者。皆不須擯。非厭身故。然不可以擯故。即",
    "X40n0726_006:0862c03": "失戒也。",
    "X40n0726_006:0862c04": "知邊名喻。知邊罪是約喻為言。以佛法海外。開教。即",
    "X40n0726_006:0862c05": "開聽捨戒還家之教。一說成者。尚須解語。况初受假",
    "X40n0726_006:0862c06": "多力。而不解語耶。容豫。安緩詳審之貌。累劫。一受之",
    "X40n0726_006:0862c07": "後。遠期會聖。今滯於發足故。亦累於未來也。豈下。以",
    "X40n0726_006:0862c08": "因望果也。勗誡勉也。",
    "X40n0726_006:0862c09": "晉魏京輔。備如前解。以下。即向所述懸示一科。麤言。",
    "X40n0726_006:0862c10": "即於女人前。說麤惡婬欲語者。彼若不解。亦應成犯。",
    "X40n0726_006:0862c11": "何故律中解者方犯。遲下。指彼師也。將非解者。即沙",
    "X40n0726_006:0862c12": "彌不解言義者。本受亦不了。即所受師。如此不會。莫",
    "X40n0726_006:0862c13": "成一問一答。但不成耶。",
    "X40n0726_006:0862c14": "故下。彼師又不結通。出言狂簡。故曰周章。然得戒不",
    "X40n0726_006:0862c15": "得戒。初時已定。不由後之妄通而補前之不得。重受。",
    "X40n0726_006:0862c16": "謂疑前不解不得。又疑前受中下品心故。又重增也。",
    "X40n0726_006:0862c17": "轉根。即轉為男子。",
    "X40n0726_006:0862c18": "文中下。以四分不辨持破二尼。故注引祇律也。那含",
    "X40n0726_006:0862c19": "以三果欲界思惑盡故。四果三界惑俱亡故。不必受",
    "X40n0726_006:0862c20": "樂也。是以初中後人汙彼者成難也。由彼二人已斷",
    "X40n0726_006:0862c21": "愛染故。成論云。如一兩鹽投之恒河。不壞味也。前二",
    "X40n0726_006:0862c22": "果者。初斷見惑。欲思未盡。彼事云。須斯二尼。他逼受",
    "X40n0726_006:0862c23": "染。自分未亡凡夫。亦清淨尼也。以初受樂。其境已壞",
    "X40n0726_006:0862c24": "故。初人汙者成難。中後非難。以當分未能除染故。修",
    "X40n0726_006:0863a01": "道者。從初果已末直至四果向。皆修道攝。今謂修道",
    "X40n0726_006:0863a02": "中。至三果已後。及無學四果來。染愛皆斷。向云那含",
    "X40n0726_006:0863a03": "羅漢一切成難是也。",
    "X40n0726_006:0863a04": "壞下。問意云。言壞尼成難。婬是耶。觸是耶。答中取婬",
    "X40n0726_006:0863a05": "成難。非取觸也。故云婬是有本。有本。即有漏生死之",
    "X40n0726_006:0863a06": "本也。觸即方便能至根本。故云染緣隨重。八事。即捉",
    "X40n0726_006:0863a07": "手捉衣入屏處。共立共語共行。身相倚共期。三處。大",
    "X40n0726_006:0863a08": "小便口道。",
    "X40n0726_006:0863a09": "辟下。梵云辟支迦羅。此云緣覺。稟十二因緣。而得果",
    "X40n0726_006:0863a10": "者也。亦云獨覺。出無佛世。獨宿孤峰者也。餘果。初二",
    "X40n0726_006:0863a11": "兩果有受染故。見下。即見諦下迷理惑也。潤業。即業",
    "X40n0726_006:0863a12": "生煩惱也。別報。不招三塗總報也。如成論云。具二種",
    "X40n0726_006:0863a13": "結故墯惡道。聖人斷一種故。不墮惡道。條部。彼云。特",
    "X40n0726_006:0863a14": "有比丘作如是念。我強捉男子行婬。彼不受樂得無",
    "X40n0726_006:0863a15": "犯。即便行婬疑。佛言汝波羅夷。是隅。隅者角也。舉一",
    "X40n0726_006:0863a16": "角可知三角也。動猶省察也。",
    "X40n0726_006:0863a17": "如注。既云盜聽說戒羯磨。知非盜財也。二偷和下。是",
    "X40n0726_006:0863a18": "偷法也。俱偷。形法俱偷也。再三。初聽不解雖開。若至",
    "X40n0726_006:0863a19": "三者。亦不許也。",
    "X40n0726_006:0863a20": "共一比丘。如行對首說戒者是也。不共作法。雖曰不",
    "X40n0726_006:0863a21": "共。以盜聽故亦不得。由說下。釋共一人。及僧所成難",
    "X40n0726_006:0863a22": "也。",
    "X40n0726_006:0863a23": "四月試之。此據初制說見。說彼六十二見樂欲受業",
    "X40n0726_006:0863a24": "也。雖不即為早屬破內。故曰越濟人也。結髮事火。即",
    "X40n0726_006:0863b01": "結髮梵志。事火梵志。如下引證。此即長含癈四月所",
    "X40n0726_006:0863b02": "試之教也。",
    "X40n0726_006:0863b03": "難得自知。言此難唯彼自得知也。要依十誦審問。朽",
    "X40n0726_006:0863b04": "爛。即壞爛也。墯即墮落也。惡賊。為怨所截也。同十誦。",
    "X40n0726_006:0863b05": "可作沙彌。依五分者。彼云。時有比丘。為欲火所燒不",
    "X40n0726_006:0863b06": "能堪忍。乃至佛所責言。汝愚癡人應截不截。不應截",
    "X40n0726_006:0863b07": "而截。告諸比丘。若都截者滅擯。猶留卵者。依篇懺之",
    "X40n0726_006:0863b08": "準此以明則未受具也。截者終無明教開受。",
    "X40n0726_006:0863b09": "受法。即律受戒犍度中也。一下。如眼一緣。自有二十",
    "X40n0726_006:0863b10": "餘種。同次。同一列而亦有次也。僧名。彼律二十三云。",
    "X40n0726_006:0863b11": "若不稱僧名。不名受具足。心念答。不出言也。大喚答",
    "X40n0726_006:0863b12": "語麤礦。餘下。彼復云。不稱和尚名。不稱受具足戒人",
    "X40n0726_006:0863b13": "名。如上。即胎閏等筭。滿者得。不滿不得。",
    "X40n0726_006:0863b14": "無正文開。即無文開借衣鉢。及着俗服等。準論。大鈔",
    "X40n0726_006:0863b15": "云。必誦十誦羯磨。依彼開成。盡養。養去聲呼。下二養",
    "X40n0726_006:0863b16": "字上聲呼。無犯。以非親兒故。僧祇親兒彼此不聽。自",
    "X40n0726_006:0863b17": "來兒養兒餘處得受。息言。不須問也。以父母俱亡故",
    "X40n0726_006:0863b18": "負債。大鈔云。諸部但言不應。義準理得(此方有還意故)。尊勝。",
    "X40n0726_006:0863b19": "僧寶也。卑劣。下賤人也。如法放。大鈔云。今有人放奴",
    "X40n0726_006:0863b20": "出家者。若取出家功德經。若放奴婢及以男女。得福",
    "X40n0726_006:0863b21": "無量。律中不明放者。但言自來投法度之。本不可尋。",
    "X40n0726_006:0863b22": "言不可推尋舊事家。生義重故。買得損財。抄得損力",
    "X40n0726_006:0863b23": "故。此三彼此不得。",
    "X40n0726_006:0863b24": "他下。即他與奴及自來奴。據下。大師義斷。將非賤為",
    "X40n0726_006:0863c01": "譏本。即為他所譏。如上云同是奴聚。則放亦不可。且",
    "X40n0726_006:0863c02": "夫紹釋迦之種。實金輪之裔。安以庸徒輙廁高位。今",
    "X40n0726_006:0863c03": "時不肖。但希力用。法器全無。斯亦自負耳。如奘師選",
    "X40n0726_006:0863c04": "慈恩出家。陌上一見眉秀目郎舉錯踈略。乃嘆曰將",
    "X40n0726_006:0863c05": "家之子矣。於是乎度之。為百本疏主。豈不光我佛教。",
    "X40n0726_006:0863c06": "與後學誡之。如是語。即主家之語。以希彼再為奴故",
    "X40n0726_006:0863c07": "犯重。佛邊有守護主。及本施主。須結夷。無者結蘭。餘",
    "X40n0726_006:0863c08": "如下。鈔云。若得佛家牛馬。亦不得使。使佛牛奴得大",
    "X40n0726_006:0863c09": "罪。僧祇寺主摩摩帝。互用佛法僧物。謂言不犯。佛言",
    "X40n0726_006:0863c10": "波羅夷。",
    "X40n0726_006:0863c11": "九等。即九品。若國皇許者。亦聽度之。如佛道論衡中。",
    "X40n0726_006:0863c12": "勝蘭開化。與五嶽道士。焚教得勝。于時五品已上。揚",
    "X40n0726_006:0863c13": "成侯。劉善峻等九十三人出家。時帝侍衛九品已上。",
    "X40n0726_006:0863c14": "鎮遠將軍姜氏等。一百七十五人出家。此官人出家",
    "X40n0726_006:0863c15": "之始。有名有祿。即六省五監等。有名無祿。如丁憂等。",
    "X40n0726_006:0863c16": "有祿無名。如致士者。無名無祿。如除名者。小罪。多論",
    "X40n0726_006:0863c17": "違王制者吉。",
    "X40n0726_006:0863c18": "丈夫。案大載禮云。丈者長也。夫者扶也。言長扶制萬",
    "X40n0726_006:0863c19": "物也。古之冠而成人。通名丈夫也。凡一切男女。若具",
    "X40n0726_006:0863c20": "四法則名丈夫。一近善知識。二能聽法。三思惟義。四",
    "X40n0726_006:0863c21": "如說而行。事惱。即寒熱飢渴等。理觀能制心修三種",
    "X40n0726_006:0863c22": "觀也。事鈔云。以建心慕遠清節不群。卓然風霜不改",
    "X40n0726_006:0863c23": "其操。鏗然憂憙未達其心。便為丈夫之貌也。",
    "X40n0726_006:0863c24": "壯室。禮內則曰。男三十壯有室。女二十壯而嫁。當此",
    "X40n0726_006:0864a01": "覊於情欲也。出家者少。故曰無任網正等。七歲即上",
    "X40n0726_006:0864a02": "問答受也。揮下喻如有人以手揮空。豈能有礙。彩畫",
    "X40n0726_006:0864a03": "作餅。豈能止飢。今喻空願而無隨行也。德瓶。智論第",
    "X40n0726_006:0864a04": "十三云。持戒之人無事不得。破戒之人一切皆失。譬",
    "X40n0726_006:0864a05": "如有人常供養天。其人貧窮。一心供養滿十二歲。求",
    "X40n0726_006:0864a06": "索富貴。天愍此人。自現其身而問之曰。汝求何等。答",
    "X40n0726_006:0864a07": "言求富貴。欲令心之所願一切皆得。天與一器名曰",
    "X40n0726_006:0864a08": "寶瓶。而語之言。所須之物從此瓶出。其人得已。應意",
    "X40n0726_006:0864a09": "所欲。無所不得。得如意已。具作好舍。象馬車乘。七寶",
    "X40n0726_006:0864a10": "具足。乃至憍佚立瓶上舞。瓶即破壞。一切眾物。亦一",
    "X40n0726_006:0864a11": "時滅。持戒之人亦復如是。種種妙樂。無願不得。若人",
    "X40n0726_006:0864a12": "敗戒。憍佚自恣。亦如彼人破瓶失物。明下。有人得如",
    "X40n0726_006:0864a13": "意寶珠。所願皆遂。損之失利貧窮匪遙。十事。如注所",
    "X40n0726_006:0864a14": "引。",
    "X40n0726_006:0864a15": "四句。今準和尚知不知中四句。先須明彼方解此意。",
    "X40n0726_006:0864a16": "今為引彼自省此意。彼云。爾時有從不持戒和尚。受",
    "X40n0726_006:0864a17": "具足戒。後有疑問佛。佛言汝知和尚不持戒否。答言",
    "X40n0726_006:0864a18": "不知。佛言得名受具足戒(一句)。復有從不持戒和尚。受",
    "X40n0726_006:0864a19": "具足戒已。有疑問佛。佛言汝知和尚不持戒否。報言",
    "X40n0726_006:0864a20": "知。汝知不應從此人受具足戒否。報言不知。佛言此",
    "X40n0726_006:0864a21": "得受具足戒(二句)。爾時復有從不持戒和尚。受具足戒。",
    "X40n0726_006:0864a22": "後有疑問佛。佛言汝知和尚不持戒否。答言知。汝知",
    "X40n0726_006:0864a23": "從此人不應受具足戒否。答言知。佛言汝知從如此",
    "X40n0726_006:0864a24": "人受具足戒。不得具足戒否。報言不知。佛言得名受",
    "X40n0726_006:0864b01": "具足戒(三句)。爾時有從不持戒和尚受具足戒。後有疑",
    "X40n0726_006:0864b02": "問佛。佛言汝知和尚不持戒否。答曰知。佛言汝知如",
    "X40n0726_006:0864b03": "此人。不應從受具足戒否。答言知。佛問言汝知從如",
    "X40n0726_006:0864b04": "此人受具足戒。不名受具足戒否。答言知。佛言不名",
    "X40n0726_006:0864b05": "受具足戒(四句)。今但於和尚位上。用小年借衣字。變而",
    "X40n0726_006:0864b06": "讀之。則兩箇四句。皆可領也。並是第四句。不得為齊",
    "X40n0726_006:0864b07": "年。前三句。不同衣鉢。何下。釋所以。不解。即上不知句",
    "X40n0726_006:0864b08": "也。雖不知。亦不可也。次佛制小年不得故。計之。即計",
    "X40n0726_006:0864b09": "算之也。本受無疑。又顯前諸句。若有疑者。決定不得",
    "X40n0726_006:0864b10": "前開。開得戒也。反顯非是後計時。方開得也。",
    "X40n0726_006:0864b11": "育王下。證聖人尚有癩病也。由是下。約四果為言。以",
    "X40n0726_006:0864b12": "不受後有身故。有餘業。總集。現受也。梗選註云病也。",
    "X40n0726_006:0864b13": "腫[耳*瞢](上文證切下武亘切)直視貌。掉慢。邪心動念曰掉。自恃輕",
    "X40n0726_006:0864b14": "他曰慢。憒心亂也。故下。引證。賊住不知不名為難。授",
    "X40n0726_006:0864b15": "戒闇昧故。亦非授非數。不足數中。後意。即示僧中復",
    "X40n0726_006:0864b16": "問也。",
    "X40n0726_006:0864b17": "一尋。八尺也。教師。即教授師也。餘僧。即餘九僧。中間",
    "X40n0726_006:0864b18": "下。恐中間闊遠。非數上下之人。次第亦須相及。以露",
    "X40n0726_006:0864b19": "相顯故也。恐有下。大師立法也。恐有人見譏之言。上",
    "X40n0726_006:0864b20": "下相遠。今但令藂坐。則不相遠矣。斯曲就物情之見",
    "X40n0726_006:0864b21": "也。",
    "X40n0726_006:0864b22": "戒師和白。即羯磨師。對眾問難。先須白和言。此人豈",
    "X40n0726_006:0864b23": "可足數耶。亦何須五。古謂四人亦可證受也。所制五",
    "X40n0726_006:0864b24": "者。正為差出。及戒師白和。下入數故。準下大師。且順",
    "X40n0726_006:0864c01": "古商略也。若望牒名正差。可言不入數。及後召入。教",
    "X40n0726_006:0864c02": "授須在數也。戒下。望和僧時。似不入數也。然是白僧",
    "X40n0726_006:0864c03": "為彼。後下。言正受時戒師在數。如下。彼律是戒師。和",
    "X40n0726_006:0864c04": "召沙彌。即非差出故。始終在五收也。又為彼受戒人。",
    "X40n0726_006:0864c05": "非是自為。故入僧攝。故曰俱為情事。為捉下。即教授",
    "X40n0726_006:0864c06": "師。且為執持也。正當其務。正當教授之務。",
    "X40n0726_006:0864c07": "何下。言何得專輙。便希為受。須先從僧乞已。方秉白",
    "X40n0726_006:0864c08": "和僧問難。然後與受也。白已教乞。僧祇約戒師作法。",
    "X40n0726_006:0864c09": "和僧已方教彼三乞。廣如彼第二十三卷中。行隨師。",
    "X40n0726_006:0864c10": "即受後隨行。從師學通故也。",
    "X40n0726_006:0864c11": "結集。如一翻單白差。優波離結集律藏等是也。互有",
    "X40n0726_006:0864c12": "無者。以戒師不差故。和後問教授師。已差故。不須和",
    "X40n0726_006:0864c13": "問也。先差後和。俱是僧義也。以下。顯戒師白和意也",
    "X40n0726_006:0864c14": "少有差者。前則廣示。後乃略提。貴再審耳。占視兆曰",
    "X40n0726_006:0864c15": "占。今衣鉢是得戒之兆故。今且將此以定問詞。下被",
    "X40n0726_006:0864c16": "上達者。以戒法。下為六道福田。上則三乘因種也。通",
    "X40n0726_006:0864c17": "徧。則諸天乃至如來也。",
    "X40n0726_006:0864c18": "俱非問。言不名為問也。以不解了故。通有無。言有罪",
    "X40n0726_006:0864c19": "耶無罪耶。若言罪則不分有無。非定意。本言也字。非",
    "X40n0726_006:0864c20": "是定彼本意。乃助詞耳。兩音即邪與也字。膝下。舉童",
    "X40n0726_006:0864c21": "幼小時。撫育長大。非父母而不能。今乃加害。豈近人",
    "X40n0726_006:0864c22": "倫。天所不容。佛亦不度。",
    "X40n0726_006:0864c23": "中音。中天梵音也。此方義翻曰生。若言阿羅漢。則翻",
    "X40n0726_006:0864c24": "無生。以不受後有生故。又翻殺賊應供。如常聞也。此",
    "X40n0726_006:0865a01": "下。解上無生義。",
    "X40n0726_006:0865a02": "又難者。以僧有兩種故須分也。若破羯磨僧。則不成",
    "X40n0726_006:0865a03": "難。破法輪僧。方成難也。今即屬後也。邪五法。因調達",
    "X40n0726_006:0865a04": "立也。盡形下。列五非法。彼但執盡形之制。故屬邪爾。",
    "X40n0726_006:0865a05": "又多論云。調達倒說云。八聖道。趣向泥洹。反更遲難。",
    "X40n0726_006:0865a06": "修行五法以求解脫。其道甚速。故說為非法也。慧解",
    "X40n0726_006:0865a07": "導前。猶人之識路也。行實隨後。猶人之依道而行也",
    "X40n0726_006:0865a08": "善登梵天。如耆婆善心。為佛治病針刺出血。受梵天",
    "X40n0726_006:0865a09": "報。惡下。即調達如前。即僧祇云。依舊文問。今時微有。",
    "X40n0726_006:0865a10": "但是背如來教。妄言非法誘諸年少者。亦微有之。真",
    "X40n0726_006:0865a11": "容。即佛正身形像。是佛滅後。今亦有敬之則光現。或",
    "X40n0726_006:0865a12": "損之容有血流。得不為難乎。有下。第二師也。則與無",
    "X40n0726_006:0865a13": "二亦白四諫故不疑。不疑像非佛故。餘下。如焚經卷",
    "X40n0726_006:0865a14": "則屬盜論。",
    "X40n0726_006:0865a15": "俗云。即尸子解也。得同。得同宿也。從重。則天子修羅",
    "X40n0726_006:0865a16": "子故。有同宿犯重義。何者如天女有時下降事是也。",
    "X40n0726_006:0865a17": "故輕不說。即地獄等來之既希故所不說。不讀觀音。",
    "X40n0726_006:0865a18": "以觀音經云人非人也。言下。指彼解非人之詞也。即",
    "X40n0726_006:0865a19": "下。指斥訛立疑神之像也。",
    "X40n0726_006:0865a20": "耻聲。問云。汝是畜生不等聲也。大鈔云。脫有高達俗",
    "X40n0726_006:0865a21": "士。來受戒時。語云。汝是畜生不。若聞此言。一何可怪。",
    "X40n0726_006:0865a22": "應方便轉問。應語。是出方便言也。所引。即上引之。謂",
    "X40n0726_006:0865a23": "此身中具男女根。正乖道器。汝今無不。此亦方便巧",
    "X40n0726_006:0865a24": "問也。",
    "X40n0726_006:0865b01": "良是下。如戒本云。共戒同戒。以共戒即受體共也。同",
    "X40n0726_006:0865b02": "戒即隨行同也。受隨既同故。委問無容濫入。四分亦",
    "X40n0726_006:0865b03": "爾。鈔云。及論作法。但問諸遮。似不問難。故曰亦爾。雖",
    "X40n0726_006:0865b04": "然若律云。不問十三難者。即不得戒。故須問也。諸結",
    "X40n0726_006:0865b05": "者。諸師準著問遮前也。僧祇有二。彼二十三云。教有",
    "X40n0726_006:0865b06": "二種。若略若廣。云何略。今僧中當問汝有者言有無",
    "X40n0726_006:0865b07": "者言無。云何廣。如僧一一說。今疏從一一下。是彼廣",
    "X40n0726_006:0865b08": "中文也。已上彼約教師。在空靜處。告沙彌之詞。殘令",
    "X40n0726_006:0865b09": "後悔。據理先悔已。方可重受也。亦部分不同。",
    "X40n0726_006:0865b10": "二義別。即名與字義別也。名以定體。字以彰德。僧中",
    "X40n0726_006:0865b11": "識者。即有名博識之者。初立己名。後朋友尊之。故以",
    "X40n0726_006:0865b12": "字代之。如僧傳。真觀字聖達。疏主法徧等是也。愚下。",
    "X40n0726_006:0865b13": "指不學人。謂名字一也。並下。言問時但改云。汝名何",
    "X40n0726_006:0865b14": "等。則愚智齊曉也。轉名。如問云汝是大道人不。無正",
    "X40n0726_006:0865b15": "斷。無文斷云不問不得戒。無損。如負債者。此方自有",
    "X40n0726_006:0865b16": "還義。豈曰障戒。自下。離前隨難解外曰餘。然指略要。",
    "X40n0726_006:0865b17": "須善問善答。不爾則非問也。",
    "X40n0726_006:0865b18": "戒緣。是發戒正緣也。師資名字。即和尚名並自己名。",
    "X40n0726_006:0865b19": "及已是丈夫也。此三人不可缺。以師則終壽所依。己",
    "X40n0726_006:0865b20": "則正受之目。丈夫即有操可受。反此非其可也。增減。",
    "X40n0726_006:0865b21": "如伽論云。聾聞羯磨聲者。得受五分。或有先相嫌。以",
    "X40n0726_006:0865b22": "小小斥事。作留難。吉羅。",
    "X40n0726_006:0865b23": "如鈔。即受戒篇中。教發戒緣一門是也。有師。未詳何",
    "X40n0726_006:0865b24": "許人也。大鈔亦云。各隨境論。別鈔應有三十餘紙。要",
    "X40n0726_006:0865c01": "而言之。不出情與非情。空有二諦。滅理涅槃。佛說聖",
    "X40n0726_006:0865c02": "教。文字卷軸。形像塔廟。地水火風虗空識等。法界為",
    "X40n0726_006:0865c03": "量。並是戒體。同下。彼云。上座一人補如來也。苟能如",
    "X40n0726_006:0865c04": "是開道。令人得戒。趣解脫者。豈有異哉。",
    "X40n0726_006:0865c05": "懷大。即上品心也。謂我今發心受戒。為成三聚戒故。",
    "X40n0726_006:0865c06": "趣三解脫門。正求泥洹果。及以此法。引道眾生。令至",
    "X40n0726_006:0865c07": "涅槃。令正法久住。如此發心尚是邪想。況不發者。定",
    "X40n0726_006:0865c08": "無尊尚故。曰定難容納。如善戒經。彼云。云何名戒。所",
    "X40n0726_006:0865c09": "謂七眾戒。比丘。比丘尼。式叉摩那。沙彌。沙彌尼。優婆",
    "X40n0726_006:0865c10": "塞。優婆夷。菩薩摩訶薩。若欲受持菩薩戒者。先當淨",
    "X40n0726_006:0865c11": "心受七眾戒。七眾戒者。即是淨心趣菩薩戒。如世間",
    "X40n0726_006:0865c12": "人欲請大王。先當淨治所居宅舍等。在後。即納法時",
    "X40n0726_006:0865c13": "此時下。言教授及正受之時促。不能廣張也。要須先",
    "X40n0726_006:0865c14": "教令開心府。故大鈔云。必受前時。智者提授使心心",
    "X40n0726_006:0865c15": "相續。見境明淨。不得臨時方言發心。若約臨時師授。",
    "X40n0726_006:0865c16": "法相尚自虗浮。豈能令受者得上品心耶。但具依文。",
    "X40n0726_006:0865c17": "即依此註文也。餘道。即解六道眾生。多是戒障。使猒",
    "X40n0726_006:0865c18": "惡三有。而出離也。正報。自己身心也。",
    "X40n0726_006:0865c19": "四問。白與三羯磨。各問各答也。僧祗十誦指註中引",
    "X40n0726_006:0865c20": "文。計下。應先問云。何故此白中。言莫餘覺。餘思惟。餘",
    "X40n0726_006:0865c21": "諸法事。不如是告者。將文通之。是羯磨竟。即結歸中",
    "X40n0726_006:0865c22": "竟字是也。發戒足也。故大鈔云。謂將第三說已。云僧",
    "X40n0726_006:0865c23": "已忍與某甲事竟。此時羯磨竟。依下。牒注以釋。即六",
    "X40n0726_006:0865c24": "念法中。要分時分坐次故。須明記之。",
    "X40n0726_006:0866a01": "有人下。解智論竟時也。剎那。約第一剎那也。律師下。",
    "X40n0726_006:0866a02": "此約至誰不忍者。說是竟也。今下。大師理斷。二度。即",
    "X40n0726_006:0866a03": "第一第二羯磨也。次第三。望前似是竟也。引後。即第",
    "X40n0726_006:0866a04": "三羯磨。至說字時。可成前事。猶言豈可法成在前耶。",
    "X40n0726_006:0866a05": "故眾下。若眾不說則成忍默。可說得成不忍。則成訶",
    "X40n0726_006:0866a06": "破。理可通收。至後結歸時。方為定義。若然又不違智",
    "X40n0726_006:0866a07": "論。羯磨竟。與汝受戒竟之文也。上卷。即結界中云。故",
    "X40n0726_006:0866a08": "至竟字。結前點相。此義定矣。",
    "X40n0726_006:0866a09": "一切。即三性中。俱發得也。聞出罪白。解上知時犯。後",
    "X40n0726_006:0866a10": "睡不覺。解上不知時清淨。準下。彼既聞白已睡。尚得",
    "X40n0726_006:0866a11": "出罪。顯今聞白已睡。應是得戒。今俱不作。謂三羯磨",
    "X40n0726_006:0866a12": "俱不作。亦應感戒也。以白中已知作故。答下。前指沙",
    "X40n0726_006:0866a13": "彌也。雖入無記。不妨作白。是和僧之本。由大眾同知。",
    "X40n0726_006:0866a14": "後作羯磨。教意乃圓。則緣非乖也。若不作不成。",
    "X40n0726_006:0866a15": "如人下。取例也。前事不犯。即不犯殺根本也。殺戒中",
    "X40n0726_006:0866a16": "結罪既爾。則受亦非果。緣成。假眾緣所成也。前心異",
    "X40n0726_006:0866a17": "作。即前明白心異後作時。迷妄心者。不成根本。故曰",
    "X40n0726_006:0866a18": "無有業也。假緣方感。自己雖入無記。假他有記之緣",
    "X40n0726_006:0866a19": "故。得發戒也。",
    "X40n0726_006:0866a20": "不坐所教。即所教人。不坐殺盜罪也。以下。謂所教人。",
    "X40n0726_006:0866a21": "起狂心故。若下。如教時是明白心。及所教到彼殺盜。",
    "X40n0726_006:0866a22": "此能教發狂。三性之中。能教得殺罪。故曰但使遂本",
    "X40n0726_006:0866a23": "意。能教得無作。今下出例。以從僧乞。例初時明白心",
    "X40n0726_006:0866a24": "也。僧隨其意。例所教也。能乞雖入無記。所受且非。故",
    "X40n0726_006:0866b01": "約所受明白心。發他能受無記心中戒也。",
    "X40n0726_006:0866b02": "若如前例。即所教起狂也。前緣不具。如僧數少界相",
    "X40n0726_006:0866b03": "漠落等。亦應感戒。但以能受有心故。後半。即但取能",
    "X40n0726_006:0866b04": "教起狂。一半不具。亦同感戒之文。前半。即所教起狂。",
    "X40n0726_006:0866b05": "屬前半之文也。今將所教類僧能受。雖曰有心所受。",
    "X40n0726_006:0866b06": "若乃無心則不得戒。前半所教無心。能教亦自成重。",
    "X40n0726_006:0866b07": "以受是緣具。緣闕則次不發戒。殺盜自約損境。境損",
    "X40n0726_006:0866b08": "定當得罪。故曰不同前半所教也。",
    "X40n0726_006:0866b09": "乃至起業。即始從發心禮僧合掌乞戒等。直至羯磨",
    "X40n0726_006:0866b10": "未竟時。忽起不善。假前之善。不善心中成就也。教作",
    "X40n0726_006:0866b11": "即教彼陳乞等。非不善得者。非謂一向在不善心中",
    "X40n0726_006:0866b12": "得。皆由前有善心發故。無記及無心中。亦復如是。通",
    "X40n0726_006:0866b13": "前共四種心也。",
    "X40n0726_006:0866b14": "答下。不結亦成夏。如忘成及界得成前坐等。又下。受",
    "X40n0726_006:0866b15": "是懸對塵沙法上。願遍發故。又期限一形。所以三羯",
    "X40n0726_006:0866b16": "磨竟便發也。安居。期日為滿。復有前後坐故。須約日",
    "X40n0726_006:0866b17": "滿方成夏也。極多。以境多故。戒相亦多也。約心。定共",
    "X40n0726_006:0866b18": "通漏無漏心。道俱為無漏心也。",
    "X40n0726_006:0866b19": "從緣。即塵沙萬境也。緣境既遍。戒亦同等。無量等。等",
    "X40n0726_006:0866b20": "取大地無邊。戒亦無邊。草木無量。戒亦無量。虗空大",
    "X40n0726_006:0866b21": "海。戒德高深。亦復如是。以此文證理通法界。今下。涅",
    "X40n0726_006:0866b22": "槃云。戒有二種。一者作戒。二者無作戒。是準涅槃之",
    "X40n0726_006:0866b23": "義也。",
    "X40n0726_006:0866b24": "及以三者。何不更立作及無作。別為一種成三耶。相",
    "X40n0726_006:0866c01": "假無作假作生。作假無作。延一形故。一念。薩婆多云。",
    "X40n0726_006:0866c02": "一念色有身口教等。第二念中。唯有無教。得未曾得。",
    "X40n0726_006:0866c03": "謂無始來。未曾得此白淨法。今念念中。悉能得故。則",
    "X40n0726_006:0866c04": "短下。文闕。合云以作防非則短。無作防非則長。無作",
    "X40n0726_006:0866c05": "起無所從。切疑。此一句悞。文與上同。以上云若但無",
    "X40n0726_006:0866c06": "作。不能自生。二法。作無作也。道力所成。如破結道俱。",
    "X40n0726_006:0866c07": "戒體頓起也。",
    "X40n0726_006:0866c08": "三合。即作無作。何不合為第三耶。上是問數。此是問",
    "X40n0726_006:0866c09": "合。義不同也。法體唯二。以作戒體是色心。無作戒體",
    "X40n0726_006:0866c10": "非色心。又作與無作。名又差別。慈瞋五句無第三者。",
    "X40n0726_006:0866c11": "律增一云。有五句語無第三句。時與非時此句無第",
    "X40n0726_006:0866c12": "三。實與不實此句無第三。損減利益此句無第三。麤",
    "X40n0726_006:0866c13": "礦柔和此句無第三。瞋恚慈心此句無第三。是為五",
    "X40n0726_006:0866c14": "句無第三(已上正文)。皆由二體不同故。如上。即非通萬境",
    "X40n0726_006:0866c15": "等。",
    "X40n0726_006:0866c16": "如人下。極香喻善戒。極臭喻惡戒。正執時喻作。放下。",
    "X40n0726_006:0866c17": "有香臭在手喻無作。又無慇重心受者。如人執不香",
    "X40n0726_006:0866c18": "臭物是也。雜心云。如手執香華。雖復捨之。餘氣續生。",
    "X40n0726_006:0866c19": "非如執木石等。一剎那爾時作戒未落。無作又起。是",
    "X40n0726_006:0866c20": "名根本善業成道也。若第二剎那。唯有無作。",
    "X40n0726_006:0866c21": "如下。結無三合。陶家輪。範土之家。車上旋物。車體喻",
    "X40n0726_006:0866c22": "報色。動轉喻方便色。故曰身動身方便。身動。阿毗曇",
    "X40n0726_006:0866c23": "心論云。有教者身動。餘識。四三心性也。心論云。如受",
    "X40n0726_006:0866c24": "善戒人。不善無記心中。彼猶相隨是也。成論下。彼問",
    "X40n0726_006:0867a01": "曰。何法名無作因。心下。是彼答辭也。彼自引經云。若",
    "X40n0726_006:0867a02": "種樹園林。造井橋梁等。是人所為福。晝夜增長。兩法。",
    "X40n0726_006:0867a03": "作無作也。",
    "X40n0726_006:0867a04": "善惡。即善律儀戒。惡律儀戒也。一下。即制斷諸惡法。",
    "X40n0726_006:0867a05": "心論。彼第三卷業品中偈云。身業當知二。謂作及無",
    "X40n0726_006:0867a06": "作。口業亦如是。意業當知思(已上偈文)。彼自釋云。身業二",
    "X40n0726_006:0867a07": "種。作性及無作性。作者身動身方便。無作者身動滅",
    "X40n0726_006:0867a08": "已與餘識俱。彼性隨生。謂善受戒。穢污(即惡心)無記心",
    "X40n0726_006:0867a09": "現在前。善戒隨生。惡戒人。善無記心現在前。惡戒隨",
    "X40n0726_006:0867a10": "生。口業亦如是。口業二種。作無作性如前說。意業當",
    "X40n0726_006:0867a11": "知思者。意業是思。自性有欲。今意業是無作性則不",
    "X40n0726_006:0867a12": "然。意非作性非色故。及三種故。無作亦名不樂。亦名",
    "X40n0726_006:0867a13": "離。亦名捨。亦名不作(已上長行)。今言初念無作七種。一名",
    "X40n0726_006:0867a14": "律儀。二名波羅提木叉律儀。三名妙行。四名業道。五",
    "X40n0726_006:0867a15": "名波羅提木叉。六名業。七名尸羅。五種名者。除第五",
    "X40n0726_006:0867a16": "波羅提木叉。及除第四業道。故曰五種也。廣如彼論",
    "X40n0726_006:0867a17": "第十卷所明也。",
    "X40n0726_006:0867a18": "警也者。警策三業也。古下。即韓康伯云。防患曰戒。體",
    "X40n0726_006:0867a19": "狀。即二戒體性相狀。知受。知折旋俯仰處敬之受。而",
    "X40n0726_006:0867a20": "未知所受之法體。是何耶。答如文。戒論。解戒律之論",
    "X40n0726_006:0867a21": "也。行途。但明戒行之途道也。業理。即業體之理道也。",
    "X40n0726_006:0867a22": "首題云四分律故。",
    "X40n0726_006:0867a23": "假實。假即成論。實即多宗。以成實談空。多宗說有。以",
    "X40n0726_006:0867a24": "四分一宗。分通大乘。故順空門也。根能見者。如雜心",
    "X40n0726_006:0867b01": "偈云。自分眼見色。非彼眼識見。彼自解云。是故餘識",
    "X40n0726_006:0867b02": "俱時則不見。以餘識俱空故。並下。有心方結。無心不",
    "X40n0726_006:0867b03": "犯。皆是色者。顯不約心也。身口七支。皆約色論也。不",
    "X40n0726_006:0867b04": "同此宗犯即問心。無心不犯。善惡業。不離身口所造",
    "X40n0726_006:0867b05": "之業。此業即名也。又於業下。推其體者。即作無作是",
    "X40n0726_006:0867b06": "也。",
    "X40n0726_006:0867b07": "一者。所謂無作是也。異者。善惡業不同。略名。略善惡",
    "X40n0726_006:0867b08": "業名詮體。但言作無作故。動靜。作為動。無作為靜。又",
    "X40n0726_006:0867b09": "身動滅已。與餘識俱。體有肥羸。義屬動也。不隨四心",
    "X40n0726_006:0867b10": "三性所變。義屬靜也。如諸塵。指所造色塵也。微細難",
    "X40n0726_006:0867b11": "見。非凡所矚。例於無作。難陳其相也。如論。即多成二",
    "X40n0726_006:0867b12": "論。",
    "X40n0726_006:0867b13": "本宗。以四分虗通。無係成實。不滯實有。義勢相關。故",
    "X40n0726_006:0867b14": "得附彼出體。故曰假名宗也。緣搆成者。假眾緣搆造",
    "X40n0726_006:0867b15": "以成。正是作義也。多解。如下所陳。",
    "X40n0726_006:0867b16": "色心。約五蘊而論。一蘊是色。四蘊是心。如虔跪求乞。",
    "X40n0726_006:0867b17": "是身口作色。遍緣三世。起斷惡修善是心。以此共成",
    "X40n0726_006:0867b18": "作戒體也。業具。即器具之具。皆但是心。即心王也。離",
    "X40n0726_006:0867b19": "心無思。若離心王則無心所思。以心所思從心王起",
    "X40n0726_006:0867b20": "故。若有心無其思。則不成其業。以身口是無記故。",
    "X40n0726_006:0867b21": "十四種色。即眼等五根。色等五境。地等四大也。今身",
    "X40n0726_006:0867b22": "口色。是此所收。故屬無記。非下。既屬無記。非成作惡",
    "X40n0726_006:0867b23": "造善之性。則又不成善惡之業也。",
    "X40n0726_006:0867b24": "色聲。色總身業。聲收語業。四大動。此師取假色為體。",
    "X40n0726_006:0867c01": "是罪福性故。口業亦爾。不取實報聲也。但取聲上有",
    "X40n0726_006:0867c02": "曲折表彰。名口業也。",
    "X40n0726_006:0867c03": "問下。此宗即指成實。彼問曰。若無作是色相有何咎。",
    "X40n0726_006:0867c04": "答曰色聲香味觸五法。非罪福性故。不以色性為無",
    "X40n0726_006:0867c05": "作也。又佛說色是惱壞相。無作非惱壞相。不可得故。",
    "X40n0726_006:0867c06": "非色性(已上論文)。",
    "X40n0726_006:0867c07": "何下正難。答下。意云我向所立以色聲為體者。不取",
    "X40n0726_006:0867c08": "實報色聲。但取方便假色聲爾。一念。即初剎那時也。",
    "X40n0726_006:0867c09": "以但了色聲總相故。非罪福性。第二念去分別善惡。",
    "X40n0726_006:0867c10": "是罪福性。故曰相續色聲也。前念落謝。唯意識緣知。",
    "X40n0726_006:0867c11": "意能成業。故云是罪福性。故論下。指成論不相應行",
    "X40n0726_006:0867c12": "品。彼具云。有人言名句字。是心不相應行。此事不然。",
    "X40n0726_006:0867c13": "即法名聲性。法入所攝(聲性為聲之體性也)。助成名句者。助成",
    "X40n0726_006:0867c14": "音韻曲折也。",
    "X40n0726_006:0867c15": "問下。應云思從心起。既用心為體。身口業亦從色心",
    "X40n0726_006:0867c16": "起。應同以心為體耶。答下。外言思與心。同時而起。但",
    "X40n0726_006:0867c17": "體別爾。故彼言心即是思也。然下。今立以心王。亦未",
    "X40n0726_006:0867c18": "必便是心所思。思下。以非心外別有故。意謂舉心王",
    "X40n0726_006:0867c19": "未該心所。言心所必屬心王故。得言離心無思。又下。",
    "X40n0726_006:0867c20": "立外義。謂外道說身口二業不假心成。如說欲從對",
    "X40n0726_006:0867c21": "生。不從心起故。說下。破佛言欲從心起等。離心無思。",
    "X40n0726_006:0867c22": "無身口業。",
    "X40n0726_006:0867c23": "身業相續者。前立相續色聲為體。身色相續終始可",
    "X40n0726_006:0867c24": "見。聲名句業斷絕不續。非眼可見。意無所緣。故云應",
    "X40n0726_006:0868a01": "無口作體也。青等。等取黃赤白黑。及餘色也。無記。即",
    "X40n0726_006:0868a02": "聲當體屬無記。是發戒之方便爾。遠從要期生。約始",
    "X40n0726_006:0868a03": "登壇求乞時說也。",
    "X40n0726_006:0868a04": "又云下約世相論。實有斷續。據其始終為成一受。今",
    "X40n0726_006:0868a05": "能受人求乞是始。眾僧加法是終。互假相成故。非就",
    "X40n0726_006:0868a06": "一以辨也。又下。謂口雖落謝。身以表語故。",
    "X40n0726_006:0868a07": "四心。識受想行也。三聚。以彼論有四聚。一色。二心。三",
    "X40n0726_006:0868a08": "非色非心。四無為。共收八十四法。今當第三。又第三",
    "X40n0726_006:0868a09": "一聚。自有十七法。今無作一法。當第十七也。是不相",
    "X40n0726_006:0868a10": "應行攝。彼第二云。不相應行者。無作業也。",
    "X40n0726_006:0868a11": "塵大。謂色等五塵。地等四大。是無記故。今無作體。非",
    "X40n0726_006:0868a12": "無記也。形相。方圓長短等。十四如前。二十者。顯色有",
    "X40n0726_006:0868a13": "十二。謂青黃赤白。光影明暗。煙雲塵霧(此局無記)。色形有",
    "X40n0726_006:0868a14": "八。即長短高下方圓斜正(此通三性)。今無表非此二色也。",
    "X40n0726_006:0868a15": "惱壞。成論云。是色若壞即生憂惱。又云有情有惱。非",
    "X40n0726_006:0868a16": "情有壞。質礙。如墻壁等。有質像隔礙故。五識心所得。",
    "X40n0726_006:0868a17": "即色等五塵。為五識所得。如眼識得可見有對色等。",
    "X40n0726_006:0868a18": "無下。結歸非色。",
    "X40n0726_006:0868a19": "緣知。緣慮即知也。慮知。即思慮知覺也。明暗。若意識",
    "X40n0726_006:0868a20": "取色境等則分明。若單意緣落謝五塵則暗昧。三性。",
    "X40n0726_006:0868a21": "善惡無記故。廣略。偏緣三世名廣。但緣一世名略。報",
    "X40n0726_006:0868a22": "法。謂肉團心。如蓮花界方一寸。晝開夜合。為心王所",
    "X40n0726_006:0868a23": "依處。是報得法隨其宿業。根有利鈍。上根人有七竅。",
    "X40n0726_006:0868a24": "下根略有三二一。或全無者。",
    "X40n0726_006:0868b01": "如經。即成實無作品中。自引經也。彼正云。精進人。隨",
    "X40n0726_006:0868b02": "壽得福多故。久受天樂。若但善心。何能有多福。是人",
    "X40n0726_006:0868b03": "不能常有善心故(以此證功在無作不因心也。又若無作是心不能長遠故)。又說",
    "X40n0726_006:0868b04": "種樹等。福德晝夜常增長。又說持戒堅固。若無無作",
    "X40n0726_006:0868b05": "云何當說福常增長。及堅持戒(已上論文)。",
    "X40n0726_006:0868b06": "又下。亦成論第七卷無作品中文。以但制身口七支",
    "X40n0726_006:0868b07": "故。意無戒律儀。三性下。彼云。若人在不善無記心。若",
    "X40n0726_006:0868b08": "無心亦名持戒。故知爾時有無作也(已上正文)。意云。三性",
    "X40n0726_006:0868b09": "之中。何故名持戒。良由前有受中無作故。以下。推所",
    "X40n0726_006:0868b10": "以。先立難云。何故三性有無作耶。況無作從作生。今",
    "X40n0726_006:0868b11": "三性之中。本無有作。云何有無作。由此下。是釋。謂此",
    "X40n0726_006:0868b12": "無作業體。是非色非心。故今雖行惡等三性。本所作",
    "X40n0726_006:0868b13": "戒。發得無作。不名漏失。當知此之無作。從先作上發",
    "X40n0726_006:0868b14": "起者。又復應知。此無作若是心者。則隨三性之變。良",
    "X40n0726_006:0868b15": "由非心故不隨變故。彼亦指成實。",
    "X40n0726_006:0868b16": "色等。等取聲香味觸五塵也。非罪福性。反顯無作是",
    "X40n0726_006:0868b17": "罪福性。故不可將色等為無作也。又下。亦彼論自引",
    "X40n0726_006:0868b18": "佛說也。非惱壞。彼正云。無作中惱壞相不可得故。非",
    "X40n0726_006:0868b19": "色性也。",
    "X40n0726_006:0868b20": "問下。彼論問曰無作是身口業性。身口業即是色。答",
    "X40n0726_006:0868b21": "下。意云是無作但從身口意業生。故說為身口業性。",
    "X40n0726_006:0868b22": "其實非是身口業性。以身口業性是色。今無作且非",
    "X40n0726_006:0868b23": "色故。又下。彼論正云。又或但從意生無作。是無作云",
    "X40n0726_006:0868b24": "何名色性(以從意生故)。如下。若云無作是色者。且如無色",
    "X40n0726_006:0868c01": "界。亦有無作。豈是色耶(已上皆疏主暗用成實文)。",
    "X40n0726_006:0868c02": "故下。引涅槃第十八卷中文。結證前非色也。觸對者。",
    "X40n0726_006:0868c03": "身根能覺觸。餘根能對礙。蓋為有色故。今無作既無",
    "X40n0726_006:0868c04": "此理。故知非色。雖曰無色。若善修方便。法體自具。問",
    "X40n0726_006:0868c05": "至為體來。領上義也。",
    "X40n0726_006:0868c06": "作下。正難也。意云無作是善惡性故。不用色為體也。",
    "X40n0726_006:0868c07": "今作戒亦是善惡性。應非色為體耶。作戒依色。即正",
    "X40n0726_006:0868c08": "報之色。用即方便假色。今作戒與二色同時而起。故",
    "X40n0726_006:0868c09": "得用色為體。",
    "X40n0726_006:0868c10": "實法宗。即多宗也。計下。以實宗與四分宗。計不同故。",
    "X40n0726_006:0868c11": "不可約彼以出體。今所以明者。然律下。是釋所以。五",
    "X40n0726_006:0868c12": "蘊五相者。謂五蘊各有體相故。且如色有遠近內色",
    "X40n0726_006:0868c13": "外色等。亦有與實宗兼涉者故。可重出彼體。又俱是",
    "X40n0726_006:0868c14": "佛教故。但由機見執計不同耳。五下。涅槃經云。如五",
    "X40n0726_006:0868c15": "百比丘。問舍利弗。佛說身因。何者是邪。舍利弗言。諸",
    "X40n0726_006:0868c16": "大德。汝等各得正解脫。自應識之。何緣問耶。有比丘",
    "X40n0726_006:0868c17": "言。大德我未得正解脫時。意謂無明即是身因。作是",
    "X40n0726_006:0868c18": "觀時。得阿羅漢。復有無明行識乃至五欲。即是身因。",
    "X40n0726_006:0868c19": "爾時五百比丘。各各自說己解已。共往佛所說之。舍",
    "X40n0726_006:0868c20": "利弗白佛。如是諸人。誰是正說誰不正說。佛告舍利",
    "X40n0726_006:0868c21": "弗。善哉一一比丘無非正說。",
    "X40n0726_006:0868c22": "三無為。俱舍云。擇滅非擇滅虗空無為也。廣如第一",
    "X40n0726_006:0868c23": "卷中。四相。生住異滅也。雜心論云。一切有為法。生住",
    "X40n0726_006:0868c24": "及異滅是也。皆色損益。如以身色殺彼四處(腦咽心腰)。得",
    "X40n0726_006:0869a01": "死。此名以色損色也。反此則益名持。一支既。爾諸支",
    "X40n0726_006:0869a02": "例然。若下。此說不從心結也。其下。其實不彼心念結",
    "X40n0726_006:0869a03": "犯。何耶。以劣機不制心戒故。故涅下。彼自引證。既經",
    "X40n0726_006:0869a04": "云無作色。又心論言假色。審知二戒俱是色也。",
    "X40n0726_006:0869a05": "十一色。即眼等五根。色等五塵。法處無表也。五根四",
    "X40n0726_006:0869a06": "塵。雖不可見。有耳根可對。故曰不可見有對也。餘香",
    "X40n0726_006:0869a07": "等亦爾。法入。即能受者無作假色。即法處無表。非為",
    "X40n0726_006:0869a08": "眼所對。非極微成。又非意所緣知。故曰不可見無對",
    "X40n0726_006:0869a09": "也。",
    "X40n0726_006:0869a10": "三色。即上三色。八色。香味觸眼耳鼻舌身。此八非作",
    "X40n0726_006:0869a11": "戒體。無對。即用假色。是無作戒體。身作。始從登壇已",
    "X40n0726_006:0869a12": "去。直至羯磨竟來。是可見有對色。口作。約陳乞時。是",
    "X40n0726_006:0869a13": "不可見有對也。無作一發續現時。是不可見無對色",
    "X40n0726_006:0869a14": "也。",
    "X40n0726_006:0869a15": "五根五塵。此約實色也。各有分隔。故曰障礙有對。七",
    "X40n0726_006:0869a16": "心。即六識并本意根。如眼識界。非耳識界等也。以各",
    "X40n0726_006:0869a17": "有所對故。能緣心。如緣落謝五塵是也。今無作既非",
    "X40n0726_006:0869a18": "三對。故屬無對也。",
    "X40n0726_006:0869a19": "本報。即報得之色有好惡報。得之聲有清濁等。方便。",
    "X40n0726_006:0869a20": "即於報色聲上。起折旋音韻也。方便也。聲不取報得",
    "X40n0726_006:0869a21": "實色聲也。身動身方便。謂報得身處。是身之方便色",
    "X40n0726_006:0869a22": "也。故取此為作戒體。皷動下。辨亦一也。以全體報色。",
    "X40n0726_006:0869a23": "作方便色故。",
    "X40n0726_006:0869a24": "又下。說亦異也。任下。如今世端正是酬過去之因。長",
    "X40n0726_006:0869b01": "下。屈申或令長短高下。是方便色。隨今所設。非酬報",
    "X40n0726_006:0869b02": "故。報下。謂報得之身是實色。唯無記故。方便假色。通",
    "X40n0726_006:0869b03": "於善等三性。如今跪拜等。豈非是善性。既有通局。是",
    "X40n0726_006:0869b04": "異也。報由下。又往業現起。約二世論。如下。水濕喻報",
    "X40n0726_006:0869b05": "色。波動喻方便色。",
    "X40n0726_006:0869b06": "問下。意云。方便若以報色為體。且報色是無記。方便",
    "X40n0726_006:0869b07": "亦應是無記。何得說言方便通三性。而為記業耶。答",
    "X40n0726_006:0869b08": "下。言色無善惡性。因皷動以成善惡故。",
    "X40n0726_006:0869b09": "若爾下。責上答辭色無善惡也。心論下。彼業品云。善",
    "X40n0726_006:0869b10": "者淨身心口動。如施戒等。不善者不善身心口動。如",
    "X40n0726_006:0869b11": "殺生等。無記者無記心口身動。今約善戒。故曰清淨",
    "X40n0726_006:0869b12": "心動身口色。兩現。外有善惡二緣。生內善惡二色也。",
    "X40n0726_006:0869b13": "由下。轉釋上經論之文也。像轉從緣。喻所起方便通",
    "X40n0726_006:0869b14": "善惡也。本面不改。喻報色是定唯無記也。唯是方便。",
    "X40n0726_006:0869b15": "此簡非是報法二種。即身口無作。非報。非報色也。是",
    "X40n0726_006:0869b16": "方便。是方使色也。",
    "X40n0726_006:0869b17": "異色因異者。目方便色也。因者因報色也。謂下是釋。",
    "X40n0726_006:0869b18": "報色之果者。以報色為因。方便為果(望後起昔名果)。是以下。",
    "X40n0726_006:0869b19": "結二無作。非是報色。及方便色也。",
    "X40n0726_006:0869b20": "餘二性。即惡無記性。非異色因等。等取非異色果也。",
    "X40n0726_006:0869b21": "本受不失。只由是無作故。在此二心不失耳。惟下。言",
    "X40n0726_006:0869b22": "此無作從方便色中。以辨成就也。作但一念。即三羯",
    "X40n0726_006:0869b23": "磨竟時。第一剎那。由作戒落謝也。今無作既盡一形",
    "X40n0726_006:0869b24": "故。非受中之作。若然則此異色果者。目無作假色也。",
    "X40n0726_006:0869c01": "因者目於作戒也。以作戒發起無作。即作是無作假",
    "X40n0726_006:0869c02": "色之因也。不作下。具云不作異色因異色果者。謂隨",
    "X40n0726_006:0869c03": "中作是異色因。隨中無作是異色果。又非下。謂隨中",
    "X40n0726_006:0869c04": "作及無作。從方便色心俱也。事止則無。並是戒因故。",
    "X40n0726_006:0869c05": "文云以俱短故。明知受體無作。假方便成就於前緣",
    "X40n0726_006:0869c06": "故。稱無表也。穢惡。即惡性現在。前言受中無作不識",
    "X40n0726_006:0869c07": "也。隨生。即運運增長也。",
    "X40n0726_006:0869c08": "非餘。即餘惡無記中。如論。即雜心。等者。等取惡作也",
    "X40n0726_006:0869c09": "俱無記者。是顯色故。高下。屬形色也。故通三性。收善",
    "X40n0726_006:0869c10": "性。由是善戒故。",
    "X40n0726_006:0869c11": "三聲者。雜心云。聲入者三種。謂因受四大聲。因不受",
    "X40n0726_006:0869c12": "四大聲。因俱聲。因受四大者。謂咽喉唇舌因緣發聲。因",
    "X40n0726_006:0869c13": "不受四大聲者。謂風鈴樹等因緣發聲。因俱聲者。謂擊",
    "X40n0726_006:0869c14": "皷吹唄因緣聲。彼聲一一有二種。謂可意不可意。今",
    "X40n0726_006:0869c15": "疏簡第二聲也。今下。即第二因受聲。又是善性。收二",
    "X40n0726_006:0869c16": "性善惡也。以惡戒亦發無作故。無記非業者。雜心云。",
    "X40n0726_006:0869c17": "無記心羸劣故。局善。且望善能禁惡為言。若受惡戒。",
    "X40n0726_006:0869c18": "亦禁善也。",
    "X40n0726_006:0869c19": "始終。從請師已來為始。三法竟時號終。善而非戒。謂",
    "X40n0726_006:0869c20": "但屬其善。而非是戒也。答下。若約要期受者。則名為",
    "X40n0726_006:0869c21": "戒。以戒儀局故。餘一切善。亦名律儀。由律儀通行無",
    "X40n0726_006:0869c22": "涯故。餘汎爾十業無要期者。是善非戒。",
    "X40n0726_006:0869c23": "若唯一念。意謂。若但在三羯磨竟時。第一念得名作",
    "X40n0726_006:0869c24": "戒者。以前登壇請師來。或有非緣。亦應感戒。令且不",
    "X40n0726_006:0870a01": "爾。要俱如法故。須始終通收。為作戒體。口止下。謂彼",
    "X40n0726_006:0870a02": "口之陳乞已了。心緣又不可測。故非耳聞。意雖近緣。",
    "X40n0726_006:0870a03": "要通取三業。說始終也。若爾與論羯磨第一念名作",
    "X40n0726_006:0870a04": "戒。莫有相違不。答論且就成滿時為言。非為以前不",
    "X40n0726_006:0870a05": "名作戒。又妨下。此師意謂口雖落謝。身可表故。",
    "X40n0726_006:0870a06": "桑榆下。解上獨樂之體。用桑榆木所成也。麝輪。比之",
    "X40n0726_006:0870a07": "可解。恐新學未知。例作云。如麝獸是報色。殺者取臍。",
    "X40n0726_006:0870a08": "是方便色。將麝香體米。用喻作戒也。香體散壞。唯有",
    "X40n0726_006:0870a09": "氣在。喻無作也。若然豈有捨麝獸等。而獨取氣乎。今",
    "X40n0726_006:0870a10": "作戒亦爾。",
    "X40n0726_006:0870a11": "七種者。即七善律儀也。無色。此宗執言無作是色也。",
    "X40n0726_006:0870a12": "下引證。亦同十種戒。即十種善戒。謂有莊嚴。釋上作",
    "X40n0726_006:0870a13": "色。及成已。釋上無作色。謂無方便。即但有實報作色。",
    "X40n0726_006:0870a14": "而無方便虔重色故。但有作色。無無作色也。",
    "X40n0726_006:0870a15": "四大造。毗婆沙云。造是因義。能造屬作戒。無作從作",
    "X40n0726_006:0870a16": "生故。屬四大造。俱舍云。四大造。即地水火風也。或名",
    "X40n0726_006:0870a17": "四大種所造色也。更相障礙者。能造既有障礙。所造",
    "X40n0726_006:0870a18": "亦可分之。既說可分斯成色性。雜心云。以作是色故。",
    "X40n0726_006:0870a19": "彼亦名色。",
    "X40n0726_006:0870a20": "出三有對。即障礙有對。境界有對。所緣有對。出過此",
    "X40n0726_006:0870a21": "三故曰無對。今既曰色即屬有對。何言無對。一下。即",
    "X40n0726_006:0870a22": "五根對五塵也。通緣非礙。以意根通緣諸塵。且非局",
    "X40n0726_006:0870a23": "礙。又無作之色。與餘麤色別也。故下云非色者。不同",
    "X40n0726_006:0870a24": "可見有對色。故曰色非色別。",
    "X40n0726_006:0870b01": "金河。西域記云。阿氏多伐底河唐言無勝。舊云阿利",
    "X40n0726_006:0870b02": "羅跋提河訛也。正言[口*尸]剌拏伐底河。譯曰有金河。是",
    "X40n0726_006:0870b03": "產閻浮金處。去城西北三四里。西峯不遠至娑羅林。",
    "X40n0726_006:0870b04": "即世尊在此河入滅。故曰金河已後。指南。即指南車。",
    "X40n0726_006:0870b05": "今謂各能指示人之迷方耳。四部。一曇無德。二十誦。",
    "X40n0726_006:0870b06": "三五分。四僧祇。故曰此方所傳四部乃斷也。殷盛也",
    "X40n0726_006:0870b07": "不倫。倫等也。自晉。即五王子渡江南立東晉也。假名",
    "X40n0726_006:0870b08": "宗。即成實也。出有部體。依成論出十誦戒體。是不得",
    "X40n0726_006:0870b09": "宗耳。多雜。即薩婆多及雜心論。以此二論俱屬有門",
    "X40n0726_006:0870b10": "論。彼文出四分體。亦失宗耳。碩大也。各用開律。或依",
    "X40n0726_006:0870b11": "成論。或準多宗。任人依用。以俱是聖論故。",
    "X40n0726_006:0870b12": "本致。大師要在約宗以判也。界品。具云心界品。出第",
    "X40n0726_006:0870b13": "一卷。有作戒字誤。影喻無作。樹喻作也。謂樹動故影",
    "X40n0726_006:0870b14": "亦動。又下彼具云。如世尊說。形質故是色。無作亦非",
    "X40n0726_006:0870b15": "色。以作是色故。彼亦名色。",
    "X40n0726_006:0870b16": "界品下。彼問云。色乃至識有何相。答礙相是色相。乃",
    "X40n0726_006:0870b17": "至分別是識相。彼過去色雖不礙。曾礙故(即先曾礙也)。當",
    "X40n0726_006:0870b18": "來色雖未礙當礙故(後必礙也)。極微一一雖不礙。眾微集",
    "X40n0726_006:0870b19": "則礙。無作雖不礙。以作色是礙故。彼亦礙假宗四分",
    "X40n0726_006:0870b20": "也。",
    "X40n0726_006:0870b21": "實教。多雜也。神洲。戒疏云。此土神洲亦稱赤縣是也。",
    "X40n0726_006:0870b22": "約下。以始則誦曇諦所翻四分羯磨。及下。即依十誦",
    "X40n0726_006:0870b23": "判持犯。及多雜出體也。緩急。如十誦接俗楷定於時",
    "X40n0726_006:0870b24": "數急也。御法例通於無準緩也。四分反矣不同。彼約",
    "X40n0726_006:0870c01": "色。此約非色。是道理事。義全別也。依理言此戒能趣",
    "X40n0726_006:0870c02": "三乘正理故。以理為體故。解云謂此聖法能為道務。",
    "X40n0726_006:0870c03": "如鈔。即大鈔中。戒有大用一科是也。故律云。如是諸。",
    "X40n0726_006:0870c04": "佛子。修行禁戒本。終不迴邪流。沒溺生死海。又戒經",
    "X40n0726_006:0870c05": "云。若有自為身欲求於佛道。當尊重正戒。是則戒有",
    "X40n0726_006:0870c06": "趣聖道之能也。",
    "X40n0726_006:0870c07": "光師。準此即受五緣。以能受中五緣為體。即局人道",
    "X40n0726_006:0870c08": "乃至得少法是也。此五若具。方感於戒。若然則以緣",
    "X40n0726_006:0870c09": "作體。晉師。即東晉諸師。斯下。如光師下則約理通漫",
    "X40n0726_006:0870c10": "為倒。齊末則拋體取緣為倒。河北則以空附有為倒。",
    "X40n0726_006:0870c11": "江南則以假宗實為倒。既倒且濫。則宗途綱骨非一",
    "X40n0726_006:0870c12": "體矣。理道義味成非僻矣。其間更欲摘掇揣度過濫。",
    "X40n0726_006:0870c13": "則不可勝任。斥彈之言耳。",
    "X40n0726_006:0870c15": "四分律隨機羯磨疏正源記卷第六"
}