{
    "T12n0321_004:0012a02": "佛說護國尊者所問大乘經卷第",
    "T12n0321_004:0012a03": "四",
    "T12n0321_004:0012a05": "西天譯經三藏朝散大夫試鴻臚卿",
    "T12n0321_004:0012a06": "傳法大師臣施護奉　詔譯",
    "T12n0321_004:0012a07": "佛告尊者護國言：「爾時，福光太子聞虛空中",
    "T12n0321_004:0012a08": "淨光天子讚佛、法、僧無量功德，相好、莊嚴之",
    "T12n0321_004:0012a09": "事，心大歡喜。正意繫心，端坐思惟：『彼佛、世尊",
    "T12n0321_004:0012a10": "具足功德，所說妙法真實無謬，聲聞弟子梵",
    "T12n0321_004:0012a11": "行清白。』又復思惟：『輪迴大苦，一切眾生愚癡",
    "T12n0321_004:0012a12": "障蔽，不覺、不知，常以身見起諸惑染、廣增過",
    "T12n0321_004:0012a13": "失，生死輪迴相續不絕，諸有智者應當遠",
    "T12n0321_004:0012a14": "離。』又復思惟：『愚癡迷暗起三種思——動發身語、",
    "T12n0321_004:0012a15": "造善惡業、熏識成種——如是，名色、六入、觸、受苦",
    "T12n0321_004:0012a16": "報相續，愛、取纏潤，增長有支。如是，結生、老、死。",
    "T12n0321_004:0012a17": "誰免？我觀生死少味多苦、逼迫身心，是可厭",
    "T12n0321_004:0012a18": "患。速宜親近彼佛、如來微妙之法，斷諸煩惱",
    "T12n0321_004:0012a19": "求出輪迴。若近惡友、耽著欲樂，人天之報尚",
    "T12n0321_004:0012a20": "不能得，何況阿耨多羅三藐三菩提？』",
    "T12n0321_004:0012a21": "「爾時，福光太子作是念已，於此宮城深生厭",
    "T12n0321_004:0012a22": "離：『我今於此終不解脫，宜應速捨，別求靜處",
    "T12n0321_004:0012a23": "修習梵行。』時彼太子發此志已，即便離殿欲",
    "T12n0321_004:0012a24": "往門出，又慮親眷而為留難，遂却上殿，面東",
    "T12n0321_004:0012a25": "而立，遙告佛曰：『成義如來、應、正等覺具一",
    "T12n0321_004:0012a26": "切智，神力廣大。願賜慈悲救護於我，我於此",
    "T12n0321_004:0012a27": "處擲身出外，欲求解脫。』作是語已即便擲身，",
    "T12n0321_004:0012a28": "佛以神足舒其右手放大光明照太子身，其",
    "T12n0321_004:0012a29": "光化為千葉蓮花承太子足。又此蓮花復出",
    "T12n0321_004:0012b01": "百千微妙光明照於太子令心適悅，經須臾",
    "T12n0321_004:0012b02": "間將至佛前。佛攝光明，蓮花不現。「爾時，太子",
    "T12n0321_004:0012b03": "如山而下，即到佛前，合掌恭敬，旋繞世尊，志",
    "T12n0321_004:0012b04": "心稱念：『南無成義意如來、應、正等覺、所說妙",
    "T12n0321_004:0012b05": "法及苾芻眾，我悉歸依。』作是語已，五體投地",
    "T12n0321_004:0012b06": "禮佛千拜，即以伽陀讚歎佛曰：",
    "T12n0321_004:0012b07": "「『稽首無上大醫王，　　我身大患久未除，",
    "T12n0321_004:0012b08": "願佛慈愍垂救度，　　少賜如來妙法藥。",
    "T12n0321_004:0012b09": "晝夜獨坐自思惟，　　一心求離五欲境，",
    "T12n0321_004:0012b10": "空界天人發聲言，　　勸導歸依來佛所。",
    "T12n0321_004:0012b11": "佛為出世大導師，　　何得眾生造過失？",
    "T12n0321_004:0012b12": "於大難中垂救護，　　令彼盲迷開智眼。",
    "T12n0321_004:0012b13": "我今雖發信佛心，　　貧乏如來功德寶，",
    "T12n0321_004:0012b14": "求出纏縛趣解脫，　　願佛慈悲垂攝受，",
    "T12n0321_004:0012b15": "於其暗室燃慧燈，　　破我疑惑、無明等，",
    "T12n0321_004:0012b16": "宣揚清淨妙法門，　　如佛所行菩提道。",
    "T12n0321_004:0012b17": "稽首無比大醫王，　　滿我意願除諸病，",
    "T12n0321_004:0012b18": "一切妄想悉消除，　　拋離惡趣到彼岸，",
    "T12n0321_004:0012b19": "永出煩惱大海中，　　常行如來八正道。",
    "T12n0321_004:0012b20": "如是真實為我說，　　如佛所說我行之，",
    "T12n0321_004:0012b21": "志求無上大菩提，　　修習菩薩真實行。",
    "T12n0321_004:0012b22": "成就福德無盡報，　　捨於世壽為法壽，",
    "T12n0321_004:0012b23": "一切纏縛永斷除，　　究竟圓滿菩提道。』」",
    "T12n0321_004:0012b24": "佛告尊者護國言：「爾時，成義意如來見彼太",
    "T12n0321_004:0012b25": "子信心清淨，善根純熟，即為宣說菩薩行法。",
    "T12n0321_004:0012b26": "福光太子聞是法已，得總持門、證妙解脫、",
    "T12n0321_004:0012b27": "成就五通，踊身空中散花供養。作供養已，從",
    "T12n0321_004:0012b28": "虛空中下，合掌向佛讚歎如來，即說頌曰：",
    "T12n0321_004:0012b29": "「『稽首我佛真金色，　　相好最上面如月，",
    "T12n0321_004:0012c01": "功德、智慧無等倫，　　永離三有常清淨。",
    "T12n0321_004:0012c02": "牟尼螺髻紺青色，　　高顯清淨如須彌。",
    "T12n0321_004:0012c03": "我觀無等無邊佛，　　眉間毫光普照燿，",
    "T12n0321_004:0012c04": "如軍那花及朗月，　　過於珂雪與硨磲，",
    "T12n0321_004:0012c05": "如是皎潔大光明，　　除滅眾生諸罪暗。",
    "T12n0321_004:0012c06": "目淨輝朗如青蓮，　　常以慈顏顧我等，",
    "T12n0321_004:0012c07": "怨、親無二平等觀，　　有情、無情俱獲益。",
    "T12n0321_004:0012c08": "舌如赤銅而廣長，　　或覆面輪、或大千，",
    "T12n0321_004:0012c09": "應機流演大小乘，　　普救世間諸有苦。",
    "T12n0321_004:0012c10": "我今頂禮如來齒，　　四十齊密白如珂，",
    "T12n0321_004:0012c11": "四牙鋒利若金剛，　　俱發光明濟群品。",
    "T12n0321_004:0012c12": "我今禮佛真實語，　　離諸虛誑綺言辭，",
    "T12n0321_004:0012c13": "通達性相甚深文，　　破暗除迷百千剎。",
    "T12n0321_004:0012c14": "梵王、帝釋、護世主、　　龍、天八部及三塗，",
    "T12n0321_004:0012c15": "如是蒙光苦惱除，　　俱出輪迴生死海。",
    "T12n0321_004:0012c16": "我佛雙腨如鹿王，　　行似牛王舉步穩，",
    "T12n0321_004:0012c17": "下足登涉地面時，　　山川大地俱震動；",
    "T12n0321_004:0012c18": "我佛身相妙端嚴，　　皮膚柔軟真金色，",
    "T12n0321_004:0012c19": "一切世間無有比，　　眾生見者無厭足。",
    "T12n0321_004:0012c20": "佛於過去百千劫，　　能捨一切利眾生，",
    "T12n0321_004:0012c21": "俱令離苦出煩籠，　　我今歸禮大慈父；",
    "T12n0321_004:0012c22": "佛以法財施一切、　　持戒、忍辱、精進修、",
    "T12n0321_004:0012c23": "禪定、智慧悉圓明，　　我今禮佛無等智；",
    "T12n0321_004:0012c24": "我佛無畏大師子，　　能破無邊煩惱魔，",
    "T12n0321_004:0012c25": "善療眾病悉消除，　　我今頂禮滅三毒。",
    "T12n0321_004:0012c26": "身、口、意業無塵染，　　三界無著出水蓮，",
    "T12n0321_004:0012c27": "梵音深妙如梵天，　　迦陵、頻伽聲莫比。",
    "T12n0321_004:0012c28": "我今禮佛出三有，　　常觀世界如幻化、",
    "T12n0321_004:0012c29": "如夢、如電非久停，　　無人、無我、無眾生。",
    "T12n0321_004:0013a01": "法本空寂無有生，　　不能知悟隨輪轉，",
    "T12n0321_004:0013a02": "垂慈廣為諸眾生，　　方便隨機宣妙法。",
    "T12n0321_004:0013a03": "大聖醫王眾所歸，　　恒治老、死、憂、悲、惱，",
    "T12n0321_004:0013a04": "如是普利諸眾生，　　各令善逝人天路。",
    "T12n0321_004:0013a05": "如是慈悲牟尼主，　　常愍輪迴六道中，",
    "T12n0321_004:0013a06": "如蟻循環無了期，　　引彼愚盲得正路。",
    "T12n0321_004:0013a07": "如是依法證菩提，　　具法自在利世間，",
    "T12n0321_004:0013a08": "如佛所說八正道，　　聞者適悅生敬愛。",
    "T12n0321_004:0013a09": "佛聲微妙過梵天、　　巘達哩嚩、緊那囉、",
    "T12n0321_004:0013a10": "及諸天女美妙音，　　非似佛聲多方便。",
    "T12n0321_004:0013a11": "清淨語音功德普，　　眾生隨類各得聞，",
    "T12n0321_004:0013a12": "如是為乘趣菩提，　　一一離凡得解脫。",
    "T12n0321_004:0013a13": "種種上妙物供佛，　　獲得最上人天福，",
    "T12n0321_004:0013a14": "或為帝主或宰臣，　　常受大富、大快樂；",
    "T12n0321_004:0013a15": "或作金輪王四洲，　　具足千子及七寶，",
    "T12n0321_004:0013a16": "恒行十善利世間，　　一切眾生皆隨順；",
    "T12n0321_004:0013a17": "或為護世、或忉利、　　或處夜摩、覩史陀、",
    "T12n0321_004:0013a18": "乃至他化與梵天，　　皆因供養諸佛得。",
    "T12n0321_004:0013a19": "如是見佛及聽法，　　俱能出離諸苦惱，",
    "T12n0321_004:0013a20": "令彼不墮惡道中，　　安樂寂靜無塵染。",
    "T12n0321_004:0013a21": "佛能安住諸世間，　　求福之者皆令福，",
    "T12n0321_004:0013a22": "如是獲福長相續，　　俱胝多劫不可盡。",
    "T12n0321_004:0013a23": "最上微妙莊嚴剎，　　眾生生者無塵垢，",
    "T12n0321_004:0013a24": "身光照耀勝天人，　　身、口、意業俱清淨。",
    "T12n0321_004:0013a25": "成就種種功德相，　　名聞流布諸世間，",
    "T12n0321_004:0013a26": "天上人間俱敬愛，　　彼人供養諸佛得。",
    "T12n0321_004:0013a27": "我佛久離諸苦惱，　　十方佛剎皆稱讚，",
    "T12n0321_004:0013a28": "一切徒眾悉歸依，　　無不愛樂慈悲相。",
    "T12n0321_004:0013a29": "我今稽首人中尊，　　湛然不動無為相，",
    "T12n0321_004:0013b01": "令我獲證五神通，　　住立虛空伸讚佛。",
    "T12n0321_004:0013b02": "稽首無畏佛、世尊，　　無垢清淨出世間，",
    "T12n0321_004:0013b03": "所有稱讚諸功德，　　迴施人天成正覺。』」",
    "T12n0321_004:0013b04": "佛告尊者護國言：「爾時，發光天子於其中",
    "T12n0321_004:0013b05": "夜忽聞福光太子宮城之內有大哭聲，驚愕憂",
    "T12n0321_004:0013b06": "惶，莫知凶吉。即時將諸臣從及其眷屬來詣",
    "T12n0321_004:0013b07": "太子宮中，問諸宮人：『汝等云何夜來啼哭？』時",
    "T12n0321_004:0013b08": "彼宮人即奏王言：『福光太子忽爾離宮，莫知",
    "T12n0321_004:0013b09": "所止，憂懼悲痛，是以啼哭。』「爾時，發光天子",
    "T12n0321_004:0013b10": "聞是語已，足如蹋嶮，忽然躄地，良久乃穌。",
    "T12n0321_004:0013b11": "從地而起，心生憂惱，涕淚悲泣，欲往千城處",
    "T12n0321_004:0013b12": "處尋覓。「時愛樂城中護城聖賢告於王言：",
    "T12n0321_004:0013b13": "『彼福光太子往詣東方禮覲供養成義意佛。』",
    "T12n0321_004:0013b14": "時發光天子聞是語已，即將八十四俱胝宮",
    "T12n0321_004:0013b15": "人婇女及百千那由他侍從眷屬周匝圍繞，",
    "T12n0321_004:0013b16": "往詣東方至成義意如來處。到已，五體投",
    "T12n0321_004:0013b17": "地禮世尊足，住立一面，合掌向佛以頌讚",
    "T12n0321_004:0013b18": "曰：",
    "T12n0321_004:0013b19": "「『稽首歸依功德海，　　妙湛總持無等尊，",
    "T12n0321_004:0013b20": "天、龍八部眾所歸，　　一切觀佛無厭足。",
    "T12n0321_004:0013b21": "三十二相妙端嚴，　　七寶嚴身世希有，",
    "T12n0321_004:0013b22": "巍巍赫赫妙金山，　　超出世間歸命禮。",
    "T12n0321_004:0013b23": "過去難思俱胝劫，　　修行供養俱胝佛，",
    "T12n0321_004:0013b24": "深植德本廣無邊，　　成就佛身妙色相。",
    "T12n0321_004:0013b25": "布施、持戒、忍辱行、　　精進、禪定善巧便，",
    "T12n0321_004:0013b26": "如是歷修勝行成，　　色相圓明光照耀。",
    "T12n0321_004:0013b27": "日、月、閃電、摩尼寶、　　帝釋、梵王身色光，",
    "T12n0321_004:0013b28": "如是等光對佛光，　　一時隱沒俱不現。",
    "T12n0321_004:0013b29": "佛身如現水中月，　　變化隨機亦復然，",
    "T12n0321_004:0013c01": "託夢乘象入母胎，　　捨於覩史天王位。",
    "T12n0321_004:0013c02": "佛身無相如虛空，　　示生人世救群品，",
    "T12n0321_004:0013c03": "初生七步帝釋隨，　　天上人中為最上。",
    "T12n0321_004:0013c04": "彼佛無法不了知，　　亦無師學書自解，",
    "T12n0321_004:0013c05": "而成寂靜三摩地，　　救拔眾苦令解脫。",
    "T12n0321_004:0013c06": "捨離父母及親眷，　　出彼王城入深山，",
    "T12n0321_004:0013c07": "俱胝天眾圍繞佛，　　降伏四魔成正覺。",
    "T12n0321_004:0013c08": "觀彼世間不究竟，　　眾生沈溺處輪迴，",
    "T12n0321_004:0013c09": "垂慈為彼轉法輪，　　令離無常出苦難。",
    "T12n0321_004:0013c10": "佛證寂滅清淨法，　　成就福智及方便，",
    "T12n0321_004:0013c11": "牟尼起化現身光，　　如是佛相悉具足。",
    "T12n0321_004:0013c12": "我禮牟尼無邊智、　　我禮究盡法界法，",
    "T12n0321_004:0013c13": "雖知幻化無去來，　　垂慈普救諸含識。",
    "T12n0321_004:0013c14": "善哉！佛說菩提道，　　引彼眾生得菩提，",
    "T12n0321_004:0013c15": "如是正法我所求，　　正法能度世間苦。",
    "T12n0321_004:0013c16": "我佛常處三有中，　　救療一切煩惱病，",
    "T12n0321_004:0013c17": "以我稱讚佛功德，　　迴向菩提及眾生。』」",
    "T12n0321_004:0013c18": "爾時，佛告尊者護國言：「彼成義意如來見此",
    "T12n0321_004:0013c19": "發光天子歸依讚歎、信心堅固求趣解脫，即",
    "T12n0321_004:0013c20": "隨王意而為說法。時發光天子聞佛所說即",
    "T12n0321_004:0013c21": "於阿耨多羅三藐三菩提，得不退轉。",
    "T12n0321_004:0013c22": "「爾時，福光太子見是父王歸依彼佛，心生信",
    "T12n0321_004:0013c23": "敬，即詣佛前，合掌向佛而白佛言：『如來、應",
    "T12n0321_004:0013c24": "供、正遍知！唯願，世尊！往愛樂城受我飲食供",
    "T12n0321_004:0013c25": "養。』時成義意如來默然許之，受太子請。時",
    "T12n0321_004:0013c26": "福光太子即告父王及諸眷屬：『我今請佛，所",
    "T12n0321_004:0013c27": "有宮殿園苑及一切珍寶莊嚴之具施佛供",
    "T12n0321_004:0013c28": "養。汝諸眷屬勿為障悋，異口同音起隨喜",
    "T12n0321_004:0013c29": "心。』爾時，父王及諸眷屬俱發聲言：『願捨所有，",
    "T12n0321_004:0014a01": "施佛供養，我皆隨喜。』",
    "T12n0321_004:0014a02": "「爾時，成義意如來與諸苾芻恭敬圍繞，入",
    "T12n0321_004:0014a03": "愛樂城受彼供養。時福光太子以五百千",
    "T12n0321_004:0014a04": "車上妙飲食供養世尊及苾芻眾。復次，福光",
    "T12n0321_004:0014a05": "太子為佛及眾廣以七寶造僧伽藍，用無數",
    "T12n0321_004:0014a06": "摩尼寶網及傘蓋等四面嚴飾。復置百千床",
    "T12n0321_004:0014a07": "榻臥具，以妙衣服敷設其上。又於精舍左右",
    "T12n0321_004:0014a08": "行布花、果、樹木、流泉、浴池，於其池中生奔拏",
    "T12n0321_004:0014a09": "哩迦花及優鉢羅花等。復次，於一一苾芻前",
    "T12n0321_004:0014a10": "頭面作禮獻僧伽梨衣，日日三時亦復如是。",
    "T12n0321_004:0014a11": "「經三俱胝歲晝夜焚修，亦不眠臥、亦無疲倦，",
    "T12n0321_004:0014a12": "亦不沐浴洗濯、香鬘塗飾，亦無瞋恚、貪愛，",
    "T12n0321_004:0014a13": "乃至為法不惜身命，何況外財？如佛所說，如",
    "T12n0321_004:0014a14": "說而行，乃至成義意如來入於涅盤。「爾時，",
    "T12n0321_004:0014a15": "太子以赤栴檀茶毘如來。於閻浮提內所有",
    "T12n0321_004:0014a16": "一切上妙名花、及諸花鬘、塗香、粖香、種種",
    "T12n0321_004:0014a17": "伎樂於茶毘處供養舍利。爾時，閻浮提內一",
    "T12n0321_004:0014a18": "切眾生俱以香花、飲食皆來供養，如是經百",
    "T12n0321_004:0014a19": "千歲。",
    "T12n0321_004:0014a20": "「爾時，福光太子收佛舍利，以其七寶造九十",
    "T12n0321_004:0014a21": "四俱胝塔，俱以真珠羅網周匝嚴飾。又諸塔",
    "T12n0321_004:0014a22": "前竪立五百七寶傘蓋、花、果、樹木及百千音",
    "T12n0321_004:0014a23": "樂。又，一一塔前置百千燈盆，每一一盆中燃",
    "T12n0321_004:0014a24": "百千燈。如是供養至一俱胝歲，然後太子出",
    "T12n0321_004:0014a25": "家剃髮為苾芻相，行頭陀行，持鉢乞食，伏",
    "T12n0321_004:0014a26": "斷煩惱，常行法施滿四俱胝歲，如佛所行無",
    "T12n0321_004:0014a27": "有疲倦。「時愛樂城中護城賢聖、一切小王、宮",
    "T12n0321_004:0014a28": "嬪、眷屬及諸眾生皆斅太子出家剃髮，修清",
    "T12n0321_004:0014a29": "淨行。「時淨光天子互相告言：『一切小王及",
    "T12n0321_004:0014b01": "諸人民等悉皆出家，我等往彼承事太子，如",
    "T12n0321_004:0014b02": "供養三寶。』「爾時，成義意如來所說六十四俱",
    "T12n0321_004:0014b03": "胝法藏，福光苾芻悉皆受持、通達無礙。如",
    "T12n0321_004:0014b04": "是，福光苾芻已曾親近九十四俱胝百千那由",
    "T12n0321_004:0014b05": "他佛，於諸佛所一一供養無空過者，皆如",
    "T12n0321_004:0014b06": "成義意如來而無有異。「爾時發光天子者豈",
    "T12n0321_004:0014b07": "異人乎？今無量壽如來是。爾時福光太子",
    "T12n0321_004:0014b08": "者豈異人乎？今我身是。爾時愛樂城中護",
    "T12n0321_004:0014b09": "城賢聖者豈異人乎？今阿閦如來是。」佛告",
    "T12n0321_004:0014b10": "尊者護國言：「一切菩薩摩訶薩欲求阿耨多",
    "T12n0321_004:0014b11": "羅三藐三菩提者，應當學彼福光苾芻遠離",
    "T12n0321_004:0014b12": "貪愛、親近善友、修寂靜行、勤供諸佛，不久當",
    "T12n0321_004:0014b13": "得阿耨多羅三藐三菩提。」佛言：「護國！若復",
    "T12n0321_004:0014b14": "有人貪著利養、飲食、衣服、臥具、醫藥、尊重稱",
    "T12n0321_004:0014b15": "讚，彼人愚癡，則為我慢、破犯戒律、虛妄不實、",
    "T12n0321_004:0014b16": "毀謗沙門、遠離佛法，於身、口、意而不相應，唯",
    "T12n0321_004:0014b17": "有外相，心不寂靜，無慚無愧，遠離佛剎、遠離",
    "T12n0321_004:0014b18": "菩提。是故，護國！聞如是法，應如是知、應如是",
    "T12n0321_004:0014b19": "學、應如是行，不得親近惡友及利養等。」爾時，",
    "T12n0321_004:0014b20": "世尊而說頌曰：",
    "T12n0321_004:0014b21": "「若人貪愛於利養，　　遠離真實清淨行，",
    "T12n0321_004:0014b22": "因斯退失佛菩提，　　永劫沈淪生死道。",
    "T12n0321_004:0014b23": "無慚、無愧、無知足，　　常愛、常貪恒繫縛，",
    "T12n0321_004:0014b24": "不懼三塗苦惱侵，　　猶言：『我具諸德行。』",
    "T12n0321_004:0014b25": "詐現寂靜住山間，　　心於名利常牽繫，",
    "T12n0321_004:0014b26": "眾人遠離如毒蛇，　　長處輪迴無解脫。",
    "T12n0321_004:0014b27": "若人不樂如來法、　　輕賤具德苾芻僧，",
    "T12n0321_004:0014b28": "永離天界墮惡道，　　縱生人世墮八難，",
    "T12n0321_004:0014b29": "俱胝劫數難值佛、　　所說正法亦難聞。",
    "T12n0321_004:0014c01": "剎那暫遇若依行，　　彼人必證菩提果。",
    "T12n0321_004:0014c02": "佛乘妙行德難思，　　一切如來從此出，",
    "T12n0321_004:0014c03": "若人厭離樂塵勞，　　永失菩提無上道。",
    "T12n0321_004:0014c04": "若人智慧及方便，　　遠離一切諸過非，",
    "T12n0321_004:0014c05": "愍救五趣諸眾生，　　是人所行同佛行。",
    "T12n0321_004:0014c06": "雖處深山寂靜處，　　詐現清高為自身，",
    "T12n0321_004:0014c07": "掩他行業談己能：　　『我常日誦俱胝佛。』",
    "T12n0321_004:0014c08": "若於行法生尊重，　　不悋身命一心求，",
    "T12n0321_004:0014c09": "如我所說真實行，　　是人非遠證菩提。",
    "T12n0321_004:0014c10": "大仙正法最上乘，　　永得消除於熱惱，",
    "T12n0321_004:0014c11": "如聞所行精進修，　　畢竟速證無上道。」",
    "T12n0321_004:0014c12": "爾時，世尊說此頌已，告尊者護國言：「若諸菩",
    "T12n0321_004:0014c13": "薩於阿僧祇劫行五波羅蜜，不如有人於此",
    "T12n0321_004:0014c14": "正法暫得聽聞、信解、受持，如是功德勝前功",
    "T12n0321_004:0014c15": "德百分不及一、千分不及一、百千俱胝分不",
    "T12n0321_004:0014c16": "及一、算數分不及一，乃至譬喻分亦不及",
    "T12n0321_004:0014c17": "一。」佛說是經時，會中有三十那由他天人發",
    "T12n0321_004:0014c18": "阿耨多羅三藐三菩提心，得不退轉；七千苾",
    "T12n0321_004:0014c19": "芻斷盡諸漏，得無生忍。爾時，尊者護國而白",
    "T12n0321_004:0014c20": "佛言：「今此經典甚為希有。云何受持？當何名",
    "T12n0321_004:0014c21": "之？」佛言：「護國！此經名為『大乘正法』，亦名『廣大",
    "T12n0321_004:0014c22": "清淨不空誓願福光居士歡喜菩薩行』，如是",
    "T12n0321_004:0014c23": "受持。」佛說此經已，尊者護國及天、人、阿蘇囉、",
    "T12n0321_004:0014c24": "巘達哩嚩等，聞佛所說皆大歡喜，信受奉行。",
    "T12n0321_004:0014c25": "佛說護國尊者所問大乘經卷第四",
    "T12n0321_004:福0008b17": "光",
    "T12n0321_004:孔0009c13": "雀"
}