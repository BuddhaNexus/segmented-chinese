{
    "X70n1394_001:0548c07": "余一日偶料揀亂書。得語錄數板。蠧蝕。僅存。或三五",
    "X70n1394_001:0548c08": "行或十百字。老辣痛快。險怪奇絕。實語誑語。句句皆",
    "X70n1394_001:0548c09": "破的。為之悚然。而首尾壞爛。不知為何如人也。求之",
    "X70n1394_001:0548c10": "檗山。得其完本。乃五祖演所作。圓悟虎丘。却向這裏。",
    "X70n1394_001:0548c11": "搬販出來。方信波斯別珤。世有底事。忽緇衣及門。持",
    "X70n1394_001:0548c12": "此卷求序。讀數過。電光石火。閃閃爍爍。醍醐毒藥。色",
    "X70n1394_001:0548c13": "色俱有。儼然如見前人風度。方知斷橋之名。信不虗",
    "X70n1394_001:0548c14": "得。合爪贊嘆。為之證明。雖然識真人少。接響人多。試",
    "X70n1394_001:0548c15": "將此集。莫出姓名。使諸方具眼者猜看。師名妙倫。天",
    "X70n1394_001:0548c16": "台人。咸淳初元人日。鬳齋林希逸敘。",
    "X70n1394_001:0548c20": "斷橋和尚語錄目次",
    "X70n1394_001:0548c21": "林希逸序",
    "X70n1394_001:0548c22": "卷上",
    "X70n1394_001:0548c23": "台州瑞峯祇園禪寺錄",
    "X70n1394_001:0548c24": "台州瑞巖淨土禪寺錄",
    "X70n1394_001:0549a01": "天台國清教忠禪寺錄",
    "X70n1394_001:0549a02": "淨報慈恩光孝禪寺錄",
    "X70n1394_001:0549a03": "卷下",
    "X70n1394_001:0549a04": "法語佛祖讚自讚偈頌",
    "X70n1394_001:0549a05": "小佛事行狀",
    "X70n1394_001:0549a12": "斷橋和尚語錄卷上",
    "X70n1394_001:0549a14": "斷橋和尚初住台州瑞峯祇園禪寺語錄",
    "X70n1394_001:0549a15": "侍者　文寶　善靖　編",
    "X70n1394_001:0549a16": "師於淳祐元年。三月十一日。入院。指三門云。大道無",
    "X70n1394_001:0549a17": "門。諸人擬向甚麼處入。遂舉足云。看脚下。",
    "X70n1394_001:0549a18": "佛殿。二千年前。我不如你。二千年後。你不如我。舉香",
    "X70n1394_001:0549a19": "云。看看。冷處與你著把火。",
    "X70n1394_001:0549a20": "踞室。橫一丈豎十尺。明眼衲僧。近傍不得。若有人。向",
    "X70n1394_001:0549a21": "這裏。轉得身。吐得氣。祇園水也未到你喫。",
    "X70n1394_001:0549a22": "拈帖。穿人鼻孔。換人眼睛。都來只是這一句子。如何",
    "X70n1394_001:0549a23": "見得。題目分明。",
    "X70n1394_001:0549a24": "拈法衣。這一片牛皮。天下老和尚。總被它包褁了也。",
    "X70n1394_001:0549b01": "新祇園。今日回避稍遲。亦遭其害。只得懽喜受之。頂",
    "X70n1394_001:0549b02": "戴披之。豈憚拖泥帶水時。",
    "X70n1394_001:0549b03": "指法座。盡大地。是箇寶華王座。只為諸人不能履踐。",
    "X70n1394_001:0549b04": "而使祇園。向這裏。起模畫[打-丁+羕]。說東道西。無階梯處立",
    "X70n1394_001:0549b05": "階梯。陞座。拈香祝",
    "X70n1394_001:0549b06": "聖畢。次拈香云。此香。昔年行脚到雲居。向故紙堆中",
    "X70n1394_001:0549b07": "拾得。無端逗到千丈巖頭。撞著箇煨不熟煑不爛底。",
    "X70n1394_001:0549b08": "被它一嗅。氣息全無。爇向爐中。供養見住徑山興聖",
    "X70n1394_001:0549b09": "萬壽禪寺。佛鑑禪師無準大和尚。用酬法乳之恩。遂",
    "X70n1394_001:0549b10": "趺座(問答不錄)　乃云。釋迦已滅。彌勒未生。今日正當新",
    "X70n1394_001:0549b11": "祇園主丈子。應世說法。不在長說短說。曲說直說。只",
    "X70n1394_001:0549b12": "據自家赤骨力地。拈出一句子。使天上人間。未聞者",
    "X70n1394_001:0549b13": "聞。未見者見。乃拈主丈云。直得開山祿禪師出來。撫",
    "X70n1394_001:0549b14": "掌呵呵大笑。却道。自我一去三百年。未嘗聞有者箇",
    "X70n1394_001:0549b15": "消息。然雖與麼。爭柰主丈子。未點頭在。何故。萬年松",
    "X70n1394_001:0549b16": "在祝融峯。復舉。保壽開堂。三聖推出一僧。壽便打。",
    "X70n1394_001:0549b17": "聖云。恁麼為人。非但瞎却者僧眼。瞎却鎮州一城人",
    "X70n1394_001:0549b18": "眼去在。壽便歸方丈。師拈云。二大老。一箇麞頭鼠",
    "X70n1394_001:0549b19": "目。一箇蠆尾狼心。却教者僧。將赤肉抵白棒。也太無",
    "X70n1394_001:0549b20": "端。然雖如是。不因漁父引。爭得見波濤。",
    "X70n1394_001:0549b21": "當晚小參。德山小參不答話。太平姦賊。趙州小參却",
    "X70n1394_001:0549b22": "答話。亂世英雄。二老漢。各有彌天之過。新祇園入院",
    "X70n1394_001:0549b23": "事繁。未暇勘證。今夜且與祖翁出隻手。整頓破沙盆。",
    "X70n1394_001:0549b24": "教一切人。同得受用。以拂打圓相云。會麼。南斗西轉。",
    "X70n1394_001:0549c01": "北斗東移。復舉。僧問投子。如何是十身調御。投子",
    "X70n1394_001:0549c02": "下禪床而立。",
    "X70n1394_001:0549c03": "師頌云。曉花初柝露香新。獨向空山冷襯雲。忽被春",
    "X70n1394_001:0549c04": "風輕觸著。淡紅脫落亂紛紛。",
    "X70n1394_001:0549c05": "謝知事上堂。花間蝶舞。柳上鶯啼。瞿曇未曉。達磨猶",
    "X70n1394_001:0549c06": "迷。分付叢林能事漢。臨機一一好提撕。忽然提撕不",
    "X70n1394_001:0549c07": "得。計較不成。祇園老僧。却與說三分話。",
    "X70n1394_001:0549c08": "上堂。舉阿難問迦葉。世尊付金襴外。別傳何物。迦葉",
    "X70n1394_001:0549c09": "召阿難。難應諾。迦葉云。倒却門前剎竿著。",
    "X70n1394_001:0549c10": "師頌云。落賴家風彼此知。麤茶淡飯暫相依。弟兄畢",
    "X70n1394_001:0549c11": "竟難同活。不免分頭各自為。",
    "X70n1394_001:0549c12": "浴佛上堂。四月八。生悉達。天上人間閙聒聒。老韶陽",
    "X70n1394_001:0549c13": "要打殺。爭似祗園舀水驀頭潑。阿呵呵。雖是死蛇。會",
    "X70n1394_001:0549c14": "弄也活。",
    "X70n1394_001:0549c15": "結夏小參。禪禪。斷貫索左穿右穿。道道。生苕菷橫掃",
    "X70n1394_001:0549c16": "豎掃。伶俐漢直下會得。便乃禁足於鑊湯爐炭。護生",
    "X70n1394_001:0549c17": "於劍樹刀山。天魔窺覰無門。佛祖讚嘆有分。若不然",
    "X70n1394_001:0549c18": "者。九十日內。二六時中。山邊水畔行但行。石上松根",
    "X70n1394_001:0549c19": "坐但坐。只是向後逢人。不要道在祇園過夏。何也。此",
    "X70n1394_001:0549c20": "去黃巖一日程。復舉。梁王問達磨。如何是聖諦第",
    "X70n1394_001:0549c21": "一義。磨云。廓然無聖。王曰。對朕者誰。磨云不識。師",
    "X70n1394_001:0549c22": "拈云。老胡自西天來。將箇木槵子。平白換人眼睛。若",
    "X70n1394_001:0549c23": "不是梁王。幾遭毒手。雖然。諸人也須照顧。良久云。著",
    "X70n1394_001:0549c24": "了也。",
    "X70n1394_001:0550a01": "上堂。天自高。地自厚。一一不是單。三三亦非九。唯愛",
    "X70n1394_001:0550a02": "部瀆山前丘大翁。見人長揖高叉手。還有佛法底道",
    "X70n1394_001:0550a03": "理也無。咄。合取臭口。",
    "X70n1394_001:0550a04": "中夏上堂。前半夏已去。新事不添。後半夏未來。舊事",
    "X70n1394_001:0550a05": "不減。而今新也舊也。拈向一邊。諸人且道。是甚麼事。",
    "X70n1394_001:0550a06": "良久云。夜短睡不足。日長飢有餘。",
    "X70n1394_001:0550a07": "解夏小參。鋤畬一片。下種一籮。大仰狼藉不少。日中",
    "X70n1394_001:0550a08": "一餐。夜後一寢。大溈敗闕尤多。祇園今夏。雖則清寥",
    "X70n1394_001:0550a09": "寥白的的。厨乏聚蠅之糝。囊無繫蟻之絲。要且不打",
    "X70n1394_001:0550a10": "這鼓笛。誰更管你有結有解。無解無結。七箇八箇。指",
    "X70n1394_001:0550a11": "馬作驢。三人四人。證龜成鱉。別別。打刀須是邠州鐵。",
    "X70n1394_001:0550a12": "卓主丈一下。復舉。洞山示眾云。秋初夏末。兄弟東",
    "X70n1394_001:0550a13": "去西去。直須向萬里無寸草處去。只如萬里無寸草",
    "X70n1394_001:0550a14": "處。作麼生去。後有僧。舉似石霜。霜云。出門便是草。洞",
    "X70n1394_001:0550a15": "山云。大唐國裏。能有幾人。師拈云。二尊宿。一人舌",
    "X70n1394_001:0550a16": "上有十字關。一人脚下有三色線。檢點得出。與你一",
    "X70n1394_001:0550a17": "緉草鞋。",
    "X70n1394_001:0550a18": "解夏上堂。布袋打開。主丈拈起。去也由你。住也由你。",
    "X70n1394_001:0550a19": "若是通方一句子。祇園向你道。遂搖手云。未是未是。",
    "X70n1394_001:0550a20": "中秋上堂。靈山話月。曹溪指月。檢點將來。只得半橛。",
    "X70n1394_001:0550a21": "祇園不惜眉毛。直下分明揭示去也。豎拂云。團團離",
    "X70n1394_001:0550a22": "海嶠。豎起拂云。漸漸出雲衢。打圓相云。此夜一輪滿。",
    "X70n1394_001:0550a23": "擲下云。清光何處無。喝一喝。便下座。",
    "X70n1394_001:0550a24": "結夏上堂。祇園今日結夏。無可供養諸人。昨自縣裏",
    "X70n1394_001:0550b01": "歸來。有一轉語。舉似大眾。乃云。巖瞻坊外。草鞋一緉。",
    "X70n1394_001:0550b02": "定賣七錢。",
    "X70n1394_001:0550b03": "上堂。一切心是佛心。乃喝云。這箇且不是佛心。一切",
    "X70n1394_001:0550b04": "法是佛法。豎主丈云。這箇且不是佛法。既不是佛心。",
    "X70n1394_001:0550b05": "不是佛法。畢竟是箇什麼。擲下主丈云。阿剌剌。阿剌",
    "X70n1394_001:0550b06": "剌。",
    "X70n1394_001:0550b07": "解夏小參。四月十五日。頭頂天。脚踏地。七月十五日。",
    "X70n1394_001:0550b08": "脚踏地。頭頂天。窮其結也。了不可得。究其解也。了不",
    "X70n1394_001:0550b09": "可得。不可得也了不可得。諸人向這裏。著得半隻眼。",
    "X70n1394_001:0550b10": "黃面老漢。喚取提鞋。碧眼胡兒。叫來洗脚。自餘蚊蚋",
    "X70n1394_001:0550b11": "之解。螻蟻之能。且居門外。若也今日三明日四。悠悠",
    "X70n1394_001:0550b12": "颺颺。瞞瞞頇頇。吽。還我九十日飯錢來。復舉。香嚴",
    "X70n1394_001:0550b13": "示眾云。如人上樹。口銜樹枝。脚不踏枝。手不攀枝。忽",
    "X70n1394_001:0550b14": "有人。問祖師西來意。若答他。即喪身失命。不答。又違",
    "X70n1394_001:0550b15": "他所問。時有虎頭上座。出云。樹上即不問。樹下道將",
    "X70n1394_001:0550b16": "一句來。嚴遂呵呵大笑。師拈云。香嚴布箇網子。籠",
    "X70n1394_001:0550b17": "罩天下衲僧。虎頭上座。雖則網外與之相見。爭柰依",
    "X70n1394_001:0550b18": "然落在裏許。",
    "X70n1394_001:0550b19": "上堂。一夏九十日。今朝事已周。寒山逢拾得。把手話",
    "X70n1394_001:0550b20": "來由。且道話箇什麼。梨出青州。棗出鄭州。",
    "X70n1394_001:0550b21": "謝道舊上堂。舉慈明上堂云。颯颯凉風景。同人訪寂",
    "X70n1394_001:0550b22": "寥。煑茶山下水。燒鼎洞中樵。慈明老漢。雖則大開東",
    "X70n1394_001:0550b23": "閤。管顧高賓。檢點將來。未免私用常住。爭似祇園。上",
    "X70n1394_001:0550b24": "客到來。只據現定。且如何是現定底道理。良久云。面",
    "X70n1394_001:0550c01": "面相對。心心相知。人情若好。喫水也肥。",
    "X70n1394_001:0550c02": "浴佛上堂。釋迦老子。初生下來。幸然清淨。無端被後",
    "X70n1394_001:0550c03": "代兒孫。競將惡水。驀頭潑了。道我報德酬恩。殊不知",
    "X70n1394_001:0550c04": "倒添他一身藞苴。祇園既忝末裔。未免別展禮儀。拈",
    "X70n1394_001:0550c05": "折柄杓。舀不濕水。沐無形軀。直使通上徹下。歡喜快",
    "X70n1394_001:0550c06": "活。非但我佛快活。乃至大地眾生。一齊快活。於是主",
    "X70n1394_001:0550c07": "丈子亦快活。乃擲下云。快活快活。",
    "X70n1394_001:0550c08": "結夏小參。即心即佛。烏龜火裏輥金毬。非佛非心。碧",
    "X70n1394_001:0550c09": "兔水中懸寶鏡。祗園今夏。且與麼。開試場。立題目。諸",
    "X70n1394_001:0550c10": "人能向九十日內。不舉手。示一機。不動舌。道一句。管",
    "X70n1394_001:0550c11": "取心空及第。作箇禪中狀元。若是思而知。慮而解。言",
    "X70n1394_001:0550c12": "前定旨。句下明宗。非惟辜負先賢。亦乃埋沒自己。與",
    "X70n1394_001:0550c13": "麼告報。眾中莫有丹霄獨步。出來。掀倒禪牀。喝散大",
    "X70n1394_001:0550c14": "眾底麼。不是龍門客。切忌遭點額。復舉。野狐公案。",
    "X70n1394_001:0550c15": "師頌云。沙鷗盡日戲江濵。幾度浮來幾度沈。漁笛一",
    "X70n1394_001:0550c16": "聲驚起去。依前飛下碧波心。",
    "X70n1394_001:0550c17": "上堂。躘踵幾隻牯牛。總在瑞峯過夏。有心臥月眠雲。",
    "X70n1394_001:0550c18": "無意牽犁拽[木*罷]。溪東溪西。嶺上嶺下。飲水自飲水。喫",
    "X70n1394_001:0550c19": "草自喫草。第一不得犯人苗稼。拍禪牀下座。",
    "X70n1394_001:0550c20": "解夏小參。兼謝宜首座。澗水泠泠。巖雲片片。滿耳不",
    "X70n1394_001:0550c21": "聞。滿眼不見。祇園早年行脚。遊遍二十三州。四十七",
    "X70n1394_001:0550c22": "縣。零零碎碎。收拾一布袋。拈起嶮似懸崖。放下平如",
    "X70n1394_001:0550c23": "鏡面。馬簸箕冷地知得。走來騰身一覰。[囗@力]。你者滯貨。",
    "X70n1394_001:0550c24": "雖不直錢。煞有靈驗。何不向自恣日打開。平等布施。",
    "X70n1394_001:0551a01": "直教貧賤者富貴。富貴者貧賤。山僧被伊點破。不覺",
    "X70n1394_001:0551a02": "手脚忙。心膽顫。卓主丈云。鐵壁銀山通一線。復舉。",
    "X70n1394_001:0551a03": "僧問風穴和尚。九夏賞勞。請師言薦。風穴云。一把香",
    "X70n1394_001:0551a04": "蒭拈未暇。六環金錫響搖空。師拈云。剪水裁雲。雕",
    "X70n1394_001:0551a05": "氷鏤玉。則不無風穴。爭柰辜負來機。祇園當時見他",
    "X70n1394_001:0551a06": "與麼問。便與一棒。何故。見義不為。無勇也。",
    "X70n1394_001:0551a07": "散聖節上堂。正月初五日。乃是我。",
    "X70n1394_001:0551a08": "皇。慶誕之辰。祇園臣子。拈須彌槌。擊虗空鼓。集河沙",
    "X70n1394_001:0551a09": "諸佛。說無量法門。以祝萬年之壽。然雖如是。豎拂云。",
    "X70n1394_001:0551a10": "且道。這箇法門。是那箇佛說。擲拂於背後。便下座。",
    "X70n1394_001:0551a11": "退院上堂。來住瑞峯。去住瑞巖。未操雪曲。且打鄉談。",
    "X70n1394_001:0551a12": "撫禪牀云。會麼。天上人間一十三。",
    "X70n1394_001:0551a13": "斷橋和尚遷住台州瑞巖淨土禪寺語錄",
    "X70n1394_001:0551a14": "侍者　　　　編",
    "X70n1394_001:0551a15": "入寺。指三門云。昔年出此門去。步步踏著。今日入此。",
    "X70n1394_001:0551a16": "門來。頭頭撞著。畢竟以何為驗。乃顧視寺額云。洎合",
    "X70n1394_001:0551a17": "道著。",
    "X70n1394_001:0551a18": "佛殿。[囗@力]。多時不相見也。乃揖云。瞿曇萬福。",
    "X70n1394_001:0551a19": "踞室。內不放出。外不放入。眨得眼來。鐵壁鐵壁。",
    "X70n1394_001:0551a20": "拈帖。擒虎兕。辨龍蛇。一句子。絕周遮。何故。太白不曾",
    "X70n1394_001:0551a21": "登便殿。筆頭昨夜自生花。",
    "X70n1394_001:0551a22": "指法座。峭峻一方。玲瓏八面。須彌燈王。有眼者見。若",
    "X70n1394_001:0551a23": "不見。乃登座云。隨我脚跟轉。拈香祝",
    "X70n1394_001:0551a24": "聖罷。斂衣就座。示眾云。大智洞明。千變萬化。大機普",
    "X70n1394_001:0551b01": "應。七縱八橫。昨離瑞阜。棒頭列定賓中賓。今到鞔峯。",
    "X70n1394_001:0551b02": "喝下分開主中主。掃蕩野狐窠窟。放出獅子爪牙。惺",
    "X70n1394_001:0551b03": "惺石上。布嶮分危。滴滴泉邊。揚清激濁。直得猿啼古",
    "X70n1394_001:0551b04": "木。虎嘯幽巖。義城嶺[跳-兆+孛]跳上天。大澤塘咆哮入海。正",
    "X70n1394_001:0551b05": "與麼時。且道。承誰恩力。卓主丈云。萬年千歲一烏藤。",
    "X70n1394_001:0551b06": "復舉。開山空照禪師。每喚云。主人翁。諾。惺惺著。諾。",
    "X70n1394_001:0551b07": "他時異日。莫受人瞞。諾諾。師拈云。空照老人。打箇",
    "X70n1394_001:0551b08": "獨脚雜劇。觀者雖眾。笑者還稀。新瑞巖。今日到來。未",
    "X70n1394_001:0551b09": "免出隻手。與主丈子。更打一場春。乃喚主丈子一聲。",
    "X70n1394_001:0551b10": "卓一下云。惺惺著。又卓一下云。他時異日。莫受人瞞。",
    "X70n1394_001:0551b11": "連卓二下云。莫有解笑者麼。三十年後。",
    "X70n1394_001:0551b12": "小參。祇園千樹秀。淨土九蓮敷。多少參玄士。茫茫在",
    "X70n1394_001:0551b13": "半途。豎拂云。看看。倫上座。尋常只是獨拈獨弄。獨自",
    "X70n1394_001:0551b14": "受用。今夜人天普會。凡聖交參。隨分破慳去也。若是",
    "X70n1394_001:0551b15": "成家立業。晝不坐夜不眠。孜孜矻矻底。以拂向左邊",
    "X70n1394_001:0551b16": "擊禪床云。這裏證取。若是破家散業。頭不梳面不洗。",
    "X70n1394_001:0551b17": "癡癡獃獃底。以拂向右邊擊禪牀云。這裏證取。其餘",
    "X70n1394_001:0551b18": "似信不信。欲入未入。半[旭-日+咸]半尬。半青半黃底。以拂當",
    "X70n1394_001:0551b19": "面一畫云。一時列下。別聽條章。忽有箇出來道。新長",
    "X70n1394_001:0551b20": "老。你方到此。早是手忙脚亂。後五日又作麼生。阿呵",
    "X70n1394_001:0551b21": "呵。相識滿天下。知心能幾人。復舉。乳源示眾云。西",
    "X70n1394_001:0551b22": "來的的意。也不易舉唱。時有僧出。源便打云。是什麼",
    "X70n1394_001:0551b23": "時節。出頭來。便歸方丈。師拈云。施閃電機。用霹靂",
    "X70n1394_001:0551b24": "手。不無乳源。宜乎撞著一箇漆桶。若也眼似流星。要",
    "X70n1394_001:0551c01": "歸方丈未可。驀拈主丈云。瑞巖門下。莫有此等人麼。",
    "X70n1394_001:0551c02": "吽吽。",
    "X70n1394_001:0551c03": "上堂。三條椽下。七尺單前。有一則語。天下衲僧。做盡",
    "X70n1394_001:0551c04": "伎倆。欲會會不得。擬舉舉不全。瑞巖老婆心切。略與",
    "X70n1394_001:0551c05": "諸人。通一線道。不容意解。只要心傳。良久云。會麼。釆",
    "X70n1394_001:0551c06": "石渡船。",
    "X70n1394_001:0551c07": "上堂。舉多福因僧問。如何是多福一叢竹。多福云。一",
    "X70n1394_001:0551c08": "莖兩莖斜。僧云。學人不會。多福云。三莖四莖曲。師",
    "X70n1394_001:0551c09": "拈云。小小生涯。些些活計。拈弄自在。予奪可觀。須是",
    "X70n1394_001:0551c10": "多福始得。諸人要見一叢竹麼。卓主丈云。月篩一地",
    "X70n1394_001:0551c11": "影。風撼半天聲。",
    "X70n1394_001:0551c12": "浴佛上堂。舉世尊初生下。一手指天。一手指地。周行",
    "X70n1394_001:0551c13": "七步。目顧四方。乃云。天上天下。唯吾獨尊。雲門云。我",
    "X70n1394_001:0551c14": "當時若見。一棒打殺。與狗子喫。貴圖天下太平。師",
    "X70n1394_001:0551c15": "拈云。老胡出來。做這一解。自謂前無去人。後無來者。",
    "X70n1394_001:0551c16": "那知千載之下。有箇跛脚阿師。不肯放過。雖然如是。",
    "X70n1394_001:0551c17": "卞和之璧。不因函秦。安得天下知有連城之價。",
    "X70n1394_001:0551c18": "結夏小參。以大圓覺。作麼生。為我伽藍。錯。身心安居。",
    "X70n1394_001:0551c19": "墮在黑山鬼窟。平等性智。蒸砂作飯團。自古自今。天",
    "X70n1394_001:0551c20": "下衲僧。總被籠絡。無轉身路。瑞巖今夜。與諸人勦絕",
    "X70n1394_001:0551c21": "了也。不妨灑灑落落。飄飄颻颻。山邊水邊行也。策芭",
    "X70n1394_001:0551c22": "焦杖。穿睦州鞋。草上石上坐也。飲雪峯泉。揮鹽官扇。",
    "X70n1394_001:0551c23": "顯無用之機。拜狸奴。揖白牯。彰不言之令。呵彌勒。罵",
    "X70n1394_001:0551c24": "釋迦。雖然殺活自由。以拂打圓相云。更須透取這箇。",
    "X70n1394_001:0552a01": "透不過。擬坐不得坐。擬行不得行。莫怪與人難共住。",
    "X70n1394_001:0552a02": "大都緇素要分明。復舉。古語云。乾坤之內。宇宙之",
    "X70n1394_001:0552a03": "間。中有一寶。秘在形山。雲門云。拈燈籠向佛殿裡。將",
    "X70n1394_001:0552a04": "山門來燈籠上。師頌云。隱隱煙村聞犬吠。欲尋尋",
    "X70n1394_001:0552a05": "不見人家。忽於橋斷溪回處。流出碧桃三四花。",
    "X70n1394_001:0552a06": "結夏上堂。聖制中有一訣。上三星下半月。付諸人須",
    "X70n1394_001:0552a07": "辨別。九十日參教徹。參不徹。飲底是洋銅。吞底是熱",
    "X70n1394_001:0552a08": "鐵。",
    "X70n1394_001:0552a09": "開徑山回嗣法書上堂。三張白紙。千里同風。此是古",
    "X70n1394_001:0552a10": "人。喫不盡底涎唾。爭如瑞巖。將箇季春極暄。換箇孟",
    "X70n1394_001:0552a11": "夏漸熱。雖然。山頭老和尚。蹉過也不知。",
    "X70n1394_001:0552a12": "上堂。謝兩堂秉拂。人天眼目。佛祖紀綱。把住放行。一",
    "X70n1394_001:0552a13": "一由我。由我則故是。忽然燈籠露柱。穿却拂子鼻孔。",
    "X70n1394_001:0552a14": "白牯狸奴。換却拂子眼睛。又且如何支遣。沙場曾慣",
    "X70n1394_001:0552a15": "歷。不怕陣雲高。",
    "X70n1394_001:0552a16": "上堂。十五日已前。碓觜開花。十五日已後。秤槌結果。",
    "X70n1394_001:0552a17": "正當十五日。菜園裏兩个頭陀。携鉏削草。忽然脫落",
    "X70n1394_001:0552a18": "地。却是塊鐵。你者一隊漆桶。在長連牀上打瞌睡。知",
    "X70n1394_001:0552a19": "什麼茄子瓠子。喝一喝。下座。",
    "X70n1394_001:0552a20": "謝監收上堂。舉東山演和尚。謝監收示眾云。人之性",
    "X70n1394_001:0552a21": "命事。第一須是○。欲得成此○。先須防於○。若是真",
    "X70n1394_001:0552a22": "○人。○○。師拈云。東山老人。與麼謝監收。可謂曲",
    "X70n1394_001:0552a23": "盡主禮。山僧今日。亦謝監收。未免重展家風。管顧去",
    "X70n1394_001:0552a24": "也。人之性命。第一須是。欲得成此。先須防於。",
    "X70n1394_001:0552b01": "若是真人。。會麼。東山圈。瑞巖點。多不添少不",
    "X70n1394_001:0552b02": "減。三世如來同箇眼。",
    "X70n1394_001:0552b03": "上堂。舉趙州訪上菴主云。有麼有麼。菴主竪起拳頭。",
    "X70n1394_001:0552b04": "州云。水淺不是泊船處。又訪下菴主云。有麼有麼。亦",
    "X70n1394_001:0552b05": "豎起拳頭。州云。能殺能活。能縱能奪。便禮拜。師頌",
    "X70n1394_001:0552b06": "云。南北汀洲總是蓮。不知開處有何偏。遊人移艇北",
    "X70n1394_001:0552b07": "頭去。想是風光在那邊。",
    "X70n1394_001:0552b08": "解夏小參。聽雨聽風。喫粥喫飯。兩个五百。元是一貫。",
    "X70n1394_001:0552b09": "翠巖云。一夏已來。與兄弟東語西話。看我眉毛在也",
    "X70n1394_001:0552b10": "無。大似小媳婦。巧語媚公姑。長慶云。生也。隨摟搜漢。",
    "X70n1394_001:0552b11": "保福云。作賊人心虗。阿誰信你。雲門云。關。也是里婦",
    "X70n1394_001:0552b12": "效顰。瑞巖與麼提唱。莫是出他古人一頭地麼。良久",
    "X70n1394_001:0552b13": "云。拔劍斫開人我易。推山塞斷是非難。復舉。僧問",
    "X70n1394_001:0552b14": "雲峯悅和尚。西天以蠟人為驗。此間以何為驗。峯云。",
    "X70n1394_001:0552b15": "鐵彈子。師拈云。久聞雲峯因桶篐爆悟道。元來見",
    "X70n1394_001:0552b16": "解只如此。雖然。天高誰側耳。地闊少知音。",
    "X70n1394_001:0552b17": "中秋上堂。長沙與仰山翫月次。仰山云。人人盡有這",
    "X70n1394_001:0552b18": "箇。只是用不得。長沙云。我恰倩你用。山云。你作麼生",
    "X70n1394_001:0552b19": "用。長沙遂與一踏踏倒。仰山云。你直下似箇大蟲。",
    "X70n1394_001:0552b20": "師拈云。大仰是則是。著甚急。長沙好則好。可惜許。而",
    "X70n1394_001:0552b21": "今用得用不得。且拈向一邊。以拂作指月勢云。諸人",
    "X70n1394_001:0552b22": "還見這箇麼。幸無偏照處。剛有不明時。",
    "X70n1394_001:0552b23": "上堂。八月九月。白露寒露。水落斷崖。煙籠古樹。衲僧",
    "X70n1394_001:0552b24": "家。不肯放下。只管絆緉草鞋。拖條主丈。走向東邊討",
    "X70n1394_001:0552c01": "西邊討。饒你計到九年。三十日夜。依前不離當處。驀",
    "X70n1394_001:0552c02": "召云。上座。住住。",
    "X70n1394_001:0552c03": "上堂。舉雪峯示眾云。烏石嶺相見了也。望州亭相見",
    "X70n1394_001:0552c04": "了也。僧堂前相見了也。鵝湖見保福在僧堂前。乃問",
    "X70n1394_001:0552c05": "云。烏石嶺望州亭相見。則不問。僧堂前相見事。作麼",
    "X70n1394_001:0552c06": "生。保福低頭歸僧堂。鵝湖拂袖歸方丈。師拈云。黑",
    "X70n1394_001:0552c07": "白星分一局棊。曾郎著著泄天機。於中奪角衝關妙。",
    "X70n1394_001:0552c08": "只許鵝湖保福知。",
    "X70n1394_001:0552c09": "冬至小參。六陰剝盡。禿頭苕帚。門後排班。一陽復生。",
    "X70n1394_001:0552c10": "斷耳草鞋。路傍作舞。諸方到處。樓頭動鐘。堂上擊鼓。",
    "X70n1394_001:0552c11": "引得一隊老榾檛出來。口吧吧地。又何曾知有這箇",
    "X70n1394_001:0552c12": "消息。瑞巖不是點胷。減人聲價。只要現前一眾。回頭",
    "X70n1394_001:0552c13": "轉腦。轉腦回頭。沒來由處識來由。惱亂叢林卒未休。",
    "X70n1394_001:0552c14": "復舉。明招示眾云。這裏風頭稍硬。且歸暖處商量。",
    "X70n1394_001:0552c15": "明招歸方丈。大眾隨入。明招云。纔到暖處。便見瞌睡。",
    "X70n1394_001:0552c16": "以主丈子。一時打出。師頌云。前頭計較既不成。後",
    "X70n1394_001:0552c17": "面安排亦不是。古時若有今時人。不落他家綣[袖-由+貴]裏。",
    "X70n1394_001:0552c18": "臘八上堂。二千年前野狐精。無端夜半踰城。走向雪",
    "X70n1394_001:0552c19": "山去。不知廢幾途程。及乎一見天上星。瞎却雙眼睛。",
    "X70n1394_001:0552c20": "累及後代兒孫摸壁行。瑞巖與麼道。也是為他閑事",
    "X70n1394_001:0552c21": "長無明。",
    "X70n1394_001:0552c22": "除夜小參。年窮歲盡。夜靜更深。將箇什麼。與大眾分",
    "X70n1394_001:0552c23": "歲。若烹北禪牛。酌曹山酒。擘雲門餅。點趙州茶。又是",
    "X70n1394_001:0552c24": "諸人尋常。用了底科段。未免拈出多年死猫頭。剔骨",
    "X70n1394_001:0553a01": "刮髓。細切零花。聊伸管待。卓主丈云。果然幾箇無思",
    "X70n1394_001:0553a02": "筭。喫了通身冷汗流。復舉。溈山問仰山。即今事不",
    "X70n1394_001:0553a03": "問。自古事。作麼生。仰山叉手進前而立。溈山云。猶是",
    "X70n1394_001:0553a04": "即今事。自古事。作麼生。仰山叉手退後而立。山云。汝",
    "X70n1394_001:0553a05": "屈我。我屈汝。師拈云。自古即今。進前退後。父子家",
    "X70n1394_001:0553a06": "私。一時抖擻。抖擻則不無。只如道汝屈我。我屈汝。又",
    "X70n1394_001:0553a07": "且如何分剖。三隻骰子擲十九。",
    "X70n1394_001:0553a08": "歲旦上堂。年新月新。日新時新。禪道新。佛法新。拂子",
    "X70n1394_001:0553a09": "主丈一齊新。如何見得。卓主丈云。元正啟祚。萬物咸",
    "X70n1394_001:0553a10": "新。",
    "X70n1394_001:0553a11": "上堂。瞿曇乾屎橛。達磨潑草鞋。衲僧覰不破。隱隱在",
    "X70n1394_001:0553a12": "胸懷。休休。瑞巖一時屏却。向無摸索處。指箇成現生",
    "X70n1394_001:0553a13": "涯。擲下主丈。何似雲門一橛柴。",
    "X70n1394_001:0553a14": "上堂。主人公有時瞞頇。主人公有時分曉。瞞頇箇箇",
    "X70n1394_001:0553a15": "喜懽。分曉箇箇煩惱。今將煩惱分曉。撥置左邊。喜懽",
    "X70n1394_001:0553a16": "瞞頇。颺在右畔。又向何處。見主人公。聻。展兩手云。了。",
    "X70n1394_001:0553a17": "上堂。舉忠國師。一日喚侍者。侍者應諾。如是三喚。侍",
    "X70n1394_001:0553a18": "者三應。國師云。將謂吾辜負汝。却是汝辜負吾。師",
    "X70n1394_001:0553a19": "拈云。國師三喚。煙凝新綠重重。侍者三酬。風動落紅",
    "X70n1394_001:0553a20": "片片。這箇且止。將謂吾辜負汝。却是汝辜負吾。又作",
    "X70n1394_001:0553a21": "麼生話會。良久云。今春看又過。何日是歸年。",
    "X70n1394_001:0553a22": "結夏小參。古佛心即于今。豎拂云。看看。道是拂子則",
    "X70n1394_001:0553a23": "差。道非拂子則錯。放下云。阿呵呵。何奇特。淺淺箇又",
    "X70n1394_001:0553a24": "甚深。劃拂云。禪家流。但向百二十日內。如是參。如是",
    "X70n1394_001:0553b01": "學。如是入。如是證。且畢竟。證箇什麼。擊拂云。韓幹馬",
    "X70n1394_001:0553b02": "嘶芳草渡。戴嵩牛臥綠楊陰。復舉。五通仙人。問世",
    "X70n1394_001:0553b03": "尊云。吾有五通。佛有六通。如何是那一通。世尊。召五",
    "X70n1394_001:0553b04": "通仙人。仙人應諾。世尊云。那一通。你問我。師頌云。",
    "X70n1394_001:0553b05": "那一通你問我。玄關倒插無鬚鎖。等閒一掣掣得開。",
    "X70n1394_001:0553b06": "三箇老婆相對坐。咄。",
    "X70n1394_001:0553b07": "上堂。荊山有玉。獲得者不在荊山。赤水有珠。拾得者",
    "X70n1394_001:0553b08": "不在赤水。衲僧有無位真人。證得者出入不在面門。",
    "X70n1394_001:0553b09": "驀拈主丈。橫案云。會麼。幽州江口石人蹲。",
    "X70n1394_001:0553b10": "上堂。舉僧問智門。蓮花未出水時如何。蓮花。出水後",
    "X70n1394_001:0553b11": "如何。荷葉。師拈云。大小智門。只解截斷眾流。不能",
    "X70n1394_001:0553b12": "隨波逐浪。忽有人問瑞巖。蓮花未出水時如何。荷葉。",
    "X70n1394_001:0553b13": "出水後如何。蓮花。且道。是截斷眾流。是隨波逐浪。參。",
    "X70n1394_001:0553b14": "祈晴上堂。以主丈劃云。劃斷萬里癡雲。復打圓相。放",
    "X70n1394_001:0553b15": "出一輪杲日。於是大地草木。獲斯光明。直得葉葉枝",
    "X70n1394_001:0553b16": "枝。葱葱蔚蔚。且道。是誰恩力。擲下云。天台山朱亞。九",
    "X70n1394_001:0553b17": "公採得。",
    "X70n1394_001:0553b18": "上堂。舉僧問趙州。狗子還有佛性也無。州云無。僧云。",
    "X70n1394_001:0553b19": "蠢動含靈。皆有佛性。為甚狗子無。州云。為他有業識。",
    "X70n1394_001:0553b20": "在。師頌云。丁出丁楔出楔。老趙州端的別。別別。金",
    "X70n1394_001:0553b21": "剛腦後三斤鐵。",
    "X70n1394_001:0553b22": "上堂。水瀉巖前。蛩吟砌下。問著衲僧。有口如啞。百二",
    "X70n1394_001:0553b23": "十日。弄真像假。豎拂云。今朝突出拂子頭。淨倮倮赤",
    "X70n1394_001:0553b24": "洒洒。沒可把。見麼。擲向背後云。又入鼻孔裏去也。",
    "X70n1394_001:0553c01": "上堂。秋雲秋水兩依依。劈腹剜心。塞鴈聲聲度翠微。",
    "X70n1394_001:0553c02": "將謂忘却。多向洞庭芳草岸。誰。楚天空闊不知歸。不",
    "X70n1394_001:0553c03": "勘自敗。五祖老人。些兒活計。盡被瑞巖沒藉了也。莫",
    "X70n1394_001:0553c04": "有不甘者麼。顧視左右云。德山道底。",
    "X70n1394_001:0553c05": "中秋上堂。月月光皎潔。本無圓何有闕。堪笑馬簸箕。",
    "X70n1394_001:0553c06": "於此時。諸子紛然。競呈醜拙。或道修行。或言供養。或",
    "X70n1394_001:0553c07": "拂袖而去。阿呵呵。與麼顯發本地風光。何異接竹點",
    "X70n1394_001:0553c08": "月。掉棒打月。",
    "X70n1394_001:0553c09": "上堂。瑞巖老還債。出生雙耳聵。扣道道不知。問禪禪",
    "X70n1394_001:0553c10": "不會。怕冷收帽裙。愛凉解衣帶。上下相依不相怪。由",
    "X70n1394_001:0553c11": "來彼此肚皮大。",
    "X70n1394_001:0553c12": "重九上堂。九日重陽節。淵明採菊時。黃花到處有。何",
    "X70n1394_001:0553c13": "止在東籬。諸人若也不信。且看折取一枝。拈主丈云。",
    "X70n1394_001:0553c14": "見麼。雨中雖好。霜後尤奇。",
    "X70n1394_001:0553c15": "上堂。舉趙王見趙州。趙州據坐禪牀。乃云。大王會麼。",
    "X70n1394_001:0553c16": "王云不會。州云。自少持齋今已老。見人無力下禪牀。",
    "X70n1394_001:0553c17": "師頌云。華山突兀聳蒼穹。坐斷坤維千萬峯。潘閬",
    "X70n1394_001:0553c18": "騎驢山下過。只聞啼鳥閙春風。",
    "X70n1394_001:0553c19": "謝藏主上堂。舉昔有僧。在經堂中坐。不看經。藏主問",
    "X70n1394_001:0553c20": "云。上座何不看經。僧云。不識字。藏主云。何不問人。僧",
    "X70n1394_001:0553c21": "乃叉手云。是什麼字。藏主無語。師拈云。者僧經雖",
    "X70n1394_001:0553c22": "不看。偈飜一十二分教。藏主字雖不說。埽盡二十四",
    "X70n1394_001:0553c23": "家書。注了也解了也。諸人還見節文麼。拍禪牀。下座。",
    "X70n1394_001:0553c24": "上堂。游魚澗底沉浮。幽鳥林間上下。那堪東園刈麥。",
    "X70n1394_001:0554a01": "西疇插秧。小姑摘葉飼蚕。公子揚鞭走馬。酌然無異。",
    "X70n1394_001:0554a02": "諸人長連牀上。展鉢開單。喫粥飯。咬著砂者。有麼有",
    "X70n1394_001:0554a03": "麼。無也無也。",
    "X70n1394_001:0554a04": "上堂。舉麻谷見臨濟。展坐具乃問。十二面觀音。那面",
    "X70n1394_001:0554a05": "正。臨濟下禪牀。一手取坐具。一手擒麻谷云。十二面",
    "X70n1394_001:0554a06": "觀音。向甚麼處去也。麻谷轉身擬坐。臨濟拈主丈打",
    "X70n1394_001:0554a07": "麻谷。麻谷接却主丈。相捉歸方丈。師拈云。大眾春",
    "X70n1394_001:0554a08": "務當時。各人擔擔壒[土*(天/韭)]。向自家田地上撥撒。也不怪",
    "X70n1394_001:0554a09": "它。只是狼藉太煞。",
    "X70n1394_001:0554a10": "結夏小參。四月十五日已前。少則不減。七月十五日",
    "X70n1394_001:0554a11": "已後。多則不添。不添不減。已後已前。且拈向一壁。畢",
    "X70n1394_001:0554a12": "竟九十日內事作麼生。乃豎拂云。這裏見得。折脚鐺。",
    "X70n1394_001:0554a13": "共你左挈右提。擊拂云。這裏聞得。破沙盆。共你東拈",
    "X70n1394_001:0554a14": "西掇。若還見似不見。聞似不聞。未免被瑞巖拂子。翳",
    "X70n1394_001:0554a15": "却眼睛。塞却耳朵。擲拂於背後云。跳上三十三天去",
    "X70n1394_001:0554a16": "也。喝一喝。復舉。雲巖埽地次。道吾云。太區區生。巖",
    "X70n1394_001:0554a17": "云。須知有不區區者。吾云。恁麼則有第二月也。巖豎",
    "X70n1394_001:0554a18": "起苕帚云。者箇是第幾月。吾休去。師呵呵笑云。大",
    "X70n1394_001:0554a19": "小雲巖。埽地也不了。若是臨濟兒孫。倒轉苕帚柄來。",
    "X70n1394_001:0554a20": "多少時也。",
    "X70n1394_001:0554a21": "能仁西巖和尚至。上堂。舉芙蓉和尚。訪實性大師。大",
    "X70n1394_001:0554a22": "師上堂。拈主丈。向左邊云。若不是芙蓉師兄。也大難",
    "X70n1394_001:0554a23": "委悉。師拈云。實性大師。與麼施設。大似將蒿湯。當",
    "X70n1394_001:0554a24": "禮儀。瑞巖今日。能仁師兄到來。雖有主丈子。只是不",
    "X70n1394_001:0554b01": "動著。何故。彼此同出師門。",
    "X70n1394_001:0554b02": "上堂。嶃嶃巖石。蔚蔚松蘿。左枝右蔓。橫牽豎惹。滿地",
    "X70n1394_001:0554b03": "交羅。幾人遭絆倒。反怪葛藤多。阿呵呵。跳不出時爭",
    "X70n1394_001:0554b04": "柰何。",
    "X70n1394_001:0554b05": "上堂。舉僧問巖頭。古帆未掛時如何。巖云。後園驢喫",
    "X70n1394_001:0554b06": "草。又問。古帆掛後如何。巖云。小魚吞大魚。師頌曰。",
    "X70n1394_001:0554b07": "後園驢喫草。開口見心肝。潘閬倒騎處。有誰能解看。",
    "X70n1394_001:0554b08": "又頌曰。小魚吞大魚。尾巴露一橛。漁翁醉不知。空",
    "X70n1394_001:0554b09": "把絲綸掣。",
    "X70n1394_001:0554b10": "解夏小參。主人翁。轆轆轉。有手脚。無背面。或向深山",
    "X70n1394_001:0554b11": "裏。敲氷釣魚。或向閙市中。炙火搖扇。堪笑禪和子。長",
    "X70n1394_001:0554b12": "在蒲團上。東討西尋。直是不得一回親見。當此自恣。",
    "X70n1394_001:0554b13": "將何證驗。瑞巖今夜事不獲已。未免擘破面門。開箇",
    "X70n1394_001:0554b14": "方便。拍禪牀云。秋風一陣晚來寒。吹斷白雲三四片。",
    "X70n1394_001:0554b15": "復舉。一僧參趙州。州喚僧云。近前來。僧近前。趙州云。",
    "X70n1394_001:0554b16": "去。師拈云。大眾。這僧幸自可怜生。無端被趙州一",
    "X70n1394_001:0554b17": "條無絲線子。纏倒了也。",
    "X70n1394_001:0554b18": "上堂。舉六祖因風颺剎竿幡動。有二僧對論。一云。風",
    "X70n1394_001:0554b19": "動。一云。幡動。往復未決。六祖云。不是風動。不是幡動。",
    "X70n1394_001:0554b20": "仁者心動。二僧悚然。師頌云。蕭蕭黃葉埋荒徑。靄",
    "X70n1394_001:0554b21": "靄浮雲鎖野堂。一陣西風俱埽盡。幾根喬木倚斜陽。",
    "X70n1394_001:0554b22": "上堂。轉身動脚。開口露牙。明明是我。的的非它。衲僧",
    "X70n1394_001:0554b23": "不肯向省要處受用。甘自區區於道途之上。真可惜",
    "X70n1394_001:0554b24": "誠可嗟。瑞巖老婆心切。未免為汝指箇歇處。便請急",
    "X70n1394_001:0554c01": "急回首。早早歸家。擲主丈云。耶耶。",
    "X70n1394_001:0554c02": "除夜小參。年窮歲盡。歲盡年窮。有一物墨漆黑。屈屈",
    "X70n1394_001:0554c03": "曲曲。牙牙槎槎。恰似多年老梅樹。拽不動拗不折。雲",
    "X70n1394_001:0554c04": "籠無影。風撼無聲。盤礴在乎無陰陽地上。還有知得",
    "X70n1394_001:0554c05": "底也無。若是未明枝節。未識根株。山僧不免與諸人",
    "X70n1394_001:0554c06": "指出。驀拈主丈提起。啞。元來是箇主丈子。復舉。僧",
    "X70n1394_001:0554c07": "問靈觀和尚。如何是佛。靈觀吐舌示之。其僧禮拜。觀",
    "X70n1394_001:0554c08": "云。見箇甚麼道理。便禮拜。僧云。謝和尚吐舌相示。觀",
    "X70n1394_001:0554c09": "云。老僧近日。舌上生瘡。師拈云。進前參退後領。者",
    "X70n1394_001:0554c10": "僧故是作略。爭柰不能坐斷靈觀舌頭。當時待他問",
    "X70n1394_001:0554c11": "見箇甚麼道理。便禮拜。但呵呵大笑。管取吐出了縮",
    "X70n1394_001:0554c12": "不得。",
    "X70n1394_001:0554c13": "上堂。南泉賣身。只貪小利。道吾舞笏。一味鬼戲。百丈",
    "X70n1394_001:0554c14": "捲席。飜成鈍置。趙州喫茶。太煞客氣。老大隋更是沒",
    "X70n1394_001:0554c15": "巴鼻。僧問佛法的的意。却道。山前麥熟也未。咄咄。",
    "X70n1394_001:0554c16": "解夏小參。有啐啄時。病根非淺。無捫摸處。過跡更深。",
    "X70n1394_001:0554c17": "豈不見。老宿一夏已來。並不與師僧語話。早是淨地",
    "X70n1394_001:0554c18": "上。堆堆壒了也。有僧自嘆云。我只與麼空過。不敢望",
    "X70n1394_001:0554c19": "說佛法。得聞正因兩字。也得。太伶俐生。老宿聊聞云。",
    "X70n1394_001:0554c20": "闍梨莫[斯/言]速。若論正因。一字也無。不勘自敗。與麼道",
    "X70n1394_001:0554c21": "了。遂叩齒云。適來無端。不合與麼道。大似落井攀攔。",
    "X70n1394_001:0554c22": "鄰壁老宿聞云。好一釜羮。被兩顆鼠糞污却。相罵饒",
    "X70n1394_001:0554c23": "汝接觜。相唾饒汝潑水。古人則且置。只如瑞巖。九十",
    "X70n1394_001:0554c24": "日內。與兄弟。東道西話。無有不知者。且道。那一句子",
    "X70n1394_001:0555a01": "為人。不妨對眾。露箇消息看。有麼有麼。良久云。作家",
    "X70n1394_001:0555a02": "作家。復舉。昔日有僧。問保寧。如何是佛。保寧云。鐵",
    "X70n1394_001:0555a03": "鎚無孔。師拈云。大小保寧。只道得一半。若有人問",
    "X70n1394_001:0555a04": "瑞巖。只對他道。無孔鐵鎚。大眾會麼。鐵槌無孔。無孔",
    "X70n1394_001:0555a05": "鐵槌。當面便擲。不問是誰。",
    "X70n1394_001:0555a06": "上堂。一夏已過了。生涯又復然。眉毛橫眼上。鼻孔搭",
    "X70n1394_001:0555a07": "唇邊。諸人若果疑情未決。但向冷地裏。摸索鼻孔看。",
    "X70n1394_001:0555a08": "切忌麤心。和眉毛一齊打失。",
    "X70n1394_001:0555a09": "上堂。鴈山雲。台嶠月。或卷或舒。或圓或缺。兩兩三三。",
    "X70n1394_001:0555a10": "朝遊暮往。袈裟角主丈頭。挑底挑褁底褁。不妨自怡",
    "X70n1394_001:0555a11": "自悅。若到瑞巖。定是打教棒折。何故。而今什麼時節。",
    "X70n1394_001:0555a12": "上堂。舉僧問趙州。如何是祖師西來意。州云。庭前栢",
    "X70n1394_001:0555a13": "樹子。僧云。和尚莫將境示人。州云。我不將境示人。僧",
    "X70n1394_001:0555a14": "云。如何是祖師西來意。州云。庭前柏樹子。師頌云。",
    "X70n1394_001:0555a15": "老姑強作少年時。爛把宮嬙紅粉施。不管旁邊人冷",
    "X70n1394_001:0555a16": "笑。滿頭猶更插花枝。",
    "X70n1394_001:0555a17": "上堂。方見正月初一。又是臘月十五。一年與諸人。東",
    "X70n1394_001:0555a18": "說西說。橫說豎說。更無一句子靈驗。今日不免披肝",
    "X70n1394_001:0555a19": "露膽。直說去也。下座。",
    "X70n1394_001:0555a20": "歲除小參。臘月三十日。一歲已周畢。野老競相呼。把",
    "X70n1394_001:0555a21": "火門外立。唯有瑞巖拂子。都不知寒暑變遷。時節移",
    "X70n1394_001:0555a22": "易。長時毿毿地。在牀角頭。動是與人天為冤對。佛祖",
    "X70n1394_001:0555a23": "為讎敵。今夜信手拈來。擊拂云。橫敲豎擊。也只要現",
    "X70n1394_001:0555a24": "前一眾。共相委悉。若還依舊。心頭墨漆黑。阿呵呵。又",
    "X70n1394_001:0555b01": "爭怪老僧得。復舉。北禪除夜示眾云。年窮歲盡。無",
    "X70n1394_001:0555b02": "可與諸人分歲。且烹一頭露地白牛。炊黍米飯。向榾",
    "X70n1394_001:0555b03": "柮火。唱村田樂。且恁麼過。何故。免見倚他門戶。傍他",
    "X70n1394_001:0555b04": "墻。剛被時人喚作郎。便歸方丈。時有倚遇上座。入方",
    "X70n1394_001:0555b05": "丈喚和尚。門外有公人來。禪云。作甚麼。遇云。道勾和",
    "X70n1394_001:0555b06": "尚不納筋角。禪遂捋下帽子。擲地上。遇乃拾之。禪捻",
    "X70n1394_001:0555b07": "住云。捉賊捉賊。遇却將帽子覆頭云。天寒且還和尚。",
    "X70n1394_001:0555b08": "禪呵呵大笑。師拈云。異常鬬飣。出格安排。則不無",
    "X70n1394_001:0555b09": "北禪。檢點將來。猶是口行人事。遇上座。雖解相席打",
    "X70n1394_001:0555b10": "令。未免揣括家私。以拂子一劃云。一狀領過。且道。瑞",
    "X70n1394_001:0555b11": "巖又作麼生施設。擲拂子於背後云。夜深珍重。",
    "X70n1394_001:0555b12": "上堂。禪不用參。道不用學。放下更放下。安樂又安樂。",
    "X70n1394_001:0555b13": "天下老和尚。不識好惡。紛然出來。垂一機示一句。道",
    "X70n1394_001:0555b14": "我發明者話。殊不知。擬心便差。開口便錯。良久云。錯",
    "X70n1394_001:0555b15": "錯。",
    "X70n1394_001:0555b16": "謝郭繼一處士。上堂。舉白雲端和尚。因郭功父至。示",
    "X70n1394_001:0555b17": "眾云。山僧夜來枕上。作得箇山頌。不唯謝功父。直要",
    "X70n1394_001:0555b18": "脫却天下衲僧。著肉汗衫。乃云。上大人。丘乙己。化三",
    "X70n1394_001:0555b19": "千。七十士。爾小生。八九子。佳作仁。可知禮也。師拈",
    "X70n1394_001:0555b20": "云。白雲老人。好箇說話。柰何颺在無事甲裏者多矣。",
    "X70n1394_001:0555b21": "瑞巖今日拈來。下箇注脚。不唯謝繼一處士。直要穿",
    "X70n1394_001:0555b22": "却天下衲僧鼻孔。乃云。上大人（。丘乙己）。化三千",
    "X70n1394_001:0555b23": "─。七十士│。爾小生╱。八九子╲。佳作仁●。可知禮",
    "X70n1394_001:0555b24": "也。擲拂子。下座。",
    "X70n1394_001:0555c01": "上堂。舉外道問世尊。不問有言。不問無言。世尊良久。",
    "X70n1394_001:0555c02": "外道云。世尊大慈大悲。開我迷雲。令我得入　師頌",
    "X70n1394_001:0555c03": "云。自把碌磚空裏擲。必端自打自家頭。酌然自痛自",
    "X70n1394_001:0555c04": "難說。自著摩挲歸去休。",
    "X70n1394_001:0555c05": "上堂。舉子胡示眾云。三十餘年住子胡。二時粥飯氣",
    "X70n1394_001:0555c06": "力麤。每日山上三兩轉。問汝諸人會也無。師拈云。",
    "X70n1394_001:0555c07": "子胡老漢。雖無一點佛法身心。猶要敲針作鈎在。若",
    "X70n1394_001:0555c08": "是山僧。則不然。三四餘年住瑞巖。是非擔子一肩擔。",
    "X70n1394_001:0555c09": "蛇吞鱉鼻狗咬犬。一一分明不用參。",
    "X70n1394_001:0555c10": "結夏小參。寒暑遷移。光陰倏忽。轉眼又見結夏也。山",
    "X70n1394_001:0555c11": "僧雖與現前大眾。眉毛相結。鼻孔相拄。要且飯各自",
    "X70n1394_001:0555c12": "喫。屎各自屙。牀各自眠。夢各自做。是則也是。忽然把",
    "X70n1394_001:0555c13": "不恰好。輕輕一揑。又却頭紅面赤。良久云。雪峯語巖",
    "X70n1394_001:0555c14": "頭。復舉。女子出定話。師頌云。鮑叔眼下安眉。趙",
    "X70n1394_001:0555c15": "哥口邊著耳。驀然狹路相逢。兩箇是甚面觜。",
    "X70n1394_001:0555c16": "請殿主上堂。寬用工。急著限。是也剗。非也剗。頂[寧*頁]忽",
    "X70n1394_001:0555c17": "然突出眼。圈圈圝圝。一似古殿裏。壁角落頭。破燈盞。",
    "X70n1394_001:0555c18": "佛鑑和尚遺書至。靈前拈香。者老和尚。元無所向。一",
    "X70n1394_001:0555c19": "味麻皮頭。做出萬般[打-丁+羕]。我也無端被伊葛藤一上。慚",
    "X70n1394_001:0555c20": "愧樁子倒了也。銜怨銜恩。含悲合笑。燒一炷香供養。",
    "X70n1394_001:0555c21": "上堂。古者道。結夏已十日也。寒山子作麼生。又有道。",
    "X70n1394_001:0555c22": "結夏已十日也。水牯牛作麼生。瑞巖者裏。又且不然。",
    "X70n1394_001:0555c23": "結夏已十日也。寒山子。牽一頭水牯牛。向雙眉塘畔",
    "X70n1394_001:0555c24": "喫草。忽然顛發。走到僧堂前。笑你一隊瞌睡漢。騎箇",
    "X70n1394_001:0556a01": "牛又覔箇牛。不知千頭萬頭。元只是者一頭。[囗@力]一聲。",
    "X70n1394_001:0556a02": "下座。",
    "X70n1394_001:0556a03": "上堂。舉一僧往臺山。路逢一婆子。乃問。臺山路向什",
    "X70n1394_001:0556a04": "麼處去。婆云。驀直去。僧方行三兩步。婆云。好箇阿師。",
    "X70n1394_001:0556a05": "便恁麼去。其僧舉似趙州。州云。待我去勘破者婆子。",
    "X70n1394_001:0556a06": "州去亦如是問。婆子亦如是答。州歸謂眾云。臺山婆",
    "X70n1394_001:0556a07": "子。被我勘破了也。師頌云。庭前新吐一花紅。襲襲",
    "X70n1394_001:0556a08": "馨香醉蜜蜂。公子見來情興動。倒吹玉笛弄春風。",
    "X70n1394_001:0556a09": "法眷至上堂。我有一機。覿面提持。如擊金石。如奏篔",
    "X70n1394_001:0556a10": "箎。不是知音誰共知。",
    "X70n1394_001:0556a11": "行在歸上堂。南山鱉鼻虵。北山白額虎。夜半三更。忽",
    "X70n1394_001:0556a12": "地[病-丙+斯]咬。天竺圓通大士。路見不平。一喝喝住。山僧正",
    "X70n1394_001:0556a13": "在橘園亭畔做夢。被伊驚覺。一笑歸來。且道。歸來後",
    "X70n1394_001:0556a14": "如何。惺惺石迸長長笋。滴滴泉飜浩浩波。",
    "X70n1394_001:0556a15": "謝梁山居士上堂。舉丹霞訪龐居士。路逢靈照女。問",
    "X70n1394_001:0556a16": "居士在麼。靈照放下菜籃。叉手而立。丹霞再問。居士",
    "X70n1394_001:0556a17": "在麼。女子提起菜籃便行。丹霞遂回。女子乃舉前話",
    "X70n1394_001:0556a18": "與居士。士云。丹霞在麼。女子云。去也。士云。也是赤土",
    "X70n1394_001:0556a19": "塗牛嬭。師頌云。小姑將彩對花縫。半是深青半是",
    "X70n1394_001:0556a20": "紅。被賊一時偷去了。渾家空自暗搥胷。",
    "X70n1394_001:0556a21": "雨[雨/酸]寒食。日醞清明。三三兩兩。呼喚踏青。禪家流無",
    "X70n1394_001:0556a22": "處著幽情。倒卓烏藤倚石屏。閑聽巖前杜宇一聲聲。",
    "X70n1394_001:0556a23": "上堂。聞聲悟道。拍禪牀云。者箇豈不是聲。道作麼生",
    "X70n1394_001:0556a24": "悟。見色明心。豎起拂云。者箇豈不是色。心作麼生明。",
    "X70n1394_001:0556b01": "直饒悟得明得。我更問你。觀世音菩薩。將錢買胡餅。",
    "X70n1394_001:0556b02": "放下手。因甚却是饅頭。喝一喝。下座。",
    "X70n1394_001:0556b03": "解夏上堂。舉僧問雲門。秋初夏末。前途忽有問。將何",
    "X70n1394_001:0556b04": "祗對。門云。大眾退後。僧云。過在甚處。門云。還我九十",
    "X70n1394_001:0556b05": "日飯錢來。師拈云。入虎穴探虎子。也不易。者僧爭",
    "X70n1394_001:0556b06": "柰死在平地上。大眾要識雲門麼。一脚短一脚長。",
    "X70n1394_001:0556b07": "上堂。舉慈明室中。安一盆水。盆上橫一柄劍。劍上安",
    "X70n1394_001:0556b08": "一緉草鞋。凡見僧來。便指。擬議。便打。師頌云。百花",
    "X70n1394_001:0556b09": "叢裏躍鞭過。俊逸風流有許多。未第儒生偷眼覰。滿",
    "X70n1394_001:0556b10": "懷無柰舊愁何。",
    "X70n1394_001:0556b11": "上堂。秋山色老。秋樹葉零。秋雲影亂。秋水波澄。伸手",
    "X70n1394_001:0556b12": "縮手。取之不得。開眼合眼。視之無形。五湖衲子。披披",
    "X70n1394_001:0556b13": "搭搭。哆哆和和。那裏秤量。者邊匹配。瑞巖老漢。却不",
    "X70n1394_001:0556b14": "敢與之較重較輕。何故。斤兩分明。",
    "X70n1394_001:0556b15": "上堂。舉丹霞因到一村院。天寒。取木佛。爐中燒。院主",
    "X70n1394_001:0556b16": "見云。何得燒我木佛。丹霞以杖撥灰云。吾燒取舍利。",
    "X70n1394_001:0556b17": "主云。木佛豈有舍利。霞云。既無舍利。何責我乎。主後",
    "X70n1394_001:0556b18": "眉鬚墮落。師頌云。村翁因事扣巫師。禍福通腸直",
    "X70n1394_001:0556b19": "示伊。獲得黃金家富貴。幾多空自起狐疑。",
    "X70n1394_001:0556b20": "冬至上堂。僧問。記得僧問趙州。狗子還有佛性也無。",
    "X70n1394_001:0556b21": "州云無。此意如何。答云。殺人刀活人劍。進云。蠢動含",
    "X70n1394_001:0556b22": "靈。皆有佛性。因什麼狗子無。答云。賣寶撞著瞎波斯。",
    "X70n1394_001:0556b23": "進云。趙州道。為伊有業識在。聻。答云。海枯終見底。人",
    "X70n1394_001:0556b24": "死不知心。進云。僧又問。狗子還有佛性也無。州云。有。",
    "X70n1394_001:0556c01": "答云。活人劍殺人刀。進云。既有。因什麼。入者皮袋。答",
    "X70n1394_001:0556c02": "云。韓獹逐塊。獅子咬人。進云。趙州云。知而故犯。聻。答",
    "X70n1394_001:0556c03": "云。盡信直中直。誰防仁不仁。進云。鴛鴦繡出從君看。",
    "X70n1394_001:0556c04": "不把金針度與人。師乃云。昔魯僖公。登觀臺。書雲",
    "X70n1394_001:0556c05": "物。取驗斯辰。瑞巖雖則無能。也要隨例顛倒。以拂子",
    "X70n1394_001:0556c06": "指東云。者邊是黃雲。復指西云。那邊是白雲。且書者",
    "X70n1394_001:0556c07": "何事。乃作書字勢云。侍者不得妄通消息。",
    "X70n1394_001:0556c08": "能仁和尚至。上堂。東海南西海北。中有鴈蕩大龍湫。",
    "X70n1394_001:0556c09": "層層立萬仞懸崖。落落瀉千尋飛瀑。白頭翁長年屈",
    "X70n1394_001:0556c10": "膝坐地只管看。聽得更樓山一聲鼓響。番轉頭來。與",
    "X70n1394_001:0556c11": "惺惺石上瞌睡漢。商量細大法門。商量則不無。提起",
    "X70n1394_001:0556c12": "袈裟環云。且道者箇作麼生。羅公照鏡。",
    "X70n1394_001:0556c13": "上堂。學道參禪。別無方便。閙中底靜裏明。靜裏底閙",
    "X70n1394_001:0556c14": "中薦。坐斷兩頭。打成一片。喜歡豎瞋拳。煩惱呈笑面。",
    "X70n1394_001:0556c15": "阿呵呵。瑞巖與麼道。大似落湯螃蠏。七手八脚。一時",
    "X70n1394_001:0556c16": "露現。",
    "X70n1394_001:0556c17": "結夏小參。心心。拙婦穿穴針。智智。巫師罵土地。道道。",
    "X70n1394_001:0556c18": "矮子肩栲栳。佛佛。烏鵶啗腐骨。瑞巖今夜。把三百六",
    "X70n1394_001:0556c19": "十骨節。八萬四千毛竅。盡底抖擻了也。眼目定動者。",
    "X70n1394_001:0556c20": "一任零零星星。拏將去。撮將去。其或懵然不曉。未免",
    "X70n1394_001:0556c21": "自收自斂。自內自藏。且聽伊九十日內。茶裏飯裏。橫",
    "X70n1394_001:0556c22": "咬豎吞。行時坐時。東覷西捕。忽爾脚跌手蹉。倒地一",
    "X70n1394_001:0556c23": "番。山僧從而不懼羞恥。擘破面皮。遂展手云。兩手分",
    "X70n1394_001:0556c24": "付。舉。僧問雲門。如何是諸佛出身處。雲門云。東山",
    "X70n1394_001:0557a01": "水上行。後來圓悟道。若是天寧。即不然。忽有人問。如",
    "X70n1394_001:0557a02": "何是諸佛出身處。熏風自南來。殿閣生微凉。師拈",
    "X70n1394_001:0557a03": "云。一箇跛脚子。一箇巴頭子。互相發明。故是作家。其",
    "X70n1394_001:0557a04": "柰松柏千年青。不入時人意。",
    "X70n1394_001:0557a05": "斷橋和尚住天台國清教忠禪寺語錄",
    "X70n1394_001:0557a06": "侍者　　　　編",
    "X70n1394_001:0557a07": "山門。盡大地是箇解脫門。為什麼把手拽不入。喝一",
    "X70n1394_001:0557a08": "喝。不會做客。勞煩主人。",
    "X70n1394_001:0557a09": "佛殿。坐底立。立底坐。我即你。你即我。畢竟燒香禮拜",
    "X70n1394_001:0557a10": "誰。插香云。幾成話墮。",
    "X70n1394_001:0557a11": "太師祠堂。宏施韜略。密展謀猷。胷中浩氣。遠邁伊周。",
    "X70n1394_001:0557a12": "玉爐香噴幾千秋。",
    "X70n1394_001:0557a13": "方丈。我此一關。無背無向。擬欲進前。網在頭上。",
    "X70n1394_001:0557a14": "陞座。拈香祝",
    "X70n1394_001:0557a15": "聖畢。乃云。天台北畔。石橋南邊。中有招提。號曰方廣。",
    "X70n1394_001:0557a16": "今當半癡半獃。半聾半啞底老僧。為主。寒山拾得把",
    "X70n1394_001:0557a17": "定關津。然後豐干管領五百輩。無地頭漢。普請拗折",
    "X70n1394_001:0557a18": "主丈。割斷草鞋。各出隻手。扶持住山鈯斧。直得三邊",
    "X70n1394_001:0557a19": "雲淨。一國風清。樵牧懽呼。禽魚鼓躍。正與麼時。且功",
    "X70n1394_001:0557a20": "歸何所。一爐沈水謝閭丘。復舉寒山拾得。問豐干",
    "X70n1394_001:0557a21": "和尚。古鏡不磨時。如何照燭。豐干云。氷壺無影像。猿",
    "X70n1394_001:0557a22": "猴探水月。寒山云。此是不照燭也。更請道。豐干云。萬",
    "X70n1394_001:0557a23": "德不將來。教我道什麼。二人禮拜而退。師拈云。幸",
    "X70n1394_001:0557a24": "然好一面古鏡。無端被寒拾豐干。強加繪畫。清明者",
    "X70n1394_001:0557b01": "逝矣。新國清。忍俊不禁。未免重為發揮去也。豎拂云。",
    "X70n1394_001:0557b02": "不待高懸起。蚩尤已失威。",
    "X70n1394_001:0557b03": "當晚小參。建法幢立宗旨。現成爐鞴。不用安排。延奇",
    "X70n1394_001:0557b04": "衲接俊流。本分鉗鎚。何妨施設。全機把定。照用並行。",
    "X70n1394_001:0557b05": "一線放開。主賓互立。這箇是新國清尋常制度。忽若",
    "X70n1394_001:0557b06": "雙澗水流。或緩或激。五峰雲起。或低或高。又作麼生",
    "X70n1394_001:0557b07": "定當。良久云。伯牙撫琴。復舉。永明潛禪師。因僧問。",
    "X70n1394_001:0557b08": "達磨西來。傳箇什麼。永明云。傳箇策子。僧云。與麼則",
    "X70n1394_001:0557b09": "心外有法。明云。心內無法。師拈云。問者如棒打空。",
    "X70n1394_001:0557b10": "答者似刀割水。多少學語之流。生埋向策子裏。敢問",
    "X70n1394_001:0557b11": "大眾。達磨西來。畢竟傳箇什麼。以拂子搖曳云。風獵",
    "X70n1394_001:0557b12": "虬髯。月搖鳳尾。",
    "X70n1394_001:0557b13": "次日。為　太師越國公上堂。乃云。大鈞獨運。撼動乾",
    "X70n1394_001:0557b14": "坤。大用全提。奔忙日月。直下佩毗盧正印。按王庫寶",
    "X70n1394_001:0557b15": "刀。一生一殺。韜略雙全。一放一收。文武兼備。折犬芊",
    "X70n1394_001:0557b16": "於北虜。叱蛇豕於西戎。遺德在乎生民。大勛勒乎彝",
    "X70n1394_001:0557b17": "鼎。故乃超越今古。獨步雲霄。出沒死生。如遊園觀。正",
    "X70n1394_001:0557b18": "當與麼時如何。擊拂云。不離碧油幢世界。全身已在",
    "X70n1394_001:0557b19": "梵王宮。",
    "X70n1394_001:0557b20": "結座。紫簫聲斷月初斜。笑指蓬瀛是故家。十二玉樓",
    "X70n1394_001:0557b21": "尋不見。手攀仙鶴步煙霞。",
    "X70n1394_001:0557b22": "涅槃上堂。始從鹿野苑。終至跋提河。於是二中間。未",
    "X70n1394_001:0557b23": "甞說一字。大眾。黃面瞿曇。多虗少實。供下死欵。無人",
    "X70n1394_001:0557b24": "飜得。年年花[土/　]競芳時。拍禪牀云。東風一陣成狼藉。",
    "X70n1394_001:0557c01": "三月旦上堂。梨花李花白。杏花桃花紅。的的正法眼",
    "X70n1394_001:0557c02": "藏。的的古佛心宗。靈雲老幾曾夢見。道得底都是脫",
    "X70n1394_001:0557c03": "空。尀耐螺江鈞魚船上翁。絲綸倒把攪春風。",
    "X70n1394_001:0557c04": "上堂。金佛不度爐。道士念蘇嚧。木佛不度火。嵩山打",
    "X70n1394_001:0557c05": "竈墮。泥佛不度水。鍾馗嚇小鬼。真佛屋裏坐。嗄。趙州",
    "X70n1394_001:0557c06": "老漢。敗露了也。大眾。若還未知。更聽國清擘破面皮",
    "X70n1394_001:0557c07": "揭示看。以手作擘面勢。何似鍾山寶公。",
    "X70n1394_001:0557c08": "佛鑑和尚忌拈香。你是川僧。我是浙僧。相逢相見。元",
    "X70n1394_001:0557c09": "似不曾。因何今日成冤憎。不見道。臭肉來蠅。",
    "X70n1394_001:0557c10": "四月八上堂。紅日昇兮。慧目明而不晦。白雲吐兮。慈",
    "X70n1394_001:0557c11": "容露而不遮。林木交加兮。胸題卍字。峰巒重疊兮。足",
    "X70n1394_001:0557c12": "躡千花。好箇天然古釋迦。若謂今朝始誕梵王家。苦",
    "X70n1394_001:0557c13": "哉佛陀耶。苦哉佛陀耶。",
    "X70n1394_001:0557c14": "結夏小參。恢張法要。一喝裏分主分賓。大闡宗綱。三",
    "X70n1394_001:0557c15": "句中具殺具活。此乃先輩狗偷鼠竊之技能。山僧自",
    "X70n1394_001:0557c16": "生下來。雙耳聾兩眼瞎。推不去托不來。隈隈[毯-炎+隹][毯-炎+隹]。儱",
    "X70n1394_001:0557c17": "儱侗侗。一夏百二十日。雖與大眾同行同住。同坐同",
    "X70n1394_001:0557c18": "眠。且無針頭線脚之衒耀。然雖如是。山門外兩箇金",
    "X70n1394_001:0557c19": "剛。為甚麼弩目瞠眉。擎拳執杵。吽吽。復舉。南泉因",
    "X70n1394_001:0557c20": "兩堂首座爭猫兒。南泉遂提起云。道得則不斬。兩堂",
    "X70n1394_001:0557c21": "無語。南泉斬却猫兒。晚下趙州歸。南泉舉前話。趙州",
    "X70n1394_001:0557c22": "將草鞋。戴頭上而出。南泉云。子若在。救得猫兒。師",
    "X70n1394_001:0557c23": "頌云。送春賸欲舉金樽。客不開襟怎與論。自飲一盃",
    "X70n1394_001:0557c24": "歸去後。喜逢家樂閙黃昏。",
    "X70n1394_001:0558a01": "謝頭首秉拂上堂。虗空消殞。擡頭磕破腦門。大地平",
    "X70n1394_001:0558a02": "沈。動脚踢傷拇指。國清一眾。箇箇皮下有血。眼裏有",
    "X70n1394_001:0558a03": "筋。還曾如此也未。儻若遲疑。更須高著眼看。拋拂子",
    "X70n1394_001:0558a04": "於背後云。片雲歸似陣。擲下主丈云。流水去如飛。",
    "X70n1394_001:0558a05": "上堂。舉三聖問雪峰。透網錦鱗。未審以何為食。峰云。",
    "X70n1394_001:0558a06": "待汝出網來。却向汝道。聖云。一千五百人善知識。話",
    "X70n1394_001:0558a07": "頭也不識。峰云。老僧住持事繁。師拈云。賓則鳳舞",
    "X70n1394_001:0558a08": "丹霄。主則龍驤碧漢。二大老。可謂是一賓一主。彼此",
    "X70n1394_001:0558a09": "得宜。爭柰籬雀井蛙。紛然喧啾。不知其所向。",
    "X70n1394_001:0558a10": "上堂。五峰影裏。雙澗聲中。有大寶藏。八面玲瓏。諸人",
    "X70n1394_001:0558a11": "在此著到。許多時節。因甚眼看不出。口說不通。山僧",
    "X70n1394_001:0558a12": "今日。直下打開去也。豎主丈云。者箇是秘魔一把杈。",
    "X70n1394_001:0558a13": "橫主丈云。者箇是道吾一柄劍。打三圓相云。者箇是",
    "X70n1394_001:0558a14": "雪峰三箇木毬。阿呵呵。且不似曹溪路上剎竿頭。風",
    "X70n1394_001:0558a15": "動幡。幡動風。自南自北。自西自東。",
    "X70n1394_001:0558a16": "六月半立秋。上堂。德山低頭。夾山點頭。俱胝豎起手",
    "X70n1394_001:0558a17": "指頭。玄沙[祝/土]破脚指頭。提起主丈云。都來不出山僧",
    "X70n1394_001:0558a18": "主丈頭。何以見得。卓主丈云。一葉落天下秋。",
    "X70n1394_001:0558a19": "黃蘗直山和尚至。兼謝監收。上堂。佛祖命脉。危若懸",
    "X70n1394_001:0558a20": "絲。赤手扶持。還他作者。筭子與籌子。論義。勝負未問",
    "X70n1394_001:0558a21": "諸人。黃蘗打臨濟六十烏藤。且道。那一个打不著。良",
    "X70n1394_001:0558a22": "久云。明眼難瞞。",
    "X70n1394_001:0558a23": "解夏小參。長期百二十日。一眾心如墻壁。笑看無位",
    "X70n1394_001:0558a24": "真人。面門自出自入。住山老漢。贏得[病-丙+斯]淈[泳-永+盾]。隨摟搜。",
    "X70n1394_001:0558b01": "且免橫磕豎敲。左提右挈。拔眼中屑。抽腦後釘。解無",
    "X70n1394_001:0558b02": "粘之粘。去不縛之縛。而今一夏已圓。幸有東山遺下",
    "X70n1394_001:0558b03": "陳年鐵酸饀。花擘將來。普同供養。卓主丈云。塞破飢",
    "X70n1394_001:0558b04": "膓休悵恨。打拳自有喫拳時。復舉。僧問雙泉。西天",
    "X70n1394_001:0558b05": "以臘人為驗。未審此間。以何為驗。雙泉云。足不履地。",
    "X70n1394_001:0558b06": "師云。諸人還見雙泉麼。忽有人問雙澗。只答他道。頭",
    "X70n1394_001:0558b07": "不頂天。諸人還識雙澗麼。聽取一頌。足不履地。頭不",
    "X70n1394_001:0558b08": "頂天。纔識雙澗。便見雙泉。問有今古。答無正偏。若也",
    "X70n1394_001:0558b09": "未曉。細嚼黃連。",
    "X70n1394_001:0558b10": "上堂。峯頭異角靈毛。澗底錦鱗赬尾。各各性命一條。",
    "X70n1394_001:0558b11": "都在山僧手裏。今日放開線路。也不妨自馳自驟。自",
    "X70n1394_001:0558b12": "蜚自鳴。自泳自遊。自潛自躍。又阿誰管你。諸方密布",
    "X70n1394_001:0558b13": "漫天網子。拍禪牀。下座。",
    "X70n1394_001:0558b14": "上堂。淘沙得金。鑿石得玉。張弓得鳥。擲釣得魚。應是",
    "X70n1394_001:0558b15": "人所求者所取者。無有不得者。唯我衲僧家。求得到",
    "X70n1394_001:0558b16": "有。空乎大地。取得到無。塞乎太虗。且道。因甚如此。以",
    "X70n1394_001:0558b17": "拂書□字。下座。",
    "X70n1394_001:0558b18": "冬至小參。鴻鴻濛濛。混混沌沌。好箇大安樂法門。無",
    "X70n1394_001:0558b19": "端一變。便有天地日月。轉二十四氣。飜七十二候。為",
    "X70n1394_001:0558b20": "舒為慘。為盛為衰。為殺為生。為消為長。從上佛祖。置",
    "X70n1394_001:0558b21": "而勿論。汝等諸人。墮在裏許。心役役。口嘮嘮。手不停。",
    "X70n1394_001:0558b22": "脚不住。七顛八倒。八倒七顛。何時休歇也。國清今夜。",
    "X70n1394_001:0558b23": "當此陰不陰。陽不陽。普為指出大安樂法門。大家同",
    "X70n1394_001:0558b24": "入同證。同住大安樂法門。擊拂云。金香爐下鐵崑崙。",
    "X70n1394_001:0558c01": "復舉。汾陽和尚。一日拈拄丈。示眾云。識得主丈子。行",
    "X70n1394_001:0558c02": "脚事畢　師拈云。大眾。撲滅不息。至於燎原。濫觴不",
    "X70n1394_001:0558c03": "止。至於滔天。汾陽與麼為人。禍事生也。",
    "X70n1394_001:0558c04": "謝頭首秉拂上堂。翻屆書雲。命三禪者。各自執筆。向",
    "X70n1394_001:0558c05": "虗空中。鬬寫者箇字。或著一劃。或下一點。或點劃不",
    "X70n1394_001:0558c06": "全。便是孔夫子魯僖公。莫辨其文。莫知其義。諸人要",
    "X70n1394_001:0558c07": "會麼。遂顧視左右。乃唾一唾。下座。",
    "X70n1394_001:0558c08": "上堂。舉陸亘大夫問南泉。師姓什麼。泉云。姓王。亘云。",
    "X70n1394_001:0558c09": "還有眷屬也無。泉云。四臣不昧。亘云。王居何位。泉云。",
    "X70n1394_001:0558c10": "玉殿苔生。亘云。玉殿苔生時如何。泉云。不居正位。",
    "X70n1394_001:0558c11": "師拈云。面前趁背後逐。背後趕面前隨。陸亘大夫。猶",
    "X70n1394_001:0558c12": "自不知。若還知。驀拈主丈云。王老師王老師。",
    "X70n1394_001:0558c13": "臘八上堂。門外一犬吠。櫩前一鳥鳴。天際半鈎新月。",
    "X70n1394_001:0558c14": "移影上疎櫺。憶得雪山六載。凍不死。餓不殺。夜半見",
    "X70n1394_001:0558c15": "明星。拍禪牀。下座。",
    "X70n1394_001:0558c16": "上堂。舉南泉示眾云。文殊普賢。昨夜三更。起佛見法",
    "X70n1394_001:0558c17": "見。各與二十棒。貶向二鐵圍山。師拈云。南泉二十",
    "X70n1394_001:0558c18": "棒。打文殊普賢。可謂棒棒見血。只是罕遇知音。國清",
    "X70n1394_001:0558c19": "門下。寒山拾得。昨夜三更。起佛見法見。山僧棒未曾",
    "X70n1394_001:0558c20": "拈。各自隱身無地。為什麼如此。蛇齩草鞋。",
    "X70n1394_001:0558c21": "除夜小參。心不起滅。設饌開樽送舊年。法無變遷。吹",
    "X70n1394_001:0558c22": "簫打鼓迎新歲。者裏著得一隻眼。心也法也。起也。滅",
    "X70n1394_001:0558c23": "也。變也遷也。一時百雜碎。儻不如是。依舊蘭日薰薰。",
    "X70n1394_001:0558c24": "荷風穆穆。菊露滴滴。梅雪飄飄。國清寺裏徐師叔。一",
    "X70n1394_001:0559a01": "柄無口刀。分外使得著。復舉。僧問琅瑘。清淨本然。",
    "X70n1394_001:0559a02": "云何忽生山河大地。瑘云。清淨本然。云何忽生山河",
    "X70n1394_001:0559a03": "大地。師頌云。一從醉別畫堂前。鬢亂釵橫語笑顛。",
    "X70n1394_001:0559a04": "最是惱人膓肚處。借婆裙子拜婆年。",
    "X70n1394_001:0559a05": "上堂。拈拂云。正朝握拂。埽蕩窠窟。左揀牛溲。右選馬",
    "X70n1394_001:0559a06": "浡。豎拂云。豎作一團。是甚臭鶻。擲下拂云。分付諸人。",
    "X70n1394_001:0559a07": "洗腸換骨。",
    "X70n1394_001:0559a08": "元宵謝兩序。上堂。前堂後堂。賤賣佛法僧。監寺副寺。",
    "X70n1394_001:0559a09": "貴賣麻麥荳。辨龍虵。維那槌下定當。餧驢馬。典座杓",
    "X70n1394_001:0559a10": "頭設施。這箇說話。雖則是直歲普請邊事。明眼衲僧",
    "X70n1394_001:0559a11": "到來。切忌指柳作楊。證龜成鼈。何故。水上掛燈毬。",
    "X70n1394_001:0559a12": "上堂。舉仰山參巖頭。頭豎起拂子。山展坐具。頭放下",
    "X70n1394_001:0559a13": "拂子。山收坐具。頭云。我不重你放。只重你收。山便出",
    "X70n1394_001:0559a14": "去。師拈云。一豎一展。一放一收。仰山弄險。過似巖",
    "X70n1394_001:0559a15": "頭。賴是隨風回櫓棹。幾乎飜却釣魚舟。",
    "X70n1394_001:0559a16": "上御書國清教忠禪寺額。大而化之。之謂聖。不可測",
    "X70n1394_001:0559a17": "之。之謂神。故能秉須彌筆。蘸大海水。擘虗空紙。大書",
    "X70n1394_001:0559a18": "特書。燦然奎畫之文。直得玉轉珠回。龍驤鳳舞。輝騰",
    "X70n1394_001:0559a19": "今古。超越見聞。以此鎮蠻夷。清邦國。以此宣教化。獎",
    "X70n1394_001:0559a20": "忠勛。正與麼時。且當陽揭示。光顯門庭一句。如何指",
    "X70n1394_001:0559a21": "陳。堯舜為君。稷契為臣。覺苑長敷草木春。",
    "X70n1394_001:0559a22": "上堂。舉南泉。因趙州問。離四句絕百非。請師道。泉便",
    "X70n1394_001:0559a23": "歸方丈。州云。者老漢。尋常口吧吧地。被我一問。直得",
    "X70n1394_001:0559a24": "無言可對。侍者云。莫道和尚無語好。州遂與一掌云。",
    "X70n1394_001:0559b01": "者一掌。合是王老師喫。師拈云。趙州老兒。念一道",
    "X70n1394_001:0559b02": "迷魂呪。捻一朵翻手訣。要且只禁得箇屋裏鬼。爭柰",
    "X70n1394_001:0559b03": "天師按劍何。",
    "X70n1394_001:0559b04": "雪山梵長老至。上堂。僧問。臨濟辭黃蘗。蘗云。什麼處",
    "X70n1394_001:0559b05": "去。濟云。不是河南。便是河北。此意如何。答云。築著便",
    "X70n1394_001:0559b06": "作屎臭氣。進云。黃蘗便打。又作麼生。答云。正令當行。",
    "X70n1394_001:0559b07": "進云。濟約住棒。遂與一掌。又且如何。答云。得人一牛。",
    "X70n1394_001:0559b08": "還人一馬。進云。黃蘗召侍者。將先師禪版拂子來。意",
    "X70n1394_001:0559b09": "在於何。答云。糖和蜜。進云。濟亦喚侍者。將火來。又作",
    "X70n1394_001:0559b10": "麼生。答云。漆投膠。進云。黃蘗云。汝但將去。已後坐却",
    "X70n1394_001:0559b11": "天下人舌頭。為復是養子之緣。為復是據欵結案。答",
    "X70n1394_001:0559b12": "云。被下有帶。進云。只如雪山和尚。已出世為人。未審",
    "X70n1394_001:0559b13": "和尚。當時有何傳授。答云。一寸龜毛重九斤。進云。與",
    "X70n1394_001:0559b14": "麼則祖翁一箇破沙盆。已曾兩手親分付。答云。却被",
    "X70n1394_001:0559b15": "禪客啗啄。師乃云。法身無相。檻前簇簇排青嶂。法",
    "X70n1394_001:0559b16": "眼無瑕。屋角翩翩度碧鴉。夾山早知有此。不向華亭",
    "X70n1394_001:0559b17": "船子橈下。喪盡生涯。國清與麼道。誰知有箇不仁不",
    "X70n1394_001:0559b18": "義。在暗地裏。嚙齒咬牙。啞。冤家冤家。",
    "X70n1394_001:0559b19": "結夏小參。東邊西邊。比比驢腮馬頷。者畔那畔。紛紛",
    "X70n1394_001:0559b20": "鬼面神頭。是皆諸方。錐不去鈎不來。一齊輥入五峰",
    "X70n1394_001:0559b21": "前雙澗裏。拽履搘藤。行看雲冉冉。解衣拂石。坐聽水",
    "X70n1394_001:0559b22": "潺潺。瞋使寒山。笑驅拾得。牽藕絲縛住老虎。豎針眼",
    "X70n1394_001:0559b23": "放出大鵬。彈指越萬年。展眸終一夏。者箇猶是現前",
    "X70n1394_001:0559b24": "大眾。自受用三昧。且住山分上。又作麼生。紅莧葉間",
    "X70n1394_001:0559c01": "敷芍藥。紫荊花底結林檎。復舉。趙州與文遠論義。",
    "X70n1394_001:0559c02": "鬬劣。不鬬勝。勝者輸果子。遠云。請師立義。州云。我似",
    "X70n1394_001:0559c03": "一頭驢。遠云。我似驢胃。州云。我似驢糞。遠云。我似糞",
    "X70n1394_001:0559c04": "中蟲。州云。你在彼。做什麼。遠云。過夏。州云。把將果子",
    "X70n1394_001:0559c05": "來。師拈云。趙州布偃月一字。文遠排斗底八門。及",
    "X70n1394_001:0559c06": "乎兩陣交鋒。到了則成兒戲。是則也是。把將果子來。",
    "X70n1394_001:0559c07": "是劣義耶。勝義耶。",
    "X70n1394_001:0559c08": "上堂。計較盡處。商量極時。元來不是。了了常知。尀耐",
    "X70n1394_001:0559c09": "一箇齷齪漢。非風動。非幡動。錯下針錐。便有一喝。耳",
    "X70n1394_001:0559c10": "聾三日。連喫痛棒。似拂蒿枝。自後豎起竹篦。擲金圈",
    "X70n1394_001:0559c11": "拋栗棘。不容湊泊。那許思惟。渾崙鐵酸饀。雜碎破沙",
    "X70n1394_001:0559c12": "盆。咬嚼者。愈辛愈辣。扶持者。轉嶮轉危。而今總在國",
    "X70n1394_001:0559c13": "清手。可不拈出當陽設施。驀喚侍者。指西邊云。烏那",
    "X70n1394_001:0559c14": "裏是阿誰。",
    "X70n1394_001:0559c15": "上堂。舉德山一日飯遲。托鉢赴堂。雪峰云。鍾未鳴。鼓",
    "X70n1394_001:0559c16": "未響。托鉢向甚處去。山低頭歸方丈。峯舉似巖頭。頭",
    "X70n1394_001:0559c17": "云。大小德山。未會末後句。山遂喚頭問云。你不肯老",
    "X70n1394_001:0559c18": "僧那。頭密啟其意。山休去。次日上堂。果與尋常不同。",
    "X70n1394_001:0559c19": "頭至僧堂前撫掌云。且喜者老漢。會末後句也。雖然。",
    "X70n1394_001:0559c20": "只得三年活。三年後。果遷化。師頌云。竇八抽身已",
    "X70n1394_001:0559c21": "敗贓。偷兒曲為巧遮藏。一家著賊猶閑事。攪斷平人",
    "X70n1394_001:0559c22": "幾肚腸。",
    "X70n1394_001:0559c23": "請監收上堂。舉溈山問仰山。甚處來。攔頭坐關。仰云。",
    "X70n1394_001:0559c24": "田中來。野老敘寒溫。溈云。田中禾。好刈也未。布梯下",
    "X70n1394_001:0560a01": "井。仰云。好刈也。酒後[病-丙+斯]罵。溈云。作青見。作黃見。作不",
    "X70n1394_001:0560a02": "青不黃見。鐃鈎搭索。仰云。背後底。是什麼。揭起蓋面",
    "X70n1394_001:0560a03": "帛。溈云。子還見麼。倒轉鎗頭。仰於地上。拾一穗稻云。",
    "X70n1394_001:0560a04": "和尚何曾問者箇。貧子打翻蓆袋。溈云。此是鵝王擇",
    "X70n1394_001:0560a05": "乳。喝一喝。訝郎當漢。又與麼去。更有一轉語。不在溈",
    "X70n1394_001:0560a06": "仰分上。諸人已知了也。知則不無。且作麼生舉。良久",
    "X70n1394_001:0560a07": "云。賴有監收證明。",
    "X70n1394_001:0560a08": "解夏小參。伸手推出枕。八九六十三。舉足踢起磚。五",
    "X70n1394_001:0560a09": "七四十二。伶俐漢。才得者一捏子。便把須彌山。掇安",
    "X70n1394_001:0560a10": "額上。大海水。傾入耳中。隨羣逐隊。向長連牀。聚頭打",
    "X70n1394_001:0560a11": "睡。山僧尋常。眼孔闊。肚皮大。未甞管著。今夜普請。開",
    "X70n1394_001:0560a12": "布袋頭。不可放過。依舊喚來。携埽箒。挈糞箕。與眾執",
    "X70n1394_001:0560a13": "役。但是堂前厨下。門口路頭。切不得喘氣。何也。近日",
    "X70n1394_001:0560a14": "國清。正令已行。復舉。仰山參東寺。寺云。你是甚處",
    "X70n1394_001:0560a15": "人。仰云。廣南人。寺云。我聞廣南有鎮海明珠。還收得",
    "X70n1394_001:0560a16": "否。仰云。收得。寺云。未審珠作何色。仰云。白月即現。黑",
    "X70n1394_001:0560a17": "月即隱。寺云。何不呈似老僧。仰叉手進前云。昨到溈",
    "X70n1394_001:0560a18": "山處。被索此珠。直得無言可對。無理可伸。師頌云。",
    "X70n1394_001:0560a19": "明珠璨璨對人傾。是甚多年魚眼睛。拋撒滿前收不",
    "X70n1394_001:0560a20": "上。糞箕埽箒亂縱橫。",
    "X70n1394_001:0560a21": "上堂。滿眼覰著。滿耳聽著。伸手觸著。舉足踢著。那更",
    "X70n1394_001:0560a22": "開口道著。禪家流。東邊參。西邊學。洎乎一問。剗地卒",
    "X70n1394_001:0560a23": "討頭鼻不著。山僧有箇萬病丸。雖無甚靈驗。遇斯等",
    "X70n1394_001:0560a24": "人。恰用得著。要會麼。良久云。放下著。",
    "X70n1394_001:0560b01": "九月半上堂。煙橫大野。鴈篆長空。玉露滴開。八枝九",
    "X70n1394_001:0560b02": "枝黃菊。金風剪下。三片兩片丹楓。吾家生涯。雖然冷",
    "X70n1394_001:0560b03": "淡。驀拈主丈云。取之無禁。卓云。用之無窮。忽有問。長",
    "X70n1394_001:0560b04": "老。你又將常住物。作私己受用。也只向道。非但今日。",
    "X70n1394_001:0560b05": "從前多少事。盡在不言中。",
    "X70n1394_001:0560b06": "上堂。舉僧問馬大師。離四句。絕百非。請師直指西來",
    "X70n1394_001:0560b07": "意。馬云。我今日勞倦。不能為汝說。問取智藏。僧問藏。",
    "X70n1394_001:0560b08": "藏云。我今日頭疼。不能為汝說。問取海兄。海云。我到",
    "X70n1394_001:0560b09": "者裏。却不會。僧回舉似馬師。師云。藏頭白海頭黑。",
    "X70n1394_001:0560b10": "師拈云。馬師如抱焦桐。悠揚品弄。那堪二子隨後。引",
    "X70n1394_001:0560b11": "指按徽。何啻水漱百灘。風吟萬壑。無柰座中對客。不",
    "X70n1394_001:0560b12": "別宮商。翻然轉調。且道。轉底是什麼調。未識琴中趣。",
    "X70n1394_001:0560b13": "徒聽絃上聲。",
    "X70n1394_001:0560b14": "開爐上堂。叢林冷落。無甚今時。諸方老宿。雖則煨幾",
    "X70n1394_001:0560b15": "塊死柴頭。各自煖熱門戶。其柰東挑西撥。橫[打-丁+穴]豎吹。",
    "X70n1394_001:0560b16": "和自家底。一齊烏了。山僧者裏。不問大箇小箇。乾箇",
    "X70n1394_001:0560b17": "濕箇。收拾堆在爐中。火種星兒。深與埋著。待伊時節",
    "X70n1394_001:0560b18": "自到。大眾。時節到也。以拂作撥火勢。嗄。煙焰逼人。",
    "X70n1394_001:0560b19": "上堂。舉僧問雲門。殺父殺母。佛前懺悔。殺佛殺祖。甚",
    "X70n1394_001:0560b20": "處懺悔。門云露。師頌云。掃蕩邊塵未著勞。折弓戲",
    "X70n1394_001:0560b21": "把射青霄。滿攀自覺無多力。隨手那知落一鵰。",
    "X70n1394_001:0560b22": "聖節上堂。輥雪峰毬。打禾山鼓。露柱燈籠齊作舞。引",
    "X70n1394_001:0560b23": "得老豐干。倒跨南山虎。何謂耶。聖人作。萬物覩。",
    "X70n1394_001:0560b24": "臘八上堂。釋迦老子。不依本分。半夜走入雪山。凍得",
    "X70n1394_001:0560c01": "觜喎。餓得眼白。渾無理會。突然道箇奇哉。自此顛言",
    "X70n1394_001:0560c02": "怪語。炒閙天上人間。浩浩地聒聒地。賺度一火落。在",
    "X70n1394_001:0560c03": "處喚馬作驢。指南為北。國清小子。雖則住他屋。著他",
    "X70n1394_001:0560c04": "衣。喫他飯。直是要說他過。且道。是什麼過。仰面看天",
    "X70n1394_001:0560c05": "笑云。大似其父攘羊。而子證之。",
    "X70n1394_001:0560c06": "上堂。舉曹山因僧問。雪覆千山。因甚孤峰不白。山云。",
    "X70n1394_001:0560c07": "須知有異中異。僧云。如何是異中異。山云。不墮眾山",
    "X70n1394_001:0560c08": "色。師拈云。藏機設穽。一問也不易。者僧及乎轉頭。",
    "X70n1394_001:0560c09": "又落曹山翻車網裏。國清與麼批判。且為人眼。在什",
    "X70n1394_001:0560c10": "麼處。拈主丈。卓一卓。喝一喝。下座。",
    "X70n1394_001:0560c11": "簡翁和尚至。上堂。彼此遊方。彼此行脚。誰知末上見",
    "X70n1394_001:0560c12": "人不著。一齊被他激得耳聾。惱得頭白。怨氣至今無",
    "X70n1394_001:0560c13": "處著。無處著。豎拂云。手裏把箇破木杓。",
    "X70n1394_001:0560c14": "結夏上堂。十五日已前。黑面波斯脚踢月。十五日已",
    "X70n1394_001:0560c15": "後。長髭土宿手拏風。正當十五日。住山老樹生準乾",
    "X70n1394_001:0560c16": "屎橛。制令管束鐵彈子。一百八十七箇。東廊頭西屋",
    "X70n1394_001:0560c17": "下。黑律漆地。切不得動著。",
    "X70n1394_001:0560c18": "謝頭首秉拂上堂。蕢桴土鼓。[泳-永+盾]淈者方別正音。元酒",
    "X70n1394_001:0560c19": "大羮。懵懂者始知真味。有般漢。聞得便道。我未染指。",
    "X70n1394_001:0560c20": "真味已知。不側耳。正音已別。啞。淳風喪矣。",
    "X70n1394_001:0560c21": "上堂。雲門示眾云。平地上死人無數。過得荊棘林是",
    "X70n1394_001:0560c22": "好手。有僧出云。與麼則堂中第一座有長處。門云。蘇",
    "X70n1394_001:0560c23": "嚕蘇嚕。師頌云。將軍令下閃旌旗。胡騎紛紛頓失",
    "X70n1394_001:0560c24": "威。縱有突然驍驟者。不知身已陷重圍。",
    "X70n1394_001:0561a01": "上堂。知見立知。即無明本。三箇猢孫。打倒猴大。投告",
    "X70n1394_001:0561a02": "山王。乃為曲分尊卑。八棒十三。一等行治。知見無見。",
    "X70n1394_001:0561a03": "斯即涅槃。甜瓜倒地。苦瓠上棚。園神譏之曰。宜自守",
    "X70n1394_001:0561a04": "分。稍不順時。有刀殺你。有鑊煑你。不用填命。大眾。釋",
    "X70n1394_001:0561a05": "迦老子。多年桉牘。國清盡底翻來。事雖有兩端。畢竟",
    "X70n1394_001:0561a06": "不出者箇條貫。寶祐四年。六月初一日。以拂作押字",
    "X70n1394_001:0561a07": "勢。下座。",
    "X70n1394_001:0561a08": "上堂。舉洞山聦和尚。每自負薪上山。一日有僧。見問",
    "X70n1394_001:0561a09": "云。山上自有。何得將去。山放於地上云。會麼。僧云不",
    "X70n1394_001:0561a10": "會。山云。我要燒。師拈云。洞山老兒。自營家火。撞著",
    "X70n1394_001:0561a11": "一箇。便有短長。者僧若見放薪於地上云會麼。只向",
    "X70n1394_001:0561a12": "道。和尚不易。縱有神頭鬼面。也做不成。",
    "X70n1394_001:0561a13": "上堂。赫赫火雲。炎炎烈日。直得無位真人。汗流滴滴。",
    "X70n1394_001:0561a14": "雖則隨隊。搖竹扇。飲山泉。憩松陰。捫蘚石。到了只在",
    "X70n1394_001:0561a15": "面門出入。大眾要見麼。橫主丈面前云。元來是箇樹",
    "X70n1394_001:0561a16": "枝。妄動即禍生。置主丈云。且留靠壁。",
    "X70n1394_001:0561a17": "送寒巖長老上堂。一住寒巖萬事休。未是放身命處。",
    "X70n1394_001:0561a18": "更無雜念挂心頭。喫飯屙屎。聻。閑於石壁題詩句。大",
    "X70n1394_001:0561a19": "好無。任運還同不繫舟。浣盆浣盆。寒山子得力句。國",
    "X70n1394_001:0561a20": "清已為花擘了也。就中些子誵訛。不可說破。何故。自",
    "X70n1394_001:0561a21": "有主在。",
    "X70n1394_001:0561a23": "斷橋和尚語錄卷上"
}