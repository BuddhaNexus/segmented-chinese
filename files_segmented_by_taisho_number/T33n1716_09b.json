{
    "T33n1716_09b:0794a23": "folio_9b 妙法蓮華經玄義卷第九下",
    "T33n1716_09b:0794a25": "天台智者大師說",
    "T33n1716_09b:0794a26": "○第七、遍為一切法體者，《觀經》云：「毘盧遮那",
    "T33n1716_09b:0794a27": "遍一切處。」一切不出四諦。《大經》云：「佛所不",
    "T33n1716_09b:0794a28": "說，如十方土；所說者，如爪上土。」迦葉云：「已",
    "T33n1716_09b:0794a29": "說是四諦，其未說者，應有五諦。」佛言：無也，",
    "T33n1716_09b:0794b01": "但言是四諦有無量相耳。若然，廣開即成",
    "T33n1716_09b:0794b02": "四種四諦，具如境妙中說。當知苦集，世間",
    "T33n1716_09b:0794b03": "善惡因果；道滅，出世一切因果；悉用實相為",
    "T33n1716_09b:0794b04": "體。《淨名》曰：「從無住本，立一切法」，此之謂乎？",
    "T33n1716_09b:0794b05": "然所依之體，體妙無異；能依之法，法有麁妙。",
    "T33n1716_09b:0794b06": "諸法相待，分別可知。歷五味分別，麁妙亦",
    "T33n1716_09b:0794b07": "可知。開麁顯妙，亦可知云云。略說經體竟。",
    "T33n1716_09b:0794b08": "△大章第三、明宗。宗者，修行之喉衿，顯體之",
    "T33n1716_09b:0794b09": "要蹊，如梁柱持屋，結網綱維，提維則目動，",
    "T33n1716_09b:0794b10": "梁安則桷存。釋宗為五：一、簡宗體。二、正明",
    "T33n1716_09b:0794b11": "宗。三、眾經同異。四、明麁妙。五、結因果。簡宗",
    "T33n1716_09b:0794b12": "體者，有人言：宗即是體，體即是宗。今所不",
    "T33n1716_09b:0794b13": "用。何者？宗致既是因果，因果即二體，非因",
    "T33n1716_09b:0794b14": "非果，體即不二。體若是二，體即非體；體若不",
    "T33n1716_09b:0794b15": "二，體即非宗。宗若不二，宗即非宗；宗若是",
    "T33n1716_09b:0794b16": "二，宗即非體。云何而言：體即是宗，宗即是",
    "T33n1716_09b:0794b17": "體？又，柱梁是屋之綱維，屋空是梁柱所取，",
    "T33n1716_09b:0794b18": "不應以梁柱是屋空，屋空是梁柱。宗、體若",
    "T33n1716_09b:0794b19": "一，其過如是。又，宗、體異者，則二法孤調，宗",
    "T33n1716_09b:0794b20": "非顯體之宗，體非宗家之體。宗非顯體之",
    "T33n1716_09b:0794b21": "宗，宗則邪倒無印；體非宗家之體，則體狹",
    "T33n1716_09b:0794b22": "不周，離法性外，別有因果。宗體若異，其過",
    "T33n1716_09b:0794b23": "如是。今言不異而異，約非因非果而論因",
    "T33n1716_09b:0794b24": "果，故有宗體之別耳。《釋論》云：「若離諸法實",
    "T33n1716_09b:0794b25": "相，皆名魔事。」《普賢觀》云：「大乘因者，諸法實",
    "T33n1716_09b:0794b26": "相。大乘果者，亦諸法實相。」即其義也。當知實",
    "T33n1716_09b:0794b27": "相體通，而非因果，行始辨因，行終論果。而",
    "T33n1716_09b:0794b28": "復偏圓有別者，譬如銅體，非始非終，擬鑄",
    "T33n1716_09b:0794b29": "為像，即名像始；治瑩悉畢，即名像終；此譬",
    "T33n1716_09b:0794c01": "圓因果。若擬器皿及其成就，器皿始終，譬",
    "T33n1716_09b:0794c02": "偏因果也。發七方便心謂偏因，證有餘、",
    "T33n1716_09b:0794c03": "無餘名偏果；開佛知見名圓因，究竟妙",
    "T33n1716_09b:0794c04": "覺名圓果。若識此喻，不即不離，宗義明矣。",
    "T33n1716_09b:0794c05": "例如正因佛性，非因非果，而言是因非果",
    "T33n1716_09b:0794c06": "名佛性，是果非因名大涅槃。又佛性非當",
    "T33n1716_09b:0794c07": "非本，而言本自有之，一切眾生即涅槃相，",
    "T33n1716_09b:0794c08": "不可復滅。又言一切眾生悉有佛性，而實",
    "T33n1716_09b:0794c09": "未有三十二相，未來當得金剛之身，以其",
    "T33n1716_09b:0794c10": "非當，是故言本；以其非本，是故言當。宗體",
    "T33n1716_09b:0794c11": "之義，亦復如是。遠師以一乘為宗，所謂妙",
    "T33n1716_09b:0794c12": "法。引文云：「是乘微妙，為無有上。」私謂為破",
    "T33n1716_09b:0794c13": "三故一，待麁非妙因，而不該始末。龍師云：",
    "T33n1716_09b:0794c14": "但以果為宗。妙法者，是如來靈智體也。眾麁",
    "T33n1716_09b:0794c15": "斯盡為妙，動靜軌物為法，法既真妙，借蓮",
    "T33n1716_09b:0794c16": "華譬之，所以果智為宗也。私謂果不孤立，",
    "T33n1716_09b:0794c17": "云何棄其因，又乖文也。慧觀序云：「會三歸一，",
    "T33n1716_09b:0794c18": "乘之始也；慧覺成滿，乘之盛也；滅影澄神，乘",
    "T33n1716_09b:0794c19": "之終也。」什師歎云：「若非深入經藏，豈能作",
    "T33n1716_09b:0794c20": "如此說？」印師云：諸法實相是一乘妙境，用",
    "T33n1716_09b:0794c21": "境智為宗，境無三偽，故稱實相也。今謂加",
    "T33n1716_09b:0794c22": "境而闕果，腫不益肥。光宅用一乘因果為",
    "T33n1716_09b:0794c23": "宗，前段為因，後段為果。私謂二文各有因",
    "T33n1716_09b:0794c24": "果，若互存互沒，則害經文。有人用權實二",
    "T33n1716_09b:0794c25": "智為宗。私謂用權，應明三是經宗；三是今",
    "T33n1716_09b:0794c26": "經所棄，云何取所棄為宗？又師云：此名「妙",
    "T33n1716_09b:0794c27": "法蓮華」，即以名為宗，妙法是佛所得根本",
    "T33n1716_09b:0794c28": "真實法性，此性不異惑染，不與惑同，故",
    "T33n1716_09b:0794c29": "稱妙，即宗為名耳。此是地師所用，據八識",
    "T33n1716_09b:0795a01": "是極果，今《攝大乘》破之，謂是生死根本。有",
    "T33n1716_09b:0795a02": "師云：常住為宗，但未極上，是覆相明常。私",
    "T33n1716_09b:0795a03": "謂都非經意，常若被覆，宗何所顯？常不被",
    "T33n1716_09b:0795a04": "覆，常則非宗。有師云：是顯了明常，與《涅槃》",
    "T33n1716_09b:0795a05": "為廣略耳。私謂常為宗者，常無因果，常亦",
    "T33n1716_09b:0795a06": "無宗云云。有言：萬善為宗，但使是善皆得",
    "T33n1716_09b:0795a07": "作佛。私謂若作佛即是果，何不取果為宗？",
    "T33n1716_09b:0795a08": "有言：萬善中取無漏為宗。私謂太局，又濫",
    "T33n1716_09b:0795a09": "小涅槃。有人言：若稟斯異說各蒙益者，眾",
    "T33n1716_09b:0795a10": "釋無可為非；聞而不悟，眾師無可為是。",
    "T33n1716_09b:0795a11": "一師之意，唯貴在悟，宜以悟為經宗。《大經》",
    "T33n1716_09b:0795a12": "云：「若有定相是生死法，是魔王相；佛法無",
    "T33n1716_09b:0795a13": "定相。」是故如來非道說道、道說非道，當知",
    "T33n1716_09b:0795a14": "唯悟是從。私謂若悟為宗，乃是果證，非謂",
    "T33n1716_09b:0795a15": "行因。問南指北，方隅料亂。又定以悟為宗，",
    "T33n1716_09b:0795a16": "是為定定，何謂不定？說者甚多，不能具出",
    "T33n1716_09b:0795a17": "也。二、正明宗者，此經始從〈序品〉訖〈安樂行",
    "T33n1716_09b:0795a18": "品〉，破廢方便，開顯真實佛之知見，亦明弟",
    "T33n1716_09b:0795a19": "子實因實果，亦明師門權因權果。文義雖廣，",
    "T33n1716_09b:0795a20": "撮其樞要，為成弟子實因，因正果傍，故於",
    "T33n1716_09b:0795a21": "前段明迹因迹果也。從〈涌出品〉訖〈勸發品〉，",
    "T33n1716_09b:0795a22": "發迹顯本，廢方便之近壽，明長遠之實果。",
    "T33n1716_09b:0795a23": "亦明弟子實因實果，亦明師門權因權果，而",
    "T33n1716_09b:0795a24": "顯師之實果，果正因傍，故於後段明本因",
    "T33n1716_09b:0795a25": "本果。合前因果共為經宗，意在於此。所以",
    "T33n1716_09b:0795a26": "經分二文，論本論迹，雙題法譬，舉蓮舉",
    "T33n1716_09b:0795a27": "華，師弟權實，總在其間也。三、眾經因果同",
    "T33n1716_09b:0795a28": "異者，謂迹因果或同或異，本因果永異迹。因",
    "T33n1716_09b:0795a29": "果者，實相通印諸體，何經不約此論因果？",
    "T33n1716_09b:0795b01": "《大品》明非因非果，實相為體，而但因為宗",
    "T33n1716_09b:0795b02": "般若遣蕩，正是因意。故云：「菩薩心中名般若，",
    "T33n1716_09b:0795b03": "在佛心中名薩婆若。」文中亦說菩薩無生",
    "T33n1716_09b:0795b04": "無滅因，獲不斷不常薩婆若果。叡師序云：",
    "T33n1716_09b:0795b05": "「啟玄章以不住為始，歸三慧以無得為",
    "T33n1716_09b:0795b06": "終。」終始，因果也。文中亦說一切種智佛果，",
    "T33n1716_09b:0795b07": "為成般若因，因正果傍。無量義宣說摩訶般",
    "T33n1716_09b:0795b08": "若，歷劫修行，故知彼經用因為宗也。《淨名》",
    "T33n1716_09b:0795b09": "用佛國因果兩義為宗，寶積具問因果，佛",
    "T33n1716_09b:0795b10": "備答因果。故知雙用因果為宗也。《華嚴》圓",
    "T33n1716_09b:0795b11": "頓之教，解宗不同。或言用因為宗，據題言",
    "T33n1716_09b:0795b12": "華嚴是萬行莊飾，修因之義。文中多說四十",
    "T33n1716_09b:0795b13": "地行相，故用因為宗。又云果為宗，據題",
    "T33n1716_09b:0795b14": "云大方廣佛，佛是極果之名，華嚴是定慧萬",
    "T33n1716_09b:0795b15": "善，莊嚴佛身，非莊嚴因。文中多說舍那法",
    "T33n1716_09b:0795b16": "身之事，即用果為宗也。又解云：因果合為",
    "T33n1716_09b:0795b17": "宗，如言佛即是果，華嚴即是因，文中具說",
    "T33n1716_09b:0795b18": "法身，亦說諸地，俱用因果為宗。諸經對緣",
    "T33n1716_09b:0795b19": "不同，故明宗互異耳。《般若》通對三人，傍真",
    "T33n1716_09b:0795b20": "因果，此義則異。別對菩薩，復有利鈍，為鈍",
    "T33n1716_09b:0795b21": "明因，此義亦異。利人因者，此義則同。《淨名》佛",
    "T33n1716_09b:0795b22": "國義兼，若三種佛國因果，此義則異；一種佛",
    "T33n1716_09b:0795b23": "國因果者則同。《華嚴》亦對兩緣鈍異利同，如",
    "T33n1716_09b:0795b24": "前分別。又將此意歷五味因果，例可知。是",
    "T33n1716_09b:0795b25": "為眾經因果與迹門同異之相也。二、本門",
    "T33n1716_09b:0795b26": "因果永異眾經者，若三藏菩薩始行實因",
    "T33n1716_09b:0795b27": "果，無權因果，乃至明佛道樹始成，非久遠",
    "T33n1716_09b:0795b28": "本迹。通教菩薩亦始行因，神通變化而論本",
    "T33n1716_09b:0795b29": "迹，非久遠本迹也。《大品》說菩薩有本迹，",
    "T33n1716_09b:0795c01": "二乘則無，說佛始得生法二身本迹，不說",
    "T33n1716_09b:0795c02": "久遠。《淨名》不說聲聞有本迹，但明菩薩住",
    "T33n1716_09b:0795c03": "不思議之本迹。說佛有淨土，螺髻所見亦",
    "T33n1716_09b:0795c04": "非久遠。《華嚴》說舍那釋迦為本迹，菩薩亦",
    "T33n1716_09b:0795c05": "有本迹，聲聞尚不聞不解，云何自有本迹？",
    "T33n1716_09b:0795c06": "今經發聲聞有本，本有因果，示為二乘迹",
    "T33n1716_09b:0795c07": "中因果。發佛之迹，王宮生身生，道樹法身生，",
    "T33n1716_09b:0795c08": "乃至中間生法二身，悉皆是迹。但取最初先",
    "T33n1716_09b:0795c09": "得真應，名之為本。故師弟本因本果，與餘",
    "T33n1716_09b:0795c10": "經永異。今經迹中師弟因果，與眾經有同",
    "T33n1716_09b:0795c11": "有異，本中師弟因果，眾經所無，正以此之",
    "T33n1716_09b:0795c12": "因果為經妙宗也。四、麁妙者，若半字之因，",
    "T33n1716_09b:0795c13": "道樹遍果，此宗則麁。《大品》所明三乘共因果，",
    "T33n1716_09b:0795c14": "亦如是不共之因。雖云菩薩一日行般若，",
    "T33n1716_09b:0795c15": "如日照闇，發心即遊戲神通，而猶帶麁因，",
    "T33n1716_09b:0795c16": "圓因不得獨顯；雖說法身無來無去，猶帶",
    "T33n1716_09b:0795c17": "麁果，圓果不得獨顯，故名為麁。方等中雖",
    "T33n1716_09b:0795c18": "彈偏因果，高原陸地不生蓮華，不辨偏",
    "T33n1716_09b:0795c19": "得入圓，圓不彰顯，是亦為麁。《華嚴》前照高",
    "T33n1716_09b:0795c20": "山，說一圓因；究竟後身，說一圓果。又帶別",
    "T33n1716_09b:0795c21": "因果，所帶處麁。今經聲聞受記，菩薩疑除，",
    "T33n1716_09b:0795c22": "同開佛知見，俱入一圓因，發迹顯本，同悟",
    "T33n1716_09b:0795c23": "實果，因圓果實，不帶方便，永異餘經，故稱",
    "T33n1716_09b:0795c24": "為妙也。開麁者，昔緣根鈍，未堪聞讚佛",
    "T33n1716_09b:0795c25": "乘因果，用方便因果引接近情，五味調熟，",
    "T33n1716_09b:0795c26": "心漸通泰，決了麁因，同成妙因；決諸麁果，",
    "T33n1716_09b:0795c27": "同成妙果。故低頭舉手著法之眾，皆成佛",
    "T33n1716_09b:0795c28": "道，更無非佛道因。佛道既成，那得猶有非",
    "T33n1716_09b:0795c29": "佛之果？散善微因，今皆開決，悉是圓因，何",
    "T33n1716_09b:0796a01": "況二乘行！何況菩薩行！無不皆是妙因果",
    "T33n1716_09b:0796a02": "也。五、結成者，即為二：一、結因果。二、四句料",
    "T33n1716_09b:0796a03": "簡。夫經說因果，正為通益生法行人。若開",
    "T33n1716_09b:0796a04": "權顯實，正令七種方便生身未入者入，傍",
    "T33n1716_09b:0796a05": "令生、法二身已入者進。若說壽量長遠，傍",
    "T33n1716_09b:0796a06": "令生身未入者入，正令生法已入者進。〈神力",
    "T33n1716_09b:0796a07": "品〉云：「如來所有一切甚深之事」者，非因非果，",
    "T33n1716_09b:0796a08": "是甚深之理，因果是甚深之事。從七種方便，",
    "T33n1716_09b:0796a09": "初得入圓，登銅輪位，名之為因。乃至餘",
    "T33n1716_09b:0796a10": "有一生在，若轉一生，即得妙覺，名之為",
    "T33n1716_09b:0796a11": "果。從於二住至於等覺，中間名為亦因亦",
    "T33n1716_09b:0796a12": "因因，亦果亦果果。用無礙道伏一分無明，",
    "T33n1716_09b:0796a13": "名之為因；用解脫道斷一分無明，名之",
    "T33n1716_09b:0796a14": "為果。約此解脫，復修無礙，故云因因；從",
    "T33n1716_09b:0796a15": "此無礙，復得解脫，故言果果。復次，初十住",
    "T33n1716_09b:0796a16": "為因，十行為果；十行為因，迴向為果；十向",
    "T33n1716_09b:0796a17": "為因，十地為果；十地為因，等覺為果；等覺",
    "T33n1716_09b:0796a18": "為因，妙覺為果。妙覺唯果、唯解脫，不得名",
    "T33n1716_09b:0796a19": "因、名無礙；初住唯因、唯無礙，不得名果、名",
    "T33n1716_09b:0796a20": "解脫。何者？初住見真，以真為因，住前相似，",
    "T33n1716_09b:0796a21": "非是真因。若取性德為初因者，彈指散華",
    "T33n1716_09b:0796a22": "是緣因種，隨聞一句是了因種，凡有心者是",
    "T33n1716_09b:0796a23": "正因種。此乃遠論性德三因種子，非是真實",
    "T33n1716_09b:0796a24": "開發，故不取為因也。二、四句料簡者。問：若",
    "T33n1716_09b:0796a25": "言初住入理，名為圓因圓果，何得文云：「漸",
    "T33n1716_09b:0796a26": "漸修學得成佛道」？答：應作兩種四句料簡：",
    "T33n1716_09b:0796a27": "自有漸圓，自有圓漸，自有漸漸，自有圓圓。",
    "T33n1716_09b:0796a28": "漸圓者，此約理外七種方便，同開佛知見，",
    "T33n1716_09b:0796a29": "始見圓理。見圓理者，良由理外七種方便，",
    "T33n1716_09b:0796b01": "漸入圓因，故言漸圓。漸圓三句云云。圓漸",
    "T33n1716_09b:0796b02": "者，初入此圓，同觀三諦，見實相理，初後",
    "T33n1716_09b:0796b03": "無殊，然而事中修行，未能盡備，復須研習，",
    "T33n1716_09b:0796b04": "據初入圓，故名為圓。進修上行，復名為漸。",
    "T33n1716_09b:0796b05": "漸漸者，從二住去至等覺，此是圓家漸漸，",
    "T33n1716_09b:0796b06": "非理外漸漸。圓圓者，至妙覺亦名漸圓，亦",
    "T33n1716_09b:0796b07": "名圓圓，圓理先圓，今復事圓，故言圓圓。復",
    "T33n1716_09b:0796b08": "次，圓漸如初住，漸漸如二住已去至三十",
    "T33n1716_09b:0796b09": "心，漸圓如初地已去，圓圓即妙覺也。三",
    "T33n1716_09b:0796b10": "十心雖同有賢聖之義，義稱為賢，伏多斷",
    "T33n1716_09b:0796b11": "少故。十地去名為聖，伏少斷多故。又十",
    "T33n1716_09b:0796b12": "住名賢聖，二十心是聖賢，十地等覺是聖，",
    "T33n1716_09b:0796b13": "妙覺是聖聖。今借喻初月，匡郭已圓，光用未",
    "T33n1716_09b:0796b14": "備，此譬圓漸；從二日至十四日，其明漸進，",
    "T33n1716_09b:0796b15": "此譬漸漸；至十五日此譬漸圓，又譬圓圓。",
    "T33n1716_09b:0796b16": "夫月無虧盈，亦約月辨虧盈；理無圓漸，亦",
    "T33n1716_09b:0796b17": "約理判圓漸耳。此經之宗，利益巨大，始自",
    "T33n1716_09b:0796b18": "圓漸，終竟圓圓。大乘因果，增長具足云云。問：",
    "T33n1716_09b:0796b19": "既稱圓漸，復稱圓別，乃至通藏亦應爾耶？",
    "T33n1716_09b:0796b20": "答：此義出《四教章》中。其意云何？三藏，三藏可",
    "T33n1716_09b:0796b21": "解。別者，諦緣度也。通者，真諦也。圓者，無學",
    "T33n1716_09b:0796b22": "辦也。通通者，同無生也。三藏者，道諦中戒定",
    "T33n1716_09b:0796b23": "慧也。別者，正習盡不盡也，化他不化他、出假",
    "T33n1716_09b:0796b24": "不出假之別也。圓者，同證真也。別別者，別上",
    "T33n1716_09b:0796b25": "別下也。三藏者，修無量道諦中戒定慧也。",
    "T33n1716_09b:0796b26": "通者，四門俱契中也。圓者，五住盡也。圓圓",
    "T33n1716_09b:0796b27": "者，融也。別者，四門異也。通者，四門相攝也。藏",
    "T33n1716_09b:0796b28": "者，圓道諦、圓戒定慧也。此義既通，亦應漸圓，",
    "T33n1716_09b:0796b29": "漸圓四句皆得也。結因果皆成也。然後判",
    "T33n1716_09b:0796c01": "麁妙開麁妙，悉得也。",
    "T33n1716_09b:0796c02": "△大章第四、明用者，用是如來之妙能，此經",
    "T33n1716_09b:0796c03": "之勝用。如來以權實二智為妙能，此經以",
    "T33n1716_09b:0796c04": "斷疑生信為勝用，秖二智能斷疑生信，生",
    "T33n1716_09b:0796c05": "信斷疑由於二智，約人約法左右互論耳。",
    "T33n1716_09b:0796c06": "前明宗，就宗體分別，使宗體不濫。今論於",
    "T33n1716_09b:0796c07": "用，就宗用分別，使宗用不濫。何者？宗亦",
    "T33n1716_09b:0796c08": "有用，用亦有宗。宗用非用用，用用非宗用，",
    "T33n1716_09b:0796c09": "用宗非宗宗，宗宗非用宗。宗用者，因果是",
    "T33n1716_09b:0796c10": "宗，因果各有斷伏為用；用有宗者，慈悲為",
    "T33n1716_09b:0796c11": "用宗，斷疑生信為用用。若論於宗，且置斷",
    "T33n1716_09b:0796c12": "伏，但論因果；仐明於用，但論斷疑生信，且",
    "T33n1716_09b:0796c13": "置慈悲。若得此意，則知權實二智能斷疑",
    "T33n1716_09b:0796c14": "生信，是今經之大用，其義明矣！論用開為",
    "T33n1716_09b:0796c15": "五：一、明力用。二、明同異。三、明歷別。四、對",
    "T33n1716_09b:0796c16": "四悉檀。五、悉檀同異。一、正明用者，諸經不",
    "T33n1716_09b:0796c17": "純明佛，智慧不發，佛自應迹，不正破廢二",
    "T33n1716_09b:0796c18": "乘果、不斷生身菩薩之近疑，起其遠信不",
    "T33n1716_09b:0796c19": "顯本地，增法身菩薩大念佛之道，損界外",
    "T33n1716_09b:0796c20": "之生。如此力用，眾經所無，今經具之，所",
    "T33n1716_09b:0796c21": "以命章。不論二乘菩薩等智，純顯佛之微",
    "T33n1716_09b:0796c22": "妙智慧；不開眾生九法界知見，純開眾",
    "T33n1716_09b:0796c23": "生佛之知見。餘經但道佛所變化是迹，不",
    "T33n1716_09b:0796c24": "道佛身自是迹；今經自道佛身是迹，其餘",
    "T33n1716_09b:0796c25": "變化寧得非迹？今經正破廢化城二乘之",
    "T33n1716_09b:0796c26": "果，況其因行耶！又破稟方便教菩薩執迹",
    "T33n1716_09b:0796c27": "為極，今皆發廢，悉稱是權迹，及中間諸疑悉",
    "T33n1716_09b:0796c28": "斷，起於深遠不思議信。又顯本地真實功",
    "T33n1716_09b:0796c29": "德，令法身菩薩得大利益。始自初阿，終隣",
    "T33n1716_09b:0797a01": "後茶。抹十方那由他土為塵數增道菩薩，",
    "T33n1716_09b:0797a02": "不能令盡。蓋由如來雨權實二智一味之",
    "T33n1716_09b:0797a03": "雨，普等四方俱下者，一切諸四門俱破也。充",
    "T33n1716_09b:0797a04": "足求於具足道者，斷其深疑，起其大信，令",
    "T33n1716_09b:0797a05": "入一圓因。控摩訶衍車，遊於四方，直至道",
    "T33n1716_09b:0797a06": "場，大用大力，妙能妙益，猶自未盡。復次，此",
    "T33n1716_09b:0797a07": "力能破二乘之果。二乘怖畏生死，入空取",
    "T33n1716_09b:0797a08": "證，生安隱想，生已度想，墮三無為坑。若死",
    "T33n1716_09b:0797a09": "若死等苦，已如敗種，更不還生，智醫拱手，",
    "T33n1716_09b:0797a10": "方藥無用。至如《涅槃》能治闡提，此則為易。",
    "T33n1716_09b:0797a11": "闡提心智不滅，夫有心者，皆當作佛，非定",
    "T33n1716_09b:0797a12": "死人，治則不難。二乘灰身滅智，灰身則色",
    "T33n1716_09b:0797a13": "非常住，滅智則心慮已盡。焦芽敗種，復在",
    "T33n1716_09b:0797a14": "高原陸地，既聾且瘂，永無反復，諸教主所",
    "T33n1716_09b:0797a15": "棄，諸經方藥不行。今則本佛智大、妙法藥",
    "T33n1716_09b:0797a16": "良，色身不灰如淨琉璃，內外色像悉於中",
    "T33n1716_09b:0797a17": "現，令心智不滅，開示悟入佛之知見。令客",
    "T33n1716_09b:0797a18": "作賤人，付菩提家業，高原陸地，授佛蓮華。其",
    "T33n1716_09b:0797a19": "耳一時聽十法界聲；其舌隨一切類，演佛",
    "T33n1716_09b:0797a20": "音聲，令一切聞。能以一根遍為眾用，即是",
    "T33n1716_09b:0797a21": "今經之力用也。上已說佛智力竟，今更重",
    "T33n1716_09b:0797a22": "說。如漢末三分，曹公智略當時第一，復劣",
    "T33n1716_09b:0797a23": "楊修三十五里。此真丹人智不及外國外",
    "T33n1716_09b:0797a24": "道智，如芥比山。一切世人外道智，不及舍",
    "T33n1716_09b:0797a25": "利弗智十六分一。二乘智如螢火蟲，菩薩智",
    "T33n1716_09b:0797a26": "如日光。通菩薩智如鴻鵠，勢不及遠。別菩",
    "T33n1716_09b:0797a27": "薩智如金翅鳥，從一須彌至一須彌。別菩",
    "T33n1716_09b:0797a28": "薩智如爪上土，比佛智慧如十方土。當知",
    "T33n1716_09b:0797a29": "佛之智慧，至融至即，至頓至實，不可思議，不",
    "T33n1716_09b:0797b01": "縱不橫，圓妙無比，喻不可盡問答。餘經不",
    "T33n1716_09b:0797b02": "純說，今經獨純說之，此佛實智力大也。譬",
    "T33n1716_09b:0797b03": "如十小牛，乃至一龍、十龍、一力士、十力士",
    "T33n1716_09b:0797b04": "不如五通人，外五通不如一羅漢，一切羅",
    "T33n1716_09b:0797b05": "漢不如一目連，目連不如一身子，身子不",
    "T33n1716_09b:0797b06": "如菩薩，菩薩不如別菩薩，別菩薩不如",
    "T33n1716_09b:0797b07": "圓菩薩，圓菩薩不如佛。佛迹甚大，化復作",
    "T33n1716_09b:0797b08": "化，化化無盡，無謀而當，如脩羅琴，一切賢",
    "T33n1716_09b:0797b09": "聖，無能測者。佛權力既如此，餘諸義例可",
    "T33n1716_09b:0797b10": "知，不復記。二、明同異者。問：實相體，因果宗，",
    "T33n1716_09b:0797b11": "既通眾經，權實二智復云何？答：名雖通用，",
    "T33n1716_09b:0797b12": "力大差別。藏、通以二智斷四住之疑，生偏",
    "T33n1716_09b:0797b13": "真之信。《淨名》雖彈斥二乘及偏行菩薩，亦是",
    "T33n1716_09b:0797b14": "界內斷疑生信，不能令小乘及方便菩薩",
    "T33n1716_09b:0797b15": "斷大疑生大信。《大品》通意，亦是界內疑斷",
    "T33n1716_09b:0797b16": "信生，別意雖在界外，亦未斷近疑生遠",
    "T33n1716_09b:0797b17": "信。《華嚴》正意，斷界外疑，生於圓信，亦未斷",
    "T33n1716_09b:0797b18": "近生遠。故權實二名雖復通用，而力大異。",
    "T33n1716_09b:0797b19": "今經用佛菩提二智，斷七種方便最大無明，",
    "T33n1716_09b:0797b20": "同入圓因。破執近迹之情，生本地深信，乃",
    "T33n1716_09b:0797b21": "至等覺，亦令斷疑生信。如是勝用，豈同眾",
    "T33n1716_09b:0797b22": "經耶？三、別釋，為兩：一、別釋迹門。二、別釋本",
    "T33n1716_09b:0797b23": "門。",
    "T33n1716_09b:0797b24": "釋迹門為十：　　一、破三顯一。",
    "T33n1716_09b:0797b25": "二、廢三顯一。　　三、開三顯一。",
    "T33n1716_09b:0797b26": "四、會三顯一。　　五、住一顯一。",
    "T33n1716_09b:0797b27": "六、住三顯一。　　七、住非",
    "T33n1716_09b:0797b28": "三非一顯一。　　八、覆三顯一。",
    "T33n1716_09b:0797b29": "九、住三用一。　　十、住一用三。",
    "T33n1716_09b:0797c01": "此意通歷十妙，一一妙中皆具十意，義推可",
    "T33n1716_09b:0797c02": "解云云。今就別說者，破三顯一，正破三情",
    "T33n1716_09b:0797c03": "而顯一智。何者？昔若初讚佛乘，眾生沒在",
    "T33n1716_09b:0797c04": "苦，既不堪聞大，尋念過去佛所行方便力，",
    "T33n1716_09b:0797c05": "亦應說三乘。說三乘已，齊教封三情，不",
    "T33n1716_09b:0797c06": "更願好者。今破三執顯於佛智，故言諸佛",
    "T33n1716_09b:0797c07": "法久後，要當說真實也。廢三顯一者，此正",
    "T33n1716_09b:0797c08": "廢教。雖破其情，若不廢教，樹想還生，執",
    "T33n1716_09b:0797c09": "教生惑，是故廢教。正直捨方便，但說無",
    "T33n1716_09b:0797c10": "上道，十方佛土中，唯有一乘法，無二亦無",
    "T33n1716_09b:0797c11": "三。開三顯一者，正就於理，傍得約教。約",
    "T33n1716_09b:0797c12": "教者，昔教明三人入真，今教明三人得佛",
    "T33n1716_09b:0797c13": "也。正約理者，秖是二乘真空，自有實相。昔",
    "T33n1716_09b:0797c14": "方便不深，不能妙見。今開此空即是實相，",
    "T33n1716_09b:0797c15": "故言決了聲聞法，是諸經之王；開方便門，",
    "T33n1716_09b:0797c16": "示真實相。《大經》云：「為諸聲聞開發慧眼。」會",
    "T33n1716_09b:0797c17": "三顯一者，正就於行。《大品》會宗云：「四念處",
    "T33n1716_09b:0797c18": "四禪等，皆是摩訶衍。」但會其法，未會其人。",
    "T33n1716_09b:0797c19": "此經人法行俱會，故云：汝等所行是菩薩道，",
    "T33n1716_09b:0797c20": "漸漸修學悉當成佛，低頭舉手皆成佛道云",
    "T33n1716_09b:0797c21": "云。住一顯一者，此就佛本意，本以實智化",
    "T33n1716_09b:0797c22": "物，佛平等說如一味雨，佛自住大乘，如其",
    "T33n1716_09b:0797c23": "所得法，定慧力莊嚴，以此度眾生。若以小",
    "T33n1716_09b:0797c24": "乘化，我則墮慳貪，是事為不可。故知從",
    "T33n1716_09b:0797c25": "得道夜，常說中道，常說大乘；而眾生罪故，",
    "T33n1716_09b:0797c26": "故使如來以毒塗乳，著弊垢衣，方便婆和，",
    "T33n1716_09b:0797c27": "引令向大。故言雖說種種道，其實為一乘",
    "T33n1716_09b:0797c28": "云云。住三顯一者，此就佛權智，方便化物。",
    "T33n1716_09b:0797c29": "尋念過去佛所行方便力，我今亦如是，即",
    "T33n1716_09b:0798a01": "趣波羅柰，以方便力故，為五比丘說。過去",
    "T33n1716_09b:0798a02": "諸佛，亦住三乘而顯一乘，今佛亦爾，故言",
    "T33n1716_09b:0798a03": "更以異方便，助顯第一義。又昔於菩薩前",
    "T33n1716_09b:0798a04": "毀訾聲聞，然佛實以大乘而得度脫。住非",
    "T33n1716_09b:0798a05": "三非一顯一者，或約理，或約事。約理者，是",
    "T33n1716_09b:0798a06": "法住法位，世間相常住，是法不可示，知法",
    "T33n1716_09b:0798a07": "常無性，佛種從緣起。無性即非三非一，從緣",
    "T33n1716_09b:0798a08": "起即是三緣顯一，令會非三非一。約事者，",
    "T33n1716_09b:0798a09": "即是人天乘，此乘非三，亦復非一。常以此",
    "T33n1716_09b:0798a10": "乘引入於大，低頭舉手，皆成佛道，若我遇",
    "T33n1716_09b:0798a11": "眾生，盡教以佛道。覆三顯一者，此就權巧",
    "T33n1716_09b:0798a12": "多端，前權前度，但除其病，不除其法，法",
    "T33n1716_09b:0798a13": "不除故，擬化後緣，若破此法，後何所用？機",
    "T33n1716_09b:0798a14": "息則覆，機興則用，何但佛爾，入實菩薩亦然。",
    "T33n1716_09b:0798a15": "若有不信此法，於餘深法中，示教利喜云云。",
    "T33n1716_09b:0798a16": "住三用一者，此就法身妙應眷屬，前住三顯",
    "T33n1716_09b:0798a17": "一是師門，今住三用一是弟子門。如富樓",
    "T33n1716_09b:0798a18": "那等，實是法身，現作聲聞，示住於三而常",
    "T33n1716_09b:0798a19": "顯一，饒益同梵行者。住一用三者，此就本",
    "T33n1716_09b:0798a20": "誓，如華光作佛，願說三乘，而非惡世。今佛",
    "T33n1716_09b:0798a21": "亦於寶藏佛所，願於惡世說此三乘云云。",
    "T33n1716_09b:0798a22": "但權實大用包括法界，豈止十意而已，為",
    "T33n1716_09b:0798a23": "顯十妙之用，故略言十耳。",
    "T33n1716_09b:0798a24": "破三顯一是用智妙，廢三顯一是用說法",
    "T33n1716_09b:0798a25": "妙，開三顯一是用境妙，會三顯一是用",
    "T33n1716_09b:0798a26": "行妙，住一顯一是用乘妙，住三顯一是",
    "T33n1716_09b:0798a27": "用感應妙，住非三非一顯一是用神通妙，",
    "T33n1716_09b:0798a28": "覆三顯一是用位妙，住三用一是用眷屬",
    "T33n1716_09b:0798a29": "妙，住一用三是用利益妙。",
    "T33n1716_09b:0798b01": "將十用對當十妙，文義相揀，大意可解云云。",
    "T33n1716_09b:0798b02": "二、本門力用，例為十意。若扶文便，應言開",
    "T33n1716_09b:0798b03": "近顯遠。若取義便，應言本迹，秖呼近為迹、",
    "T33n1716_09b:0798b04": "遠為本，名異義同。所言十者：",
    "T33n1716_09b:0798b05": "一、破迹顯本。　　二、廢迹顯本。",
    "T33n1716_09b:0798b06": "三、開迹顯本。　　四、會迹顯本。",
    "T33n1716_09b:0798b07": "五、住本顯本。　　六、住迹顯本。",
    "T33n1716_09b:0798b08": "七、住非迹非本顯本。　　八、覆迹顯本。",
    "T33n1716_09b:0798b09": "九、住迹用本。　　十、住本用迹。",
    "T33n1716_09b:0798b10": "通就本門一一妙中皆具十意。若別論者，",
    "T33n1716_09b:0798b11": "破迹顯本，亦就破情。〈序品〉、〈方便〉、〈寶塔〉三文，",
    "T33n1716_09b:0798b12": "已動執生疑。如文殊答彌勒云：昔八王子",
    "T33n1716_09b:0798b13": "師事妙光，妙光先居補處，而王子成佛，號",
    "T33n1716_09b:0798b14": "曰然燈。弟子今又成佛，號曰釋迦。妙光翻",
    "T33n1716_09b:0798b15": "為弟子，字曰文殊。動迹執生此疑，何由可",
    "T33n1716_09b:0798b16": "決？今言非是補處淹緩，亦非弟子超越，良",
    "T33n1716_09b:0798b17": "由釋迦成道已久，昔示弟子、今示作師耳。",
    "T33n1716_09b:0798b18": "拂此迹疑，顯於本智，故言破迹顯本也。〈方",
    "T33n1716_09b:0798b19": "便品〉云：「我從久遠劫來，讚示涅槃道，生死",
    "T33n1716_09b:0798b20": "苦永盡，我常如是說。」當知生死久已永盡，",
    "T33n1716_09b:0798b21": "非是中間始入涅槃。寶塔涌現，證示滅不",
    "T33n1716_09b:0798b22": "滅，即迹而常。分身皆集，八方不可稱數，",
    "T33n1716_09b:0798b23": "分身既多，當知成佛久矣！如荷積滿池之",
    "T33n1716_09b:0798b24": "喻。推三品文，已是破迹之漸。所以下方涌",
    "T33n1716_09b:0798b25": "出，非寂滅道場受化，亦非他方分身所受",
    "T33n1716_09b:0798b26": "化，此兩處人彌勒皆識，而今不識，所以",
    "T33n1716_09b:0798b27": "驚疑。破此近情，顯本長遠，故文云：「一切世",
    "T33n1716_09b:0798b28": "間皆謂我釋迦牟尼，出釋氏宮，去伽耶城",
    "T33n1716_09b:0798b29": "不遠，得三菩提。然我實成佛來，無量百千萬",
    "T33n1716_09b:0798c01": "億那由他劫。」直舉世界問彌勒，彌勒不知",
    "T33n1716_09b:0798c02": "其數，何況世界中塵而當可數？此是破近執",
    "T33n1716_09b:0798c03": "謂，生其遠智也。廢迹顯本者，亦就說法。昔",
    "T33n1716_09b:0798c04": "為五濁障重，不得遠說本地，但示迹中近",
    "T33n1716_09b:0798c05": "成。今障除機動，須廢道樹王城迹中之說，",
    "T33n1716_09b:0798c06": "皆是方便。執近之心既斷，封近之教亦息。文",
    "T33n1716_09b:0798c07": "云：「自從是來，我常在此娑婆世界說法教",
    "T33n1716_09b:0798c08": "化，亦於餘處百千萬億那由他阿僧祇國導",
    "T33n1716_09b:0798c09": "利眾生。」即是廢一期之迹教，顯久遠之本",
    "T33n1716_09b:0798c10": "說也。開迹顯本者，此亦就法，亦就理。秖文",
    "T33n1716_09b:0798c11": "殊所述，然燈佛及久遠來，讚示涅槃道，及",
    "T33n1716_09b:0798c12": "分身諸佛。如此迹說，以是顯本之意，惑者",
    "T33n1716_09b:0798c13": "未悟玄旨。今若顯本，亦不逈就餘途，還",
    "T33n1716_09b:0798c14": "開近迹示其本要耳。就理者，但深觀方便",
    "T33n1716_09b:0798c15": "之迹，本理即顯。文云：「我實成佛已來，久遠若",
    "T33n1716_09b:0798c16": "斯，但以方便教化眾生，令入佛道。」若入",
    "T33n1716_09b:0798c17": "佛道，即於迹得本也。會迹顯本者，此則就",
    "T33n1716_09b:0798c18": "行。尋迹中諸行，或從此佛行行得記，或",
    "T33n1716_09b:0798c19": "從彼佛行行得記，或示己身他身，隨機應",
    "T33n1716_09b:0798c20": "現長短大小。諸迹悉從本垂，若結會古今，",
    "T33n1716_09b:0798c21": "還結迹而顯本耳。本迹雖殊，不思議一。文",
    "T33n1716_09b:0798c22": "云：「諸善男子！於是中間，我說然燈佛等，又",
    "T33n1716_09b:0798c23": "復言其入於涅槃，如此皆是方便分別。」即",
    "T33n1716_09b:0798c24": "會迹顯本意也。住本顯本，此就佛本意。即",
    "T33n1716_09b:0798c25": "如下方菩薩於空中住，法身佛為法身菩",
    "T33n1716_09b:0798c26": "薩說法，法身修道，純說一乘。文云：「娑婆",
    "T33n1716_09b:0798c27": "世界純以黃金為地，人天充滿。」又云：「人眾",
    "T33n1716_09b:0798c28": "見燒盡，我淨土不毀。」能如是深觀，是為深",
    "T33n1716_09b:0798c29": "信解相，常住此本，恒顯於本。文云：「我成",
    "T33n1716_09b:0799a01": "佛已來，甚大久遠，壽命無量阿僧祇劫，常住",
    "T33n1716_09b:0799a02": "不滅。」豈非住本顯本也？住迹顯本者，此就",
    "T33n1716_09b:0799a03": "迹意，即是釋迦住生身而顯一。由顯一故，",
    "T33n1716_09b:0799a04": "古佛塔涌。塔涌故，召請分身。分身集故，幕覓",
    "T33n1716_09b:0799a05": "弘經，下方出現。幕覓弘經，下方出現，彌勒疑",
    "T33n1716_09b:0799a06": "問。問故說壽長遠，動執遣疑，是為住迹顯",
    "T33n1716_09b:0799a07": "本也。文云：「我以佛眼觀其信等諸根，乃至",
    "T33n1716_09b:0799a08": "種種方便，說微妙法，能令眾生發歡喜心",
    "T33n1716_09b:0799a09": "也。」住非迹非本而顯本者，此約絕言冥會，",
    "T33n1716_09b:0799a10": "即是非本非迹而能本迹。昔非迹而垂迹，",
    "T33n1716_09b:0799a11": "今非本而顯本。文云：非實非虛，非如非異，",
    "T33n1716_09b:0799a12": "如斯之事，如來明見也。覆迹顯本者，亦約機",
    "T33n1716_09b:0799a13": "應多端。若執迹障本，故覆令不執，更對",
    "T33n1716_09b:0799a14": "後機，還須用迹，故有師子奮迅之力。文云：",
    "T33n1716_09b:0799a15": "「以若干言辭，因緣譬喻，種種說法。」所作佛事，",
    "T33n1716_09b:0799a16": "未曾暫廢。住迹用本者，上來住迹顯本者，",
    "T33n1716_09b:0799a17": "直是迹中隨機方便顯本地理。今言住迹用",
    "T33n1716_09b:0799a18": "本者，即是中間，迹至道樹，數數生滅。他身他",
    "T33n1716_09b:0799a19": "事者，皆用本地實因實果，種種本法，為諸",
    "T33n1716_09b:0799a20": "眾生而作佛事，故言住迹用本，此就師為",
    "T33n1716_09b:0799a21": "解。若約弟子者，即是本時妙應眷屬，住於",
    "T33n1716_09b:0799a22": "權迹，垂形九道，而用本法利益眾生。文云：",
    "T33n1716_09b:0799a23": "「然我今非實滅度，而便唱言當取滅度。如",
    "T33n1716_09b:0799a24": "來以是方便，教化眾生。」此是住迹，而用本",
    "T33n1716_09b:0799a25": "時滅度而示滅度也。住本用迹者，即是本",
    "T33n1716_09b:0799a26": "地不動而迹周法界，非生現生、非滅現滅，",
    "T33n1716_09b:0799a27": "常用此迹利潤眾生。此義據師。若據弟子",
    "T33n1716_09b:0799a28": "者，即是法身菩薩，以不住法住於本地，無",
    "T33n1716_09b:0799a29": "謀之權，迹用無盡。文云：「又善男子！諸佛如",
    "T33n1716_09b:0799b01": "來，法皆如是，為度眾生，皆實不虛。」佛散赴",
    "T33n1716_09b:0799b02": "眾緣，文小不次，今題來證義，引於〈壽量〉文",
    "T33n1716_09b:0799b03": "盡。破迹顯本，會迹顯本，別用因妙。開迹顯本，",
    "T33n1716_09b:0799b04": "是別論用本果妙。住本顯本，是別用本國土",
    "T33n1716_09b:0799b05": "妙。廢迹顯本，別論是用本說法妙。住非迹非",
    "T33n1716_09b:0799b06": "本，別論是用本感應妙。覆迹顯本，別論是用",
    "T33n1716_09b:0799b07": "本神通妙。住迹用本，別論是用本壽命妙，亦",
    "T33n1716_09b:0799b08": "是用本眷屬妙。住本用迹，別論是用本涅槃",
    "T33n1716_09b:0799b09": "妙，亦是本利益妙云云。四、結成悉檀者，權實",
    "T33n1716_09b:0799b10": "二智，十用不同，即是一音演說，隨類各解。迹",
    "T33n1716_09b:0799b11": "中破廢，令七種方便開佛知見。本中破廢，恒",
    "T33n1716_09b:0799b12": "沙菩薩斷疑增道，皆是四悉檀意，成熟眾",
    "T33n1716_09b:0799b13": "生。今束此十用為四悉檀：先、束迹門。次、束",
    "T33n1716_09b:0799b14": "本門。迹又為二：先、別束。次、通束。別者，開三顯",
    "T33n1716_09b:0799b15": "一、住三用一、會三歸一，此三條屬為人悉檀。",
    "T33n1716_09b:0799b16": "何者？本習此三，今還約三修一，不改途易",
    "T33n1716_09b:0799b17": "轍，秖深觀此三，一理自顯。三中有一，不",
    "T33n1716_09b:0799b18": "須取捨，故開三顯一，屬為人悉檀。住三用",
    "T33n1716_09b:0799b19": "一亦如是，秖就此三而修一道，如富樓",
    "T33n1716_09b:0799b20": "那，但住聲聞而自饒益，亦能饒益同梵行者，",
    "T33n1716_09b:0799b21": "即是不改三法能生一解，皆屬為人悉檀",
    "T33n1716_09b:0799b22": "也。破三、廢三、覆三，此三屬對治。其封三疑",
    "T33n1716_09b:0799b23": "一，斥破其情，廢於權教，密覆權法，令執病",
    "T33n1716_09b:0799b24": "心，除入一實道，安住實智中也。住三顯一、住",
    "T33n1716_09b:0799b25": "一用三，兩種屬世界悉檀。何者？世界以樂",
    "T33n1716_09b:0799b26": "欲為本，若眾生欲得三乘之道，不欲聞",
    "T33n1716_09b:0799b27": "一實之化，故佛自住一，同彼說三。又三乘",
    "T33n1716_09b:0799b28": "緣異，如世界隔別，故名世界悉檀也。住三",
    "T33n1716_09b:0799b29": "顯一，亦是世界。何者？佛隨人法，住於方便，",
    "T33n1716_09b:0799c01": "調熟顯一，故屬世界悉檀也。住一顯一、住非",
    "T33n1716_09b:0799c02": "三非一顯一，此屬第一義悉檀也。通明四悉",
    "T33n1716_09b:0799c03": "檀者，秖破三顯一，得有四種益。何者？君子",
    "T33n1716_09b:0799c04": "樂聞過，小人惡聞愆，欲知過必改，即為",
    "T33n1716_09b:0799c05": "破執除病，歡喜奉行，即是世界也。若執住",
    "T33n1716_09b:0799c06": "三，不能進道，破三從一，覺悟心生，善法",
    "T33n1716_09b:0799c07": "增進，是名為人也。執三是病，說一為樂，是",
    "T33n1716_09b:0799c08": "名對治也。若聞破三得見理，名第一義",
    "T33n1716_09b:0799c09": "也。餘九種例爾。故知佛之善巧稱合機緣，皆",
    "T33n1716_09b:0799c10": "令得益，四悉檀之力也云云。二、結本門十",
    "T33n1716_09b:0799c11": "用為四悉檀者，亦有別、通二意。住迹顯本、",
    "T33n1716_09b:0799c12": "住本用迹，此屬世界悉檀，亦名隨樂欲，釋",
    "T33n1716_09b:0799c13": "如前。開迹顯本、會迹顯本、住迹用本，屬為人",
    "T33n1716_09b:0799c14": "悉檀，不改途更修，還約本法修顯本也，釋",
    "T33n1716_09b:0799c15": "如前。破迹、廢迹、覆迹，屬對治。住本顯本、住",
    "T33n1716_09b:0799c16": "非本非迹顯本，屬第一義，釋如前。次、通約",
    "T33n1716_09b:0799c17": "一科，結四悉檀，亦如前，餘九例亦爾，具解云",
    "T33n1716_09b:0799c18": "云。五、悉檀同異者，餘經亦用四悉檀，破三顯",
    "T33n1716_09b:0799c19": "一、破迹顯本等，而與此有異。即為兩：一、迹",
    "T33n1716_09b:0799c20": "門明異。二、本門明異。迹門異者，三藏中亦",
    "T33n1716_09b:0799c21": "用四悉檀破廢等意，但為有餘、無餘涅槃云",
    "T33n1716_09b:0799c22": "云。《大品》中共般若，亦用四悉檀破立廢等意，",
    "T33n1716_09b:0799c23": "但悟真理，未能久圓云云。方等中亦破三顯",
    "T33n1716_09b:0799c24": "一，於菩薩人有一分同，二乘人不得入實，",
    "T33n1716_09b:0799c25": "故十弟子被淨名訶墮八邪、不入眾數，此",
    "T33n1716_09b:0799c26": "是破斥之語。稱歎不思議大乘之道，皆用四",
    "T33n1716_09b:0799c27": "悉檀意，而二乘不悟也。此經用四悉檀意，",
    "T33n1716_09b:0799c28": "二乘而得斷疑除執，入佛正道，受記作佛。",
    "T33n1716_09b:0799c29": "故知此經用四悉檀巧妙。文云：「言辭柔軟，",
    "T33n1716_09b:0800a01": "悅可眾心。」身子領解云：「佛以種種緣，譬喻巧",
    "T33n1716_09b:0800a02": "言說，其心安如海，我聞疑網斷……安住實智",
    "T33n1716_09b:0800a03": "中。」即其義也。問：法華顯一，還藉先破，無前",
    "T33n1716_09b:0800a04": "調熟，今亦不解。答：今日得悟，由昔彈訶，但",
    "T33n1716_09b:0800a05": "功屬此經，名非彼得。譬如百人共圍一賊，",
    "T33n1716_09b:0800a06": "而攻圍之力實賴眾人，能擒賊者得勳，不",
    "T33n1716_09b:0800a07": "屬百人云云。此經開權顯實，四悉檀大用最",
    "T33n1716_09b:0800a08": "為雄猛云云。發迹顯本，四悉檀永異眾經。何",
    "T33n1716_09b:0800a09": "者？迹中力用，已出諸教；本中十用，諸經無一，",
    "T33n1716_09b:0800a10": "況當有十！迹中悉檀已出諸經，本中悉檀",
    "T33n1716_09b:0800a11": "諸經無一，何況有四！可以意推，無煩多",
    "T33n1716_09b:0800a12": "記也。",
    "T33n1716_09b:0800a13": "妙法蓮華經玄義卷第九下"
}