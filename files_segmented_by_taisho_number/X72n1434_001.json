{
    "X72n1434_001:0227c06": " 壽昌見如大師語錄序",
    "X72n1434_001:0227c08": "古德睦州尊宿。于其兒孫傳燈一派若寥寥也。而豫",
    "X72n1434_001:0227c09": "識臨濟以遮陰。激發雲門以轢鑽。雖濟嗣黃檗。門嗣",
    "X72n1434_001:0227c10": "雪峰。然其當機手眼。開先一著。實出睦州。竟成兩宗",
    "X72n1434_001:0227c11": "之兒孫咸其法派矣。而睦州不受其名也。如此作用。",
    "X72n1434_001:0227c12": "奚啻馬駒踏殺氣宇如王哉。余甞妄憶吾夫子。開源",
    "X72n1434_001:0227c13": "千古。包孕三才。而每於人不知處。不患不慍。一部論",
    "X72n1434_001:0227c14": "語重叠言之。其義何居。葢驗之智愚賢不肖。纔動口",
    "X72n1434_001:0227c15": "間。聞一不字。便為色變。而理學事功名儒碩。輔一爭",
    "X72n1434_001:0227c16": "異。同祖分左右。動成仇敵。可見求知一念。從俱生無",
    "X72n1434_001:0227c17": "明同來。縱使諸緣漸却。而此念慍患難以頓忘。古云。",
    "X72n1434_001:0227c18": "老莊未免于有。故每以無訓人。可見夫子未免于知。",
    "X72n1434_001:0227c19": "故屢以不患不慍訓人也。至於無言莫知之嘆。末後",
    "X72n1434_001:0227c20": "一語。輙歸之天。而一見老子。服為龍。遯世不悔歸之",
    "X72n1434_001:0227c21": "唯聖。屢空之旨獨許顏回。兩端之竭偕之鄙夫。此又",
    "X72n1434_001:0227c22": "莫知之歸宿處也。夫子果于知處立根否耶。壽昌之",
    "X72n1434_001:0227c23": "下。有見公者。親授證據。乃于沒踪跡處藏身。不立一",
    "X72n1434_001:0227c24": "字。不發一語。數十年矣。因與海岸居士。一言投契。露",
    "X72n1434_001:0228a01": "其本色。方知有見公也。及浪公歸掃壽昌之墖。欣然",
    "X72n1434_001:0228a02": "以法席相推。故余竊以睦州擬之。令公不遇海岸。則",
    "X72n1434_001:0228a03": "將口挂壁上。不值浪公。則終為古廟香爐去乎。救世",
    "X72n1434_001:0228a04": "婆心。殆不其然。海岸居士所至如博山。如瀛山。如天",
    "X72n1434_001:0228a05": "童。如徑山。何地不為宗門建幟。而壽昌一席。有浪公",
    "X72n1434_001:0228a06": "以為重。新法音所遍。總見公一人之力也。余讀公指",
    "X72n1434_001:0228a07": "據錄。無一字一句。不具殺刀活劒。令人進步無門。轉",
    "X72n1434_001:0228a08": "身有地。全機大用。具此錄中。而公夷然不屑也。龍德",
    "X72n1434_001:0228a09": "而隱。夫子服膺。世尊見之。必為默識矣。陳尊宿之擬。",
    "X72n1434_001:0228a10": "余自以為知言。不知海岸浪公作何證據也。干戈剝",
    "X72n1434_001:0228a11": "及床膚。不日當趨侍兩師。其以蒲鞋為行脚錢乎。貽",
    "X72n1434_001:0228a12": "公以博一咲。",
    "X72n1434_001:0228a13": "崇禎十一年戊寅中秋日。北京吏部尚書楚黃居",
    "X72n1434_001:0228a14": "士李長庚拜撰。",
    "X72n1434_001:0228a18": "向上一路千聖不傳。歷代祖師何處下口。然諸方說",
    "X72n1434_001:0228a19": "禪浩浩地。雷轟電馳。皆是方便門庭。不得已而屙撒",
    "X72n1434_001:0228a20": "耳。是以亮公撒手入山。不屑以口舌為佛事。別行一",
    "X72n1434_001:0228a21": "路。無處尋他。余甞求宗匠於今時。而心服壽昌見公",
    "X72n1434_001:0228a22": "之大用也。公於臨濟三頓棒話。發明本來。而韜晦。叢",
    "X72n1434_001:0228a23": "林屢推不出。偶有一言半句。皆端伯虔請而後示之。",
    "X72n1434_001:0228a24": "然猶秘不輕傳。天下想望其光明。而不得見。於是入",
    "X72n1434_001:0228b01": "室弟子。陰錄而刻行之。初非大師之本意也。大師發",
    "X72n1434_001:0228b02": "明大事之機緣。具載錄中。故先壽昌。末後復以衲衣",
    "X72n1434_001:0228b03": "付之。而公密用潛行。如愚若魯。諸方所以服其行解",
    "X72n1434_001:0228b04": "超羣也。今人偶有見處。便思迸出頭來。聞大師之高",
    "X72n1434_001:0228b05": "風。不覺爽然自失矣。故為拈出。以示作家。",
    "X72n1434_001:0228b06": "崇禎丁丑中秋日。法弟黃端伯和南題。",
    "X72n1434_001:0228b10": "目次",
    "X72n1434_001:0228b11": "序文示眾頌古問答",
    "X72n1434_001:0228b12": "偈讚佛事行實",
    "X72n1434_001:0228b18": "壽昌見如謐禪師語錄",
    "X72n1434_001:0228b20": "門人　道璞　集",
    "X72n1434_001:0228b21": "示眾。若論此事。如箭之勁。擬議得來。喪身失命。通玄",
    "X72n1434_001:0228b22": "兮不履長安。出格兮隨方信步。惟有黃龍峰抝捩。不",
    "X72n1434_001:0228b23": "信口皮只信悟。悟箇甚麼。鎮州蘿蔔頭角露。咄。直須",
    "X72n1434_001:0228b24": "吐却始得。",
    "X72n1434_001:0228c01": "示眾。舉世尊涅槃。示現雙趺。師云。伸不伸。縮不縮。亦",
    "X72n1434_001:0228c02": "非驢頭并馬脚。設有人道似冬瓜。抱頭咲倒空王殿",
    "X72n1434_001:0228c03": "角。咲倒且置。的的當當一句。作麼生道。彈指一下云。",
    "X72n1434_001:0228c04": "確。",
    "X72n1434_001:0228c05": "示眾。無眼沒鼻孔。佛祖莫能窮。老僧通一線。不在語",
    "X72n1434_001:0228c06": "言中。且道。在甚麼處。中央并上下。南北及西東。雖然",
    "X72n1434_001:0228c07": "如是。亦要一回親見始得。",
    "X72n1434_001:0228c08": "示眾。俱胝一指禪。啞子喫黃連。談玄難出口。抖擻向",
    "X72n1434_001:0228c09": "人天。空海岳徹山川。百千三昧指頭邊。咄。明眼人前",
    "X72n1434_001:0228c10": "不得錯舉。",
    "X72n1434_001:0228c11": "示眾。乾屎橛。一千七百都漏洩。大千沙界熱漫漫。虗",
    "X72n1434_001:0228c12": "空抝斷成幾節。出誵訛入虎穴。夏至嚴寒冬至熱。狸",
    "X72n1434_001:0228c13": "奴白牯少知音。獨許寒山咲不徹。咄。也是眼中著屑",
    "X72n1434_001:0228c14": "示眾。舉狗子佛性有無話。師云。老老大大。口生口熟。",
    "X72n1434_001:0228c15": "有時火燄彌天。有時氷霜滿地。直饒掀翻海岳。倒轉",
    "X72n1434_001:0228c16": "須彌。總是乾弄一場。",
    "X72n1434_001:0228c17": "燈節示眾。者箇燈籠。通身是口。教行便行。教走便走。",
    "X72n1434_001:0228c18": "出沒無端。藏身北斗。混亂乾坤。不分先後。上無師傅。",
    "X72n1434_001:0228c19": "下無遞授。續佛心燈。全身拶透。示眾拈花未免窠臼。",
    "X72n1434_001:0228c20": "儱侗頭陀破顏揚臭。觸著些兒。逼塞宇宙。累及兒孫。",
    "X72n1434_001:0228c21": "淵深難究。晴空霹靂一聲蛙。鐵牛脫索誠無謬。",
    "X72n1434_001:0228c22": "示眾。拈拄杖云。拄杖子。活如龍。神功玅用。應現無窮。",
    "X72n1434_001:0228c23": "身非四大。智具六通。即凡即聖。不落偏中。人天敬仰。",
    "X72n1434_001:0228c24": "佛祖欽崇。淨躶躶。赤灑灑。八面真風靈光。普徧太煞",
    "X72n1434_001:0229a01": "玲瓏。居止同伴。時人不逢。復卓一下云。追踪覓跡渾",
    "X72n1434_001:0229a02": "無有。應事臨機合至公。",
    "X72n1434_001:0229a03": "示眾。丈六金身一莖草。衲僧坐斷剛剛好。驀地掀翻",
    "X72n1434_001:0229a04": "正令行。何如傾出一栲栳。",
    "X72n1434_001:0229a05": "示眾。圓陀陀。光爍爍。無頭無尾。最難捉摸。縱使老胡",
    "X72n1434_001:0229a06": "看得明。也是虗空貫索。任彼鼻孔撩天。到此依他者",
    "X72n1434_001:0229a07": "著。雖然。祇个郎當。撞破許多變博。噫。不是你跨上金",
    "X72n1434_001:0229a08": "毛背。一定打折驢脚。",
    "X72n1434_001:0229a09": "示眾。榾柮子。無根蒂。眼耳鼻舌都無。却解頂天立地。",
    "X72n1434_001:0229a10": "四方八面坦然平。諸佛眾生無忌諱。瞥然撞著赤鬚",
    "X72n1434_001:0229a11": "胡。掀倒蒼天難出氣。難出氣。狸奴白牯咲鈍置。咲箇",
    "X72n1434_001:0229a12": "甚麼。四脚稍天爬不起耳。",
    "X72n1434_001:0229a13": "示眾。砒礵本是殺人刀。要在醫王善自操。殺活不須",
    "X72n1434_001:0229a14": "稱妙手。病原摸著始為高。珍重。",
    "X72n1434_001:0229a15": "示眾。初心學道。立志堅強。二六時中。要秉干將。降魔",
    "X72n1434_001:0229a16": "伏崇。截斷情殃。話頭綿密。自發心光。含天裹地。剎剎",
    "X72n1434_001:0229a17": "全彰。始稱學道。名報法王。誡汝參學。悟達故鄉。思之",
    "X72n1434_001:0229a18": "不已。參之再詳。著意須當真實究。翻轉乾坤做一場",
    "X72n1434_001:0229a19": "示眾。參禪一著。如火裏藏身。任彼銕膽銅心。于斯定",
    "X72n1434_001:0229a20": "成融變耳。然雖如是。也須虗空粉碎。大地平沈。方有",
    "X72n1434_001:0229a21": "轉身之路。恁麼時。纔好喫棒。",
    "X72n1434_001:0229a22": "示眾。參禪學道。原為生死兩字。不為別事。所謂別事",
    "X72n1434_001:0229a23": "者何。即今生心動念處便是。有作有為便是。有取有",
    "X72n1434_001:0229a24": "捨便是。有修有證便是。有淨有穢便是。有聖有凡便",
    "X72n1434_001:0229b01": "是。有佛有眾生便是。乃至作頌作偈便是。作詩作賦",
    "X72n1434_001:0229b02": "便是。論禪論道便是。論是論非便是。論古論今便是。",
    "X72n1434_001:0229b03": "種種作法。不是為生死兩字上事。總是別事。實要為",
    "X72n1434_001:0229b04": "生死兩字。不須外求。只向穿衣喫飯處。屙屎放尿處。",
    "X72n1434_001:0229b05": "行住坐臥處。一切處不得絲毫走作。如人見猛虎相",
    "X72n1434_001:0229b06": "似。一味躲身逃命。又如人上陣。只是要殺却賊魁。取",
    "X72n1434_001:0229b07": "頭到手方休。管甚取捨淨穢凡聖是非等耶。不然。盡",
    "X72n1434_001:0229b08": "是虗費工夫。何日得箇太平時節也。如此做去。于生",
    "X72n1434_001:0229b09": "死兩字。有少分相應。不然。盡是作有為之事。於道無",
    "X72n1434_001:0229b10": "益。先和尚云。莫拘小享。直須到古人田地。始得生死",
    "X72n1434_001:0229b11": "自由。不然。盡是生死岸頭邊事。實無了期也。珍重。",
    "X72n1434_001:0229b12": "示眾。參禪學道人。須要立箇堅固志。具一副大心腸。",
    "X72n1434_001:0229b13": "畢竟要與諸佛同行。諸祖同坐。具此心者。方可參禪",
    "X72n1434_001:0229b14": "學道。不然。捨父母棄恩愛。薙髮披緇。虗消信施。辜負",
    "X72n1434_001:0229b15": "師德。有何益哉。實要與諸佛諸祖同儔。須將生死兩",
    "X72n1434_001:0229b16": "字。竪在眉毛上。猶如負千斤擔子。過竹排相似。轉不",
    "X72n1434_001:0229b17": "得頭。眨不得眼。移不得足。四肢動不得。惟有一副惺",
    "X72n1434_001:0229b18": "惺心腸。想到彼岸。如此用心。可謂之初心學道工夫",
    "X72n1434_001:0229b19": "也。至於佛祖同儔。及悟之一字。尚未沾著在。",
    "X72n1434_001:0229b20": "博山請雪關大師龕。歸博之東峰塢建塔。瀛山阻之。",
    "X72n1434_001:0229b21": "示眾。幾片白雲彌西嶂。一輪紅日落東山。如驢覷井",
    "X72n1434_001:0229b22": "井覷驢。大似往來瀛博間。祇如恁麼舉。且道。是瀛山",
    "X72n1434_001:0229b23": "耶。博山耶。咦。落霞與孤鶩齊飛。秋水共長天一色。",
    "X72n1434_001:0229b24": "示眾。古人建立叢林。為陶凡鑄聖之址。修禪植福之",
    "X72n1434_001:0229c01": "基。鎔積習之錮蔽。磨累垢之瞑矇。垢不蠲。心地無由",
    "X72n1434_001:0229c02": "明徹。習不消。禪源曷能洞透。非謂不透不明。誠恐更",
    "X72n1434_001:0229c03": "增其矇蔽耳。欲得清淨無垢。須要時時恒正。日日新",
    "X72n1434_001:0229c04": "鮮。工夫一氣做成。莫云明朝後日。發起本有之心。頓",
    "X72n1434_001:0229c05": "開現成之志。有日撞著磕著。豁然洞徹。如月皎星輝。",
    "X72n1434_001:0229c06": "始信現成不謬。方知瞑矇所蔽。者箇宛爾猶存。光陰",
    "X72n1434_001:0229c07": "易邁。時不待人。此生若不明徹。來生又更來生。契經",
    "X72n1434_001:0229c08": "云。我與釋迦如來。同為凡夫。世尊成道以來。塵沙劫",
    "X72n1434_001:0229c09": "數。而我躭染六塵。輪迴生死。如此明言。豈不痛哉。豈",
    "X72n1434_001:0229c10": "不痛哉。",
    "X72n1434_001:0229c11": "示眾。打○相云。咄。只許聞不許覩。賓非賓主非主。佛",
    "X72n1434_001:0229c12": "非佛祖非祖。且道。畢竟是箇什麼。咦。淨地上不行。肯",
    "X72n1434_001:0229c13": "向糞堆取。然雖如此。也要箇通事人始得。",
    "X72n1434_001:0229c14": "示眾。喝一喝云。且道。者一喝。落在什麼處。良久云。空",
    "X72n1434_001:0229c15": "谷傳聲易。虗堂習聽難。",
    "X72n1434_001:0229c16": "堂中示眾。諸仁者。各各脚跟下。從無量劫來。矇昧自",
    "X72n1434_001:0229c17": "己一段大事。此生若不明徹去。又是來生。再生未必。",
    "X72n1434_001:0229c18": "是何面目也。若要明徹大事。稱此光陰。莫順流俗。幸",
    "X72n1434_001:0229c19": "棲梵剎。理行雙修。立箇決定志。發箇勇猛心。時時照",
    "X72n1434_001:0229c20": "顧自己主人公。念念相續。莫令走作。忽有走作。急切",
    "X72n1434_001:0229c21": "追尋。何處失落。者一念。或一度或二度三度。自然定",
    "X72n1434_001:0229c22": "帖。信麼。行過方知。倒此一著。更加精進。歷歷明明。若",
    "X72n1434_001:0229c23": "不見主人公。誓不休志。二六時中。猶如打毬相似。睜",
    "X72n1434_001:0229c24": "著兩眼。照顧來機。任彼色相諸緣。亦不暇顧。如此用",
    "X72n1434_001:0230a01": "心。或一月兩月。三月五月。若不親見主人公。古人道",
    "X72n1434_001:0230a02": "截取老僧頭去。諸仁者。此事不論靈利聰明。初心遠",
    "X72n1434_001:0230a03": "學。惟要真切實究始得。豈不見。香嚴智閒禪師。初參",
    "X72n1434_001:0230a04": "百丈。丈遷化。復參溈山。山問。聞汝在百丈先師處。問",
    "X72n1434_001:0230a05": "一答十。問十答百。此是汝聰明靈利意解識想。生死",
    "X72n1434_001:0230a06": "根本。父母未生時。試道一句看。嚴被一問。直得茫然。",
    "X72n1434_001:0230a07": "平日看過文字。要尋一句酬對。竟不可得。乃自嘆曰。",
    "X72n1434_001:0230a08": "畫餅不可充饑。乃泣辭溈山。過南陽覩忠國師遺跡。",
    "X72n1434_001:0230a09": "遂憩止焉。一日芟除草木。偶拋瓦礫。擊竹作聲。忽然",
    "X72n1434_001:0230a10": "省悟。作偈曰。一擊忘所知。更不假修持。動容揚古路。",
    "X72n1434_001:0230a11": "不墮悄然機。處處無踪跡。聲色外威儀。諸方達道者。",
    "X72n1434_001:0230a12": "咸言上上機。溈山聞得。謂仰山曰。此子徹也。仰曰。待",
    "X72n1434_001:0230a13": "某甲親勘。仰曰。聞師弟發明大事。試說看。嚴舉前頌。",
    "X72n1434_001:0230a14": "仰曰。若有正悟。別更說看。嚴作頌曰。去年貧未是貧。",
    "X72n1434_001:0230a15": "今年貧始是貧。去年貧猶有卓錐之地。今年貧錐也",
    "X72n1434_001:0230a16": "無。仰曰。如來禪許師弟會。祖師禪未夢見在。嚴復頌",
    "X72n1434_001:0230a17": "曰。我有一機。瞬目視伊。若人不會。別喚沙彌。仰乃報",
    "X72n1434_001:0230a18": "溈曰。且喜閒師弟。會祖師禪也。此是參禪悟道勇猛",
    "X72n1434_001:0230a19": "的樣子。豈可作容易看也。或曰。未見參禪工夫。只聞",
    "X72n1434_001:0230a20": "擊竹便悟。曰不見溈山一問。直得茫然。尋一句酬對。",
    "X72n1434_001:0230a21": "竟不可得。乃泣辭溈山。別參工夫可知之也。要見主",
    "X72n1434_001:0230a22": "人公麼。第一莫昧自己。虗實得失是非。無量劫來。矇",
    "X72n1434_001:0230a23": "昧主人公。只為此也。第二莫粧好漢。作了事人。遇境",
    "X72n1434_001:0230a24": "隨情。逢緣放意。自謂理事融通。恁麼好漢。黑面老人",
    "X72n1434_001:0230b01": "簡點去也。第三莫向冊子上。尋討記持語句。凖備待",
    "X72n1434_001:0230b02": "人。作師範想。如此學道。欲明徹無量劫來矇昧大事。",
    "X72n1434_001:0230b03": "遠之遠矣。珍重。",
    "X72n1434_001:0230b04": "示眾。參禪客。莫論禪。須當實悟始方圓。應機接物通",
    "X72n1434_001:0230b05": "玄玅。總在窮元不在宣。豈不見。如何禪。猻猢上樹尾",
    "X72n1434_001:0230b06": "連顛。苟能徹透乾坤外。也解無言說有言。參禪客。莫",
    "X72n1434_001:0230b07": "學禪。貴在深操立志淵。古聖曾經三十載。休將容易",
    "X72n1434_001:0230b08": "有時緣。豈不見。如何禪。石上蓮花火裏泉。[囗@力]地一聲",
    "X72n1434_001:0230b09": "全體現。虗空粉碎髓漫天。參禪客。莫待禪。七箇蒲團",
    "X72n1434_001:0230b10": "沒半邊。夜坐針錐猶未徹。枕頭墮地始通玄。豈不見。",
    "X72n1434_001:0230b11": "如何禪。猛火燄裏著油煎。覷破古人消息子。拿雲[瓝勺+(穫禾)]",
    "X72n1434_001:0230b12": "浪總為緣。參禪客。莫問禪。須知到岸自安然。話頭端",
    "X72n1434_001:0230b13": "的非饒舌。大好山中契別傳。豈不見。如何禪。大家洗",
    "X72n1434_001:0230b14": "脚上牀眠。忽爾蛙聲天地窄。自歌自唱哩囉嗹。",
    "X72n1434_001:0230b15": "示眾。祇者箇無秘訣。展開珍藏向人說。縱然說得十",
    "X72n1434_001:0230b16": "分明。也似紅爐飛片雪。只如老僧恁麼道。還有秘訣",
    "X72n1434_001:0230b17": "也無。良久云。禪者且置。居士作麼生。然雖如此。也不",
    "X72n1434_001:0230b18": "得無語。豈不聞。三人同行。必有我師。其或未然。向下",
    "X72n1434_001:0230b19": "文長。付在來日。",
    "X72n1434_001:0230b20": "頌古",
    "X72n1434_001:0230b21": "世尊拈花",
    "X72n1434_001:0230b22": "經綸萬丈探深淵。誰想深淵徹底穿。縱遇金鱗開口",
    "X72n1434_001:0230b23": "咲。長江依舊水連天。",
    "X72n1434_001:0230b24": "足現雙趺",
    "X72n1434_001:0230c01": "抒乾滄海元非妙。擊碎須彌未是珍。惟有死猫頭忽",
    "X72n1434_001:0230c02": "現。大千沙界露全身。",
    "X72n1434_001:0230c03": "產難因緣",
    "X72n1434_001:0230c04": "一箇穿雲帶霧。一箇遇水安排。三箇同隻鼻孔。儘他",
    "X72n1434_001:0230c05": "石女懷胎。",
    "X72n1434_001:0230c06": "無縫墖",
    "X72n1434_001:0230c07": "洞庭湖裏耍鞦韆。獨有盲龜看得全。無影樹頭花倒",
    "X72n1434_001:0230c08": "影。琉璃殿上錦鋪磚。",
    "X72n1434_001:0230c09": "不求諸聖不重己靈",
    "X72n1434_001:0230c10": "情知跨海弄天涯。葢為虗玄已破家。莫道無心稱妙",
    "X72n1434_001:0230c11": "手。無心猶是眼中花。",
    "X72n1434_001:0230c12": "德山拓鉢",
    "X72n1434_001:0230c13": "無端托鉢向人寰。暗驗明瞞倒剎竿。末後密通真可",
    "X72n1434_001:0230c14": "怕。驢年誰解此連環。",
    "X72n1434_001:0230c15": "婆子燒菴",
    "X72n1434_001:0230c16": "者老婆無眼力。辨金全借石頭識。趂出燒菴也太奇。",
    "X72n1434_001:0230c17": "豈知徧地生荊棘。",
    "X72n1434_001:0230c18": "趙州無字",
    "X72n1434_001:0230c19": "泰山傾倒壓蟭螟。氣絕心灰識浪平。不是泥牛開隻",
    "X72n1434_001:0230c20": "眼。焉知猛虎坐中廳。",
    "X72n1434_001:0230c21": "一歸何處",
    "X72n1434_001:0230c22": "萬法歸一亦無端。七斤重也太顢頇。非顢頇。任君看。",
    "X72n1434_001:0230c23": "秤在星兮星在盤。不在盤。金烏跳上玉欄干。",
    "X72n1434_001:0230c24": "蔴三斤",
    "X72n1434_001:0231a01": "蔴三斤。徹骨貧。秤錘墮地白如銀。要會麼。莫疎親。黃",
    "X72n1434_001:0231a02": "龍峰下巾珍彬。",
    "X72n1434_001:0231a03": "柏樹子",
    "X72n1434_001:0231a04": "舌頭無骨徧稱尊。好歹收來作話文。囫圇一聲天地",
    "X72n1434_001:0231a05": "黑。波斯吞却鐵崑崙。",
    "X72n1434_001:0231a06": "狗子佛性有無",
    "X72n1434_001:0231a07": "趙州古佛最崎嶠。摸著頭兮失却腰。始見南泉稱萬",
    "X72n1434_001:0231a08": "福。爪牙獨露不相饒。",
    "X72n1434_001:0231a09": "雲門餅",
    "X72n1434_001:0231a10": "雲門餅空掘井。天下衲僧徒畫影。超佛越祖未足奇。",
    "X72n1434_001:0231a11": "為驢作馬孰不令。",
    "X72n1434_001:0231a12": "三日吐光而終",
    "X72n1434_001:0231a13": "黃金贈富渾無事。破體袈裟說向誰。昨夜三更收麥",
    "X72n1434_001:0231a14": "子。天明徒見磨房推。",
    "X72n1434_001:0231a15": "黃龍三關",
    "X72n1434_001:0231a16": "我手佛手。擔枷帶杻。信口道來。露出家醜。",
    "X72n1434_001:0231a17": "我脚驢脚。切忌卜度。伸縮自由。踏翻五岳。",
    "X72n1434_001:0231a18": "人有生緣。不必重宣。沒毛老虎。也解發顛。",
    "X72n1434_001:0231a19": "問答",
    "X72n1434_001:0231a20": "道璞禪人問。楞嚴經云。知見立知。即無明本。知見",
    "X72n1434_001:0231a21": "無見。斯即涅槃。瑞鹿安楞嚴云。知見立　知即無",
    "X72n1434_001:0231a22": "明本　知見無　見斯即涅槃。先師翁云。知見無",
    "X72n1434_001:0231a23": "見。即無明本。知見立知。斯即涅槃。二大老。與經意",
    "X72n1434_001:0231a24": "是同是別。有優劣無優劣。",
    "X72n1434_001:0231b01": "答頌。三箇老渠真古怪。一條拄杖攪翻天。縱使神機",
    "X72n1434_001:0231b02": "并妙用。優劣何曾到彼邊。",
    "X72n1434_001:0231b03": "問。華嚴以法界為宗。法界又以何為宗。",
    "X72n1434_001:0231b04": "答頌。一輪明月印千江。千江明月一輪藏。透得毗盧",
    "X72n1434_001:0231b05": "華藏界。全身普現法中王。",
    "X72n1434_001:0231b06": "問。某甲在病中。先博山示云。外其身。而身存。如何",
    "X72n1434_001:0231b07": "是存的身。",
    "X72n1434_001:0231b08": "答頌。虗空生來無背面。只見虗空生閃電。內外通明",
    "X72n1434_001:0231b09": "惟一真。孰能識此空王見。",
    "X72n1434_001:0231b10": "問。外的身與存的身。是一是二。若道是二。理應不",
    "X72n1434_001:0231b11": "二。若道是一。用外作麼。",
    "X72n1434_001:0231b12": "答頌。老僧從來不識數。只會剛剛恰好處。應用無妨",
    "X72n1434_001:0231b13": "格外機。知其端的難酧措。",
    "X72n1434_001:0231b14": "問。先師翁。從早停筯弄钁頭。到晚便自負云。已到",
    "X72n1434_001:0231b15": "百丈堂奧。如云一日不作一日不食。此猶滯在半",
    "X72n1434_001:0231b16": "途。畢竟百丈堂奧。在甚麼處。",
    "X72n1434_001:0231b17": "答頌。鼻頭扭痛咲呵呵。獨恨當初老達磨。不到好山",
    "X72n1434_001:0231b18": "親切處。爭能跳出好山窩。",
    "X72n1434_001:0231b19": "問。新博山禪鏡序云。大圓鏡裏說箇禪字。早是痕",
    "X72n1434_001:0231b20": "生。某甲問云。說禪字的痕。與說大圓鏡的痕。所差",
    "X72n1434_001:0231b21": "多少。山云。爾又加一痕也。然則無痕一句。作麼生",
    "X72n1434_001:0231b22": "道。",
    "X72n1434_001:0231b23": "答頌。本來無物痕何有。強立名言論我人。一喝頓空",
    "X72n1434_001:0231b24": "千古蹟。何妨劫外起風塵。",
    "X72n1434_001:0231c01": "問。古德云。生時決定生。去時實不去。意旨如何。",
    "X72n1434_001:0231c02": "答頌。來去無端事果奇。嵐風輕送白雲歸。金烏玉兔",
    "X72n1434_001:0231c03": "東西走。明暗何曾離得伊。",
    "X72n1434_001:0231c04": "問。應無所住而生其心。如何是無所住處。",
    "X72n1434_001:0231c05": "答頌。道人心膽大如天。直向空王殿裏眠。王老問渠",
    "X72n1434_001:0231c06": "何處客。翻身拽杖下西川。",
    "X72n1434_001:0231c07": "問。三心了不可得。點那一箇心。簡點將來。坐斷三",
    "X72n1434_001:0231c08": "際的。亦堪受供養麼。",
    "X72n1434_001:0231c09": "答頌。三箇貧兒共一家。不須苦苦驗龍蛇。縱然坐斷",
    "X72n1434_001:0231c10": "僧祇劫。受供何甞免得他。",
    "X72n1434_001:0231c11": "問。清淨本然。云何忽生山河大地。且道。即已生山",
    "X72n1434_001:0231c12": "河大地。仍是清淨本然否。",
    "X72n1434_001:0231c13": "答頌。那事從來不失傳。儘他成壞我無遷。老胡一任",
    "X72n1434_001:0231c14": "西流去。剩有三千夜不眠。",
    "X72n1434_001:0231c15": "問。枯木倚寒巖。三冬無煖氣。婆子燒菴趂出。古今",
    "X72n1434_001:0231c16": "嘖嘖嘆賞。故知二俱作家。然欲不遭燒菴之手。且",
    "X72n1434_001:0231c17": "道。者僧將作麼生行履。",
    "X72n1434_001:0231c18": "答頌。神弓一發疾如風。那畏銀山千萬重。透過自然",
    "X72n1434_001:0231c19": "生慶快。燒菴未免枉施工。",
    "X72n1434_001:0231c20": "問。從來法嗣一枝正出。餘皆旁出。且道。拄杖子有",
    "X72n1434_001:0231c21": "旁正否。",
    "X72n1434_001:0231c22": "答頌。君命嚴威似箭鋒。豈容擬議墮偏中。正印相傳",
    "X72n1434_001:0231c23": "千古令。安居不昧有無功。",
    "X72n1434_001:0231c24": "安止居士問。世尊拈花。師答曰。風色燦然。畢竟意",
    "X72n1434_001:0232a01": "旨如何。",
    "X72n1434_001:0232a02": "答頌。遍地黃金無寸土。矇矓肉眼豈能窺。冬殘樹杪",
    "X72n1434_001:0232a03": "含春意。日落纔昏夜月輝。",
    "X72n1434_001:0232a04": "問。聞師未入孔聖之門。然則者箇消息。初見先和",
    "X72n1434_001:0232a05": "尚時便知。還是用工後方省。",
    "X72n1434_001:0232a06": "答頌。憶昔當年學道時。寥寥殿閣失支離。吾師說法",
    "X72n1434_001:0232a07": "如雷震。不肖無聞頓足搥。",
    "X72n1434_001:0232a08": "海岸黃居士問。善知識入門便鑑。具甚麼眼。師曰。心",
    "X72n1434_001:0232a09": "不負人。面無慚色。",
    "X72n1434_001:0232a10": "又持陳雲怡督學十六問。請師下語。",
    "X72n1434_001:0232a11": "問。渴鹿趂陽燄。如何得歇。師曰。待虗空落地。即向爾",
    "X72n1434_001:0232a12": "道。",
    "X72n1434_001:0232a13": "問。摩尼珠久埋塵土。如何急切覓得。師曰。雪滿紅爐。",
    "X72n1434_001:0232a14": "問。一斬一切斷。如何得此利劒。師曰。利劒且置。將斷",
    "X72n1434_001:0232a15": "的來。與老僧驗過。",
    "X72n1434_001:0232a16": "問。等是水味。有品為第一泉。有品為第二泉。作何分",
    "X72n1434_001:0232a17": "剖。師曰。我者裏無水亦無味。",
    "X72n1434_001:0232a18": "問。黑夜中認賊為子。認子為賊。作何判斷。師曰。一齊",
    "X72n1434_001:0232a19": "殺却。",
    "X72n1434_001:0232a20": "問。家親作崇。如何處置。師曰。貶向無生國去。",
    "X72n1434_001:0232a21": "問。的的主人翁。如何得覿面一見。師曰。露柱子生兒",
    "X72n1434_001:0232a22": "也。見麼。",
    "X72n1434_001:0232a23": "問。堪輿家羅經縱橫移動。針必指南。是誰作主。師曰。",
    "X72n1434_001:0232a24": "繫驢橛撼亦不動。",
    "X72n1434_001:0232b01": "問。電光中良驥瞬息千里。如何得一往追上攬轡在",
    "X72n1434_001:0232b02": "手。師曰。大丈夫。跟著驢走作麼。",
    "X72n1434_001:0232b03": "問。大慧云。將八識一刀。憑甚麼安身立命。師曰。眼見",
    "X72n1434_001:0232b04": "如盲。",
    "X72n1434_001:0232b05": "問。未開口以前。為甚麼便棒便喝。師曰。惡心未除。",
    "X72n1434_001:0232b06": "問。胡來胡現。漢來漢現。是鏡體是鏡光。師曰。三頭六",
    "X72n1434_001:0232b07": "臂。",
    "X72n1434_001:0232b08": "問。日升月沈。雷轟電掣。山靜雲閒。水流花開。農歌牧",
    "X72n1434_001:0232b09": "唱。婦諕兒嬉。莫非者箇迸現。如何得拈向脚跟下。要",
    "X72n1434_001:0232b10": "用便用。師曰。符到奉行。",
    "X72n1434_001:0232b11": "問。今修行人。多怕去後黑漫漫地。不知現前黑漫漫",
    "X72n1434_001:0232b12": "地更苦。多口說無常生死事大。不知現前剎那死死",
    "X72n1434_001:0232b13": "生生更切。此際重關一擊。如何下手。師曰。大明門從",
    "X72n1434_001:0232b14": "來不關。",
    "X72n1434_001:0232b15": "問。高峰云。大徹之人本脫生死。為甚麼命根不斷。命",
    "X72n1434_001:0232b16": "根既不斷。呌做大徹。徹的何事。師曰。且把命根呈似",
    "X72n1434_001:0232b17": "老僧著。",
    "X72n1434_001:0232b18": "問。一句當天八萬門。永絕生死者一句。如何得恁麼",
    "X72n1434_001:0232b19": "有力。師曰。上大人。可知禮也。",
    "X72n1434_001:0232b20": "撫州僧問。如何是空手把鋤頭。師曰。爛却虗空始見",
    "X72n1434_001:0232b21": "髓。如何是步行騎水牛。師曰。石女懷胎產木童。如何",
    "X72n1434_001:0232b22": "是人從橋上過。師曰。十人沉落九箇半。如何是橋流",
    "X72n1434_001:0232b23": "水不流。師曰。三寸麻繩穿火燄。",
    "X72n1434_001:0232b24": "抑菴問。覿面相呈事若何。師曰。廩山聳出千峰外。云",
    "X72n1434_001:0232c01": "如何對面隔千山。師曰。洞水迴旋萬派收。云抱關下",
    "X72n1434_001:0232c02": "寨。作麼生抵對。師曰。寶劒揮空清宇宙。云祇如寶華",
    "X72n1434_001:0232c03": "王座上是誰登。師曰。君臣同和百年春。",
    "X72n1434_001:0232c04": "偈",
    "X72n1434_001:0232c05": "師問海岸居士空王話。士答曰。爛冬瓜。遂以",
    "X72n1434_001:0232c06": "偈贈之",
    "X72n1434_001:0232c07": "空王衲子爛冬瓜。洞見黃公老作家。左右逢源垂妙",
    "X72n1434_001:0232c08": "用。杜鵑啼處綠楊斜。",
    "X72n1434_001:0232c09": "示涂允心居士",
    "X72n1434_001:0232c10": "當下頓空全體現。何須更覓佛陀耶。諸祖相傳無剩",
    "X72n1434_001:0232c11": "語。惟憑密契絕週遮。",
    "X72n1434_001:0232c12": "示璞禪人",
    "X72n1434_001:0232c13": "不明明處是真明。明得明兮未是珍。直待耳聾三日",
    "X72n1434_001:0232c14": "後。方纔跳過古關津。",
    "X72n1434_001:0232c15": "示弘璆禪人",
    "X72n1434_001:0232c16": "脊梁竪起似條鐵。話頭純淨如氷雪。翻轉娘生鐵面",
    "X72n1434_001:0232c17": "皮。方纔跳過佛魔穴。",
    "X72n1434_001:0232c18": "示道崐禪人參究念佛",
    "X72n1434_001:0232c19": "念佛是誰誰是佛。非心非佛復何物。馬師不是好心",
    "X72n1434_001:0232c20": "腸。平地掘開三尺窟。",
    "X72n1434_001:0232c21": "贈晦杲法姪",
    "X72n1434_001:0232c22": "知君信自一家風。觸目全歸大覺宮。歷劫圓光非內",
    "X72n1434_001:0232c23": "外。多生白淨勿邊中。穿山透海渾無跡。葢地遮天曷",
    "X72n1434_001:0232c24": "有蹤。密聽薰風消息至。洞崖橫架一枝紅。",
    "X72n1434_001:0233a01": "示大宗禪人",
    "X72n1434_001:0233a02": "一句話頭明歷歷。通天徹地沒行蹤。若還不遇窮光",
    "X72n1434_001:0233a03": "棍。肯信衣珠在己躬。",
    "X72n1434_001:0233a04": "示道允禪人參萬法歸一",
    "X72n1434_001:0233a05": "萬法收歸一箇一。諸佛眾生齊了畢。何用青州吐白",
    "X72n1434_001:0233a06": "涎。令人觸著如膠漆。",
    "X72n1434_001:0233a07": "示大根禪人",
    "X72n1434_001:0233a08": "正念相續。雜念不生。無影樹子。必有大根。",
    "X72n1434_001:0233a09": "示崕山道隱禪人",
    "X72n1434_001:0233a10": "懸崕撒手付知音。豈肯依他向外尋。記得古人垂一",
    "X72n1434_001:0233a11": "語。前山點首度金針。",
    "X72n1434_001:0233a12": "示道定禪人參柏樹子",
    "X72n1434_001:0233a13": "定得乾坤主。方知劫外新。庭前無柏樹。限裏有瞳人。",
    "X72n1434_001:0233a14": "示大信禪人參泥牛銜月",
    "X72n1434_001:0233a15": "信得泥牛銜月。必定有好時節。是甚麼時節。夜半烏",
    "X72n1434_001:0233a16": "龜生白鼈。",
    "X72n1434_001:0233a17": "示道通禪人",
    "X72n1434_001:0233a18": "通玄一路。千聖不傳。狗吃麻糍。脚爪尾顛。",
    "X72n1434_001:0233a19": "示道因禪人",
    "X72n1434_001:0233a20": "果熟根深固。因緣會遇時。赤骨透心神。枯樁爛見髓。",
    "X72n1434_001:0233a21": "示涂辛卿居士",
    "X72n1434_001:0233a22": "青山綠水娘生面。綠水青山古佛心。欲識其中消息",
    "X72n1434_001:0233a23": "處。也須驀地一蛙音。",
    "X72n1434_001:0233a24": "答道璞禪人",
    "X72n1434_001:0233b01": "泥牛入海渾身冷。木馬騰空血汗流。玉兔翻身橫宇",
    "X72n1434_001:0233b02": "宙。金烏垂手下揚州。",
    "X72n1434_001:0233b03": "慈觀禪人以白紙上師。師答偈",
    "X72n1434_001:0233b04": "枯木若生華。石人不種葩。嵐風忙似箭。澗水懶如蛇。",
    "X72n1434_001:0233b05": "野馬空中鬬。閒郎室內奢。欲知端的旨。除是法王家。",
    "X72n1434_001:0233b06": "示若愚人參萬法歸一",
    "X72n1434_001:0233b07": "萬法歸一一何歸。青州做領布衫衣。穿破不須重整",
    "X72n1434_001:0233b08": "理。儘他骨露與風吹。",
    "X72n1434_001:0233b09": "示警寰禪人參狗子佛性有無",
    "X72n1434_001:0233b10": "趙州挺直如梧。狗子佛性道無。趙州灣曲如柳。栢樹",
    "X72n1434_001:0233b11": "佛性道有。壽昌恁麼批判。爭恠南辰北斗。",
    "X72n1434_001:0233b12": "示協和禪人",
    "X72n1434_001:0233b13": "一句話頭如皎月。通身透露復阿誰。直饒突出摩醯",
    "X72n1434_001:0233b14": "眼。鼻孔從來向下垂。",
    "X72n1434_001:0233b15": "文學張九生請示念佛是誰",
    "X72n1434_001:0233b16": "一句無縫語。尋原莫問誰。胸中如著刺。意外若寒灰。",
    "X72n1434_001:0233b17": "甕裏難逃鼈。巖深易捉龜。天明開曉徑。平地一聲雷。",
    "X72n1434_001:0233b18": "寄海岸居士",
    "X72n1434_001:0233b19": "殺活從來付作家。倒拈拄杖驗龍蛇。真古怪沒些些。",
    "X72n1434_001:0233b20": "却被黃公覷破他。咄。也不得眼花。",
    "X72n1434_001:0233b21": "答黃安止居士",
    "X72n1434_001:0233b22": "來不來往不往。大丈夫莫鹵莽。親磕著非勉強。覿面",
    "X72n1434_001:0233b23": "相呈不用。參鐵關碎。也透珠網。簫曲峰頭老凍膿。鼻",
    "X72n1434_001:0233b24": "孔從來無半兩。",
    "X72n1434_001:0233c01": "示道煥禪人",
    "X72n1434_001:0233c02": "活中得活不為奇。貴在當人變化機。絕後再甦欺不",
    "X72n1434_001:0233c03": "得。方知下雨不沾泥。",
    "X72n1434_001:0233c04": "示大力禪人字靜隱",
    "X72n1434_001:0233c05": "其大如空。其力如風。其靜無跡。其隱無踪。如斯要妙。",
    "X72n1434_001:0233c06": "盡在其中。",
    "X72n1434_001:0233c07": "示以白禪人住山",
    "X72n1434_001:0233c08": "懸崖獨立付其人。不是其人莫可親。不到古人親切",
    "X72n1434_001:0233c09": "處。肯將身伴白雲眠。",
    "X72n1434_001:0233c10": "讚",
    "X72n1434_001:0233c11": "壽昌先老和尚",
    "X72n1434_001:0233c12": "稽首吾師大和尚。謾把鋤頭當拄杖。腥臭徧滿太虗",
    "X72n1434_001:0233c13": "中。觸著盲聾心地悵。信口千般。無端萬狀。指瓦礫而",
    "X72n1434_001:0233c14": "作黃金。按須彌而為白浪。機應鋒鋩。起死活塟。生平",
    "X72n1434_001:0233c15": "祇許半箇人。鐵面慈容。逢之膽喪。不肖巾侍二十餘",
    "X72n1434_001:0233c16": "年。甞云不與說破者箇模樣。",
    "X72n1434_001:0233c17": "鄒雪菴居士小像",
    "X72n1434_001:0233c18": "此老最崎嶠。到也有些玅。解下腰帶來。露出胸中竅。",
    "X72n1434_001:0233c19": "且道。是那一竅。咦。孤峰嶺上唱玄歌。十字街頭人不",
    "X72n1434_001:0233c20": "曉。",
    "X72n1434_001:0233c21": "凜然師兄",
    "X72n1434_001:0233c22": "吾兄赤灑灑。長坐青松下。手提百八珠。擬入東林社。",
    "X72n1434_001:0233c23": "或問西來意若何。高聲連呌澄侍者。咦。也是呼牛作",
    "X72n1434_001:0233c24": "馬。",
    "X72n1434_001:0234a01": "自題(門人道璞請。元公居士有讚)",
    "X72n1434_001:0234a02": "你是阿誰。從來不見。今朝敗露向人前。大似虗空之",
    "X72n1434_001:0234a03": "閃電。三二十年藏跡踪。却被海岸黃公索騙。果然捉",
    "X72n1434_001:0234a04": "賊已追贓。神機鬼計莫思筭。雖是沒要緊的東西。到",
    "X72n1434_001:0234a05": "此難以批判。咦。也是秦時鍍鑠鑽。",
    "X72n1434_001:0234a06": "又(道因禪人請)",
    "X72n1434_001:0234a07": "者等模樣。似箇甚麼。渠不似渠。我不似我。說似一物。",
    "X72n1434_001:0234a08": "舌頭便墮。咦。莫是洞上一枝花。水中千萬朵。咄。誰敢",
    "X72n1434_001:0234a09": "擔荷。",
    "X72n1434_001:0234a10": "又(本善禪人請)",
    "X72n1434_001:0234a11": "者箇潦倒漢子。俗氣剛強無比。自任己見非常。惹得",
    "X72n1434_001:0234a12": "傍觀憂喜。三二十年露爪張牙。五六十白藏頭縮尾。",
    "X72n1434_001:0234a13": "無端遺臭大方。只得吞聲忍氣。噫。若是曹溪嫡子。決",
    "X72n1434_001:0234a14": "定不容你上紙。",
    "X72n1434_001:0234a15": "又(知予禪人請)",
    "X72n1434_001:0234a16": "者箇老[監*毛]毿。平懷難相觸。舌上若林檎。心中如鴆毒。",
    "X72n1434_001:0234a17": "行藏若風顛。譚玄似叢竹。三莖兩莖斜。四莖五莖曲。",
    "X72n1434_001:0234a18": "咦。苦瓜叢裏一聲蛙。知予禪人。須當自玉。",
    "X72n1434_001:0234a19": "又(不移禪人請)",
    "X72n1434_001:0234a20": "者箇老翁。有甚奇特。眼耳鼻舌俱同。穿衣喫飯無別。",
    "X72n1434_001:0234a21": "只有一處不同。且道那一處。咦。黃龍峰頭。七凹八凸。",
    "X72n1434_001:0234a22": "又(本虛禪人請)",
    "X72n1434_001:0234a23": "者箇老漢。似像非像。雖則無我無人。到也有些恠樣。",
    "X72n1434_001:0234a24": "天堂地獄無你分。且在人間作箇供養。",
    "X72n1434_001:0234b01": "佛事",
    "X72n1434_001:0234b02": "為瀛山雪關和尚封龕",
    "X72n1434_001:0234b03": "瀛山古佛。月皎風清。寂後一咲。坐斷羣英。坐斷且置。",
    "X72n1434_001:0234b04": "祇如大師。即今在甚麼處安身立命。咦。無縫龕中傳",
    "X72n1434_001:0234b05": "正令。大家齊聽帝嘟叮。珍重(舉畢。二僧釘龕。捶聲交嚮。一僧有省)。",
    "X72n1434_001:0234b06": "圓明菴皎然舉火",
    "X72n1434_001:0234b07": "執火把打○相云。會麼。者箇光明藏。古今不覆藏。今",
    "X72n1434_001:0234b08": "日重新舉。大地放毫光。且道。放光後又作麼生。珍重",
    "X72n1434_001:0234b09": "自在。不必商量。然雖如是。畢竟向甚麼處安身立命。",
    "X72n1434_001:0234b10": "聻。噫。紅爐飛片雪。直往九蓮鄉。",
    "X72n1434_001:0234b11": "行實",
    "X72n1434_001:0234b12": "己卯。師在新城龍湖寺。海岸居士偕諸弟子。請說行",
    "X72n1434_001:0234b13": "實。師允其請。述曰。山僧名元謐。字見如。一字閴然。建",
    "X72n1434_001:0234b14": "昌南城胡氏子也。父名富。母寗氏。父入閩。是夜夢產",
    "X72n1434_001:0234b15": "予。及歸果符其兆。乃萬曆己卯年十二月初三日也。",
    "X72n1434_001:0234b16": "老宿文雅見之曰。此兒氣象不常。異日必能成器。不",
    "X72n1434_001:0234b17": "親儒業。惟樂恬靜。一日偶隨父至寶方。謁無明經和",
    "X72n1434_001:0234b18": "尚。傾服道風。明旦獨往寶方求開示。和尚異之。遂示",
    "X72n1434_001:0234b19": "偈曰。本地風光騰法界。十方清淨絕微塵。含天裹地",
    "X72n1434_001:0234b20": "渾無物。釋道儒宗謾有名。且囑以晝夜力參。毋忘者",
    "X72n1434_001:0234b21": "著。其年二十一歲。遂斷葷酒。浹月後。至寶方求剃度。",
    "X72n1434_001:0234b22": "和尚以親在難之。予知和尚婆心。遂抵撫州。禮金山",
    "X72n1434_001:0234b23": "鎧法師祝髮。師精講論。專意禪那。每示以坐禪工夫。",
    "X72n1434_001:0234b24": "予奉命孜孜不懈。師見予如此。每禮拜不受。曰吾不",
    "X72n1434_001:0234c01": "如子也。明年回寶方充火頭。父母猶眷戀不已。予大",
    "X72n1434_001:0234c02": "呼曰。吾非汝子。母見予意決。乃歸。予曰。古人云。恩愛",
    "X72n1434_001:0234c03": "斷則生死斷。果如也。勗菴見予志氣。啟和尚曰。謐師",
    "X72n1434_001:0234c04": "弟雖後生。却有老成之作。和尚可垂方便度之。和尚",
    "X72n1434_001:0234c05": "一日至竈前。看竈內曰。欲得飯熟。須是火焰裏轉身",
    "X72n1434_001:0234c06": "見壁始得。予即提此語。晝夜參究。越七八日。夜立殿",
    "X72n1434_001:0234c07": "後至三更。身心俱寂。忽自念云。水上蓮花火裏生。次",
    "X72n1434_001:0234c08": "早上方丈禮拜曰。前日蒙和尚指示火焰裏轉身見",
    "X72n1434_001:0234c09": "壁。某甲有箇會處。和尚曰。試說看。予曰。水上蓮花火",
    "X72n1434_001:0234c10": "裏生。和尚曰。水上蓮花。火裏豈能生耶。予無語。和尚",
    "X72n1434_001:0234c11": "曰。光未透在。且去。勗師兄聞之曰。和尚勘驗分明。汝",
    "X72n1434_001:0234c12": "自不省耳。和尚往少室。予躡踪追至舟中。時大眾課",
    "X72n1434_001:0234c13": "誦。予嘿然。和尚詰之。對曰不識字。和尚訶曰。無相之",
    "X72n1434_001:0234c14": "道尚可悟明。有相之法又何難乎。於是從學。和尚少",
    "X72n1434_001:0234c15": "室歸。結制峨峰。博山來師兄為首座。予遂邀同志兄",
    "X72n1434_001:0234c16": "弟十餘人坐禪。立誓夜不放參。座一夕入堂同坐。偶",
    "X72n1434_001:0234c17": "昏寐。予大呼曰。燈盞無油光不明。座曰。管閒事。予曰。",
    "X72n1434_001:0234c18": "也不可放過。座一日與西堂向火次。予近前禮拜曰。",
    "X72n1434_001:0234c19": "昨在一片閒地上。拾得一枚針。却無鼻孔。請首座師",
    "X72n1434_001:0234c20": "兄為穿。座曰。取紙筆來。予即禮拜而去。一日和尚與",
    "X72n1434_001:0234c21": "龍泉瑩兄。論世尊良久因緣。予近前問曰。是何道理。",
    "X72n1434_001:0234c22": "瑩曰。無汝分。予曰。前日和尚示眾云。人人有分。為甚",
    "X72n1434_001:0234c23": "某甲獨無。和尚曰。汝既有分。為甚求人。予無言可對。",
    "X72n1434_001:0234c24": "和尚示頌曰。當知有如意。黃金非是貴。雖是死蛇頭。",
    "X72n1434_001:0235a01": "確有超人志。予聞不覺淚下。於是晝夜力參。五臟火",
    "X72n1434_001:0235a02": "攻。鼻唇焦爛。和尚見之曰。用工不宜太過。予曰。幸有",
    "X72n1434_001:0235a03": "氣在。半載見壁上帖前頌。擡頭。恍如暗室得燈。大咲",
    "X72n1434_001:0235a04": "不已。關主旺兄曰。咲什麼。予曰。今日方知死活也。一",
    "X72n1434_001:0235a05": "日龍泉勗菴本空三人。論夾山與定山因緣。一曰生",
    "X72n1434_001:0235a06": "死中無佛則無生死。一曰生死中有佛則不迷生死。",
    "X72n1434_001:0235a07": "勗曰。無佛是。空曰。有佛是。泉斷本空三十杖。予曰。道",
    "X72n1434_001:0235a08": "是道非。俱三十杖。斷是非亦三十杖。泉即送五燈會",
    "X72n1434_001:0235a09": "元一部曰。賢弟看得會元也。復請恢師兄點及音釋。",
    "X72n1434_001:0235a10": "恢曰。須自看。看不去處。便有好消息在。偶閱至外道",
    "X72n1434_001:0235a11": "問迦葉尊者。如何是我我。者曰。覓我者是汝我。外道",
    "X72n1434_001:0235a12": "曰。者箇是我我。師我何在。者曰。汝問我覓。讀三晝夜。",
    "X72n1434_001:0235a13": "句讀不明。至第四日早喫粥。忽然明得一箇我字。如",
    "X72n1434_001:0235a14": "開關放水相似。義理朗然。如日中天。一日佑師兄。示",
    "X72n1434_001:0235a15": "看楞嚴經中。一切眾生。從無始來。迷己為物。失於本",
    "X72n1434_001:0235a16": "心。為物所轉。若能轉物。即同如來。每提轉物二字。越",
    "X72n1434_001:0235a17": "三月。與瑩兄上峩峯。午齋舉匙。念至迷己為物。身心",
    "X72n1434_001:0235a18": "如虗空相似。放下飯匙。問瑩兄曰。此理如何。瑩曰。能",
    "X72n1434_001:0235a19": "轉前境乎。予曰不然。瑩曰。知覺乃眾生。是何道理。予",
    "X72n1434_001:0235a20": "曰。兄有知覺在。瑩曰。吾不若耳。至寶方。禮佑兄問曰。",
    "X72n1434_001:0235a21": "若能轉物。即同如來。是何道理。佑曰。萬物好醜。汝能",
    "X72n1434_001:0235a22": "轉乎。予大咲曰。不是不是。佑曰。試說看。予曰。不說破",
    "X72n1434_001:0235a23": "不說破。佑曰。為甚不說。予曰。若說破。是陳貨。遂書偈",
    "X72n1434_001:0235a24": "以答曰。一箇泥牛百尺欄。無頭無尾沒中邊。斯牛徧",
    "X72n1434_001:0235b01": "滿三千界。大小無形裹世間。佑曰。畢竟是何物。予曰。",
    "X72n1434_001:0235b02": "蛇吞蝦蟆。眼睛突出。佑曰。師弟已超我也。予甞謂。做",
    "X72n1434_001:0235b03": "工夫無別法。只是不令一念走作間斷。又要亦不知",
    "X72n1434_001:0235b04": "有走作間斷。惟飯時多忘。制三度方定。所以提飯匙。",
    "X72n1434_001:0235b05": "方纔摸著自己鼻孔。不借他人面目。此事實不敢虗",
    "X72n1434_001:0235b06": "誑也。一日白和尚曰。慈母深恩。何以報之。和尚曰。除",
    "X72n1434_001:0235b07": "是明心見性。予曰。請和尚方便。和尚曰。就看父母未",
    "X72n1434_001:0235b08": "生時。是何面目。一回悟徹。則歷劫父母之恩普報也。",
    "X72n1434_001:0235b09": "予遂往金樓蘭若。誓不設單。日應諸務。夜則坐立。衣",
    "X72n1434_001:0235b10": "不整帶狼藉厭人。孜孜以此面目二字。時刻不忘。越",
    "X72n1434_001:0235b11": "一月。拽磨撞磨盤。忽然有省。遂作偈曰。本來面目不",
    "X72n1434_001:0235b12": "須尋。一點靈明亘古今。和尚問我本來面。巾珍彬真",
    "X72n1434_001:0235b13": "欣隣仁。走寶方。禮和尚呈偈。和尚曰。前三句則不問。",
    "X72n1434_001:0235b14": "後一句是如何。予曰。不可雪上更加霜也。和尚曰。今",
    "X72n1434_001:0235b15": "日且放過。予禮謝回金樓。復看如何是道。一日坐菜",
    "X72n1434_001:0235b16": "園至五更。衣帽俱溼。猛舉一聲如何是道。忽蝦蟆連",
    "X72n1434_001:0235b17": "呌三聲。當下身心光景。無一法可喻也。方知森羅萬",
    "X72n1434_001:0235b18": "象。盡是自己一段光明。遂作偈曰。虗空逼塞一聲蛙。",
    "X72n1434_001:0235b19": "水鳥含靈共一家。十字街頭親著眼。自歌自唱哩蓮",
    "X72n1434_001:0235b20": "花。寄語瑩兄曰。金樓蝦蟆。昨夜跳上三十三天去也。",
    "X72n1434_001:0235b21": "瑩云。雖然如是。也須勘過始得。予聞曰。早已勘過了",
    "X72n1434_001:0235b22": "也。瑩遂白和尚。謐師弟又脫一件布衫也。後晤瑩兄",
    "X72n1434_001:0235b23": "曰。我十二年。方明此事。賢弟根器如此。石菴著兄見",
    "X72n1434_001:0235b24": "之曰。弗覺師弟已至此乎。吾做工夫時。行至叉路頭。",
    "X72n1434_001:0235c01": "不知今日向何處去。十數年方得省發也。寶方結制。",
    "X72n1434_001:0235c02": "博山來師兄為首座。予充維那。和尚一日示僧。看臨",
    "X72n1434_001:0235c03": "濟三頓棒因緣。予作偈呈和尚。有須當痛處知之句。",
    "X72n1434_001:0235c04": "和尚曰。汝道痛處即是。三歲孩兒也解恁麼說。次日",
    "X72n1434_001:0235c05": "復呈偈。有棒下活牟尼之句。和尚曰。汝道棒下即是。",
    "X72n1434_001:0235c06": "也須撞著棒頭始得。予憤然而出。一日一夜寢食俱",
    "X72n1434_001:0235c07": "忘。至第二日早課後。上單悶然。似睡似醒。忽一金甲",
    "X72n1434_001:0235c08": "人。按予胸曰。今日和尚為師決擇公案。覺而有省。遂",
    "X72n1434_001:0235c09": "書偈曰。問處其中的。婆心絕跡椎。抱賍呌屈漢。的的",
    "X72n1434_001:0235c10": "在何居。和尚見之。即示偈曰。問處情真切。慈心只是",
    "X72n1434_001:0235c11": "椎。大愚不說破。瞥地始安居。騎虎頭把虎尾。棒喝宗",
    "X72n1434_001:0235c12": "風從此起。吊轉佛祖鐵心腸。誰云佛法無多子。予再",
    "X72n1434_001:0235c13": "拜問曰。麻三斤。三脚驢兒弄蹄行。杖林山下竹筋鞭。",
    "X72n1434_001:0235c14": "請和尚道一句。和尚曰。汝道一句看。予曰。道也不難。",
    "X72n1434_001:0235c15": "只恐泄破。和尚曰。須是轉身通氣始得。予作禮而退。",
    "X72n1434_001:0235c16": "和尚復喚云。如何是佛。予掩耳而出。一日和尚見予",
    "X72n1434_001:0235c17": "趺坐。問曰。在此作麼。予不答。和尚曰。啞乎。予亦不答。",
    "X72n1434_001:0235c18": "和尚曰。真箇耶。予下禪牀曰。和尚也不可向髓中覓",
    "X72n1434_001:0235c19": "骨。和尚曰。畢竟如何。予曰。銚柄杓杷。和尚曰。今日且",
    "X72n1434_001:0235c20": "放過。一日茶房喫茶次。著師兄問曰。在此作什麼。予",
    "X72n1434_001:0235c21": "曰喫茶。著曰。將甚麼喫。予拈柴頭抝折作聲。著大咲",
    "X72n1434_001:0235c22": "而去。傍僧曰。意旨如何。予曰。著兄被茶燒嘴徹痛耳。",
    "X72n1434_001:0235c23": "一日啟和尚曰。只如參罷後。又作麼生。和尚示偈曰。",
    "X72n1434_001:0235c24": "參罷於中事若何。無風水處解生波。乾坤撥亂酬先",
    "X72n1434_001:0236a01": "德。提掇南無薩怛哆。予禮謝。是冬結制。命予西堂首",
    "X72n1434_001:0236a02": "眾。丁巳。謁五臺。會諸耆德。略譚宗門中事。遂有北京",
    "X72n1434_001:0236a03": "返錫金陵。遇覺浪法姪於天界。方知和尚示寂。悲痛",
    "X72n1434_001:0236a04": "無聊。先和尚臨終。以衲衣付予。予欲遠遁。無奈海岸",
    "X72n1434_001:0236a05": "黃公。一時冤家聚頭耳。丁卯。黃公憩匡山開先寺。參",
    "X72n1434_001:0236a06": "栢樹子話。忽然有省。作頌并書寄予曰。今日始知先",
    "X72n1434_001:0236a07": "和尚用處也。予讀頌并書。嘆曰。名利場中。尚能若此。",
    "X72n1434_001:0236a08": "出家兒不明此事。誠可悲哉。遂作偈酬之。公歸邀諸",
    "X72n1434_001:0236a09": "護法居士。請予開堂。予曰。某福輕慧淺。恐辱宗門耳。",
    "X72n1434_001:0236a10": "眾護法居士。作禮而退。丙子十月。聞覺浪大師至匡",
    "X72n1434_001:0236a11": "山。遂遣人迎歸壽昌。主先和尚法席。開堂說法。至丁",
    "X72n1434_001:0236a12": "丑春。自負杖鉢出山。大眾竟無一知者。",
    "X72n1434_001:0236a13": "師出山。往閩之建寧。及掃墖博山。後浪大師。別請",
    "X72n1434_001:0236a14": "司理黃元公。迎歸住持。師住壽昌。前後二十餘年。",
    "X72n1434_001:0236a15": "叢林未備者。師悉備之。晚年寶方回祿。師復重造。",
    "X72n1434_001:0236a16": "又復興本邑龍湖禪寺。不歲完成。師寂于己丑。世",
    "X72n1434_001:0236a17": "壽七十有一。僧臘五十。有語錄一冊。太宰李夢白",
    "X72n1434_001:0236a18": "司理黃元公序。行於世。塔于本寺龍岡之麓。太史",
    "X72n1434_001:0236a19": "鄧來沙居士銘之。門人道璞立石。",
    "X72n1434_001:0236a21": "見如謐禪師語錄(終)"
}