{
    "T15n0585_004:0026a02": "持心梵天所問經卷第四",
    "T15n0585_004:0026a04": "西晉月氏三藏竺法護譯",
    "T15n0585_004:0026a05": "授現不退轉天子莂品第十五",
    "T15n0585_004:0026a06": "爾時，天帝釋白世尊曰：「唯天中天！猶摩尼",
    "T15n0585_004:0026a07": "珠所入著處，則於其處人目覩見珠之光明。",
    "T15n0585_004:0026a08": "如是，世尊！斯諸正士奉行具足無思議法，自",
    "T15n0585_004:0026a09": "在所遊普則悉以法寶光明而自恣照，輒便修",
    "T15n0585_004:0026a10": "習顯曜本際，堪任自由而演辯才，其自恣",
    "T15n0585_004:0026a11": "者則於諸法無所倚著不著彼我。自恣辯者",
    "T15n0585_004:0026a12": "則無反耶，亦不顛倒常得自在；自恣辯者淨",
    "T15n0585_004:0026a13": "於往古，不得當來不見現在；自恣辯者信諸",
    "T15n0585_004:0026a14": "不信度諸不脫；自恣辯者攝諸憍慢，開化自",
    "T15n0585_004:0026a15": "大使無異決；自恣辯者至令諸魔不得其便，",
    "T15n0585_004:0026a16": "有所聽省超度魔事；自恣辯者其諸善法未",
    "T15n0585_004:0026a17": "加勸者，則令興發善法，已生進不違忘，塵",
    "T15n0585_004:0026a18": "勞若起使蠲除之，塵勞未興令不得生。自",
    "T15n0585_004:0026a19": "恣辯者其諸菩薩未被德鎧使得被之，其",
    "T15n0585_004:0026a20": "以被者則不退轉；自恣辯者不斷正法將護",
    "T15n0585_004:0026a21": "正典。以是比例辯才之誼，則能降伏一切",
    "T15n0585_004:0026a22": "異學。所以者何？計於小獸終不能堪師子",
    "T15n0585_004:0026a23": "之吼，見於師子不能自進，何況入窟遊樹間",
    "T15n0585_004:0026a24": "乎？如是，世尊！一切異學不能堪任演於無",
    "T15n0585_004:0026a25": "上師子之吼。」於是，現不退轉天子問帝釋",
    "T15n0585_004:0026a26": "曰：「向所云師子吼，何謂，拘翼！師子吼乎？」答",
    "T15n0585_004:0026a27": "曰：「天子！其於諸法不可倚著亦無言說，此",
    "T15n0585_004:0026a28": "則名曰見師子吼。覩無所倚言乎寂然，其",
    "T15n0585_004:0026a29": "有倚著寂然行者，為師子吼為蟲狐鳴見",
    "T15n0585_004:0026b01": "平等處，有所說故。又復，天子！爾當復說，何",
    "T15n0585_004:0026b02": "謂所為為師子吼？」天子答曰：「拘翼欲知，其",
    "T15n0585_004:0026b03": "不倚著於如來者亦無言說，何況其餘異因",
    "T15n0585_004:0026b04": "緣耶！是故名法為師子吼；奉平等教曰師子",
    "T15n0585_004:0026b05": "吼；講說一品曰師子吼；聞有所說而不恐",
    "T15n0585_004:0026b06": "畏曰師子吼；若說經法不起不滅無有自然",
    "T15n0585_004:0026b07": "曰師子吼；處於塵勞而不懷結，無有合會亦",
    "T15n0585_004:0026b08": "不解散，說如斯法曰師子吼。所以言曰師子",
    "T15n0585_004:0026b09": "吼者，若能專至不計有人而無吾我，一切",
    "T15n0585_004:0026b10": "諸法假習俗言。所以言曰師子吼者，而以專",
    "T15n0585_004:0026b11": "一顯揚空法；所以言曰師子吼者，口有所講",
    "T15n0585_004:0026b12": "護于正法；所以言曰師子吼者，蠲除一切眾",
    "T15n0585_004:0026b13": "生苦患，當成佛道宣暢斯教；所以言曰師子",
    "T15n0585_004:0026b14": "吼者，所念財業清淨之本，而知止足讚揚斯",
    "T15n0585_004:0026b15": "教；所以言曰師子吼者，在於閑居不擇所",
    "T15n0585_004:0026b16": "行。布施之本而造元首為師子吼，不捨禁戒",
    "T15n0585_004:0026b17": "為師子吼，等心親友及與怨敵為師子吼，不",
    "T15n0585_004:0026b18": "釋宣遠亦無所近為師子吼，除諸塵勞為師",
    "T15n0585_004:0026b19": "子吼，等觀智慧為師子吼。」天子說是師子吼",
    "T15n0585_004:0026b20": "時，三千大千世界六反震動，百千伎樂不鼓",
    "T15n0585_004:0026b21": "自鳴，其大光明普照世間及諸天宮。百千天",
    "T15n0585_004:0026b22": "人舉聲歎曰：「吾等為已於閻浮提再見法輪",
    "T15n0585_004:0026b23": "也，用此天子師子吼故。」爾時，世尊尋即欣笑，",
    "T15n0585_004:0026b24": "佛正覺法假使笑時，無央數光從佛口出，青",
    "T15n0585_004:0026b25": "黃赤白黑紫紅色，照於無量不可計會諸佛世",
    "T15n0585_004:0026b26": "界靡不周遍，上至梵天悉皆覆蔽日月之明，",
    "T15n0585_004:0026b27": "繞身三匝，還從頂上入[火*霍]然不現。持心梵天",
    "T15n0585_004:0026b28": "即從坐起，叉手向佛以偈頌曰：",
    "T15n0585_004:0026b29": "「諸通慧殊特，　　普知一切有，",
    "T15n0585_004:0026c01": "　皆悉分別了，　　三世眾生行，",
    "T15n0585_004:0026c02": "　隨宜所信喜，　　而以慧解脫，",
    "T15n0585_004:0026c03": "　其心有超異，　　一切悉授決。",
    "T15n0585_004:0026c04": "　諸聲聞緣覺，　　悉非是其地，",
    "T15n0585_004:0026c05": "　佛慧為若茲，　　無量持無限。",
    "T15n0585_004:0026c06": "　曉了眾生心，　　何因說所趣？",
    "T15n0585_004:0026c07": "　度脫于眾生，　　殊勝難可當。",
    "T15n0585_004:0026c08": "　從意之所樂，　　善拘懷除穢，",
    "T15n0585_004:0026c09": "　其光明適出，　　蔽日月釋梵。",
    "T15n0585_004:0026c10": "　通照鐵圍山，　　億姟諸須彌，",
    "T15n0585_004:0026c11": "　願說其旨趣，　　何緣而感欣？",
    "T15n0585_004:0026c12": "　瞋厭以永除，　　能仁寂澹泊。",
    "T15n0585_004:0026c13": "　慈愍普觀察，　　天上及世間，",
    "T15n0585_004:0026c14": "　視佛無厭足，　　覩體得利安，",
    "T15n0585_004:0026c15": "　所因欣笑者，　　安住說決義，",
    "T15n0585_004:0026c16": "　選擇察諸法，　　自恣如虛空。",
    "T15n0585_004:0026c17": "　若雲霧電[火*僉]，　　虛若聚沫幻，",
    "T15n0585_004:0026c18": "　見所有如夢，　　若如水中月。",
    "T15n0585_004:0026c19": "　善哉演說意，　　何故而欣笑？",
    "T15n0585_004:0026c20": "　除一切想見，　　能仁超度空，",
    "T15n0585_004:0026c21": "　諸通慧消穢，　　常離諸想著，",
    "T15n0585_004:0026c22": "　則無三處願，　　禪定以平等，",
    "T15n0585_004:0026c23": "　所以奮光明，　　唯正分別說，",
    "T15n0585_004:0026c24": "　無文字言辭，　　不著於音響，",
    "T15n0585_004:0026c25": "　安住為說經，　　不慕眾生法，",
    "T15n0585_004:0026c26": "　一一了眾會，　　欲令曉佛慧。",
    "T15n0585_004:0026c27": "　知神足根力，　　最勝善哉說，",
    "T15n0585_004:0026c28": "　佛者為醫王，　　蠲除一切苦。",
    "T15n0585_004:0026c29": "　勇猛御至安，　　濟愚戇放逸，",
    "T15n0585_004:0027a01": "　力勢超鉤鎖，　　人眾悉歸命，",
    "T15n0585_004:0027a02": "　光說人神尊，　　何因而欣笑？」",
    "T15n0585_004:0027a03": "佛告持心梵天：「見現不退轉天子乎？」對曰：",
    "T15n0585_004:0027a04": "「以見。天中天！」佛言：「梵天！現不退轉天子三",
    "T15n0585_004:0027a05": "十二不可計阿僧祇劫當得作佛，號曰須彌",
    "T15n0585_004:0027a06": "燈王如來、至真、等正覺、明行成為、善逝、世間",
    "T15n0585_004:0027a07": "解、無上士、道法御、天人師，為佛、世尊，世界名",
    "T15n0585_004:0027a08": "善化，劫名淨歎。其佛國土當有二寶，以紺",
    "T15n0585_004:0027a09": "琉璃紫磨金色，淳菩薩眾降伏魔怨，所居",
    "T15n0585_004:0027a10": "室宅衣食被服，當如第六化應聲天。」如來",
    "T15n0585_004:0027a11": "殷勤多所開化，於是持心梵天謂現不退轉",
    "T15n0585_004:0027a12": "天子曰：「如來已為授仁者決。」答曰：「如來已",
    "T15n0585_004:0027a13": "為見授決矣，猶如無本授無本決及與法",
    "T15n0585_004:0027a14": "界，授我之決亦復如是。」報曰：「又以無本",
    "T15n0585_004:0027a15": "及與法界則無有決。」答曰：「如來不授於無",
    "T15n0585_004:0027a16": "本法界之決所說授決，一切菩薩亦復如",
    "T15n0585_004:0027a17": "是，不當覩於有所授決。」又問：「仁者不從住",
    "T15n0585_004:0027a18": "由正覺，淨修梵行分別曉了如佛授決乎？」答",
    "T15n0585_004:0027a19": "曰：「梵天！其無所習此等疇類乃修梵行。」又",
    "T15n0585_004:0027a20": "問：「何謂其無所習乃修梵行？」答曰：「其不習",
    "T15n0585_004:0027a21": "于欲界色界及無色界，此等之倫乃修梵行。",
    "T15n0585_004:0027a22": "復次，梵天！無所習居不用我居，不習有人",
    "T15n0585_004:0027a23": "不習有壽不習有命，斯等之匹乃修梵行。",
    "T15n0585_004:0027a24": "舉要言之，假於諸法不習諸法，是乃名曰淨",
    "T15n0585_004:0027a25": "修梵行。」又問：「所言淨修梵行為何謂乎？」答",
    "T15n0585_004:0027a26": "曰：「淨修梵行不住二道，此之謂也。」又問：「不",
    "T15n0585_004:0027a27": "住二道為何所立？」答曰：「不住二道則為建立",
    "T15n0585_004:0027a28": "一切法言。所以者何？無所立者，則為賢聖之",
    "T15n0585_004:0027a29": "所遵修而得超度。」又問：「遵修何等為道行耶？」",
    "T15n0585_004:0027b01": "答曰：「有遵修行者，不墮於行亦不離行，亦",
    "T15n0585_004:0027b02": "復無有行於法者，亦復無有離於法者，是則",
    "T15n0585_004:0027b03": "名曰遵修道行精順如應。」又問：「以何等行而",
    "T15n0585_004:0027b04": "為道行？」答曰：「無見無聞無念無知，無教無",
    "T15n0585_004:0027b05": "得亦無造證，於一切法而無所行，是則名曰",
    "T15n0585_004:0027b06": "遵修道行。」又問：「何謂菩薩堅彊精進？」答曰：",
    "T15n0585_004:0027b07": "「假使菩薩而不見法行有一事，亦復不見有",
    "T15n0585_004:0027b08": "若干行，是謂菩薩堅彊精進被戒德鎧。設於",
    "T15n0585_004:0027b09": "法界而無所壞，已無所壞則無所近，亦不",
    "T15n0585_004:0027b10": "離法亦無所違，不見塵勞亦無結恨，是為",
    "T15n0585_004:0027b11": "菩薩第一之行，為精進也，不舉不下於一切",
    "T15n0585_004:0027b12": "法奉修精進。假使，梵天！無身因緣、無口因緣、",
    "T15n0585_004:0027b13": "無心因緣，是為第一精進之行。」於是，世尊讚",
    "T15n0585_004:0027b14": "現不退轉天子曰：「善哉！善哉！如汝所云。」復",
    "T15n0585_004:0027b15": "告持心：「如是，梵天！如今天子之所說者，是",
    "T15n0585_004:0027b16": "為第一精進之行，其無身行亦無口行亦無",
    "T15n0585_004:0027b17": "心行。」佛告梵天：「吾念過去往古久遠世時，一",
    "T15n0585_004:0027b18": "切知節寂寞之德，專修精進恭敬奉事，處在",
    "T15n0585_004:0027b19": "閑居而學博聞，於眾生類而行慈愍，以何等",
    "T15n0585_004:0027b20": "行一切遵修暴露精進？如來不見授於無上",
    "T15n0585_004:0027b21": "正真道決。所以者何？坐以住於身口意故。「爾",
    "T15n0585_004:0027b22": "時梵天，如是色像遵修精進此具足行，如今",
    "T15n0585_004:0027b23": "向者天子所言，然於後世見錠光佛所見授",
    "T15n0585_004:0027b24": "決，當於來世而成為佛，號曰能仁如來、至真、",
    "T15n0585_004:0027b25": "等正覺、明行成為、善逝、世間解、無上士、道法御、",
    "T15n0585_004:0027b26": "天人師，號佛、世尊。是故，梵天！若使菩薩疾欲",
    "T15n0585_004:0027b27": "受決，當以是比遵修精進，曉知諸法而無所",
    "T15n0585_004:0027b28": "行。」梵天問曰：「何謂世尊而無所行？」世尊告",
    "T15n0585_004:0027b29": "曰：「究竟平等，正均空無而為精進。」「何謂究",
    "T15n0585_004:0027c01": "竟平等正均空無而為精進？」答曰：「過去心滅，",
    "T15n0585_004:0027c02": "當來未至，現在不住，其滅盡者則不復起。設",
    "T15n0585_004:0027c03": "使獲者無有起想，如是住者常無所住，其",
    "T15n0585_004:0027c04": "為法者，設使正法平等興者則無所起，無所",
    "T15n0585_004:0027c05": "起者便無過去當來現在，設使無有去來今",
    "T15n0585_004:0027c06": "者，便為本淨則無所起。是為，梵天！究竟平",
    "T15n0585_004:0027c07": "等，正均空無而為精進。如是菩薩，疾得授",
    "T15n0585_004:0027c08": "決則逮法忍具足眾行。」佛謂梵天：「設使菩薩",
    "T15n0585_004:0027c09": "於一切法而無所習則曰布施；而不將護一",
    "T15n0585_004:0027c10": "切法者則曰奉戒；若不思念一切諸法則曰",
    "T15n0585_004:0027c11": "忍辱；而於諸法無所因緣則曰精進；而以平",
    "T15n0585_004:0027c12": "等一切諸法則曰定意；於一切法而無所想，",
    "T15n0585_004:0027c13": "則曰智慧；斯則名曰不造增益，亦不損耗無",
    "T15n0585_004:0027c14": "作不作。「常行布施無所悕望，護持禁戒而",
    "T15n0585_004:0027c15": "等同像，遵修忍辱內外清淨，奉行精進具足",
    "T15n0585_004:0027c16": "成就，禪定一心悉無所著，欽尚智慧而無有",
    "T15n0585_004:0027c17": "想。如是忍辱具足行者，菩薩備行普現眾行",
    "T15n0585_004:0027c18": "悉無所著，以無所著等於世法，得利不喜",
    "T15n0585_004:0027c19": "無利不慼，諮嗟毀呰獲名失稱遭樂逢苦。「設",
    "T15n0585_004:0027c20": "以值此不動不搖，不以增減不喜不慼，已過",
    "T15n0585_004:0027c21": "世間之所有法，不以苦患亦不以惱不以肅",
    "T15n0585_004:0027c22": "震，無念不念則無二事，離諸因緣趣無二法，",
    "T15n0585_004:0027c23": "其墮二見發於大哀，而興己心開化眾生，",
    "T15n0585_004:0027c24": "是為梵天第一精進，用獲無我為忍故也，則",
    "T15n0585_004:0027c25": "向群黎入大悲哀，所生之處攝取救護。」佛說",
    "T15n0585_004:0027c26": "是精進行時，八千菩薩得不起法忍。佛悉授",
    "T15n0585_004:0027c27": "決當得無上正真之道，皆同一字，名曰堅彊",
    "T15n0585_004:0027c28": "精進如來、至真、等正覺、明行成為、善逝、世間解、",
    "T15n0585_004:0027c29": "無上士、道法御、天人師，為佛、世尊，各各興於",
    "T15n0585_004:0028a01": "異佛世界。爾時，大迦葉白世尊曰：「譬諸大",
    "T15n0585_004:0028a02": "龍而欲雨時雨於大海，此諸正士亦復如是。",
    "T15n0585_004:0028a03": "天中之天猶如大海，而興是像放大法雨，諸",
    "T15n0585_004:0028a04": "大正士則為巨海，心亦若斯，以真實性而演",
    "T15n0585_004:0028a05": "法雨。」佛告迦葉：「如爾所言，此諸大龍不以",
    "T15n0585_004:0028a06": "貪嫉，而不雨於閻浮提也，用閻浮提天下之",
    "T15n0585_004:0028a07": "地，不能堪受大雨之渧。設使，迦葉！斯諸大",
    "T15n0585_004:0028a08": "龍而出大雨雨天下者，令閻浮提郡國縣邑",
    "T15n0585_004:0028a09": "山陵溪谷，漂沒永盡如漂樹葉。以是之故，諸",
    "T15n0585_004:0028a10": "大龍王不放大雨雨閻浮提。如是，迦葉！斯",
    "T15n0585_004:0028a11": "諸正士不惜法雨，而不為人及眾生類演出",
    "T15n0585_004:0028a12": "法澤。「又復，迦葉！若器堪任應佛法者，斯諸",
    "T15n0585_004:0028a13": "正士則沒海意覺諸眾生，如其心念演出",
    "T15n0585_004:0028a14": "法雨。譬如，迦葉！諸龍雨時，墮諸大渧猶如",
    "T15n0585_004:0028a15": "車輪，大海悉受此之大雨，不以為足亦不",
    "T15n0585_004:0028a16": "充滿。此諸正士亦復如是，若於一劫、若百",
    "T15n0585_004:0028a17": "千劫聞所說法，又於諸法不增不減不以為",
    "T15n0585_004:0028a18": "滿。「譬如，迦葉！彼於大海，處處諸水萬川四",
    "T15n0585_004:0028a19": "流，歸於海者會為一味醎苦如鹽。斯諸正",
    "T15n0585_004:0028a20": "士若干音聲，各演異教而令聞法，適省聽已",
    "T15n0585_004:0028a21": "悉歸一義，為解脫味趣空無味。「譬如，迦葉！大",
    "T15n0585_004:0028a22": "海之中，而有清淨無垢之寶淨潔無瑕，則",
    "T15n0585_004:0028a23": "以不受不時之水亦不受穢。此諸正士亦",
    "T15n0585_004:0028a24": "復如是，清淨無垢，不受一切結恨懈厭瞋怒",
    "T15n0585_004:0028a25": "之瑕。「譬如，迦葉！大海之中，而極幽深難得其",
    "T15n0585_004:0028a26": "底邊際難限。此諸正士亦復如是，所了聖慧",
    "T15n0585_004:0028a27": "而甚邃遠，心入玄妙幽奧難量，聲聞緣覺所",
    "T15n0585_004:0028a28": "不能及。「譬如，迦葉！大海之中，稸無央數不",
    "T15n0585_004:0028a29": "可計水。此諸正士亦復如是，積聚種殖不",
    "T15n0585_004:0028b01": "可限量，智度無極，合會諸法故喻大海，如是",
    "T15n0585_004:0028b02": "色像則曰正士。「譬如，迦葉！大海之中，積聚無",
    "T15n0585_004:0028b03": "量若干種寶。此諸正士亦復如是，以若干教",
    "T15n0585_004:0028b04": "無量法寶自然充滿。「譬如，迦葉！大海之中，有",
    "T15n0585_004:0028b05": "三部寶，真身之寶、清水之寶、為財業寶。此諸",
    "T15n0585_004:0028b06": "正士亦復如是，說經法時從人根原，心所應",
    "T15n0585_004:0028b07": "脫而令得度，得聲聞乘或緣覺乘或至大乘。",
    "T15n0585_004:0028b08": "「譬如，迦葉！大海之中，稍稍廣大水漸流入",
    "T15n0585_004:0028b09": "轉成深廣。菩薩如是志諸通慧行諸通慧，漸",
    "T15n0585_004:0028b10": "得成就於大聖道。「譬如，迦葉！大海之中，不受",
    "T15n0585_004:0028b11": "死尸不與同處。此諸正士亦復如是，不習聲",
    "T15n0585_004:0028b12": "聞緣覺之心，不與同歸，不與貪嫉毀戒結恨",
    "T15n0585_004:0028b13": "懈廢瞋恚心者而與同歸，不與懈廢亂意惡",
    "T15n0585_004:0028b14": "智所行者而同歸也，不與吾我人壽命見者",
    "T15n0585_004:0028b15": "遊居。「譬如，迦葉，若火災變消竭川流，大江淵",
    "T15n0585_004:0028b16": "池悉以枯涸，然後大海乃盡無餘。如是，迦",
    "T15n0585_004:0028b17": "葉！流布正法普諸土地，先以施行習正法，",
    "T15n0585_004:0028b18": "然後施於海意眾覺，諸正士等正法歸之。「又",
    "T15n0585_004:0028b19": "復，迦葉！此諸正士寧棄身命不捨正法，諸正",
    "T15n0585_004:0028b20": "士黨流布正法，不當復為造如茲觀。譬如大",
    "T15n0585_004:0028b21": "海有如意珠，名曰金剛，諸寶等集踊出七日，",
    "T15n0585_004:0028b22": "上至梵天而悉燒化，及諸世界三千大千佛",
    "T15n0585_004:0028b23": "土悉盡無餘，乃至他方。」佛言：「迦葉！其如意珠",
    "T15n0585_004:0028b24": "詣異世界當見燒壞，未之有也。如是，迦葉！",
    "T15n0585_004:0028b25": "此諸正士盡一切法興顯發起，於七正法令",
    "T15n0585_004:0028b26": "世依怙，便復遊至他方佛土。何謂為七？諸外",
    "T15n0585_004:0028b27": "異道、隨親惡友、墮邪見行、轉相賊害、受墮",
    "T15n0585_004:0028b28": "諸見、壞諸德本、不得等時，是為興顯發起。於",
    "T15n0585_004:0028b29": "此七法，斯諸正士為如應器，見眾生本遊彼",
    "T15n0585_004:0028c01": "佛國不離諸佛，常見正覺聽於經典，勸化眾",
    "T15n0585_004:0028c02": "生殖眾德本。「譬如，迦葉！無央數人含血之類，",
    "T15n0585_004:0028c03": "依於大海遊居其中。菩薩如是，無央數人",
    "T15n0585_004:0028c04": "眾庶之類，悉來集會而依倚之，遊居同歸歸",
    "T15n0585_004:0028c05": "於三趣。何謂為三？生於天上、具足人間、成就",
    "T15n0585_004:0028c06": "滅度。「譬如，迦葉，大海之中，龍、阿須倫而得自",
    "T15n0585_004:0028c07": "在。此諸正士亦復如是。普悉降伏一切魔眾。」",
    "T15n0585_004:0028c08": "於是，耆年大迦葉啟問世尊：「唯天中天！計於",
    "T15n0585_004:0028c09": "大海尚可測量竭其邊際，此諸正士不可",
    "T15n0585_004:0028c10": "限量得其崖底？」世尊報曰：「迦葉！欲知三千",
    "T15n0585_004:0028c11": "大千世界之中所有諸塵，尚可數知，斯諸正",
    "T15n0585_004:0028c12": "士至真之行，不可思議究所歸趣。」於時世尊",
    "T15n0585_004:0028c13": "說此頌曰：",
    "T15n0585_004:0028c14": "「猶如大海，　　一切之水，　　而悉受之，",
    "T15n0585_004:0028c15": "　不以厭足。　　志求法者，　　亦復如是，",
    "T15n0585_004:0028c16": "　好樂正典，　　不以充滿。　　猶如大海，",
    "T15n0585_004:0028c17": "　受無量水，　　悉來歸之，　　而不拒逆。",
    "T15n0585_004:0028c18": "　聰達之等，　　亦復如是，　　不以智慧，",
    "T15n0585_004:0028c19": "　而為具足。　　大海不惡，　　污濁之潦，",
    "T15n0585_004:0028c20": "　其諸清流，　　亦復歸趣。　　遵修行者，",
    "T15n0585_004:0028c21": "　亦復如是，　　而不受諸，　　塵勞垢穢。",
    "T15n0585_004:0028c22": "　猶若大海，　　不可限量，　　極廣弘遠，",
    "T15n0585_004:0028c23": "　不可卒知。　　智慧德海，　　亦復如是，",
    "T15n0585_004:0028c24": "　眾生度人，　　無能解暢。　　大海之中，",
    "T15n0585_004:0028c25": "　若干歸趣，　　萬川四流，　　合為一味。",
    "T15n0585_004:0028c26": "　若干種人，　　僉來聽法，　　悉歸一乘，",
    "T15n0585_004:0028c27": "　同誼之典。　　非一品類，　　號曰為海，",
    "T15n0585_004:0028c28": "　前者成海，　　而得建立。　　無所畏者，",
    "T15n0585_004:0028c29": "　志願如茲，　　普為眾生，　　而興道意。",
    "T15n0585_004:0029a01": "　譬如大海，　　眾寶積聚，　　則在於彼，",
    "T15n0585_004:0029a02": "　而無所著。　　諸菩薩眾，　　亦如積珍，",
    "T15n0585_004:0029a03": "　而以顯發，　　成于三寶。　　猶如江海，",
    "T15n0585_004:0029a04": "　而有三寶，　　雖爾其海，　　亦無想念。",
    "T15n0585_004:0029a05": "　群聖達士，　　說法如斯，　　則以三乘，",
    "T15n0585_004:0029a06": "　開導眾生。　　猶如江海，　　稍益廣大，",
    "T15n0585_004:0029a07": "　眾流悉歸，　　而得充滿。　　諸菩薩眾，",
    "T15n0585_004:0029a08": "　志諸通慧，　　用群萌故，　　常遵修行。",
    "T15n0585_004:0029a09": "　猶如大海，　　不受死屍，　　其海之法，",
    "T15n0585_004:0029a10": "　則為如斯。　　建立菩薩，　　求道如是，",
    "T15n0585_004:0029a11": "　不將慎身，　　不與同歸。　　猶若海中，",
    "T15n0585_004:0029a12": "　而生眾寶，　　須彌為妙，　　處立堅固。",
    "T15n0585_004:0029a13": "　劫燒起時，　　終不能焚，　　便則超遊，",
    "T15n0585_004:0029a14": "　異佛世界。　　正法滅時，　　亦復如是，",
    "T15n0585_004:0029a15": "　強精進者，　　而攬持之。　　已觀察見，",
    "T15n0585_004:0029a16": "　無任器者，　　便則往詣，　　他方佛所。",
    "T15n0585_004:0029a17": "　谿谷江河，　　泉原枯竭，　　然後海水，",
    "T15n0585_004:0029a18": "　乃為消涸。　　劫燒起時，　　則為若茲，",
    "T15n0585_004:0029a19": "　大千世界，　　悉亦崩毀。　　凡夫之眾，",
    "T15n0585_004:0029a20": "　行在國土，　　假使正法，　　已沒盡者。",
    "T15n0585_004:0029a21": "　勇猛之徒，　　護法如斯，　　朽棄軀體，",
    "T15n0585_004:0029a22": "　不惜壽命。　　已覺正法，　　欲消滅盡，",
    "T15n0585_004:0029a23": "　正覺現在，　　若滅度後，　　斯等志性，",
    "T15n0585_004:0029a24": "　清淨如是。　　建立法者，　　所當遵修，",
    "T15n0585_004:0029a25": "　如億眾生，　　依怙於海。　　非一品故，",
    "T15n0585_004:0029a26": "　而有斯處，　　其大名稱，　　志願如是。",
    "T15n0585_004:0029a27": "　一切眾庶，　　心普得解，　　尚可限量。",
    "T15n0585_004:0029a28": "　分別知之。　　於佛世界，　　諸有大海，",
    "T15n0585_004:0029a29": "　斯等所行，　　不可別知。　　緣覺之眾，",
    "T15n0585_004:0029b01": "　及諸聲聞，　　無有等倫，　　況復出表。",
    "T15n0585_004:0029b02": "　諸菩薩行，　　堅強精進，　　心如是者，",
    "T15n0585_004:0029b03": "　宜為稽首。　　當得佛道，　　開度黎元，",
    "T15n0585_004:0029b04": "　斯為眾寶，　　譬如巨海。　　當供養此，",
    "T15n0585_004:0029b05": "　常福德田，　　此為良土，　　上妙醫王。",
    "T15n0585_004:0029b06": "　療治一切，　　諸疹疾者，　　便為救濟，",
    "T15n0585_004:0029b07": "　受歸度脫。　　將護燈錠，　　為顯光明，",
    "T15n0585_004:0029b08": "　於闇昧世，　　興明徹眼。　　其得眼者，",
    "T15n0585_004:0029b09": "　進成甘露，　　則為帝王，　　常曰法王。",
    "T15n0585_004:0029b10": "　斯為天帝，　　多思誼利，　　亦為梵皇，",
    "T15n0585_004:0029b11": "　思惟四禪，　　則便轉於，　　正法之輪，",
    "T15n0585_004:0029b12": "　斯則導師，　　開示塗路。　　處在諍訟，",
    "T15n0585_004:0029b13": "　為現蹊徑，　　則為勇猛，　　多所降伏。",
    "T15n0585_004:0029b14": "　蠲除諸塵，　　為清淨士，　　遵清白法，",
    "T15n0585_004:0029b15": "　如月盛滿。　　演放光明，　　猶如日出，",
    "T15n0585_004:0029b16": "　智慧超卓，　　如須彌山。　　處於三界，",
    "T15n0585_004:0029b17": "　為雨甘露，　　斯等難當，　　猶如師子。",
    "T15n0585_004:0029b18": "　其心調柔，　　譬如賢象，　　若如大地，",
    "T15n0585_004:0029b19": "　載諸山陵。　　降伏一切，　　諸外異道，",
    "T15n0585_004:0029b20": "　行常鮮潔，　　譬若如水，　　威曜難當，",
    "T15n0585_004:0029b21": "　其若如火，　　無所罣礙，　　猶若如風，",
    "T15n0585_004:0029b22": "　以離懈廢，　　又若如地，　　斯等棄慢，",
    "T15n0585_004:0029b23": "　拔離瞋恚，　　為如藥樹，　　無有想念。",
    "T15n0585_004:0029b24": "　其戒清淨，　　無著蓮華，　　於世八法，",
    "T15n0585_004:0029b25": "　無有依倚。　　所行譬如，　　優曇鉢華，",
    "T15n0585_004:0029b26": "　無數億劫，　　音聲難致。　　於諸人尊，",
    "T15n0585_004:0029b27": "　則有反復，　　為住佛教，　　不斷正典，",
    "T15n0585_004:0029b28": "　志願堅強，　　為懷愍哀，　　遵固慈心，",
    "T15n0585_004:0029b29": "　憙悅超絕。　　則以救護，　　於五色欲，",
    "T15n0585_004:0029c01": "　善求合會，　　最勝財業。　　斯等布施，",
    "T15n0585_004:0029c02": "　而有殊特，　　所奉禁戒，　　則無等倫，",
    "T15n0585_004:0029c03": "　以忍辱力，　　秉意勇猛，　　精進解達，",
    "T15n0585_004:0029c04": "　而不厭惓，　　斯等禪定，　　神足通慧，",
    "T15n0585_004:0029c05": "　往至佛土，　　無量億姟，　　得見諸佛。",
    "T15n0585_004:0029c06": "　逮聞經典，　　如其所聞，　　則便習持，",
    "T15n0585_004:0029c07": "　則能暢了。　　眾人之行，　　隨其所應，",
    "T15n0585_004:0029c08": "　所信諸根，　　安隱諦學，　　善權方便，",
    "T15n0585_004:0029c09": "　則為外道。　　顯示證明，　　便能通辯，",
    "T15n0585_004:0029c10": "　一切諸法。　　僉然和同，　　分別報應，",
    "T15n0585_004:0029c11": "　而能解了，　　因緣法律。　　離吾我見，",
    "T15n0585_004:0029c12": "　常在平等，　　便以觀察，　　如應順法，",
    "T15n0585_004:0029c13": "　則為曾更，　　出家學矣。　　過去當來，",
    "T15n0585_004:0029c14": "　一切諸法，　　已住於法，　　綜了法界，",
    "T15n0585_004:0029c15": "　敏識空慧，　　而無有形，　　則能興發，",
    "T15n0585_004:0029c16": "　差特矜哀，　　便能攝護，　　勤苦眾生，",
    "T15n0585_004:0029c17": "　遵修解脫，　　所當行法。　　計有吾我，",
    "T15n0585_004:0029c18": "　而有妄想，　　愚騃所行，　　隨邪放逸。",
    "T15n0585_004:0029c19": "　斯等曉練，　　虛偽之法，　　而則講說，",
    "T15n0585_004:0029c20": "　蠲除諸見。　　無常為常，　　空謂有實，",
    "T15n0585_004:0029c21": "　以苦為樂，　　非身謂身，　　凡夫之士，",
    "T15n0585_004:0029c22": "　攝取顛倒，　　而不分別，　　生死之際。",
    "T15n0585_004:0029c23": "　若能政理，　　攝顛倒原，　　則知無人，",
    "T15n0585_004:0029c24": "　無壽無命。　　已能淨修，　　平等行者，",
    "T15n0585_004:0029c25": "　則曉非常，　　苦空非身。　　迦葉斯等，",
    "T15n0585_004:0029c26": "　名稱功德，　　所趣御之，　　猶若持地。",
    "T15n0585_004:0029c27": "　令聞無量，　　慧不可限，　　若能遵修，",
    "T15n0585_004:0029c28": "　菩薩亦然。　　設使周滿，　　三千世界，",
    "T15n0585_004:0029c29": "　悉以敬侍，　　建志菩薩，　　供養羅漢，",
    "T15n0585_004:0030a01": "　復倍是數，　　終不能及。　　逮菩薩志。",
    "T15n0585_004:0030a02": "　吾亦建立，　　斯等之類，　　過去正覺，",
    "T15n0585_004:0030a03": "　當來如是。　　又今現在，　　十方聖尊，",
    "T15n0585_004:0030a04": "　為諸建志，　　欲得佛者。」",
    "T15n0585_004:0030a05": "建立法品第十六",
    "T15n0585_004:0030a06": "於是，持心梵天問普首童真曰：「願勸如來、至",
    "T15n0585_004:0030a07": "真、等正覺，令此經典於後末世五濁俗時建",
    "T15n0585_004:0030a08": "立流演。」普首答曰：「於梵天意所趣云何？如",
    "T15n0585_004:0030a09": "來豈為班宣申暢於此法乎？欲令如來建立",
    "T15n0585_004:0030a10": "法耶？」報曰：「不也。」「是故，梵天！一切諸法無所",
    "T15n0585_004:0030a11": "建立，亦無有念亦無言說，故無流演亦無",
    "T15n0585_004:0030a12": "所護。其欲建立斯經典者，則為欲成立虛空",
    "T15n0585_004:0030a13": "矣！設使菩薩歸趣斯典非為順法，菩薩普入",
    "T15n0585_004:0030a14": "一切徑路而無諍訟。又菩薩者，於諸眾會假",
    "T15n0585_004:0030a15": "現名耳，說經法者則當如茲不為聽經。所以",
    "T15n0585_004:0030a16": "者何？無所聞者乃為聽經。」又問：「普首！此為",
    "T15n0585_004:0030a17": "何謂？無所聞者為聽經乎？」答曰：「眼耳鼻口身",
    "T15n0585_004:0030a18": "意，無所流聞乃為聽經；其有染污於諸入者",
    "T15n0585_004:0030a19": "則無所聞，便在於色聲香味細滑欲法，斯等",
    "T15n0585_004:0030a20": "聽經則為虛妄。」時諸會中諸天子眾，三萬",
    "T15n0585_004:0030a21": "二千比丘，五百比丘尼，三百清信士，八百",
    "T15n0585_004:0030a22": "清信女，斯等咸聞普首童真之所說法，應",
    "T15n0585_004:0030a23": "時逮得不起法忍，各各舉聲而歌頌曰：",
    "T15n0585_004:0030a24": "「如是普首，　　誠如所云，　　無所聞者，",
    "T15n0585_004:0030a25": "　乃為聽經。」",
    "T15n0585_004:0030a26": "持心梵天問諸得法忍菩薩曰：「卿族姓子！豈",
    "T15n0585_004:0030a27": "為得聞此經典乎？」答曰：「已聞，梵天！無所聞",
    "T15n0585_004:0030a28": "故。」又問：「賢者！云何曉了斯經典乎？」答曰：「如",
    "T15n0585_004:0030a29": "無所知無所不知。」又問：「賢者！為何所獲逮法",
    "T15n0585_004:0030b01": "忍乎？」答曰：「建一切法。」又問：「當以何緣歸趣",
    "T15n0585_004:0030b02": "法乎？」答曰：「無所至者則歸趣法。」又問：「諸賢",
    "T15n0585_004:0030b03": "現在目覩法乎？」答曰：「梵天！於一切法現在",
    "T15n0585_004:0030b04": "己身眾生志性皆為本淨。」時眾會中有一天",
    "T15n0585_004:0030b05": "子，名離垢英，問持心曰：「假使，梵天！若得聽聞",
    "T15n0585_004:0030b06": "斯經法者，如來則為授決處乎？」答曰：「輒便",
    "T15n0585_004:0030b07": "授決，當得無上正真之道。所以者何？其法",
    "T15n0585_004:0030b08": "典者則為亡失報應之果，積累一切眾德之",
    "T15n0585_004:0030b09": "法，便降伏魔及與怨讎。斯經典者，尋離一切",
    "T15n0585_004:0030b10": "貪欲之諍，多所勸化而令喜悅。設有信樂斯",
    "T15n0585_004:0030b11": "經典者，心懷欣豫而諦執持，則獲賢聖平等",
    "T15n0585_004:0030b12": "究竟，而善執持斯經典者，一切諸佛加威",
    "T15n0585_004:0030b13": "護之。設天上世間諸天、人民、阿須倫，而專念",
    "T15n0585_004:0030b14": "向斯經典者，得不退轉不見侵欺。又斯經典",
    "T15n0585_004:0030b15": "至于道場，惠施真諦誦習佛法，其有不學",
    "T15n0585_004:0030b16": "則為斷絕於正法輪。又斯經法決諸狐疑至",
    "T15n0585_004:0030b17": "賢聖路，諦聽經典，至解脫故；諦持經典，欲",
    "T15n0585_004:0030b18": "執御故；諦說經典，用福慶故；善護經典，好",
    "T15n0585_004:0030b19": "法訓故；加施安隱為經典者，歸滅度故；不",
    "T15n0585_004:0030b20": "斷經典，壞魔異學故；當曉歸命於斯經典，",
    "T15n0585_004:0030b21": "眾祐無著故；斯經典者多所悅喜，明達法故；",
    "T15n0585_004:0030b22": "斯經典者多所踊躍，為慧解故；斯經典者御",
    "T15n0585_004:0030b23": "智慧音除一切見，所歸趣故；斯經典者為導",
    "T15n0585_004:0030b24": "慧響，壞愚癡故；斯經典者為善應，順隨其",
    "T15n0585_004:0030b25": "所入故；斯經典者善究竟誠，次第美辭故；",
    "T15n0585_004:0030b26": "斯經典者分別義理，說第一故。不捨經義",
    "T15n0585_004:0030b27": "不獲聖慧，斯經典者則為帑藏，給諸虛匱無",
    "T15n0585_004:0030b28": "有熱惱，濟眾盛煮等諸音響平等為食。遵",
    "T15n0585_004:0030b29": "修慈心樂為禪定，積累精進為諸懈怠，以禪",
    "T15n0585_004:0030c01": "定意濟諸亂意，則以光耀照諸邪智。」「梵天",
    "T15n0585_004:0030c02": "欲知，斯則建立於經典矣，一切諸佛之所將",
    "T15n0585_004:0030c03": "護。」時天子說此經典功德所訓時，此三千",
    "T15n0585_004:0030c04": "大千世界六反震動。世尊讚彼天子曰：「善哉！",
    "T15n0585_004:0030c05": "善哉！如汝所言。」於是持心梵天白世尊曰：",
    "T15n0585_004:0030c06": "「今此天子本昔曾聞斯經典乎？為從過去如",
    "T15n0585_004:0030c07": "來啟受之耶！」佛告梵天：「此天子者，從六十",
    "T15n0585_004:0030c08": "四億諸佛所悉得聽聞。」又告持心：「離垢英身",
    "T15n0585_004:0030c09": "過四十萬劫當得作佛，號寶[火*僉]如來、至真、等",
    "T15n0585_004:0030c10": "正覺，世界曰寶積，其於中間諸佛世尊所",
    "T15n0585_004:0030c11": "興起者悉供養之，當復得聞於斯經典。梵天！",
    "T15n0585_004:0030c12": "欲知此諸比丘、比丘尼、清信士、清信女、天、龍、",
    "T15n0585_004:0030c13": "鬼神、揵沓惒，應斯經典逮得法忍者，皆當",
    "T15n0585_004:0030c14": "生彼寶[火*僉]如來佛之國土，而現在於寶積",
    "T15n0585_004:0030c15": "世界。」於時，離垢英天子白世尊曰：「今我坦然",
    "T15n0585_004:0030c16": "不遠求道亦不願道，設不欣樂於佛道者，亦",
    "T15n0585_004:0030c17": "無所依亦不得道亦無所想念，何故世尊而",
    "T15n0585_004:0030c18": "授我決？」大聖告曰：「天子知之，草木莖節枝",
    "T15n0585_004:0030c19": "葉華實著於火中，若有人來說言，勿燒草木",
    "T15n0585_004:0030c20": "莖節華實，令火不燒，未之有也，不用彼言",
    "T15n0585_004:0030c21": "而不燋燒。如是，天子！假使菩薩不悅樂道，無",
    "T15n0585_004:0030c22": "所依倚志不建立，亦不願羨一切諸佛，則為",
    "T15n0585_004:0030c23": "授決。設使，天子！若有菩薩不志樂道，無所",
    "T15n0585_004:0030c24": "依倚無所建立，無所僥願無所得者，斯等菩",
    "T15n0585_004:0030c25": "薩乃為如來所見授決，當得無上正真之道。」",
    "T15n0585_004:0030c26": "爾時，會中五百菩薩白世尊曰：「余等不建立",
    "T15n0585_004:0030c27": "道，無所志願亦無所得，無所欣樂無所依倚，",
    "T15n0585_004:0030c28": "無所想念無所想報。」時諸菩薩承佛聖旨，",
    "T15n0585_004:0030c29": "察虛空中現於上方八萬四千佛，斯諸如",
    "T15n0585_004:0031a01": "來悉授其決，當成無上正真之道。彼菩薩",
    "T15n0585_004:0031a02": "白世尊曰：「至未曾有，天中之天！如來善說",
    "T15n0585_004:0031a03": "快乃若茲，其於道法無所欣樂，無所依倚",
    "T15n0585_004:0031a04": "無所建立，無有志願無所得者，乃為如來",
    "T15n0585_004:0031a05": "而見授決。唯然，世尊！吾等今見上方，去此",
    "T15n0585_004:0031a06": "八萬四千諸佛國土，又斯諸佛授我等決，當",
    "T15n0585_004:0031a07": "成無上正真之道。」",
    "T15n0585_004:0031a08": "諸天歎品第十七",
    "T15n0585_004:0031a09": "於是，普首童真白世尊曰：「唯願如來建立是",
    "T15n0585_004:0031a10": "法，使於末後五濁之世，流布天下在閻浮",
    "T15n0585_004:0031a11": "利，斯等則為被大德鎧，以三品事致耳聞之。",
    "T15n0585_004:0031a12": "若族姓子、族姓女，設使興立魔因緣者，不隨",
    "T15n0585_004:0031a13": "其教，魔及官屬不得其便，以能受此經典要",
    "T15n0585_004:0031a14": "者，不退不轉至於無上正真之道。」佛告普首：",
    "T15n0585_004:0031a15": "「善聽思念。斯經典者，則當久存，天、龍、鬼神、犍",
    "T15n0585_004:0031a16": "沓惒，又有神呪，名曰選擇，當分別說神呪",
    "T15n0585_004:0031a17": "句義。所總持者，其有法師、族姓子、族姓女，則",
    "T15n0585_004:0031a18": "得救護，為天、龍、鬼神、犍沓惒、阿須倫、迦留羅、",
    "T15n0585_004:0031a19": "真陀羅、摩睺勒之所救護。若族姓子，若行此",
    "T15n0585_004:0031a20": "徑路，若在閑居，若處室宇，若住房舍經行",
    "T15n0585_004:0031a21": "思惟，若在眾會順義澹泊執持辯才，尋隨方",
    "T15n0585_004:0031a22": "便至於堅強力勢超異，怨家盜賊不得其",
    "T15n0585_004:0031a23": "便，彼輒如是寂然經行，坐起臥寐如斯，普",
    "T15n0585_004:0031a24": "首號曰神呪之句義也。",
    "T15n0585_004:0031a25": "「優頭黎頭頭黎　末[目*知]　遮[目*知]　彌離楴離",
    "T15n0585_004:0031a26": "楴　隷彌隷睺樓　睺樓音　睺留伊拔[目*知]",
    "T15n0585_004:0031a27": "　錍拔[目*知]　丘丘離佉羅祇　阿那提　揭提",
    "T15n0585_004:0031a28": "　初往至　摩醯隸摩那夷摩嬭　抱犍提　薩",
    "T15n0585_004:0031a29": "披樓　臈披娑揭提　新頭隷　南無佛檀遮",
    "T15n0585_004:0031b01": "栗提　南無曇　[目*匿]偈　南無僧披醯多善披",
    "T15n0585_004:0031b02": "扇陀　薩披波披　彌多羅彌浮提壽　薩遮",
    "T15n0585_004:0031b03": "尼陀羅　披羅摩那波世多　黎夷波　世多",
    "T15n0585_004:0031b04": "阿致禪提　薩陀浮陀　迦羅呵　南無佛陀",
    "T15n0585_004:0031b05": "悉禪提慢　陀鉢",
    "T15n0585_004:0031b06": "「佛所說呪者吉。」佛語普首童真：「是為神呪之",
    "T15n0585_004:0031b07": "句，設有菩薩遵修奉行斯經典者，則為已",
    "T15n0585_004:0031b08": "安祥尋後將護，而不卒暴靡有亂心，其行",
    "T15n0585_004:0031b09": "清淨造次第行，而知止足臥寐寂寞，樂於澹",
    "T15n0585_004:0031b10": "泊不習多事。身心寂淨樂于慈哀，樂於法",
    "T15n0585_004:0031b11": "樂建立誠諦，無所侵欺存在獨處，精進說法",
    "T15n0585_004:0031b12": "思惟專精樂于道義。棄捐除去非義之念，限",
    "T15n0585_004:0031b13": "節燕處以為娛樂，則以獲致為他人說，向於",
    "T15n0585_004:0031b14": "法門現于終始，親友怨讎等心加之，棄眾",
    "T15n0585_004:0031b15": "想念不惜身命。能觀眾業所行具足，樂護禁",
    "T15n0585_004:0031b16": "戒多修忍力而無麁言，面目和悅離於憔悴",
    "T15n0585_004:0031b17": "無惡顏色，先人談言問訊恭恪，棄捐嫉癩",
    "T15n0585_004:0031b18": "樂善柔渜所遊居安，是為普首建立行者。",
    "T15n0585_004:0031b19": "「若族姓子諷誦斯呪，其族姓子見法師者，現",
    "T15n0585_004:0031b20": "獲十力。何謂為十？已逮心力未曾有忘、至",
    "T15n0585_004:0031b21": "於意力曉了所念、所至力者所入經典無不",
    "T15n0585_004:0031b22": "解達、堅固之力行在生死、慚愧之力彼我",
    "T15n0585_004:0031b23": "悉護、博聞之力具足智慧、總持之力所聞悉",
    "T15n0585_004:0031b24": "攬、辯才之力佛所建立而得擁護、深法之力",
    "T15n0585_004:0031b25": "逮得五通、不起法忍力具足通慧。」佛語普",
    "T15n0585_004:0031b26": "首菩薩：「若有法師建立是法諷誦奉持，則",
    "T15n0585_004:0031b27": "當逮得此十種力。」佛說於此神呪力業所行",
    "T15n0585_004:0031b28": "術時，其四天王驚悸毛竪，與無央數百千鬼",
    "T15n0585_004:0031b29": "神眷屬圍繞，往詣佛所稽首佛足，白世尊曰：",
    "T15n0585_004:0031c01": "「我之枝黨則奉佛教獲通流跡，又我等身若",
    "T15n0585_004:0031c02": "有眷屬，將詣族姓子、族姓女為法師者，若講",
    "T15n0585_004:0031c03": "說法獲斯經典，奉卷受持諷誦讀者，四天",
    "T15n0585_004:0031c04": "當往將護使得澹泊。若在縣邑郡國州城",
    "T15n0585_004:0031c05": "大邦，居家出家，我四天王與其眷屬，當擁",
    "T15n0585_004:0031c06": "護此族姓子女供侍奉事，令得安隱無危害",
    "T15n0585_004:0031c07": "者，亦無伺求得其便者。若斯經典所可流布",
    "T15n0585_004:0031c08": "國土處所，當令宿衛面四十里，諸天龍神鳩",
    "T15n0585_004:0031c09": "洹眷屬子孫，無得其便。」爾時，惟樓勒叉",
    "T15n0585_004:0031c10": "護怨大天王，說此頌曰：",
    "T15n0585_004:0031c11": "「我所有眷屬，　　諸子及宗親，",
    "T15n0585_004:0031c12": "　吾能順堪任，　　供奉此聰達。」",
    "T15n0585_004:0031c13": "時惟樓博(無怨)大天王，則說頌曰：",
    "T15n0585_004:0031c14": "「吾為法王子，　　以法而化成，",
    "T15n0585_004:0031c15": "　供養諸佛子，　　奉建道意者。」",
    "T15n0585_004:0031c16": "提頭賴(堅郡)大天王，即說頌曰：",
    "T15n0585_004:0031c17": "「則當為將護，　　普周遍十方，",
    "T15n0585_004:0031c18": "　其有持斯典，　　佛正覺所說。」",
    "T15n0585_004:0031c19": "惟沙慢(息意)大天王，即說頌曰：",
    "T15n0585_004:0031c20": "「若建立道心，　　供養後學者，",
    "T15n0585_004:0031c21": "　眾生緣供養，　　不任報其恩。」",
    "T15n0585_004:0031c22": "於是息意大天王，有太子名曰諦顏，以七",
    "T15n0585_004:0031c23": "寶蓋奉上如來，尋說頌曰：",
    "T15n0585_004:0031c24": "「今我當受斯，　　如來之經典，",
    "T15n0585_004:0031c25": "　輒為他人說，　　人心之志性。",
    "T15n0585_004:0031c26": "　世尊知我心，　　曉了宿世行，",
    "T15n0585_004:0032a01": "　如意之所建，　　於世當成佛。",
    "T15n0585_004:0032a02": "　今奉正覺蓋，　　莫能覲尊顏，",
    "T15n0585_004:0032a03": "　願我逮如是，　　無見頂相者。",
    "T15n0585_004:0032a04": "　正覺唯來眄，　　人尊垂慈心，",
    "T15n0585_004:0032a05": "　清淨目睞察，　　哀眼覩眾庶。",
    "T15n0585_004:0032a06": "　世尊則授決，　　智慧度彼岸，",
    "T15n0585_004:0032a07": "　於是壽終後，　　則生兜術天。",
    "T15n0585_004:0032a08": "　兜術天上沒，　　見彌勒最勝，",
    "T15n0585_004:0032a09": "　當於二萬歲，　　供養佛乃生。",
    "T15n0585_004:0032a10": "　彼則出家已，　　淨修于梵行，",
    "T15n0585_004:0032a11": "　便於賢劫中，　　普見一切佛。",
    "T15n0585_004:0032a12": "　皆悉供養已，　　淨修梵行竟，",
    "T15n0585_004:0032a13": "　訖六十億劫，　　當得成正覺。",
    "T15n0585_004:0032a14": "　作佛名寶蓋，　　佛土號莊嚴，",
    "T15n0585_004:0032a15": "　淳悉諸菩薩，　　常當講妙法。",
    "T15n0585_004:0032a16": "　其命壽一劫，　　佛滅度之後，",
    "T15n0585_004:0032a17": "　愍傷眾生故，　　正法住半劫。」",
    "T15n0585_004:0032a18": "於是，釋提桓因與無央數百千天人眷屬圍",
    "T15n0585_004:0032a19": "繞，白世尊曰：「我當擁護於斯法師、持是典",
    "T15n0585_004:0032a20": "者，供養奉事而順其志，其誦說經吾當故往",
    "T15n0585_004:0032a21": "諮受斯法，當令法師勢力強盛，辯才次第演",
    "T15n0585_004:0032a22": "說如流，使無諸礙而不遺漏。」爾時，天帝釋",
    "T15n0585_004:0032a23": "太子，名曰翟或，七寶瓔珞奉進如來，說此",
    "T15n0585_004:0032a24": "頌曰：",
    "T15n0585_004:0032a25": "「世尊我目覩，　　如來之所行，",
    "T15n0585_004:0032a26": "　又若已尊修，　　志慕求佛慧。",
    "T15n0585_004:0032a27": "　古世之所行，　　所施無所冀，",
    "T15n0585_004:0032a28": "　我當學斯教，　　布慧諸所有。",
    "T15n0585_004:0032a29": "　亦為受斯經，　　然從法王得，",
    "T15n0585_004:0032b01": "　數數每講說，　　當報導師恩。",
    "T15n0585_004:0032b02": "　平等以時節，　　與此經典俱，",
    "T15n0585_004:0032b03": "　供進飲食饌，　　奉持佛道故。",
    "T15n0585_004:0032b04": "　唯聲聞不任，　　將順斯典誥，",
    "T15n0585_004:0032b05": "　我當護正法，　　調御於來世，",
    "T15n0585_004:0032b06": "　唯垂見慰撫，　　決斷諸天疑。",
    "T15n0585_004:0032b07": "　吾身當久如，　　得成若能仁，",
    "T15n0585_004:0032b08": "　於時尊授決，　　明達諸通慧，",
    "T15n0585_004:0032b09": "　汝當得正覺，　　如今覩佛身，",
    "T15n0585_004:0032b10": "　行億千劫中，　　若復暨百姟，",
    "T15n0585_004:0032b11": "　當為世光明，　　號曰慧成就。」",
    "T15n0585_004:0032b12": "於是梵忍天，白世尊曰：「唯然，大聖！捨於禪",
    "T15n0585_004:0032b13": "行則當往詣族姓子女而聽說法。若說此",
    "T15n0585_004:0032b14": "經多所降伏，釋梵諸天，我能堪任供養奉事",
    "T15n0585_004:0032b15": "斯族姓子，天上世間諸天人民，悉當加敬而",
    "T15n0585_004:0032b16": "奉事之。」時梵忍天說此頌曰：",
    "T15n0585_004:0032b17": "「其執持此經，　　比丘比丘尼，",
    "T15n0585_004:0032b18": "　清信士女等，　　則為普濟世，",
    "T15n0585_004:0032b19": "　若習斯典者，　　歎詠諸至誠，",
    "T15n0585_004:0032b20": "　吾唯能堪任，　　論說於此經。",
    "T15n0585_004:0032b21": "　敷華當重疊，　　上至于梵天，",
    "T15n0585_004:0032b22": "　以為座坐上，　　令說斯經法，",
    "T15n0585_004:0032b23": "　于彼磬揚聲，　　善哉！所造說。",
    "T15n0585_004:0032b24": "　然後於末世，　　若手執此經，",
    "T15n0585_004:0032b25": "　政使億國土，　　令滿其中火，",
    "T15n0585_004:0032b26": "　則當往詣彼，　　求還聞斯典。",
    "T15n0585_004:0032b27": "　寶積如須彌，　　以此寶施與，",
    "T15n0585_004:0032b28": "　因得聞是經，　　嚴淨千佛土。」",
    "T15n0585_004:0032b29": "囑累品第十八",
    "T15n0585_004:0032c01": "爾時，世尊則如其像而出頂光，便現神足，",
    "T15n0585_004:0032c02": "感魔波旬，與諸兵眾往詣佛所，白世尊曰：「吾",
    "T15n0585_004:0032c03": "與眷屬於如來前而自約誓，若斯經典所流",
    "T15n0585_004:0032c04": "布處，諸郡國土而有法師，敷陳經典宣于",
    "T15n0585_004:0032c05": "法會，又吾身誓益當加護，令得暢達不興危",
    "T15n0585_004:0032c06": "害。」於是世尊紫金色光普照佛土，告普首曰：",
    "T15n0585_004:0032c07": "「如來以為建立斯典，并及將護持經法者，",
    "T15n0585_004:0032c08": "加以法恩流布天下閻浮利域，至竟正法",
    "T15n0585_004:0032c09": "不為毀滅。」于時，眾會普持雜華一切名香散",
    "T15n0585_004:0032c10": "如來上，各歎斯言：「當令此法而得久住，於",
    "T15n0585_004:0032c11": "閻浮利常令弘普靡不周接。」爾時，世尊告",
    "T15n0585_004:0032c12": "賢者阿難曰：「當受斯經。」應曰：「唯願奉持。」佛",
    "T15n0585_004:0032c13": "告阿難：「斯經悉顯至于天上，用受持故，當",
    "T15n0585_004:0032c14": "為眾會而分別說。」賢者阿難白世尊曰：「其有",
    "T15n0585_004:0032c15": "受持斯經典者，若諷誦讀為他人說，其福如",
    "T15n0585_004:0032c16": "何？」世尊告曰：「假使以七寶普用週遍滿於",
    "T15n0585_004:0032c17": "虛空中以布施者，當知其有案如文句說",
    "T15n0585_004:0032c18": "此經典，則為供養如來、至真及與聖眾一切",
    "T15n0585_004:0032c19": "施安。若復有人受此經典，書著竹帛執持供",
    "T15n0585_004:0032c20": "養，其人現在獲得十藏。何謂為十？見佛之藏",
    "T15n0585_004:0032c21": "逮得天眼、聞法之藏獲致天耳、聖眾之藏得",
    "T15n0585_004:0032c22": "不退轉、菩薩賢聖無盡寶藏逮致寶掌、像",
    "T15n0585_004:0032c23": "色之藏則得具相、眷屬之藏營從不散、無間",
    "T15n0585_004:0032c24": "寶藏逮得總持、志念之藏逮得辯才、無畏之",
    "T15n0585_004:0032c25": "藏攝諸異學、功德之藏眾生稟仰、聖慧之藏",
    "T15n0585_004:0032c26": "普獲一切諸佛之法。」佛說此經時，七十二姟",
    "T15n0585_004:0032c27": "天逮得法忍，無量眾人悉起道意，不可限",
    "T15n0585_004:0032c28": "人漏盡意解。賢者阿難白世尊曰：「何名斯經？",
    "T15n0585_004:0032c29": "云何奉持？」佛告阿難：「是經名『等御諸法』，當",
    "T15n0585_004:0033a01": "奉持之，又名『莊嚴佛法』，復名『持心梵天所問",
    "T15n0585_004:0033a02": "普首所暢』，當堅奉持。」佛說如是。普首童真、",
    "T15n0585_004:0033a03": "持心梵天、普行族姓子、賢者大迦葉、賢者",
    "T15n0585_004:0033a04": "阿難，諸天、人民、阿須倫，聞佛所說莫不歡",
    "T15n0585_004:0033a05": "喜。",
    "T15n0585_004:0033a06": "持心梵天所問經卷第四",
    "T15n0585_004:0033a07": "「優頭犁　頭頭犁　末知　遮[口*知]　彌",
    "T15n0585_004:0033a08": "離　揥離　揥隷　彌隷睺樓(短音)　睺樓",
    "T15n0585_004:0033a09": "(長音)　睺留(氏音)　吚拔[口*知]　錍拔[口*知]　丘丘",
    "T15n0585_004:0033a10": "離　佉羅祇　阿那提(無有實)　揭提(初往至)　摩",
    "T15n0585_004:0033a11": "醯(無心)　摩奈夷(意所念)　摩嬭(有意)　袍揵提(多香)",
    "T15n0585_004:0033a12": "薩披提(一切音)　臘披婆渴提(離於響)　新頭隷",
    "T15n0585_004:0033a13": "(為師子)　南無佛檀(稽首佛)　遮粟提(所行)　南無曇",
    "T15n0585_004:0033a14": "(稽首法)　[目*匿]偈(害除)　南無僧(稽首聖眾)　披醯多(順御)",
    "T15n0585_004:0033a15": "菩波扇陀(寂然)　薩披披(彼去諸惡)　彌多羅彌浮",
    "T15n0585_004:0033a16": "提儔(修實慈)　薩遮尼陀耶(諦示現)　披羅摩那(淨志)",
    "T15n0585_004:0033a17": "波世多(教化)　利夷(神仙)　波世多(開導)　阿致單",
    "T15n0585_004:0033a18": "提(無現在)　薩陀浮陀伽羅呵(將攝諸魅)　南無佛陀",
    "T15n0585_004:0033a19": "悉蟬提曼陀鉢(稽首)」"
}
