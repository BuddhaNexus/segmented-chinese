{
    "T42n1824_04b:0061c19": "folio_4b 中觀論疏卷第四末",
    "T42n1824_04b:0061c21": "釋吉藏撰",
    "T42n1824_04b:0061c22": "3 六情品(四末)六情品第三",
    "T42n1824_04b:0061c23": "問何因緣故有此品耶。答二十七品猶是二",
    "T42n1824_04b:0061c24": "十七門。所入更無異。為通入諸法實相之理。",
    "T42n1824_04b:0061c25": "唯此一理名之為實。自斯以外並皆虛妄。故",
    "T42n1824_04b:0061c26": "智度論云。唯除實相餘一切法並名為魔。所",
    "T42n1824_04b:0061c27": "以然者。一切諸法皆是虛妄。又能生煩惱。煩",
    "T42n1824_04b:0061c28": "惱生業。業生苦果。故名為魔。實相之法不可",
    "T42n1824_04b:0061c29": "取著。是滅煩惱處。故不名魔。問實相何故不",
    "T42n1824_04b:0062a01": "可取著。答若以有心著實相實相竟非有。故",
    "T42n1824_04b:0062a02": "有心不能著。若以無心著實相實相竟非無。",
    "T42n1824_04b:0062a03": "如是亦有亦無非有非無四句內外並不能",
    "T42n1824_04b:0062a04": "著。故不生煩惱。既不生煩惱會於實相能滅",
    "T42n1824_04b:0062a05": "罪累。故論云。譬如蛇著一切物唯不能著火",
    "T42n1824_04b:0062a06": "炎。波若如火炎四邊不可觸。以燒手故。是",
    "T42n1824_04b:0062a07": "以眾生能著一切法不能著實相。實相既是",
    "T42n1824_04b:0062a08": "滅煩惱處。是以二十七門並為通於實相。實",
    "T42n1824_04b:0062a09": "相若顯便發正觀。正觀若發戲論斯亡。是以",
    "T42n1824_04b:0062a10": "論初云。能說是因緣善滅諸戲論。蓋是十方",
    "T42n1824_04b:0062a11": "三世諸佛菩薩經論之大意也。問若爾何故",
    "T42n1824_04b:0062a12": "有二十七門。答龍樹開諸門者但為入理。意",
    "T42n1824_04b:0062a13": "不在門。若不取所入理為正而但尋究通理",
    "T42n1824_04b:0062a14": "之門。或前或後或破或立者。如是之人住在",
    "T42n1824_04b:0062a15": "門外竟不能入理。論主意在入理不在於門。",
    "T42n1824_04b:0062a16": "而人在諸門不在入理。與論相違非師資之",
    "T42n1824_04b:0062a17": "道。又尋究諸門既不入理。則舊惑不除更於",
    "T42n1824_04b:0062a18": "門處起新煩惱。可謂服於甘露還成毒藥。故",
    "T42n1824_04b:0062a19": "亦不應問次第也。而復須明次第者。上就動",
    "T42n1824_04b:0062a20": "靜四儀顯於實相。令發生正觀滅諸煩惱。今",
    "T42n1824_04b:0062a21": "就六根顯於實相。令發生正觀滅諸煩惱。若",
    "T42n1824_04b:0062a22": "前門已悟不須此品。但為根性不同受悟各",
    "T42n1824_04b:0062a23": "異歷法觀之。故復說也。問何故就此身心顯",
    "T42n1824_04b:0062a24": "於實相發觀滅惑。答一切凡夫於此身心常",
    "T42n1824_04b:0062a25": "起愛見煩惱。以煩惱故有業。業故受苦報。今",
    "T42n1824_04b:0062a26": "觀察此身本來寂滅即是實相。既是實相便",
    "T42n1824_04b:0062a27": "是法身。故淨名經云。觀身實相觀佛亦然。蓋",
    "T42n1824_04b:0062a28": "是一論之通意也。次別明六情次去來者。因",
    "T42n1824_04b:0062a29": "緣品釋八不之始去來品解八不之終。始終",
    "T42n1824_04b:0062b01": "既彰則一切法畢竟不可得。外人不受斯旨。",
    "T42n1824_04b:0062b02": "若一切畢竟空者。經明十二入攝一切法。云",
    "T42n1824_04b:0062b03": "何言一切法空。若一切法空不應說十二入。",
    "T42n1824_04b:0062b04": "故上二品總破一切法。今對論主總立一切",
    "T42n1824_04b:0062b05": "法。故說此品也。二者接次鉤鎖相生者。上品",
    "T42n1824_04b:0062b06": "初外人舉世間眼見三時有去。謂過去已去",
    "T42n1824_04b:0062b07": "未來當去現在正去。論主即就三世捨無有",
    "T42n1824_04b:0062b08": "去。過去既謝。去法已滅。即無有去。未來未",
    "T42n1824_04b:0062b09": "有。亦無有去。現在一念不停。舉足便滅。亦無",
    "T42n1824_04b:0062b10": "有去。惑者問云。若三世無去即眼不應見。既",
    "T42n1824_04b:0062b11": "有眼所見不應無。論主更以三門求眼所見",
    "T42n1824_04b:0062b12": "竟不可得。何所見耶。今外人復云。若無所",
    "T42n1824_04b:0062b13": "見去來應無能見之眼。既有能見之眼寧無",
    "T42n1824_04b:0062b14": "所見去來。故此品觀無能見之眼即入實相",
    "T42n1824_04b:0062b15": "與實相相應。既與實相相應即不受此六根。",
    "T42n1824_04b:0062b16": "以不受六根名為法身。為眾生故化生五道。",
    "T42n1824_04b:0062b17": "說此法門使物了悟。亦得法身。是以次去來",
    "T42n1824_04b:0062b18": "品觀於六情。問云何名於眼情。答計於眼情",
    "T42n1824_04b:0062b19": "凡有七種。一者世俗之流但云眼能見色。而",
    "T42n1824_04b:0062b20": "不能窮究本末原由。二者外道之人云五塵",
    "T42n1824_04b:0062b21": "生五大五大成五根。但眼內火大偏多。故眼",
    "T42n1824_04b:0062b22": "能見色。耳內空大偏多。故耳能聞聲。鼻根",
    "T42n1824_04b:0062b23": "地大偏多。故鼻能聞香。舌根水大偏多。故舌",
    "T42n1824_04b:0062b24": "能知味。身根風大偏多。故身能覺觸。意根既",
    "T42n1824_04b:0062b25": "是心識非五大所成。若是肉心為地大所成",
    "T42n1824_04b:0062b26": "也。三者復有外道。謂但以一塵成一大。如色",
    "T42n1824_04b:0062b27": "塵成火大。而火大成眼根。故眼能見色。聲塵",
    "T42n1824_04b:0062b28": "成空大。空大成耳根。故耳能聞聲。味塵成水",
    "T42n1824_04b:0062b29": "大。水大成舌根。故舌能知味。香塵成地大。地",
    "T42n1824_04b:0062c01": "大成鼻根。故鼻能聞香。觸塵成風大。風大成",
    "T42n1824_04b:0062c02": "身根。故身還覺觸。四者毘曇人云。眼耳鼻舌",
    "T42n1824_04b:0062c03": "四根為十微共成。謂地水火風色香味觸及",
    "T42n1824_04b:0062c04": "眼根為九。而此眼根附著身根。故有十微。身",
    "T42n1824_04b:0062c05": "根但有九微無眼等四根。故論偈云。極微在",
    "T42n1824_04b:0062c06": "四根十種。應當知身根九餘八。謂在有香地。",
    "T42n1824_04b:0062c07": "五成實論云。四微成四大四大成五根。五根",
    "T42n1824_04b:0062c08": "是假名無有實體。就三假辨者。四微是法假。",
    "T42n1824_04b:0062c09": "五根為受假。眾生是名假。六者犢子部云。四",
    "T42n1824_04b:0062c10": "大和合成眼。別有眼體異於四大。上來六部",
    "T42n1824_04b:0062c11": "並云有眼。第七方廣道人云。但見四大無別",
    "T42n1824_04b:0062c12": "總眼。總眼既無亦無四大。故一切法空。如龜",
    "T42n1824_04b:0062c13": "毛兔角。問論主云何破此諸計。答凡有此眼",
    "T42n1824_04b:0062c14": "根見於好色即起貪心。若見惡色便生瞋恚。",
    "T42n1824_04b:0062c15": "見不好不惡即生無明。因三煩惱發於三業。",
    "T42n1824_04b:0062c16": "三業因緣往來六趣。總上六部於眼起於有",
    "T42n1824_04b:0062c17": "見。方廣於眼起於無見。有無是六十二見根",
    "T42n1824_04b:0062c18": "本。有無既成諸見便立。若有諸見必有於愛",
    "T42n1824_04b:0062c19": "見。愛見煩惱不得解脫。今破此有無二見即",
    "T42n1824_04b:0062c20": "愛見不生便得解脫。問云何破耶。答觀此眼",
    "T42n1824_04b:0062c21": "根本來空寂。故不同六家之有。雖畢竟空而",
    "T42n1824_04b:0062c22": "眼見宛然。故異方廣之無。故淨名經云。有",
    "T42n1824_04b:0062c23": "佛世尊得真天眼。悉見諸法不以二相義。華",
    "T42n1824_04b:0062c24": "嚴經云。眼根入三昧耳根起正受。觀眼無生",
    "T42n1824_04b:0062c25": "無自性。說空寂滅無所有。如此等文並明眼",
    "T42n1824_04b:0062c26": "根宛然而無所見。雖無所見而無所不見。故",
    "T42n1824_04b:0062c27": "空有無礙。空有既無礙一根為六用六根為",
    "T42n1824_04b:0062c28": "一用。用能為無用。無用而能用。以用無礙是",
    "T42n1824_04b:0062c29": "故唯佛得稱為我。我者謂自在義也。又雙破",
    "T42n1824_04b:0063a01": "凡夫二乘兩病故說此品。凡夫見有此六根",
    "T42n1824_04b:0063a02": "起諸煩惱如鳥投網。二乘有六根即不能無",
    "T42n1824_04b:0063a03": "六。若入觀無六根。即不能為六用。如淨名呵",
    "T42n1824_04b:0063a04": "阿那律云。眼若作相則同外道。若無作相即",
    "T42n1824_04b:0063a05": "是無為。不應有見。故失對當時受屈於二難。",
    "T42n1824_04b:0063a06": "今明。菩薩了六無六無有礙相。則越聖越凡",
    "T42n1824_04b:0063a07": "故說此品也。又說此品者。法華明六根清淨",
    "T42n1824_04b:0063a08": "普賢觀經懺六根罪。彼經云。若有眼根惡業",
    "T42n1824_04b:0063a09": "障不清淨。當誦大乘經思念第一義。是名懺",
    "T42n1824_04b:0063a10": "悔眼能盡諸惡業。故知欲為真實懺悔當依",
    "T42n1824_04b:0063a11": "此品觀六根畢竟空。大集經云。若有說言。眼",
    "T42n1824_04b:0063a12": "見色乃至意能知諸法。是人流轉生死中無",
    "T42n1824_04b:0063a13": "量億劫受諸苦。如是諸大乘正以觀六根為",
    "T42n1824_04b:0063a14": "入道之要。是故此品總而釋之。又有此品來",
    "T42n1824_04b:0063a15": "者。從因緣品至此有三立三破。初引毘曇論",
    "T42n1824_04b:0063a16": "立。次引去來事立。今引經立。以備破三立故",
    "T42n1824_04b:0063a17": "有三破也。又有此品來者。上兩品求生滅去",
    "T42n1824_04b:0063a18": "來畢竟不可得。外人便謂。論主能見諸法無",
    "T42n1824_04b:0063a19": "生滅去來。故上云。世間眼見故。若爾終有能",
    "T42n1824_04b:0063a20": "見之眼所見之境。是故今明。既無生滅去來。",
    "T42n1824_04b:0063a21": "豈有能見所見。即上破於生滅今泯於境智。",
    "T42n1824_04b:0063a22": "故有此品來也。品八偈為二。初偈立。次七偈",
    "T42n1824_04b:0063a23": "破。立中先長行問。所以引經者。既是經說。則",
    "T42n1824_04b:0063a24": "必有六情。若無六情佛不應說有。又論主若",
    "T42n1824_04b:0063a25": "言無六則破佛經。若不破佛經則六情便有。",
    "T42n1824_04b:0063a26": "既有六情。上因緣去來豈得無耶。又上品云",
    "T42n1824_04b:0063a27": "肉眼所見不可信者。佛不應說之。既說六情",
    "T42n1824_04b:0063a28": "即六情可信。偈為二。上半列六情體。下半明",
    "T42n1824_04b:0063a29": "六情用。行者緣也。六情緣於六塵也。又上半",
    "T42n1824_04b:0063b01": "明六情。下半明六塵。所以破十二入者。眾事",
    "T42n1824_04b:0063b02": "分毘曇。婆羅門問佛。何法攝一切法耶。佛答。",
    "T42n1824_04b:0063b03": "十二入攝一切法。今觀十二入空則一切法",
    "T42n1824_04b:0063b04": "不可得也。問意可是情餘五云何是情。答意",
    "T42n1824_04b:0063b05": "當體名情。餘五生情識之果從果受稱也。六",
    "T42n1824_04b:0063b06": "情亦名六根。五根能生五識。意根能生意識。",
    "T42n1824_04b:0063b07": "六情亦名六依。為六識所依。六塵亦名六衰。",
    "T42n1824_04b:0063b08": "令善衰滅。亦名六欲。是人所欲故也。但解見",
    "T42n1824_04b:0063b09": "義不同。外道以神我能見。犢子亦明我能見。",
    "T42n1824_04b:0063b10": "論人以識託眼根故識能見。雖用識見要須",
    "T42n1824_04b:0063b11": "人御然用識見。本是曇摩多羅人義。毘曇人",
    "T42n1824_04b:0063b12": "以根能見。故眼根是清淨色能見外法。雖用",
    "T42n1824_04b:0063b13": "根見要須識在根中根即能見。若無有識空",
    "T42n1824_04b:0063b14": "根不見。故用識能了別。異部人云。慧數是能",
    "T42n1824_04b:0063b15": "見。復有人云。諸心數和合能見也。答曰無",
    "T42n1824_04b:0063b16": "也第二論主破。就文為二。初長行標無。次偈",
    "T42n1824_04b:0063b17": "本釋無。問外人引經明有六情。論主明無豈",
    "T42n1824_04b:0063b18": "非破佛經耶。答然外計我與六情俱是妄。謂",
    "T42n1824_04b:0063b19": "佛欲借於六妄止於我妄。執教之流遂言實",
    "T42n1824_04b:0063b20": "有六情。故不解佛意。又佛說六情是妄者。意",
    "T42n1824_04b:0063b21": "欲明六是空。而外人謂有妄。故亦不識佛意。",
    "T42n1824_04b:0063b22": "又佛意說六是世諦。尋如來意欲令悟第一",
    "T42n1824_04b:0063b23": "義。故說世諦。而小乘人謂實有六不知第一",
    "T42n1824_04b:0063b24": "義。今言無六意。乃申佛說六意也。故涅槃",
    "T42n1824_04b:0063b25": "云。為令眾生深識第一義故說世諦。若眾生",
    "T42n1824_04b:0063b26": "不因世諦入第一義。諸佛終不說世諦也。佛",
    "T42n1824_04b:0063b27": "說六者此明不六六義。欲令眾生因六悟不",
    "T42n1824_04b:0063b28": "六。而外人謂是定情便成六故六。非但不知",
    "T42n1824_04b:0063b29": "不六六。亦不能悟六不六。故外人是破經。論",
    "T42n1824_04b:0063c01": "主明不六六。即是申於世諦。明因六悟不六。",
    "T42n1824_04b:0063c02": "即是申第一義諦。既申二諦即發二智也。又",
    "T42n1824_04b:0063c03": "佛說此六令悟不六。即於六內不起諸煩惱。",
    "T42n1824_04b:0063c04": "而外人無始已來有此六根起諸煩惱。而稟",
    "T42n1824_04b:0063c05": "佛教更復推斥諍於六根。故惑不除新病更",
    "T42n1824_04b:0063c06": "起名破佛。論主與此相違。故名申教。問夫論",
    "T42n1824_04b:0063c07": "說法不離二諦。今言無六依何諦耶。答二諦",
    "T42n1824_04b:0063c08": "之中並無此六。世諦文中無性實六。第一義",
    "T42n1824_04b:0063c09": "中無有假六。故云無也。偈本即是釋長行。汎",
    "T42n1824_04b:0063c10": "論有四句。一偈釋偈。二長行釋偈。三長行釋",
    "T42n1824_04b:0063c11": "長行。四偈釋長行。第二七偈破為二。初有",
    "T42n1824_04b:0063c12": "六偈正破眼情。次有一偈類觀餘五。六偈即",
    "T42n1824_04b:0063c13": "分為六。第一偈正破。第二指前破。第三重破。",
    "T42n1824_04b:0063c14": "第四法無故人無。第五人無故法無。第六偈",
    "T42n1824_04b:0063c15": "因無故果無。今束此六偈為二。初之五偈正",
    "T42n1824_04b:0063c16": "破見因義。第二一偈破見所生果。就五偈中",
    "T42n1824_04b:0063c17": "復為三類。初三偈破眼見。第二半偈破色見。",
    "T42n1824_04b:0063c18": "第三一行半破人見。三偈即三。初一偈舉不",
    "T42n1824_04b:0063c19": "自見況破見他。第二偈三時門破見他。第三",
    "T42n1824_04b:0063c20": "偈就對色義破見他。今是舉不自見以破見",
    "T42n1824_04b:0063c21": "他。問上有五家立見今破何人。答遍破一切。",
    "T42n1824_04b:0063c22": "以一切師同明眼不自見而能見他故。舉不",
    "T42n1824_04b:0063c23": "自見以況破見他。即遍破一切也。破意云。汝",
    "T42n1824_04b:0063c24": "自體是眼。應見自體。若不見自體即自體非",
    "T42n1824_04b:0063c25": "眼。又若非見而是眼便見非眼也。若爾應有",
    "T42n1824_04b:0063c26": "離見之眼。亦應云離眼之見。又此難毘曇最",
    "T42n1824_04b:0063c27": "切。彼明根是色。既能見他者亦應自見。彼救",
    "T42n1824_04b:0063c28": "云。眼根是不可見有對色。故不可見。今破",
    "T42n1824_04b:0063c29": "云。眼體既不為他所見云何能見他。如百論",
    "T42n1824_04b:0064a01": "云。四大非眼見云何生眼見也。次難識見者。",
    "T42n1824_04b:0064a02": "識能見他識應能自見。若言識非是可見法",
    "T42n1824_04b:0064a03": "云何能自見。若爾非是可見法云何能見他。",
    "T42n1824_04b:0064a04": "破人見亦類同之。又總難眾師眼不自見能",
    "T42n1824_04b:0064a05": "見他者。此即半見半不見。應半眼半不眼。若",
    "T42n1824_04b:0064a06": "從半見作名名為見名為眼者。亦應從半不",
    "T42n1824_04b:0064a07": "見作名名為不見名為不眼。所以然者。自即",
    "T42n1824_04b:0064a08": "為親他即為疎。既從見疎名為見者。從不見",
    "T42n1824_04b:0064a09": "親應名不見。又數人明眼具十微而別有眼",
    "T42n1824_04b:0064a10": "微。破云。眼是眾緣所成無有自性。云何言實",
    "T42n1824_04b:0064a11": "有眼不自見而能見他。成論眼是假名無有",
    "T42n1824_04b:0064a12": "自性。若無自性即是寂滅。云何執眼定能見",
    "T42n1824_04b:0064a13": "耶。問曰眼雖不自見者救意云。燈能所俱是",
    "T42n1824_04b:0064a14": "色入。故自照復照他。眼能見是眼入。所見",
    "T42n1824_04b:0064a15": "是色入。是故見他不自見。此毘曇救也。依論",
    "T42n1824_04b:0064a16": "人救者。眼能見是識所見為色。故能見他而",
    "T42n1824_04b:0064a17": "不自見。犢子及外道同云。人是能見色是所",
    "T42n1824_04b:0064a18": "見。同明人不可見色可見故。所以但見他不",
    "T42n1824_04b:0064a19": "自見也。引火者依數人能燒是觸所燒具四",
    "T42n1824_04b:0064a20": "微。故火不能自燒而能燒他。智度論亦云。色",
    "T42n1824_04b:0064a21": "具能照觸具能燒。與數人大同也。答中為二。",
    "T42n1824_04b:0064a22": "上半明火不能成見法。所以然者。眼即懸矚。",
    "T42n1824_04b:0064a23": "火到薪方燒。不應舉合而救離也。又云。觀汝",
    "T42n1824_04b:0064a24": "此義應是自燒不燒他自見不見他。何者火",
    "T42n1824_04b:0064a25": "燒薪薪於火是自。所以能燒薪耳。若是他者",
    "T42n1824_04b:0064a26": "何故不燒餘薪耶。等是他等燒應。不爾等",
    "T42n1824_04b:0064a27": "應不燒。而燒被燒之薪不燒餘薪。即被燒",
    "T42n1824_04b:0064a28": "之薪非他即是自燒義也。見義亦爾。眼見於",
    "T42n1824_04b:0064a29": "色色於眼是自。故眼能見色。若是他者即不",
    "T42n1824_04b:0064b01": "能見。若言是他而能見者。眼何故不見非見",
    "T42n1824_04b:0064b02": "之色耶。而不見非見之色但見於見色。當知",
    "T42n1824_04b:0064b03": "色於眼是自故見。於他即不見。此乃是見自",
    "T42n1824_04b:0064b04": "不見他。何名見他不見自。又火喻不能成眼",
    "T42n1824_04b:0064b05": "見法者。離眼有色離眼無火。故不應舉不離",
    "T42n1824_04b:0064b06": "以救離義。如百論云。離泥無瓶而眼色異故",
    "T42n1824_04b:0064b07": "也。下半釋不能成。舉三時門破者。一欲遮",
    "T42n1824_04b:0064b08": "其後救。論主引燈為並。外人舉火來救。今破",
    "T42n1824_04b:0064b09": "火竟。或可更引刀指於自無能於他有用。故",
    "T42n1824_04b:0064b10": "舉三時門遍破一切於自不能於他能也。二",
    "T42n1824_04b:0064b11": "者欲令外人因前觀門通徹於後。是故指前",
    "T42n1824_04b:0064b12": "而破於後。三者上奪不自見即不見他。今縱",
    "T42n1824_04b:0064b13": "見他故開三時責。即前奪後縱也。復次見若",
    "T42n1824_04b:0064b14": "未見時下。依偈數之此是第三重破。重破者。",
    "T42n1824_04b:0064b15": "上三雙已周。初偈舉自破他。次偈正破他。即",
    "T42n1824_04b:0064b16": "自他一雙。二者初偈就法說破。次偈喻說破。",
    "T42n1824_04b:0064b17": "謂法譬一雙。三初偈正破。次偈指前破。即三",
    "T42n1824_04b:0064b18": "周破竟。今復破之。故名重破也。就三義破眼",
    "T42n1824_04b:0064b19": "見者。初偈舉不自見況破見他。次舉三時門",
    "T42n1824_04b:0064b20": "正破見他。此二是就眼破眼也。今第三就色",
    "T42n1824_04b:0064b21": "破眼見。眼未對色不名見。因對色方名見。即",
    "T42n1824_04b:0064b22": "見義在色不在於眼。二者云。眼即是見見即",
    "T42n1824_04b:0064b23": "是眼。既見未見常名為眼。即應見未見常名",
    "T42n1824_04b:0064b24": "為見。今有時見有時不見。即有時是眼有時",
    "T42n1824_04b:0064b25": "是非眼。三者若見未見常是眼。亦應眼未眼",
    "T42n1824_04b:0064b26": "常見。四者難云。若眼是見眼遂有時見不見。",
    "T42n1824_04b:0064b27": "亦應見是眼見遂有時眼不眼。若無有見而",
    "T42n1824_04b:0064b28": "非眼。亦應無有眼而非見。五者難云。若眼有",
    "T42n1824_04b:0064b29": "時見有時不見。即知眼未必是見義。汝不應",
    "T42n1824_04b:0064c01": "言眼定是見義也。六者顛倒品云。色等未與",
    "T42n1824_04b:0064c02": "心和合時空無所有。如色未與眼合時即無",
    "T42n1824_04b:0064c03": "色。既無色亦無眼。未合既畢竟無。云何將無",
    "T42n1824_04b:0064c04": "可令有耶。又何得因緣未合時無。只因緣合",
    "T42n1824_04b:0064c05": "時亦無。如眼因色故有見見乃屬色。色因眼",
    "T42n1824_04b:0064c06": "故可見可見乃屬眼。若爾豈得言見但屬眼",
    "T42n1824_04b:0064c07": "可見屬色。見既不屬眼豈復屬色。可見既不",
    "T42n1824_04b:0064c08": "屬色寧復屬眼。故知眼色無自性。無自性故",
    "T42n1824_04b:0064c09": "空。所以華嚴云。觀眼無生無自性說空寂滅",
    "T42n1824_04b:0064c10": "無所有也。七者依文難云。眼既是見義。未對",
    "T42n1824_04b:0064c11": "色時能見可名見耳。未對色時畢竟不見。後",
    "T42n1824_04b:0064c12": "對色云何得見。成論文云。同性不依時是眼",
    "T42n1824_04b:0064c13": "而不見。同性者未見眼與見時眼同是眼性。",
    "T42n1824_04b:0064c14": "識未依時即不見。若爾識依故見不依即不",
    "T42n1824_04b:0064c15": "見。即見無自體。又眼是見義不見亦名眼。色",
    "T42n1824_04b:0064c16": "是礙義不礙應是色。復次二處俱無見法者。",
    "T42n1824_04b:0064c17": "依偈是第四明法無故人無。就義破者。上三",
    "T42n1824_04b:0064c18": "門破眼無見義竟。今第四破色無見義。所以",
    "T42n1824_04b:0064c19": "破色無見者。承第三偈生。上云對色方見不",
    "T42n1824_04b:0064c20": "對色不見。即見義在色不在於眼。恐外人復",
    "T42n1824_04b:0064c21": "云色應有見故。次破色無見也。今更騰前偈",
    "T42n1824_04b:0064c22": "意他問。無眼時不能見云何屬色。答無色時",
    "T42n1824_04b:0064c23": "不見。對色方見。遂言眼見色不見。亦應今色",
    "T42n1824_04b:0064c24": "對眼方見。應是色見眼不見。又眼對色而云",
    "T42n1824_04b:0064c25": "眼見色。亦應色對眼色見眼也。他救云。雖復",
    "T42n1824_04b:0064c26": "相因而從勝受名。如因水土穀子而牙得生。",
    "T42n1824_04b:0064c27": "而名穀牙不名餘牙。今責云。汝無水土牙終",
    "T42n1824_04b:0064c28": "不生。何故從勝受名耶。二處俱無見者有三",
    "T42n1824_04b:0064c29": "義。一是眼處。二是色處。二俱無見。眼是能",
    "T42n1824_04b:0065a01": "見尚無有見。色體非見云何能見。二者見處",
    "T42n1824_04b:0065a02": "非見處。上責見成非見恐外人云見不能見",
    "T42n1824_04b:0065a03": "即非見應能見。故名非見亦不見。同前緣尚",
    "T42n1824_04b:0065a04": "不生何況非緣。三者是眼處人處。上已責眼",
    "T42n1824_04b:0065a05": "不能見恐外人云獨眼不能見須人御眼方乃",
    "T42n1824_04b:0065a06": "得見。故明人亦不見。若人能見盲亦有人。應",
    "T42n1824_04b:0065a07": "能見也。偈上半明法無下半辨人無。見不能",
    "T42n1824_04b:0065a08": "有見指品初三偈破也。非見亦不見即此偈",
    "T42n1824_04b:0065a09": "直非之。既稱非見云何能見。下半正明人無。",
    "T42n1824_04b:0065a10": "即是第三破人見義。上破毘曇云眼見義。今",
    "T42n1824_04b:0065a11": "破外道犢子及成論假人能見義。問云何是",
    "T42n1824_04b:0065a12": "法無故人亦無耶。答眼既不能見。即知人亦",
    "T42n1824_04b:0065a13": "不能見故是法無故人無也。若言人見盲既",
    "T42n1824_04b:0065a14": "有人。何不用耳見耶。破成論云。識既能見。識",
    "T42n1824_04b:0065a15": "託耳何不能見。若要用眼方見不用眼不見。",
    "T42n1824_04b:0065a16": "此是眼見。何關人見。破識亦爾。識要託眼方",
    "T42n1824_04b:0065a17": "見託餘不見即是眼見。何關識見。長行前釋",
    "T42n1824_04b:0065a18": "上半次釋下半。釋下半為三。初牒。何以故",
    "T42n1824_04b:0065a19": "釋。有進退二難。初明人見即盲人應見。次明",
    "T42n1824_04b:0065a20": "眼見即人墮盲。後舉偈結。易知也。復次離見",
    "T42n1824_04b:0065a21": "不離見依偈是第五人無故法無也。若破三",
    "T42n1824_04b:0065a22": "種見義猶屬第三破人見義。偈為二。上半明",
    "T42n1824_04b:0065a23": "人無下半辨法無。上半舉離不離釋前偈下",
    "T42n1824_04b:0065a24": "半法無故人無。若離見有見者盲人應能見。",
    "T42n1824_04b:0065a25": "而盲不能見。即離見無見者。若不離見有見",
    "T42n1824_04b:0065a26": "者。即見在眼而者便無見。即亦無者。下半明",
    "T42n1824_04b:0065a27": "法無。本由者御眼見色。既其無者。即無能御",
    "T42n1824_04b:0065a28": "之人便無所御之眼。故無所取之色。長行云",
    "T42n1824_04b:0065a29": "有無即是離不離。有是不離。以有見即有見",
    "T42n1824_04b:0065b01": "者。無見有者故無是離也。見可見無故者。依",
    "T42n1824_04b:0065b02": "偈是第六明因無故果無。所言因者。眼色和",
    "T42n1824_04b:0065b03": "合生於眼識乃至四取。故眼色為因識等為",
    "T42n1824_04b:0065b04": "果。若望品意從品初都是破見因竟。謂求三",
    "T42n1824_04b:0065b05": "種見不得即明無因。是故今第二次明無果。",
    "T42n1824_04b:0065b06": "見可見無故近牒第五偈下半遠牒一品破",
    "T42n1824_04b:0065b07": "也。識等四法無者破無果也。依成實義眼色",
    "T42n1824_04b:0065b08": "和合生於眼識。識生想想生受受生行。次第",
    "T42n1824_04b:0065b09": "取假實境。上既破無眼見色。即四心不生也。",
    "T42n1824_04b:0065b10": "依毘曇義者。上以破無眼見色。今次破無四",
    "T42n1824_04b:0065b11": "法。四法者眼色和合生於眼識。眼識所以得",
    "T42n1824_04b:0065b12": "生。次由觸觸和合根塵。以觸和合根塵即生",
    "T42n1824_04b:0065b13": "苦樂捨三受。三受後次生愛。雖生餘心數但",
    "T42n1824_04b:0065b14": "受是三界果報主故偏說生受。三受後次生",
    "T42n1824_04b:0065b15": "三毒。但愛是三界受生本故偏說愛也。眾事",
    "T42n1824_04b:0065b16": "分正明此四法。與今長行同。大品亦明眼觸",
    "T42n1824_04b:0065b17": "因緣生受乃至意觸因緣生受也。四取者婆",
    "T42n1824_04b:0065b18": "沙云。四方馳求名為四取。勝鬘經以四住地",
    "T42n1824_04b:0065b19": "為四取。故云有漏業因四取為緣生三界內",
    "T42n1824_04b:0065b20": "也。今此中別明四取。依毘曇總攝百八煩惱",
    "T42n1824_04b:0065b21": "為四取體。三界有利鈍二使。各開二分。欲界",
    "T42n1824_04b:0065b22": "鈍使取外五欲名為欲取。上二界鈍使不取",
    "T42n1824_04b:0065b23": "外五欲不名欲取。但取內法名我語取。三界",
    "T42n1824_04b:0065b24": "四見為見取。三界惑取名為惑取。鈍使就界",
    "T42n1824_04b:0065b25": "分二。利使約重輕為兩。惑取雖一但內外二",
    "T42n1824_04b:0065b26": "人計非道為道。此過既深。故獨為一取。餘四",
    "T42n1824_04b:0065b27": "見合為一取。成論明四取其體即局也。等諸",
    "T42n1824_04b:0065b28": "緣者四取既無。即不起三業。三業無故未來",
    "T42n1824_04b:0065b29": "二果亡。觀見可見空。即十二緣河竭佛性水",
    "T42n1824_04b:0065c01": "生。此偈即明破六情之大意也。耳鼻舌身意",
    "T42n1824_04b:0065c02": "下。第二類破五情等法。釋根塵合離有二師。",
    "T42n1824_04b:0065c03": "數云。三根合謂鼻舌身。三根離即眼耳意。成",
    "T42n1824_04b:0065c04": "論總六根四句。眼但離不合。鼻舌身但合不",
    "T42n1824_04b:0065c05": "離。耳亦離亦合。聞外聲為離。聞耳鳴為合。意",
    "T42n1824_04b:0065c06": "非離非合。以無形故。今此偈總明六情不可",
    "T42n1824_04b:0065c07": "得離合之性即空也。",
    "T42n1824_04b:0065c08": "4 五陰品(四末)五陰品第四",
    "T42n1824_04b:0065c09": "上已觀六情。今復觀五陰者。以受悟不同宜",
    "T42n1824_04b:0065c10": "歷明觀行也。二者諸方等經明陰入界空。今",
    "T42n1824_04b:0065c11": "欲釋經歷諸空義故。上明界入空今次觀五",
    "T42n1824_04b:0065c12": "陰。問經何故說陰入界空耶。答大集經諸魔",
    "T42n1824_04b:0065c13": "子令舍利弗舞。身子答云。汝當舞我當歌。歌",
    "T42n1824_04b:0065c14": "曰我今不求陰界入。無量世來虛妄故。若有",
    "T42n1824_04b:0065c15": "貪求如是法是人終不得解脫。魔子聞之發",
    "T42n1824_04b:0065c16": "菩提心。故知見陰界入不得解脫。知本性空",
    "T42n1824_04b:0065c17": "便得道也。又如大品明菩薩習應波若。命初",
    "T42n1824_04b:0065c18": "即云習色空受想行識空。是名與波若相應。",
    "T42n1824_04b:0065c19": "佛在世利根直聞色空便能得道。今為鈍者",
    "T42n1824_04b:0065c20": "廣解釋之。令與波若相應。是故觀於五陰。問",
    "T42n1824_04b:0065c21": "大小乘經論皆前明五陰。次十二入後十八",
    "T42n1824_04b:0065c22": "界。上六情品具破界入。偈云。此眼等六情行",
    "T42n1824_04b:0065c23": "色等六塵。則是十二入義。後偈云。識等四法",
    "T42n1824_04b:0065c24": "無。即明無六識。即是破十八界。今何故先破",
    "T42n1824_04b:0065c25": "界入後觀五陰。答因緣去來釋八不始末。即",
    "T42n1824_04b:0065c26": "辨一切法空。外人不受一切法空故。引佛說",
    "T42n1824_04b:0065c27": "十二入攝一切法證一切法是有。故前破十",
    "T42n1824_04b:0065c28": "二入及十八界。界入既竟始得觀五陰空耳。",
    "T42n1824_04b:0065c29": "二者鉤鎖接次相生者。因緣品明一切法無",
    "T42n1824_04b:0066a01": "生。外人舉現事去來證有萬法。既破無所見",
    "T42n1824_04b:0066a02": "去來。次舉能見之眼來救。是故次破六情之",
    "T42n1824_04b:0066a03": "用。破用既竟復引五陰法體證有於用。故今",
    "T42n1824_04b:0066a04": "破陰體也。陰入開合者。依毘曇十二入中十",
    "T42n1824_04b:0066a05": "種色入并法入中少分無作色以為色陰意入",
    "T42n1824_04b:0066a06": "即識陰。法入除無為。取想受為二陰。餘即行",
    "T42n1824_04b:0066a07": "陰也。陰與界開合者。十八界中十色界及法",
    "T42n1824_04b:0066a08": "界少分無作色為色陰。七心界為識陰。法界",
    "T42n1824_04b:0066a09": "中除無為取想受二數以為二陰餘為行陰。",
    "T42n1824_04b:0066a10": "界入開合者。五根五塵及法入二門相似。唯",
    "T42n1824_04b:0066a11": "異開意入為七心界耳。問何故偏取想受二",
    "T42n1824_04b:0066a12": "數為二陰。答略有二義。一者想能生見。受能",
    "T42n1824_04b:0066a13": "生愛。二者想修無色受修初禪。有此強力。故",
    "T42n1824_04b:0066a14": "偏取也。成實明十四種色為色陰。五根五塵",
    "T42n1824_04b:0066a15": "及以四大。毘曇以四大是實法故屬觸塵。成",
    "T42n1824_04b:0066a16": "實觸是實法四大是假。故離之也。曇摩多羅",
    "T42n1824_04b:0066a17": "部但明十種色無有無作。俱異數論。次大乘",
    "T42n1824_04b:0066a18": "有三釋。一云佛果有色故涅槃云。捨無常色",
    "T42n1824_04b:0066a19": "獲得常色。二云佛果無色。而經云有者此是",
    "T42n1824_04b:0066a20": "妙有炳然。故云色耳。三釋云從七地已還此",
    "T42n1824_04b:0066a21": "即有色。八地以上無復有色。亦無四心。故地",
    "T42n1824_04b:0066a22": "經云。爾時過意界住在智業中也。通稱陰者",
    "T42n1824_04b:0066a23": "謂陰蓋為義。有此五陰蓋於眾生不得解脫。",
    "T42n1824_04b:0066a24": "如雀在瓶物覆其口故云陰。又云陰者陰殺",
    "T42n1824_04b:0066a25": "也。其義主殺。以此五法能害慧命。是故經中",
    "T42n1824_04b:0066a26": "喻旃陀羅。羅什後翻名為五眾。以此五法共",
    "T42n1824_04b:0066a27": "聚成人目之為眾。又此五法各有眾多。如色",
    "T42n1824_04b:0066a28": "陰有無量色。餘四亦爾。故名眾也。問云何",
    "T42n1824_04b:0066a29": "觀五陰耶。答眾生已受五陰身常為所害。如",
    "T42n1824_04b:0066b01": "涅槃云。觀察五陰如五旃陀羅。乃至過旃陀",
    "T42n1824_04b:0066b02": "羅。而內道外道小乘大乘更封執五陰種種",
    "T42n1824_04b:0066b03": "異說。或言前後或言一時。或言佛果有色或",
    "T42n1824_04b:0066b04": "云無色。故內外大小互興諍論。各執己法為",
    "T42n1824_04b:0066b05": "是他說為非。如此之人不能除旃陀羅。而於",
    "T42n1824_04b:0066b06": "五陰復生諸見。即旃陀羅上更起旃陀羅。論",
    "T42n1824_04b:0066b07": "主今觀五陰畢竟不可得。既無五陰亦無不",
    "T42n1824_04b:0066b08": "五亦五不五非五不五。如大品云。行亦不受。",
    "T42n1824_04b:0066b09": "不行亦不受。行不行亦不受。非行非不行亦",
    "T42n1824_04b:0066b10": "不受。乃至不受亦不受。是名菩薩無受三昧。",
    "T42n1824_04b:0066b11": "不與聲聞辟支佛共。問五句不受何所歸耶。",
    "T42n1824_04b:0066b12": "答若能如此悟者歸於本鄉。是故經云。本際",
    "T42n1824_04b:0066b13": "為鄉絕句為里。而眾生任運受此陰身已失",
    "T42n1824_04b:0066b14": "本鄉。今大小學人於五陰法復起諍論。是為",
    "T42n1824_04b:0066b15": "失內更復失矣。故去城踰遠岐路逾多。又若",
    "T42n1824_04b:0066b16": "能知五陰空。即是捨旃陀羅。又是捨無常色",
    "T42n1824_04b:0066b17": "獲得常色。受想行識亦復如是。問云何得爾。",
    "T42n1824_04b:0066b18": "答以了悟色陰生滅不可得。即無常色不生。",
    "T42n1824_04b:0066b19": "生滅色既不生。即無生滅色便現。故大品云。",
    "T42n1824_04b:0066b20": "諸法若生波若即不生。波若生故諸法即不",
    "T42n1824_04b:0066b21": "生。問若觀五陰畢竟空者。佛經何故分別五",
    "T42n1824_04b:0066b22": "陰。答佛分別五者。欲因分別令知五陰是空。",
    "T42n1824_04b:0066b23": "而封教之徒不領陰空但存分別。故失佛意。",
    "T42n1824_04b:0066b24": "又有所分別障慧眼。障慧眼故不能如實分",
    "T42n1824_04b:0066b25": "別。若息分別即除分別障。故正觀眼開得實",
    "T42n1824_04b:0066b26": "智慧。既得實智。即得權智能無分別中善巧",
    "T42n1824_04b:0066b27": "分別。雖復分別未曾分別。故寶積歎云。能善",
    "T42n1824_04b:0066b28": "分別諸法相於第一義而不動。問毘曇亦知",
    "T42n1824_04b:0066b29": "五陰無常苦空無我。五陰從因生故無常。五",
    "T42n1824_04b:0066c01": "陰為四相刀切之。違其住性故苦。以無常切",
    "T42n1824_04b:0066c02": "之不得自在故無我。無我故空。空與無我異",
    "T42n1824_04b:0066c03": "者無離陰我故云空。無即陰我故為無我。與",
    "T42n1824_04b:0066c04": "大乘觀行有何異耶。答毘曇觀察五陰但得",
    "T42n1824_04b:0066c05": "人空未得法空。故五旃陀羅都未滅也。大乘",
    "T42n1824_04b:0066c06": "不但知五內無我。亦知無有五陰。故始離於",
    "T42n1824_04b:0066c07": "五也。問成實論云。知五陰所成假名人空。復",
    "T42n1824_04b:0066c08": "明五陰實法亦空。與大乘何異。答三藏多明",
    "T42n1824_04b:0066c09": "人空少明法空。大乘多明法空少明人空。所",
    "T42n1824_04b:0066c10": "以然者。小乘尚知人空。何況大乘。是以大乘",
    "T42n1824_04b:0066c11": "多明法空。是故為異。以三藏經多明人空少",
    "T42n1824_04b:0066c12": "明法空。毘曇成實俱學三藏。有得人空有得",
    "T42n1824_04b:0066c13": "法空。又小乘雖明二空未得五陰本來寂滅。",
    "T42n1824_04b:0066c14": "如法華云。諸法從本來常自寂滅性。佛子行",
    "T42n1824_04b:0066c15": "道已來世得作佛。以未得本來寂滅故未到",
    "T42n1824_04b:0066c16": "本鄉。是以二乘猶在門外。故猶受變易生死。",
    "T42n1824_04b:0066c17": "又二乘雖知五陰空不知五陰即在佛性。涅",
    "T42n1824_04b:0066c18": "槃經云。眾生佛性住五陰中。問若五陰中別",
    "T42n1824_04b:0066c19": "有佛性。與外道陰內有我何異。答了其五陰",
    "T42n1824_04b:0066c20": "本來寂滅名為佛性。不別有佛性住在陰身。",
    "T42n1824_04b:0066c21": "品有九偈為二。初七偈求五陰畢竟空。第二",
    "T42n1824_04b:0066c22": "兩偈歎美畢竟空。小乘五百部聞五陰畢竟",
    "T42n1824_04b:0066c23": "空如刀傷心。大士聞之即生歡喜。是故稱歎。",
    "T42n1824_04b:0066c24": "法華云。復有住禪得神通力聞諸法空心大",
    "T42n1824_04b:0066c25": "歡喜。是故歎之。七偈為二。初六偈觀色陰空。",
    "T42n1824_04b:0066c26": "次一偈觀四陰空。色陰麁顯。故前觀四心陰",
    "T42n1824_04b:0066c27": "昧。即後破。又色陰在初四心居後。又去來",
    "T42n1824_04b:0066c28": "六情觀色陰之用不可得。今次觀色體空。觀",
    "T42n1824_04b:0066c29": "色為三。第一三偈作因果不相離門破。第二",
    "T42n1824_04b:0067a01": "兩偈有因無因門破。第三一偈相似不相似",
    "T42n1824_04b:0067a02": "門破。三偈又二。初偈標章門兩偈釋章門。章",
    "T42n1824_04b:0067a03": "門為二。上半離因無果章門。下半離果無因",
    "T42n1824_04b:0067a04": "章門。問云何是色因果耶。答若即事言。頭",
    "T42n1824_04b:0067a05": "足為因七尺之身為果。若就義者如外道云。",
    "T42n1824_04b:0067a06": "從五塵生五大。五大生十一根。十一根生色",
    "T42n1824_04b:0067a07": "身。色身為果餘者為因。數人四大造五根。四",
    "T42n1824_04b:0067a08": "大為因五根為果。成論四微成四大。四大成",
    "T42n1824_04b:0067a09": "五根。五根成色陰。色陰是果。餘並為因。數",
    "T42n1824_04b:0067a10": "論同以過去善惡業生此報果也。問因果不",
    "T42n1824_04b:0067a11": "相離云何是破耶。答外人言。色與色因相因",
    "T42n1824_04b:0067a12": "故而有。論主明只為色因與色相因故無。以",
    "T42n1824_04b:0067a13": "相因故無自性。無自性即畢竟空。色本無體",
    "T42n1824_04b:0067a14": "因緣故生。以過去業行為因。今世四大為緣。",
    "T42n1824_04b:0067a15": "藉此因緣是故有色。當知即是空也。如以面",
    "T42n1824_04b:0067a16": "為因以鏡為緣。像於中現而像畢竟空。又四",
    "T42n1824_04b:0067a17": "諦品云。果從罪福生。云何言不空。此釋經",
    "T42n1824_04b:0067a18": "云色即是空。只以從因生故所以空也。長行",
    "T42n1824_04b:0067a19": "云。除縷即無布者。而縷布互得相因。而惑",
    "T42n1824_04b:0067a20": "者多執一邊謂離縷無布布為縷所成。而不",
    "T42n1824_04b:0067a21": "信離布無縷。云縷不為布所成。故除布有縷。",
    "T42n1824_04b:0067a22": "今明縷布相因猶是一例耳。今問。汝既有即",
    "T42n1824_04b:0067a23": "布之縷。復有異布之縷。亦應有即縷之布離",
    "T42n1824_04b:0067a24": "縷之布。若即布之縷。此縷成布。離布之縷",
    "T42n1824_04b:0067a25": "此不成布者。亦應有即縷之布此布成縷。異",
    "T42n1824_04b:0067a26": "縷之布此布不成縷。問何者是即布之縷異",
    "T42n1824_04b:0067a27": "布之縷也。答用縷織作布。是即布之縷。不用",
    "T42n1824_04b:0067a28": "縷織作布。是異布之縷。今因布有縷。此是",
    "T42n1824_04b:0067a29": "離布無縷。不因布有縷。此是離布之縷。問曰",
    "T42n1824_04b:0067b01": "若離色因有色下生第二偈。故發問。若望數",
    "T42n1824_04b:0067b02": "論報因因果因滅於前果生於後。即是離色",
    "T42n1824_04b:0067b03": "因有色。若望毘曇。四大為能造色為所造。其",
    "T42n1824_04b:0067b04": "體既異亦名為離。成實四塵是實法。四大及",
    "T42n1824_04b:0067b05": "五根皆是假名。假實為異亦是離義也。答中",
    "T42n1824_04b:0067b06": "為二。上半明相離即墮無因。下半傳顯無因",
    "T42n1824_04b:0067b07": "之過。文易見也。長行前釋上半無因。從無因",
    "T42n1824_04b:0067b08": "而有法次釋下半。開為六。一釋。二救。三破",
    "T42n1824_04b:0067b09": "救。四重救。五重破。六總結。初如文。問曰下",
    "T42n1824_04b:0067b10": "第二救義。外道中識常者。有解云。識是神異",
    "T42n1824_04b:0067b11": "名。統御為神。神了別名識。故神是無因常也。",
    "T42n1824_04b:0067b12": "有解云。外道亦明識是常。如僧佉云。覺體是",
    "T42n1824_04b:0067b13": "常。覺即是識也。成論文云。莎提比丘計有一",
    "T42n1824_04b:0067b14": "識流轉五道。故識是常。答曰下第三破救。初",
    "T42n1824_04b:0067b15": "總非之。有言無義。故云但也。次開二關責之。",
    "T42n1824_04b:0067b16": "有因無因者。因名所以也。若有所以說常即",
    "T42n1824_04b:0067b17": "是有因。不應云無因。若無所以即無事可證。",
    "T42n1824_04b:0067b18": "何以知有。既不可知有。即無此法。同我上",
    "T42n1824_04b:0067b19": "明無因法世間所無。問曰有二種因者。第四",
    "T42n1824_04b:0067b20": "重救。總明因義有二。一作因即是生因。二言",
    "T42n1824_04b:0067b21": "說因謂了因。上明無因無有作因。是故為常。",
    "T42n1824_04b:0067b22": "有言說因。指示令前人知有此法。故有言說",
    "T42n1824_04b:0067b23": "因。答上同我說之難也。然常法有二種了因。",
    "T42n1824_04b:0067b24": "一總了因。即是言說。二別了因。如空以滅色",
    "T42n1824_04b:0067b25": "為相。時假節氣華果等。今總證有無因法。故",
    "T42n1824_04b:0067b26": "明有通了因也。答曰下第五破救。六種品破",
    "T42n1824_04b:0067b27": "無虛空。即是破無言說因。又求虛空不可得。",
    "T42n1824_04b:0067b28": "言說與誰為因。餘事後當破。時如時品。涅",
    "T42n1824_04b:0067b29": "槃如涅槃品。識如行品。此論無有破方文。但",
    "T42n1824_04b:0067c01": "邪見品末炎及之耳。復次現事尚可破者。現",
    "T42n1824_04b:0067c02": "事是去來六情也。所以偏破微塵者。內外二",
    "T42n1824_04b:0067c03": "家同以微塵為色本。今正破色陰故別破其",
    "T42n1824_04b:0067c04": "本。問何故云微塵不可見。答外道計塵無十",
    "T42n1824_04b:0067c05": "方分不可見。如百論破塵品。內道明非肉眼",
    "T42n1824_04b:0067c06": "見。故言不可見耳。第六章如文。問曰若離",
    "T42n1824_04b:0067c07": "色有色因下。生第二釋離果無因章門。此義",
    "T42n1824_04b:0067c08": "世間外道小乘大乘並言。未有果時有因。即",
    "T42n1824_04b:0067c09": "是離果有因也。答中上半正破。下半傳破。長",
    "T42n1824_04b:0067c10": "行言指前破緣品中。是結破四緣中第二若",
    "T42n1824_04b:0067c11": "謂緣無果偈也。若已有色下。第二兩偈就有",
    "T42n1824_04b:0067c12": "因無因門破。所以有此破來者。前三偈明因",
    "T42n1824_04b:0067c13": "果不相離破其因果相離。外人便謂果必由",
    "T42n1824_04b:0067c14": "因因必由果而有因果。是故今破其不相離",
    "T42n1824_04b:0067c15": "也。就文為三。初就有因門破。次就無因門破。",
    "T42n1824_04b:0067c16": "第三呵責。因者諸分也。果者總身也。若諸",
    "T42n1824_04b:0067c17": "分之內已有總身即不假諸分所成。若諸分",
    "T42n1824_04b:0067c18": "之內無有總身。雖假諸分終不能生。故有因",
    "T42n1824_04b:0067c19": "無因俱不生果。破毘曇四大中已有色。有色",
    "T42n1824_04b:0067c20": "即不須造。無色不可造。成論四微中已有四",
    "T42n1824_04b:0067c21": "大。本無四大亦作此責。問曰若二處俱不然",
    "T42n1824_04b:0067c22": "下。此生無因破也。外人既聞有無二門俱不",
    "T42n1824_04b:0067c23": "由因。便墮無因之見。問上長行已立三家無",
    "T42n1824_04b:0067c24": "因。今何故復立。答前立常法無因。今立無",
    "T42n1824_04b:0067c25": "常法無因。問上云離色因有色。亦是立無常",
    "T42n1824_04b:0067c26": "無因。答上云離耳。不言無也。外道計隣虛塵",
    "T42n1824_04b:0067c27": "圓而是常。不從因生。阿毘曇云。七微生阿耨",
    "T42n1824_04b:0067c28": "塵。阿耨塵即是有因。七微極細是無因。與",
    "T42n1824_04b:0067c29": "外道異者。一為四大所造有所作因。二為四",
    "T42n1824_04b:0068a01": "相所遷是共有因。三從業起果報因生。但無",
    "T42n1824_04b:0068a02": "十方分與外道同。成論師二解。一釋云。有",
    "T42n1824_04b:0068a03": "中折之不盡則細更復有細因更從因。此同",
    "T42n1824_04b:0068a04": "上有無二門破之。次釋云。拆之即盡無復更",
    "T42n1824_04b:0068a05": "細。故名隣虛。乃無四大所造。而為三相所遷。",
    "T42n1824_04b:0068a06": "以其極細不可分之為十方。而在物之東謂",
    "T42n1824_04b:0068a07": "之為西。在物之西謂之為東。故名有十方分。",
    "T42n1824_04b:0068a08": "此是無因而有色也。無明初念託空而起。兩",
    "T42n1824_04b:0068a09": "家同是心無因義也。微塵以心為因。心無因",
    "T42n1824_04b:0068a10": "即塵亦無因。答曰下直總呵之。以佛法無有",
    "T42n1824_04b:0068a11": "無因之義故不須破之也。又有因尚可破何",
    "T42n1824_04b:0068a12": "況無因。又上已云。無因法世間所無。故但總",
    "T42n1824_04b:0068a13": "非而已。是故有智者不應分別色。第三呵責。",
    "T42n1824_04b:0068a14": "分別者即上因果相離不相離有因無因等乃",
    "T42n1824_04b:0068a15": "至分別。定有十一及與十四。今並呵之。長行",
    "T42n1824_04b:0068a16": "云。分別名凡夫者。雖有世間外道小乘大乘。",
    "T42n1824_04b:0068a17": "此之四人並立有色。而分別之皆是凡夫也。",
    "T42n1824_04b:0068a18": "以無明愛染者。此明從癡起愛。即愛煩惱也。",
    "T42n1824_04b:0068a19": "然後以邪見分別三世有無。於舊惑上起新",
    "T42n1824_04b:0068a20": "煩惱也。如此之人不能畢故更復造新。即為",
    "T42n1824_04b:0068a21": "五旃陀羅之所害也。今觀五畢竟空。即新故",
    "T42n1824_04b:0068a22": "二惑便斷。故得解脫也。復次相似不相似者。",
    "T42n1824_04b:0068a23": "此第三似不似門破。上因果相離不相離及",
    "T42n1824_04b:0068a24": "有因無因門窮之已遍。但無始來有此陰身",
    "T42n1824_04b:0068a25": "空觀不成有心常現。故論主更開二門以觀",
    "T42n1824_04b:0068a26": "察之。又此章來者外人云。今實見殺生短壽。",
    "T42n1824_04b:0068a27": "是相似義。種羊角葦生。倒種牛毛蒲生。是",
    "T42n1824_04b:0068a28": "不似義。水月鏡像是相似義。泥瓶縷布是不",
    "T42n1824_04b:0068a29": "相似。一切因果既有似不似。即有因果何得",
    "T42n1824_04b:0068b01": "言都無耶。若都無因果墮邪見。是故今次破",
    "T42n1824_04b:0068b02": "其似不似明二俱不成。由外人倒見有。今求",
    "T42n1824_04b:0068b03": "其倒見有不得故名無所有。若復執無還是",
    "T42n1824_04b:0068b04": "倒見無耳。問似不似云何不成。答見身望頭",
    "T42n1824_04b:0068b05": "足總別不同。一多為異云何相似。人別不成",
    "T42n1824_04b:0068b06": "畜生之總云何不似。又似不似猶是一異義",
    "T42n1824_04b:0068b07": "耳。頭足與身一身一即頭足一。若頭足與身",
    "T42n1824_04b:0068b08": "異除頭足應有總身。受陰及想陰下。第二倒",
    "T42n1824_04b:0068b09": "破四陰。色心相依。上求色不得。即心無所依。",
    "T42n1824_04b:0068b10": "是故無心。又既已三門求色不可得。今還以",
    "T42n1824_04b:0068b11": "三門求心亦不可得。五陰有三種次第。一依",
    "T42n1824_04b:0068b12": "成論取境次第者。識得實法。想得假名。受",
    "T42n1824_04b:0068b13": "領納好惡。行起善惡。依毘曇有二種次第。一",
    "T42n1824_04b:0068b14": "麁細次第。色最麁故前說。受覺苦樂亦麁故",
    "T42n1824_04b:0068b15": "次色。想取像貌故次受。行起貪瞋亦麁故次",
    "T42n1824_04b:0068b16": "想。識唯得青黃境故最細。二觀行次第無始",
    "T42n1824_04b:0068b17": "已來。男為女色女為男色。故前觀色陰。所以",
    "T42n1824_04b:0068b18": "貪色者由樂受故。所以有樂受者。以想取像",
    "T42n1824_04b:0068b19": "貌故。所以想取像貌者。由行心分別故。所以",
    "T42n1824_04b:0068b20": "有行者根本由心識故最後說識。今此文正",
    "T42n1824_04b:0068b21": "是毘曇及諸經明次第義也。今造論者欲歎",
    "T42n1824_04b:0068b22": "美空義而說偈下。第二次明歎美空。問何故",
    "T42n1824_04b:0068b23": "就此品末歎美空耶。答一者隨寄一品末並",
    "T42n1824_04b:0068b24": "得論之。二者大小乘經論多就陰門以作觀",
    "T42n1824_04b:0068b25": "門。故就此品以歎美之。如毘曇陰內無人故",
    "T42n1824_04b:0068b26": "空。不自在故無我。但空人不空陰。成實二",
    "T42n1824_04b:0068b27": "聖行義於眾生中不見眾生為空行。見陰亦",
    "T42n1824_04b:0068b28": "無為無我行。菩薩知人與陰本自不有今亦",
    "T42n1824_04b:0068b29": "不無。以大小俱就五陰明觀行故。偏約此品",
    "T42n1824_04b:0068c01": "歎空。又外人以有身心故受論主之屈今令",
    "T42n1824_04b:0068c02": "其觀此身心畢竟空。不受他屈而能屈他。是",
    "T42n1824_04b:0068c03": "故歎空令捨有身心見。又此論二十七品大",
    "T42n1824_04b:0068c04": "明三解脫門。從因緣品至五陰品。並是破有",
    "T42n1824_04b:0068c05": "明空門。今欲結於空義故。就此品末歎美於",
    "T42n1824_04b:0068c06": "空。從六種品去明無相門。作作者品已下辨",
    "T42n1824_04b:0068c07": "無作門。蓋是文正意也。問上明有因無因二",
    "T42n1824_04b:0068c08": "俱不成。今因中有果無果皆不可得。若爾空",
    "T42n1824_04b:0068c09": "之與有不成問答。云何言執有不成問答執",
    "T42n1824_04b:0068c10": "空能成問答。答實如所問。若空令人得道有",
    "T42n1824_04b:0068c11": "亦令人得道。故經中或時歎空破有。或時歎",
    "T42n1824_04b:0068c12": "有破空。如涅槃云。汝今勿謂如來唯修諸法",
    "T42n1824_04b:0068c13": "本性空寂。故歎大涅槃名為善有。而惑者不",
    "T42n1824_04b:0068c14": "了各執一邊。故謂有是而空非。或謂空是而",
    "T42n1824_04b:0068c15": "有非。故成於諍論。今明空有不二。有是即",
    "T42n1824_04b:0068c16": "空是。空非即有非。空有既不二。空有與非空",
    "T42n1824_04b:0068c17": "有亦不二。既言有即非復有。言空即非復空。",
    "T42n1824_04b:0068c18": "寧可各執空有耶。今言空者是諸法實相理。",
    "T42n1824_04b:0068c19": "不依空即是違理。問答豈得成耶。問理既非",
    "T42n1824_04b:0068c20": "空有何故作空名說耶。答以無所得空為破",
    "T42n1824_04b:0068c21": "有所得有。此是隔節破也。又明有所得人非",
    "T42n1824_04b:0068c22": "但執有是有執空亦是有。今明無所得空無",
    "T42n1824_04b:0068c23": "空亦無有。故說為空破其空有二見。又外道",
    "T42n1824_04b:0068c24": "小乘大乘人心有所依。言有所當。故為有。今",
    "T42n1824_04b:0068c25": "說無依無所得故名空耳。如涅槃十對歎無",
    "T42n1824_04b:0068c26": "所得。無所得有四無礙有所得即無。故有所",
    "T42n1824_04b:0068c27": "得不成問答。無所得成問答也。故初偈明有",
    "T42n1824_04b:0068c28": "所得法師過失。如九十六種外道。小乘五百",
    "T42n1824_04b:0068c29": "部之流。及有所得大乘。不悟諸法實相。心",
    "T42n1824_04b:0069a01": "有所依言有所當。故答不成答。次偈明有所",
    "T42n1824_04b:0069a02": "得論義人問不成問。又諸法師具二種義。一",
    "T42n1824_04b:0069a03": "者申正。二者破邪。初偈明法師答不成答不",
    "T42n1824_04b:0069a04": "能申正。次偈明問不成問不能破邪。二偈各",
    "T42n1824_04b:0069a05": "四。初偈四者。初句若人有問者假設問辭。第",
    "T42n1824_04b:0069a06": "二句假設答意。第三句明答不成答。第四句",
    "T42n1824_04b:0069a07": "答同問疑。第二偈亦有四意。初句若人有難",
    "T42n1824_04b:0069a08": "問。假設欲問。第二句正明發問。第三句問",
    "T42n1824_04b:0069a09": "不成問。第四句問同答疑。長行為二。初釋兩",
    "T42n1824_04b:0069a10": "偈文。次釋說兩偈意。初又二。前明不依空",
    "T42n1824_04b:0069a11": "不成問答。次明依空成問答。前總釋二偈。如",
    "T42n1824_04b:0069a12": "人言瓶是無常下別釋兩偈。即兩也。執無常",
    "T42n1824_04b:0069a13": "是內外二道大小兩乘人。而正是內人也。答",
    "T42n1824_04b:0069a14": "從無常因生者。瓶從四微成故瓶是無常。以",
    "T42n1824_04b:0069a15": "假和合故有。即緣離故無。地持論云。此是",
    "T42n1824_04b:0069a16": "不成實無常。多是大乘明也。若就毘曇體相",
    "T42n1824_04b:0069a17": "門答者。瓶為四相遷之。是故無常。依成實人",
    "T42n1824_04b:0069a18": "答者。由取相煩惱感得生死中一切無常法",
    "T42n1824_04b:0069a19": "也。因緣中亦疑者。此有進退二過。因若無",
    "T42n1824_04b:0069a20": "常即與果同疑。因若是常即果亦是常。即有",
    "T42n1824_04b:0069a21": "違言之失。今更却責上三義也。如由四微緣",
    "T42n1824_04b:0069a22": "成故無常。四微何故無常耶。乃至責取相亦",
    "T42n1824_04b:0069a23": "爾。如智度論責毘曇云。諸法從四緣生者誰",
    "T42n1824_04b:0069a24": "復生四緣耶。若更有所從即墮無窮。若無所",
    "T42n1824_04b:0069a25": "從即墮無因。無因即常。又緣既不從緣即果",
    "T42n1824_04b:0069a26": "亦不從緣。若欲說其過下釋第二偈。上明瓶",
    "T42n1824_04b:0069a27": "是無常。是內道義。今明大小乘人執瓶無常。",
    "T42n1824_04b:0069a28": "欲破外道執瓶是常。而反受外道破。上明不",
    "T42n1824_04b:0069a29": "能申正。今明不能破邪。以僧佉人明種種果",
    "T42n1824_04b:0069b01": "生時種種因不失故瓶是常。百論破因有果",
    "T42n1824_04b:0069b02": "品外人云。若諸法但是常無有無常有何過",
    "T42n1824_04b:0069b03": "耶。故知外道立瓶是常也。又外道二十五諦",
    "T42n1824_04b:0069b04": "從細至麁從麁至細。都無所失即常。是彼大",
    "T42n1824_04b:0069b05": "宗。故須就常以明之。汝因無常破我常者。內",
    "T42n1824_04b:0069b06": "道云。現見瓶無常云何是常。外道今牒內此",
    "T42n1824_04b:0069b07": "難也。我亦因常破汝無常者。立有性不失故",
    "T42n1824_04b:0069b08": "常以破內生滅無常也。若生滅無常者泥滅",
    "T42n1824_04b:0069b09": "於前。誰成瓶果。故是失業果報。又眼與瓶",
    "T42n1824_04b:0069b10": "俱念念滅。汝眼云何能見瓶。是無常耶。以我",
    "T42n1824_04b:0069b11": "有性不失故二義俱成也。又六根不能取六",
    "T42n1824_04b:0069b12": "塵即失十二入。故諸法定無常一切法壞也。",
    "T42n1824_04b:0069b13": "又眼念念滅。汝云何得見我欲難我耶。汝欲",
    "T42n1824_04b:0069b14": "難我我畢已謝滅。云何受汝難耶。口亦無常",
    "T42n1824_04b:0069b15": "云何得動口業而論義耶。故著外道難也。若",
    "T42n1824_04b:0069b16": "依空破常下第二明依空成問答也。即是提",
    "T42n1824_04b:0069b17": "婆破外道言而無當破而不執。不立無常逈",
    "T42n1824_04b:0069b18": "破外道。以逈破外道則內能屈外道。不自立",
    "T42n1824_04b:0069b19": "無常不為外所屈。不取空相者此釋疑故來。",
    "T42n1824_04b:0069b20": "既言依空破常。即有空可依還為外道所屈。",
    "T42n1824_04b:0069b21": "是故今明不取空相乃至四句心無所依。是",
    "T42n1824_04b:0069b22": "故若欲問答第二釋兩偈意。世間問答尚須",
    "T42n1824_04b:0069b23": "依空。況求至道而存有耶。非但求道。凡欲",
    "T42n1824_04b:0069b24": "坐禪禮佛懺悔。並須依無所得也。又上就常",
    "T42n1824_04b:0069b25": "無常二義論得失。萬義類之。如五百部各有",
    "T42n1824_04b:0069b26": "所執不成問答。九十六道各有所執不成問",
    "T42n1824_04b:0069b27": "答。如今世大小乘學人各有所執不成問答。",
    "T42n1824_04b:0069b28": "中觀論疏卷第四末"
}