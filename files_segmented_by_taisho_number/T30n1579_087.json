{
    "T30n1579_087:0785b02": "瑜伽師地論卷第八十七",
    "T30n1579_087:0785b04": "彌勒菩薩說",
    "T30n1579_087:0785b05": "三藏法師玄奘奉　詔譯",
    "T30n1579_087:0785b06": "攝事分中契經事行擇攝第一之三",
    "T30n1579_087:0785b07": "復次嗢拕南曰。",
    "T30n1579_087:0785b08": "因勝利二智　　愚夫分位五",
    "T30n1579_087:0785b09": "二種見差別　　於斯聖教等",
    "T30n1579_087:0785b10": "一切行因略有二種。一共。二不共。共因者。",
    "T30n1579_087:0785b11": "謂喜為先因。由此喜故於彼彼生處。障",
    "T30n1579_087:0785b12": "於厭離滋潤自體。為欲將生所生之處。",
    "T30n1579_087:0785b13": "雖有一切煩惱為因。而於生處生喜者生。",
    "T30n1579_087:0785b14": "非於彼起厭逆想者。又即此喜唯依色說。",
    "T30n1579_087:0785b15": "宿因生已不待餘因究竟轉故。不共因者。",
    "T30n1579_087:0785b16": "謂順苦樂非苦樂觸。望於受等所有心法",
    "T30n1579_087:0785b17": "無間滅意及俱生名十種。色等望六種識。",
    "T30n1579_087:0785b18": "由彼雖從先因所生。剎那剎那別待餘因",
    "T30n1579_087:0785b19": "方得生起。",
    "T30n1579_087:0785b20": "復次有解脫心有淨智見諸阿羅漢。有四",
    "T30n1579_087:0785b21": "勝利。當知不與諸外道共。一於行時恒常",
    "T30n1579_087:0785b22": "住性。二於住時無相住性。三往昔因所生",
    "T30n1579_087:0785b23": "諸行任運歸滅。四後有行今因斷故當不復",
    "T30n1579_087:0785b24": "生。為證如是四種勝利。有三漸次。謂學智",
    "T30n1579_087:0785b25": "見為依止故。得厭離者於諸行中不生",
    "T30n1579_087:0785b26": "喜樂。乃至不生耽湎而住。厭離為先而",
    "T30n1579_087:0785b27": "得離欲。離欲為先心善解脫。自斯已後即",
    "T30n1579_087:0785b28": "由如是心善解脫。恒常住。故無順無違。又",
    "T30n1579_087:0785b29": "於行時或於住時。於一切相無復作意。",
    "T30n1579_087:0785c01": "於無相界作意思惟。無相而住。能障於此",
    "T30n1579_087:0785c02": "一切見趣先已永斷。況當為礙。彼由是二",
    "T30n1579_087:0785c03": "若行若住乃至壽盡。便以無學內般涅槃而",
    "T30n1579_087:0785c04": "般涅槃。先所生有於今永盡。當來諸行無",
    "T30n1579_087:0785c05": "復更生。又由三分當知建立薩迦耶見以",
    "T30n1579_087:0785c06": "為根本一切見趣。一由前際俱行故。二由",
    "T30n1579_087:0785c07": "後際俱行故。三由前後際俱行故。前際俱",
    "T30n1579_087:0785c08": "行者。謂如有一作是思惟。我於去世為曾",
    "T30n1579_087:0785c09": "有耶。為曾無耶。曾為是誰。云何曾有。後際",
    "T30n1579_087:0785c10": "俱行者。謂如有一作是思惟。我於來世",
    "T30n1579_087:0785c11": "為當有耶。為當無耶。當為是誰。云何當",
    "T30n1579_087:0785c12": "有。前後際俱行者。謂如有一作是思惟。我",
    "T30n1579_087:0785c13": "曾有誰。誰當有我。今此有情來何所從。於",
    "T30n1579_087:0785c14": "此沒已去何所至。又諸外道薩迦耶見以為",
    "T30n1579_087:0785c15": "根本。有六十二諸惡見趣。謂四常見論。四一",
    "T30n1579_087:0785c16": "分常見論。二無因論。四有邊無邊想論。四",
    "T30n1579_087:0785c17": "不死矯亂論。如是十八諸惡見趣。是計前",
    "T30n1579_087:0785c18": "際說我論者。又有十六有見想論。八無想",
    "T30n1579_087:0785c19": "論。八非有想非無想論。七斷見論。五現法",
    "T30n1579_087:0785c20": "涅槃論。此四十四諸惡見趣。是計後際說",
    "T30n1579_087:0785c21": "我論者。如是計度後際論者。略攝有五。",
    "T30n1579_087:0785c22": "一有想論。二無想論。三非有想非無想論。四",
    "T30n1579_087:0785c23": "斷見論。五現法涅槃論。如是五種復略為",
    "T30n1579_087:0785c24": "三。一常見論。二斷見論。三現法涅槃論。又",
    "T30n1579_087:0785c25": "此一切諸惡見趣由六因緣而得建立。一",
    "T30n1579_087:0785c26": "由因緣故。二由依教故。三由依靜慮故。",
    "T30n1579_087:0785c27": "四由依世故。五由依諸見故。六由生處",
    "T30n1579_087:0785c28": "故。由因緣者。謂彼一切薩迦耶見以為因",
    "T30n1579_087:0785c29": "緣。由依教者。謂由依彼能顯見趣不正",
    "T30n1579_087:0786a01": "法藏。師弟傳聞展轉相授為方便故。由依",
    "T30n1579_087:0786a02": "靜慮者。謂以靜慮為依上故。於先所聞",
    "T30n1579_087:0786a03": "先所信解而得決定。又此靜慮復有二種。",
    "T30n1579_087:0786a04": "一與宿住隨念俱行。二與所得天眼俱行。",
    "T30n1579_087:0786a05": "宿住隨念俱行者。謂計前際三常論中。由",
    "T30n1579_087:0786a06": "下中上清淨差別。及於四種邊無邊論。由彼",
    "T30n1579_087:0786a07": "憶念諸器世間成壞兩劫出現方便。若時憶",
    "T30n1579_087:0786a08": "念成劫分位。爾時便生三種妄想。若有一向",
    "T30n1579_087:0786a09": "憶念上下。下至無間㮈落迦下。上至第四",
    "T30n1579_087:0786a10": "靜慮之上。憶念如是分量邊際。便於世間",
    "T30n1579_087:0786a11": "住有邊想。若有一向傍憶無際。便於世間",
    "T30n1579_087:0786a12": "住無邊想。若有憶念二種俱行。便於世間",
    "T30n1579_087:0786a13": "住二俱想。若時憶念壞劫分位。爾時便住",
    "T30n1579_087:0786a14": "非有邊想非無邊想。諸器世間無所得故。復",
    "T30n1579_087:0786a15": "有依止諸靜慮故。當知或說一分常論。或",
    "T30n1579_087:0786a16": "說無因論。或說不死矯亂論。應知此中有",
    "T30n1579_087:0786a17": "二淨天。一不善清淨。二善清淨。若唯能入世",
    "T30n1579_087:0786a18": "俗定者。當知是天不善清淨。於諸諦中不",
    "T30n1579_087:0786a19": "了達故。其心未得善解脫故。若能證入內",
    "T30n1579_087:0786a20": "法定者。當知是天名善清淨。於諸諦中已",
    "T30n1579_087:0786a21": "了達故。其心已得善解脫故。當知無亂亦",
    "T30n1579_087:0786a22": "有二種。一無相無分別。二有相有分別。此中",
    "T30n1579_087:0786a23": "第一是善清淨天。第二是不善清淨天。前清",
    "T30n1579_087:0786a24": "淨天於自不死無亂而轉。是故說名不死",
    "T30n1579_087:0786a25": "無亂。後不清淨若有依於不死無亂。有所",
    "T30n1579_087:0786a26": "詰問。便託餘事矯亂避之。以於諸諦無相",
    "T30n1579_087:0786a27": "心定不善巧故。先興心慮作是思惟。我等",
    "T30n1579_087:0786a28": "既稱不死無亂。復有所餘不死無亂。於諸",
    "T30n1579_087:0786a29": "聖諦無相心定。已得善巧。彼所成德望我",
    "T30n1579_087:0786b01": "為勝。彼若於中詰問於我。我若記別或為",
    "T30n1579_087:0786b02": "異記。或撥實有或許非有。彼於記別見如",
    "T30n1579_087:0786b03": "是等諸過失已作是思惟。我於一切所詰",
    "T30n1579_087:0786b04": "問中皆不應記。又於是中見有餘過。謂",
    "T30n1579_087:0786b05": "他由此鑒我無知因。則輕笑不死無亂。有",
    "T30n1579_087:0786b06": "行諂者作是思惟。我於此中應如是記。",
    "T30n1579_087:0786b07": "非我淨天一切隱密皆許記別。謂自所證及",
    "T30n1579_087:0786b08": "清淨道。如是思已故。設詭言而相矯亂。彼",
    "T30n1579_087:0786b09": "既如是住邪思惟遍布其心。於彼最上清",
    "T30n1579_087:0786b10": "淨天所。故稱我是不死無亂。由懷恐怖而",
    "T30n1579_087:0786b11": "無記別。勿我劣昧為他所知。由是因緣不",
    "T30n1579_087:0786b12": "能解脫。以此為室而自安處。又有愚戇專",
    "T30n1579_087:0786b13": "修止行。不能以其諂詐方便矯設亂言。但",
    "T30n1579_087:0786b14": "作是思。諸有來問我當反詰。隨彼所答我",
    "T30n1579_087:0786b15": "當一切如言無減而印順之。由是計度有",
    "T30n1579_087:0786b16": "差別故。建立四種。由依世者。謂依過去及",
    "T30n1579_087:0786b17": "現在世起分別故。名計前際。依未來世",
    "T30n1579_087:0786b18": "起分別故。名計後際。由依諸見者。謂依",
    "T30n1579_087:0786b19": "三見如前應知。由依初見於現法中計",
    "T30n1579_087:0786b20": "我有色。後或有色有想。或無有想。或非有想",
    "T30n1579_087:0786b21": "非無想。依第二見於現法中計我無色。於",
    "T30n1579_087:0786b22": "後所計如前應知。依第三見我論有二。",
    "T30n1579_087:0786b23": "一者說我有色無色。二者說我非有色非無",
    "T30n1579_087:0786b24": "色。餘如前說。又即計我是有色者。或言狹",
    "T30n1579_087:0786b25": "小或言無量。計我無色當知亦爾。此二我",
    "T30n1579_087:0786b26": "論依第三見立為二論。一者計我狹小。二",
    "T30n1579_087:0786b27": "者計我無量。由是四種我論差別說。我有邊",
    "T30n1579_087:0786b28": "說。我無邊說。我亦有邊亦無邊說。我非有邊",
    "T30n1579_087:0786b29": "非無邊。隨其次第如前應知。又即依止如",
    "T30n1579_087:0786c01": "是諸見及依我論。復宣說我清淨解脫。於",
    "T30n1579_087:0786c02": "欲靜慮皆得自在。隨其所欲多住變化。如",
    "T30n1579_087:0786c03": "其所欲安住靜慮。以清淨見遊戲受用方",
    "T30n1579_087:0786c04": "便法樂。如是名為依諸見故。應知安立。",
    "T30n1579_087:0786c05": "由生處者。謂我有一想乃至廣說。有一想",
    "T30n1579_087:0786c06": "者。謂在無色空無邊處識無邊處。有種種想",
    "T30n1579_087:0786c07": "者。謂在下地。即如所說隨其次第。應知",
    "T30n1579_087:0786c08": "說我有狹小想。有無量想。一向有樂者。謂",
    "T30n1579_087:0786c09": "在下三靜慮。一向有苦者。謂在捺落迦。有",
    "T30n1579_087:0786c10": "樂有苦者。謂在鬼傍生人欲界天。有不苦",
    "T30n1579_087:0786c11": "不樂者。謂在第四靜慮已上乃至非想非非",
    "T30n1579_087:0786c12": "想處。又於如是諸外道處。當知總有三",
    "T30n1579_087:0786c13": "種衰損。一者見及欲樂展轉相違論衰損。二",
    "T30n1579_087:0786c14": "者依我無智論問記衰損。三者依法隨法行",
    "T30n1579_087:0786c15": "證得衰損。此中三種。若計有想若計無",
    "T30n1579_087:0786c16": "想。若計非有想非無想論者。及斷見論者。",
    "T30n1579_087:0786c17": "或依責他為勝利論。或依免難為勝利",
    "T30n1579_087:0786c18": "論而起計度。當知是名第一衰損。由彼諸",
    "T30n1579_087:0786c19": "論計度後際。依未來世妄計於我為有無",
    "T30n1579_087:0786c20": "故。依我無智論問記衰損者。謂於若諸雜",
    "T30n1579_087:0786c21": "染若雜染處若能雜染。如是一切世俗勝義",
    "T30n1579_087:0786c22": "二諦道理不如實知。由此無智有所趣向",
    "T30n1579_087:0786c23": "以為先故。得有差別。從此無智何所趣",
    "T30n1579_087:0786c24": "向。謂三四轉。一常無常等。二有邊無邊等。",
    "T30n1579_087:0786c25": "三自作他作等。所以者何。彼由無智要先",
    "T30n1579_087:0786c26": "趣向。如是差別後方問記。又於聖法毘奈",
    "T30n1579_087:0786c27": "耶中。所有智者不可記事。於二道理不",
    "T30n1579_087:0786c28": "容記故。謂世俗勝義二諦道理。此中四種",
    "T30n1579_087:0786c29": "一向常論計前際者。及計前際無因論者",
    "T30n1579_087:0787a01": "二種差別。皆先計我後方緣我一向常等諸",
    "T30n1579_087:0787a02": "論差別。又即四種一分常論計前際者。彼",
    "T30n1579_087:0787a03": "有差別。謂有一分緣常無常論。或有一分",
    "T30n1579_087:0787a04": "緣非常非無常論。邊無邊等諸轉如前邊",
    "T30n1579_087:0787a05": "無邊等。應知其相。若欲一切皆宿因作。名",
    "T30n1579_087:0787a06": "自作論。若欲一切皆自在等變化因作。名他",
    "T30n1579_087:0787a07": "作論。若欲少分自在天等變化因作一分不",
    "T30n1579_087:0787a08": "爾。名俱作論。若無因作論名俱非作論。當",
    "T30n1579_087:0787a09": "知是名第二依我無智論問記衰損。由彼",
    "T30n1579_087:0787a10": "諸論計度前際依過現世妄分別。故依法",
    "T30n1579_087:0787a11": "隨法行證得衰損者。謂有沙門若婆羅門。",
    "T30n1579_087:0787a12": "不觀責他為勝利論。不觀免難為勝利",
    "T30n1579_087:0787a13": "論。亦不依我無智諸論為求利養恭敬等",
    "T30n1579_087:0787a14": "事樂欲開闡。於惡說法毘奈耶中而求出",
    "T30n1579_087:0787a15": "家。唯除樂求出離解脫。當知彼是薄塵種",
    "T30n1579_087:0787a16": "類。為性愚戇專修止行。彼由為得初靜慮",
    "T30n1579_087:0787a17": "定教授教誡能於後際俱行見趣。及於前際",
    "T30n1579_087:0787a18": "俱行見趣。不然許故。而得超過。於現法中",
    "T30n1579_087:0787a19": "又能超過欲界諸結。證遠離喜。自斯已上",
    "T30n1579_087:0787a20": "無聞無知。即於此中生涅槃想。如由彼故",
    "T30n1579_087:0787a21": "證遠離喜。如是。或有由別因緣證得第",
    "T30n1579_087:0787a22": "二第三靜慮無愛味樂。第四靜慮無苦樂受。",
    "T30n1579_087:0787a23": "從此已上乃至非想非非想處。當知亦爾。",
    "T30n1579_087:0787a24": "於種種想俱行苦樂受等差別。已超過故。",
    "T30n1579_087:0787a25": "如是彼於趣諸取行不能超越。樂退還法。",
    "T30n1579_087:0787a26": "未般涅槃。起涅槃慢。當知是名第三衰損。",
    "T30n1579_087:0787a27": "此中如來自然證覺寂靜妙迹。於如所說",
    "T30n1579_087:0787a28": "一切行相三種衰損。由五種相如實了知。",
    "T30n1579_087:0787a29": "謂若彼自性。若彼諸見。若由無智彼得生",
    "T30n1579_087:0787b01": "起。若所緣轉。若彼所緣麁弊過患及上出",
    "T30n1579_087:0787b02": "離。於如是事如實了知。即出離中常自出",
    "T30n1579_087:0787b03": "離。",
    "T30n1579_087:0787b04": "復次有二智。能令見清淨。及見善清淨。謂",
    "T30n1579_087:0787b05": "法住智及此為先涅槃智。法住智者。謂能了",
    "T30n1579_087:0787b06": "知諸行自相種類差別。及能了知諸行共相",
    "T30n1579_087:0787b07": "過患差別。謂於隨順若苦若樂不苦不樂三",
    "T30n1579_087:0787b08": "位諸行方便。了知三苦等性。涅槃智者。謂",
    "T30n1579_087:0787b09": "於如是一切行中。先起苦想後如是思。即",
    "T30n1579_087:0787b10": "此一切有苦諸行無餘永斷。廣說乃至名為",
    "T30n1579_087:0787b11": "涅槃。如是了知名涅槃智。即此二智令見",
    "T30n1579_087:0787b12": "清淨及善清淨。要由二門正勤修習方令",
    "T30n1579_087:0787b13": "彼淨。一自無力補特伽羅。因他教授能令",
    "T30n1579_087:0787b14": "彼淨。二自有力補特伽羅。多聞思求能令彼",
    "T30n1579_087:0787b15": "淨。此中第一補特伽羅。不聰利故。信等諸",
    "T30n1579_087:0787b16": "根唯一味故。止觀所緣於少分法諦察忍轉。",
    "T30n1579_087:0787b17": "與此相違當知第二補特伽羅。復有三種現",
    "T30n1579_087:0787b18": "觀邊智。修習彼故見得清淨。一能順生無",
    "T30n1579_087:0787b19": "漏智智。二無漏智。三無漏智後相續智。初",
    "T30n1579_087:0787b20": "世間第一法所攝智。第二若住於彼能斷見",
    "T30n1579_087:0787b21": "斷一切煩惱。第三煩惱斷後解脫相續智。",
    "T30n1579_087:0787b22": "若住中智便名已入正性離生。超過異生",
    "T30n1579_087:0787b23": "地。未得預流果。雖未剋證第三解脫預流",
    "T30n1579_087:0787b24": "果智。於其中間所住剎那如未剋證。終無",
    "T30n1579_087:0787b25": "中夭以時少故。從此無間必證第三。住此",
    "T30n1579_087:0787b26": "位中如實現見所知境故。名見清淨。有餘",
    "T30n1579_087:0787b27": "惑故非善清淨。若於此智更多修習成阿",
    "T30n1579_087:0787b28": "羅漢。一切煩惱皆離繫故。名善清淨。又無",
    "T30n1579_087:0787b29": "餘斷三相應智。一由不現行故。二由界",
    "T30n1579_087:0787c01": "故。三由事故。不現行者。謂雖生起而不",
    "T30n1579_087:0787c02": "染著。雖未永斷由數修習諸善法故。令",
    "T30n1579_087:0787c03": "成遠分諸纏煩惱不復現行。界者三界。如",
    "T30n1579_087:0787c04": "前應知。事謂二事。一煩惱事。二是苦事。又",
    "T30n1579_087:0787c05": "於安樂利益隨逐諸離繫品五種界中。有寂",
    "T30n1579_087:0787c06": "靜微妙勝功德等。乃至涅槃。為其最後。差",
    "T30n1579_087:0787c07": "別應知。又於此中一切依持皆棄捨者。當",
    "T30n1579_087:0787c08": "知割捨父母等事。又於中有生有後有無",
    "T30n1579_087:0787c09": "復更生。如其次第當知說名無有相續無",
    "T30n1579_087:0787c10": "取無生。又於三品由三種門為障礙故。當",
    "T30n1579_087:0787c11": "知建立三結差別。謂未發趣故。雖已發趣",
    "T30n1579_087:0787c12": "邪成立故。於正法中不正行故。即在家品",
    "T30n1579_087:0787c13": "處惡說法毘奈耶中。而出家品處善說法毘",
    "T30n1579_087:0787c14": "奈耶品。又行趣向逆流行者。解脫惡趣。成",
    "T30n1579_087:0787c15": "就二種解脫決定。一者煩惱解脫決定。二者",
    "T30n1579_087:0787c16": "後有解脫決定。由是因緣故名預流。乃至",
    "T30n1579_087:0787c17": "廣說。又若證得阿羅漢果先在學地。於",
    "T30n1579_087:0787c18": "諸行中已不執受我及我所。後於諸漏皆",
    "T30n1579_087:0787c19": "得解脫。又與四種義相應故。當知是名阿",
    "T30n1579_087:0787c20": "羅漢相。一者自事已究竟應作他事義故。",
    "T30n1579_087:0787c21": "二者應得自義一切遍滿道理義故。三者",
    "T30n1579_087:0787c22": "未來行因已永斷滅應證現法樂住義故。四",
    "T30n1579_087:0787c23": "者超有學地入無學地相應義故。",
    "T30n1579_087:0787c24": "復次愚位有五。若於中轉墮愚夫數。何等",
    "T30n1579_087:0787c25": "為五。一不獲得俱生慧故。二不獲得從",
    "T30n1579_087:0787c26": "聞他音緣生慧故。三不獲得真聖慧故。",
    "T30n1579_087:0787c27": "四愚癡纏所纏縛故。五彼隨眠所隨縛故。",
    "T30n1579_087:0787c28": "復有四種妄計我論。一者宣說諸行是我。",
    "T30n1579_087:0787c29": "二者宣說我有諸行。三者宣說諸行屬我。",
    "T30n1579_087:0788a01": "四者宣說我在行中。由二因緣妄計我論",
    "T30n1579_087:0788a02": "作諸雜染。一執著故。二隨眠故。執著故者。",
    "T30n1579_087:0788a03": "謂諸外道雖求解脫。由彼為障於一切種",
    "T30n1579_087:0788a04": "不能獲得。隨眠故者。謂諸內法耽著境界。",
    "T30n1579_087:0788a05": "暫時為障而非究竟。",
    "T30n1579_087:0788a06": "復次若有我見若無我見。同緣諸行為境",
    "T30n1579_087:0788a07": "事故。說名同分。而於彼事邪取正取染污",
    "T30n1579_087:0788a08": "清淨等義別故。名不同分。又由四相於所",
    "T30n1579_087:0788a09": "緣事。邪僻執著增上力故。能令我見作諸",
    "T30n1579_087:0788a10": "雜染。一因緣故。二自性故。三由果故。四等",
    "T30n1579_087:0788a11": "流故。因緣故者。謂二愚癡。一事愚癡。二見愚",
    "T30n1579_087:0788a12": "癡。事愚癡者。由愚事故。先聞邪法。後起我",
    "T30n1579_087:0788a13": "見。見愚癡者。謂愚見故。於見相應諸無明",
    "T30n1579_087:0788a14": "觸。所生起受。妄計為我。由此為緣。恒為",
    "T30n1579_087:0788a15": "我愛之所隨逐。復由此故常於我見不能",
    "T30n1579_087:0788a16": "捨離。自性故者。謂二因緣之所攝受。等隨觀",
    "T30n1579_087:0788a17": "察。於彼隨眠。不得遠離。由果故者。謂即",
    "T30n1579_087:0788a18": "以彼薩迦耶見為依止故。不能遠離我慢",
    "T30n1579_087:0788a19": "隨眠。是二隨眠增上力故。能引當來諸根令",
    "T30n1579_087:0788a20": "起。由彼領納苦樂二受因。更發起計我我",
    "T30n1579_087:0788a21": "所。不如正理思惟相應。意言分別謂我我",
    "T30n1579_087:0788a22": "所有其領受。等流故者。謂由先因力所持",
    "T30n1579_087:0788a23": "故。即見種子所隨逐意。後有意界。由前因",
    "T30n1579_087:0788a24": "緣所熏修力而得成滿。即於如是後有意",
    "T30n1579_087:0788a25": "中。有無明種及無明界。是二種子所隨逐",
    "T30n1579_087:0788a26": "意所緣法界。彼由宿世依惡說法及毘奈耶",
    "T30n1579_087:0788a27": "所生分別薩迦耶見以為依止。集成今界。",
    "T30n1579_087:0788a28": "即由此界增上力故。發起俱生薩迦耶見。",
    "T30n1579_087:0788a29": "於善說法毘奈耶中。亦復現行能為障礙。又",
    "T30n1579_087:0788b01": "即此見由二種相六轉現行。一由世故。二",
    "T30n1579_087:0788b02": "由慢故。由世故者。謂我於過去為曾有",
    "T30n1579_087:0788b03": "耶。為曾無耶。乃至廣說如應當知。由慢故",
    "T30n1579_087:0788b04": "者。謂我為勝。乃至廣說。彼於如是一切如",
    "T30n1579_087:0788b05": "實不知不見。由此因緣不如正理起於",
    "T30n1579_087:0788b06": "邪觀。又明位有三。謂聞他音如理作意。是",
    "T30n1579_087:0788b07": "初明位。已能證入正性離生。是第二明位。心",
    "T30n1579_087:0788b08": "善解脫阿羅漢果。是第三明位。其無明位",
    "T30n1579_087:0788b09": "復有二種。一先。二後。隨眠位是先。諸纏位",
    "T30n1579_087:0788b10": "為後。又約見修所斷有異。當知是名第二",
    "T30n1579_087:0788b11": "差別。",
    "T30n1579_087:0788b12": "善說發起。依他邪教。為欲顯示惡說失墜。",
    "T30n1579_087:0788b13": "自有所說。後結集者。於法門中。稱為世尊",
    "T30n1579_087:0788b14": "嗢拕南說。由二因緣善說法律名為發起",
    "T30n1579_087:0788b15": "大果大利。惡說法律即為唐捐。一者於善說",
    "T30n1579_087:0788b16": "法毘奈耶中。一切眾苦永離可得。謂三種",
    "T30n1579_087:0788b17": "苦性。二者一切諸結永斷可得。謂下上分",
    "T30n1579_087:0788b18": "結。於惡說法毘奈耶中。如是二事皆不可",
    "T30n1579_087:0788b19": "得。彼由依止薩迦耶見。於諸行中心厭苦",
    "T30n1579_087:0788b20": "苦。欲樂為依起茲勝解。願於當來無有",
    "T30n1579_087:0788b21": "苦我。我無有苦。或復已斷即彼苦因及彼",
    "T30n1579_087:0788b22": "當果。於未來世由二種相而生勝解。謂苦",
    "T30n1579_087:0788b23": "未來當離於我。及我未來當無有苦。雖由",
    "T30n1579_087:0788b24": "如是四種行相樂斷為依。離欲界欲生",
    "T30n1579_087:0788b25": "初靜慮。次第乃至於彼非想非非想處若定",
    "T30n1579_087:0788b26": "若生。由是因緣超越苦苦。而未能斷下",
    "T30n1579_087:0788b27": "分諸結。未斷彼故。當知苦苦未永超越。彼",
    "T30n1579_087:0788b28": "於壞行二苦斷中尚不生樂。何況能斷。",
    "T30n1579_087:0788b29": "由彼隨順所未斷故。當知於順上分諸",
    "T30n1579_087:0788c01": "結亦未能斷。住內法者。初修觀時。雖於",
    "T30n1579_087:0788c02": "欲界未得離欲。有情勝故。而於三苦深心",
    "T30n1579_087:0788c03": "厭離。依樂斷欲。於諸行中。用無我見",
    "T30n1579_087:0788c04": "以為依止。發其勝解。願於未來無三苦",
    "T30n1579_087:0788c05": "我我無三苦。彼初修習如是行已。於欲",
    "T30n1579_087:0788c06": "界欲而得遠離。永斷苦苦。如前復生如",
    "T30n1579_087:0788c07": "是勝解。當無彼我。我當無彼。如是行",
    "T30n1579_087:0788c08": "者於其苦苦究竟解脫。亦永超越順下分",
    "T30n1579_087:0788c09": "結。即於此道次第進修。乃至能得阿羅漢",
    "T30n1579_087:0788c10": "果。若諸愚夫薩迦耶見以為依止。於永超",
    "T30n1579_087:0788c11": "越壞行二苦。及永斷滅隨順上分一切結",
    "T30n1579_087:0788c12": "中。謂我當無於不應怖妄生怖畏。尚不",
    "T30n1579_087:0788c13": "起樂。況當能斷。又於是處由二因緣不",
    "T30n1579_087:0788c14": "應生怖。謂唯有心住四識住。有轉有染。",
    "T30n1579_087:0788c15": "又唯有心斷四識住。無轉無染。復有四依。",
    "T30n1579_087:0788c16": "謂色受想行。復有四取。謂於欲見戒禁我",
    "T30n1579_087:0788c17": "語所有欲貪。復有二緣。謂若所緣及若能",
    "T30n1579_087:0788c18": "緣。復有六識。謂眼識等。復有二識住。謂煩",
    "T30n1579_087:0788c19": "惱纏住及彼隨眠住。此中諸取增上力故。",
    "T30n1579_087:0788c20": "以不如理分別為先。由我我所邪境界取。",
    "T30n1579_087:0788c21": "由緣自相境界之取。由俱有依。此三因緣",
    "T30n1579_087:0788c22": "令諸識轉。及令染污。復由三種。謂於現",
    "T30n1579_087:0788c23": "法趣集諦故。緣未來苦我當如是。如是",
    "T30n1579_087:0788c24": "愛故。於彼先因所生現苦。而安住故。復由",
    "T30n1579_087:0788c25": "三種。謂趣樂位故。緣苦位故。安住不苦不",
    "T30n1579_087:0788c26": "樂位故。復由三種。謂趣來世故。緣去世",
    "T30n1579_087:0788c27": "故。住現世故。復由三種。謂由後有愛。趣",
    "T30n1579_087:0788c28": "後有故。由彼彼喜樂愛。緣未來境界故。由",
    "T30n1579_087:0788c29": "喜貪俱行愛。住現在已得境界故。復由",
    "T30n1579_087:0789a01": "三種。由貪欲身繫。趣向隨順貪處事故。由",
    "T30n1579_087:0789a02": "瞋恚身繫緣彼事故。由戒禁此實二取身",
    "T30n1579_087:0789a03": "繫。住彼事故。中嗢拕南曰。",
    "T30n1579_087:0789a04": "果因與受　　世愛及繫",
    "T30n1579_087:0789a05": "喜愛滋潤如前應知。謂如諸行因中宣說。",
    "T30n1579_087:0789a06": "又即彼識如是轉時。於二生處當知結生",
    "T30n1579_087:0789a07": "相續增廣。一於有色。二於無色。於有色處",
    "T30n1579_087:0789a08": "依止中有而有去來。於無色處唯有徙",
    "T30n1579_087:0789a09": "生。即於兩處乃至壽盡相續而住故。名為",
    "T30n1579_087:0789a10": "住。當知此住欲界人中。有三分位。謂初入",
    "T30n1579_087:0789a11": "胎識所滋潤。胎分圓滿。自胎而出。當知此",
    "T30n1579_087:0789a12": "三復有差別。欲色無色如其次第。若有棄",
    "T30n1579_087:0789a13": "捨如來所說識流轉道。而作是言。我當更",
    "T30n1579_087:0789a14": "作別異施設。當知是人所施設者。其文有",
    "T30n1579_087:0789a15": "異其義無別。但有言事。或餘智者於其異",
    "T30n1579_087:0789a16": "文先示道理。後方詰問汝所施設別異者",
    "T30n1579_087:0789a17": "何。彼於爾時茫然不了。或於後時自得達",
    "T30n1579_087:0789a18": "鑑。於前所立如理諦觀。反生愚昧。由愚昧",
    "T30n1579_087:0789a19": "故。自覺無知我本受持為惡非善。又十色",
    "T30n1579_087:0789a20": "界名為色界。當知復有六種受界想界行",
    "T30n1579_087:0789a21": "界。又於三位當知諸識解脫煩惱。謂於諸",
    "T30n1579_087:0789a22": "行深見過患。能令諸纏遠分離故。於見",
    "T30n1579_087:0789a23": "地中。一切外道諸繫隨眠永斷滅故。依止",
    "T30n1579_087:0789a24": "修道得究竟故。又諸外道於所妄計一切",
    "T30n1579_087:0789a25": "生處。謂大自在。那羅衍拏。及眾主等無量",
    "T30n1579_087:0789a26": "品類。樂生彼故。名貪身繫。於他諸見異分",
    "T30n1579_087:0789a27": "法中。深憎嫉故。名瞋身繫。依於邪願修梵",
    "T30n1579_087:0789a28": "行故。於同梵行可樂法中。起增背故。由",
    "T30n1579_087:0789a29": "此二緣於憎上戒學能為雜染。當知即彼",
    "T30n1579_087:0789b01": "由戒禁取。於增上心學能為雜染。由此實",
    "T30n1579_087:0789b02": "執取身繫故。於增上慧學能為雜染。如是",
    "T30n1579_087:0789b03": "四法能於色身名身趣向所緣安立事中。令",
    "T30n1579_087:0789b04": "心繫縛故。名身繫。又彼在意地故。意分別",
    "T30n1579_087:0789b05": "故。意相應故。意隨眠故。染污意故。名意所",
    "T30n1579_087:0789b06": "成。又彼斷者。謂緣彼境諸煩惱斷。非彼所",
    "T30n1579_087:0789b07": "緣。即於彼境無倒解故。又由後有諸業煩",
    "T30n1579_087:0789b08": "惱之所攝持。後有種識當知。於此依止建",
    "T30n1579_087:0789b09": "立。彼無有故。當來三種如前所說。差別理",
    "T30n1579_087:0789b10": "趣生長廣大。當知一切悉皆盡滅。又即由彼",
    "T30n1579_087:0789b11": "無所住識。因分果分不復生長。諸道所攝",
    "T30n1579_087:0789b12": "而得生長。又彼空解脫門為依止故。名無",
    "T30n1579_087:0789b13": "所為。無願解脫門為依止故。名為喜足。無",
    "T30n1579_087:0789b14": "相解脫門為依止故。說名為住。於彼愛樂",
    "T30n1579_087:0789b15": "數修習故。得善解脫。一切隨眠永滅盡故。心",
    "T30n1579_087:0789b16": "善解脫。從是已後逮得恒住。雖住諸行而",
    "T30n1579_087:0789b17": "無所畏。已得諸蘊任運而滅。餘因斷故無",
    "T30n1579_087:0789b18": "復更生。彼有漏識由永滅已。遍於十方皆",
    "T30n1579_087:0789b19": "無所趣。唯除如影諸受與彼識蘊識樹。當",
    "T30n1579_087:0789b20": "知如燈皆歸寂滅。即於有餘涅槃界中。依",
    "T30n1579_087:0789b21": "初纏斷。說名寂靜。依第二斷。說名清涼。依",
    "T30n1579_087:0789b22": "第三斷。說名宴默。又由三緣識趣識住皆",
    "T30n1579_087:0789b23": "無所有。一由自然非染污故。二由所餘不",
    "T30n1579_087:0789b24": "染污故。三由餘識助伴無故。8項 別嗢拕南第六釋斷支等七門復次嗢拕",
    "T30n1579_087:0789b25": "南曰。",
    "T30n1579_087:0789b26": "斷支實顯了　　行緣無等教",
    "T30n1579_087:0789b27": "四種有情眾　　道四究竟五",
    "T30n1579_087:0789b28": "諸修斷者略由五支攝受。於斷能於諸行",
    "T30n1579_087:0789b29": "如實顯了。一由身遠離故。二由心遠離故。",
    "T30n1579_087:0789c01": "三由奢摩他品三摩地故。四由毘鉢舍那品",
    "T30n1579_087:0789c02": "三摩地故。五由常委所作故。",
    "T30n1579_087:0789c03": "復次當知有十二種如實顯了行相。如攝異",
    "T30n1579_087:0789c04": "門分說。謂聽聞各別善取惡取故。正教現量",
    "T30n1579_087:0789c05": "比量境界故。自相共相故。如所有性盡所有",
    "T30n1579_087:0789c06": "性故。入見究竟地故。",
    "T30n1579_087:0789c07": "復次略有四種如實顯了行相道理智所緣",
    "T30n1579_087:0789c08": "事。謂住內法異生。於率爾墮境所起受中。",
    "T30n1579_087:0789c09": "不如實知增上力故。能令諸行流轉雜染。",
    "T30n1579_087:0789c10": "如實知故能令清淨。復有在家異生。於欣",
    "T30n1579_087:0789c11": "後有等所依中。不如實知增上力故。能令",
    "T30n1579_087:0789c12": "諸行流轉雜染。與彼相違能令清淨。復有",
    "T30n1579_087:0789c13": "諸外道。於所愛樂虛妄分別。定生喜愛。所",
    "T30n1579_087:0789c14": "依行中不如實知增上力故。能令諸行流",
    "T30n1579_087:0789c15": "轉雜染。與彼相違能令清淨。復有住於內",
    "T30n1579_087:0789c16": "法有學。依諸根境所有妄念。於餘殘行不",
    "T30n1579_087:0789c17": "如實知增上力故。流轉雜染。斷餘殘故便",
    "T30n1579_087:0789c18": "得清淨。當知於此一切品中。諸清淨品皆",
    "T30n1579_087:0789c19": "住內法。如是名為四所緣事。",
    "T30n1579_087:0789c20": "復次由三因緣。如來所說教無與等。一者",
    "T30n1579_087:0789c21": "宣說不共法故。二者宣說無倒法故。三者",
    "T30n1579_087:0789c22": "宣說自覺法故。此中宣說。若趣薩迦耶集",
    "T30n1579_087:0789c23": "行。即是趣苦集行。若趣薩迦耶滅行。即是",
    "T30n1579_087:0789c24": "趣苦滅行。是名宣說不共法教。若復說言",
    "T30n1579_087:0789c25": "此真實有。是名宣說無倒法教。若復說言",
    "T30n1579_087:0789c26": "我如實知。是名宣說自覺法教。復有三種",
    "T30n1579_087:0789c27": "諸行流轉差別。一者薩迦耶是諸有情染著",
    "T30n1579_087:0789c28": "安足處所義故。二者世間是染著處敗壞義",
    "T30n1579_087:0789c29": "故。三者有是染著者更生義故。",
    "T30n1579_087:0790a01": "復次彼有情眾略有四種。何等為四。一者一",
    "T30n1579_087:0790a02": "向安住可愛業果。即於此果耽著受用。謂",
    "T30n1579_087:0790a03": "生天處專行放逸。二者一向因轉。謂希求",
    "T30n1579_087:0790a04": "彼所有沙門若婆羅門。三者樂般涅槃諸有",
    "T30n1579_087:0790a05": "情眾。四者諸雜種類。謂住於此或住於",
    "T30n1579_087:0790a06": "果。耽著受用。或樂攝受當來愛果。或時時",
    "T30n1579_087:0790a07": "修涅槃資糧。離諸放逸。於前三種有情眾",
    "T30n1579_087:0790a08": "中。隨其所應當知世間彼集滅邊。及薩迦",
    "T30n1579_087:0790a09": "耶彼集滅邊。於後第四有情眾中。當知薩",
    "T30n1579_087:0790a10": "迦耶彼集彼滅趣道差別。",
    "T30n1579_087:0790a11": "復次依二種道。當知施設四種行相。云何",
    "T30n1579_087:0790a12": "依二種道。謂依見道及依修道。云何施設",
    "T30n1579_087:0790a13": "四種行相。一應遍知行相。二應永斷行相。",
    "T30n1579_087:0790a14": "三應作證行相。四應修習行相。如是四種。",
    "T30n1579_087:0790a15": "三依見道。一依修道。入見道時諦現觀俱",
    "T30n1579_087:0790a16": "能遍知。苦斷一分集證一分。滅於彼一分",
    "T30n1579_087:0790a17": "能斷證者。於修道中為求無餘斷及證故。",
    "T30n1579_087:0790a18": "如所得道應勤修習。因修如是諸思擇道",
    "T30n1579_087:0790a19": "及修道故。永斷餘集證得餘滅。",
    "T30n1579_087:0790a20": "如是極究竟者。由五種相。應知究竟。何等",
    "T30n1579_087:0790a21": "為五。謂已證得苦及苦因無餘盡故。堪作",
    "T30n1579_087:0790a22": "他義一切自義皆圓滿故。證得畢竟斷及智",
    "T30n1579_087:0790a23": "故。能入究竟涅槃城故。既得入已於其聖",
    "T30n1579_087:0790a24": "住能安住故。於第一相有割愛等四種差",
    "T30n1579_087:0790a25": "別。如前應知。於第二相有阿羅漢盡諸漏",
    "T30n1579_087:0790a26": "等所有差別。如前應知。於第三相有畢竟",
    "T30n1579_087:0790a27": "究竟一切行事皆悉斷故。有畢竟無垢一切",
    "T30n1579_087:0790a28": "煩惱畢竟斷故。有畢竟梵行以為後邊。謂",
    "T30n1579_087:0790a29": "已獲得彼對治故。於第四相譬如世間具",
    "T30n1579_087:0790b01": "五種相名入宮城。隨闕一種不名為入。",
    "T30n1579_087:0790b02": "如是要具與彼相似五種相故。當知名入",
    "T30n1579_087:0790b03": "涅槃宮城。何等名具世間五相。一者闢宮",
    "T30n1579_087:0790b04": "城門。二者超踰隍塹而不墮落。三者深起",
    "T30n1579_087:0790b05": "果決而越度之。四者越隍塹已逼臨宮闕。",
    "T30n1579_087:0790b06": "五者非自非餘之所希望。勝幢既仆徐入",
    "T30n1579_087:0790b07": "中宮。如是入宮無諸罣礙。入涅槃宮亦復",
    "T30n1579_087:0790b08": "如是。先斷能順五下分結。如彼闢門。次",
    "T30n1579_087:0790b09": "於涅槃起深坑想。無明怖畏斷無餘故。如",
    "T30n1579_087:0790b10": "超隍塹而不墮落。能到薩迦耶彼岸故。能",
    "T30n1579_087:0790b11": "持最後身故。如彼果決而越度之。將入無",
    "T30n1579_087:0790b12": "餘依涅槃界如逼宮闕。已斷有愛於諸境",
    "T30n1579_087:0790b13": "界無復愛生。遍於一切憍慢不起而入涅",
    "T30n1579_087:0790b14": "槃。如非自他之所希望。勝幢既仆徐入中",
    "T30n1579_087:0790b15": "宮。如前所說五種因緣。入涅槃宮當知亦",
    "T30n1579_087:0790b16": "爾。又既入已由二種相安住聖住。一由行",
    "T30n1579_087:0790b17": "故。二由住故。行由三相應正了知。一不共",
    "T30n1579_087:0790b18": "故。二無染故。三正依止所依止故。永斷順",
    "T30n1579_087:0790b19": "五下分結故。於諸欲中畢竟離欲。即於是",
    "T30n1579_087:0790b20": "處而遊行故。說名不共。於六恒住常攝受",
    "T30n1579_087:0790b21": "故。名為無染。於一分法思擇遠離。謂惡象",
    "T30n1579_087:0790b22": "馬等。於一分法思擇習近。謂衣服飲食等。",
    "T30n1579_087:0790b23": "是名為正依止所依。如是於行善清淨已。",
    "T30n1579_087:0790b24": "復由五相應了知住。謂若由此而住。若此",
    "T30n1579_087:0790b25": "為依。若由此離繫。若此為依。若由此相應。",
    "T30n1579_087:0790b26": "當知此中由不動心解脫而住。於一分法",
    "T30n1579_087:0790b27": "思擇除遣。謂遊行散亂劬勞因緣身心疲怠。",
    "T30n1579_087:0790b28": "於一分法思擇忍受。謂寒熱等。是名為依。",
    "T30n1579_087:0790b29": "由於三種雜染離繫。謂見雜染及愛雜染",
    "T30n1579_087:0790c01": "尋思雜染。由見雜染得離繫故。於後有中",
    "T30n1579_087:0790c02": "心無動搖。由愛雜染得離繫故。於諸境界",
    "T30n1579_087:0790c03": "不被漂淪。尋思雜染得離繫故。尋思唯善",
    "T30n1579_087:0790c04": "無有不善。如是名為由此離繫。此依四種",
    "T30n1579_087:0790c05": "靜慮無動三摩地。安住第一現法樂住。是名",
    "T30n1579_087:0790c06": "為依。由與無學心善解脫。慧善解脫而共",
    "T30n1579_087:0790c07": "相應。又離愛者。於第二身不復生故。於涅",
    "T30n1579_087:0790c08": "槃舍無退轉故。剋證無上圓滿德故。由",
    "T30n1579_087:0790c09": "此五相應知圓滿住第一住。",
    "T30n1579_087:0790c10": "復次嗢拕南曰。",
    "T30n1579_087:0790c11": "二品總略三有異　　勝解斷流轉有性",
    "T30n1579_087:0790c12": "不善清淨善清淨　　善說惡說師等別",
    "T30n1579_087:0790c13": "略由三處總攝一切黑品白品。一由所遍",
    "T30n1579_087:0790c14": "知法故。二由遍知故。三由成遍知故。所",
    "T30n1579_087:0790c15": "遍知法者。謂苦諦集諦。當知總攝一切黑",
    "T30n1579_087:0790c16": "品。遍知者。謂滅諦。當知此攝白品一分。成",
    "T30n1579_087:0790c17": "遍知者。謂補特伽羅及道諦。補特伽羅雖是",
    "T30n1579_087:0790c18": "假有。當知亦是白品所攝。此即如來諸聖弟",
    "T30n1579_087:0790c19": "子。於世俗諦及勝義諦。皆悉善巧。依二道",
    "T30n1579_087:0790c20": "理如實隨觀。俱不可記。謂如來滅後。若",
    "T30n1579_087:0790c21": "有若無。亦有亦無。非有非無。皆不可取亦",
    "T30n1579_087:0790c22": "不可記。所以者何。且依勝義彼不可得。",
    "T30n1579_087:0790c23": "況其滅後或有或無。若依世俗為於諸行",
    "T30n1579_087:0790c24": "假立如來。為於涅槃若於諸行。如來滅後",
    "T30n1579_087:0790c25": "無有一行流轉可得。爾時何處假立如來。",
    "T30n1579_087:0790c26": "既無如來何有無等。若於涅槃。涅槃唯是",
    "T30n1579_087:0790c27": "無行所顯。絕諸戲論。自內所證絕戲論故。",
    "T30n1579_087:0790c28": "施設為有不應道理。亦復不應施設非有。",
    "T30n1579_087:0790c29": "勿當損毀施設妙有寂靜涅槃。又此涅槃",
    "T30n1579_087:0791a01": "極難知故。最微細故。說名甚深。種種非一。",
    "T30n1579_087:0791a02": "諸行煩惱斷所顯故。說名廣大。現量比量及",
    "T30n1579_087:0791a03": "正教量所不量故。說名無量。",
    "T30n1579_087:0791a04": "復次由三因緣。內荷擔苦與外荷擔苦有",
    "T30n1579_087:0791a05": "其差別。一所荷擔。二能荷擔。三荷擔時。謂外",
    "T30n1579_087:0791a06": "荷擔色一分攝。或稈或薪或餘種類是所荷",
    "T30n1579_087:0791a07": "擔。愚夫乃以一切諸行為所荷擔。又外荷",
    "T30n1579_087:0791a08": "擔屬在身肩。是能荷擔。愚夫乃以一切愛",
    "T30n1579_087:0791a09": "蘊為能荷擔。又外荷擔唯以現肩荷擔所",
    "T30n1579_087:0791a10": "擔。愚夫乃以一切愛蘊荷擔所擔。欲捨所",
    "T30n1579_087:0791a11": "擔要并除蘊。無別方便而能棄捨。乃至未",
    "T30n1579_087:0791a12": "能捨所擔來恒常荷擔大重擔故。執持",
    "T30n1579_087:0791a13": "尫劣微弱細軟不靜肩故。長時無間荷所擔",
    "T30n1579_087:0791a14": "故。內有三德領受如是荷擔眾苦。外則不",
    "T30n1579_087:0791a15": "然。是名二種荷擔差別。",
    "T30n1579_087:0791a16": "復次由五種相。愚夫內縛與彼外縛而有",
    "T30n1579_087:0791a17": "差別。謂彼外縛為色一分之所繫縛。或木",
    "T30n1579_087:0791a18": "或鐵或索所繫。愚夫乃為諸行所縛。又彼",
    "T30n1579_087:0791a19": "外縛他縛所縛。愚夫乃為自縛所縛。又彼",
    "T30n1579_087:0791a20": "外縛易可了知縛縛因緣脫脫方便。愚夫內",
    "T30n1579_087:0791a21": "縛一切難知。又彼外縛死後即無。愚夫內縛",
    "T30n1579_087:0791a22": "死後諸行隨逐往來循環不捨。又彼外縛所",
    "T30n1579_087:0791a23": "有出家能捨諸欲。便得解脫。一切怨讐不",
    "T30n1579_087:0791a24": "能拘礙。愚夫內縛雖得離欲。乃至有頂尚",
    "T30n1579_087:0791a25": "未能脫。況唯出家。當知此中在離欲位。魔",
    "T30n1579_087:0791a26": "羅於彼不得自在。未離欲位便得自在。其",
    "T30n1579_087:0791a27": "出家位未脫魔手。若在家位隨欲所作。未",
    "T30n1579_087:0791a28": "離欲位魔縛所縛。由世間道雖生有頂未",
    "T30n1579_087:0791a29": "脫魔羂。",
    "T30n1579_087:0791b01": "復次略由四相。當知如來與慧解脫阿羅",
    "T30n1579_087:0791b02": "漢等同分異分。由一種相說名同分。謂解",
    "T30n1579_087:0791b03": "脫等故。由三種相說名異分。謂現等覺故。",
    "T30n1579_087:0791b04": "能說法故。行正行故。此中如來無師自然",
    "T30n1579_087:0791b05": "修三十七菩提分法現等正覺。等正覺已遍",
    "T30n1579_087:0791b06": "依勝義。若於現法有能無能。若現見法不",
    "T30n1579_087:0791b07": "現見法。於一切種皆悉了達。是名自然等",
    "T30n1579_087:0791b08": "覺菩提。如是了達勝義法已。於其二障善",
    "T30n1579_087:0791b09": "得解脫。謂并習氣諸煩惱障及所知障。與",
    "T30n1579_087:0791b10": "諸天眾及餘世間。為解脫師獨一無二。當",
    "T30n1579_087:0791b11": "知了達如是四相。是名自然等覺菩提。由",
    "T30n1579_087:0791b12": "此不與諸聲聞共。又依他義作所作等能",
    "T30n1579_087:0791b13": "說正法。由五種相當知不共。何等為五。",
    "T30n1579_087:0791b14": "一者如來如實了知一切種道為道。一切種",
    "T30n1579_087:0791b15": "非道為非道。二者知已如實宣說是道非",
    "T30n1579_087:0791b16": "道。為令趣道不趣非道。三者若有如所",
    "T30n1579_087:0791b17": "說道樂欲勤行。為令彼行攝受方便如理",
    "T30n1579_087:0791b18": "所引作意正道。以教授門而為宣說。四者",
    "T30n1579_087:0791b19": "彼如聖教行時。若有障礙止觀過失皆令",
    "T30n1579_087:0791b20": "除遣。五者若有隨順彼法皆令攝受。是名",
    "T30n1579_087:0791b21": "能說不同分法。此中正行不同分者。謂彼聲",
    "T30n1579_087:0791b22": "聞先依如來後行正行。夫如來者無少所",
    "T30n1579_087:0791b23": "依。又彼成就聲聞種性行於正行。而佛如",
    "T30n1579_087:0791b24": "來成自種性。又彼聲聞或已成熟或當成熟。",
    "T30n1579_087:0791b25": "非最後有菩薩身中二行可得。若未熟者彼",
    "T30n1579_087:0791b26": "隨道行能熟當來成熟相續。若已熟者彼於",
    "T30n1579_087:0791b27": "現法成大師。教如此二種如其聖教即如",
    "T30n1579_087:0791b28": "是行。若隨道行彼於來世當證涅槃。若",
    "T30n1579_087:0791b29": "於現法成大師。教彼依此身便證聖道道",
    "T30n1579_087:0791c01": "果涅槃。即此聖道及聖道果。無損樂故名",
    "T30n1579_087:0791c02": "如實法。饒益性故又說為善。",
    "T30n1579_087:0791c03": "復次於諸行中略有二種無我勝解。一者聞",
    "T30n1579_087:0791c04": "思增上勝解。二者修證增上勝解。此中聞思",
    "T30n1579_087:0791c05": "增上勝解。能與修證增上勝解作生依止。",
    "T30n1579_087:0791c06": "諸善男子淨信出家。雖復在此極善殷到。",
    "T30n1579_087:0791c07": "且於其中不應喜足。要此為依於諸行中。",
    "T30n1579_087:0791c08": "漸次修習無常等想。證得無我增上勝解。為",
    "T30n1579_087:0791c09": "令彼證轉增勝故勤修觀解。",
    "T30n1579_087:0791c10": "復次由四種相。應知諸行有二種斷。何等",
    "T30n1579_087:0791c11": "為四。一諸纏斷故。二隨眠斷故。三後有諸",
    "T30n1579_087:0791c12": "行因性斷故。四現在諸行染行斷故。如是",
    "T30n1579_087:0791c13": "四種當知總說為二種斷。謂煩惱斷及以事",
    "T30n1579_087:0791c14": "斷。前之二相名煩惱斷。後之二相說為事",
    "T30n1579_087:0791c15": "斷。",
    "T30n1579_087:0791c16": "復次於欲界中諸行流轉初中後位。當知略",
    "T30n1579_087:0791c17": "有三種密苦。一者生時為其胎藏所覆障",
    "T30n1579_087:0791c18": "故。有覆障苦。二者生已處嬰稚位多疾病",
    "T30n1579_087:0791c19": "苦。三者衰耄諸根成熟有老死苦。又彼諸行",
    "T30n1579_087:0791c20": "流轉生起初中後滅。當知即是三種苦滅。",
    "T30n1579_087:0791c21": "復次有三有性。為斷彼故諸聖弟子當勤",
    "T30n1579_087:0791c22": "修學。一依過去為因有性。由是因緣淨信",
    "T30n1579_087:0791c23": "捨家趣於非家。深見過患厭棄諸欲。二依",
    "T30n1579_087:0791c24": "未來所生諸行為因有性。三依現在未斷",
    "T30n1579_087:0791c25": "意樂雜染有性。為斷如是三種有性故。",
    "T30n1579_087:0791c26": "有三斷。謂無顧戀故。不欣樂故。斷離欲滅",
    "T30n1579_087:0791c27": "界集成故。",
    "T30n1579_087:0791c28": "復次於諸行中略有二種離增上慢觀無",
    "T30n1579_087:0791c29": "我見。何等為二。一不善清淨。二善清淨。云",
    "T30n1579_087:0792a01": "何名為不善清淨。謂如有一遠離而住。依",
    "T30n1579_087:0792a02": "觀諸行無常性忍。由世間智於無我性發",
    "T30n1579_087:0792a03": "生勝解。因此勝解於眼所識色乃至意所識",
    "T30n1579_087:0792a04": "法等隨觀察。我我所相不現行故。說名為",
    "T30n1579_087:0792a05": "斷。又能制伏四外繫所攝貪瞋癡三種所有。",
    "T30n1579_087:0792a06": "謂貪欲身繫攝貪所有。瞋恚身繫攝瞋所有。",
    "T30n1579_087:0792a07": "餘二身繫攝癡所有。當知此中極鄙穢義是",
    "T30n1579_087:0792a08": "所有義。離增上慢無我智者如理作意。共相",
    "T30n1579_087:0792a09": "應故定地攝故。當知此智由二因緣不善清",
    "T30n1579_087:0792a10": "淨。一者即於此時。謂於趣入順決擇分善",
    "T30n1579_087:0792a11": "根位時。有麁我慢隨入微細現行作意間無",
    "T30n1579_087:0792a12": "間轉。由是因緣作如是念。我今於空能修",
    "T30n1579_087:0792a13": "能證。空是我有。由是空故計我為勝。如空",
    "T30n1579_087:0792a14": "無相及無所有當知亦爾。二者能令彼法現",
    "T30n1579_087:0792a15": "行因緣。謂於諸欲或薩迦耶有染愛識。由",
    "T30n1579_087:0792a16": "於如是有染愛識。不遍了知增上力故。便",
    "T30n1579_087:0792a17": "為諸欲薩迦耶愛之所漂溺。由此意樂於",
    "T30n1579_087:0792a18": "彼涅槃不能趣入。其心退還。如前已說。又",
    "T30n1579_087:0792a19": "由八相能遍了知。遍了知故除諸過患。當",
    "T30n1579_087:0792a20": "知是名極善清淨。離增上慢無我真智。又",
    "T30n1579_087:0792a21": "於此中已滅壞故。滅壞法故。說名無常。諸",
    "T30n1579_087:0792a22": "業煩惱所集成故。說名有為。由昔願力所",
    "T30n1579_087:0792a23": "集成故。名思所造。從自種子現在外緣所",
    "T30n1579_087:0792a24": "集成故。說名緣生。於未來世衰老法故。說",
    "T30n1579_087:0792a25": "名盡法。死歿法故。說名歿法。未老死來為",
    "T30n1579_087:0792a26": "疾病等種種災橫所逼惱故。名破壞法。由",
    "T30n1579_087:0792a27": "依現量能離欲故能斷滅故。名於現法",
    "T30n1579_087:0792a28": "得離欲法及以滅法。當知此中除離欲法及",
    "T30n1579_087:0792a29": "以滅法。由所餘相略觀三世所有過患。由",
    "T30n1579_087:0792b01": "所除相觀彼出離。若由如是過患出離遍",
    "T30n1579_087:0792b02": "知。彼識名善遍知一切法中無有我性。名",
    "T30n1579_087:0792b03": "諸法印。即此法印隨論道理法王所造。於",
    "T30n1579_087:0792b04": "諸聖身不為惱害。隨喜能得一切聖財。由",
    "T30n1579_087:0792b05": "此自然吉安超度生死廣大險難長道。是故",
    "T30n1579_087:0792b06": "亦名眾聖法印。當知此中由前名通達智。",
    "T30n1579_087:0792b07": "由後名善清淨見。",
    "T30n1579_087:0792b08": "復次應知由五種相於內外法師及弟子",
    "T30n1579_087:0792b09": "高下差別。一由住故。二由御眾故。三由論",
    "T30n1579_087:0792b10": "決擇故。四由建立開顯道故。五由行故。謂",
    "T30n1579_087:0792b11": "諸外道師及弟子。恒常住於憒鬧之住。內法",
    "T30n1579_087:0792b12": "師弟時時住於極寂靜住。是名第一高下",
    "T30n1579_087:0792b13": "差別。又外道師由自有量出家弟子。諸外道",
    "T30n1579_087:0792b14": "僧說名有僧。由自有量在家弟子。諸外道眾",
    "T30n1579_087:0792b15": "說名有眾。希彼一切共許為師故名眾師。",
    "T30n1579_087:0792b16": "愚類眾生咸謂有德。是故說名共推善色。當",
    "T30n1579_087:0792b17": "知如來與彼相違。雖為一切天及世間無",
    "T30n1579_087:0792b18": "上大師。於彼同尊而無所冀。又外道師與",
    "T30n1579_087:0792b19": "自弟子共興議論決擇之時。凡有所說展",
    "T30n1579_087:0792b20": "轉意解。各各差別不相扶順。轉增愚昧非",
    "T30n1579_087:0792b21": "淨其智。當知內法與彼相違。又外道師為",
    "T30n1579_087:0792b22": "諸弟子。依止無因不平等因。施設建立開顯",
    "T30n1579_087:0792b23": "其道。聽聞如是不正法故。為大羅剎嬈亂",
    "T30n1579_087:0792b24": "其心。又由不正尋思相應非理作意其心散",
    "T30n1579_087:0792b25": "動。以於他所懷勝負心咎責於他。若他反",
    "T30n1579_087:0792b26": "詰便興卒暴。不審思擇。輕出言詞。自為",
    "T30n1579_087:0792b27": "無因不平等因所覆藏故。名為雜染。由此",
    "T30n1579_087:0792b28": "愚夫於染因緣。若自若他不如實知故。名",
    "T30n1579_087:0792b29": "愚昧。離清淨故。名不明了。於清淨因不",
    "T30n1579_087:0792c01": "善巧故。說名不善。又乃至於應所說語。",
    "T30n1579_087:0792c02": "如所說語。是處說語。如是一切不如實",
    "T30n1579_087:0792c03": "知。是故說彼為不知量。為不知因。當知內",
    "T30n1579_087:0792c04": "法與彼相違。又諸外道師及弟子雖無異",
    "T30n1579_087:0792c05": "說。所說無減無顛倒故。雖不流漫所說",
    "T30n1579_087:0792c06": "無增無加益故。雖等所說義相似故。雖是",
    "T30n1579_087:0792c07": "法說文平等故。雖復記別法及隨法。然於",
    "T30n1579_087:0792c08": "同法樂為朋黨。當知彼於法隨法行自義",
    "T30n1579_087:0792c09": "證得不放逸者。尚不能得。況縱逸者。彼由",
    "T30n1579_087:0792c10": "如是不得自義。便為他論制伏。輕毀并彼",
    "T30n1579_087:0792c11": "所受諸惡邪法。當知內法與彼相違。是名",
    "T30n1579_087:0792c12": "五種高下差別。",
    "T30n1579_087:0792c13": "復次由四種相。當知諸行非定苦染。又由",
    "T30n1579_087:0792c14": "四相。非定樂淨。如是四相總依三事。何等",
    "T30n1579_087:0792c15": "為三。一依生處故。二依受故。三依世故。",
    "T30n1579_087:0792c16": "此中樂者。謂在第三靜慮。樂所隨者。謂在",
    "T30n1579_087:0792c17": "人中。容有二種。喜樂遍者。謂在初二靜慮。",
    "T30n1579_087:0792c18": "未永離樂者。謂在第四靜慮已上。此中苦",
    "T30n1579_087:0792c19": "者。謂在餓鬼及以傍生。苦所隨者。謂在人",
    "T30n1579_087:0792c20": "中。憂苦遍者。謂在那落迦。未永離苦者。謂",
    "T30n1579_087:0792c21": "在上天眾中。當苦所隨故。又言樂者。謂不",
    "T30n1579_087:0792c22": "苦不樂受現在前位。樂所隨者。謂苦受現在",
    "T30n1579_087:0792c23": "前位。喜樂遍者。謂樂受現在前位。不永離",
    "T30n1579_087:0792c24": "樂者。謂於一切位樂因所隨故。若與此相",
    "T30n1579_087:0792c25": "違當知苦差別。又言樂者。謂順樂行及樂",
    "T30n1579_087:0792c26": "已滅。樂所隨者。謂有樂因於未來世當生",
    "T30n1579_087:0792c27": "起樂。喜樂遍者。謂於現在隨順樂處。未永",
    "T30n1579_087:0792c28": "離樂者。謂餘三世。與此相違苦差別四。如",
    "T30n1579_087:0792c29": "應當知。",
    "T30n1579_087:0793a01": "瑜伽師地論卷第八十七"
}