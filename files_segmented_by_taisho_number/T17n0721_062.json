{
    "T17n0721_062:0365b09": "27正法念處經卷第六十二",
    "T17n0721_062:0365b11": "元魏婆羅門瞿曇般若流支譯",
    "T17n0721_062:0365b12": "觀天品之四十一夜摩天之二十七",
    "T17n0721_062:0365b13": "「時，孔雀王菩薩知天眾心，復為宣說第十六",
    "T17n0721_062:0365b14": "法，告諸天眾：『復有善法、可愛樂法，能制放逸",
    "T17n0721_062:0365b15": "猶如鐵鉤，應念修行。何等善法？所謂念死。若",
    "T17n0721_062:0365b16": "人念死，常勤修習，不休不息。無等大惡惱",
    "T17n0721_062:0365b17": "亂一切諸眾生等，無能逃避，決定無免。有生",
    "T17n0721_062:0365b18": "必死，能令一切恩愛別離，令人喪滅，生於",
    "T17n0721_062:0365b19": "異處，或有從樂生於苦處，業繩繫縛，自業所",
    "T17n0721_062:0365b20": "資，墮於地獄、餓鬼、畜生。於命終時，無有伴侶，",
    "T17n0721_062:0365b21": "唯有善業及不善業以為同伴。所作善業",
    "T17n0721_062:0365b22": "猶如父母，將至樂處；不善惡業猶如大怨，將",
    "T17n0721_062:0365b23": "至地獄、餓鬼、畜生。以是義故，應修善業，捨離",
    "T17n0721_062:0365b24": "諸惡。若能如是修行念死，其心則不著於境",
    "T17n0721_062:0365b25": "界，不著貪欲、瞋恚、愚癡。怖畏死故，不為妻子",
    "T17n0721_062:0365b26": "眷屬因緣作不善業。一切在家若修此念，尚",
    "T17n0721_062:0365b27": "得寂靜，何況出家。若有沙門修於念死，則不",
    "T17n0721_062:0365b28": "犯戒，不樂境界，不處憒閙。若處憒閙，心則散",
    "T17n0721_062:0365b29": "亂，多言之本，多見女人。能生一切貪欲之處",
    "T17n0721_062:0365c01": "應當捨離，思惟念死。若處憒閙，心意不善，於",
    "T17n0721_062:0365c02": "命終時，當得一切無利衰惱，不得安樂。臨死",
    "T17n0721_062:0365c03": "之時，刀風、劍風之所解截，無歸無救，業繩",
    "T17n0721_062:0365c04": "所縛，將至餘世，非父母兄弟妻子眷屬所能",
    "T17n0721_062:0365c05": "救護。若能如是修念死相，是人則樂持戒智",
    "T17n0721_062:0365c06": "慧，如是修行，是則能令善業增長，不善消",
    "T17n0721_062:0365c07": "滅，以善業故，受人天樂，後得涅槃。「『若男、若",
    "T17n0721_062:0365c08": "女知此功德，若在家、出家，若沙門、婆羅門，",
    "T17n0721_062:0365c09": "常應念死。以念死故，其心怖畏，不作一切不",
    "T17n0721_062:0365c10": "善之業，心作是念：「一切眾生皆當歸死，天人、",
    "T17n0721_062:0365c11": "地獄、餓鬼境界無處不死。」若能如是修行念",
    "T17n0721_062:0365c12": "死，畏未來世，其心不著色聲香味觸。如是境",
    "T17n0721_062:0365c13": "界非常不變、非不壞法，常念無常、苦、空、無",
    "T17n0721_062:0365c14": "我。若心念死，不為諸惡之所惱亂，常當數數",
    "T17n0721_062:0365c15": "修不淨觀，善觀增長。數數念死，修習增長，係",
    "T17n0721_062:0365c16": "念無常。「無有常處而不破壞、不變不滅。可",
    "T17n0721_062:0365c17": "愛山峯百千萬億乃至須彌山王，劫火所燒，",
    "T17n0721_062:0365c18": "皆當摧滅，況人、天身。大海無邊，一切大河、",
    "T17n0721_062:0365c19": "一切龍王所住之處，一切諸龍及阿修羅，七",
    "T17n0721_062:0365c20": "日既出，則皆乾竭，何況我身。舉要言之，欲界、",
    "T17n0721_062:0365c21": "色界、無色界，一切三界無常變動皆當破壞，",
    "T17n0721_062:0365c22": "況我身命當是常住不動、不破壞法？」若能如",
    "T17n0721_062:0365c23": "是心意常念，意善觀察，如是修心，無處可樂、",
    "T17n0721_062:0365c24": "無處可貪、無處可瞋。貪瞋淨故，癡亦隨滅，離",
    "T17n0721_062:0365c25": "三過故，得第一處，不老不死、不盡不滅。如是",
    "T17n0721_062:0365c26": "念死，無所緣念，是故念死於一切念最為第",
    "T17n0721_062:0365c27": "一。「『修念死相，復有功德。若沙門、婆羅門如",
    "T17n0721_062:0365c28": "是修行，諦觀此身猶如虎檻。云何觀苦？「如我",
    "T17n0721_062:0365c29": "此身，身心病惱，為老所壞，死王將去，死網",
    "T17n0721_062:0366a01": "所縛，為何所作，不能修行布施、持戒及修智",
    "T17n0721_062:0366a02": "慧。是故應當於死未至，修行施、戒及以智慧，",
    "T17n0721_062:0366a03": "不久死至，壞於一切眾生之命。」若沙門、婆羅",
    "T17n0721_062:0366a04": "門如是係心念於死相，所作不空，必得涅槃。",
    "T17n0721_062:0366a05": "「『復次念死，所謂「此身唯有無常，一切諸行皆",
    "T17n0721_062:0366a06": "悉無常、苦、空、無我，念念變壞，速疾不停，破壞",
    "T17n0721_062:0366a07": "之法，空無所有，非堅固法，如旋火輪、乾闥",
    "T17n0721_062:0366a08": "婆城，一切諸行皆亦如是。我之身命亦復如",
    "T17n0721_062:0366a09": "是，無有堅固，猶如水沫、乾闥婆城。如是死",
    "T17n0721_062:0366a10": "法，一切皆有，畢定來至，甚可怖畏；是故當修",
    "T17n0721_062:0366a11": "堅固之法，攝三善業，捨三不善。」當作如是",
    "T17n0721_062:0366a12": "念於死想。若沙門、婆羅門自心修念，修是",
    "T17n0721_062:0366a13": "念故，得大利益。』「爾時，孔雀王菩薩以先佛偈，",
    "T17n0721_062:0366a14": "而作頌曰：",
    "T17n0721_062:0366a15": "「『此六惡怨家，　　破壞於世間，",
    "T17n0721_062:0366a16": "老病死不斷，　　由於三毒故。",
    "T17n0721_062:0366a17": "五境界大賊，　　能劫於善財，",
    "T17n0721_062:0366a18": "此怨詐親善，　　行於嶮惡處。",
    "T17n0721_062:0366a19": "放逸不善心，　　堅著於境界，",
    "T17n0721_062:0366a20": "能將諸眾生，　　疾至三惡道。",
    "T17n0721_062:0366a21": "若有能覺知，　　苦等真實諦，",
    "T17n0721_062:0366a22": "是人則能得，　　安隱寂靜處。",
    "T17n0721_062:0366a23": "拔斷諸毒根，　　增長功德行，",
    "T17n0721_062:0366a24": "應離懈怠心，　　莫近惡知識。",
    "T17n0721_062:0366a25": "若比丘精進，　　勤修念死觀，",
    "T17n0721_062:0366a26": "則得無上處，　　永離老病死。",
    "T17n0721_062:0366a27": "若有能如實，　　覺知於根塵，",
    "T17n0721_062:0366a28": "依止正智慧，　　則能渡有海。",
    "T17n0721_062:0366a29": "念死常生怖，　　離慢及懈怠，",
    "T17n0721_062:0366b01": "親近智慧人，　　眾惡不污心。",
    "T17n0721_062:0366b02": "精進心柔軟，　　修法離眾惡，",
    "T17n0721_062:0366b03": "正見心不動，　　此人應親近。",
    "T17n0721_062:0366b04": "若近惡知識，　　則不得善法；",
    "T17n0721_062:0366b05": "若近於勝者，　　則不畏眾過。",
    "T17n0721_062:0366b06": "一念及須臾，　　晝夜常不離，",
    "T17n0721_062:0366b07": "智者常念死，　　無有逃避處。",
    "T17n0721_062:0366b08": "念死最殊勝，　　諸念無與等，",
    "T17n0721_062:0366b09": "修行得寂滅，　　永離諸塵垢。",
    "T17n0721_062:0366b10": "若有念死畏，　　則不起心惡，",
    "T17n0721_062:0366b11": "心離一切過，　　當得寂滅處。",
    "T17n0721_062:0366b12": "不放逸勝果，　　世尊如是說，",
    "T17n0721_062:0366b13": "若常念死畏，　　則離諸不善。』",
    "T17n0721_062:0366b14": "「時，孔雀王菩薩為諸天眾說如斯法：『復次，第",
    "T17n0721_062:0366b15": "十七法能多利益沙門、婆羅門，有何等法？",
    "T17n0721_062:0366b16": "所謂離於色慢、種姓之慢及財富慢。若有色",
    "T17n0721_062:0366b17": "慢、種姓之慢及財富慢，是愚癡人口行惡業、",
    "T17n0721_062:0366b18": "身行惡業、意行惡業，以此因緣，身壞命終墮",
    "T17n0721_062:0366b19": "於地獄、餓鬼、畜生，於彼生處處處輪轉，無量",
    "T17n0721_062:0366b20": "生死受大苦惱，不可稱說。既知過已，不起",
    "T17n0721_062:0366b21": "色慢、種姓之慢及財富慢。若有人能離於色",
    "T17n0721_062:0366b22": "慢、種姓之慢及財富慢，當知是人則不造",
    "T17n0721_062:0366b23": "作身口惡業，如實見色無常、苦、空、無我，空無",
    "T17n0721_062:0366b24": "所有，無有堅固，是不淨器，髮毛爪齒、皮肉和",
    "T17n0721_062:0366b25": "合，無量骨鎖筋髓脂肉，屎尿膿血充滿其",
    "T17n0721_062:0366b26": "中。「我此色身初亦不淨，中亦不淨，後亦不淨，",
    "T17n0721_062:0366b27": "無量業煩惱因緣所生，無堅無常、無實無我。",
    "T17n0721_062:0366b28": "今我此身若至死時，不為我伴乃至一步，棄",
    "T17n0721_062:0366b29": "於塚間或以火燒，或為雕鷲烏鵄狐狗之所",
    "T17n0721_062:0366c01": "啖食。」若人如是思惟憶念，於色慢中，或滅",
    "T17n0721_062:0366c02": "或薄。",
    "T17n0721_062:0366c03": "「『復次，若沙門、婆羅門起種姓慢，自言：「我種姓",
    "T17n0721_062:0366c04": "勝。」若以實觀於真諦中，無有種姓，但妄分別。",
    "T17n0721_062:0366c05": "以愚癡故，妄生分別：「此種姓勝。」「此種姓不如。」",
    "T17n0721_062:0366c06": "如實不然。何以故？以有生故，是故有姓，如是",
    "T17n0721_062:0366c07": "變易。隨何等人有實布施、持戒、智慧、定心調",
    "T17n0721_062:0366c08": "伏，有此功德：其人雖生下姓之中，名大種姓。",
    "T17n0721_062:0366c09": "何以故？以有功德勝種姓故，非生種姓；功德",
    "T17n0721_062:0366c10": "因緣，非生因緣，若無功德，則無因緣。是故沙",
    "T17n0721_062:0366c11": "門、婆羅門不應起於種姓憍慢。",
    "T17n0721_062:0366c12": "「『復次觀於色慢。若沙門、婆羅門及餘行人，",
    "T17n0721_062:0366c13": "觀我此色於嬰兒時，雖有色貌，昂面不動非",
    "T17n0721_062:0366c14": "動時色，動時之色非匍匐色，乃至少年非中",
    "T17n0721_062:0366c15": "年色，中年之色非老年色，老年之色非死時",
    "T17n0721_062:0366c16": "色，如新死色非久死色。如我死屍，眾蠅唼",
    "T17n0721_062:0366c17": "食、蛆蟲所啖，風吹日曝、雨漬濕爛，一切破",
    "T17n0721_062:0366c18": "壞分散狼藉滿於塚間，此身分散為無量",
    "T17n0721_062:0366c19": "分，骨節分張，髑髏異處，咽喉肩臂、手指爪",
    "T17n0721_062:0366c20": "甲諸節異處，脊骨、臗骨、髀骨、脛骨、踝骨、足骨、",
    "T17n0721_062:0366c21": "指骨。以斯如實觀於色故，離於色慢。「『云何如",
    "T17n0721_062:0366c22": "實觀財富慢，觀已，遠離一切世間？如實觀知，",
    "T17n0721_062:0366c23": "一切世間皆無自在，無量種法皆無自在，云",
    "T17n0721_062:0366c24": "何此法當有自在？以一切有為諸法因緣所",
    "T17n0721_062:0366c25": "縛，不得自在，從因緣生。譬如屋宅，集眾材",
    "T17n0721_062:0366c26": "木、塼墼合和，互相依止，名之為屋；身亦如",
    "T17n0721_062:0366c27": "是，皮肉脂骨、筋髓和合，名之為身，無有自",
    "T17n0721_062:0366c28": "在，是身色相亦無作者。如是沙門、婆羅門",
    "T17n0721_062:0366c29": "如實觀察色慢、種姓慢、財富慢，一切皆滅，或",
    "T17n0721_062:0367a01": "令薄少。「『復次，以不實觀故起種姓慢，若如實",
    "T17n0721_062:0367a02": "觀，如是種姓但有分別，無目之人妄生憶",
    "T17n0721_062:0367a03": "念。若布施、持戒、智慧、淨行、正見和合，如是種",
    "T17n0721_062:0367a04": "姓則為殊勝，非如愚癡妄起慢心念種姓勝。",
    "T17n0721_062:0367a05": "若沙門、婆羅門及以餘人，若能如實知於種",
    "T17n0721_062:0367a06": "姓，於種姓慢一切皆滅，或令薄少。』「爾時，孔雀",
    "T17n0721_062:0367a07": "王菩薩以迦迦村陀如來經偈而作頌曰：",
    "T17n0721_062:0367a08": "「『若有人常起，　　色姓財富慢，",
    "T17n0721_062:0367a09": "是人如醉象，　　不見嶮惡岸。",
    "T17n0721_062:0367a10": "一切諸憍慢，　　放逸亂諸根，",
    "T17n0721_062:0367a11": "現在人所輕，　　命終墮惡道。",
    "T17n0721_062:0367a12": "若人起憍慢，　　色富慢所盲，",
    "T17n0721_062:0367a13": "其人則無樂，　　命終墮惡道。",
    "T17n0721_062:0367a14": "若恃色富慢，　　非為如實見，",
    "T17n0721_062:0367a15": "愚癡無智慧，　　不能渡苦海。",
    "T17n0721_062:0367a16": "色種姓財富，　　及以諸樂具，",
    "T17n0721_062:0367a17": "一切皆無常，　　智者不應信。",
    "T17n0721_062:0367a18": "若離施戒智，　　則無有種姓；",
    "T17n0721_062:0367a19": "若有施戒智，　　是種姓最勝。",
    "T17n0721_062:0367a20": "愚者不名富，　　非善道種姓，",
    "T17n0721_062:0367a21": "是故智為因，　　離智無種姓。",
    "T17n0721_062:0367a22": "若有持淨戒，　　猶如清涼池，",
    "T17n0721_062:0367a23": "斯人大種姓，　　是名勝種子。",
    "T17n0721_062:0367a24": "布施戒及智，　　勇猛實精進，",
    "T17n0721_062:0367a25": "能與此相應，　　是名勝種姓。",
    "T17n0721_062:0367a26": "若離於正法，　　非剃髮種姓，",
    "T17n0721_062:0367a27": "名之為沙門，　　名為婆羅門；",
    "T17n0721_062:0367a28": "若修於正法，　　有施戒智慧，",
    "T17n0721_062:0367a29": "乃名為沙門，　　乃名婆羅門。",
    "T17n0721_062:0367b01": "老能奪壯色，　　死能斷命根，",
    "T17n0721_062:0367b02": "財物必散壞，　　一切法如是。",
    "T17n0721_062:0367b03": "病能壞強健，　　令眾生流轉；",
    "T17n0721_062:0367b04": "若有智慧者，　　應離色財慢，",
    "T17n0721_062:0367b05": "知如是惡已，　　誰有起憍慢？",
    "T17n0721_062:0367b06": "是故色財慢，　　智人所捨離，",
    "T17n0721_062:0367b07": "以修行善法，　　則無諸苦惱。』",
    "T17n0721_062:0367b08": "「上顯文中少第十八標文或合或闕本同未詳。",
    "T17n0721_062:0367b09": "「如是孔雀王菩薩為諸天眾如是說法：",
    "T17n0721_062:0367b10": "『復次，沙門、婆羅門復有行法，謂第十九，於一",
    "T17n0721_062:0367b11": "切眾生起平等心。若沙門、婆羅門及以餘眾，",
    "T17n0721_062:0367b12": "若平等心，得第一樂，一切眾生之所愛敬，身",
    "T17n0721_062:0367b13": "壞命終生於善道天世界中。云何於一切眾",
    "T17n0721_062:0367b14": "生起平等心？若沙門、婆羅門捨於諍論，不與",
    "T17n0721_062:0367b15": "人諍，既捨諍亂，於一切眾生得平等心。是",
    "T17n0721_062:0367b16": "故沙門、婆羅門能捨諍論，則於一切眾生得",
    "T17n0721_062:0367b17": "平等心。「『復次，有法能令沙門、婆羅門於一切",
    "T17n0721_062:0367b18": "眾生得平等心：觀一切眾生皆為衰惱，觀於",
    "T17n0721_062:0367b19": "怨家猶如親友。「此諸眾生生死所攝，生死不",
    "T17n0721_062:0367b20": "斷，以有生故，有老病死憂悲苦惱、寒熱飢渴、",
    "T17n0721_062:0367b21": "打縛鞭撻、怨憎會苦、愛別離苦。」如是觀於苦",
    "T17n0721_062:0367b22": "惱眾生得大衰惱，於怨親中修平等觀。若沙",
    "T17n0721_062:0367b23": "門、婆羅門作是觀已，於一切眾生中得平等",
    "T17n0721_062:0367b24": "心。若沙門、婆羅門復作是念：「此諸眾生眾",
    "T17n0721_062:0367b25": "苦所惱，所謂疾病惱諸眾生身心疾病，以病",
    "T17n0721_062:0367b26": "衰惱，得大苦惱。」於怨親中如是思惟，作是念",
    "T17n0721_062:0367b27": "故，心得清淨；以心淨故，血則清淨；以血淨",
    "T17n0721_062:0367b28": "故，顏色清淨，一切諸根皆亦清淨。如是觀察，",
    "T17n0721_062:0367b29": "得現果報，一切眾生之所樂見，愛敬瞻仰，以",
    "T17n0721_062:0367c01": "是因緣，身壞命終生於天上。「『復次，沙門、婆羅",
    "T17n0721_062:0367c02": "門復以異法觀諸親友猶如怨家。「一切眾",
    "T17n0721_062:0367c03": "生無有不死，不離生死，生已復死。如是眾",
    "T17n0721_062:0367c04": "生以自業故，墮於地獄、餓鬼、畜生，此等眾",
    "T17n0721_062:0367c05": "生諸苦所惱。」如是思惟，利益一切眾生，心",
    "T17n0721_062:0367c06": "則清淨；心清淨故，血則清淨；血清淨故，顏色",
    "T17n0721_062:0367c07": "清淨；顏色淨故，端正無比，一切眾生愛樂瞻",
    "T17n0721_062:0367c08": "仰，得現果報，身壞命終生於善道天世界",
    "T17n0721_062:0367c09": "中。如是比丘修大善業，於諸眾生起平等心。",
    "T17n0721_062:0367c10": "「『復次，沙門、婆羅門及餘世間復以異法修",
    "T17n0721_062:0367c11": "平等觀。此諸眾生業與業藏，因業流轉，如",
    "T17n0721_062:0367c12": "業所作，或善不善，皆悉成就。以善業故，生人、",
    "T17n0721_062:0367c13": "天中；以惡業故，墮於地獄、餓鬼、畜生。若沙門、",
    "T17n0721_062:0367c14": "婆羅門及餘人、天如是修行，心則清淨；心",
    "T17n0721_062:0367c15": "清淨故，血則清淨；血清淨故，顏色清淨；顏",
    "T17n0721_062:0367c16": "色淨故，一切眾生愛樂瞻仰，身壞命終生於",
    "T17n0721_062:0367c17": "善道，受諸天身，必得涅槃。心清淨故，於一切",
    "T17n0721_062:0367c18": "眾生起平等心，得如是果。",
    "T17n0721_062:0367c19": "「『復次，若沙門、婆羅門復有異法於一切眾生",
    "T17n0721_062:0367c20": "修平等心。何等異法？所謂一切眾生共愛別",
    "T17n0721_062:0367c21": "離。一切眾生生死所攝，無一眾生非愛別離，",
    "T17n0721_062:0367c22": "此愛別離甚為大惡。如是修行，心則清淨；心",
    "T17n0721_062:0367c23": "清淨故，血則清淨；血清淨故，顏色清淨；顏",
    "T17n0721_062:0367c24": "色淨故，端正無比。以端正故，一切人見心得",
    "T17n0721_062:0367c25": "清淨，愛樂瞻仰。以於一切眾生起平等故，得",
    "T17n0721_062:0367c26": "現果報，身壞命終生於善道，受諸天身。以餘",
    "T17n0721_062:0367c27": "業故，後得涅槃。「『復次，若沙門、婆羅門及以餘",
    "T17n0721_062:0367c28": "人復以異法於一切眾生修平等心。何等",
    "T17n0721_062:0367c29": "異法？所謂是心輕轉，速行不住，若欲心起，修",
    "T17n0721_062:0368a01": "不淨觀；若瞋心起，修慈心觀；若癡心起，當觀",
    "T17n0721_062:0368a02": "察思惟十二因緣。是三種心，三法對治，於一",
    "T17n0721_062:0368a03": "切眾生起平等心，於怨親中修平等心。意清",
    "T17n0721_062:0368a04": "淨故，一切行處心無疑慮，則得第一清淨樂",
    "T17n0721_062:0368a05": "行，覺安臥安，諸天所護，無能得便，有大威德。",
    "T17n0721_062:0368a06": "以心淨故，血則清淨；血清淨故，顏色清淨；",
    "T17n0721_062:0368a07": "顏色淨故，端正無比，一切眾生愛樂瞻仰。於",
    "T17n0721_062:0368a08": "一切眾生起平等心，得現果報，身壞命終生",
    "T17n0721_062:0368a09": "於善道，天世界中受諸天身。以是業故，終得",
    "T17n0721_062:0368a10": "涅槃。』「爾時，孔雀王菩薩以偈頌曰：",
    "T17n0721_062:0368a11": "「『若於怨親中，　　其心常平等，",
    "T17n0721_062:0368a12": "如法無偏黨，　　牟尼說智慧。",
    "T17n0721_062:0368a13": "若人心清淨，　　不為過所污，",
    "T17n0721_062:0368a14": "獨行林樹間，　　牟尼說無貪。",
    "T17n0721_062:0368a15": "心無悕望垢，　　遠離一切濁，",
    "T17n0721_062:0368a16": "不樂諸境界，　　牟尼說寂靜。",
    "T17n0721_062:0368a17": "一切無常等，　　如實諦觀察，",
    "T17n0721_062:0368a18": "知世間明闇，　　牟尼說勇猛。",
    "T17n0721_062:0368a19": "不厭世間法，　　而修行善法，",
    "T17n0721_062:0368a20": "於苦樂平等，　　牟尼說離垢。",
    "T17n0721_062:0368a21": "心常知止足，　　常遠離諸欲，",
    "T17n0721_062:0368a22": "不悕重供養，　　牟尼說清淨。",
    "T17n0721_062:0368a23": "不近惡親友，　　不行非義處，",
    "T17n0721_062:0368a24": "獨行自堅心，　　牟尼說正業。",
    "T17n0721_062:0368a25": "遠離喜及畏，　　愛力不能壞，",
    "T17n0721_062:0368a26": "諸根悉寂靜，　　聖說不悕望。",
    "T17n0721_062:0368a27": "平等平等心，　　境界常平等，",
    "T17n0721_062:0368a28": "於一切平等，　　牟尼說智慧。",
    "T17n0721_062:0368a29": "了知一切法，　　善不善業果，",
    "T17n0721_062:0368b01": "捨於善不善，　　牟尼為人說。",
    "T17n0721_062:0368b02": "精進斷諸惡，　　常修身念處，",
    "T17n0721_062:0368b03": "如實知受生，　　牟尼說為智。",
    "T17n0721_062:0368b04": "若人畏生死，　　時處常作業，",
    "T17n0721_062:0368b05": "法語攝諸根，　　牟尼說寂滅。』",
    "T17n0721_062:0368b06": "「如是孔雀王菩薩為夜摩天、兜率陀天眾，以",
    "T17n0721_062:0368b07": "無量種方便說法。時諸天眾一心正念，捨諸",
    "T17n0721_062:0368b08": "欲樂，以柔軟心樂聞說法。",
    "T17n0721_062:0368b09": "「時，孔雀王知諸天眾心調伏故，復為說法：『復",
    "T17n0721_062:0368b10": "次，若沙門、婆羅門及餘世間，心當念法。念何",
    "T17n0721_062:0368b11": "等法？所謂第二十，知足之法。知足法者，利益",
    "T17n0721_062:0368b12": "安樂。若沙門、婆羅門身心知足，知足為伴、知",
    "T17n0721_062:0368b13": "足為救，成就安樂。知足之人於一切處無所",
    "T17n0721_062:0368b14": "追求，第一安樂，眼不貪色，於無量色不生悕",
    "T17n0721_062:0368b15": "望亦不分別。若見色相，心不憶念，不求過去",
    "T17n0721_062:0368b16": "可愛之色，不愛不樂亦不悕求，不生欲心亦",
    "T17n0721_062:0368b17": "不生念，不生味著。若沙門、婆羅門如是知足，",
    "T17n0721_062:0368b18": "常得安樂。「『如是，耳聞可愛之聲，不愛不樂亦",
    "T17n0721_062:0368b19": "不心念，於過去境界若起貪欲，心不分別，如",
    "T17n0721_062:0368b20": "實觀之：「此聲非常、非樂、非我，但有分別，害諸",
    "T17n0721_062:0368b21": "眾生。愚癡凡夫妄念分別，聲至耳根，令心惱",
    "T17n0721_062:0368b22": "亂。」如實觀之，如是善觀，如實知足。如實觀聲，",
    "T17n0721_062:0368b23": "空無所有，無堅無實，但有分別。如是觀察，於",
    "T17n0721_062:0368b24": "一切愛美妙音聲、一切愛境不生貪著。以",
    "T17n0721_062:0368b25": "知足故，得如是樂。「『若沙門、婆羅門及以餘人，",
    "T17n0721_062:0368b26": "鼻所聞香，不生分別，不起惡覺亦不思惟。鼻",
    "T17n0721_062:0368b27": "聞香已，如實觀之：「如此香者，無常敗壞，變易",
    "T17n0721_062:0368b28": "不實，空無所有。若著此香，則不能脫惡覺亂",
    "T17n0721_062:0368b29": "心。」是名知足。若沙門、婆羅門鼻不愛樂，如是",
    "T17n0721_062:0368c01": "境界皆悉觀察。以知足故，則得第一清淨",
    "T17n0721_062:0368c02": "之樂，修習增廣，得第一樂。",
    "T17n0721_062:0368c03": "「『復次，若沙門、婆羅門及以餘人於舌味中，心",
    "T17n0721_062:0368c04": "不貪著、不念、不分別，於過去味不念不思惟，",
    "T17n0721_062:0368c05": "不善憶念亦不悕求，非不知足。如實觀味：「此",
    "T17n0721_062:0368c06": "味無常，敗壞變易，但以分別而生貪著，謂為",
    "T17n0721_062:0368c07": "可取。」若如實觀，於味不樂，心不貪著，不生味",
    "T17n0721_062:0368c08": "愛。若能如是於味知足，則得安樂。",
    "T17n0721_062:0368c09": "「『復次，沙門、婆羅門及餘世間，如實觀觸：「如此",
    "T17n0721_062:0368c10": "觸者，非有自性，無常敗壞，變易之法，如是觸",
    "T17n0721_062:0368c11": "者，空無所有，無堅無實，先無今有，已有還",
    "T17n0721_062:0368c12": "無。」若能如是如實觀觸，於過去觸不生係念，",
    "T17n0721_062:0368c13": "不愛不樂，於觸不求，隨何等觸來觸其身，",
    "T17n0721_062:0368c14": "離貪欲觸。是名知足。",
    "T17n0721_062:0368c15": "「『復次，若沙門、婆羅門觀於意法，愛以不愛，如",
    "T17n0721_062:0368c16": "實思惟：「觀法無常，敗壞變易，空無所有，無堅",
    "T17n0721_062:0368c17": "無實。此法無常、苦、空、無我，先無今有，已有還",
    "T17n0721_062:0368c18": "無，一切磨滅。」如是憶念愛不愛法，則知止足。",
    "T17n0721_062:0368c19": "於不愛法不生憎嫉，於可愛法不生喜樂，於",
    "T17n0721_062:0368c20": "過去法，心不係念亦不味著。如是善觀意所",
    "T17n0721_062:0368c21": "樂法，於一切意法不念不味、不愛不樂。諸沙",
    "T17n0721_062:0368c22": "門、婆羅門以知足故，於六愛中而得解脫。』「爾",
    "T17n0721_062:0368c23": "時，孔雀王以偈頌曰：",
    "T17n0721_062:0368c24": "「『若能觀知足，　　脫六愛境界，",
    "T17n0721_062:0368c25": "不念不悕望，　　是人常得樂。",
    "T17n0721_062:0368c26": "若以正念心，　　如實觀於色，",
    "T17n0721_062:0368c27": "其人於色愛，　　不能亂其心。",
    "T17n0721_062:0368c28": "鼻與境相應，　　若能不貪著，",
    "T17n0721_062:0368c29": "其人意清淨，　　鼻過不能亂。",
    "T17n0721_062:0369a01": "智者得舌味，　　正觀不貪著，",
    "T17n0721_062:0369a02": "其人於味過，　　不能污其心。",
    "T17n0721_062:0369a03": "身受種種觸，　　得之不貪著，",
    "T17n0721_062:0369a04": "其人知觸故，　　常得安隱樂。",
    "T17n0721_062:0369a05": "於愛不愛法，　　其意不貪著，",
    "T17n0721_062:0369a06": "善住如大山，　　是意世所讚。』",
    "T17n0721_062:0369a07": "「『若沙門、婆羅門行知足法，能離如是六種之",
    "T17n0721_062:0369a08": "愛，佛所讚歎。』如是孔雀王菩薩為夜摩天、兜",
    "T17n0721_062:0369a09": "率陀天眾說斯真法：『復次，若沙門、婆羅門思",
    "T17n0721_062:0369a10": "惟念法，念何等法？所謂第二十一，畏於境界，",
    "T17n0721_062:0369a11": "畏惡境界，不實之見，不得利益。若沙門、婆羅",
    "T17n0721_062:0369a12": "門如實觀色境界，如眼緣色而生眼識，意識",
    "T17n0721_062:0369a13": "決了，分別觀察。若境界來，生於貪欲，如是貪",
    "T17n0721_062:0369a14": "欲境界來惱亂我，當生恐怖。若見境界，斷欲",
    "T17n0721_062:0369a15": "貪愛而不觀視。如所分別，意亦如是，或貪或",
    "T17n0721_062:0369a16": "瞋，皆如實知。若煩惱起，如實觀起，得無利",
    "T17n0721_062:0369a17": "益，現在、未來以此煩惱不得安樂，一切眾生",
    "T17n0721_062:0369a18": "由此煩惱不得利益、不得安樂。如此煩惱，悉",
    "T17n0721_062:0369a19": "能繫縛一切眾生。沙門、婆羅門若能如是觀",
    "T17n0721_062:0369a20": "境界者，貪欲心生，一切能滅，或令薄少。「『如",
    "T17n0721_062:0369a21": "是如實觀於眼色，復觀於耳，因緣和合而生",
    "T17n0721_062:0369a22": "耳識，因耳因聲而生於念，或生苦受或生",
    "T17n0721_062:0369a23": "樂受。如是觀識，或復多生貪、瞋與癡，或生餘",
    "T17n0721_062:0369a24": "識，猶如然燈。觀不善念：「我生不善念，知不",
    "T17n0721_062:0369a25": "善念。」知不善念從緣而生，當斷滅之。若斷",
    "T17n0721_062:0369a26": "不善，善法滿足，實觀境界，善念增長。不善之",
    "T17n0721_062:0369a27": "念，憙愛共生、有愛共生，皆悉令滅，以滅除",
    "T17n0721_062:0369a28": "故，而得清淨，離濁惡垢，得一切樂。是故沙",
    "T17n0721_062:0369a29": "門、婆羅門及餘世間，初觀境界中，若生惡欲，",
    "T17n0721_062:0369b01": "即應斷滅，觀於善法，滅諸不善。如是於耳聲",
    "T17n0721_062:0369b02": "中如實了知，應生善念。",
    "T17n0721_062:0369b03": "「『復次，若沙門、婆羅門及餘世間，鼻所聞香，云",
    "T17n0721_062:0369b04": "何生識？因鼻因香而生鼻識。若不善念生，知",
    "T17n0721_062:0369b05": "不善念。若沙門、婆羅門作如是念：「我今若生",
    "T17n0721_062:0369b06": "不善之念，不得利益、不得安樂，今當斷滅。如",
    "T17n0721_062:0369b07": "實觀察則能斷滅不善之念。」作是念已，如實",
    "T17n0721_062:0369b08": "觀香，生於善念，以善念故，則能滅於共喜生",
    "T17n0721_062:0369b09": "愛。如是觀已，於一切香不生樂著，以斷著故，",
    "T17n0721_062:0369b10": "而得安樂。如是如實知於境界，則得如實安",
    "T17n0721_062:0369b11": "隱之處。若能如是如實觀香，鼻雖聞香，於香",
    "T17n0721_062:0369b12": "不樂。「『若沙門、婆羅門舌得味時，若生不善貪",
    "T17n0721_062:0369b13": "欲，如實念知，因舌因味而生舌識，作是念時，",
    "T17n0721_062:0369b14": "於味不樂不貪不著。如實知舌識，若知舌識",
    "T17n0721_062:0369b15": "喜愛於味，於識得脫，得第一樂。如是如是實",
    "T17n0721_062:0369b16": "知境界，如是如是得無上樂，不為喜愛之所",
    "T17n0721_062:0369b17": "壞也。「『於舌味中如實觀已，復觀身觸，因身因",
    "T17n0721_062:0369b18": "觸而生身識，三法和合而生於觸，以共觸故，",
    "T17n0721_062:0369b19": "生受、想、思。若沙門、婆羅門如實觀觸，此觸無",
    "T17n0721_062:0369b20": "常，動壞變易，若生不善覺觀，得無利益，不",
    "T17n0721_062:0369b21": "得安樂。如實知觸，善念觀察，不為喜愛之所",
    "T17n0721_062:0369b22": "惱亂，不樂境界。「『以諸方便觀身觸已，復觀意",
    "T17n0721_062:0369b23": "法云何而生？因意因法而生意識，或善不善",
    "T17n0721_062:0369b24": "或無記。若緣不善，起不善念，如實了知：「我緣",
    "T17n0721_062:0369b25": "不善而生意識，我生喜愛，不得利益，惱亂不",
    "T17n0721_062:0369b26": "安。」如是思惟，觀法出沒則順法行。順法行故，",
    "T17n0721_062:0369b27": "如實見於一切諸法自相同相，不為喜愛之",
    "T17n0721_062:0369b28": "所惱亂。以愛薄故，而得解脫；以解脫愛故，",
    "T17n0721_062:0369b29": "得第一樂，知一切法皆悉生滅。以能如是觀",
    "T17n0721_062:0369c01": "諸境界，則生正智，能滅一切諸結煩惱。煩惱",
    "T17n0721_062:0369c02": "盡故，得無漏智。以得無漏智相應故，得第一",
    "T17n0721_062:0369c03": "處。是故沙門、婆羅門莫信境界，一切境界",
    "T17n0721_062:0369c04": "猶如怨家，一切眾生境界如蛇，若人未得無",
    "T17n0721_062:0369c05": "漏智慧，莫信境界。境界輕動，猶如怨賊，詐為",
    "T17n0721_062:0369c06": "親友，如此境界悉能繫縛一切眾生。』「爾時，孔",
    "T17n0721_062:0369c07": "雀王菩薩以偈頌曰：",
    "T17n0721_062:0369c08": "「『若實知境界，　　如以鐵鉤持，",
    "T17n0721_062:0369c09": "馳散輕動故，　　作諸不利益。",
    "T17n0721_062:0369c10": "悕望迷境界，　　樂於分別心，",
    "T17n0721_062:0369c11": "死網羂欲至，　　能斷眾生命。",
    "T17n0721_062:0369c12": "為境界所牽，　　令人心躁擾，",
    "T17n0721_062:0369c13": "為愚癡所誑，　　而不能覺知。",
    "T17n0721_062:0369c14": "境界無定實，　　如乾闥婆城，",
    "T17n0721_062:0369c15": "能增長眾苦，　　為地獄因緣。",
    "T17n0721_062:0369c16": "境界火所燒，　　愚癡欲所誑，",
    "T17n0721_062:0369c17": "輪轉不停息，　　不覺燒其身。",
    "T17n0721_062:0369c18": "因念故生欲，　　因欲生瞋恚，",
    "T17n0721_062:0369c19": "瞋恚覆人心，　　死則入地獄。",
    "T17n0721_062:0369c20": "是故有智者，　　離欲滅瞋恚，",
    "T17n0721_062:0369c21": "速遠離愚癡，　　則能到涅槃。",
    "T17n0721_062:0369c22": "知境界如怨，　　遮之而不樂，",
    "T17n0721_062:0369c23": "智者厭境界，　　畢定到涅槃。』",
    "T17n0721_062:0369c24": "「是為孔雀王菩薩為諸天眾說佛經法。",
    "T17n0721_062:0369c25": "「『復次，第二十二法得大利益，何等法耶？所謂",
    "T17n0721_062:0369c26": "不信心。若沙門、婆羅門及餘善人，乃至盡命，",
    "T17n0721_062:0369c27": "不應信心。如此心者，輕躁難攝，自性曲戾，不",
    "T17n0721_062:0369c28": "住一境，樂於異境。一切愚癡凡夫以此心故，",
    "T17n0721_062:0369c29": "流轉地獄、餓鬼、畜生。此心一切不可親友，輕",
    "T17n0721_062:0370a01": "躁緣境，迷惑一切愚癡凡夫，令其流轉在於",
    "T17n0721_062:0370a02": "地獄、餓鬼、畜生，雖常流轉而不厭離如此惡",
    "T17n0721_062:0370a03": "習，於生死中受大苦惱。是故不應信此惡心，",
    "T17n0721_062:0370a04": "乃至未得聖印所印、不得須陀洹——閉惡道門。",
    "T17n0721_062:0370a05": "若不如是，遍行諸道受一切苦。一切繫縛、一",
    "T17n0721_062:0370a06": "切羂縛，諸使和合，甚難調伏，是故沙門、婆羅",
    "T17n0721_062:0370a07": "門不應信心。』「爾時，孔雀王菩薩以偈頌曰：",
    "T17n0721_062:0370a08": "「『深速而無垢，　　遍一切眾生，",
    "T17n0721_062:0370a09": "是心猶如王，　　流轉諸世間，",
    "T17n0721_062:0370a10": "難見甚可畏，　　輕躁造惡業，",
    "T17n0721_062:0370a11": "若人能攝心，　　則至第一道。",
    "T17n0721_062:0370a12": "能將至善處，　　亦至於惡道，",
    "T17n0721_062:0370a13": "若調伏離垢，　　則至於涅槃。",
    "T17n0721_062:0370a14": "心能作苦樂，　　心勢力流轉，",
    "T17n0721_062:0370a15": "能作種種業，　　調伏則得樂，",
    "T17n0721_062:0370a16": "是故應護心，　　護心則得樂。",
    "T17n0721_062:0370a17": "若人於境界，　　諸根心寂滅，",
    "T17n0721_062:0370a18": "脫生死憂悲，　　則到無住處。』",
    "T17n0721_062:0370a19": "「如是孔雀王為諸天眾說迦迦村陀如來真",
    "T17n0721_062:0370a20": "法。",
    "T17n0721_062:0370a21": "「爾時，諸天眾皆悉歡喜，敬心圍遶作如是言：",
    "T17n0721_062:0370a22": "『善哉，善哉！大士快說妙法，初中後善，為天眾",
    "T17n0721_062:0370a23": "說，能至涅槃。』",
    "T17n0721_062:0370a24": "「爾時，孔雀王復為天眾說如是言：『我於迦迦",
    "T17n0721_062:0370a25": "村陀如來所，聞二十二法，以義利益安樂天",
    "T17n0721_062:0370a26": "人，能到涅槃。我以此法利益天眾，是故宣",
    "T17n0721_062:0370a27": "說。』「時，諸天眾歡喜讚歎，合掌敬禮，供養孔雀",
    "T17n0721_062:0370a28": "王菩薩。既禮拜已，夜摩天眾入蓮花林遊戲",
    "T17n0721_062:0370a29": "受樂，兜率天眾上昇虛空歸兜率天。",
    "T17n0721_062:0370b01": "「爾時，夜摩天眾於園林中遊戲受樂，乃至",
    "T17n0721_062:0370b02": "愛善業盡，隨其自業墮於地獄、餓鬼、畜生。",
    "T17n0721_062:0370b03": "若有餘業，生於人中，生大種姓，常順法行，",
    "T17n0721_062:0370b04": "顏貌端正，財富具足，處好國土或王大臣。以",
    "T17n0721_062:0370b05": "餘業故。",
    "T17n0721_062:0370b06": "「復次，比丘知業果報，觀夜摩天所住之地，彼",
    "T17n0721_062:0370b07": "見：有地名曰樂行。眾生何業生於彼地？彼見",
    "T17n0721_062:0370b08": "聞知：若人大心善行，直心持戒，不殺不盜，",
    "T17n0721_062:0370b09": "如前所說，復離邪婬。若見素畫女人，不生邪",
    "T17n0721_062:0370b10": "觀，見作勸捨，令住持戒，常為眾生數數說",
    "T17n0721_062:0370b11": "法，令住法中，為一切眾生說邪婬過，說業",
    "T17n0721_062:0370b12": "果報。『若人邪婬，甚為下賤，身壞命終墮於地",
    "T17n0721_062:0370b13": "獄，以是業報受大苦惱。作是觀已，不應邪",
    "T17n0721_062:0370b14": "婬，勿於後悔。邪婬之罪，受報大苦。』為諸眾生",
    "T17n0721_062:0370b15": "說如是法，令住正行，救惡道行。如是之人，自",
    "T17n0721_062:0370b16": "利利他，持戒依戒，盡形持戒，不破戒、不缺戒、",
    "T17n0721_062:0370b17": "不穿戒，不外實內空，身壞命終生於善道，夜",
    "T17n0721_062:0370b18": "摩天中名樂行地。生彼天已，受無等樂。有一",
    "T17n0721_062:0370b19": "大池名曰樂行，縱廣五百由旬，其池清涼，湛",
    "T17n0721_062:0370b20": "然清淨。復有摩偷甜美飲樹，周遍皆是毘琉",
    "T17n0721_062:0370b21": "璃樹，真金為葉，青寶玉枝圍遶此池五百由",
    "T17n0721_062:0370b22": "旬，蓮華充滿遍覆池水。其諸蓮華，真金為葉，",
    "T17n0721_062:0370b23": "毘琉璃莖，琉璃為鬚。復有蓮華，七寶莊嚴。種",
    "T17n0721_062:0370b24": "種蓮華遍覆池中，種種眾鳥七寶莊嚴，出妙",
    "T17n0721_062:0370b25": "音聲。無量百千天子天女圍遶此池，一一天",
    "T17n0721_062:0370b26": "子，無量百千天女以為眷屬，與此天子娛",
    "T17n0721_062:0370b27": "樂受樂，自善業故。復於池邊有七寶林，名曰",
    "T17n0721_062:0370b28": "心樂。於此林中有種種鳥，一百流水而以",
    "T17n0721_062:0370b29": "莊嚴，無量眾寶莊嚴其林。天子天女或在樂",
    "T17n0721_062:0370c01": "池或於此林，於五根中受境界樂，以善業",
    "T17n0721_062:0370c02": "故。生此天中，聞歌所牽，向於岸林。復有餘",
    "T17n0721_062:0370c03": "天於此天中命終退歿，有諸天女天衣莊",
    "T17n0721_062:0370c04": "嚴，見新生天子速馳往趣，求為給事。「是諸天",
    "T17n0721_062:0370c05": "眾，不殺不盜，不行邪婬，善業果報生此天中。",
    "T17n0721_062:0370c06": "不邪婬故，命未終時，天女不捨趣於異天，命",
    "T17n0721_062:0370c07": "終乃去。四天王天、三十三天不離邪婬，未命",
    "T17n0721_062:0370c08": "終時，天女背叛，捨之而去如捨晝燈，往趣",
    "T17n0721_062:0370c09": "餘天，與新生天子而共娛樂歌舞遊戲。時，彼",
    "T17n0721_062:0370c10": "天子臨欲命終，見諸天女背叛趣他，心生嫉",
    "T17n0721_062:0370c11": "妒，生大苦惱如地獄苦，以心瞋故，墮於地",
    "T17n0721_062:0370c12": "獄。夜摩天中離邪婬故，無此果報。以是因緣，",
    "T17n0721_062:0370c13": "先退天子諸天女等，皆共往詣新生天子，到",
    "T17n0721_062:0370c14": "已圍遶，入大林中為受欲樂，向諸天眾。時，諸",
    "T17n0721_062:0370c15": "天眾見新生天子，心皆歡喜，與諸天眾及諸",
    "T17n0721_062:0370c16": "天女，或萬或億，往詣園林。其園林中，如意",
    "T17n0721_062:0370c17": "之樹以為莊嚴，多有無量種種眾樹，無量百",
    "T17n0721_062:0370c18": "千蓮華莊嚴，鵝鴨鴛鴦充滿池中。無量百千",
    "T17n0721_062:0370c19": "功德大池，久於此池作天伎樂，受五欲樂。",
    "T17n0721_062:0370c20": "久受樂已，於境界中不知厭足，復與新生天",
    "T17n0721_062:0370c21": "子向普光明山遊戲受樂，歌舞戲笑一一",
    "T17n0721_062:0370c22": "華池、一一園林、一一流泉、一一山峯、一一",
    "T17n0721_062:0370c23": "山原、一一山谷、一一榛林、一一花林、一一",
    "T17n0721_062:0370c24": "河中、一一山窟。一一如意林中，一一樹枝",
    "T17n0721_062:0370c25": "蔭覆宮室，一切天眾五樂音聲，受五欲樂，不",
    "T17n0721_062:0370c26": "可為喻，以其自業相似相應。一切往詣普光",
    "T17n0721_062:0370c27": "明山，歌舞遊戲互相娛樂，於境界樂不知厭",
    "T17n0721_062:0370c28": "足。一切歡喜，諸欲具足，向普光明山。「爾時，山",
    "T17n0721_062:0370c29": "中有舊住天，聞歌音聲，生希有心，觀諸天眾。",
    "T17n0721_062:0371a01": "時，諸天眾即皆昇於普光明山，舊天見之皆",
    "T17n0721_062:0371a02": "大歡喜。初來天眾皆昇虛空，無量莊嚴，威德",
    "T17n0721_062:0371a03": "光明，互相瞻仰。一切天眾於此可愛山峯之",
    "T17n0721_062:0371a04": "中，河泉流水、華池園林、七寶光明莊嚴宮",
    "T17n0721_062:0371a05": "殿，林樹莊嚴，諸樂行天而受快樂。或在華池",
    "T17n0721_062:0371a06": "或在河岸，或在林中或在如意林樹之間，或",
    "T17n0721_062:0371a07": "在虛空飛至異處，或有歌舞，或有無量天女",
    "T17n0721_062:0371a08": "圍遶，飲天上味，離於醉亂。既飲上味，轉增歡",
    "T17n0721_062:0371a09": "喜，為如是等二種所轉，境界火燒，歡喜如煙。",
    "T17n0721_062:0371a10": "「爾時，有鳥名曰實智，見諸天眾受放逸樂，以",
    "T17n0721_062:0371a11": "偈頌曰：",
    "T17n0721_062:0371a12": "「『五炎遍熾然，　　愛風之所吹，",
    "T17n0721_062:0371a13": "諸欲所迷惑，　　放逸火焚燒；",
    "T17n0721_062:0371a14": "故業將欲盡，　　而不作新業，",
    "T17n0721_062:0371a15": "業盡故還退，　　諸天皆如是。",
    "T17n0721_062:0371a16": "若至欲退時，　　苦惱破壞心，",
    "T17n0721_062:0371a17": "無有能救者，　　唯除於善業。",
    "T17n0721_062:0371a18": "喜樂於富樂，　　常愛諸天女，",
    "T17n0721_062:0371a19": "自心之所誑，　　當至大惡處，",
    "T17n0721_062:0371a20": "為無常所壞，　　云何不覺知？",
    "T17n0721_062:0371a21": "終至於命盡，　　一切皆別離。",
    "T17n0721_062:0371a22": "以心貪境界，　　為自業所誑，",
    "T17n0721_062:0371a23": "天命念念過，　　以愛破壞心；",
    "T17n0721_062:0371a24": "譬如畫壁滅，　　彩畫皆亦亡，",
    "T17n0721_062:0371a25": "以其業盡故，　　天報亦隨失。",
    "T17n0721_062:0371a26": "五根貪境界，　　未曾有厭足，",
    "T17n0721_062:0371a27": "如蘇油投火，　　熾然無厭足。』",
    "T17n0721_062:0371a28": "「如是實智鳥為斷天眾放逸心故，說偈頌法。",
    "T17n0721_062:0371a29": "時，諸天眾以放逸故，迷惑不受，以放逸心，共",
    "T17n0721_062:0371b01": "諸天女，或飛虛空，或有昇大普光明山，昇彼",
    "T17n0721_062:0371b02": "山已，其身光明勝百千日。其山先有七寶光",
    "T17n0721_062:0371b03": "明，以天光故，山轉殊勝。山中無量眾寶園",
    "T17n0721_062:0371b04": "林，以天光故，十倍轉勝。復有餘天在園林中",
    "T17n0721_062:0371b05": "或蓮華中，或在枝葉蔭覆宮室眾寶光明莊",
    "T17n0721_062:0371b06": "嚴之處，遊戲歌舞受天之樂，見此光明，得未",
    "T17n0721_062:0371b07": "曾有。爾時，天眾於園林中既遊戲已，一切皆",
    "T17n0721_062:0371b08": "向樂蓮華池遊戲受樂，互相愛樂，不起嫉",
    "T17n0721_062:0371b09": "姤，安詳昇於七寶光山歌舞戲笑，離於",
    "T17n0721_062:0371b10": "怖畏，離瞋憂悲，離他所攝，隨念而行，受第一",
    "T17n0721_062:0371b11": "樂，音聲遊戲，歌舞如意，所念須陀之食，上味",
    "T17n0721_062:0371b12": "美飲，第一歡喜，遊戲娛樂，受自業樂。如是久",
    "T17n0721_062:0371b13": "時受天樂已，向喜見池。「其蓮華池長十由",
    "T17n0721_062:0371b14": "旬，廣五由旬，甚可愛樂，多有眾鳥、鵝鴨鴛",
    "T17n0721_062:0371b15": "鴦充滿池中，金色蓮華遍覆池水，一切皆",
    "T17n0721_062:0371b16": "以青毘琉璃、青因陀寶、大青寶王、赤蓮華寶",
    "T17n0721_062:0371b17": "以砌池底。於此池岸周遍生樹，黃金為莖，",
    "T17n0721_062:0371b18": "白銀枝葉，或青寶枝，赤蓮華葉。毘琉璃樹，",
    "T17n0721_062:0371b19": "頗梨為枝，黃金為葉。大青寶樹，白銀為枝，黃",
    "T17n0721_062:0371b20": "金為葉，青寶為枝。金毘琉璃以為其樹，大青",
    "T17n0721_062:0371b21": "寶枝，真金、硨磲二寶為葉。或有金樹，金葉金",
    "T17n0721_062:0371b22": "枝勝於日光。或有金樹，毘琉璃枝，毘琉璃",
    "T17n0721_062:0371b23": "葉猶如雲聚，莊嚴可愛。或有金樹，金枝金",
    "T17n0721_062:0371b24": "葉猶如火聚。或有銀樹，銀枝銀葉光明端",
    "T17n0721_062:0371b25": "正，如月盛滿。或青寶王樹，青寶王枝，青寶",
    "T17n0721_062:0371b26": "王葉，如沈水煙，色相端嚴。或有寶樹，種種枝",
    "T17n0721_062:0371b27": "條以為莊嚴，或白銀枝，青寶挍飾。復有寶",
    "T17n0721_062:0371b28": "樹，金銀挍飾。復有寶樹，金、銀、頗梨三種挍",
    "T17n0721_062:0371b29": "飾。復有寶樹，赤蓮華寶、白銀挍飾。復有寶",
    "T17n0721_062:0371c01": "樹種種諸色，眾花具足，曼陀羅花、俱賒耶舍",
    "T17n0721_062:0371c02": "花以為莊嚴。復有果樹果汁之味，天上味酒",
    "T17n0721_062:0371c03": "所不能及。復有花樹熏百由旬。復有聲樹，微",
    "T17n0721_062:0371c04": "風吹動，其音勝於乾闥婆音。復有眾樹，見之",
    "T17n0721_062:0371c05": "悅樂，其樹色相，彩畫莊嚴所不能及。復有寶",
    "T17n0721_062:0371c06": "樹名曰香煙，種種香煙從樹而出，諸天嗅",
    "T17n0721_062:0371c07": "已，皆大歡喜。多有如是種種寶樹遶喜見池。",
    "T17n0721_062:0371c08": "「時，諸天眾見此池已，得未曾有，或食其果或",
    "T17n0721_062:0371c09": "飲果汁，或共天女採華莊嚴，或有入於天園",
    "T17n0721_062:0371c10": "林中飲於上味，與諸天女戲笑歌舞，或有",
    "T17n0721_062:0371c11": "入於蓮華林中遊戲受樂，或有食於須陀味",
    "T17n0721_062:0371c12": "食，或有天子與諸天女飛昇虛空，或有天",
    "T17n0721_062:0371c13": "子共諸天女昇七寶殿，受諸欲樂。如是天",
    "T17n0721_062:0371c14": "眾於蓮華池受五欲樂，於境界中不知厭",
    "T17n0721_062:0371c15": "足。以愛心故，不知厭足，如酥投火、如燒乾",
    "T17n0721_062:0371c16": "薪，於愛欲境不知厭足亦復如是。「時，蓮華池",
    "T17n0721_062:0371c17": "多有眾鳥，有一鵝王名曰善時，是大菩薩，以",
    "T17n0721_062:0371c18": "願力故，生夜摩天，無量百千鵝眾圍遶，如閻",
    "T17n0721_062:0371c19": "浮提滿月處空眾星圍繞。如是鵝王，眾鳥圍",
    "T17n0721_062:0371c20": "遶亦復如是。為利天眾，以偈頌曰：",
    "T17n0721_062:0371c21": "「『如是去來住，　　遊戲歌舞笑，",
    "T17n0721_062:0371c22": "無比最大惡，　　不覺死欲至。",
    "T17n0721_062:0371c23": "隨其所至處，　　死怨不可避，",
    "T17n0721_062:0371c24": "如是愚癡人，　　而猶不覺知。",
    "T17n0721_062:0371c25": "不擇於貧富，　　少壯及老年，",
    "T17n0721_062:0371c26": "若在家出家，　　無不為死壞。",
    "T17n0721_062:0371c27": "樂人及苦人，　　功德無功德，",
    "T17n0721_062:0371c28": "有戒及無戒，　　無不為死壞。",
    "T17n0721_062:0371c29": "若持戒破戒，　　智慧及愚癡，",
    "T17n0721_062:0372a01": "諸王及庶民，　　皆為死所壞。",
    "T17n0721_062:0372a02": "若天若地獄，　　若餓鬼畜生，",
    "T17n0721_062:0372a03": "放逸不放逸，　　皆為死所壞。",
    "T17n0721_062:0372a04": "若生於欲界、　　色界無色界，",
    "T17n0721_062:0372a05": "如是三界中，　　皆為死所壞。",
    "T17n0721_062:0372a06": "業網老所壞，　　病苦有大力，",
    "T17n0721_062:0372a07": "是死如夜叉，　　攝縛諸眾生。",
    "T17n0721_062:0372a08": "如是死怖畏，　　第一大暴惡，",
    "T17n0721_062:0372a09": "天為欲所迷，　　應泣而更笑。",
    "T17n0721_062:0372a10": "如是習近欲，　　欲為苦惱因，",
    "T17n0721_062:0372a11": "習近轉增長，　　如蘇油投火。",
    "T17n0721_062:0372a12": "欲能壞善法，　　初味後不安，",
    "T17n0721_062:0372a13": "欲為眾苦因，　　後得大衰惱。",
    "T17n0721_062:0372a14": "欲初無安隱，　　中後亦如是，",
    "T17n0721_062:0372a15": "非悕望非得，　　非為寂靜因。",
    "T17n0721_062:0372a16": "諸根於塵境，　　迷著各差別，",
    "T17n0721_062:0372a17": "愚人愛欲樂，　　是故墮地獄。",
    "T17n0721_062:0372a18": "若共癡受樂，　　隨受得苦惱，",
    "T17n0721_062:0372a19": "此怨詐親善，　　能害一切人。』",
    "T17n0721_062:0372a20": "「如是善時鵝王為放逸諸天說如是偈時，諸",
    "T17n0721_062:0372a21": "天眾為欲所迷，雖聞鵝王說如此法而不聽",
    "T17n0721_062:0372a22": "受。於園林中、蓮華林中、果樹林中，樹枝蔭",
    "T17n0721_062:0372a23": "覆香淨之室，無量百千眾蜂妙音，天眾天女",
    "T17n0721_062:0372a24": "各共歌舞出妙音聲，不可譬喻。復有天眾坐",
    "T17n0721_062:0372a25": "天寶地，觀於可愛蓮華之池，受自業果。「遍",
    "T17n0721_062:0372a26": "觀天眾，菩薩鵝王作是思惟：『此諸天眾無心",
    "T17n0721_062:0372a27": "識耶？不知必定受大苦惱。天中欲退，有五",
    "T17n0721_062:0372a28": "怖相。何等為五？一者，一切可愛可樂愛重天",
    "T17n0721_062:0372a29": "女，與天同業，不復和合，愛別大苦，是為初",
    "T17n0721_062:0372b01": "苦。二者，可愛可樂天之境界，不復和合，與之",
    "T17n0721_062:0372b02": "離別。是為第二退沒大苦。三者，退時見異天",
    "T17n0721_062:0372b03": "眾遊戲受樂，自觀己身如燈將盡，業風所",
    "T17n0721_062:0372b04": "吹，不知何趣，心生苦惱過於地獄。是名第",
    "T17n0721_062:0372b05": "三退沒大苦。四者，欲退沒時，隨所生處，或生",
    "T17n0721_062:0372b06": "地獄、餓鬼、畜生，了了自見，見生處故，心生大",
    "T17n0721_062:0372b07": "悔，悔火所燒，受無量苦。是名第四退沒大",
    "T17n0721_062:0372b08": "苦。五者，退時受大苦惱，作如是念：「我本曾",
    "T17n0721_062:0372b09": "聞知識說法，以放逸故，貪著境界而不聽受，",
    "T17n0721_062:0372b10": "亦不修行。以放逸故、貪境界故。」復作是念：「我",
    "T17n0721_062:0372b11": "作惡法，不聽受法，不持禁戒，不集智慧。我",
    "T17n0721_062:0372b12": "從生來放逸所誑，今為悔火而燒我心，業繩",
    "T17n0721_062:0372b13": "繫縛而將我去，由放逸故。」是為諸天於退沒",
    "T17n0721_062:0372b14": "時五種大苦。如是天眾不覺不知，放逸所誑，",
    "T17n0721_062:0372b15": "貪心所壞。』「善時鵝王一心思惟，欲設方便：『我",
    "T17n0721_062:0372b16": "當以何方便為天說法，令得善業？』爾時，菩薩",
    "T17n0721_062:0372b17": "鵝王久思惟已，為利他故，說願偈言：",
    "T17n0721_062:0372b18": "「『常行於戒施，　　哀愍諸眾生，",
    "T17n0721_062:0372b19": "成就一切事，　　是故應持戒。",
    "T17n0721_062:0372b20": "與慈悲和合，　　遠離於悕望，",
    "T17n0721_062:0372b21": "利益諸眾生，　　所作必成就。",
    "T17n0721_062:0372b22": "勇猛無虛誑，　　常行於法施，",
    "T17n0721_062:0372b23": "遠離慳嫉姤，　　所作必成就。",
    "T17n0721_062:0372b24": "持戒寂滅人，　　尊重供養師，",
    "T17n0721_062:0372b25": "知應作不作，　　所作必成就。",
    "T17n0721_062:0372b26": "不諂曲憎愱，　　常說於愛語，",
    "T17n0721_062:0372b27": "誠實不虛誑，　　所作必成就。",
    "T17n0721_062:0372b28": "知處及知時，　　知可作不作，",
    "T17n0721_062:0372b29": "知有力無力，　　所作必成就。』",
    "T17n0721_062:0372c01": "「如是鵝王知法修行為說法師，以法成就利",
    "T17n0721_062:0372c02": "益眾生。『此天放逸，我當云何為之說法令離",
    "T17n0721_062:0372c03": "放逸？』久思惟已，憶念本生：『我於往昔生閻",
    "T17n0721_062:0372c04": "浮提，於迦那迦牟尼世尊所曾聞之法，我今",
    "T17n0721_062:0372c05": "應說。我於爾時生閻浮提大長者家，作長者",
    "T17n0721_062:0372c06": "子，名優鉢羅達多。彼佛如來知我命終，生夜",
    "T17n0721_062:0372c07": "摩天樂行之地，願生鵝王，當為放逸諸天子",
    "T17n0721_062:0372c08": "等宣說我法，今正是時，當為宣說。』「爾時，鵝王",
    "T17n0721_062:0372c09": "思惟是已，以清淨心利益天眾，以慈悲心念",
    "T17n0721_062:0372c10": "阿耨多羅三藐三菩提心故，往詣天眾受五",
    "T17n0721_062:0372c11": "欲處，與諸鵝眾圍遶而住。見彼天眾遊戲山",
    "T17n0721_062:0372c12": "林，或遊花園或遊枝葉蔭覆宮室，或於虛",
    "T17n0721_062:0372c13": "空坐寶宮殿，或有天子共諸天女食須陀味。",
    "T17n0721_062:0372c14": "「爾時，菩薩鵝王作如是念：『今正是時，當為放",
    "T17n0721_062:0372c15": "逸諸天說法。我今當以美妙音聲演說偈頌，",
    "T17n0721_062:0372c16": "掩蔽天子天女歌音。天子天女著欲放逸，不",
    "T17n0721_062:0372c17": "得聞法，聞我音聲，耳識愛樂，必至我所。』作是",
    "T17n0721_062:0372c18": "念已，出妙音聲，念佛功德，起慈悲心，昇七寶",
    "T17n0721_062:0372c19": "山，鵝眾圍遶滿十由旬，無等妙音，以偈頌曰：",
    "T17n0721_062:0372c20": "「『及死時未至，　　應修行福德，",
    "T17n0721_062:0372c21": "勿自保其命，　　於後生悔恨。",
    "T17n0721_062:0372c22": "若行於放逸，　　是名為死處；",
    "T17n0721_062:0372c23": "若不放逸行，　　第一不死句。",
    "T17n0721_062:0372c24": "若行於放逸，　　此道非寂滅；",
    "T17n0721_062:0372c25": "依不放逸故，　　智慧得涅槃。",
    "T17n0721_062:0372c26": "天眾莫放逸，　　放逸非寂滅，",
    "T17n0721_062:0372c27": "非寂滅行故，　　則墮於地獄。",
    "T17n0721_062:0372c28": "若已失當失，　　若今現在失，",
    "T17n0721_062:0372c29": "皆由放逸過，　　如來如是說。",
    "T17n0721_062:0373a01": "是故一切時，　　當勤加精進，",
    "T17n0721_062:0373a02": "遠離於放逸，　　則得寂滅法。』",
    "T17n0721_062:0373a03": "「如是菩薩鵝王昇彼山上，以美妙音說此偈",
    "T17n0721_062:0373a04": "頌，令天女歌皆悉掩蔽，其聲不美。時，諸天眾",
    "T17n0721_062:0373a05": "聞鵝王音，皆生愛樂。遍於山上一切諸天，得",
    "T17n0721_062:0373a06": "未曾有，謂是歌音——以貪著心，非敬重法——一切",
    "T17n0721_062:0373a07": "皆來向山峯中，至鵝王所。爾時，菩薩鵝王復",
    "T17n0721_062:0373a08": "以偈頌，如前所說，時諸天眾天子天女聞其",
    "T17n0721_062:0373a09": "音聲，心皆隨順。「如是鵝王於人中時，大長",
    "T17n0721_062:0373a10": "者子，名優鉢羅達多，於迦那迦牟尼佛所，得",
    "T17n0721_062:0373a11": "聞正法，而來生此。今以妙音敷揚宣說，勝妙",
    "T17n0721_062:0373a12": "無等，天子天女一心諦聽鵝王所說。",
    "T17n0721_062:0373a13": "正法念處經卷第六十二"
}