{
    "T38n1767_003:0052c19": "大般涅槃經疏卷第三",
    "T38n1767_003:0052c21": "隋章安頂法師撰",
    "T38n1767_003:0052c22": "唐天台沙門湛然再治",
    "T38n1767_003:0052c23": "2 純陀品(三-五)1純陀品上",
    "T38n1767_003:0052c24": "釋品為三：一辨疏密、二辨德行、三釋名。初意",
    "T38n1767_003:0052c25": "者，依天竺文猶屬〈壽命品〉開破今昔常無常",
    "T38n1767_003:0052c26": "義，於義則密、於文則疏；謝氏從人從事題純",
    "T38n1767_003:0052c27": "陀品，於文則密、於義則疏。今明涅槃施章，於",
    "T38n1767_003:0052c28": "梵漢兩文俱無所失，隨前人則施常命、隨後",
    "T38n1767_003:0052c29": "事則施常修云云。次德行者，純陀是二恒之",
    "T38n1767_003:0053a01": "數，何故別立一品？略明十異：一時眾先供而",
    "T38n1767_003:0053a02": "後請，純陀先請而後供；二時眾三請佛皆默",
    "T38n1767_003:0053a03": "然，純陀一請如來即受；三因受大會；四因食",
    "T38n1767_003:0053a04": "開常；五自請住；六騰眾請；七金口歎；八大眾",
    "T38n1767_003:0053a05": "歎；九當徒問答；十往昔誓願。眾無其一，寧不",
    "T38n1767_003:0053a06": "立品？問：純陀十異逈超眾表，何不前供而後",
    "T38n1767_003:0053a07": "獻耶？答：後供者讓他德也。舊明五讓，謂賤讓",
    "T38n1767_003:0053a08": "貴、凡讓聖、麁讓妙、少讓多、近讓遠。今依文宜",
    "T38n1767_003:0053a09": "為十讓：初以俗讓道，謂僧尼眾；次以凡讓聖，",
    "T38n1767_003:0053a10": "謂學無學；三以淺讓深，謂諸菩薩；四以賤讓",
    "T38n1767_003:0053a11": "貴，即國王大臣；五以顯讓冥，謂天龍鬼神；六",
    "T38n1767_003:0053a12": "以少麁讓多妙，謂人天等；七以財讓法，即是",
    "T38n1767_003:0053a13": "魔眾；八以同類讓異類，即師子鳥蠭等；九以",
    "T38n1767_003:0053a14": "近讓遠，謂十方菩薩；十以城旁讓隱遯，忍辱",
    "T38n1767_003:0053a15": "仙眾。五讓收文不盡，十意粗周。問：何故昔默",
    "T38n1767_003:0053a16": "今默而有受不受異？答：佛意難如，今通別兩",
    "T38n1767_003:0053a17": "解。今昔二默俱是四悉，世人所默有受不受，",
    "T38n1767_003:0053a18": "佛隨世界故有二默受不受異，或宜默受、宜默",
    "T38n1767_003:0053a19": "不受，二俱生善。欲生彼善故有二默，破惡得",
    "T38n1767_003:0053a20": "道亦復如是，聖無唐捐非凡所測。別釋者，時",
    "T38n1767_003:0053a21": "眾無奇緣弱不感，令追責往緣，是名世界默",
    "T38n1767_003:0053a22": "然不受。初若發言不受則後供息心，眾供都",
    "T38n1767_003:0053a23": "集普皆等受，是名為人默然不受。默不受者，",
    "T38n1767_003:0053a24": "貶其不能因食以明不食，開無常顯常無勝治",
    "T38n1767_003:0053a25": "力，是名對治默然不受。若是食身可默受食，",
    "T38n1767_003:0053a26": "法身常諸無食無受，是名第一義默然不受。",
    "T38n1767_003:0053a27": "默然不受是佛境界，義不可盡，略言四耳。三",
    "T38n1767_003:0053a28": "釋名者，純陀名也。六卷云「姓華名子純，子之",
    "T38n1767_003:0053a29": "與陀二文互出。」舊云：本名純陀，後大眾稱德",
    "T38n1767_003:0053b01": "號為妙義。今則不然。純陀是彼音，妙義是此",
    "T38n1767_003:0053b02": "語。先立嘉名為最後作瑞，所以大眾稱美，不",
    "T38n1767_003:0053b03": "應名德兩分，例如善吉空生即其儔也。然妙",
    "T38n1767_003:0053b04": "義淵博不可言盡，略示其十，謂義妙、解妙、檀",
    "T38n1767_003:0053b05": "妙、位妙、德妙、感妙、通妙、說妙、田妙、益妙。義妙",
    "T38n1767_003:0053b06": "者，三點四德不縱不橫不並不別，佛及眾生",
    "T38n1767_003:0053b07": "皆悉安住祕密藏中。文云「諸佛境界不可思",
    "T38n1767_003:0053b08": "議，一切法中有安樂性。」解妙者，解大涅槃微",
    "T38n1767_003:0053b09": "妙智慧，照窮理性動合機宜，發心畢竟等無差",
    "T38n1767_003:0053b10": "別。文云「言純陀者，名解妙義，雖受人身心如",
    "T38n1767_003:0053b11": "佛心。」檀妙者，八斛四斗充足一切鍼鋒大眾。",
    "T38n1767_003:0053b12": "文云「令汝具足檀波羅蜜。」位妙者，雖在居家",
    "T38n1767_003:0053b13": "蓋諸無學，工巧之賤、釋梵歸仰，如盛滿月映蔽",
    "T38n1767_003:0053b14": "星辰，是優婆塞等法王子。文云「如幼出家墮",
    "T38n1767_003:0053b15": "大僧數。」德妙者，如前十異十讓，為佛為眾之",
    "T38n1767_003:0053b16": "所稱歎。文云「南無純陀！南無純陀！而為我等",
    "T38n1767_003:0053b17": "之所瞻仰。」感妙者，東方佛使作大神通，人天枯",
    "T38n1767_003:0053b18": "燥，齎持香飯獻而不受。九方亦爾況復人天，",
    "T38n1767_003:0053b19": "純陀一請即為哀納，故知物妙非妙、食麁不麁，",
    "T38n1767_003:0053b20": "非麁非妙。文云「普為大會哀受純陀最後供",
    "T38n1767_003:0053b21": "養。」神通妙者，始辦供具地六種動，正獻食時",
    "T38n1767_003:0053b22": "說十三偈，如經，即神通妙。說妙者，巧興五難",
    "T38n1767_003:0053b23": "善覆有為，如經。田妙者，最後入滅是良福田。",
    "T38n1767_003:0053b24": "文云「汝為眾生作良福田。」益妙者，因受其供",
    "T38n1767_003:0053b25": "普受大會則財益，一切因食開常即法益一切，",
    "T38n1767_003:0053b26": "如經。純陀大士具此十妙及餘無量一切諸",
    "T38n1767_003:0053b27": "妙，故名純陀品。若依經名應言十大，若依人",
    "T38n1767_003:0053b28": "名故言十妙，妙之與大左右之異。從此訖眾",
    "T38n1767_003:0053b29": "問是涅槃施。分文為三：此品施常住五果，擬",
    "T38n1767_003:0053c01": "對此土雜類眾；〈哀歎品〉施勝三修，擬對此土",
    "T38n1767_003:0053c02": "聲聞眾；〈長壽品〉去隨問而施，擬對此土諸菩",
    "T38n1767_003:0053c03": "薩眾云云。問：有他方眾，何文擬之？答：從〈現病品〉",
    "T38n1767_003:0053c04": "去更明五行十德，〈師子吼〉問性及〈迦葉〉、〈陳如〉，",
    "T38n1767_003:0053c05": "擬對他方諸菩薩眾。然佛平等說，普雨一切，",
    "T38n1767_003:0053c06": "豈容分隔？一往分文以示起盡，於無分別中作",
    "T38n1767_003:0053c07": "差別說。問：若爾，始終只是一涅槃施，則無餘",
    "T38n1767_003:0053c08": "章。答：前明通意，得作此說云云。此品為四：",
    "T38n1767_003:0053c09": "初因獻食以明不食。不食是常，破於無常，開",
    "T38n1767_003:0053c10": "非常非無常。二因其請住，以不住破住，開非",
    "T38n1767_003:0053c11": "住非不住。三因於論義，有為無為且共置之，",
    "T38n1767_003:0053c12": "開非有為非無為。四因催供，明為滅須食、為",
    "T38n1767_003:0053c13": "不滅不食，開非滅非不滅。四段在文可尋。生",
    "T38n1767_003:0053c14": "起者，眾被召來意在開密，故因食明常。常則",
    "T38n1767_003:0053c15": "應住，故因常請住。住非圓極，是故遮住以無",
    "T38n1767_003:0053c16": "住破住。住與無住互成得失，故有為無為且",
    "T38n1767_003:0053c17": "共置之。若置非求是，是亦無是，故即非是。是",
    "T38n1767_003:0053c18": "故文言「方便涅槃即是而非」，故催其施今正",
    "T38n1767_003:0053c19": "是時。第二第三亦復如是，是非俱非、寂滅為",
    "T38n1767_003:0053c20": "樂，事窮理盡，故低頭飲淚而辦供也。通別者，",
    "T38n1767_003:0053c21": "雖分四段，不可一向。何者？圓滿妙說義不可",
    "T38n1767_003:0053c22": "盡，隨其類音各各得解，不可各解局於圓法。",
    "T38n1767_003:0053c23": "今三意望之：一、別舉常破無常。文云「我今施",
    "T38n1767_003:0053c24": "汝常命色力安無閡辯。」別明於我，以有我故",
    "T38n1767_003:0053c25": "所以論於我住我觀，若無我者誰住誰觀？文",
    "T38n1767_003:0053c26": "云「汝今當觀。」別明於淨，有為不淨、無為即淨。",
    "T38n1767_003:0053c27": "文云「善覆如來有為之相。」別明於樂，樂即涅",
    "T38n1767_003:0053c28": "槃，一切諸佛皆至是處。文云「生已不住，寂滅",
    "T38n1767_003:0053c29": "為樂。」若一向從別則成對治，失於圓旨，此義",
    "T38n1767_003:0054a01": "可知云云。二、明通者，今所明常，不言常異於我，",
    "T38n1767_003:0054a02": "常即是我亦即淨樂，我即是常亦即淨樂，淨樂",
    "T38n1767_003:0054a03": "亦爾。文云「是常法印即是諸佛之法界也。」若",
    "T38n1767_003:0054a04": "但是常，常即缺減不具四德，寧當得是法界印",
    "T38n1767_003:0054a05": "耶？三、明非通非別畢竟清淨。何者？若但是常",
    "T38n1767_003:0054a06": "破於無常，是待對法，經論所害。《釋論》云「無常",
    "T38n1767_003:0054a07": "者是對治法，非第一義。」常治無常亦復如是。",
    "T38n1767_003:0054a08": "《中論》云「若法為待成，是法還成待。」今言常者，",
    "T38n1767_003:0054a09": "非常無常，故非通別。若是通者，通即對別，別",
    "T38n1767_003:0054a10": "既被非，通寧得是？當知常者非通非別。文云",
    "T38n1767_003:0054a11": "「二施果報等無差別」，無通無別乃名為等。我",
    "T38n1767_003:0054a12": "亦如是，非我無我。文云「汝今當觀諸佛境界。」",
    "T38n1767_003:0054a13": "佛境界者，無我無無我，淨亦如是，非淨非不",
    "T38n1767_003:0054a14": "淨。文云「有為無為且共置之。」捨有捨無即非",
    "T38n1767_003:0054a15": "淨非不淨，樂亦如是非樂非不樂，名寂滅樂。",
    "T38n1767_003:0054a16": "文云「不應思惟長壽短壽。」無長無短即非樂非",
    "T38n1767_003:0054a17": "不樂。如是三意不可定三，不縱不橫不並不",
    "T38n1767_003:0054a18": "別，即通而別即非通別，不一二三而一二三，須",
    "T38n1767_003:0054a19": "識圓妙乃解於常。又此四文成前起後。言成",
    "T38n1767_003:0054a20": "前者，上大聲普告令最後問，為欲顯發方便",
    "T38n1767_003:0054a21": "密教；今果為開雙非之教。上面門放光却障",
    "T38n1767_003:0054a22": "生善，咸欲成就第一空行；今果勸觀諸佛境",
    "T38n1767_003:0054a23": "界。上地動翻倒咸歸佛所；今果示有為無為",
    "T38n1767_003:0054a24": "且共置之，欲求正法應如是學，如是學已寂",
    "T38n1767_003:0054a25": "滅為樂，同於如來所至到處。故涅槃施成前召",
    "T38n1767_003:0054a26": "請等義。言起後者，教觀諸佛境界，即般若德。",
    "T38n1767_003:0054a27": "欲求正法應如是學，且共置之，即解脫德。寂",
    "T38n1767_003:0054a28": "滅之樂佛所到處，即法身德。如此分文即顯",
    "T38n1767_003:0054a29": "佛語上中下善，不徒開章。初、獻供，文為四：一",
    "T38n1767_003:0054b01": "請、二受、三難、四答。請又二：初經家敘德、二發",
    "T38n1767_003:0054b02": "言陳請。敘德為二：一敘德、二敬儀。先敘其讓",
    "T38n1767_003:0054b03": "德、次敘所為德。敘讓德中兼具十意。優婆塞，",
    "T38n1767_003:0054b04": "如前釋，此即三讓，謂俗讓道、凡讓聖、淺讓深。",
    "T38n1767_003:0054b05": "拘尸城，如前釋，此是以近讓遠，城旁讓隱遯。",
    "T38n1767_003:0054b06": "工巧之子有二義，將作大匠子則貴，執斧子則",
    "T38n1767_003:0054b07": "賤，未知是何？且指以賤讓貴、以麁讓妙。同類",
    "T38n1767_003:0054b08": "十五人者，一本云五十，雙卷云五百。十五據",
    "T38n1767_003:0054b09": "端首，五十據親近，五百據徒屬。或當如此，此",
    "T38n1767_003:0054b10": "之一句是同類讓異類、以顯讓冥、以少讓多。",
    "T38n1767_003:0054b11": "今敘意者，此人正為請佛受供，即是以財讓",
    "T38n1767_003:0054b12": "法，依文證義義自滿足。次為令世間得善果",
    "T38n1767_003:0054b13": "者，敘所為德。善果多塗，謂可意果、無漏果、隨",
    "T38n1767_003:0054b14": "分果、究竟果。可意果者，賢聖所訶。文云「我今",
    "T38n1767_003:0054b15": "於此處，不求人天身。」無漏果者，二乘灰滅，經",
    "T38n1767_003:0054b16": "家所歎，必非自調自淨之果。隨分果者，三賢",
    "T38n1767_003:0054b17": "十聖住果報，分而非極。下文云「我今所獻食，",
    "T38n1767_003:0054b18": "願得無上報。」故非分果為令眾生得佛菩提",
    "T38n1767_003:0054b19": "究竟之果。次「捨身威儀」下，敘敬儀。威儀不同，",
    "T38n1767_003:0054b20": "謂俗威儀、道威儀、法門威儀、佛威儀。如波斯",
    "T38n1767_003:0054b21": "匿王見諸佛時捨五威儀，冠劍𤧑履車；餘雖",
    "T38n1767_003:0054b22": "無五，亦有脫巾解帶徒行等，皆俗威儀。道威",
    "T38n1767_003:0054b23": "儀者，謂偏袒單縫、天冠天衣、法式規矩等。法",
    "T38n1767_003:0054b24": "門威儀者，謂生忍法忍等諸法門也。佛威儀",
    "T38n1767_003:0054b25": "者，謂相、好、力、無畏、不共等法。或可捨俗服服",
    "T38n1767_003:0054b26": "道服，或捨事服入法門服，或即俗服是力無",
    "T38n1767_003:0054b27": "畏。偏袒右肩者，有俗袒、道袒、權袒、實袒。俗袒",
    "T38n1767_003:0054b28": "者，如書中肉袒謝罪。道袒者，弟子事師供役",
    "T38n1767_003:0054b29": "便易，故袒右覆左。權袒者，權化易行，故袒權",
    "T38n1767_003:0054c01": "覆實。此釋他經，非今教意。今言袒實覆權，覆",
    "T38n1767_003:0054c02": "無常之權、袒雙非之實，正當機利物便易得",
    "T38n1767_003:0054c03": "宜，故言偏袒右肩。右膝著地者，日既右轉，隨",
    "T38n1767_003:0054c04": "順世間以右著地，即世界也。日是陽精，表智",
    "T38n1767_003:0054c05": "導行，此即為人。《文殊經》云「右是正道，左是邪",
    "T38n1767_003:0054c06": "道。」用正去邪，此是對治。膝表於行，地表於理，",
    "T38n1767_003:0054c07": "以行契理，故以膝著地，即第一義。此意通用，",
    "T38n1767_003:0054c08": "可解他經。若依今經，膝即常行，地即常理，以",
    "T38n1767_003:0054c09": "行到理，故膝著地，此是第一義也。不釋合掌，",
    "T38n1767_003:0054c10": "私云事釋可知，如世歛手則表敬也。若所表",
    "T38n1767_003:0054c11": "者，二表權實二理，諸教諸味各有此二。今經",
    "T38n1767_003:0054c12": "合已，理無外也。悲感者，悲則悲他，感則感佛。",
    "T38n1767_003:0054c13": "他行不同悲亦不一，諸供不受則福德不生，是",
    "T38n1767_003:0054c14": "故悲也。供既不受，不得因供開常，是故悲也。",
    "T38n1767_003:0054c15": "常既不開，雙非不顯，是故悲也。佛若受供，最",
    "T38n1767_003:0054c16": "後檀成，我與同類眾願悉滿，故以悲助他、以",
    "T38n1767_003:0054c17": "感祈佛。不釋禮足，私云以我之頂歸佛足下，",
    "T38n1767_003:0054c18": "故諸教之果咸歸圓因。次「白佛」去，陳請，謂標",
    "T38n1767_003:0054c19": "請、正請、結請。標為二：初標三寶舟杭、次標自",
    "T38n1767_003:0054c20": "他求度。初世尊及比丘僧，即二寶也。佛及比",
    "T38n1767_003:0054c21": "丘智斷具足，即是法寶。哀者慈悲法門，指此",
    "T38n1767_003:0054c22": "一宇又是法寶。如是三寶即無供之眾，為有",
    "T38n1767_003:0054c23": "供眾而作福田。若無無供，供無所供；供若無",
    "T38n1767_003:0054c24": "受，供無由供，是故須請。受我等者，即是同類",
    "T38n1767_003:0054c25": "群輩。言最後者，由初致後。如來出世初益眾",
    "T38n1767_003:0054c26": "生，今入涅槃後益眾生。佛無再受之期，我無",
    "T38n1767_003:0054c27": "再供之日，故言最後。為度無量者，標他也。如",
    "T38n1767_003:0054c28": "此自他欲憑舟航，請求度脫。「世尊」去，正請，有",
    "T38n1767_003:0054c29": "三：法、譬、合。法說為二：一所失故請、二所求故",
    "T38n1767_003:0055a01": "請。所失為兩：初明所失、次釋所失。初所失",
    "T38n1767_003:0055a02": "者，失於三寶。無主是失佛，無親是失法，無救",
    "T38n1767_003:0055a03": "是失僧。「無護」去，釋所失。若無主，忠無所護；若",
    "T38n1767_003:0055a04": "無親，孝無所歸；若無師，學無所趣。既不為主",
    "T38n1767_003:0055a05": "護，又無主可護，則無榮無祿，是故言貧。既無",
    "T38n1767_003:0055a06": "親可歸，又親去不歸，則無生無蔭，是故言窮。",
    "T38n1767_003:0055a07": "無師可趣，又師不示趣，則無訓無成，是故言",
    "T38n1767_003:0055a08": "困。釋所失意顯。次從「欲從如來」下，是所求故",
    "T38n1767_003:0055a09": "請。又二：初明所求、次釋所求。初文者，求佛",
    "T38n1767_003:0055a10": "一體即滿三益：佛是良田，即是從上求祿，故",
    "T38n1767_003:0055a11": "言求將來食；佛能長養法身慧命，即是從親",
    "T38n1767_003:0055a12": "求生；佛能訓導令得正轍，即是從師求成。若",
    "T38n1767_003:0055a13": "從如來，即兼諸義。次「唯願」去，即釋所求。次從",
    "T38n1767_003:0055a14": "「世尊譬如剎利」去，是譬請。開為兩：一、貧窮譬，",
    "T38n1767_003:0055a15": "譬上所失無主無親等請，無主故貧、無親故",
    "T38n1767_003:0055a16": "窮。二、役力譬，譬上所求，求將來食請。貧窮譬",
    "T38n1767_003:0055a17": "中舉四姓者，舊云是四族姓。是義不然。現見",
    "T38n1767_003:0055a18": "四族一方俱貴，不相忝謝。今文四姓高下不",
    "T38n1767_003:0055a19": "同，於義不便。今明是四種姓：剎利翻田主，愛",
    "T38n1767_003:0055a20": "民治國王者之類；婆羅門翻淨行，博學明文",
    "T38n1767_003:0055a21": "之類；毘舍未見翻，應是平民耕農販賣之類。",
    "T38n1767_003:0055a22": "首陀未見翻，應是底下客糞擔尸之類。舊以",
    "T38n1767_003:0055a23": "四姓譬四生，又譬六道。是義不然。若四生六",
    "T38n1767_003:0055a24": "道，譬太近收義不盡；今譬九法界根性，束九",
    "T38n1767_003:0055a25": "以為四種。方便菩薩根性既有化他統物之",
    "T38n1767_003:0055a26": "能，譬於剎利；聲聞緣覺同是無漏清淨涅槃，",
    "T38n1767_003:0055a27": "譬婆羅門；天人兩界善道受報，譬於毘舍；地",
    "T38n1767_003:0055a28": "獄等四同是惡趣，譬於首陀。所以然者，一切",
    "T38n1767_003:0055a29": "眾生同一佛性其味真正，一體三寶等無差",
    "T38n1767_003:0055b01": "別，而為煩惱之所覆蔽，輪迴六道受種種身。",
    "T38n1767_003:0055b02": "界隔差別，其味混雜，或酢或鹹或甜或苦。無",
    "T38n1767_003:0055b03": "主無親亡家亡國，一體三寶隱而不顯。外則",
    "T38n1767_003:0055b04": "遠離三寶喪失善法，故言貧窮。善惡隔絕，故",
    "T38n1767_003:0055b05": "言遠至。非己本源，故言他國。下〈性品〉云「一切",
    "T38n1767_003:0055b06": "眾生雖有佛性皆不能見，而為三毒所覆，故",
    "T38n1767_003:0055b07": "墮地獄畜生餓鬼，生剎利等種種家中。」即其",
    "T38n1767_003:0055b08": "義也。若觀開譬，以剎利等譬四種人根性則",
    "T38n1767_003:0055b09": "便；若觀合譬，云貧四姓者即我身是，可譬一",
    "T38n1767_003:0055b10": "人有四根性，其義則便。而文又云拯及無量",
    "T38n1767_003:0055b11": "苦惱眾生者，復似就於多人作譬。既有二文，",
    "T38n1767_003:0055b12": "不可一向。若得此意，一人既然，多人亦爾，故",
    "T38n1767_003:0055b13": "於一人兩用無妨。然此經宗明常辨性，尋初",
    "T38n1767_003:0055b14": "法說通失三性，三性不顯義說為無，正性不",
    "T38n1767_003:0055b15": "顯故言無親，緣性不顯故言無主，了性不顯",
    "T38n1767_003:0055b16": "故言無救，通舉三失以為請端。法說所求中",
    "T38n1767_003:0055b17": "云但從如來求將來食者，專從主求祿是求",
    "T38n1767_003:0055b18": "緣因，緣能資了、了能顯正，此略舉一而為請",
    "T38n1767_003:0055b19": "也。就譬失中別請三性，意言眾生本有正因",
    "T38n1767_003:0055b20": "之性，一體三寶等無差別，而為惑覆，受種種",
    "T38n1767_003:0055b21": "身四姓等異。此舉異以請不異，別請如來顯",
    "T38n1767_003:0055b22": "於正性。以貧窮故遠至他國者，無主曰貧、無",
    "T38n1767_003:0055b23": "親曰窮、無師曰困，此舉貧請富，別請如來顯",
    "T38n1767_003:0055b24": "緣因性。役力農作乃至草薉，此明始從人天",
    "T38n1767_003:0055b25": "乃至菩薩，偏除煩惱唯是少分，無上善根不",
    "T38n1767_003:0055b26": "能開發。唯希天雨，天雨一灑即能發生，別請",
    "T38n1767_003:0055b27": "如來顯了因性。然三佛性非通非別，隨順根",
    "T38n1767_003:0055b28": "緣通別兩請。餘文如經。下如來受中亦有兩",
    "T38n1767_003:0055b29": "意：我今為汝除斷貧窮，是許其作主，顯緣因",
    "T38n1767_003:0055c01": "性；無上法雨，許為作師，顯於了性；雨汝身田",
    "T38n1767_003:0055c02": "令生法芽，許為作親，顯於正性。此是別許三",
    "T38n1767_003:0055c03": "因佛性。從「何以故？純陀！施食有二果報無差。」",
    "T38n1767_003:0055c04": "云何無差？若許作主即是親師，若許親師即",
    "T38n1767_003:0055c05": "是許主，是三如一等無差別。若顯緣因即顯",
    "T38n1767_003:0055c06": "了正，了正若顯即顯緣因，是三性顯等無差",
    "T38n1767_003:0055c07": "別。此是通許三因性也。惑者云：此未明佛性，",
    "T38n1767_003:0055c08": "云何此解？答：經明佛性是其正宗，初若不",
    "T38n1767_003:0055c09": "開，後何所躡？良以初請一體之佛作主親師，",
    "T38n1767_003:0055c10": "一體之親施其常命色力，一體之主施其常",
    "T38n1767_003:0055c11": "安，一體之師施其常辯，令其身內一體三",
    "T38n1767_003:0055c12": "寶三佛性顯，自他內外等無差別。上根利智",
    "T38n1767_003:0055c13": "已同純陀，為未解者至〈哀歎〉中開祕密藏，安",
    "T38n1767_003:0055c14": "置諸子悉入其中。〈長壽〉、〈金剛〉次第相躡，乃",
    "T38n1767_003:0055c15": "至〈迦葉〉、〈師子吼〉等廣顯佛性。若初開宗不明",
    "T38n1767_003:0055c16": "佛性者，為開何義？何義為宗？恐帖文流散，",
    "T38n1767_003:0055c17": "故懸示此義。次從「役力農作」去，譬上所求。此",
    "T38n1767_003:0055c18": "譬略從人天二乘、方便菩薩所有善法悉是",
    "T38n1767_003:0055c19": "緣因少分，故舉此為求。役力者，正明厭斃惡",
    "T38n1767_003:0055c20": "趣貧窮，尚人天善，故言役力農作。得好調牛，",
    "T38n1767_003:0055c21": "文有兩意：若以牛譬於身，身是善果猶屬",
    "T38n1767_003:0055c22": "人天；若以調牛，譬身口七。此譬於戒，良田",
    "T38n1767_003:0055c23": "譬定，平正譬慧。耘除草薉譬斷煩惱，此亦",
    "T38n1767_003:0055c24": "兩意：若除四住，譬二乘善；若除塵沙，譬三菩",
    "T38n1767_003:0055c25": "薩。「唯希法雨」去，正求了因。唯希如來，是求主",
    "T38n1767_003:0055c26": "求親。法雨是求師，三求若允，如貧得主、如窮",
    "T38n1767_003:0055c27": "得親、如蒙得師，則佛性顯，所求之要正在於",
    "T38n1767_003:0055c28": "此。佛隨其求，應請而施，施常命色力是許為",
    "T38n1767_003:0055c29": "親顯其正性，施其常安是許為主顯其緣性，",
    "T38n1767_003:0056a01": "施其常辯是許為師顯其了性。前後無違，方",
    "T38n1767_003:0056a02": "知文旨。三從「言調牛」下，合譬，先合役力、後合",
    "T38n1767_003:0056a03": "貧窮。文不次者，貧之與役不定前後，只貧故",
    "T38n1767_003:0056a04": "役、只役故貧。始從人天至三菩薩悉皆是貧，",
    "T38n1767_003:0056a05": "雖少不同，皆貧如來無上財寶。不次第合，意",
    "T38n1767_003:0056a06": "或在此。合役力譬，又兩：先歷法合，後一體合。",
    "T38n1767_003:0056a07": "初歷法合中不合人天者，特是文略。身口七",
    "T38n1767_003:0056a08": "支用戒防護，合上調牛。定能資慧，合上良田。",
    "T38n1767_003:0056a09": "慧忘差別，合上平正。除四住惑，合上除薉。除",
    "T38n1767_003:0056a10": "塵沙惑，合除沙鹵。次「世尊我今身有」下，就一",
    "T38n1767_003:0056a11": "體合。體有於戒以合調牛，定合良田，慧合除",
    "T38n1767_003:0056a12": "薉。雖少善緣不能顯正，「唯希如來」去，正是合",
    "T38n1767_003:0056a13": "求了因言教。從「貧四姓者」去，合上貧窮。上歷",
    "T38n1767_003:0056a14": "四姓，今就一體，已如前釋。從「拯及」下，合上歷",
    "T38n1767_003:0056a15": "別四姓意也。三從「我今所供」去，雙結。又三：初、",
    "T38n1767_003:0056a16": "結上法譬中所求之請。法說中云受我微供",
    "T38n1767_003:0056a17": "然後涅槃，似獨請佛。今結譬云冀得充足如",
    "T38n1767_003:0056a18": "來大眾者，結其不獨在佛，善能充足五十二",
    "T38n1767_003:0056a19": "眾。又是顯其能以一食普施大眾，眾多而供",
    "T38n1767_003:0056a20": "足、供少而周多，不思議供供難思眾云云。次、「我",
    "T38n1767_003:0056a21": "今無主無親」去，雙結上法譬中所失之請。三、",
    "T38n1767_003:0056a22": "如羅睺羅者，雙結法譬中求失之請。佛是金",
    "T38n1767_003:0056a23": "輪即羅睺主，又是親師，我及一切亦復如是，",
    "T38n1767_003:0056a24": "事三如一同羅睺羅。從「爾時世尊」去，第二、受",
    "T38n1767_003:0056a25": "供。文為三：一許受施、二正受、三釋施。許受又",
    "T38n1767_003:0056a26": "二：一敘許、二佛唱許。初經家舉三號。佛然其",
    "T38n1767_003:0056a27": "所請，故以三號而對許之。舉世尊許為主，舉",
    "T38n1767_003:0056a28": "種智許為師，舉調御許為親。既許為主即斷",
    "T38n1767_003:0056a29": "其貧，既許為親即袪其窮，既許為師即除其",
    "T38n1767_003:0056b01": "困，三失還得，三求遂克。世尊者，一切之所瞻",
    "T38n1767_003:0056b02": "仰，如世孝子之事親，如婆羅門之事火，如諸",
    "T38n1767_003:0056b03": "天之奉帝釋。事親即親義，事火即師義，奉釋",
    "T38n1767_003:0056b04": "即主義云云。又世尊者，如學無學等眾星之瞻",
    "T38n1767_003:0056b05": "佛月，如四種菩薩海水繞佛須彌寶山。檀林",
    "T38n1767_003:0056b06": "師子等喻，喻戒定慧。世所崇仰，故言世尊。一",
    "T38n1767_003:0056b07": "切種智者，或以相好色身遍對一切，一切各解，",
    "T38n1767_003:0056b08": "故名一切種智。何者？世有眾生事八十神，一",
    "T38n1767_003:0056b09": "神一好隨其所覩見其所事；如來一身遍令",
    "T38n1767_003:0056b10": "其解，故名一切種智。又不以色身為佛，以一",
    "T38n1767_003:0056b11": "切種智為佛，一切種智依此色身見相莊嚴，",
    "T38n1767_003:0056b12": "當知智慧具足故名一切種智。調御者，稱適",
    "T38n1767_003:0056b13": "機緣應生應滅應受不受，皆為調御一切眾",
    "T38n1767_003:0056b14": "生。他經以調御、丈夫為兩號，今經合為一號。",
    "T38n1767_003:0056b15": "文云「自既丈夫復調丈夫。」善哉善哉者，印其",
    "T38n1767_003:0056b16": "法譬兩請。次「我今為汝除斷貧窮」去，是佛",
    "T38n1767_003:0056b17": "唱許，斷貧是許主，法雨是許師，生法芽是",
    "T38n1767_003:0056b18": "許親。從「汝今於我」去，是正受。汝今於我欲",
    "T38n1767_003:0056b19": "求常命色力者，述其請父；安者，述其請主；",
    "T38n1767_003:0056b20": "無閡辯者，述其請師。我當施汝者，即是許",
    "T38n1767_003:0056b21": "三云云。舊明涅槃正體是常，治於無常，故序五",
    "T38n1767_003:0056b22": "時云：《般若》雖明尊特之佛為成無生，《楞嚴》雖",
    "T38n1767_003:0056b23": "云七百僧祇，豈及《法華》無量壽？《法華》無量壽",
    "T38n1767_003:0056b24": "猶是無常，至涅槃教始明常樂。遠斥鹿苑、",
    "T38n1767_003:0056b25": "近破法華，同歸涅槃圓常，窮源盡性之說。如",
    "T38n1767_003:0056b26": "此說者，偏摘諸經對緣一句作無常義，偏取",
    "T38n1767_003:0056b27": "涅槃破病之常以為正體，二塗俱失。何者？般",
    "T38n1767_003:0056b28": "若佛母、涅槃佛師，楞嚴三佛、涅槃三點，法華",
    "T38n1767_003:0056b29": "一乘、涅槃佛性。一乘即佛性，一切眾生悉一",
    "T38n1767_003:0056c01": "乘故。云何一乘還破一乘？法身云何破於法",
    "T38n1767_003:0056c02": "佛？佛師云何破於佛母？故知惑其方便迷於",
    "T38n1767_003:0056c03": "部教，互相是非失其正旨。今所不用。地人雖",
    "T38n1767_003:0056c04": "無五時之執，以當現常破無常義，義勢相似已",
    "T38n1767_003:0056c05": "同舊壞。興皇解云：常無常者，藥病相治，無常",
    "T38n1767_003:0056c06": "治常。若識無常是治常方便，病去藥盡；若不",
    "T38n1767_003:0056c07": "識者，執藥為病。病即斷見，故云王今病重。常",
    "T38n1767_003:0056c08": "治無常，亦是方便，病去藥盡；若不識者，即成",
    "T38n1767_003:0056c09": "常見。識兩方便，能斷斷常則非斷常。故智者",
    "T38n1767_003:0056c10": "見法生即滅斷見，見法滅即滅常見；若不識",
    "T38n1767_003:0056c11": "者，還是二見。今明此釋與舊不同，若得意者",
    "T38n1767_003:0056c12": "無所間然；逐語生想，俱同前病。何者？彈常無",
    "T38n1767_003:0056c13": "常是互論方便，指非常非無常而為正體，如",
    "T38n1767_003:0056c14": "避空求空，去空逾遠。何者？佛言二施果報等",
    "T38n1767_003:0056c15": "無差別。若其昔說五果無常、今說是常，可是",
    "T38n1767_003:0056c16": "差別；若常無常俱是非常非無常者，方是等無",
    "T38n1767_003:0056c17": "差別，亦是顯發方便密教。若得此意，《般若》、《楞",
    "T38n1767_003:0056c18": "嚴》莫非祕密。然此常義，斯教之喉衿、眾經之",
    "T38n1767_003:0056c19": "心首、群聖之窟宅、諸佛之法界，不可思議，如",
    "T38n1767_003:0056c20": "來智慧說不可盡。若嶷然常、若當現常、若破",
    "T38n1767_003:0056c21": "病常，豈會圓理？今試言之。夫佛出世本為大",
    "T38n1767_003:0056c22": "事因緣，大事因緣即是常住，常法包容故名",
    "T38n1767_003:0056c23": "為大，常立諸法故名為事，常機常感故曰因",
    "T38n1767_003:0056c24": "緣。常無差別，差別說常。下文云「諸佛所師，所",
    "T38n1767_003:0056c25": "謂法也。以法常故諸佛亦常，三世諸佛悉師",
    "T38n1767_003:0056c26": "此常。常無師弟，師弟俱常。如是分別，名世界",
    "T38n1767_003:0056c27": "常。我今為汝除斷貧窮，無上法雨雨汝身田",
    "T38n1767_003:0056c28": "令生法芽，汝今於我欲求壽命色力安樂無",
    "T38n1767_003:0056c29": "閡辯才，我當施汝常命色力安無閡辯。」又云",
    "T38n1767_003:0057a01": "「我今哀憫汝及一切，是故今日欲入涅槃。若",
    "T38n1767_003:0057a02": "諸天人於此最後供養我者，悉皆當得不動果",
    "T38n1767_003:0057a03": "報。」如此等文皆明常法發生常善，是名為人",
    "T38n1767_003:0057a04": "常也。若欲遠離四顛倒者，應知是常樂我淨，",
    "T38n1767_003:0057a05": "我是佛義、常是法身、樂是涅槃、淨是正法，以",
    "T38n1767_003:0057a06": "此四種破四顛倒。又云「先所修習四法相貌",
    "T38n1767_003:0057a07": "悉是顛倒，欲得真實修諸想者，如彼智人巧",
    "T38n1767_003:0057a08": "修我想常樂淨想。譬如明醫，先以鹹苦治其",
    "T38n1767_003:0057a09": "本病，本病雖去復患鹹苦，後以淨乳治於鹹",
    "T38n1767_003:0057a10": "苦。佛亦如是，先以無常治其常病，常病既去",
    "T38n1767_003:0057a11": "更病無常，今以真常破昔無常。故云我為醫",
    "T38n1767_003:0057a12": "王欲伏外道，是故唱言無我無人，為此因緣",
    "T38n1767_003:0057a13": "而說有我。常破無常亦復如是。又東方雙者，",
    "T38n1767_003:0057a14": "即是於常為破無常。又二鳥雙游，譬於如來",
    "T38n1767_003:0057a15": "無二二用。如是等文皆明常法對破無常。」《釋",
    "T38n1767_003:0057a16": "論》亦云「常與無常是對治法，非第一義。」是名",
    "T38n1767_003:0057a17": "對治常也。第一義者則非常無常。今經亦云",
    "T38n1767_003:0057a18": "「二施果報等無差別。」若常破無常、無常異常，",
    "T38n1767_003:0057a19": "是則差別，非第一義。第一義者非常無常，故",
    "T38n1767_003:0057a20": "無差別。若二鳥雙游明其二用，二鳥俱息明",
    "T38n1767_003:0057a21": "其雙寂，即用而寂寂滅為樂，是大涅槃。如是",
    "T38n1767_003:0057a22": "等文皆第一義常也。當知是常四悉無閡。常",
    "T38n1767_003:0057a23": "亦間隔因緣大事，常亦寂絕畢竟妙理，常亦",
    "T38n1767_003:0057a24": "出生建立諸法，常亦對治破於倒惑，自在若",
    "T38n1767_003:0057a25": "此。云何偏據，是於對治藥病互論，埋沒圓能、",
    "T38n1767_003:0057a26": "害諸經論。又大涅槃本自有之，非適今也。又",
    "T38n1767_003:0057a27": "二十五有悉皆有我，我即佛性，佛性即常。佛",
    "T38n1767_003:0057a28": "性雄猛難可毀壞。此多文義即是現常。又云",
    "T38n1767_003:0057a29": "「夫有心者皆當作佛，未來當得常樂我淨。」如",
    "T38n1767_003:0057b01": "是等文即是當常。又三世有法無有是處，既",
    "T38n1767_003:0057b02": "無三世，何得復有現常當常？《淨名》云「但以世",
    "T38n1767_003:0057b03": "俗文字說有三世，非謂菩提有去來今。」若固",
    "T38n1767_003:0057b04": "執當現、各據三世，不解我意，寧會偈旨？又此",
    "T38n1767_003:0057b05": "常者，顯發如來方便密教。昔覆於常，今開辯",
    "T38n1767_003:0057b06": "常無別；今常異昔無常，開昔無常即是今常。",
    "T38n1767_003:0057b07": "次我今為汝斷貧窮者，若除四趣貧窮，即開",
    "T38n1767_003:0057b08": "諸惡無常而顯於常。下文云「懺四重禁，除謗",
    "T38n1767_003:0057b09": "法心，盡五逆罪，滅一闡提。」即其義也。若斷人",
    "T38n1767_003:0057b10": "天貧窮，即開諸善無常而顯於常。文云「我今",
    "T38n1767_003:0057b11": "於此處，不求天人身，設使得之者，心亦不甘",
    "T38n1767_003:0057b12": "樂。」又云「因滅是色，獲常色等。」即其義也。若斷",
    "T38n1767_003:0057b13": "二乘貧窮，即開無漏無常而顯於常。文云「為諸",
    "T38n1767_003:0057b14": "聲聞開發慧眼云云。」若斷方便菩薩貧窮，即開",
    "T38n1767_003:0057b15": "六度通別無常而顯於常。文云「令諸菩薩了",
    "T38n1767_003:0057b16": "見佛性。」又云「自此之前，我等皆名邪見人也。」",
    "T38n1767_003:0057b17": "總而言之，開諸有餘悉是無餘，開諸不了悉",
    "T38n1767_003:0057b18": "是了義，是名顯發如來方便密教，悉皆安置",
    "T38n1767_003:0057b19": "三點四德祕密藏中。又此常者即是佛性，佛",
    "T38n1767_003:0057b20": "性即常。既開於常，即開佛性。既為此等作親",
    "T38n1767_003:0057b21": "開正、作主開緣、作師開了，除斷貧窮開境界",
    "T38n1767_003:0057b22": "性，悉皆當得不動果報即開果性。若例此義，",
    "T38n1767_003:0057b23": "何人何法何教何行何位何用而不是常？何",
    "T38n1767_003:0057b24": "法不是非常非無常？豈復更有善惡三乘差",
    "T38n1767_003:0057b25": "別等性？畢竟悉是大般涅槃，言語道斷心行",
    "T38n1767_003:0057b26": "處滅不可思議，竪深橫廣無邊無底，能建大",
    "T38n1767_003:0057b27": "義充滿法界不可窮盡。何得判是嶷然破病",
    "T38n1767_003:0057b28": "當現常耶？如此常義猶若虛空，略對四家示",
    "T38n1767_003:0057b29": "其梗概。次正受中五果之名，文中不釋。私云：",
    "T38n1767_003:0057c01": "五既並果，具攝因果一切萬德。先消名、次對",
    "T38n1767_003:0057c02": "法。五法並常，故初云常。連持曰命。常命則",
    "T38n1767_003:0057c03": "以無始無終而無斷絕，以非色為色。吾今此",
    "T38n1767_003:0057c04": "身即是法身，作用為力遍一切處，用無窮盡。",
    "T38n1767_003:0057c05": "不動名安。雖具力用，安固不動。被機有辯，無",
    "T38n1767_003:0057c06": "緣慈悲普施法藥。次對法者，此即三密：命即",
    "T38n1767_003:0057c07": "意密，色力及安即身密，無閡即口密。亦名四",
    "T38n1767_003:0057c08": "德，意是常德、身是樂我、口即淨德。若得此意，",
    "T38n1767_003:0057c09": "遍一切法無非此五。佛具此五故以施人，以",
    "T38n1767_003:0057c10": "五常故施亦無盡，言無盡者即五果也。",
    "T38n1767_003:0057c11": "大般涅槃經疏卷第三"
}