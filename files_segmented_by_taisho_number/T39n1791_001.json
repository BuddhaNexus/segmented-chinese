{
    "T39n1791_001:0433b24": "No. 1791 [cf. No. 672]",
    "T39n1791_001:0433b25": "注大乘入楞伽經卷第一并序",
    "T39n1791_001:0433b26": "〔宋、時〕",
    "T39n1791_001:0433b28": "東都沙門寶臣述",
    "T39n1791_001:0433b29": "達磨西來，本自不立文字；《楞伽》東付，以印傳",
    "T39n1791_001:0433c01": "佛心宗。雖叢林此話大行，而衲子猶患幽眇。",
    "T39n1791_001:0433c02": "粵有實叉難陀大德，出於李唐久視年間，互",
    "T39n1791_001:0433c03": "收三翻之品題，證足一經之妙理。方諸前古，",
    "T39n1791_001:0433c04": "文敷暢而義昭然；直使後來，力不勞而功必",
    "T39n1791_001:0433c05": "倍。當時稱為大備，詁釋未見其人。寶臣輒集",
    "T39n1791_001:0433c06": "數注之舊書，移作七軸之新說；補苴罅漏、考",
    "T39n1791_001:0433c07": "實闕疑，正為農馬知專，敢効珍珠自衒。庶學",
    "T39n1791_001:0433c08": "道之士盡觀其致焉！",
    "T39n1791_001:0433c09": "新譯大乘入楞伽經序",
    "T39n1791_001:0433c10": "天𠕋金輪聖神皇帝製",
    "T39n1791_001:0433c11": "蓋聞：摩羅山頂，既最崇而最嚴；楞伽城中，實",
    "T39n1791_001:0433c12": "難往而難入。先佛弘宣之地、曩聖修行之所，",
    "T39n1791_001:0433c13": "爰有城主，號羅婆那，乘宮殿以謁　尊顏、奏",
    "T39n1791_001:0433c14": "樂音而祈妙法，因鬘峯以表興、指藏海以明",
    "T39n1791_001:0433c15": "宗。所言《入楞伽經》者，斯乃諸佛心量之玄樞、",
    "T39n1791_001:0433c16": "群經理窟之妙鍵，廣喻幽旨、洞明深義，不生",
    "T39n1791_001:0433c17": "不滅、非有非無，絕去來之二途、離斷常之雙",
    "T39n1791_001:0433c18": "執，以第一義諦，得最上妙珍。體諸法之皆虛、",
    "T39n1791_001:0433c19": "知前境之如幻，混假名之分別、等生死與涅",
    "T39n1791_001:0433c20": "槃。大慧之問初陳，法王之旨斯發，一百八義，",
    "T39n1791_001:0433c21": "應實相而世離間；三十九門，破邪見而宣正",
    "T39n1791_001:0433c22": "法。曉名相之並假，袪妄想之迷衿；依正智以",
    "T39n1791_001:0433c23": "會如如，悟緣起而歸妙理。境風既息，識浪方",
    "T39n1791_001:0433c24": "澄，三自性皆空，二無我俱泯，入如來之藏，",
    "T39n1791_001:0433c25": "遊解脫之門。原此經文，來自西國，至若元嘉",
    "T39n1791_001:0433c26": "建號，跋陀之譯未弘劉宋初譯四卷本；延昌紀年，流",
    "T39n1791_001:0433c27": "支之義多舛後魏次譯十卷本。朕虔思付囑，情切紹",
    "T39n1791_001:0433c28": "隆，以久視元年歲次庚子，林鍾紀律炎帝司",
    "T39n1791_001:0433c29": "辰，于時避暑箕峯，觀風穎水，三陽宮內，重出",
    "T39n1791_001:0434a01": "斯經，討三本之要詮，成七卷之了教。三藏沙",
    "T39n1791_001:0434a02": "門于闐國僧實叉難陀大德，大福先寺僧復",
    "T39n1791_001:0434a03": "禮等，並名追安、遠，德契騰、蘭，襲龍樹之芳猷、",
    "T39n1791_001:0434a04": "探馬鳴之祕府，戒香與覺花齊馥、意珠共性",
    "T39n1791_001:0434a05": "月同圓，故能了達冲微、發揮奧賾，以長安四",
    "T39n1791_001:0434a06": "年正月十五日繕寫云畢。自惟菲薄、言謝珪",
    "T39n1791_001:0434a07": "璋，顧四辨而多慚、瞻一乘而罔測，難違緇俗",
    "T39n1791_001:0434a08": "之請，強申翰墨之文，詞拙理乖，彌增愧恧。伏",
    "T39n1791_001:0434a09": "以此經微妙，最為希有，破重昏之暗，傳燈之",
    "T39n1791_001:0434a10": "句不窮；演流注之功，湧泉之義無盡。題目品",
    "T39n1791_001:0434a11": "次列于後云。",
    "T39n1791_001:0434a12": "大乘入楞伽經題標。說經之所曰楞伽者，",
    "T39n1791_001:0434a13": "此云難往也，謂眾寶所成，光映日月，遊空夜",
    "T39n1791_001:0434a14": "叉所居。此城在摩羅山頂，其山高峻，下瞰大",
    "T39n1791_001:0434a15": "海，傍無門戶，得神通者，堪能升往。乃表心地",
    "T39n1791_001:0434a16": "法門，無心無證者方能入也。下瞰大海，表其",
    "T39n1791_001:0434a17": "心海本自清淨，因境風所轉，識浪波動。欲明",
    "T39n1791_001:0434a18": "達境心空，海亦自寂，心境俱寂，事無不照，猶",
    "T39n1791_001:0434a19": "如大海無風，日月森羅，煥然明白。此經直為",
    "T39n1791_001:0434a20": "上根，頓說種子業識，為如來藏。異彼二乘，滅",
    "T39n1791_001:0434a21": "識趣寂者故。亦為異彼權教修空菩薩空增",
    "T39n1791_001:0434a22": "勝者故，直明識體本性全真，便明識體即成",
    "T39n1791_001:0434a23": "智用。如彼大海無風，即境像便明，心海法",
    "T39n1791_001:0434a24": "門，亦復如是。言經者，梵音修多羅，此云契",
    "T39n1791_001:0434a25": "經也。契謂契法、契機。若獨契其法，則法不應",
    "T39n1791_001:0434a26": "機；獨契其機，則機不達法。經謂常也，以貫攝",
    "T39n1791_001:0434a27": "為義，顯乎前聖、後聖所說皆然，故言常；持諦",
    "T39n1791_001:0434a28": "理而不忘，故云貫；總群生而教之，故曰攝。又",
    "T39n1791_001:0434a29": "云「如織經焉，緯而成之，在乎其人。」",
    "T39n1791_001:0434b01": "大唐三藏于闐國實叉難陀譯按：唐敬愛寺",
    "T39n1791_001:0434b02": "譯經沙門智嚴所注，此經劉宋譯本，其首序",
    "T39n1791_001:0434b03": "云「梵文廣略，通有三本，廣本十萬頌、次本三",
    "T39n1791_001:0434b04": "萬六千頌、略本四千頌。此方前後凡四譯，皆",
    "T39n1791_001:0434b05": "是略本四千頌文。一本舊闕。」大藏中現存三",
    "T39n1791_001:0434b06": "本者，劉宋元嘉十二年中，天竺三藏求那跋",
    "T39n1791_001:0434b07": "陀羅，於金陵草堂寺，譯成四卷，唯一品來文",
    "T39n1791_001:0434b08": "未足，題曰「楞伽阿跋多羅寶經」在身字凾。二者後",
    "T39n1791_001:0434b09": "魏三藏菩提流支，延昌二年於洛陽汝南王",
    "T39n1791_001:0434b10": "宅及鄴都金華寺，兼補闕文，凡三品經，譯成",
    "T39n1791_001:0434b11": "一十卷，分為十八品，題曰「入楞伽經」在髮字凾。三",
    "T39n1791_001:0434b12": "者唐久視初，于闐國三藏實叉難陀、沙門復",
    "T39n1791_001:0434b13": "禮等，既譯畢《華嚴新經》八十卷者是，而見此經前",
    "T39n1791_001:0434b14": "譯兩本煩略未馴，意重潤色，以廣流通，續奉",
    "T39n1791_001:0434b15": "詔再譯。遂於嵩嶽天中蘭若，會三本文上二本并",
    "T39n1791_001:0434b16": "一梵本，勒成七卷，凡一十品，題曰「大乘入楞伽",
    "T39n1791_001:0434b17": "經」在四字函。故御製序云：「元嘉建號，跋陀之譯未",
    "T39n1791_001:0434b18": "弘；延昌紀年，流支之義多舛。」今此注者，正",
    "T39n1791_001:0434b19": "釋唐本，仍將流支所譯餘八品題，如次間入",
    "T39n1791_001:0434b20": "注文，經中亦成一十八品，庶知文有始終，理",
    "T39n1791_001:0434b21": "無二致，讀者易曉。或謂學者以為達磨所",
    "T39n1791_001:0434b22": "指唯四卷，較諸七軸之多，且易為力。殊不知",
    "T39n1791_001:0434b23": "首經初譯，文字簡古，首尾文闕。洪儒碩德，尚",
    "T39n1791_001:0434b24": "且病其難於句讀。序引題跋，自有明文蘇東坡元",
    "T39n1791_001:0434b25": "豐間，為張文定公寫此經四卷本，自作跋云：「《楞伽》義趣幽眇，文字簡古，讀者或不能句。」蔣穎叔為首序亦云：「之奇常",
    "T39n1791_001:0434b26": "苦《楞伽經》難讀，則餘人可知。」。斯經參同三本，得其純全，句義",
    "T39n1791_001:0434b27": "昭著，試發而讀之，則知思過半矣！",
    "T39n1791_001:0434b28": "1 羅婆那王勸請品(一)羅婆那王勸請品第一",
    "T39n1791_001:0434b29": "自下正釋經文義，分為三：謂序、正、流通也。此",
    "T39n1791_001:0434c01": "品即序分。從〈問答品〉訖廣重頌，凡十七品，名",
    "T39n1791_001:0434c02": "正宗分。最後一頌，名流通分。初四卷本，此一",
    "T39n1791_001:0434c03": "品經全闕，獨首有六行餘文，以為略序。言羅",
    "T39n1791_001:0434c04": "婆那者，未見正譯，即夜叉王也。勸請如來入",
    "T39n1791_001:0434c05": "寶山中說自證法，復請大慧菩薩而為啟問",
    "T39n1791_001:0434c06": "之首，故言勸請。言品者，義類同者，聚在一段，",
    "T39n1791_001:0434c07": "故名品。是經總四千頌，有一十八品。此品建",
    "T39n1791_001:0434c08": "初，故云第一。",
    "T39n1791_001:0434c09": "如是我聞：舉所聞之法體也，謂如是一部",
    "T39n1791_001:0434c10": "經義，我昔親從佛聞。故《佛地論》云「傳佛教者，",
    "T39n1791_001:0434c11": "言如是之事我昔曾聞。」此總合釋信聞也。",
    "T39n1791_001:0434c12": "若離釋之，如是者，信成就也。《智度論》云「佛法",
    "T39n1791_001:0434c13": "大海，信為能入，智為能度。」經無豐約，非信不",
    "T39n1791_001:0434c14": "階，故稱如是。有云「聖人說法，但為顯如，唯",
    "T39n1791_001:0434c15": "如為是。」又云「如者當理之言，智者無非之稱。」",
    "T39n1791_001:0434c16": "今則云「如即真空，是即妙有。」既無有外之真，",
    "T39n1791_001:0434c17": "故空而非斷；無真外之俗，故有而非常。即對",
    "T39n1791_001:0434c18": "破權宗邪宗，以彰中道，故云如是。我聞者，",
    "T39n1791_001:0434c19": "聞成就也。將欲傳之於未聞，若有言而不傳，",
    "T39n1791_001:0434c20": "即為虛設。不在能說，貴在能傳，故次明我聞",
    "T39n1791_001:0434c21": "也。我即文殊、阿難。五蘊假者，云何稱我？我有",
    "T39n1791_001:0434c22": "四種：一凡夫遍計、二外道宗計、三諸聖隨世",
    "T39n1791_001:0434c23": "假分賓主、四法身真我。今是後二，無前二種",
    "T39n1791_001:0434c24": "凡外計我。我既無我，聞亦無聞，從緣空故，不",
    "T39n1791_001:0434c25": "壞假名，即不聞聞爾。若約此經旨趣，即傳法",
    "T39n1791_001:0434c26": "菩薩，以我無我不二之真我，而聞真俗無礙",
    "T39n1791_001:0434c27": "之法門也。",
    "T39n1791_001:0434c28": "一時佛言一時者，時成就也。時者亦隨世",
    "T39n1791_001:0434c29": "假立時分也。一者，揀異餘時，如來說經，時有",
    "T39n1791_001:0435a01": "無量，不能備舉。一言略周，故云一時，即法王",
    "T39n1791_001:0435a02": "啟運嘉會之時也。佛者，主成就也。梵音佛陀，",
    "T39n1791_001:0435a03": "此云覺者，謂自他覺滿之者。《起信論》云「所言",
    "T39n1791_001:0435a04": "覺者，謂心體離念。離念相者，等虛空界無所",
    "T39n1791_001:0435a05": "不遍。法界一相即是如來平等法身。」則以無",
    "T39n1791_001:0435a06": "念，名之為覺，然有三義：一自覺，覺知自心本",
    "T39n1791_001:0435a07": "無生滅；二覺他，覺一切法無不是如；三覺滿，",
    "T39n1791_001:0435a08": "自他理圓稱之為滿，故知有念即不名覺。《起",
    "T39n1791_001:0435a09": "信》云「一切眾生不名為覺，以無始來念念相",
    "T39n1791_001:0435a10": "續，未曾離念。」又云「若有眾生，能覺無念者，",
    "T39n1791_001:0435a11": "即為向佛智故。」",
    "T39n1791_001:0435a12": "住大海濱摩羅山頂楞伽城中，此處成就",
    "T39n1791_001:0435a13": "也。真身無在而無不在，故次辨之。言大海濱",
    "T39n1791_001:0435a14": "摩羅山頂者，通舉說處也。此山在大海中，高",
    "T39n1791_001:0435a15": "五百由旬，非神足力，皆不能到。楞伽者，別舉",
    "T39n1791_001:0435a16": "說場也，此云難往。義見前題。言中者，佛好中",
    "T39n1791_001:0435a17": "道，升中天、降中國、中夜滅，皆表中道也。今處",
    "T39n1791_001:0435a18": "城中，說自證法，中道義也。",
    "T39n1791_001:0435a19": "與大比丘眾及大菩薩眾俱。眾成就也。從",
    "T39n1791_001:0435a20": "假入空觀，偏破生死，即先列聲聞也。從空入",
    "T39n1791_001:0435a21": "假觀，偏破涅槃，即後列菩薩也。二邊既離，則",
    "T39n1791_001:0435a22": "中道現前。大比丘者，具五義故：一名怖魔、二",
    "T39n1791_001:0435a23": "名乞士、三名破惡、四名淨命、五名名字僧。大",
    "T39n1791_001:0435a24": "菩薩者，具云菩提薩埵也。菩提此云覺，即所",
    "T39n1791_001:0435a25": "求佛果。薩埵此云有情，即所化眾生。又云此",
    "T39n1791_001:0435a26": "求菩提之有情也。俱者，一時、一處也。是謂六",
    "T39n1791_001:0435a27": "義圓成，三疑頓息。",
    "T39n1791_001:0435a28": "其諸菩薩摩訶薩悉已通遠至為其上首。此",
    "T39n1791_001:0435a29": "讚菩薩德也。摩訶，大也。言五法、三自性、八識、",
    "T39n1791_001:0435b01": "二無我者，是四妙門，攝世出世一切諸法。下",
    "T39n1791_001:0435b02": "正宗分，備明此義也。悉已通達者，言諸菩薩",
    "T39n1791_001:0435b03": "悉已究竟通達此法無礙也。善知境界自心",
    "T39n1791_001:0435b04": "現義者，謂三界依正迷悟生死境界，唯是自",
    "T39n1791_001:0435b05": "心現義。諸菩薩善能如實了知，不從外得也。",
    "T39n1791_001:0435b06": "遊戲無量自在三昧神通諸力者，謂遊戲",
    "T39n1791_001:0435b07": "自心所現，無量自在、解脫、三昧、正受、六通、十",
    "T39n1791_001:0435b08": "力也。曰遊戲者何也？謂已得無量自在，既神",
    "T39n1791_001:0435b09": "且通，忘已任物，彼此無滯，則處處有樂，故曰",
    "T39n1791_001:0435b10": "遊戲也。隨眾生心現種種形方便調伏者，",
    "T39n1791_001:0435b11": "謂隨眾生心，即是自心現境界中，眾生既殊，",
    "T39n1791_001:0435b12": "心色亦異，隨類示現，方便調伏也。一切諸",
    "T39n1791_001:0435b13": "佛手灌其頂者，是皆行窮十地，蒙灌頂加，言",
    "T39n1791_001:0435b14": "位尊也。皆從種種諸佛國土而來此會，大慧",
    "T39n1791_001:0435b15": "菩薩為其上首者，謂有大神德，從異方來，上",
    "T39n1791_001:0435b16": "首菩薩具大智慧，故云大慧。上通明證信序",
    "T39n1791_001:0435b17": "竟。",
    "T39n1791_001:0435b18": "爾時世尊於海龍王宮說法至「開示此法。」從",
    "T39n1791_001:0435b19": "此至品終，別明發起序也。言世尊者，謂具上",
    "T39n1791_001:0435b20": "如來等九號，為世所尊也。梵，謂色界梵王。釋，",
    "T39n1791_001:0435b21": "即帝釋，為欲界主。護世，謂四天王。諸天龍等",
    "T39n1791_001:0435b22": "者，即天龍八部也。如來，即諸法如義。應、正等",
    "T39n1791_001:0435b23": "覺者，謂正覺即自心如理智，妙觀真諦也。等",
    "T39n1791_001:0435b24": "覺，即自心如量智，遍觀俗諦也。是謂佛佛祖",
    "T39n1791_001:0435b25": "祖唯以自一念心，照真達俗，成無上覺，故云",
    "T39n1791_001:0435b26": "昔諸如來、應、正等覺也。餘義如文可知。",
    "T39n1791_001:0435b27": "爾時羅婆那夜叉王至於長夜中得大饒益。",
    "T39n1791_001:0435b28": "言夜叉王承佛神力，見海波浪不能現像；觀",
    "T39n1791_001:0435b29": "其眾會，如來藏識真如性海，亦復如是。為於",
    "T39n1791_001:0435c01": "無明境界風動，轉識浪生，不能發現無邊德",
    "T39n1791_001:0435c02": "用。即起歡喜心，當詣請佛，入此城中，發揚是",
    "T39n1791_001:0435c03": "事；令諸眾生，無明風息，識浪不生，心海澄清，",
    "T39n1791_001:0435c04": "無德不現也。",
    "T39n1791_001:0435c05": "作是語已，即與眷屬至於中說偈而讚佛曰：「心",
    "T39n1791_001:0435c06": "自性法藏，無我離見垢。至一心願聽法。」大青",
    "T39n1791_001:0435c07": "因陀羅寶，含諸物像，對即變應。是夜叉等所",
    "T39n1791_001:0435c08": "持樂器，皆是此寶。而又間錯。以琉璃等寶，纏",
    "T39n1791_001:0435c09": "裹以無價上衣。音聲美妙，節奏相和。中說三",
    "T39n1791_001:0435c10": "偈而讚於佛，初一偈上三句，正讚所證真心",
    "T39n1791_001:0435c11": "自性，是諸法藏。從本已來，具足無量性功德",
    "T39n1791_001:0435c12": "故，無二我執、離五見垢，唯佛與佛，乃能證知。",
    "T39n1791_001:0435c13": "第二一偈讚請佛入城，上三句如次讚三身，",
    "T39n1791_001:0435c14": "第四一句正請。第三一偈敘昔佛菩薩皆曾",
    "T39n1791_001:0435c15": "住此城，世尊亦應爾，我等願聽法。",
    "T39n1791_001:0435c16": "爾時羅婆那楞伽王至復以歌聲而說頌言：「世",
    "T39n1791_001:0435c17": "尊於七日，住摩竭海中至唯願哀納受。」時羅",
    "T39n1791_001:0435c18": "婆那王，上以樂音讚請佛，此復以歌聲說偈",
    "T39n1791_001:0435c19": "請佛者，表情無情同也。對佛稱已名，我是羅",
    "T39n1791_001:0435c20": "剎王，十首羅婆那者，謂羅剎王，表諸眾生根",
    "T39n1791_001:0435c21": "本無明郎主也。十首表利、鈍、十使，由無明生，",
    "T39n1791_001:0435c22": "是一切塵勞煩惱之首也。願佛攝受我，所有",
    "T39n1791_001:0435c23": "諸眾生，我宮殿彩女，乃至身給侍，唯願哀納",
    "T39n1791_001:0435c24": "受等，如經自明。大意即表，能達無明實性即",
    "T39n1791_001:0435c25": "是佛性。內外塵勞，一切煩惱，自然隨順正遍",
    "T39n1791_001:0435c26": "知覺，故云給侍納受也。言以都咤迦音及喻",
    "T39n1791_001:0435c27": "娑剌那者，未見正譯。摩訶衍者，此云大乘。",
    "T39n1791_001:0435c28": "爾時世尊聞是語已至作是語已默然而住。",
    "T39n1791_001:0435c29": "佛語夜叉王，許受彼請，故默然而住。",
    "T39n1791_001:0436a01": "時羅婆那王即以所乘妙花宮殿至甚深之法。",
    "T39n1791_001:0436a02": "言佛及諸菩薩受供養已，各為略說甚深",
    "T39n1791_001:0436a03": "法要。",
    "T39n1791_001:0436a04": "時羅婆那王并其眷屬至而勸請言：「我今請大",
    "T39n1791_001:0436a05": "士，奉問於世尊至一切諸過失。」彼王復供養",
    "T39n1791_001:0436a06": "大慧菩薩，請為我等及諸菩薩，奉問如來自",
    "T39n1791_001:0436a07": "證智法，離諸過失，入佛智地。",
    "T39n1791_001:0436a08": "爾時世尊以神通力至皆於空中隱而不現。",
    "T39n1791_001:0436a09": "言如來以神通力，復於彼山化現如上依正",
    "T39n1791_001:0436a10": "重重無盡境界，乃至空中隱而不現。一如華",
    "T39n1791_001:0436a11": "嚴會中，彌勒彈指，樓閣門開，善財入已，見彼",
    "T39n1791_001:0436a12": "莊嚴大樓閣中而有無盡百千樓閣，廣大莊",
    "T39n1791_001:0436a13": "嚴亦復如是。彼無盡百千樓閣中，一一各有",
    "T39n1791_001:0436a14": "無盡百千樓閣。一一樓閣前各有彌勒菩薩，",
    "T39n1791_001:0436a15": "一一彌勒菩薩前各有善財童子，一一善財",
    "T39n1791_001:0436a16": "童子皆悉合掌在彌勒前。乃至從三昧起，忽",
    "T39n1791_001:0436a17": "然不見。此二皆表超情離見，廣大自在，無障",
    "T39n1791_001:0436a18": "礙法界也。即諸佛與眾生交徹，淨土與穢土",
    "T39n1791_001:0436a19": "融通，法法皆更互莊嚴，塵塵悉遍含法界，相",
    "T39n1791_001:0436a20": "入相即，無盡重重，令其悟修圓明證入矣。",
    "T39n1791_001:0436a21": "羅婆那王唯自見身至「為如煙焰旋火輪耶？」",
    "T39n1791_001:0436a22": "諸法既隱，楞伽王唯見自身住本宮中，此明",
    "T39n1791_001:0436a23": "不離當處也。作是思惟，即起尋伺觀也。諦觀",
    "T39n1791_001:0436a24": "諸法，誰說誰聽？為是何物？覓諸法相，了不",
    "T39n1791_001:0436a25": "可得。",
    "T39n1791_001:0436a26": "復更思惟一切諸法至「不起分別，是則能見。」",
    "T39n1791_001:0436a27": "復更思惟，正念觀察，得如實觀。了諸法性，無",
    "T39n1791_001:0436a28": "能無所，無見無聞，是名真實見也。",
    "T39n1791_001:0436a29": "時楞伽王尋即開悟至入如來藏，趣於佛地。",
    "T39n1791_001:0436b01": "此明夜叉王，由如實觀尋即開悟，證唯自心",
    "T39n1791_001:0436b02": "住無分別智也。所謂得如實見，不隨他悟者，",
    "T39n1791_001:0436b03": "言迷悟多岐，亦無別法，迷時迷境為物，悟時",
    "T39n1791_001:0436b04": "了境即心。悟即覺迷，非別有一悟而從外來，",
    "T39n1791_001:0436b05": "故云不隨他悟也。能以自智，善巧觀察，永離",
    "T39n1791_001:0436b06": "臆度邪解者，謂理則頓悟乘悟併消，若作勝",
    "T39n1791_001:0436b07": "解即墮群邪，唯以善巧智觀察，即無勝解之",
    "T39n1791_001:0436b08": "心耳。善達方便，巧知諸地上增進相者，謂既",
    "T39n1791_001:0436b09": "如實悟，復達善巧方便，則諸地始終，永無委",
    "T39n1791_001:0436b10": "曲相也。故樂遠離心識妄見，直趣佛地。三相",
    "T39n1791_001:0436b11": "續義，如下廣明。",
    "T39n1791_001:0436b12": "聞虛空中及宮殿內至「應如是見一切諸法。」",
    "T39n1791_001:0436b13": "言夜叉王既開悟，虛空宮殿為之讚可，言應",
    "T39n1791_001:0436b14": "如是學，應如是見。如是者，隨順如實之辭也。",
    "T39n1791_001:0436b15": "許其此學、此見皆如實故。諸佛如來見一切",
    "T39n1791_001:0436b16": "法，亦同如是見也。前來既以化境為說法，此",
    "T39n1791_001:0436b17": "復以宮殿為讚可，何也？豈非發真歸源，虛空",
    "T39n1791_001:0436b18": "宮殿，自然消殞。色空依正，同一法界，詎能",
    "T39n1791_001:0436b19": "爾也。",
    "T39n1791_001:0436b20": "「若異見者則是斷見至亦不應住六定等中。」",
    "T39n1791_001:0436b21": "此明種種勸其離異見。若異見者，則是斷見。",
    "T39n1791_001:0436b22": "謂若異此如實之見，則為斷滅見也。汝應永",
    "T39n1791_001:0436b23": "離心、意、意識，應勤觀察一切諸法者，言自證",
    "T39n1791_001:0436b24": "法，非心意識境界，故當遠離之。勤觀察者，當",
    "T39n1791_001:0436b25": "如理觀察一切法性也。應修內行者，當潛行",
    "T39n1791_001:0436b26": "密用也。莫著外見者，即下所謂二乘、外道句",
    "T39n1791_001:0436b27": "義境界也。圍陀諸見者，即外道婆羅門，遵奉",
    "T39n1791_001:0436b28": "梵天所說四圍陀書，可十萬偈，咸口相傳，不",
    "T39n1791_001:0436b29": "書皮貝。亦不應住六定等中者，即外道異計，",
    "T39n1791_001:0436c01": "欣厭六行伏惑等定也。如一種外道，計第四",
    "T39n1791_001:0436c02": "禪無想一天為涅槃，而於欲界修無想定，厭",
    "T39n1791_001:0436c03": "下三禪及於欲界為苦麁障，欣上無想天是",
    "T39n1791_001:0436c04": "淨妙離，故得下三禪及欲界惑伏而不行。命",
    "T39n1791_001:0436c05": "終即生無想異熟，經五百劫，還即墮落，流轉",
    "T39n1791_001:0436c06": "生死。如是等六行伏惑邪定，皆不應住耳。",
    "T39n1791_001:0436c07": "「若能如是，即是如實至於性空中亂想分別。」",
    "T39n1791_001:0436c08": "言若不著二乘、外道諸見，方能如實修行，摧",
    "T39n1791_001:0436c09": "破他論惡見，及捨我執等。能以妙慧轉所依",
    "T39n1791_001:0436c10": "識者，即四智轉八識也。入如來自證地者，言",
    "T39n1791_001:0436c11": "與諸佛同得同證也。善修三昧三摩鉢底者，",
    "T39n1791_001:0436c12": "三昧此云正定，亦云正受。為正定不亂，能受",
    "T39n1791_001:0436c13": "諸法，淨持簡擇故。又以無境可動，名為正定；",
    "T39n1791_001:0436c14": "無物可受，名為正受。三摩鉢底，此云等至。為",
    "T39n1791_001:0436c15": "正定能發生正慧，等持諸法至勝位故，此法",
    "T39n1791_001:0436c16": "宜善修也。外道執我見，有我相，及實求那取",
    "T39n1791_001:0436c17": "著者，求那此云功能，謂外道執有我相，及四",
    "T39n1791_001:0436c18": "大蘊界處，有實功能。取著色、聲、香、味、觸、法。及",
    "T39n1791_001:0436c19": "二乘見有十二緣，不了性空，於中亂想分別。",
    "T39n1791_001:0436c20": "故勸於此莫生外道取著，及二乘妄想也。",
    "T39n1791_001:0436c21": "「楞伽王！此法殊勝至如是思惟，乃是見佛。」所",
    "T39n1791_001:0436c22": "謂此法者何法？為自心住無分別法也。殊勝",
    "T39n1791_001:0436c23": "非昧劣法，方能成就自證聖智也。於諸有中",
    "T39n1791_001:0436c24": "受上妙生者，謂能證此殊勝法，必能於諸有",
    "T39n1791_001:0436c25": "中上品受生，不趣下劣也。所謂破無明翳，滅",
    "T39n1791_001:0436c26": "識波浪者，無明能障蔽慧目，業識波浪能鼓",
    "T39n1791_001:0436c27": "動心源，此大乘行能破滅之。識性二義者，為",
    "T39n1791_001:0436c28": "外道既執著我見，於異論中，不能演說離見",
    "T39n1791_001:0436c29": "識性法，非法義也。汝先見佛，如是思惟者，言",
    "T39n1791_001:0437a01": "夜叉王，汝先見佛，能如實思惟此義，乃是真",
    "T39n1791_001:0437a02": "見佛之見也。",
    "T39n1791_001:0437a03": "爾時羅婆那王復作是念：至「如是等事悉無有",
    "T39n1791_001:0437a04": "別。」言夜叉王復念，願得重見如來。佛即知",
    "T39n1791_001:0437a05": "含當悟深法，復現其身，令所化事如本不異，",
    "T39n1791_001:0437a06": "彼遍一切，無盡重重。時十首王，自見其身，遍",
    "T39n1791_001:0437a07": "諸佛前，悉有大慧，夜叉圍遶，說自覺聖智所",
    "T39n1791_001:0437a08": "證之法，亦見一切佛剎。如是等事，與前無",
    "T39n1791_001:0437a09": "別。",
    "T39n1791_001:0437a10": "爾時世尊普觀眾會至楞伽山頂欣然大笑。",
    "T39n1791_001:0437a11": "此明如來普觀眾會，欲為說法。言慧眼非以",
    "T39n1791_001:0437a12": "肉眼者，為肉眼礙而非通故，不能普觀，故以",
    "T39n1791_001:0437a13": "慧眼觀之。於其眉間、髀、脇、腰、頸及以肩、臂德",
    "T39n1791_001:0437a14": "字之中，一一毛孔皆放光明者，如來凡放光",
    "T39n1791_001:0437a15": "必表法，非苟然也。今此會，眉間七處俱放光",
    "T39n1791_001:0437a16": "明，豈非表圓明中道，離遍計依他，成就眾德",
    "T39n1791_001:0437a17": "乎！時，虛空中釋梵諸天，遙見如來坐如妙高",
    "T39n1791_001:0437a18": "楞伽山頂，欣然大笑。笑非無所以也。",
    "T39n1791_001:0437a19": "爾時諸菩薩及諸天眾至觀羅婆那念如實法。",
    "T39n1791_001:0437a20": "是時菩薩及諸天眾，咸念如來何因緣故，",
    "T39n1791_001:0437a21": "欣然而笑？身放光明，入三昧樂。周旋迴顧，觀",
    "T39n1791_001:0437a22": "夜叉王，疑必有以也。",
    "T39n1791_001:0437a23": "爾時大慧菩薩摩訶薩至「及諸外道皆不能測。」",
    "T39n1791_001:0437a24": "言大慧知菩薩眾會之心，及觀未來一切",
    "T39n1791_001:0437a25": "眾生迷惑執取，為斷彼疑，而問於佛。佛嘆善",
    "T39n1791_001:0437a26": "哉！為利自他，能起是問。謂夜叉王，曾問過去",
    "T39n1791_001:0437a27": "諸佛是二種義，今亦欲問，未來亦爾。二乘外",
    "T39n1791_001:0437a28": "道，所不能測。既已曾問，今復欲問，未來亦",
    "T39n1791_001:0437a29": "爾。於是二義，果誠不知耶？",
    "T39n1791_001:0437b01": "爾時如來知楞伽王至「梵釋天等所未曾見。」明",
    "T39n1791_001:0437b02": "是時如來知楞伽王欲請問，告其速問，欲解",
    "T39n1791_001:0437b03": "釋滿其願。言善知諸地者，即知初地，乃至不",
    "T39n1791_001:0437b04": "動、善慧、法雲及佛地也。修習對治證真實義",
    "T39n1791_001:0437b05": "者，即於諸地加功用行，治所治障，不遭邪路",
    "T39n1791_001:0437b06": "也。於大寶蓮花宮中，三昧水灌其頂者，謂行",
    "T39n1791_001:0437b07": "與佛同，為法王子，入灌頂住也。佛復教其起",
    "T39n1791_001:0437b08": "一平等行，及無量差別行，定當得如上所說",
    "T39n1791_001:0437b09": "境界。唯汝楞伽王親證所能得之，非二乘、外",
    "T39n1791_001:0437b10": "道、釋、梵所能見也。",
    "T39n1791_001:0437b11": "爾時楞伽王蒙佛許已至「汝應問我當為汝說。」",
    "T39n1791_001:0437b12": "言楞伽王蒙聽許，即化粧嚴供具，所謂種",
    "T39n1791_001:0437b13": "種華香、幢幡、幰蓋、瓔珞，即莊嚴諸具。幰即帳",
    "T39n1791_001:0437b14": "屬也。又化欲界所有，及過天龍等世間諸佛",
    "T39n1791_001:0437b15": "國土所有樂器，以為供養，表其敬法也。復於",
    "T39n1791_001:0437b16": "虛空中，雨諸供養，從空而下，表其請法謙下",
    "T39n1791_001:0437b17": "恭敬也。言過去如來已為我說者，明三世如",
    "T39n1791_001:0437b18": "來同一法也。世尊！變化如來所說二義，非根",
    "T39n1791_001:0437b19": "本佛說者，謂報、化非真佛，亦非說法者，故欲",
    "T39n1791_001:0437b20": "世尊根本佛為說也。世尊告言，當為說二義",
    "T39n1791_001:0437b21": "也。",
    "T39n1791_001:0437b22": "時夜叉王更著種種至「法性如是云何可捨？」",
    "T39n1791_001:0437b23": "此正問如來法與非法二義，云何可捨也？前",
    "T39n1791_001:0437b24": "以莊嚴具供養，此復以莊嚴具嚴身，何也？此",
    "T39n1791_001:0437b25": "表進問威儀，不敢輕易。餘義經文自明。",
    "T39n1791_001:0437b26": "爾時佛告楞伽王言：至「無量差別外法如是。」",
    "T39n1791_001:0437b27": "此正答前問。如來先舉瓶等無常，及焰、火性、",
    "T39n1791_001:0437b28": "種子生芽三喻，以明法與非法差別之相，使",
    "T39n1791_001:0437b29": "其易明。",
    "T39n1791_001:0437c01": "「內法亦然，謂無為緣至當知悉是相分別故。」",
    "T39n1791_001:0437c02": "此舉三內法合前喻，以無明為緣，合前瓶",
    "T39n1791_001:0437c03": "喻；以諸識，合火性喻；以修觀行，合種子喻。",
    "T39n1791_001:0437c04": "然瓶以造作為義，由無明緣，能造根、身、器界",
    "T39n1791_001:0437c05": "種種不同。火以熏變為義，由諸識，能熏變一",
    "T39n1791_001:0437c06": "切染淨諸法差別。種子以發生為義，由修觀",
    "T39n1791_001:0437c07": "行，自智發生，亦復見有差別之相。如是法喻，",
    "T39n1791_001:0437c08": "各有以也。是三法總明二義，悉是相分別",
    "T39n1791_001:0437c09": "故。",
    "T39n1791_001:0437c10": "「楞伽王！何者是法至汝先所問我已說竟。」上",
    "T39n1791_001:0437c11": "正答法與非法二義，如經自明。《金剛經》無著",
    "T39n1791_001:0437c12": "釋論即云「法尚應捨者，實相生故。何況非法",
    "T39n1791_001:0437c13": "者，理不應故。」亦皆破其有無情見，令自證入。",
    "T39n1791_001:0437c14": "如大香象擺壞韁鎖，自在而去耳。言毘鉢舍",
    "T39n1791_001:0437c15": "那者，此云觀，舉觀必同修止。止者，梵音奢摩",
    "T39n1791_001:0437c16": "他，偏圓諸教，釋義不同，大意謂一念稱理，攝",
    "T39n1791_001:0437c17": "散歸寂曰止，寂而常照曰觀。《起信論》以此二",
    "T39n1791_001:0437c18": "行合為一門，共相助成，不相捨離。若止觀不",
    "T39n1791_001:0437c19": "俱，則無能入菩提之道。《深密經》云「眾生被相",
    "T39n1791_001:0437c20": "縛，及為麁重縛，要勤修止觀，乃爾得解脫。」故",
    "T39n1791_001:0437c21": "天台以止觀慈悲，導身口意業及誓願，為安",
    "T39n1791_001:0437c22": "樂行。是皆以止觀為能修，萬善為所修也。《深",
    "T39n1791_001:0437c23": "密》、《楞嚴》、《涅槃》等經，《瑜伽》、《起信》、《止觀》等論，廣明",
    "T39n1791_001:0437c24": "其義。",
    "T39n1791_001:0437c25": "「楞伽王！汝言我於過去至以如來藏而為境界。」",
    "T39n1791_001:0437c26": "此言如來復為夜叉王，徵破種種妄分別",
    "T39n1791_001:0437c27": "見，使其離念、寂滅，發生正見。言楞伽王，汝言",
    "T39n1791_001:0437c28": "我於過去諸如來所，已問是義，彼諸如來已",
    "T39n1791_001:0437c29": "為我說。汝言過去但是分別，未來亦然，我亦",
    "T39n1791_001:0438a01": "同彼。彼諸佛法皆離分別，乃至為令眾生得",
    "T39n1791_001:0438a02": "安樂故者，此明過、現、未來三無差別也。如來",
    "T39n1791_001:0438a03": "以智為身，不可以我、人、眾生相分別，乃至離",
    "T39n1791_001:0438a04": "能、所分別者，謂心、佛、眾生，三無差別也。譬如",
    "T39n1791_001:0438a05": "壁上畫眾生無有覺知，世間眾生亦如是。無",
    "T39n1791_001:0438a06": "業無報，諸法亦然。無聞無說，此先舉喻，次以",
    "T39n1791_001:0438a07": "法合也。又言：譬如有人於水鏡中自見其像、",
    "T39n1791_001:0438a08": "於月燈中見影、於山谷中聞響，此皆喻眾生",
    "T39n1791_001:0438a09": "以自心取自心，於無色像中起色像執。法與",
    "T39n1791_001:0438a10": "非法分別亦爾。若了虛妄寂滅一緣，生自證",
    "T39n1791_001:0438a11": "智，出是非是，則合如來藏妙淨明心以為境",
    "T39n1791_001:0438a12": "界。信哉！此品雖目為正宗之發起，即便能了",
    "T39n1791_001:0438a13": "根本無明，入佛知見矣！",
    "T39n1791_001:0438a14": "2 問答品(一-二)1大乘入楞伽經問答品第二",
    "T39n1791_001:0438a15": "將釋此品，略啟五門：一來意、二宗趣、三解妨",
    "T39n1791_001:0438a16": "難、四釋名、五釋文。初來意者，前品序分，由致",
    "T39n1791_001:0438a17": "既彰，正宗宜顯，故此品來也。二明宗趣者，謂",
    "T39n1791_001:0438a18": "一切諸經，各自有宗。故先德言：「承言須會宗。」",
    "T39n1791_001:0438a19": "今別明此經宗趣。然下品又云「一切法不生，",
    "T39n1791_001:0438a20": "不應立是宗」者，斯言遣滯耳。若無宗之宗，則",
    "T39n1791_001:0438a21": "宗說兼暢。《起信論》云「有法能起摩訶衍信根，",
    "T39n1791_001:0438a22": "是故應說。」所言法者，謂眾生心。是心則攝一",
    "T39n1791_001:0438a23": "切世間、出世間法，依於此心，顯示摩訶衍義。",
    "T39n1791_001:0438a24": "何以故？是心真如相，即是摩訶衍體故。是心",
    "T39n1791_001:0438a25": "生滅因緣相，能示摩訶衍自體相用故，一切",
    "T39n1791_001:0438a26": "諸佛本所乘故，一切菩薩皆乘此法到如來",
    "T39n1791_001:0438a27": "地故。是故知此自性清淨圓明真體，德用難",
    "T39n1791_001:0438a28": "思，本來具足，悉是一切諸佛眾生本所乘之",
    "T39n1791_001:0438a29": "宗。亦是一切，若凡若聖，皆乘此法，到如來",
    "T39n1791_001:0438b01": "地，而為其趣也。但眾生不自了知隨順悟入，",
    "T39n1791_001:0438b02": "以諸妄想染污，故昏昧劣耳。三解妨難。云：梵",
    "T39n1791_001:0438b03": "本既一，何故三師所譯品目一多不同？答曰：",
    "T39n1791_001:0438b04": "天台云「品者或佛自唱，或結集所置，或義譯",
    "T39n1791_001:0438b05": "增足。」又云「夫分經節文，悉是先賢蘭菊，各擅",
    "T39n1791_001:0438b06": "其美。後生不應是非競諍，無三益，喪一道。三",
    "T39n1791_001:0438b07": "益者，世界等三悉檀也。一道者，第一義悉檀",
    "T39n1791_001:0438b08": "也。」是故當知，品目離合，或一或多，皆方便故。",
    "T39n1791_001:0438b09": "四釋品名者，謂此正宗首品，是一經大位總",
    "T39n1791_001:0438b10": "問答也。從〈集一切法品〉初諸識章，訖斷食肉，",
    "T39n1791_001:0438b11": "凡十四品，名別問答也。謂大慧首以一百八",
    "T39n1791_001:0438b12": "句，同為一結，總問如來；如來一一牒領所問，",
    "T39n1791_001:0438b13": "隨句答之。所謂生句非生句，常句非常句，乃",
    "T39n1791_001:0438b14": "至一百八句，皆以非字答之，欲其離念入心",
    "T39n1791_001:0438b15": "真如門也，故云〈問答品〉。次經文下即正釋",
    "T39n1791_001:0438b16": "文。",
    "T39n1791_001:0438b17": "爾時大慧菩薩摩訶薩至曲躬恭敬而說頌言：",
    "T39n1791_001:0438b18": "摩帝此云慧也。言偏袒右肩，右膝著地，即",
    "T39n1791_001:0438b19": "西域儀也，表荷擔佛法。",
    "T39n1791_001:0438b20": "「世間離生滅，猶如虛空花，智不得有無，而興大",
    "T39n1791_001:0438b21": "悲心。」自下八頌，總嘆佛德也。言世間者，眾",
    "T39n1791_001:0438b22": "生世間也。嘆佛了眾生虛假，如空中花，故無",
    "T39n1791_001:0438b23": "起滅。謂如來正智觀察，不得此眾生為有為",
    "T39n1791_001:0438b24": "無故，無緣大悲任運而起。若計有眾生而起",
    "T39n1791_001:0438b25": "悲者，名愛見悲也。",
    "T39n1791_001:0438b26": "「一切法如幻，遠離於心識。智不得有無，而興大",
    "T39n1791_001:0438b27": "悲心。」一切法者，五蘊世間也。謂五陰、六入、",
    "T39n1791_001:0438b28": "十二處、十八界等一切諸法也。法既如幻，心",
    "T39n1791_001:0438b29": "識亦亡，此嘆如來觀法如幻，以成大悲也。",
    "T39n1791_001:0438c01": "「世間恒如夢，遠離於斷常，智不得有無，而興大",
    "T39n1791_001:0438c02": "悲心。」此總言情器世間也。妄計有色，色壞",
    "T39n1791_001:0438c03": "名斷。又計有識，識更受生名常。佛知世間如",
    "T39n1791_001:0438c04": "夢所見，即無色、識可計斷常。是嘆如來了二",
    "T39n1791_001:0438c05": "見如夢，以成大悲也。",
    "T39n1791_001:0438c06": "「知人法無我，煩惱及爾焰。常清淨無相，而興大",
    "T39n1791_001:0438c07": "悲心。」煩惱者，煩惱障也。爾焰者，所知障也。",
    "T39n1791_001:0438c08": "由我法執，二障具生。若了二空，障元無有。此",
    "T39n1791_001:0438c09": "嘆如來達人法二空，二障清淨，以成大悲也。",
    "T39n1791_001:0438c10": "問：既人法空寂，二障元無。如來云何而興大",
    "T39n1791_001:0438c11": "悲？答：眾生不知此理，故迷妄顛倒，流轉無極。",
    "T39n1791_001:0438c12": "今令眾生悟入斯法，是則真實而興大悲。故",
    "T39n1791_001:0438c13": "《淨名》云「當為眾生說如斯法。」是則真實慈",
    "T39n1791_001:0438c14": "也。",
    "T39n1791_001:0438c15": "「佛不住涅槃，涅槃不住佛，遠離覺所覺，若有若",
    "T39n1791_001:0438c16": "非有。」對生死說涅槃，對眾生說佛。佛知生",
    "T39n1791_001:0438c17": "死如夢無體，故不住涅槃。知眾生如空花不",
    "T39n1791_001:0438c18": "實，故不住佛。譬如有病則說藥，無病不得說",
    "T39n1791_001:0438c19": "藥，故云佛不住涅槃，涅槃不住佛。無佛故無",
    "T39n1791_001:0438c20": "能覺，無涅槃故無所覺。有佛無佛，有涅槃無",
    "T39n1791_001:0438c21": "涅槃，乃至有無等二見，悉皆遠離，故云遠離",
    "T39n1791_001:0438c22": "覺所覺，若有若非有。",
    "T39n1791_001:0438c23": "「法身如幻夢，云何可稱讚？知無性無生，乃名稱",
    "T39n1791_001:0438c24": "讚佛。」《大般若》云「一切諸法皆無自性，無性",
    "T39n1791_001:0438c25": "故空，空故無相，無相故無願，無願故無生，無",
    "T39n1791_001:0438c26": "生故無滅，是故諸法本來寂靜自性涅槃，若",
    "T39n1791_001:0438c27": "佛出世、若不出世法常爾故。」能達是者，名稱",
    "T39n1791_001:0438c28": "讚佛。",
    "T39n1791_001:0438c29": "「佛無根境相，不見名見佛。云何於牟尼，而能有",
    "T39n1791_001:0439a01": "讚毀？」離根境相，出凡聖量，是則名見佛。牟",
    "T39n1791_001:0439a02": "尼此云寂靜。離見超情，孰能讚毀？",
    "T39n1791_001:0439a03": "「若見於牟尼，寂靜遠離生。是人今後世，離著無",
    "T39n1791_001:0439a04": "所取。」言遠離生者，離相流注二種生也。一",
    "T39n1791_001:0439a05": "本作寂靜離生滅，以是觀者名為正觀，故云",
    "T39n1791_001:0439a06": "是人今後世，離著無所取也。",
    "T39n1791_001:0439a07": "爾時大慧菩薩摩訶薩偈讚佛已，自說姓名：「我",
    "T39n1791_001:0439a08": "名為大慧，通達於大乘。今以百八義，仰諮尊中",
    "T39n1791_001:0439a09": "上。」大慧自言有大乘機，今以百八義，仰諮",
    "T39n1791_001:0439a10": "尊中上。佛為尊中最上也。",
    "T39n1791_001:0439a11": "時世間解聞是語已，普觀眾會而作是言：「汝等",
    "T39n1791_001:0439a12": "諸佛子！今皆恣所問，我當為汝說，自證之境界。」",
    "T39n1791_001:0439a13": "世間解者，十號之一也。上世間生滅如空",
    "T39n1791_001:0439a14": "花等，是佛自證境界。",
    "T39n1791_001:0439a15": "爾時大慧菩薩摩訶薩至以偈問曰：此後凡",
    "T39n1791_001:0439a16": "四十八偈半，問百八句見也。百八種見者，或",
    "T39n1791_001:0439a17": "一句為一問，或兩句為一問，或三句為一問，",
    "T39n1791_001:0439a18": "乃至十句為一問，或一句為兩問，有廣略不",
    "T39n1791_001:0439a19": "同，不可一一如數。然此百八門，正問上五法、",
    "T39n1791_001:0439a20": "三自性、八識、二無我，度眾生對治法門。是故",
    "T39n1791_001:0439a21": "大慧，舉上與摩帝菩薩遊諸佛剎所見之事，",
    "T39n1791_001:0439a22": "故下問山海日月等，即五法中名相、妄想。下",
    "T39n1791_001:0439a23": "問諸禪解脫等，即五法中正智如如也。",
    "T39n1791_001:0439a24": "「云何起計度？云何淨計度？云何起迷惑？云何淨",
    "T39n1791_001:0439a25": "迷惑？」上二句問：妄計度性，起滅染淨。下二",
    "T39n1791_001:0439a26": "句問：無明緣起，流轉還淨。如下二種沙門、婆",
    "T39n1791_001:0439a27": "羅門中別答。",
    "T39n1791_001:0439a28": "「云何名佛子，及無影次第。」問：菩薩何故名佛",
    "T39n1791_001:0439a29": "子？及問真實無相法中，因何有次第？既有次",
    "T39n1791_001:0439b01": "第，何名無相？言無影者，即無相也。但譯文變",
    "T39n1791_001:0439b02": "爾。",
    "T39n1791_001:0439b03": "「云何剎土化，相及諸外道？」問：如來在剎土中，",
    "T39n1791_001:0439b04": "化眾生、化相，及破諸外道也。",
    "T39n1791_001:0439b05": "「解脫至何所？誰縛誰能解？」問：法本無縛，而誰",
    "T39n1791_001:0439b06": "求解？既二俱亡，復至何所？如下，一切法深密",
    "T39n1791_001:0439b07": "義，及解義相中別答。",
    "T39n1791_001:0439b08": "「云何禪境界，何故有三乘？」上句問：諸禪以何",
    "T39n1791_001:0439b09": "為境界？下句問：佛乘本一，因何而有三乘差",
    "T39n1791_001:0439b10": "別？如下四種，禪及三乘、一乘、覺中別答。",
    "T39n1791_001:0439b11": "「彼以何緣生？何作何能作？」問：因緣所起，本自",
    "T39n1791_001:0439b12": "無生。若體不生，何有能生因及所作果？如下，",
    "T39n1791_001:0439b13": "一切法，因緣相中別答。",
    "T39n1791_001:0439b14": "「誰說二俱異？云何諸有起？」上句問：諸外道四",
    "T39n1791_001:0439b15": "句妄見，此即舉中二句，以該上下。如下，離一",
    "T39n1791_001:0439b16": "異、俱不俱中別答。下句問：云何欲、色、無色三",
    "T39n1791_001:0439b17": "有起也？",
    "T39n1791_001:0439b18": "「云何無色定，及與滅盡定？云何為想滅？云何從",
    "T39n1791_001:0439b19": "定覺？」上二句問：小乘、外道、四空定，及滅正",
    "T39n1791_001:0439b20": "受。下二句問：滅受想定，想受既滅，何因復從",
    "T39n1791_001:0439b21": "定覺？若從定覺，滅義不成。",
    "T39n1791_001:0439b22": "「云何所作生？進去及持身？」問：禪定所持神通，",
    "T39n1791_001:0439b23": "去住自在也。進名為去，持名為住。如下三種，",
    "T39n1791_001:0439b24": "意成身中別答。",
    "T39n1791_001:0439b25": "「云何見諸物？云何入諸地？」問：心外無物，云",
    "T39n1791_001:0439b26": "何知見五法、三自性等，悟入諸地，具諸佛法",
    "T39n1791_001:0439b27": "至如來位？下，五法、自性、諸識無我，差別相中",
    "T39n1791_001:0439b28": "別答。",
    "T39n1791_001:0439b29": "「云何有佛子，誰能破三有？何處身云何？生復住",
    "T39n1791_001:0439c01": "何處？」上二句問：諸佛子！誰是破三有生死",
    "T39n1791_001:0439c02": "者？下二句問：破三有處？及何身破三有？既破",
    "T39n1791_001:0439c03": "三有，復何處生？",
    "T39n1791_001:0439c04": "「云何得神通自在及三昧？」問：神通三昧，以何",
    "T39n1791_001:0439c05": "而得？此徵起修因也。如下，諸佛有二種持中",
    "T39n1791_001:0439c06": "別答。",
    "T39n1791_001:0439c07": "「三昧心何相？願佛為我說。」上句問：三昧心何",
    "T39n1791_001:0439c08": "相？有相非三昧。下一句結請。",
    "T39n1791_001:0439c09": "「云何名藏識？云何名意識？」此問：八識得名所",
    "T39n1791_001:0439c10": "由？下句一本謂「云何意及識」。如下諸識章別",
    "T39n1791_001:0439c11": "答。",
    "T39n1791_001:0439c12": "「云何起諸見？云何退諸見？」問：諸識生住見",
    "T39n1791_001:0439c13": "相？及滅見相？如下二種生住滅中別答。",
    "T39n1791_001:0439c14": "「云何姓非姓？云何唯是心？」問：既有三乘、五姓",
    "T39n1791_001:0439c15": "之異，云何復說唯是心量？如下五種種姓中",
    "T39n1791_001:0439c16": "別答。",
    "T39n1791_001:0439c17": "「何因建立相？云何成無我？」問：建立有相及無",
    "T39n1791_001:0439c18": "我相，如下建立誹謗中別答。",
    "T39n1791_001:0439c19": "「云何無眾生？云何隨俗說？云何得不起常見及",
    "T39n1791_001:0439c20": "斷見？」上二句問：真諦無，及俗諦有。下二句",
    "T39n1791_001:0439c21": "徵問：二見何得不起？非有立有，名常見；非無",
    "T39n1791_001:0439c22": "立無，名斷見。",
    "T39n1791_001:0439c23": "「云何佛、外道，其相不相違？何故當來世，種種諸",
    "T39n1791_001:0439c24": "異部？」上二句問：云何邪正得不相違？如下，",
    "T39n1791_001:0439c25": "佛說生滅無常，外道亦說生滅無常中別答。",
    "T39n1791_001:0439c26": "下句問：未來有十八部之差別？",
    "T39n1791_001:0439c27": "「云何為性空？云何剎那滅？」上句問：一切法云",
    "T39n1791_001:0439c28": "何性空？如下，一切法空，無生無二中別答。下",
    "T39n1791_001:0439c29": "句問：剎那滅，剎那名念，壞名無常？如下剎那",
    "T39n1791_001:0440a01": "壞相中別答。",
    "T39n1791_001:0440a02": "「胎藏云何起？云何世不動？」上句問：依如來藏",
    "T39n1791_001:0440a03": "而有生死？言胎藏者，與生死胎作藏也。如下，",
    "T39n1791_001:0440a04": "為我說陰、界、入、生滅中別答。下句問：世間諸",
    "T39n1791_001:0440a05": "法體性生滅，何故不動？",
    "T39n1791_001:0440a06": "「云何諸世間，如幻亦如夢？乾城及陽焰，乃至水",
    "T39n1791_001:0440a07": "中月？」問：何故說此五喻？為顯諸法本離生",
    "T39n1791_001:0440a08": "滅，興此喻也。如下，沙門婆羅門，觀一切法無",
    "T39n1791_001:0440a09": "自性中別答。",
    "T39n1791_001:0440a10": "「云何菩提分？覺分從何起？」問：三十七菩提分",
    "T39n1791_001:0440a11": "法并起處？",
    "T39n1791_001:0440a12": "「云何國土亂？何故見諸有？」上句問：名相妄想",
    "T39n1791_001:0440a13": "法中，云何有國土亂？下句問：諸法既無體，云",
    "T39n1791_001:0440a14": "何眾生而見諸有？",
    "T39n1791_001:0440a15": "「云何知世法？云何離文字？」上句問：眾生云何",
    "T39n1791_001:0440a16": "覺知世法？如下，二種覺智中別答。下句問：云",
    "T39n1791_001:0440a17": "何諸法性離文字？如下，宗趣相中別答。",
    "T39n1791_001:0440a18": "「云何如空花，不生亦不滅？」問：何故說世間如",
    "T39n1791_001:0440a19": "空花，不生滅？如下，意成法身非生滅中別答。",
    "T39n1791_001:0440a20": "「真如有幾種？諸度心有幾？」上句問：真如有幾",
    "T39n1791_001:0440a21": "種？如下：七種。第一義中別答。下句問：諸度心",
    "T39n1791_001:0440a22": "有幾？如下，六波羅密中別答。",
    "T39n1791_001:0440a23": "「云何如虛空？云何離分別？」上句問：誰知諸法",
    "T39n1791_001:0440a24": "如虛空？下句問：云何離於妄想分別？如下，今",
    "T39n1791_001:0440a25": "當說自性分別相已下別答。",
    "T39n1791_001:0440a26": "「云何地次第？云何得無影？」問：諸地次第，何得",
    "T39n1791_001:0440a27": "無相？次第當有堦降之殊。如下，一切菩薩入",
    "T39n1791_001:0440a28": "滅定次第相續相中別答。",
    "T39n1791_001:0440a29": "「何者二無我？云何所知淨？」如下，善觀二無",
    "T39n1791_001:0440b01": "我，及淨自心現流中，別答此二問。",
    "T39n1791_001:0440b02": "「聖智有幾種？戒眾生亦然。」上句問：智差別，令",
    "T39n1791_001:0440b03": "捨劣修勝。如下，智識中別答。下句問：眾生性",
    "T39n1791_001:0440b04": "欲非一，如來制戒有幾種？",
    "T39n1791_001:0440b05": "「摩尼等諸寶，斯並云何出？誰起於語言？眾生及",
    "T39n1791_001:0440b06": "諸物。」上二句問：寶生所因？下二句問：誰起",
    "T39n1791_001:0440b07": "於語言，有情及資具？如下四種言說分別",
    "T39n1791_001:0440b08": "相中別答。",
    "T39n1791_001:0440b09": "「明處與伎術，誰之所顯示？」問：五明法及世間",
    "T39n1791_001:0440b10": "伎能，誰之所作？五明論者：一名內論，一切佛",
    "T39n1791_001:0440b11": "法是也。二名外論，有四種：謂因論、聲論、醫",
    "T39n1791_001:0440b12": "方論、工巧論。此五各能生智，故云明處。",
    "T39n1791_001:0440b13": "「伽他有幾種？長行句亦然。」伽他，此云諷誦。",
    "T39n1791_001:0440b14": "長，即長篇，句或四言五言。",
    "T39n1791_001:0440b15": "「道理幾不同，解釋幾差別？」問：理趣解釋幾差",
    "T39n1791_001:0440b16": "別？《大般若經．理趣分》說：諸法皆空，無生無",
    "T39n1791_001:0440b17": "滅，無自性性，離一切相，不可願求，然第一義",
    "T39n1791_001:0440b18": "湛然常住。《解深密經》應機解釋，通說有六：一",
    "T39n1791_001:0440b19": "真義理趣，謂二障淨智所行真實。二證得理",
    "T39n1791_001:0440b20": "趣，謂於真義得如實知。三教導理趣，謂自證",
    "T39n1791_001:0440b21": "已開示眾生。此三為本，後三解釋。四離二邊",
    "T39n1791_001:0440b22": "理趣，謂有問言：云何名為真義理趣？應答彼",
    "T39n1791_001:0440b23": "言：非有非無、非常非斷。五不思議理趣，謂有",
    "T39n1791_001:0440b24": "問言：云何證得？應答彼言：謂不思議。若於諸",
    "T39n1791_001:0440b25": "法遠離戲論，爾時證得真勝義性，故知言說",
    "T39n1791_001:0440b26": "皆非真實。六隨眾生所樂理趣，謂有問言：云",
    "T39n1791_001:0440b27": "何教導？應答彼言：隨諸眾生意樂各異，順彼",
    "T39n1791_001:0440b28": "所欲，方便開示。",
    "T39n1791_001:0440b29": "「飲食共誰作？愛欲云何起？」問：飲食、愛欲云何",
    "T39n1791_001:0440c01": "生？《淨名》曰「從癡、有愛，則我病生。」",
    "T39n1791_001:0440c02": "「云何轉輪王，及以諸小王？云何王守護？」問：大",
    "T39n1791_001:0440c03": "小諸王及守國法？",
    "T39n1791_001:0440c04": "「天眾幾種別？地日月星宿。斯等並是何？」問：諸",
    "T39n1791_001:0440c05": "天、大地，及日、月、星宿，如《大集》、《樓炭》等經一一",
    "T39n1791_001:0440c06": "廣明。",
    "T39n1791_001:0440c07": "「解脫有幾種？修行師復幾？」問：解脫是無學人，",
    "T39n1791_001:0440c08": "修行即是有學人。各有幾種？如下，須陀洹差",
    "T39n1791_001:0440c09": "別相中別答。",
    "T39n1791_001:0440c10": "「云何阿闍䔧？弟子幾差別？」闍䔧，此云教師。",
    "T39n1791_001:0440c11": "門師設教及弟子稟教。",
    "T39n1791_001:0440c12": "「如來有幾種，本生事亦然。」問：如來及本生，因",
    "T39n1791_001:0440c13": "緣各有幾種？",
    "T39n1791_001:0440c14": "「眾魔及異學，如是各有幾？」魔羅，此云能害。",
    "T39n1791_001:0440c15": "凡障善品，能害慧命，皆名為魔。總有四種：謂",
    "T39n1791_001:0440c16": "煩惱魔、死魔、陰魔、天魔。此問：諸魔及異學",
    "T39n1791_001:0440c17": "者，欲修行人識生死諸見根本也。",
    "T39n1791_001:0440c18": "「自性幾種異？心有幾差別？」如下，當善知三自",
    "T39n1791_001:0440c19": "性相，別答自性。四因緣眼識轉，已下別答此",
    "T39n1791_001:0440c20": "心。",
    "T39n1791_001:0440c21": "「云何唯假設？願佛為開演。」問：云何諸法是妄",
    "T39n1791_001:0440c22": "想假施設量？下如佛所說，若知境界但是假",
    "T39n1791_001:0440c23": "名都不可得中別答。",
    "T39n1791_001:0440c24": "「云何為風雲？念智何因起？」上句，一本作云何",
    "T39n1791_001:0440c25": "空風雲？下句問：四正念智，何因而有？亦云世",
    "T39n1791_001:0440c26": "俗念智。",
    "T39n1791_001:0440c27": "「藤樹等行列，此並誰能作？」問：蔓草林木，無情",
    "T39n1791_001:0440c28": "之物，皆誰作也？",
    "T39n1791_001:0440c29": "注大乘入楞伽經卷第一"
}