{
    "T02n0099_020:0139c13": "雜阿含經卷第二十",
    "T02n0099_020:0139c15": "宋天竺三藏求那跋陀羅譯",
    "T02n0099_020:0139c16": "二〇537（五三七）如是我聞：一時，佛住舍衛國祇樹給",
    "T02n0099_020:0139c17": "孤獨園。爾時，尊者大目犍連、尊者阿那律",
    "T02n0099_020:0139c18": "住舍衛國手成浴池側。尊者舍利弗詣尊者",
    "T02n0099_020:0139c19": "阿那律所，共相問訊慰勞已，於一面坐。尊",
    "T02n0099_020:0139c20": "者舍利弗語尊者阿那律言：「奇哉！阿那律！",
    "T02n0099_020:0139c21": "有大德神力，於何功德修習多修習而能",
    "T02n0099_020:0139c22": "至此？」尊者阿那律語尊者舍利弗言：「於四",
    "T02n0099_020:0139c23": "念處修習多修習，成此大德神力。何等為",
    "T02n0099_020:0139c24": "四念處？內身身觀念處，精勤方便，正念正",
    "T02n0099_020:0139c25": "知，調伏世間貪憂。如是外身、內外身，內受、",
    "T02n0099_020:0139c26": "外受、內外受，內心、外心、內外心，內法、外法、內",
    "T02n0099_020:0139c27": "外法觀念處，精勤方便，正念正知，如是調",
    "T02n0099_020:0139c28": "伏世間貪憂。尊者舍利弗！是名四念處修",
    "T02n0099_020:0139c29": "習多修習，成此大德神力。「尊者舍利弗！我",
    "T02n0099_020:0140a01": "於四念處善修習故，於小千世界少作方",
    "T02n0099_020:0140a02": "便，能遍觀察，如明目士夫於樓觀上，觀下",
    "T02n0099_020:0140a03": "平地種種之物，我少作方便，觀察小千世",
    "T02n0099_020:0140a04": "界亦復如是。如是我於四念處修習多修",
    "T02n0099_020:0140a05": "習，成此大德神力。」時，二正士共論議已，各",
    "T02n0099_020:0140a06": "從座起而去。",
    "T02n0099_020:0140a07": "538（五三八）如是我聞：一時，佛住舍衛國祇樹給孤",
    "T02n0099_020:0140a08": "獨園。尊者舍利弗、尊者大目犍連、尊者阿難、",
    "T02n0099_020:0140a09": "尊者阿那律住舍衛國。爾時，尊者大目犍",
    "T02n0099_020:0140a10": "連詣尊者阿那律所，共相問訊慰勞已，於",
    "T02n0099_020:0140a11": "一面坐。時，尊者大目犍連問尊者阿那律：",
    "T02n0099_020:0140a12": "「於何功德修習多修習，成此大德神力？」尊",
    "T02n0099_020:0140a13": "者阿那律語尊者大目犍連：「我於四念處",
    "T02n0099_020:0140a14": "修習多修習，成此大德神力。何等為四？內",
    "T02n0099_020:0140a15": "身身觀繫心住，精勤方便，正念正知，除世",
    "T02n0099_020:0140a16": "間貪憂，外身、內外身，內受、外受、內外受，內",
    "T02n0099_020:0140a17": "心、外心、內外心，內法、外法、內外法，觀繫心",
    "T02n0099_020:0140a18": "住，精進方便，除世間貪憂，是名四念處修",
    "T02n0099_020:0140a19": "習多修習。成此大德神力，於千須彌山以",
    "T02n0099_020:0140a20": "少方便悉能觀察，如明目士夫登高山頂，",
    "T02n0099_020:0140a21": "觀下千多羅樹林。如是我於四念處修習",
    "T02n0099_020:0140a22": "多修習，成此大德神力，以少方便見千須",
    "T02n0099_020:0140a23": "彌山。如是，尊者大目犍連！我於四念處修",
    "T02n0099_020:0140a24": "習多修習，成此大德神力。」時二正士共論",
    "T02n0099_020:0140a25": "議已，各從座起而去。",
    "T02n0099_020:0140a26": "539（五三九）如是我聞：一時，佛住舍衛國祇樹給孤",
    "T02n0099_020:0140a27": "獨園。尊者舍利弗、尊者大目犍連、尊者阿",
    "T02n0099_020:0140a28": "難、尊者阿那律住舍衛國手成浴池側。",
    "T02n0099_020:0140a29": "爾時，尊者阿難往尊者阿那律所，共相問",
    "T02n0099_020:0140b01": "訊慰勞已，於一面坐。尊者阿難問尊者阿",
    "T02n0099_020:0140b02": "那律：「於何功德修習多修習，成就如是大",
    "T02n0099_020:0140b03": "德大力大神通？」尊者阿那律語尊者阿難：「我",
    "T02n0099_020:0140b04": "於四念處修習多修習，成此大德大力。何",
    "T02n0099_020:0140b05": "等為四？內身身觀念處繫心住，精勤方便，正",
    "T02n0099_020:0140b06": "念正知，除世間貪憂。如是外身、內外身，內",
    "T02n0099_020:0140b07": "受、外受、內外受，內心、外心、內外心，內法、外法、",
    "T02n0099_020:0140b08": "內外法觀念處繫心住，精勤方便，除世間貪",
    "T02n0099_020:0140b09": "憂。如是，尊者阿難！我於此四念處修習多",
    "T02n0099_020:0140b10": "修習，少方便，以淨天眼過天、人眼，見諸",
    "T02n0099_020:0140b11": "眾生，死時、生時，好色、惡色，上色、下色，善趣、",
    "T02n0099_020:0140b12": "惡趣，隨業受生，皆如實見。此諸眾生身惡",
    "T02n0099_020:0140b13": "行，口、意惡行，誹謗賢聖，邪見因緣，身壞命",
    "T02n0099_020:0140b14": "終，生地獄中。如是眾生，身善行，口，意善行，",
    "T02n0099_020:0140b15": "不謗賢聖，正見成就，以是因緣，身壞命終，",
    "T02n0099_020:0140b16": "得生天上。「譬如明目士夫住四衢道，見諸",
    "T02n0099_020:0140b17": "人民若來、若去、若坐、若臥，我亦如是，於四",
    "T02n0099_020:0140b18": "念處修習多修習，成此大德大力神通，見",
    "T02n0099_020:0140b19": "諸眾生，死時、生時，善趣、惡趣。如是眾生身",
    "T02n0099_020:0140b20": "惡行，口、意惡行，誹謗賢聖，邪見因緣，生地",
    "T02n0099_020:0140b21": "獄中。如是眾生身善行，口、意善行，不謗賢",
    "T02n0099_020:0140b22": "聖，正見因緣，身壞命終，得生天上。如是，尊",
    "T02n0099_020:0140b23": "者阿難！我於四念處修習多修習，成此大",
    "T02n0099_020:0140b24": "德大力神通。」時，二正士共論議已，各從座起",
    "T02n0099_020:0140b25": "而去。",
    "T02n0099_020:0140b26": "540（五四〇）如是我聞：一時，佛住舍衛國祇樹給孤",
    "T02n0099_020:0140b27": "獨園。爾時，尊者阿那律在舍衛國松林精",
    "T02n0099_020:0140b28": "舍，身遭病苦。時，有眾多比丘詣尊者阿那",
    "T02n0099_020:0140b29": "律所，問訊慰勞已，於一面住，語尊者阿那",
    "T02n0099_020:0140c01": "律言：「尊者阿那律！所患增損可安忍不？病",
    "T02n0099_020:0140c02": "勢漸損不轉增耶？」尊者阿那律言：「我病不",
    "T02n0099_020:0140c03": "安，難可安忍，身諸苦痛，轉增無損。」即說",
    "T02n0099_020:0140c04": "三種譬，如上叉摩經說。「然我身已遭此苦",
    "T02n0099_020:0140c05": "痛，且當安忍，正念正知。」諸比丘問尊者阿",
    "T02n0099_020:0140c06": "那律：「心住何所，而能安忍如是大苦，正念",
    "T02n0099_020:0140c07": "正知？」尊者阿那律語諸比丘言：「住四念處，",
    "T02n0099_020:0140c08": "我於所起身諸苦痛能自安忍，正念正知。何",
    "T02n0099_020:0140c09": "等為四念處？謂內身身觀念處，乃至受、心、法",
    "T02n0099_020:0140c10": "觀念處，是名住於四念處，身諸苦痛能自安",
    "T02n0099_020:0140c11": "忍，正念正知。」時，諸正士共論議已，歡喜隨",
    "T02n0099_020:0140c12": "喜，各從座起而去。",
    "T02n0099_020:0140c13": "541（五四一）如是我聞：一時，佛住舍衛國祇樹給孤",
    "T02n0099_020:0140c14": "獨園。時，尊者阿那律在舍衛國松林精舍，",
    "T02n0099_020:0140c15": "病差未久。時，有眾多比丘往詣阿那律所，",
    "T02n0099_020:0140c16": "問訊慰勞已，於一面坐，問尊者阿那律：「安",
    "T02n0099_020:0140c17": "隱樂住不？」阿那律言：「安隱樂住，身諸苦痛漸",
    "T02n0099_020:0140c18": "已休息。」諸比丘問尊者阿那律：「住何所住，",
    "T02n0099_020:0140c19": "身諸苦痛得安隱？」尊者阿那律言：「住四念",
    "T02n0099_020:0140c20": "處，身諸苦痛漸得安隱。何等為四？謂內身",
    "T02n0099_020:0140c21": "身觀念處，乃至法法觀念處，是名四念處。",
    "T02n0099_020:0140c22": "住此四念處故，身諸苦痛漸得休息。」時，",
    "T02n0099_020:0140c23": "諸正士共論議已，歡喜隨喜，各從座起而",
    "T02n0099_020:0140c24": "去。",
    "T02n0099_020:0140c25": "542（五四二）如是我聞：一時，佛住舍衛國祇樹給孤",
    "T02n0099_020:0140c26": "獨園。時，尊者阿那律在舍衛國松林精舍。",
    "T02n0099_020:0140c27": "時，有眾多比丘詣尊者阿那律所，共相問訊",
    "T02n0099_020:0140c28": "慰勞已，於一面坐，問尊者阿那律：「若比丘",
    "T02n0099_020:0140c29": "在於學地，上求安隱涅槃住，聖弟子云何",
    "T02n0099_020:0141a01": "修習多修習，於此法、律得盡諸漏，無漏心",
    "T02n0099_020:0141a02": "解脫、慧解脫，現法自知作證：『我生已盡，梵行",
    "T02n0099_020:0141a03": "已立，所作已作，自知不受後有。』？」尊者阿那",
    "T02n0099_020:0141a04": "律語諸比丘言：「若比丘在於學地，上求安",
    "T02n0099_020:0141a05": "隱涅槃心住，聖弟子云何修習多修習？於",
    "T02n0099_020:0141a06": "此法、律得盡諸漏，無漏心解脫、慧解脫，現",
    "T02n0099_020:0141a07": "法自知作證：『我生已盡，梵行已立，所作已作，",
    "T02n0099_020:0141a08": "自知不受後有。』者？當住四念處。何等為",
    "T02n0099_020:0141a09": "四？謂內身身觀念處，乃至法法觀念處。如",
    "T02n0099_020:0141a10": "是四念處修習多修習，於此法、律得盡",
    "T02n0099_020:0141a11": "諸漏，無漏心解脫、慧解脫，現法自知作證：『我",
    "T02n0099_020:0141a12": "生已盡，梵行已立，所作已作，自知不受後",
    "T02n0099_020:0141a13": "有。』」時，諸比丘共聞尊者阿那律所說，歡喜隨",
    "T02n0099_020:0141a14": "喜，各從座起而去。",
    "T02n0099_020:0141a15": "543（五四三）如是我聞：一時，佛住舍衛國祇樹給孤",
    "T02n0099_020:0141a16": "獨園。時，尊者阿那律在舍衛國松林精舍",
    "T02n0099_020:0141a17": "住。時，有眾多比丘詣尊者阿那律所，與尊",
    "T02n0099_020:0141a18": "者阿那律共相問訊慰勞已，於一面坐。語",
    "T02n0099_020:0141a19": "尊者阿那律言：「若阿羅漢比丘諸漏已盡，",
    "T02n0099_020:0141a20": "所作已作，捨離重擔，離諸有結，正智心善",
    "T02n0099_020:0141a21": "解脫，亦修四念處耶？」尊者阿那律語比",
    "T02n0099_020:0141a22": "丘言：「若比丘諸漏已盡，所作已作，捨",
    "T02n0099_020:0141a23": "離重擔，離諸有結，正智心善解脫，彼亦修",
    "T02n0099_020:0141a24": "四念處也。所以者何？不得者得，不證者證，",
    "T02n0099_020:0141a25": "為現法樂住故。所以者何？我亦離諸有漏，",
    "T02n0099_020:0141a26": "得阿羅漢，所作已作，心善解脫，亦修四念",
    "T02n0099_020:0141a27": "處故。不得者得，不到者到，不證者證，乃至",
    "T02n0099_020:0141a28": "現法安樂住。」時，諸正士共論議已，歡喜隨",
    "T02n0099_020:0141a29": "喜，各從座起而去。",
    "T02n0099_020:0141b01": "544（五四四）如是我聞：一時，佛住舍衛國祇樹給孤",
    "T02n0099_020:0141b02": "獨園。時，尊者阿那律在舍衛國松林精舍。",
    "T02n0099_020:0141b03": "時，有眾多外道出家詣尊者阿那律所，共相",
    "T02n0099_020:0141b04": "問訊慰勞已，於一面坐。語尊者阿那律：「尊",
    "T02n0099_020:0141b05": "者何故於沙門瞿曇法中出家？」尊者阿那",
    "T02n0099_020:0141b06": "律言：「為修習故。」復問：「何所修習？」答言：「謂",
    "T02n0099_020:0141b07": "修諸根、修諸力、修諸覺分、修諸念處，汝",
    "T02n0099_020:0141b08": "欲聞何等修？」復問：「根、力、覺分，我不知其名",
    "T02n0099_020:0141b09": "字，況復問義，然我欲聞念處。」尊者阿那律",
    "T02n0099_020:0141b10": "言：「諦聽，善思，當為汝說。若比丘內身身",
    "T02n0099_020:0141b11": "觀念處，乃至法法觀念處。」時，眾多外道出",
    "T02n0099_020:0141b12": "家聞尊者阿那律所說，歡喜隨喜，各從座",
    "T02n0099_020:0141b13": "起而去。",
    "T02n0099_020:0141b14": "545（五四五）如是我聞：一時，佛住舍衛國祇樹給",
    "T02n0099_020:0141b15": "孤獨園。爾時，尊者阿那律在舍衛國住松",
    "T02n0099_020:0141b16": "林精舍。時，尊者阿那律語諸比丘：「譬如大",
    "T02n0099_020:0141b17": "樹，生而順下，隨浚隨輸，若伐其根，樹必當",
    "T02n0099_020:0141b18": "倒，隨所而順下。如是比丘修四念處，長",
    "T02n0099_020:0141b19": "夜順趣浚輸，向於遠離；順趣浚輸，向於出",
    "T02n0099_020:0141b20": "要，順趣浚輸，向於涅槃。」尊者阿那律說此",
    "T02n0099_020:0141b21": "經已，諸比丘聞其所說，歡喜奉行。",
    "T02n0099_020:0141b22": "546（五四六）如是我聞：一時，佛住舍衛國祇樹給",
    "T02n0099_020:0141b23": "孤獨園。爾時，尊者摩訶迦旃延在跋蘭那",
    "T02n0099_020:0141b24": "聚落烏泥池側。時，有執澡灌杖梵志詣",
    "T02n0099_020:0141b25": "摩訶迦旃延所，共相問訊慰勞已，於一面坐，",
    "T02n0099_020:0141b26": "問摩訶迦旃延言：「何因何緣王、王共諍，婆",
    "T02n0099_020:0141b27": "羅門居士、婆羅門居士共諍？」摩訶迦旃延",
    "T02n0099_020:0141b28": "答梵志言：「貪欲繫著因緣故，王、王共諍，婆",
    "T02n0099_020:0141b29": "羅門居士、婆羅門居士共諍。」梵志復問：「何因",
    "T02n0099_020:0141c01": "何緣出家、出家而復共諍？」摩訶迦旃延答言：",
    "T02n0099_020:0141c02": "「以見欲繫著故，出家、出家而復共諍。」梵志",
    "T02n0099_020:0141c03": "復問：「摩訶迦旃延！頗有能離貪欲繫著及",
    "T02n0099_020:0141c04": "離此見欲繫著不？」尊者摩訶迦旃延答言：「梵",
    "T02n0099_020:0141c05": "志！有，我大師如來、應、等正覺、明行足、善逝、世",
    "T02n0099_020:0141c06": "間解、無上士、調御丈夫、天人師、佛世尊能離",
    "T02n0099_020:0141c07": "此貪欲繫著及見欲繫著。」梵志復問：「佛世尊",
    "T02n0099_020:0141c08": "今在何所？」答言：「佛世尊今在婆羅耆人中，",
    "T02n0099_020:0141c09": "拘薩羅國舍衛城祇樹給孤獨園。」爾時，梵志",
    "T02n0099_020:0141c10": "從座起，整衣服，偏袒右肩，右膝著地，向佛",
    "T02n0099_020:0141c11": "所住處合掌讚歎。",
    "T02n0099_020:0141c12": "「南無南無佛世尊、如來、應供、等正覺，能離",
    "T02n0099_020:0141c13": "欲貪諸繫著，悉能遠離貪欲縛及諸見欲，淨",
    "T02n0099_020:0141c14": "根本。」時，持澡灌杖梵志聞尊者摩訶迦旃",
    "T02n0099_020:0141c15": "延所說，歡喜隨喜，從座起去。",
    "T02n0099_020:0141c16": "547（五四七）如是我聞：一時，佛住舍衛國祇樹給孤",
    "T02n0099_020:0141c17": "獨園。尊者摩訶迦旃延在婆羅那烏泥池側，",
    "T02n0099_020:0141c18": "與眾多比丘集於食堂，為持衣事。時，有執",
    "T02n0099_020:0141c19": "杖梵志年耆根熟，詣食堂所，於一面柱杖",
    "T02n0099_020:0141c20": "而住。須臾默然已，語諸比丘：「諸長老！汝等",
    "T02n0099_020:0141c21": "何故見老宿士不共語問訊，恭敬命坐？」時，",
    "T02n0099_020:0141c22": "尊者摩訶迦旃延亦在眾中坐。時，尊者摩",
    "T02n0099_020:0141c23": "訶迦旃延語梵志言：「我法有宿老來，皆",
    "T02n0099_020:0141c24": "共語問訊，恭敬禮拜，命之令坐。」梵志言：",
    "T02n0099_020:0141c25": "「我見此眾中無有老於我者，不恭敬禮拜、",
    "T02n0099_020:0141c26": "命坐，汝云何言：『我法見有宿老，恭敬禮",
    "T02n0099_020:0141c27": "拜，命其令坐。』？」摩訶迦旃延言：「梵志！若有",
    "T02n0099_020:0141c28": "耆年八十、九十，髮白齒落，成就年少法者，",
    "T02n0099_020:0141c29": "此非宿士；雖復年少年二十五，色白髮黑，",
    "T02n0099_020:0142a01": "盛壯美滿，而彼成就耆年法者，為宿士數。」",
    "T02n0099_020:0142a02": "梵志問言：「云何名為八十、九十，髮白齒落，而",
    "T02n0099_020:0142a03": "復成就年少之法，年二十五，膚白髮黑，盛壯",
    "T02n0099_020:0142a04": "美色，為宿士數？」尊者摩訶迦旃延語梵志",
    "T02n0099_020:0142a05": "言：「有五欲功德。謂眼識色愛、樂、念，耳識聲、",
    "T02n0099_020:0142a06": "鼻識香、舌識味、身識觸愛、樂、念。於此五欲功",
    "T02n0099_020:0142a07": "德不離貪、不離欲、不離愛、不離念、不",
    "T02n0099_020:0142a08": "離濁。梵志！若如是者，雖復八十、九十，髮白",
    "T02n0099_020:0142a09": "齒落，是名成就年少之法。雖年二十五，膚",
    "T02n0099_020:0142a10": "白髮黑，盛壯美色，於五欲功德離貪、離欲、",
    "T02n0099_020:0142a11": "離愛、離念、離濁，若如是者，雖復年少年二",
    "T02n0099_020:0142a12": "十五，膚白髮黑，盛壯美色，成就老人法，為宿",
    "T02n0099_020:0142a13": "士數。」爾時，梵志語尊者摩訶迦旃延：「如尊",
    "T02n0099_020:0142a14": "者所說義，我自省察，雖老則少，汝等雖少，",
    "T02n0099_020:0142a15": "成耆年法，世間多事，令便請還。」尊者摩訶",
    "T02n0099_020:0142a16": "迦旃延言：「梵志！汝自知時。」爾時，梵志聞尊",
    "T02n0099_020:0142a17": "者摩訶迦旃延所說，歡喜隨喜，還其本處。",
    "T02n0099_020:0142a18": "548（五四八）如是我聞：一時，佛住舍衛國祇樹給",
    "T02n0099_020:0142a19": "孤獨園。尊者摩訶迦旃延在稠林中住。時，",
    "T02n0099_020:0142a20": "摩偷羅國王是西方王子，詣尊者摩訶迦",
    "T02n0099_020:0142a21": "旃延所，禮摩訶迦旃延足，退坐一面，問尊",
    "T02n0099_020:0142a22": "者摩訶迦旃延：「婆羅門自言：『我第一，他人卑",
    "T02n0099_020:0142a23": "劣，我白，餘人黑，婆羅門清淨，非非婆羅門；是",
    "T02n0099_020:0142a24": "婆羅門子從口生，婆羅門所化，是婆羅門所",
    "T02n0099_020:0142a25": "有。』尊者摩訶迦旃延！此義云何？」尊者摩訶迦",
    "T02n0099_020:0142a26": "旃延語摩偷羅王言：「大王！此是世間言說",
    "T02n0099_020:0142a27": "耳。世間言說言：『婆羅門第一，餘人卑劣，婆羅",
    "T02n0099_020:0142a28": "門白，餘人黑，婆羅門清淨，非非婆羅門。婆",
    "T02n0099_020:0142b01": "羅門從婆羅門生，生從口生，婆羅門所化，",
    "T02n0099_020:0142b02": "是婆羅門所有。』大王當知，業真實者，是依",
    "T02n0099_020:0142b03": "業者。」王語尊者摩訶迦旃延：「此則略說，我",
    "T02n0099_020:0142b04": "所不解，願重分別。」尊者摩訶迦旃延言：「今",
    "T02n0099_020:0142b05": "當問汝，隨問答我。」即問言：「大王！汝為婆",
    "T02n0099_020:0142b06": "羅門王，於自國土，諸婆羅門、剎利、居士、長者，",
    "T02n0099_020:0142b07": "此四種人悉皆召來，以財以力使其侍",
    "T02n0099_020:0142b08": "衛，先起後臥，及諸使令，悉如意不？」答言：「如",
    "T02n0099_020:0142b09": "意。」復問：「大王！剎利為王、居士為王、長者",
    "T02n0099_020:0142b10": "為王，於自國土所有四姓悉皆召來，以財",
    "T02n0099_020:0142b11": "以力令其侍衛，先起後臥，及諸使令，皆",
    "T02n0099_020:0142b12": "如意不？」答言：「如意。」復問：「大王！如是四姓",
    "T02n0099_020:0142b13": "悉皆平等，有何差別？當知，大王！四種姓者，",
    "T02n0099_020:0142b14": "皆悉平等，無有勝如差別之異。」摩偷羅王",
    "T02n0099_020:0142b15": "白尊者摩訶迦旃延：「實爾，尊者！四姓皆等，",
    "T02n0099_020:0142b16": "無有種種勝如差別。」「是故，大王！當知四姓，",
    "T02n0099_020:0142b17": "世間言說為差別耳，乃至依業，真實無",
    "T02n0099_020:0142b18": "差別也。復次，大王！此國土中有婆羅門，有",
    "T02n0099_020:0142b19": "偷盜者，當如之何？」王白尊者摩訶迦旃延：",
    "T02n0099_020:0142b20": "「婆羅門中有偷盜者，或鞭、或縛，或驅出國，",
    "T02n0099_020:0142b21": "或罰其金，或截手足耳鼻，罪重則殺，及其",
    "T02n0099_020:0142b22": "盜者。然婆羅門，則名為賊。」復問：「大王！若",
    "T02n0099_020:0142b23": "剎利、居士、長者中有偷盜者，當復如何？」王",
    "T02n0099_020:0142b24": "白尊者摩訶迦旃延：「亦鞭、亦縛，亦驅出國，亦",
    "T02n0099_020:0142b25": "罰其金，亦復斷截手足耳鼻，罪重則殺。」",
    "T02n0099_020:0142b26": "「如是，大王！豈非四姓悉平等耶？為有種",
    "T02n0099_020:0142b27": "種差別異不？」王白尊者摩訶迦旃延：「如是",
    "T02n0099_020:0142b28": "義者，實無種種勝如差別。」尊者摩訶迦旃",
    "T02n0099_020:0142c01": "延復語王言：「當知，大王！四種姓者，世間言",
    "T02n0099_020:0142c02": "說言：『婆羅門第一，餘悉卑劣，婆羅門白，餘人",
    "T02n0099_020:0142c03": "悉黑，婆羅門清淨，非非婆羅門。』當依業",
    "T02n0099_020:0142c04": "真實、業依耶？」復問：「大王！婆羅門殺生、偷",
    "T02n0099_020:0142c05": "盜、邪婬、妄言、惡口、兩舌、綺語、貪、恚、邪見，作十",
    "T02n0099_020:0142c06": "不善業跡已，為生惡趣耶？善趣耶？於阿",
    "T02n0099_020:0142c07": "羅呵所為何所聞？」王白尊者摩訶迦旃延：",
    "T02n0099_020:0142c08": "「婆羅門作十不善業跡，當墮惡趣，阿羅呵",
    "T02n0099_020:0142c09": "所，作如是聞。剎利、居士、長者亦如是說。」復",
    "T02n0099_020:0142c10": "問：「大王！若婆羅門行十善業跡，離殺生，",
    "T02n0099_020:0142c11": "乃至正見，當生何所？為善趣耶？為惡趣",
    "T02n0099_020:0142c12": "耶？於阿羅呵所，為何所聞？」王白尊者摩訶",
    "T02n0099_020:0142c13": "迦旃延：「若婆羅門行十善業跡者，當生",
    "T02n0099_020:0142c14": "善趣，阿羅呵所，作如是、聞如是，剎利、居士、",
    "T02n0099_020:0142c15": "長者亦如是說。」復問：「云何？大王！如是",
    "T02n0099_020:0142c16": "四姓，為平等不？為有種種勝如差別？」",
    "T02n0099_020:0142c17": "王白尊者摩訶迦旃延：「如是義者，則為平",
    "T02n0099_020:0142c18": "等，無有種種勝如差別。」「是故，大王當知，四",
    "T02n0099_020:0142c19": "姓悉平等耳，無有種種勝如差別。世間言",
    "T02n0099_020:0142c20": "說故有：『婆羅門第一，婆羅門白，餘者悉",
    "T02n0099_020:0142c21": "黑，婆羅門清淨，非非婆羅門；婆羅門生，生",
    "T02n0099_020:0142c22": "從口生，婆羅門作，婆羅門化，婆羅門所有。』",
    "T02n0099_020:0142c23": "當知業真實、業依。」王白尊者摩訶迦旃延：「實",
    "T02n0099_020:0142c24": "如所說，皆是世間言說，故有：『婆羅門勝，餘",
    "T02n0099_020:0142c25": "者卑劣，婆羅門白，餘者悉黑，婆羅門清淨，",
    "T02n0099_020:0142c26": "非非婆羅門；婆羅門生，生從口生，婆羅門",
    "T02n0099_020:0142c27": "化，婆羅門所有。』皆是業真實、依於業。」爾時，摩",
    "T02n0099_020:0142c28": "偷羅王聞尊者摩訶迦旃延所說，歡喜隨喜，",
    "T02n0099_020:0143a01": "作禮而去。",
    "T02n0099_020:0143a02": "549（五四九）如是我聞：一時，佛住舍衛國祇樹給",
    "T02n0099_020:0143a03": "孤獨園。爾時，尊者摩訶迦旃延住阿槃",
    "T02n0099_020:0143a04": "提國拘羅羅咤精舍。尊者摩訶迦旃延晨朝",
    "T02n0099_020:0143a05": "著衣持鉢，入拘羅羅咤精舍，次第乞食，至",
    "T02n0099_020:0143a06": "迦梨迦優婆夷舍。時，優婆夷見尊者摩訶",
    "T02n0099_020:0143a07": "迦旃延，即敷床坐，請令就坐，前禮尊者摩",
    "T02n0099_020:0143a08": "訶迦旃延足，退住一面，白尊者摩訶迦旃",
    "T02n0099_020:0143a09": "延：「如世尊所說，答僧耆多童女所問，如世",
    "T02n0099_020:0143a10": "尊說僧耆多童女所問偈：",
    "T02n0099_020:0143a11": "「實義存於心，　　寂滅而不亂，",
    "T02n0099_020:0143a12": "降伏諸勇猛，　　可愛端正色。",
    "T02n0099_020:0143a13": "一心獨靜思，　　服食妙禪樂，",
    "T02n0099_020:0143a14": "是則為遠離。　　世間之伴黨，",
    "T02n0099_020:0143a15": "世間諸伴黨，　　無習近我者。",
    "T02n0099_020:0143a16": "「尊者摩訶迦旃延！世尊此偈，其義云何？」尊",
    "T02n0099_020:0143a17": "者摩訶迦旃延語優婆夷言：「姊妹！有一沙",
    "T02n0099_020:0143a18": "門婆羅門言：『地一切入處正受，此則無上，",
    "T02n0099_020:0143a19": "為求此果。』姊妹！若沙門婆羅門於地一切",
    "T02n0099_020:0143a20": "入處正受，清淨鮮白者，則見其本，見患、見",
    "T02n0099_020:0143a21": "滅、見滅道跡；以見本、見患、見滅、見滅道跡",
    "T02n0099_020:0143a22": "故，得真實義存於心，寂滅而不亂。姉妹！",
    "T02n0099_020:0143a23": "如是水一切入處、火一切入處、風一切入",
    "T02n0099_020:0143a24": "處、青一切入處、黃一切入處、赤一切入",
    "T02n0099_020:0143a25": "處、白一切入處、空一切入處、識一切入",
    "T02n0099_020:0143a26": "處為無上者，為求此果。「姊妹！若有沙門",
    "T02n0099_020:0143a27": "婆羅門，乃至於識處一切入處正受，清淨",
    "T02n0099_020:0143a28": "鮮白者，見本、見患、見滅、見滅道跡；以見本、",
    "T02n0099_020:0143a29": "見患、見滅、見滅道跡故，是則實義存於心，",
    "T02n0099_020:0143b01": "寂滅而不亂，善見、善入。是故世尊答僧耆",
    "T02n0099_020:0143b02": "多童女所問偈：",
    "T02n0099_020:0143b03": "「實義存於心，　　寂滅而不亂，",
    "T02n0099_020:0143b04": "降伏諸勇猛，　　可愛端正色。",
    "T02n0099_020:0143b05": "一心獨靜思，　　服食妙禪樂，",
    "T02n0099_020:0143b06": "是則為遠離，　　世間之伴黨，",
    "T02n0099_020:0143b07": "世間諸伴黨，　　無習近我者。",
    "T02n0099_020:0143b08": "「如是，姊妹！我解世尊以如是義故，說",
    "T02n0099_020:0143b09": "如是偈。」優婆夷言：「善哉！尊者說真實義，",
    "T02n0099_020:0143b10": "唯願尊者受我請食。」時，尊者摩訶迦旃延",
    "T02n0099_020:0143b11": "默然受請。時，迦梨迦優婆夷知尊者摩訶",
    "T02n0099_020:0143b12": "迦旃延受請已，即辦種種淨美飲食，恭敬尊",
    "T02n0099_020:0143b13": "重，自手奉食。時，優婆夷知尊者摩訶迦旃",
    "T02n0099_020:0143b14": "延食已，洗鉢、澡嗽訖，敷一卑坐，於尊者",
    "T02n0099_020:0143b15": "摩訶迦旃延前恭敬聽法。尊者摩訶迦旃延",
    "T02n0099_020:0143b16": "為迦梨迦優婆夷種種說法，示、教、照、喜；示、教、",
    "T02n0099_020:0143b17": "照、喜已，從座起而去。",
    "T02n0099_020:0143b18": "550（五五〇）如是我聞：一時，佛住舍衛國祇樹給孤",
    "T02n0099_020:0143b19": "獨園。爾時，尊者摩訶迦旃延在舍衛國祇樹",
    "T02n0099_020:0143b20": "給孤獨園。尊者摩訶迦旃延語諸比丘：「佛世",
    "T02n0099_020:0143b21": "尊、如來、應、等正覺所知所見，說六法出苦",
    "T02n0099_020:0143b22": "處昇於勝處，說一乘道淨諸眾生，離諸惱",
    "T02n0099_020:0143b23": "苦，憂悲悉滅，得真如法。何等為六？謂聖弟",
    "T02n0099_020:0143b24": "子念如來、應、等正覺所行法淨，如來、應、等正",
    "T02n0099_020:0143b25": "覺、明行足、善逝、世間解、無上士、調御丈夫、天人",
    "T02n0099_020:0143b26": "師、佛世尊。聖弟子念如來、應所行法故，離",
    "T02n0099_020:0143b27": "貪欲覺、離瞋恚覺、離害覺。如是，聖弟子出",
    "T02n0099_020:0143b28": "染著心。何等為染著心？謂五欲功德，於此",
    "T02n0099_020:0143b29": "五欲功德離貪、恚、癡，安住正念正智，乘於",
    "T02n0099_020:0143c01": "直道，修習念佛，正向涅槃，是名如來、應、等",
    "T02n0099_020:0143c02": "正覺所知所見，說第一出苦處昇於勝處，",
    "T02n0099_020:0143c03": "一乘道淨於眾生，離苦惱，滅憂悲，得如",
    "T02n0099_020:0143c04": "實法。「復次，聖弟子念於正法，念於世尊現",
    "T02n0099_020:0143c05": "法、律，離諸熱惱，非時，通達，即於現法，緣自",
    "T02n0099_020:0143c06": "覺悟。爾時，聖弟子念此正法時，不起欲",
    "T02n0099_020:0143c07": "覺、瞋恚、害覺。如是，聖弟子出染著心。何等",
    "T02n0099_020:0143c08": "為染著心？謂五欲功德。於此五欲功德離",
    "T02n0099_020:0143c09": "貪、恚、癡，安住正念正知，乘於直道，修習念",
    "T02n0099_020:0143c10": "法，正向涅槃，是名如來、應、等正覺所知所",
    "T02n0099_020:0143c11": "見，說第二出苦處昇於勝處，一乘道淨",
    "T02n0099_020:0143c12": "於眾生，離苦惱，滅憂悲，得如實法。「復次，聖",
    "T02n0099_020:0143c13": "弟子念於僧法，善向、正向、直向、等向，修",
    "T02n0099_020:0143c14": "隨順行，謂向須陀洹、得須陀洹果，向斯陀",
    "T02n0099_020:0143c15": "含、得斯陀含，向阿那含、得阿那含，向阿羅",
    "T02n0099_020:0143c16": "漢、得阿羅漢。如是四雙八士，是名世尊弟",
    "T02n0099_020:0143c17": "子僧戒具足、定具足、慧具足、解脫具足、解",
    "T02n0099_020:0143c18": "脫知見具足，供養、恭敬、禮拜處，世間無上福",
    "T02n0099_020:0143c19": "田。聖弟子如是念僧時，爾時聖弟子不起",
    "T02n0099_020:0143c20": "欲覺、瞋恚、害覺。如是，聖弟子出染著心。何",
    "T02n0099_020:0143c21": "等為染著心？謂五欲功德。於此五欲功德",
    "T02n0099_020:0143c22": "離貪、恚、癡，安住正念正知，乘於直道，修",
    "T02n0099_020:0143c23": "習念僧，正向涅槃，是名如來、應、等正覺所",
    "T02n0099_020:0143c24": "知所見，說第三出苦處昇於勝處，一乘道",
    "T02n0099_020:0143c25": "淨於眾生，離苦惱，滅憂悲，得如實法。「復",
    "T02n0099_020:0143c26": "次，聖弟子念於戒德，念不缺戒、不斷戒、純",
    "T02n0099_020:0143c27": "厚戒、不離戒、非盜取戒、善究竟戒、可讚",
    "T02n0099_020:0143c28": "歎戒、梵行不憎惡戒。若聖弟子念此戒",
    "T02n0099_020:0143c29": "時，自念身中所成就戒，當於爾時不起",
    "T02n0099_020:0144a01": "欲覺、瞋恚、害覺。如是，聖弟子出染著心。何",
    "T02n0099_020:0144a02": "等為染著心？謂五欲功德。於此五欲功德",
    "T02n0099_020:0144a03": "離貪、恚、癡，安住正念正知，乘於直道，修戒",
    "T02n0099_020:0144a04": "念，正向涅槃，是名如來、應、等正覺所知所",
    "T02n0099_020:0144a05": "見，說第四出苦處昇於勝處，一乘道淨於",
    "T02n0099_020:0144a06": "眾生，離苦惱，滅憂悲，得如實法。「復次，聖弟",
    "T02n0099_020:0144a07": "子自念施法，心自欣慶。我今離慳貪垢、",
    "T02n0099_020:0144a08": "離在居家，解脫心施、常施、捨施、樂施、具足",
    "T02n0099_020:0144a09": "施、平等施。若聖弟子念於自所施法時，",
    "T02n0099_020:0144a10": "不起欲覺、瞋恚、害覺。如是，聖弟子出染著",
    "T02n0099_020:0144a11": "心。於何染著？謂五欲功德。於此五欲功",
    "T02n0099_020:0144a12": "德離貪、恚、癡，安住正念正知，乘於直道，修",
    "T02n0099_020:0144a13": "施念，正向涅槃，是名如來、應、等正覺所知所",
    "T02n0099_020:0144a14": "見，說第五出苦處昇於勝處，一乘道淨於",
    "T02n0099_020:0144a15": "眾生，離苦惱，滅憂悲，得如實法。「復次，聖弟",
    "T02n0099_020:0144a16": "子念於天德，念四王天、三十三天，炎",
    "T02n0099_020:0144a17": "摩天、兜率陀天、化樂天、他化自在天，清淨",
    "T02n0099_020:0144a18": "信心，於此命終，生彼諸天。我亦如是，信、",
    "T02n0099_020:0144a19": "戒、施、聞、慧，於此命終，生彼天中。如是，聖",
    "T02n0099_020:0144a20": "弟子念天功德時，不起欲覺、瞋恚、害覺。如",
    "T02n0099_020:0144a21": "是，聖弟子出染著心。於何染著？謂五欲功",
    "T02n0099_020:0144a22": "德。於此五欲功德離貪、恚、癡，安住正念正",
    "T02n0099_020:0144a23": "知，乘於直道，修天念，正向涅槃，是名如來、",
    "T02n0099_020:0144a24": "應、等正覺所知所見，說第六出苦處昇於",
    "T02n0099_020:0144a25": "勝處，一乘道淨於眾生，離苦惱，滅憂悲，",
    "T02n0099_020:0144a26": "得如實法。」尊者摩訶迦旃延說此經已，諸",
    "T02n0099_020:0144a27": "比丘聞其所說，歡喜奉行。",
    "T02n0099_020:0144a28": "551（五五一）如是我聞：一時，佛住舍衛國祇樹給孤",
    "T02n0099_020:0144a29": "獨園。爾時，尊者摩訶迦旃延住釋氏訶梨聚",
    "T02n0099_020:0144b01": "落精舍。時，訶梨聚落長者詣尊者摩訶迦",
    "T02n0099_020:0144b02": "旃延所，稽首禮足，退坐一面，白尊者摩訶",
    "T02n0099_020:0144b03": "迦旃延：「如世尊義品答摩揵提所問偈：",
    "T02n0099_020:0144b04": "「斷一切諸流，　　亦塞其流源，",
    "T02n0099_020:0144b05": "聚落相習近，　　牟尼不稱歎。",
    "T02n0099_020:0144b06": "虛空於五欲，　　永以不還滿，",
    "T02n0099_020:0144b07": "世間諍言訟，　　畢竟不復為。",
    "T02n0099_020:0144b08": "「尊者摩訶迦旃延！此偈有何義？」尊者摩訶迦",
    "T02n0099_020:0144b09": "旃延答長者言：「眼流者，眼識起貪，依眼",
    "T02n0099_020:0144b10": "界貪欲流出，故名為流。耳、鼻、舌、身、意流者，",
    "T02n0099_020:0144b11": "謂意識起貪，依意界貪識流出，故名為",
    "T02n0099_020:0144b12": "流。」長者復問尊者摩訶迦旃延：「云何名為不",
    "T02n0099_020:0144b13": "流？」尊者迦旃延語長者言：「謂眼識、眼識所",
    "T02n0099_020:0144b14": "識色依生愛喜，彼若盡、無欲、滅、息、沒，是",
    "T02n0099_020:0144b15": "名不流。耳、鼻、舌、身、意、意識、意識所識法依",
    "T02n0099_020:0144b16": "生貪欲，彼若盡、無欲、滅、息、沒，是名不流。」復",
    "T02n0099_020:0144b17": "問：「云何？」尊者摩訶迦旃延答言：「謂緣眼及",
    "T02n0099_020:0144b18": "色，生眼識，三事和合生觸，緣觸生受，樂",
    "T02n0099_020:0144b19": "受、苦受、不苦不樂受，依此染著流。耳、鼻、舌、",
    "T02n0099_020:0144b20": "身、意、意識、意識法，三事和合生觸，緣觸生",
    "T02n0099_020:0144b21": "受——樂受、苦受、不苦不樂受，依此受生愛喜",
    "T02n0099_020:0144b22": "流，是名流源。云何亦塞其流源？謂眼界取",
    "T02n0099_020:0144b23": "心法境界繫著使，彼若盡、無欲、滅、息、沒，是名",
    "T02n0099_020:0144b24": "塞流源。耳、鼻、舌、身、意取心法境界繫著使，彼",
    "T02n0099_020:0144b25": "若盡、無欲、滅、息、沒，是名亦塞其流源。」復問：",
    "T02n0099_020:0144b26": "「云何名習近相讚歎？」尊者摩訶迦旃延答言：",
    "T02n0099_020:0144b27": "「在家、出家共相習近，同喜、同憂、同樂、同苦，凡",
    "T02n0099_020:0144b28": "所為作，悉皆共同，是名習近相讚歎。」復問：",
    "T02n0099_020:0144b29": "「云何不讚歎？」「在家、出家不相習近，不同喜、",
    "T02n0099_020:0144c01": "不同憂、不同苦、不同樂，凡所為作，悉不",
    "T02n0099_020:0144c02": "相悅可，是名不相讚歎。」「云何不空欲？」「謂",
    "T02n0099_020:0144c03": "五欲功德，眼識色愛樂念長養，愛欲深染",
    "T02n0099_020:0144c04": "著。耳聲、鼻香、舌味、身觸愛樂念長養，愛欲",
    "T02n0099_020:0144c05": "深染著，於此五欲不離貪、不離愛、不離",
    "T02n0099_020:0144c06": "念、不離渴，是名不空欲。」「云何名空欲？」「謂",
    "T02n0099_020:0144c07": "於此五欲功德離貪、離欲、離愛、離念、離渴，",
    "T02n0099_020:0144c08": "是名空欲。說我繫著使，是名心法還復滿。",
    "T02n0099_020:0144c09": "彼阿羅漢比丘諸漏已盡，斷其根本，如截",
    "T02n0099_020:0144c10": "多羅樹頭，於未來世更不復生。云何當復",
    "T02n0099_020:0144c11": "與他諍訟，是故世尊說義品答摩犍提所",
    "T02n0099_020:0144c12": "問偈：",
    "T02n0099_020:0144c13": "「若斷一切流，　　亦塞其流源，",
    "T02n0099_020:0144c14": "聚落相習近，　　牟尼不稱歎。",
    "T02n0099_020:0144c15": "虛空於諸欲，　　永已不還滿，",
    "T02n0099_020:0144c16": "不復與世間，　　共言語諍訟。",
    "T02n0099_020:0144c17": "「是名如來所說偈義分別也。」爾時，訶梨聚",
    "T02n0099_020:0144c18": "落長者聞尊者摩訶迦旃延所說，歡喜隨",
    "T02n0099_020:0144c19": "喜，作禮而去。",
    "T02n0099_020:0144c20": "552（五五二）如是我聞：一時，佛住舍衛國祇樹給",
    "T02n0099_020:0144c21": "孤獨園。爾時，尊者摩訶迦旃延住釋氏訶",
    "T02n0099_020:0144c22": "梨聚落精舍。時，訶梨聚落主長者詣尊者",
    "T02n0099_020:0144c23": "摩訶迦旃延所，稽首禮足，退坐一面，白尊",
    "T02n0099_020:0144c24": "者摩訶迦旃延：「如世尊於界隔山天帝釋石",
    "T02n0099_020:0144c25": "窟說言：『憍尸迦！若沙門、婆羅門無上愛",
    "T02n0099_020:0144c26": "盡解脫，心正善解脫，究竟邊際，究竟無垢，",
    "T02n0099_020:0144c27": "究竟梵行，畢竟清淨。』云何於此法、律究竟",
    "T02n0099_020:0144c28": "邊際，究竟無垢，究竟梵行，畢竟清淨？」尊",
    "T02n0099_020:0144c29": "者摩訶迦旃延語長者言：「謂眼、眼識、眼識",
    "T02n0099_020:0145a01": "所識色相依生喜，彼若盡、無欲、滅、息、沒，於",
    "T02n0099_020:0145a02": "此法、律究竟邊際，究竟無垢，究竟梵行，畢",
    "T02n0099_020:0145a03": "竟清淨。耳、鼻、舌、身、意、意識、意識所識法相",
    "T02n0099_020:0145a04": "依生喜，彼若盡、滅、息、沒，比丘於此法、律究",
    "T02n0099_020:0145a05": "竟無垢，究竟梵行，畢竟清淨。」時，訶梨聚落",
    "T02n0099_020:0145a06": "主長者聞尊者摩訶迦旃延所說，歡喜隨",
    "T02n0099_020:0145a07": "喜，作禮而去。",
    "T02n0099_020:0145a08": "553（五五三）如是我聞：一時，佛住舍衛國祇樹給",
    "T02n0099_020:0145a09": "孤獨園。爾時，尊者摩訶迦旃延在釋氏訶",
    "T02n0099_020:0145a10": "梨聚落。聚落主長者詣尊者摩訶迦旃延",
    "T02n0099_020:0145a11": "所，稽首禮足，退坐一面，問尊者摩訶迦旃",
    "T02n0099_020:0145a12": "延：「如世尊界隔山石窟中為天帝釋說言：",
    "T02n0099_020:0145a13": "『憍尸迦！若沙門、婆羅門無上愛盡解脫，心",
    "T02n0099_020:0145a14": "善解脫，邊際究竟，究竟無垢，究竟梵行，畢",
    "T02n0099_020:0145a15": "竟清淨。』云何於此法、律究竟邊際，究竟無",
    "T02n0099_020:0145a16": "垢，究竟梵行，畢竟清淨？」尊者迦旃延語長",
    "T02n0099_020:0145a17": "者言：「若比丘眼界取，心法境界繫著使，彼",
    "T02n0099_020:0145a18": "若盡、無欲、息、沒，於此法、律究竟邊際，究竟",
    "T02n0099_020:0145a19": "無垢，究竟梵行，究竟清淨。耳、鼻、舌、身、意、",
    "T02n0099_020:0145a20": "意界取，心法境界繫著使，若盡、離、滅、息、沒，",
    "T02n0099_020:0145a21": "於此法、律究竟邊際，究竟無垢，究竟梵行，",
    "T02n0099_020:0145a22": "畢竟清淨。」時，訶梨聚落主長者聞尊者摩",
    "T02n0099_020:0145a23": "訶迦旃延所說，歡喜隨喜，作禮而去。",
    "T02n0099_020:0145a24": "554（五五四）如是我聞：一時，佛住舍衛國祇樹給孤",
    "T02n0099_020:0145a25": "獨園。爾時，尊者摩訶迦旃延住釋氏訶梨",
    "T02n0099_020:0145a26": "聚落。時，訶梨聚落主長者身遭病苦。尊者",
    "T02n0099_020:0145a27": "摩訶迦旃延聞訶梨聚落主長者身遭病",
    "T02n0099_020:0145a28": "苦，聞已，晨朝著衣持鉢，入訶梨聚落乞食，",
    "T02n0099_020:0145a29": "次第入訶梨聚落主長者舍。訶梨聚落主長",
    "T02n0099_020:0145b01": "者遙見尊者摩訶迦旃延，從座欲起。尊者",
    "T02n0099_020:0145b02": "摩訶迦旃延見長者欲起，即告之言：「長者",
    "T02n0099_020:0145b03": "莫起！幸有餘座，我自可坐於餘座。」語長",
    "T02n0099_020:0145b04": "者言：「云何？長者！病可忍不？身諸苦痛漸差",
    "T02n0099_020:0145b05": "愈不？得無增耶？」長者答言：「尊者！我病難",
    "T02n0099_020:0145b06": "忍，身諸苦痛轉增無損。」即說三種譬，如前",
    "T02n0099_020:0145b07": "叉摩比丘經說。尊者摩訶迦旃延語長者言：",
    "T02n0099_020:0145b08": "「是故，汝當修佛不壞淨、法不壞淨、僧不壞",
    "T02n0099_020:0145b09": "淨、聖戒成就，當如是學。」長者答言：「如佛所",
    "T02n0099_020:0145b10": "說四不壞淨，我悉成就，我今成就佛不壞",
    "T02n0099_020:0145b11": "淨、法不壞淨、僧不壞淨、聖戒成就。」尊者摩訶",
    "T02n0099_020:0145b12": "迦旃延語長者言：「汝當依此四不壞淨修",
    "T02n0099_020:0145b13": "習六念。長者！當念佛功德，此如來、應、等正覺、",
    "T02n0099_020:0145b14": "明行足、善逝、世間解、無上士、調御丈夫、天人師、",
    "T02n0099_020:0145b15": "佛世尊。念法功德，於世尊正法、律現法離",
    "T02n0099_020:0145b16": "諸熱惱，非時通達，緣自覺悟，念僧功德，善",
    "T02n0099_020:0145b17": "向、正向、直向、等向，修隨順行，謂向須陀洹、",
    "T02n0099_020:0145b18": "得須陀洹，向斯陀含、得斯陀含，向阿那含、",
    "T02n0099_020:0145b19": "得阿那含，向阿羅漢、得阿羅漢。如是四雙",
    "T02n0099_020:0145b20": "八士，是名世尊弟子僧，具足戒、定、慧、解脫、",
    "T02n0099_020:0145b21": "解脫知見，供養、恭敬、尊重之處，堪為世間",
    "T02n0099_020:0145b22": "無上福田。念戒功德，自持正戒，不毀不缺，",
    "T02n0099_020:0145b23": "不斷不壞，非盜取戒、究竟戒、可讚歎戒、",
    "T02n0099_020:0145b24": "梵行戒、不憎惡戒。念施功德，自念布施，",
    "T02n0099_020:0145b25": "心自欣慶，捨除慳貪，雖在居家，解脫心施、",
    "T02n0099_020:0145b26": "常施、樂施、具足施、平等施。念天功德，念四",
    "T02n0099_020:0145b27": "王天、三十三天、炎摩天、兜率陀天、化樂",
    "T02n0099_020:0145b28": "天、他化自在天，清淨信戒，於此命終，生",
    "T02n0099_020:0145b29": "彼天中。我亦如是清淨信、戒、施、聞、慧，生",
    "T02n0099_020:0145c01": "彼天中。長者！如是覺依四不壞淨，增六",
    "T02n0099_020:0145c02": "念處。」長者白尊者摩訶迦旃延：「世尊說依四",
    "T02n0099_020:0145c03": "不壞淨，增六念處，我悉成就，我當修習念",
    "T02n0099_020:0145c04": "佛功德，念法、念僧、念戒、念施、念天。」尊者摩訶",
    "T02n0099_020:0145c05": "迦旃延語長者言：「善哉！長者！能自記說，得",
    "T02n0099_020:0145c06": "阿那含。」是時，長者白尊者摩訶迦旃延，願",
    "T02n0099_020:0145c07": "於此食。尊者摩訶迦旃延默然受請。訶梨",
    "T02n0099_020:0145c08": "聚落主長者知尊者摩訶迦旃延受請已，",
    "T02n0099_020:0145c09": "具種種淨美食，自手供養。飯食訖，澡鉢、洗",
    "T02n0099_020:0145c10": "嗽畢，為長者種種說法，示、教、照、喜；示、教、照、",
    "T02n0099_020:0145c11": "喜已，從座起去。",
    "T02n0099_020:0145c12": "555（五五五）如是我聞：一時，佛住舍衛國祇樹給",
    "T02n0099_020:0145c13": "孤獨園。爾時，尊者摩訶迦旃延於釋氏訶",
    "T02n0099_020:0145c14": "梨聚落住。時，有八城長者名曰陀施，身遭",
    "T02n0099_020:0145c15": "病苦。尊者摩訶迦旃延聞陀施長者身遭",
    "T02n0099_020:0145c16": "苦患，晨朝著衣持鉢，入八城乞食，次到陀",
    "T02n0099_020:0145c17": "施長者舍，如訶梨長者經廣說。",
    "T02n0099_020:0145c18": "556（五五六）如是我聞：一時，佛住娑祇城安禪林中。",
    "T02n0099_020:0145c19": "爾時眾多比丘尼詣佛所，稽首禮足，退住",
    "T02n0099_020:0145c20": "一面。爾時，世尊為眾多比丘尼種種說法，示、",
    "T02n0099_020:0145c21": "教、照、喜；示、教、照、喜已，默然住。時，諸比丘",
    "T02n0099_020:0145c22": "尼白佛言：「世尊！若無相心三昧，不涌、",
    "T02n0099_020:0145c23": "不沒，解脫已住，住已解脫，此無相心三昧，",
    "T02n0099_020:0145c24": "世尊說是何果、何功德？」佛告諸比丘尼：「若",
    "T02n0099_020:0145c25": "無相心三昧，不涌、不沒，解脫已住，住已解",
    "T02n0099_020:0145c26": "脫，此無相心三昧智果、智功德。」時，諸比",
    "T02n0099_020:0145c27": "丘尼聞世尊所說，歡喜隨喜，作禮而",
    "T02n0099_020:0145c28": "去。",
    "T02n0099_020:0145c29": "時，眾多比丘尼往詣尊者阿難所，稽首禮足，",
    "T02n0099_020:0146a01": "退坐一面，白尊者阿難：「若無相心三昧，不",
    "T02n0099_020:0146a02": "涌、不沒，解脫已住，住已解脫，此三昧說，是",
    "T02n0099_020:0146a03": "何果、何功德？」尊者阿難語諸比丘尼：「姊妹！",
    "T02n0099_020:0146a04": "若無相心三昧，不涌、不沒、解脫已住，住已解",
    "T02n0099_020:0146a05": "脫，世尊說是智果、智功德。」諸比丘尼言：「奇",
    "T02n0099_020:0146a06": "哉！尊者阿難！大師及弟子同句、同味、同義，所",
    "T02n0099_020:0146a07": "謂第一句義。今諸比丘尼詣世尊所，以",
    "T02n0099_020:0146a08": "如是句、如是味、如是義問世尊，世尊亦已",
    "T02n0099_020:0146a09": "如是句、如是味、如是義為我等說，如尊者",
    "T02n0099_020:0146a10": "阿難所說不異，是故奇特，大師及弟子同",
    "T02n0099_020:0146a11": "句、同味、同義。」時，諸比丘尼聞尊者阿難所",
    "T02n0099_020:0146a12": "說，歡喜隨喜，作禮而去。",
    "T02n0099_020:0146a13": "557（五五七）如是我聞：一時，佛住拘睒彌國瞿",
    "T02n0099_020:0146a14": "師羅園。爾時，尊者阿難亦在彼住。時，有",
    "T02n0099_020:0146a15": "闍知羅比丘尼詣尊者阿難所，稽首禮足，",
    "T02n0099_020:0146a16": "退坐一面，問尊者阿難：「若無相心三昧，不",
    "T02n0099_020:0146a17": "涌、不沒，解脫已住，住已解脫。尊者阿難！世尊",
    "T02n0099_020:0146a18": "說此何果、何功德？」尊者阿難語闍知羅比丘",
    "T02n0099_020:0146a19": "尼：「若無相心三昧，不涌、不沒，解脫已住，住",
    "T02n0099_020:0146a20": "已解脫，世尊說是智果、智功德。」闍知羅比",
    "T02n0099_020:0146a21": "丘尼言：「奇哉！尊者阿難！大師及弟子同句、同",
    "T02n0099_020:0146a22": "味、同義。尊者阿難！昔於一時，佛在娑祇城",
    "T02n0099_020:0146a23": "安禪林中。時，有眾多比丘尼往詣佛所，問",
    "T02n0099_020:0146a24": "如此義。爾時，世尊以如是句、如是味、如是",
    "T02n0099_020:0146a25": "義為諸比丘尼說，是故當知奇特，大師弟",
    "T02n0099_020:0146a26": "子所說同句、同味、同義，所謂第一句義。」時，闍",
    "T02n0099_020:0146a27": "知羅比丘尼聞尊者阿難所說，歡喜隨喜，",
    "T02n0099_020:0146a28": "作禮而去。",
    "T02n0099_020:0146a29": "如闍知羅比丘尼，迦羅跋比丘尼亦爾。",
    "T02n0099_020:0146b01": "558（五五八）如是我聞：一時，佛住俱睒彌國瞿師",
    "T02n0099_020:0146b02": "羅園。爾時，尊者阿難亦住俱睒彌國瞿師",
    "T02n0099_020:0146b03": "羅園。時，有異比丘得無相心三昧，作是念：",
    "T02n0099_020:0146b04": "「我若詣尊者阿難所，問尊者阿難：『若比丘",
    "T02n0099_020:0146b05": "得無相心三昧，不涌、不沒，解脫已住，住已",
    "T02n0099_020:0146b06": "解脫，此無相心三昧何果？世尊說此何功",
    "T02n0099_020:0146b07": "德？』尊者阿難若問我言：『比丘！汝得此無",
    "T02n0099_020:0146b08": "相心三昧耶？』『我未曾有。』實問異答。我當",
    "T02n0099_020:0146b09": "隨逐尊者阿難，脫有餘人問此義者，因",
    "T02n0099_020:0146b10": "而得聞。」彼比丘即隨尊者阿難，經六年中，",
    "T02n0099_020:0146b11": "無有餘人問此義者，即自問尊者阿難：「若",
    "T02n0099_020:0146b12": "比丘問無相心三昧，不涌、不沒，解脫已",
    "T02n0099_020:0146b13": "住，住已解脫，世尊說此是何果、何功德？」尊",
    "T02n0099_020:0146b14": "者阿難問彼比丘言：「比丘！汝得此三昧？」",
    "T02n0099_020:0146b15": "彼比丘默然住，尊者阿難語彼比丘言：「若",
    "T02n0099_020:0146b16": "比丘得無相心三昧，不涌、不沒，解脫已住，",
    "T02n0099_020:0146b17": "住已解脫，世尊說此是智果、智功德。」尊者阿",
    "T02n0099_020:0146b18": "難說此法時，異比丘聞其所說，歡喜奉行。",
    "T02n0099_020:0146b19": "雜阿含經卷第二十"
}