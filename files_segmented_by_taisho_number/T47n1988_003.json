{
    "T47n1988_003:0567b10": "雲門匡真禪師廣錄卷下",
    "T47n1988_003:0567b12": "門人明識大師賜紫守堅集",
    "T47n1988_003:0567b13": "勘辨一百六十五則",
    "T47n1988_003:0567b14": "遊方語錄三十一則",
    "T47n1988_003:0567b15": "遺表",
    "T47n1988_003:0567b16": "遺誡",
    "T47n1988_003:0567b17": "行錄並請疏",
    "T47n1988_003:0567b18": "勘辨勘辨",
    "T47n1988_003:0567b19": "師見新到云。雪峯和尚道。開却路。達磨來也。",
    "T47n1988_003:0567b20": "我問爾作麼生。僧云。築著和尚鼻孔。師云。地",
    "T47n1988_003:0567b21": "神惡發。把須彌山。一摑㪍跳上梵天。拶破帝",
    "T47n1988_003:0567b22": "釋鼻孔。爾為什麼向日本國裏藏身。僧云。和",
    "T47n1988_003:0567b23": "尚莫瞞人好。師云。築著老僧鼻孔。又作麼生。",
    "T47n1988_003:0567b24": "無對。師云。將知爾秖是學語之流。代無語處",
    "T47n1988_003:0567b25": "云。和尚秖恐某甲不實。又云。邏邏李。問新",
    "T47n1988_003:0567b26": "到。爾是甚處人。僧云。新羅人。師云。將什麼",
    "T47n1988_003:0567b27": "過海。僧云。草賊大敗。師云。爾為什麼。在我",
    "T47n1988_003:0567b28": "手裏。僧云恰是。師云㪍跳。無對。代前語云。",
    "T47n1988_003:0567b29": "常得此便。又云。一任㪍跳。問新到。爾在南岳",
    "T47n1988_003:0567c01": "山。借我二百錢。為什麼不還。無對。代云。今",
    "T47n1988_003:0567c02": "日小出大遇。又云。今日不著便。問僧。心法雙",
    "T47n1988_003:0567c03": "忘。是第幾座。僧云。第二座。師云作麼生是第",
    "T47n1988_003:0567c04": "一座。僧云。不敢虧於和尚。師不肯。代云韶州",
    "T47n1988_003:0567c05": "糴米。問僧。什麼處來。僧云。摘茶來。師云。人",
    "T47n1988_003:0567c06": "摘茶。茶摘人。無對。代云。和尚道了。某甲不",
    "T47n1988_003:0567c07": "可更道。師問僧。爾是修造那。云是。師云。盡",
    "T47n1988_003:0567c08": "乾坤是箇屋。作麼生是屋主。無對。師云。爾問",
    "T47n1988_003:0567c09": "我。與汝道。僧便問。師云薨。代前語云。瞞却",
    "T47n1988_003:0567c10": "多少人來。師問僧。汝是湖南出家那。僧云是。",
    "T47n1988_003:0567c11": "師云。識三門下金剛麼。僧云。不可更識也。師",
    "T47n1988_003:0567c12": "云。野狐窟裏出頭。無對。代云若不出頭。代初",
    "T47n1988_003:0567c13": "問處云。秖是箇泥人。又云。識得者泥人有甚",
    "T47n1988_003:0567c14": "用處。又云。念某甲新入眾。師問僧。甚處來。",
    "T47n1988_003:0567c15": "僧云。禮塔來。師云。祖師道什麼。僧云。和尚",
    "T47n1988_003:0567c16": "道什麼。師云。將謂是箇靈利漢。無對。代云。",
    "T47n1988_003:0567c17": "秖為仁義道中。師問僧。甚處來。僧提起衲",
    "T47n1988_003:0567c18": "衣。師云。我問爾甚處來。僧云。和尚為什麼不",
    "T47n1988_003:0567c19": "領話。師便打。代云。且喜。代前語云。和尚休",
    "T47n1988_003:0567c20": "得也未。僧辭師。師云。爾辭去那。云是。師云。",
    "T47n1988_003:0567c21": "前頭江難過。僧去。一切臨時。師云。蘇盧薩",
    "T47n1988_003:0567c22": "訶。代前語云。臨行不可無禮去也。代後語云。",
    "T47n1988_003:0567c23": "太麁心。又云。近日世界不好。師問僧。甚處過",
    "T47n1988_003:0567c24": "夏。僧云。和尚合知。師云。我即知。僧云。且道",
    "T47n1988_003:0567c25": "某甲甚處過夏。師云。老鼠孔裏出頭。無對。代",
    "T47n1988_003:0567c26": "云道著。代前語云。便出去。僧辭師。師云。莫",
    "T47n1988_003:0567c27": "教敗闕。僧云。和尚有什麼事但問。師云。草賊",
    "T47n1988_003:0567c28": "大敗。無對。代云敗也。代前語云。不少。因普",
    "T47n1988_003:0567c29": "請般米了坐次云。近日不唧𠺕。秖擔得一斗",
    "T47n1988_003:0568a01": "米。不如快脫去。僧云。和尚脫向甚處去。師云",
    "T47n1988_003:0568a02": "嗄。僧擬再問。師云。釘釘了。代云。酌然。代前",
    "T47n1988_003:0568a03": "語云。今日般米困。又云尚近。師問僧。還有燈",
    "T47n1988_003:0568a04": "籠麼。僧云。不可更見也。師云。猢猻繫露柱。",
    "T47n1988_003:0568a05": "代云。深領和尚佛法深心。代前語云。好事不",
    "T47n1988_003:0568a06": "如無。問僧。近離甚處。僧云查渡。師云。蹋破",
    "T47n1988_003:0568a07": "多少草鞋。無對。代云。可惜草鞋。又云。不虛",
    "T47n1988_003:0568a08": "蹋破草鞋。師見飯頭云。汝是飯頭麼。云是。師",
    "T47n1988_003:0568a09": "云。顆裏有幾米。米裏有幾顆。無對。代云。某",
    "T47n1988_003:0568a10": "甲瞻星望月。又云。福利門中不得不作。師因",
    "T47n1988_003:0568a11": "齋次問僧。爾是甚處人。云淮南人。又問一僧。",
    "T47n1988_003:0568a12": "爾是甚處人。云京兆人。師拈起蒸餅云。我也",
    "T47n1988_003:0568a13": "無可到爾淮南人。也無可到爾京兆人。二僧",
    "T47n1988_003:0568a14": "無對。師遂拈蒸餅挒轉云。我惜爾作麼生。又",
    "T47n1988_003:0568a15": "無對。代云。不是和尚惜。代前語云。普同供",
    "T47n1988_003:0568a16": "養。又云。且留供養和尚。問僧。看什麼經。云",
    "T47n1988_003:0568a17": "已有人問了。師云。爾為什麼在我脚下。僧云",
    "T47n1988_003:0568a18": "恰是。師云。伏惟尚饗。代云。蒼天蒼天。又云。",
    "T47n1988_003:0568a19": "將謂韶州無。問僧。看什麼經。云般若燈論。師",
    "T47n1988_003:0568a20": "云。西天金剛座上。甚人說佛法。僧云。和尚合",
    "T47n1988_003:0568a21": "知。師云。爾夢見麼。無語。代云。不獨某甲。代",
    "T47n1988_003:0568a22": "前語云。跳出死蝦蟇。又云。將謂西天無。又云",
    "T47n1988_003:0568a23": "墮。因齋次問僧。喫得幾箇餬餅。僧云。喫得四",
    "T47n1988_003:0568a24": "箇。師云。爾為什麼鼻孔裏秖有一莖毛。無對。",
    "T47n1988_003:0568a25": "師云。脫空妄語。代前語云。直須慎初。又須護",
    "T47n1988_003:0568a26": "末。因齋次問僧。羹受飯裏。飯受羹裏。過在什",
    "T47n1988_003:0568a27": "麼處。道得別有商量。無對。代云。好羹好飯。",
    "T47n1988_003:0568a28": "又云。不可道和尚蝦蟇窟裏。因僧辭師。師下",
    "T47n1988_003:0568a29": "座把僧手云。著幾錢。無對。師云。爾問我。僧",
    "T47n1988_003:0568b01": "便問。師云。都不直半分錢。代云。有什麼信物",
    "T47n1988_003:0568b02": "送路將來。又云。臨行。因見龍藏字問僧。龍藏",
    "T47n1988_003:0568b03": "出得箇什麼。無對。師云。爾問。我與爾道。僧",
    "T47n1988_003:0568b04": "便問。師云。出箇死蝦蟇。代云。屎臭氣。又云。",
    "T47n1988_003:0568b05": "饅頭蒸餅。因般米次。師以拄杖打僧一下云。",
    "T47n1988_003:0568b06": "這箇師僧不去般米是不。僧云。般米入倉了",
    "T47n1988_003:0568b07": "也。師云。般米入倉了且置。阿誰喫飯。僧便出",
    "T47n1988_003:0568b08": "去。師云。脫空妄語漢。又拈問僧。作麼生免得",
    "T47n1988_003:0568b09": "不被主家道得脫空妄語。代云。為什麼壓良",
    "T47n1988_003:0568b10": "為賤。又云。因一事長一智。代是不處云。和尚",
    "T47n1988_003:0568b11": "著甚來由。師在僧堂前問僧。這箇鐘子是什",
    "T47n1988_003:0568b12": "麼物作。無對。師云。爾問我。僧便問。師云。衲",
    "T47n1988_003:0568b13": "僧作代。但打鐘一下云。摩訶般若波羅蜜。又",
    "T47n1988_003:0568b14": "云。眾僧堂前。師問修造僧。甚處來。僧云。山",
    "T47n1988_003:0568b15": "上斫木來。師云。還斫得合盤麼。僧云。和尚放",
    "T47n1988_003:0568b16": "某甲過即道。師云。放爾過。作麼生道。僧便禮",
    "T47n1988_003:0568b17": "拜。師便打。代云。某甲也漝麼。又云。可惜成",
    "T47n1988_003:0568b18": "功不毀。又云斫。問僧。甚處來。僧云。般柴來。",
    "T47n1988_003:0568b19": "師云。維那打鼓不般柴作麼生。無對。代云錯",
    "T47n1988_003:0568b20": "領。又云。可惜般柴工夫。又云。和尚位處當人",
    "T47n1988_003:0568b21": "某甲參學。又云。纔施少許功勞。師問僧。甚處",
    "T47n1988_003:0568b22": "來。云山下來。師云。有幾人。僧云四人。師竪",
    "T47n1988_003:0568b23": "起拄杖云。總在者裏。無對。代云。抑已而已。",
    "T47n1988_003:0568b24": "又云。誤却多少人。問僧。喫得幾箇餬餅。云",
    "T47n1988_003:0568b25": "三箇。師拈起餬餅云。這箇是第幾箇。無對。",
    "T47n1988_003:0568b26": "師云。爾問我。僧便問。師云不出。代云欺敵",
    "T47n1988_003:0568b27": "者亡。問僧。甚處來。僧云。湖南來。師云。夏在",
    "T47n1988_003:0568b28": "甚處。僧云湖南。師云。開通寺在甚處。僧云",
    "T47n1988_003:0568b29": "不會。師云。參堂去。無對。代云喏。代初語云。",
    "T47n1988_003:0568c01": "和尚遠問學人近對。又云。纔始新到。師齋次",
    "T47n1988_003:0568c02": "問僧。爾道鉢盂裏多少飯。無對。代云野。又",
    "T47n1988_003:0568c03": "云。飽便休。又云。一杓兩杓。師見僧齋次問。",
    "T47n1988_003:0568c04": "鉢盂匙箸拈向一邊。把將餛飩來。無對。代云。",
    "T47n1988_003:0568c05": "好羹好飯。又云休。問僧。看什麼經。僧拈起",
    "T47n1988_003:0568c06": "經。師云。鬼窟裏出頭。僧云。和尚見箇什麼。",
    "T47n1988_003:0568c07": "師云。贓物見在。無對。代云。仁義道中不合如",
    "T47n1988_003:0568c08": "此。問僧看什麼經。僧云。般若經。師云。經中",
    "T47n1988_003:0568c09": "道。一切智智清淨是麼。僧云是。師云。爾眼為",
    "T47n1988_003:0568c10": "什麼穿過石榴樹。僧云。古人何在。師云。古人",
    "T47n1988_003:0568c11": "即知是爾不知。無對。代云。大有人不識勢。師",
    "T47n1988_003:0568c12": "問僧。甚處來。云嶺中來。師云。夏在甚處。僧",
    "T47n1988_003:0568c13": "云招慶。師云。招慶有何言句僧近前應喏。師",
    "T47n1988_003:0568c14": "云。一不成二不是。無對。師云酌然。代云。秖",
    "T47n1988_003:0568c15": "守是。師因齋次。拈起餕餡謂僧云。擬分一半",
    "T47n1988_003:0568c16": "與爾。又却不分。僧云。為什麼不分。師云。為",
    "T47n1988_003:0568c17": "爾打野榸。代云。將食與人也不惡。又云。謝和",
    "T47n1988_003:0568c18": "尚供養。又云。和尚無端作麼。師因喫茶次云。",
    "T47n1988_003:0568c19": "茶作麼生滋味。僧云。請和尚鑒。師云。鉢盂無",
    "T47n1988_003:0568c20": "底尋常事。面上無鼻笑殺人。無對。師云。趁隊",
    "T47n1988_003:0568c21": "噇飯漢。代云。秖守是。又代以茶便潑。又云。",
    "T47n1988_003:0568c22": "且待某甲點一椀茶。師問僧。甚處過夏。僧云。",
    "T47n1988_003:0568c23": "和尚合知。師云。我即知。僧云。且道某甲甚處",
    "T47n1988_003:0568c24": "過夏。師云。不消一劄。代云。更不消也。問僧。",
    "T47n1988_003:0568c25": "看什麼經。僧應喏。師云。因什失却。僧云。某",
    "T47n1988_003:0568c26": "甲甚處失却。師云。自領出去。代云同路。又云。",
    "T47n1988_003:0568c27": "和尚大人不合自作。問僧。完圝餅角子即不",
    "T47n1988_003:0568c28": "要爾。半截底把將來。僧應喏。師云。這箇是完",
    "T47n1988_003:0568c29": "圝底把將來。代云。齋與不齋當來無礙。又云。",
    "T47n1988_003:0569a01": "檀越所修福。師問新到。什麼處來。僧云。郴",
    "T47n1988_003:0569a02": "州。師云。夏在甚處。僧云。荊南分金。師云。分",
    "T47n1988_003:0569a03": "得多少。僧展兩手。師云。這箇是瓦礫。僧云。",
    "T47n1988_003:0569a04": "和尚莫別有麼。師云。乾屎橛一任咬。代云。若",
    "T47n1988_003:0569a05": "不言瑕爭得玉轉。問僧。看什麼經。僧云。瑜伽",
    "T47n1988_003:0569a06": "論。師云。為甚義墮。僧云。什麼處義墮。師云。",
    "T47n1988_003:0569a07": "自領出去。代云。悔不先下手。問僧。曾講百法",
    "T47n1988_003:0569a08": "論是不。僧云是。師云。為什麼脫空妄語。代",
    "T47n1988_003:0569a09": "云。事不孤起。又云著。因為亡僧唱衣次問僧。",
    "T47n1988_003:0569a10": "如今唱衣亡僧還向這裏麼。代云。勞煩大眾",
    "T47n1988_003:0569a11": "不能等候。打遍槌去也。問僧。甚處來。僧云。",
    "T47n1988_003:0569a12": "般柴來。師云。般得多少轉一宿覺。僧云。二十",
    "T47n1988_003:0569a13": "轉。師云。爾為什麼打落當門齒。無對。師便打",
    "T47n1988_003:0569a14": "云。學語之流。代云。也知和尚佛法身心。又代",
    "T47n1988_003:0569a15": "前語云。般柴早是辛苦。問僧。看什麼經。其僧",
    "T47n1988_003:0569a16": "却指傍僧云。和尚問何不秖對。師云。露柱為",
    "T47n1988_003:0569a17": "什麼倒退三千里。僧云。豈干他事。師云。學",
    "T47n1988_003:0569a18": "語之流。代云。洎合不識勢。又代珍重便出。又",
    "T47n1988_003:0569a19": "云。著者非一。師在西京時問僧。爾是甚處人。",
    "T47n1988_003:0569a20": "僧云。于闐國人。師云。還到西天麼。僧云到。",
    "T47n1988_003:0569a21": "師拈起拄杖云。掣電之機不問爾。還到這裏",
    "T47n1988_003:0569a22": "麼。僧云不會。師呵呵大笑。代云。深領和尚降",
    "T47n1988_003:0569a23": "尊就卑。又云。將謂此土無。又云勳。問新到。甚",
    "T47n1988_003:0569a24": "處來。僧云。南嶽來。師云。觀音為什麼入洞庭",
    "T47n1988_003:0569a25": "湖裏去。僧云。某甲初心不會。師云。參堂去。",
    "T47n1988_003:0569a26": "代云喏。又云。惑著多少人來。又云。和尚問觀",
    "T47n1988_003:0569a27": "音。某甲對彌勒。師齋次問僧。半夜般柴即不",
    "T47n1988_003:0569a28": "問爾。齋時將什麼喫飯。僧拈起鉢盂。師以拄",
    "T47n1988_003:0569a29": "杖打落。僧無語。代云引。又云。兩片皮。又云。",
    "T47n1988_003:0569b01": "匙箸鉢盂手巾單子。因喫茶次問僧。爾是柴",
    "T47n1988_003:0569b02": "頭不。僧云是。師云。更勸一甌茶。代云。辛苦",
    "T47n1988_003:0569b03": "受盡。又云。功不浪施。又云。和尚念某甲辛苦。",
    "T47n1988_003:0569b04": "問僧。爾是園頭不。僧云是。師云。蘿蔔為什",
    "T47n1988_003:0569b05": "麼不生根。無對。代云。雨水多。又云。不解悅",
    "T47n1988_003:0569b06": "豫使人。問僧。爾是甚人。僧云知客。師云。客",
    "T47n1988_003:0569b07": "來將何秖待僧云。隨家豐儉。師云。這箇是瓦",
    "T47n1988_003:0569b08": "椀竹箸。客來將何秖待。僧云。謝和尚慈悲。師",
    "T47n1988_003:0569b09": "云。鰕跳不出斗。無對。師云。爾問我。僧便問。",
    "T47n1988_003:0569b10": "將何秖待。師便打。代初問處。便打。又云。一",
    "T47n1988_003:0569b11": "盤飯兩椀茶。又云。貪觀天上月。師問僧。爾是",
    "T47n1988_003:0569b12": "甚處出家。僧云。趙州孫。師云。師翁是甚處",
    "T47n1988_003:0569b13": "人。代云。喫飯老和尚。師因見水磨題梁云。永",
    "T47n1988_003:0569b14": "為不朽。後即破損。師問僧。既是永為不朽。為",
    "T47n1988_003:0569b15": "什麼却被水推。無對。代云。不因一事難長一",
    "T47n1988_003:0569b16": "智。又云。堯舜之君猶稽於化。師問僧。不惹泥",
    "T47n1988_003:0569b17": "水作麼生道。代云。南山打鼓北山舞。因齋次",
    "T47n1988_003:0569b18": "問僧。者裏還有超佛越祖之談麼。僧云有。師",
    "T47n1988_003:0569b19": "云。什麼處去也。無對。代云。新羅國裏。又云。",
    "T47n1988_003:0569b20": "和尚恐某甲不實。代前語云。喫飯時不合與",
    "T47n1988_003:0569b21": "麼道。師問柴頭。爾為什麼拽折大梁鋸。僧云",
    "T47n1988_003:0569b22": "無。師云。無即休。代云彼此。又云平地。又云。",
    "T47n1988_003:0569b23": "也知和尚為頭首辛苦。師問僧。什麼處來。僧",
    "T47n1988_003:0569b24": "云。南嶽來。師云。我此間不曾與人葛藤。近前",
    "T47n1988_003:0569b25": "來。僧乃近前。師云去。代云。念學人遠來。又",
    "T47n1988_003:0569b26": "云。今日無彩。因僧在師前立。以拄杖打一下。",
    "T47n1988_003:0569b27": "其僧迴首。師展手云。把錢來。無對。代云。若",
    "T47n1988_003:0569b28": "不轉頭爭知後事。又云。但驀面唾。因入厨問",
    "T47n1988_003:0569b29": "茱頭云。鍋裏多少茄子。無對。師云。爾問我。",
    "T47n1988_003:0569c01": "與爾道。僧便問。師云。消不得。代云一桶。又",
    "T47n1988_003:0569c02": "代後語云是。因普請師三門下問僧。因作什",
    "T47n1988_003:0569c03": "麼面目。僧云。和尚合知。師云。我即不知。僧",
    "T47n1988_003:0569c04": "却問。困作什麼面目。師拈拄杖云。遇長即長。",
    "T47n1988_003:0569c05": "遇短即短。僧云。未審困與麼道。和尚與麼道。",
    "T47n1988_003:0569c06": "師云。我也知爾親。無對。代云爭知。又代前語",
    "T47n1988_003:0569c07": "云。老少黃白。師問飯頭。佛是千百億化身。爾",
    "T47n1988_003:0569c08": "每日作飯一杓幾箇釋迦老子。無對代云。一",
    "T47n1988_003:0569c09": "僧一升米。又云。今日齋飯較細。問僧。甚處",
    "T47n1988_003:0569c10": "來。僧云。南華塔頭來。師云。祖師有什麼言句。",
    "T47n1988_003:0569c11": "僧云有。師云。不得錯舉。僧云。請和尚領話。",
    "T47n1988_003:0569c12": "師云。我道爾一不成二不是。代云。和尚太",
    "T47n1988_003:0569c13": "殺教令。問磨頭。人打羅羅打人。無對。代云。",
    "T47n1988_003:0569c14": "近來喫麫多。又云。客來須看賊來須打。問",
    "T47n1988_003:0569c15": "僧。什麼處來。僧云。南華塔頭來。師云。還見祖",
    "T47n1988_003:0569c16": "師麼。僧云。用見作什麼。師云。爾又去那裏作",
    "T47n1988_003:0569c17": "什麼。僧云。有什麼過。師云。既去無過。見有",
    "T47n1988_003:0569c18": "什麼過。無對。代云。若不如是。爭知慈悲。問",
    "T47n1988_003:0569c19": "僧。甚處來。僧云。赴齋來。師云。將䞋錢來。僧",
    "T47n1988_003:0569c20": "云。和尚欠少箇什麼。師云。爾又欠少箇什麼。",
    "T47n1988_003:0569c21": "僧云。不欠少。師云。不欠少。又赴齋作什麼。",
    "T47n1988_003:0569c22": "無對。代云何妨。又云趁塊。問僧。爾是向北人。",
    "T47n1988_003:0569c23": "僧云是。師以一摑。無對。師云。爾問我。僧却",
    "T47n1988_003:0569c24": "問。和尚甚處人。師又以一摑。無對。代前問處",
    "T47n1988_003:0569c25": "打一摑。又代後云。仁義道中。有僧粥後來見",
    "T47n1988_003:0569c26": "師。師云。喫粥了也未。僧云了也。師云。咬著",
    "T47n1988_003:0569c27": "露柱麼。僧云咬著。師云。看硬著爾。無對。代",
    "T47n1988_003:0569c28": "云。也知和尚恐人不實。又云。硬阿誰。師因開",
    "T47n1988_003:0569c29": "門。有僧便入。師驀胸擒住云。有什麼事。僧",
    "T47n1988_003:0570a01": "云。有什麼事。師以一摑。無對。代云退己進於",
    "T47n1988_003:0570a02": "人。為存賓主禮。代擒住處云。驀面唾這野狐",
    "T47n1988_003:0570a03": "精。又代云。因學人置得。師指露柱。問東京",
    "T47n1988_003:0570a04": "僧。爾鄉中還有這箇麼。僧云有。師云。喚作什",
    "T47n1988_003:0570a05": "麼。僧云。喚作露柱。師云。三家村裏老翁也解",
    "T47n1988_003:0570a06": "與麼道。無對。代云本色。師見僧來。乃舉起拳",
    "T47n1988_003:0570a07": "作打勢。僧近前作受勢。師與一摑。無對。代",
    "T47n1988_003:0570a08": "云。便出去。又云。一彩兩賽。又代云。行因招",
    "T47n1988_003:0570a09": "禍。又云。謝重重相為。問僧。甚處來。僧云。大",
    "T47n1988_003:0570a10": "普請般柴來。師云。小普請為什麼不到。無對。",
    "T47n1988_003:0570a11": "代云。依前又是大普請。又云。辛苦受盡。問新",
    "T47n1988_003:0570a12": "到。甚處來。僧云不敢。師云。放爾三十棒。無",
    "T47n1988_003:0570a13": "對。代云。某甲也漝麼。又云。可惜許七間法",
    "T47n1988_003:0570a14": "堂問僧。甚處來。云荊南來。師云。夏在什麼",
    "T47n1988_003:0570a15": "處。僧云分金。師云。有事相借問得麼。僧云便",
    "T47n1988_003:0570a16": "請。師云。鷂子過新羅。僧無對。代云是。於借",
    "T47n1988_003:0570a17": "問處代云。鷂子過新羅。師在僧尚內喫茶。問",
    "T47n1988_003:0570a18": "設茶僧云。什麼處安排。僧指板頭云。在這裏。",
    "T47n1988_003:0570a19": "師云。爾更設一堂茶始得。無對。代云。近日",
    "T47n1988_003:0570a20": "錢難得。又云。小財不去大財不來。又云。上間",
    "T47n1988_003:0570a21": "下板頭。問僧。甚處來。僧云郴州。師云。夏在",
    "T47n1988_003:0570a22": "什麼處。僧云西禪。師云。說什麼法。僧展兩手",
    "T47n1988_003:0570a23": "垂兩邊。師便打。僧云。某甲話在。師却展兩",
    "T47n1988_003:0570a24": "手。無對。師打趁出。代云。便出去。問僧。甚處",
    "T47n1988_003:0570a25": "來。僧云。南華禮塔來。師云。莫脫空。僧云。實",
    "T47n1988_003:0570a26": "去來。師云。五戒不持。無對。代云。彼此不出。",
    "T47n1988_003:0570a27": "因齋次問僧。盂裏幾餅餅裏幾盂。僧拈起餅。",
    "T47n1988_003:0570a28": "師云。問著箇老婆。無對。代云不消。又於問處",
    "T47n1988_003:0570a29": "云。大眾喫飯次。師因普請入柴寮云。老底不",
    "T47n1988_003:0570b01": "用去。還有老底麼。僧云有。師云。在什麼處。",
    "T47n1988_003:0570b02": "僧乃推出一僧。師云。這箇猶是後生。無對。代",
    "T47n1988_003:0570b03": "云。若與麼。却普請去始得。師因喫茶了云。",
    "T47n1988_003:0570b04": "什麼人接盞子。有僧便接。師云。村裏老翁拜",
    "T47n1988_003:0570b05": "冬至。無對。代云。秖為行仁義。却招禍及身。",
    "T47n1988_003:0570b06": "有僧來參。師問。曾聽講來麼。僧云是。師云。",
    "T47n1988_003:0570b07": "見說有唯識論是不。僧云是。師云。非非想天",
    "T47n1988_003:0570b08": "說箇什麼。僧云不會。師云。且念文書。代云。",
    "T47n1988_003:0570b09": "禪師愛欺座主。又云吽㗶。又云。維摩頭法華",
    "T47n1988_003:0570b10": "尾。有僧辭師。師云。甚處去。僧云。湖南去。師",
    "T47n1988_003:0570b11": "云。前頭津鋪難過。僧云。某甲有隨身公驗。師",
    "T47n1988_003:0570b12": "云。這箇是念上大人。無對。代云。小小村鎮不",
    "T47n1988_003:0570b13": "足可言。又云。和尚太殺。代前語云。便珍重",
    "T47n1988_003:0570b14": "出去。師問新到云。把將公驗來。僧云。有人問",
    "T47n1988_003:0570b15": "了也。師云。由是念上大人。僧云莫錯。師云。",
    "T47n1988_003:0570b16": "草賊大敗。無對。代前語云。且存仁義。代後語",
    "T47n1988_003:0570b17": "云。大似村鎮頭。又云久嚮。問僧。一切聲是佛",
    "T47n1988_003:0570b18": "聲。一切色是佛色。拈却了也與我道。僧云。拈",
    "T47n1988_003:0570b19": "却了也。師云。與麼說驢年會麼。無對。代云。",
    "T47n1988_003:0570b20": "君子一言。代初語云狂。又云。不存少許佛法",
    "T47n1988_003:0570b21": "身心。問僧。甚處來。僧云。摘茶來。師云。摘得",
    "T47n1988_003:0570b22": "幾箇達磨。代云。新茶宜少喫。又云。因摘春茶",
    "T47n1988_003:0570b23": "不廢功力。因僧辭師。師云。甚處去。僧云。虔",
    "T47n1988_003:0570b24": "上去。師云。打野榸漢。代云珍重。又云臨行。",
    "T47n1988_003:0570b25": "因曬麥問僧。曬了也未。僧云了也。師云。饅頭",
    "T47n1988_003:0570b26": "從爾橫咬竪咬。不離這裏道將一句來。代云。",
    "T47n1988_003:0570b27": "新麥麫少喫。又云。三事蒸作餬餅糖餅。問",
    "T47n1988_003:0570b28": "僧。看什麼經。云顯揚聖教論。師云。適來一問",
    "T47n1988_003:0570b29": "為什麼照不著。僧云。什麼處照不著。師云。夢",
    "T47n1988_003:0570c01": "見顯揚聖教麼。代云。若不如是。爭見當人。又",
    "T47n1988_003:0570c02": "云。照不著。師問看經僧。表首是什麼字。僧拈",
    "T47n1988_003:0570c03": "起經。師云。我也有。僧云。和尚既有。為什麼",
    "T47n1988_003:0570c04": "却問。師云。爭奈與麼何。僧云。有什麼過。師",
    "T47n1988_003:0570c05": "云。自屎不覺臭。代云。今日方知。又云。德山",
    "T47n1988_003:0570c06": "拄杖紫胡狗。又云。和尚此問大殺靈利。鼓山",
    "T47n1988_003:0570c07": "有小師。久在崇壽。却歸嶺中到保福處相看。",
    "T47n1988_003:0570c08": "福知來却入帳子內。衲衣蓋頭坐。僧云。和尚",
    "T47n1988_003:0570c09": "出汗那。不對。有僧舉似師。師云。見成公案不",
    "T47n1988_003:0570c10": "能折合。代云。鈍置殺人。又云。草賊大敗。師",
    "T47n1988_003:0570c11": "問僧。看什麼經。僧云呪。師云。與麼語話未有",
    "T47n1988_003:0570c12": "主在。僧云。和尚莫錯。師云。自領出去。代云。",
    "T47n1988_003:0570c13": "便出去。問僧。我有箇不露鋒骨底句。作麼生",
    "T47n1988_003:0570c14": "有。長老云收。師云。與麼道得一半。代云。深",
    "T47n1988_003:0570c15": "領和尚慈悲。又云句𡁠。又云。洎不別處。因修",
    "T47n1988_003:0570c16": "藏問僧。作麼生是藏。僧應喏。師云。這箇是藏",
    "T47n1988_003:0570c17": "脚。還我藏來。無對。代云。爭得不修藏。又云",
    "T47n1988_003:0570c18": "玉。問新到。甚處過夏。云雲蓋。師云。多少人。",
    "T47n1988_003:0570c19": "僧云。七十人。師云。爾為什麼不在數。代云。",
    "T47n1988_003:0570c20": "新到分上未受與麼。又云。恐久住瞋。問僧。甚",
    "T47n1988_003:0570c21": "處來。僧云郴州。師云。爾為什麼失脚。代云。",
    "T47n1988_003:0570c22": "魯般門下弄大斧。又云。客是主人相。師問",
    "T47n1988_003:0570c23": "僧。甚處來。云查渡。師云。爾為什麼蓋不著。",
    "T47n1988_003:0570c24": "僧云。和尚莫塗糊某甲。師云。鰕跳不出斗。代",
    "T47n1988_003:0570c25": "云。新到便蒙和尚重重嚴飾。又云見面。問僧。",
    "T47n1988_003:0570c26": "古人道。無邊剎境自他不隔於毫端。新羅日",
    "T47n1988_003:0570c27": "本與這裏作麼生。僧云不別。師云。入地獄。代",
    "T47n1988_003:0570c28": "云。不可作地獄見解。又云。爭得玉歸。問僧。",
    "T47n1988_003:0570c29": "爾不得鈍置我。僧云。和尚因什麼到與麼地。",
    "T47n1988_003:0571a01": "師云。我鈍置儞猶可。儞鈍置我更殺代云。事",
    "T47n1988_003:0571a02": "不孤起。又云和尚也大無端。又云。某甲甚處",
    "T47n1988_003:0571a03": "不下馬。問僧。儞諸人行脚道我知有。與我拈",
    "T47n1988_003:0571a04": "三千大千世界。來眼睫上著。僧云喏。師云。錢",
    "T47n1988_003:0571a05": "塘為什麼去國三千里。僧云。豈干他事。師云。",
    "T47n1988_003:0571a06": "者掠虛漢。代云。和尚倚勢欺人。又云。常得此",
    "T47n1988_003:0571a07": "便。問僧。甚處來。僧云。南華塔頭來。師云。還",
    "T47n1988_003:0571a08": "見祖師麼。僧云。南華橋折。師云。南嶽石橋又",
    "T47n1988_003:0571a09": "作麼生。無對。師云。學語之流。代云。便出去。",
    "T47n1988_003:0571a10": "又云上也。問僧。甚處來。僧云。涅槃堂裏來。",
    "T47n1988_003:0571a11": "師云。亡僧還喫飯麼。僧云不喫。師云。活人還",
    "T47n1988_003:0571a12": "喫飯麼。無對。代云。一杓兩杓。又云。欠他一",
    "T47n1988_003:0571a13": "箇餬餅也不得。又云。也能秖對。師問僧。講律",
    "T47n1988_003:0571a14": "來是麼。僧云是。師云。律鈔中說。大小乘無分",
    "T47n1988_003:0571a15": "別。作麼生是無分別。無對。代云。靈樹置將一",
    "T47n1988_003:0571a16": "句來。師問僧。法身還喫飯麼。僧云。諸方老宿",
    "T47n1988_003:0571a17": "不肯。法身無形無相。作麼生喫。師云。與麼道",
    "T47n1988_003:0571a18": "夢見法身麼。僧云。有不肯處作麼生。師云。自",
    "T47n1988_003:0571a19": "不知。乃云。法身喫飯。又代云。將謂有衲僧孔",
    "T47n1988_003:0571a20": "竅。猶是潑屎潑尿。復云。酌然百千人中未",
    "T47n1988_003:0571a21": "有一人到此境界。自云。和尚作麼生。代云。咄",
    "T47n1988_003:0571a22": "這有頭無尾漢。師問僧。三藏聖教古今老和",
    "T47n1988_003:0571a23": "尚憑箇什麼照。僧云。高也著低也著。師云。儞",
    "T47n1988_003:0571a24": "與麼不得。代云。得與麼狼藉生。因鑄鐘歸山",
    "T47n1988_003:0571a25": "齋了。請師打鐘。師打了。大眾打。師問僧。打",
    "T47n1988_003:0571a26": "鐘圖什麼。僧云。喚和尚喫飯。師不肯。代云。",
    "T47n1988_003:0571a27": "譬如閑。又云。息苦停酸。師入京朝覲歸至大",
    "T47n1988_003:0571a28": "橋。山門煎茶迎師。師喫茶果次。僧侍立。師語",
    "T47n1988_003:0571a29": "三參隨僧云。是儞京中無可喫。乃拈一𭪱",
    "T47n1988_003:0571b01": "果子與一僧。其僧接得便去。又語一僧云。我",
    "T47n1988_003:0571b02": "不與儞。僧無對。師云。那裏也有也。其僧又無",
    "T47n1988_003:0571b03": "對。別有僧出云。某甲今日也隨和尚來。請一",
    "T47n1988_003:0571b04": "分得麼。師云嗄。僧云。某甲罪過觸忤和尚。師",
    "T47n1988_003:0571b05": "云。我不能唾得儞。無對。代前語云。也知果子",
    "T47n1988_003:0571b06": "少兩人共一𭪱。又云。未到山便蒙和尚管",
    "T47n1988_003:0571b07": "顧。代後語云。某甲更是。師歸山受大眾參了。",
    "T47n1988_003:0571b08": "乃云。我離山得六十七日。問儞。六十七日事",
    "T47n1988_003:0571b09": "作麼生。眾無對。代云。和尚京中歸無信物。又",
    "T47n1988_003:0571b10": "云。和尚京中喫麫多。因數僧來參。師問。作",
    "T47n1988_003:0571b11": "什麼來。云般柴來。師云。歸向北去。不得辜負",
    "T47n1988_003:0571b12": "老僧。無對。復云。來來三愚共成一智作麼生。",
    "T47n1988_003:0571b13": "代云。一畆地。代前語云。不因一事不長一智。",
    "T47n1988_003:0571b14": "因齋次云。今日喫飯不得遷化去也。排比唱",
    "T47n1988_003:0571b15": "衣。無對。復云。儞問我。僧便問。將什麼唱。師",
    "T47n1988_003:0571b16": "云。驢年摸著麼。又云。我與儞三家村裏葛藤。",
    "T47n1988_003:0571b17": "更問。僧又問。師擎起椀云。這箇是定州椀子。",
    "T47n1988_003:0571b18": "一唱三十文。代前語云。錢是足陌。因齋次問",
    "T47n1988_003:0571b19": "僧。儞道人喫飯飯喫人。無對。師云。儞問我。",
    "T47n1988_003:0571b20": "與儞道。僧乃問。師云。謝儞答話。代前語云。",
    "T47n1988_003:0571b21": "不因喫飯難得此言。因僧隨師出三門。師問。",
    "T47n1988_003:0571b22": "古人道。大用現前不存軌則。作麼生是不存",
    "T47n1988_003:0571b23": "軌則。無對。復云。儞問我。與儞道。僧便問。師",
    "T47n1988_003:0571b24": "引聲云。釋迦老子來也。僧又無對。師遂行數",
    "T47n1988_003:0571b25": "步。以拄杖打松樹一下云。嗄嗄。會麼。僧云",
    "T47n1988_003:0571b26": "不會。師云。儞與麼驢年會麼。代前語云。多華",
    "T47n1988_003:0571b27": "樹嘲無半子。代後語云。由是。師因見僧量米",
    "T47n1988_003:0571b28": "乃問。籮裏多少達磨。無對。師云。儞問我。僧",
    "T47n1988_003:0571b29": "便問。師云。斗量不盡。代云。因一事長一智。",
    "T47n1988_003:0571c01": "又代趯却米籮便行。因園頭請師喫茶師云。",
    "T47n1988_003:0571c02": "儞若煎茶。我有箇報答儞處。無對。師云。汝問",
    "T47n1988_003:0571c03": "我。與汝道。園頭云。請師報答。師云。多著水",
    "T47n1988_003:0571c04": "少著米。代云。得人一牛還人一馬。又云。金字",
    "T47n1988_003:0571c05": "茶六百錢一斤。師因齋次。拈起蒸餅云。我",
    "T47n1988_003:0571c06": "這箇秖供養向北人。是儞諸人總不得。時有",
    "T47n1988_003:0571c07": "僧問。某甲為什麼不得。師云。鈍置殺人。代",
    "T47n1988_003:0571c08": "云。某甲猶可。代前語云。兩彩一賽。問僧。古",
    "T47n1988_003:0571c09": "人道。直須一句下悟去。作麼生。僧云。直須一",
    "T47n1988_003:0571c10": "句下悟去。師云。儞為什麼鼻孔裏秖對我。僧",
    "T47n1988_003:0571c11": "云。某甲什麼處是鼻孔裏秖對。師云夢見。代",
    "T47n1988_003:0571c12": "云。某甲慎初。和尚護末。又云南柯。又云少喫",
    "T47n1988_003:0571c13": "又云。戒文一切總不犯。師問侍者。客來將什",
    "T47n1988_003:0571c14": "麼接。待者無對。代云。和尚要拄杖即道。因歲",
    "T47n1988_003:0571c15": "日在堂中點茶。師問僧。設羅漢齋得生天福。",
    "T47n1988_003:0571c16": "儞得飯喫。無對。師云。儞問我。與儞道。僧便",
    "T47n1988_003:0571c17": "問。為什麼與麼道。師云。先來不著便。如今著",
    "T47n1988_003:0571c18": "屎潑。代前語云。非唯施主。某甲也蒙。因聞鼓",
    "T47n1988_003:0571c19": "聲問僧。打鼓為什麼人。無語。師云。儞問我。",
    "T47n1988_003:0571c20": "僧便問。師云。打鼓為三軍不為儞。代云。柴不",
    "T47n1988_003:0571c21": "辦。師坐次。有僧非時上來。師云。作什麼。僧",
    "T47n1988_003:0571c22": "云請益。師云。儞有什麼疑。僧云。某甲曾問和",
    "T47n1988_003:0571c23": "尚。一宿覺般柴。柴般一宿覺。師乃敲椅子三",
    "T47n1988_003:0571c24": "下云。儞作麼生會。僧云。一切臨時。師乃揎拳",
    "T47n1988_003:0571c25": "云。我共儞相撲一交得麼。無對。次日其僧再",
    "T47n1988_003:0571c26": "上值師漱盥次。師乃將水椀過與僧云。送去",
    "T47n1988_003:0571c27": "厨下著。其僧送去了却來。師見來乃從後門",
    "T47n1988_003:0571c28": "出去。其僧云。比來請益却得一口椀。問僧。作",
    "T47n1988_003:0571c29": "麼生是打靜一句。僧云。誰敢出頭。師云。儞問",
    "T47n1988_003:0572a01": "我。僧便問。師以拄杖劃地一下。問僧。將什麼",
    "T47n1988_003:0572a02": "轉大藏教。僧云。莫越於此。師云。拈却菩提換",
    "T47n1988_003:0572a03": "却涅槃又作麼生。僧云。今日七明日八。師云。",
    "T47n1988_003:0572a04": "依稀似佛莽鹵如僧。因僧請喫湯次。師云。作",
    "T47n1988_003:0572a05": "麼生。無對。師云。儞問我。僧便問。師以湯滴",
    "T47n1988_003:0572a06": "云。一滴落地萬神俱醉。會麼。僧云不會。師云。",
    "T47n1988_003:0572a07": "不會即禮拜著。因見僧商量次。師打床一下。",
    "T47n1988_003:0572a08": "僧默然。師云。作麼生是打靜一句。僧云。出頭",
    "T47n1988_003:0572a09": "即𬿀𦤻。師云。三十年後不得錯舉。因供養羅",
    "T47n1988_003:0572a10": "漢問僧。今夜供養羅漢。儞道羅漢還來也無。",
    "T47n1988_003:0572a11": "無對。師云。儞問。我與儞道。僧便問。師云。換",
    "T47n1988_003:0572a12": "水添香。僧云。與麼即來也。師云。有什麼饅頭",
    "T47n1988_003:0572a13": "䭔子。速下來。師拈拄杖問僧。這箇是什麼。僧",
    "T47n1988_003:0572a14": "云。拄杖子。師云。入地獄。師見僧乃召來來。",
    "T47n1988_003:0572a15": "僧便來。師云。蒼天蒼天。僧無語。師云。蒼天",
    "T47n1988_003:0572a16": "本是儞哭。為什麼却我哭。因入菜園。見糞堆",
    "T47n1988_003:0572a17": "上牌子問僧。道什麼。僧無對。師云。儞問我。",
    "T47n1988_003:0572a18": "僧便問。師云。恐人無信。問修造庵主云。佛殿",
    "T47n1988_003:0572a19": "折了也。忽然施主來。將何瞻敬。庵主合掌。",
    "T47n1988_003:0572a20": "師云。奴見婢殷勤。因聞蚊子叫問僧。蚊子吞",
    "T47n1988_003:0572a21": "却祖師也。僧云。非蚊子吞祖師。祖師亦吞蚊",
    "T47n1988_003:0572a22": "子。師不肯。乃云。儞問我。僧便問。師云。何怪。",
    "T47n1988_003:0572a23": "香林云。為渠有分。師問僧。近離甚處。僧云查",
    "T47n1988_003:0572a24": "渡。師云。夏在甚處。僧云。湖南報慈。師云。甚",
    "T47n1988_003:0572a25": "時離彼。僧云。去年八月。師云。放儞三頓棒。",
    "T47n1988_003:0572a26": "僧至來日。却上問訊云。昨日蒙和尚放三頓",
    "T47n1988_003:0572a27": "棒。不知過在什麼處。師云。飯袋子。江西湖南",
    "T47n1988_003:0572a28": "便漝麼去。僧於言下大悟。遂云。某甲自今已",
    "T47n1988_003:0572a29": "後。向無人煙處。卓箇草菴。不畜一粒米。不種",
    "T47n1988_003:0572b01": "一莖菜。接待十方往來知識。與他出却釘去",
    "T47n1988_003:0572b02": "却楔。除却膱脂帽子。脫却󱓠臭布衫。教伊灑",
    "T47n1988_003:0572b03": "灑地作箇衲僧。豈不俊哉。師云。飯袋子身如",
    "T47n1988_003:0572b04": "椰兒。大開與麼大口。問僧。佛法還有長短也",
    "T47n1988_003:0572b05": "無。僧云。這簾子長五尺。師云。這箇是簾子。",
    "T47n1988_003:0572b06": "那箇是佛法。僧云。喚什麼作簾子。師云。脫",
    "T47n1988_003:0572b07": "空妄語漢。因一日齋晚。僧看厨庫而立。師見",
    "T47n1988_003:0572b08": "乃打一棒。僧回首。師云。文殊普賢香積世界",
    "T47n1988_003:0572b09": "去也。問僧。看什麼經。僧云。般若經。師云。作",
    "T47n1988_003:0572b10": "麼生是清淨。僧云。共和尚商量了。師云。驢年",
    "T47n1988_003:0572b11": "夢見。又云。來來更共儞葛藤。蚊幮裏藏身。東",
    "T47n1988_003:0572b12": "海裏魚勃跳上三十三天。作麼生。僧云。和",
    "T47n1988_003:0572b13": "尚與麼道即得。師云。這虛頭漢。問僧。看什麼",
    "T47n1988_003:0572b14": "經。僧云。般若經。師云。作麼生是清淨。僧云。",
    "T47n1988_003:0572b15": "什麼處不清淨。師云。繩床入枇杷樹裏去也。",
    "T47n1988_003:0572b16": "見麼。僧云。和尚莫瞞人。師云。瞞人且置。儞",
    "T47n1988_003:0572b17": "道我作麼生。無對。師云。這掠虛漢。師因見僧",
    "T47n1988_003:0572b18": "在殿角立次。乃拍手一下云。佛殿露柱走入",
    "T47n1988_003:0572b19": "厨庫去也。僧迴首看。師云。見儞不會。却來秖",
    "T47n1988_003:0572b20": "候佛殿。因僧侍立次。師云。不問有言不問無",
    "T47n1988_003:0572b21": "言。儞作麼生道。僧無語。師云。儞問我。僧便",
    "T47n1988_003:0572b22": "問。師喚小師某甲。小師應喏。師云。儞又得箇",
    "T47n1988_003:0572b23": "師弟也。師問僧。今日般柴那。僧云是。師云。",
    "T47n1988_003:0572b24": "古人道。不見一法是儞眼睛。乃於般柴處拋",
    "T47n1988_003:0572b25": "下一片柴云。一大藏教祇說這箇。師於普請",
    "T47n1988_003:0572b26": "處謂眾云。今日困。有解問話底。置將一問來。",
    "T47n1988_003:0572b27": "若不問。向後鼻孔遼天。莫道我瞞儞。師問僧。",
    "T47n1988_003:0572b28": "轉金剛經那。云是。師云。一切法即非一切法。",
    "T47n1988_003:0572b29": "是名一切法。乃拈扇子云。喚作扇子。是名拈",
    "T47n1988_003:0572c01": "也。在什麼處。從朝至暮顛倒妄想作麼。因喫",
    "T47n1988_003:0572c02": "茶次問僧。色香味觸具四塵。儞道茶具幾塵。",
    "T47n1988_003:0572c03": "僧無語。師云。不得辜負我。師因見僧看經乃",
    "T47n1988_003:0572c04": "云。看經須具看經眼。燈籠露柱一大藏教無",
    "T47n1988_003:0572c05": "欠少。拈起拄杖云。一大藏教總在拄杖頭上。",
    "T47n1988_003:0572c06": "何處見有一點來。展開去也。如是我聞十方",
    "T47n1988_003:0572c07": "國土廓周沙界。師問僧。從苗辨地因語識人。",
    "T47n1988_003:0572c08": "作麼生。僧云不錯。師云不敢。因僧設齋。師",
    "T47n1988_003:0572c09": "云。儞是甚處人。僧云。某處人。師云。報典座",
    "T47n1988_003:0572c10": "與阿師設齋。師因喫茶次問僧。曹溪路上還",
    "T47n1988_003:0572c11": "有俗談也無。僧云。請和尚喫茶。師云。靜處薩",
    "T47n1988_003:0572c12": "婆訶。師問僧。餬餅是什麼人做。僧拈起餬餅。",
    "T47n1988_003:0572c13": "師云。這箇且放一邊。長連床上學得來。餅餅",
    "T47n1988_003:0572c14": "是甚人做。僧云。和尚莫瞞某甲好。師云。這虛",
    "T47n1988_003:0572c15": "頭漢。師行次。一僧隨後行。師竪起拳云。如許",
    "T47n1988_003:0572c16": "大栗子。喫得幾箇。僧云。和尚莫錯。師云。是",
    "T47n1988_003:0572c17": "儞錯。僧云。莫壓良為賤。師云。靜處薩婆訶。",
    "T47n1988_003:0572c18": "師問直歲。今日作甚來。歲云。刈茆來。師云。",
    "T47n1988_003:0572c19": "刈得幾箇祖師。歲云。三百箇。師云。朝行三",
    "T47n1988_003:0572c20": "千暮行八百。東家杓柄長。西家杓柄短。作麼",
    "T47n1988_003:0572c21": "生。歲無語。師以拄杖打趁。因僧齋歸。師問齋",
    "T47n1988_003:0572c22": "主。有什麼供養。僧竪起拳。師云我這裏問儞",
    "T47n1988_003:0572c23": "即恁麼。僧堂前有人問儞。作麼生道。僧云。一",
    "T47n1988_003:0572c24": "切臨時。師云。學語之流。師問僧。儞作什麼。",
    "T47n1988_003:0572c25": "僧云。涅槃頭。師云。還有不病者麼。僧云不",
    "T47n1988_003:0572c26": "會。師云。恁麼不會。不恁麼不會。僧無語。師",
    "T47n1988_003:0572c27": "云。汝問我。僧便問。作麼生是不病者。師指傍",
    "T47n1988_003:0572c28": "僧。有南雄僧。上白㲲一段。師云。汝道我向什",
    "T47n1988_003:0572c29": "麼處著。僧無語。師代云。拄杖頭上。師却問傍",
    "T47n1988_003:0573a01": "僧。儞在南雄時識此僧麼。僧云識。師云。喚去",
    "T47n1988_003:0573a02": "茶堂內喫茶。師問僧。不占田地句。作麼生道。",
    "T47n1988_003:0573a03": "僧云不會。師云。不會且作韶州客。師問僧。喫",
    "T47n1988_003:0573a04": "得幾箇餬餅。僧云忘却。師云。喫了忘却。未喫",
    "T47n1988_003:0573a05": "忘却。僧云。忘却說什麼喫與未喫。師云。是儞",
    "T47n1988_003:0573a06": "忘却甚處得來。師問僧。儞從向北來。還曾遊",
    "T47n1988_003:0573a07": "臺麼。僧云是。師云。關西湖南還曾見長嘴鳥",
    "T47n1988_003:0573a08": "說禪麼。僧云不見。師拈起拄杖。以口作吹勢",
    "T47n1988_003:0573a09": "引聲云。禪禪。師問僧。甚處過夏。僧云。和尚",
    "T47n1988_003:0573a10": "實問即道。師云。作賊人心虛。舉臨濟三句語",
    "T47n1988_003:0573a11": "問塔主。秖如塔中和尚。得第幾句。主無語。師",
    "T47n1988_003:0573a12": "云。儞問我。主便問。師云。不快即道。主云。作",
    "T47n1988_003:0573a13": "麼生是不快即道。師云。一不成二不是。師一",
    "T47n1988_003:0573a14": "日從方丈出。有僧過拄杖與師。師接得却過",
    "T47n1988_003:0573a15": "與僧。僧無語。師云。我今日著便。僧云。和尚",
    "T47n1988_003:0573a16": "為什麼著便。師云。我拾得口喫飯。師問僧。甚",
    "T47n1988_003:0573a17": "處來。僧云。崇壽來。師云。崇壽有何言句。僧",
    "T47n1988_003:0573a18": "云。崇壽指橙子謂眾云。識得橙子周匝有餘。",
    "T47n1988_003:0573a19": "師云。我即不與麼。僧云。和尚又如何。師云。",
    "T47n1988_003:0573a20": "識得橙子天地懸殊。師問堂中首座云。儞道",
    "T47n1988_003:0573a21": "乾坤大地與汝自己同別。首座云同。師云。一",
    "T47n1988_003:0573a22": "切物命蛾蛘蟻子與儞自己同別。首座云同。",
    "T47n1988_003:0573a23": "師云。儞為什麼干戈相待。因在醋寮內指云。",
    "T47n1988_003:0573a24": "這一甕醋得與麼滿。那一甕醋得與麼淺。僧",
    "T47n1988_003:0573a25": "云。人貧智短馬瘦毛長。師大笑而出。問座主。",
    "T47n1988_003:0573a26": "講什麼經。主云。涅槃經。師云。涅槃具四德是",
    "T47n1988_003:0573a27": "不。主云是。師拈起椀子云。這箇具幾德。主",
    "T47n1988_003:0573a28": "云。一德也無。師云。古人因甚與麼道。主云。",
    "T47n1988_003:0573a29": "古人與麼道如何。師敲椀子云。會麼。主云不",
    "T47n1988_003:0573b01": "會。師云。且講經著。因齋次有僧侍立。師云。",
    "T47n1988_003:0573b02": "儞還飽也未。僧無語。師拈拄杖云。拄杖却",
    "T47n1988_003:0573b03": "飽。",
    "T47n1988_003:0573b04": "遊方遺錄遊方遺錄",
    "T47n1988_003:0573b05": "師初參睦州蹤禪師。州纔見師來。便閉却門。",
    "T47n1988_003:0573b06": "師乃扣門。州云誰。師云某甲。州云。作什麼。",
    "T47n1988_003:0573b07": "師云。已事未明。乞師指示。州開門一見便閉",
    "T47n1988_003:0573b08": "却師。如是連三日去扣門。至第三日州始開",
    "T47n1988_003:0573b09": "門。師乃拶入。州便擒住云。道道。師擬議。",
    "T47n1988_003:0573b10": "州托開云。秦時𨍏轢鑽。師從此悟入。師到雪",
    "T47n1988_003:0573b11": "峯莊見一僧。師問。上座今日上山去那。僧云",
    "T47n1988_003:0573b12": "是。師云。寄一則因緣問堂頭和尚。秖是不得",
    "T47n1988_003:0573b13": "道是別人語。僧云得。師云。上座到山中。見和",
    "T47n1988_003:0573b14": "尚上堂眾纔集。便出握腕立地云。這老漢項",
    "T47n1988_003:0573b15": "上鐵枷何不脫却。其僧一依師教。雪峯見這",
    "T47n1988_003:0573b16": "僧與麼道。便下座攔胸把住其僧云。速道速",
    "T47n1988_003:0573b17": "道。僧無對。雪峯托開云。不是汝語。僧云。是",
    "T47n1988_003:0573b18": "某甲語。雪峯云。侍者將繩棒來。僧云。不是某",
    "T47n1988_003:0573b19": "語。是莊上一浙中上座教某甲來道。雲峯云。",
    "T47n1988_003:0573b20": "大眾去莊上迎取五百人善知識來。師次日",
    "T47n1988_003:0573b21": "上山。雪峯纔見便云。因什麼得到與麼地。師",
    "T47n1988_003:0573b22": "乃低頭從茲契合。師在雪峯時。有僧問雪峯。",
    "T47n1988_003:0573b23": "如何是觸目不會道。運足焉知路。峯云。蒼天",
    "T47n1988_003:0573b24": "蒼天。僧不明。遂問師。蒼天意旨如何。師云。",
    "T47n1988_003:0573b25": "三斤麻一匹布。僧云不會。師云。更奉三尺竹。",
    "T47n1988_003:0573b26": "後雪峯聞喜云。我常疑箇布衲。師行脚時見",
    "T47n1988_003:0573b27": "一座主舉。在天台國清寺齋時。雪峯拈鉢盂",
    "T47n1988_003:0573b28": "問某。道得即與儞鉢盂。某云。此是化佛邊事。",
    "T47n1988_003:0573b29": "峯云。儞作座主奴也未得。某云不會。峯云。儞",
    "T47n1988_003:0573c01": "問我。與儞道。某始禮拜。峯便蹋倒。某得七",
    "T47n1988_003:0573c02": "年方見。師云。是儞得七年方見。主云是。師",
    "T47n1988_003:0573c03": "云。更與七年始得。師在浙中蘊和尚會裏。一",
    "T47n1988_003:0573c04": "日因喫茶次舉。蘊和尚垂語云。見聞覺知是",
    "T47n1988_003:0573c05": "法。法離見聞覺知。作麼生。有傍僧云。見定如",
    "T47n1988_003:0573c06": "今目前一切見聞覺知是法。法亦不可得。師",
    "T47n1988_003:0573c07": "拍手一下。蘊乃舉頭。師云。猶欠一著在。蘊",
    "T47n1988_003:0573c08": "云。我到這裏却不會。師到共相。共相問。什麼",
    "T47n1988_003:0573c09": "處來。師云。雪嶺來。相云。要急言句。舉一則",
    "T47n1988_003:0573c10": "來。師云。前日典座來。和尚何不問他。相云。",
    "T47n1988_003:0573c11": "典座且置。師云。箭過新羅。師在嶺中時。問臥",
    "T47n1988_003:0573c12": "龍和尚。明己底人還見有己麼。龍云。不見有",
    "T47n1988_003:0573c13": "己始明得己。又問。長連床上學得底是第幾",
    "T47n1988_003:0573c14": "機。龍云。第二機。師云。作麼生是第一機。龍",
    "T47n1988_003:0573c15": "云。緊帩草鞋。師在嶺中時。有僧問。如何是",
    "T47n1988_003:0573c16": "法身向上事。師云。向上與儞道即不難。汝喚",
    "T47n1988_003:0573c17": "什麼作法身。僧云。請和尚鑒。師云。鑒即且置。",
    "T47n1988_003:0573c18": "作麼生說法身。僧云。與麼與麼。師云。此是長",
    "T47n1988_003:0573c19": "連床上學得底。我且問儞。法身還解喫飯麼。",
    "T47n1988_003:0573c20": "僧無語。後有僧舉似梁家庵主。主云。雲門直",
    "T47n1988_003:0573c21": "得入泥入水。資福云。欠一粒也不得。剩一粒",
    "T47n1988_003:0573c22": "也不得。師在雪峯。與長慶西院商量。雪峯上",
    "T47n1988_003:0573c23": "堂云。盡大地撮來。如粟米粒大。拋向面前漆",
    "T47n1988_003:0573c24": "桶不會。打鼓普請看。西院問師。雪峯與麼道。",
    "T47n1988_003:0573c25": "還有出頭不得處麼。師云有。院云。作麼生是",
    "T47n1988_003:0573c26": "出頭不得處。師云。不可總作野狐精見解也。",
    "T47n1988_003:0573c27": "又云。狼藉不少。又云。七曜麗天。又云。南閻",
    "T47n1988_003:0573c28": "浮提北欝單越。師一日與長慶舉趙州無賓",
    "T47n1988_003:0573c29": "主話。雪峯當時與一蹋作麼生。師云。某甲不",
    "T47n1988_003:0574a01": "與麼。慶云。儞作麼生。師云。石橋在向北。師",
    "T47n1988_003:0574a02": "與長慶舉石鞏接三平話。師云。作麼生道免",
    "T47n1988_003:0574a03": "得石鞏喚作半箇聖人。慶云。若不還價爭辨",
    "T47n1988_003:0574a04": "真偽。師云。入水見長人。師到洞巖。巖問。作",
    "T47n1988_003:0574a05": "什麼來。師云。親近來。巖云。亂走作什麼。師",
    "T47n1988_003:0574a06": "云。暫時不在。巖云。知過即得。師云。和尚亂",
    "T47n1988_003:0574a07": "走作什麼。師到疎山。疎山問。得力處道將一",
    "T47n1988_003:0574a08": "句來。師云。請和尚高聲問。山便高聲問。師",
    "T47n1988_003:0574a09": "云。和尚早朝喫粥麼。山云。作麼生不喫粥。師",
    "T47n1988_003:0574a10": "云。亂叫喚作麼。又因疎山示眾云。老僧咸通",
    "T47n1988_003:0574a11": "年已前。會得法身邊事。咸通年已後。會得法",
    "T47n1988_003:0574a12": "身向上事。師問。承聞和尚咸通年已前會得",
    "T47n1988_003:0574a13": "法身邊事。咸通年已後會得法身向上事。是",
    "T47n1988_003:0574a14": "不。山云是。師云。如何是法身邊事。山云枯",
    "T47n1988_003:0574a15": "椿。師云。如何是法身向上事。山云。非枯椿。",
    "T47n1988_003:0574a16": "師云。還許學人說道理也無。山云。許儞說。師",
    "T47n1988_003:0574a17": "云。枯椿豈不是明法身邊事。非枯椿豈不是",
    "T47n1988_003:0574a18": "明法身向上事。山云是。師云。法身還該一切",
    "T47n1988_003:0574a19": "不。山云。作麼生不該。師指淨瓶云。法身還該",
    "T47n1988_003:0574a20": "這箇麼。山云。闍梨莫向淨瓶邊會。師便禮",
    "T47n1988_003:0574a21": "拜。師到曹山。山示眾云。諸方盡把格則。何不",
    "T47n1988_003:0574a22": "與他道一轉語。教伊莫疑去。師便問。密密處",
    "T47n1988_003:0574a23": "為什麼不知有。山云。秖為密密。所以不知有。",
    "T47n1988_003:0574a24": "師云。此人作麼生親近。山云。不向密密處。師",
    "T47n1988_003:0574a25": "云。不向密密處。還得親近也無。山云。始得親",
    "T47n1988_003:0574a26": "近。師應喏喏。師問曹山。如何是沙門行。山",
    "T47n1988_003:0574a27": "云。喫常住苗稼者師云。便與麼去時如何。山",
    "T47n1988_003:0574a28": "云。儞還畜得麼。師云。學人畜得。山云。儞作",
    "T47n1988_003:0574a29": "麼生畜。師云。著衣喫飯有什麼難。山云。何不",
    "T47n1988_003:0574b01": "道披毛戴角。師便禮拜。因瑫長老舉菩薩手",
    "T47n1988_003:0574b02": "中執赤幡。問師。作麼生。師云。儞是無禮漢",
    "T47n1988_003:0574b03": "瑫云。作麼生無禮。師云。是儞外道奴也作不",
    "T47n1988_003:0574b04": "得。師到天童。童云。儞還定當得麼。師云。和",
    "T47n1988_003:0574b05": "尚道什麼。童云。不會即目前包裹。師云。會",
    "T47n1988_003:0574b06": "即目前包裹。因見信州鵝湖上堂云。莫道未",
    "T47n1988_003:0574b07": "了底人長時浮逼逼地。設使了得底人明得",
    "T47n1988_003:0574b08": "知有去處。尚乃浮逼逼地。師下來舉此語問",
    "T47n1988_003:0574b09": "首座。適來和尚示眾云。未了底人浮逼逼地。",
    "T47n1988_003:0574b10": "了得底人浮逼逼地。意作麼生。首座云。浮逼",
    "T47n1988_003:0574b11": "逼地。師云。首座在此久住。頭白齒黃。作這",
    "T47n1988_003:0574b12": "箇語話。首座云。未審。上座又作麼生。師云。",
    "T47n1988_003:0574b13": "要道即得見即便見。若不見莫亂道。首座云。",
    "T47n1988_003:0574b14": "秖如堂頭道浮逼逼地。又作麼生。師云。頭上",
    "T47n1988_003:0574b15": "著枷脚下著杻。座云。與麼則無佛法也。師",
    "T47n1988_003:0574b16": "云。此是文殊普賢大人境界。師行脚時有官",
    "T47n1988_003:0574b17": "人問。還有定乾坤底句麼。師云。蘇嚕蘇嚕悉",
    "T47n1988_003:0574b18": "哩薩訶。師到江州。有陳尚書請師齋。相見便",
    "T47n1988_003:0574b19": "問。儒書中即不問。三乘十二分教自有座主。",
    "T47n1988_003:0574b20": "作麼生是衲僧行脚事。師云。僧問幾人來。書",
    "T47n1988_003:0574b21": "云。即今同上座。師云。即今且置。作麼生是",
    "T47n1988_003:0574b22": "教意。書云。黃卷赤軸。師云。這箇是文字語",
    "T47n1988_003:0574b23": "言。作麼生是教意。書云。口欲談而辭喪。心",
    "T47n1988_003:0574b24": "欲緣而慮忘。師云。口欲談而辭喪。為對有",
    "T47n1988_003:0574b25": "言。心欲緣而慮忘。為對妄想。作麼生是教",
    "T47n1988_003:0574b26": "意。尚書無語。師云。見說尚書看法華經是",
    "T47n1988_003:0574b27": "不。書云是。師云。經中道。一切治生產業。皆",
    "T47n1988_003:0574b28": "與實相不相違背。且道。非非想天有幾人退",
    "T47n1988_003:0574b29": "位。書無語。師云。尚書且莫草草。十經五論",
    "T47n1988_003:0574c01": "師僧。拋却却特入叢林。十年二十年尚不奈",
    "T47n1988_003:0574c02": "何。尚書又爭得會。尚書禮拜云。某甲罪過。師",
    "T47n1988_003:0574c03": "到歸宗。僧問。大眾雲集合談何事。宗云。兩兩",
    "T47n1988_003:0574c04": "三三。僧云不會。宗云。三三兩兩。師却問其",
    "T47n1988_003:0574c05": "僧。歸宗意旨如何。僧云。全體與麼來。師云。",
    "T47n1988_003:0574c06": "上座曾到潭州龍牙麼。僧云。曾到來。師云。打",
    "T47n1988_003:0574c07": "野榸漢。師因乾峯上堂云。法身有三種病二",
    "T47n1988_003:0574c08": "種光。須是一一透得。更須知有照用臨時向",
    "T47n1988_003:0574c09": "上一竅在。峯乃良久。師便出問。庵內人為",
    "T47n1988_003:0574c10": "什麼不見庵外事。峯呵呵大笑。師云。猶是學",
    "T47n1988_003:0574c11": "人疑處在。峯云。子是什麼心行。師云。也要和",
    "T47n1988_003:0574c12": "尚相委。峯云。直須與麼始解穩坐地。師應",
    "T47n1988_003:0574c13": "喏喏。乾峯示眾云。舉一不得舉二。放過一著",
    "T47n1988_003:0574c14": "落在第二。師出眾云。昨日有人從天台來。",
    "T47n1988_003:0574c15": "却往徑山去。峯云。典座來日不得普請。便下",
    "T47n1988_003:0574c16": "座。師問乾峯。請師答話。峯云。到老僧也未。",
    "T47n1988_003:0574c17": "師云。與麼則學人在遲也。峯云。與麼那與麼",
    "T47n1988_003:0574c18": "那。師云。將謂猴白更有猴黑。師到灌溪。時",
    "T47n1988_003:0574c19": "有僧舉灌溪語云。十方無壁落。四面亦無",
    "T47n1988_003:0574c20": "門。淨裸裸赤灑灑沒可把。問師。作麼生。師",
    "T47n1988_003:0574c21": "云。與麼道即易。也大難出。僧云。上座不肯。",
    "T47n1988_003:0574c22": "和尚與麼道那。師云。儞適來與麼舉那。僧云",
    "T47n1988_003:0574c23": "是。師云。儞驢年夢見灌溪麼。僧云。某甲話",
    "T47n1988_003:0574c24": "在。師云。我問。儞十方無壁落。四面亦無門。",
    "T47n1988_003:0574c25": "淨裸裸赤灑灑沒可把。儞道。大梵天王與帝",
    "T47n1988_003:0574c26": "釋商量箇什麼事。僧云。豈干他事。師喝云。逐",
    "T47n1988_003:0574c27": "隊喫飯漢。陳尚書問雲居供養主云。雲居高",
    "T47n1988_003:0574c28": "低於弟子。主無語。尚書問師。師云。尚書莫教",
    "T47n1988_003:0574c29": "話墮。師在嶺中時。問一老宿。一切時中如何",
    "T47n1988_003:0575a01": "辨明。老宿云。喚什麼作一切時中。師云。釋迦",
    "T47n1988_003:0575a02": "老子道了也。彌勒猶自不知。又見一老宿上",
    "T47n1988_003:0575a03": "堂云。若是商量舉覺。如當門利劍相似。一句",
    "T47n1988_003:0575a04": "下須有殺活始得。師出眾云。和尚上堂多時。",
    "T47n1988_003:0575a05": "大眾歸堂。老宿云。道什麼。師云。日月易流。",
    "T47n1988_003:0575a06": "師在嶺中順維那處起。彼時問。古人竪起拂",
    "T47n1988_003:0575a07": "子放下拂子意旨如何。維那云。拂前見拂後",
    "T47n1988_003:0575a08": "見。師云。如是如是。又云。是諾伊是不諾伊。",
    "T47n1988_003:0575a09": "又云。可知禮也。師聞洛浦勘僧云。近離甚處。",
    "T47n1988_003:0575a10": "僧云荊南。浦云。有一人與麼去。還逢麼。僧云",
    "T47n1988_003:0575a11": "不逢。浦云。為什麼不逢。僧云。若逢即頭粉",
    "T47n1988_003:0575a12": "碎。浦云。闍梨三寸甚密。師後於江西見其",
    "T47n1988_003:0575a13": "僧。乃問云。還有此語不。僧云有。師云。洛浦",
    "T47n1988_003:0575a14": "倒退三千里。師在靈樹知聖大師會中為首",
    "T47n1988_003:0575a15": "座。時僧問知聖。如何是祖師西來意。聖云。老",
    "T47n1988_003:0575a16": "僧無語。却問僧。忽然上碑合著得什麼語。時",
    "T47n1988_003:0575a17": "有數僧下語皆不契。聖云。汝去請首座來。洎",
    "T47n1988_003:0575a18": "師至。聖乃舉前話問師。師云。也不難。聖云。",
    "T47n1988_003:0575a19": "著得什麼語。師云。有人問如何是祖師西來",
    "T47n1988_003:0575a20": "意。但云師。知聖深肯。",
    "T47n1988_003:0575a21": "大師遺表大師遺表",
    "T47n1988_003:0575a22": "伏聞。有限色身。詎免榮枯之歎。無形實相。",
    "T47n1988_003:0575a23": "孰云遷變之期。既風燈炬焰難留。在水月空",
    "T47n1988_003:0575a24": "華何適。罔避典彛之咎。將陳委蛻之詞。臣中",
    "T47n1988_003:0575a25": "謝伏念。臣跡本寒微生。從草莽爰自髫齓。切",
    "T47n1988_003:0575a26": "慕空門。潔誠誓屏於他緣。銳志唯探於內典。",
    "T47n1988_003:0575a27": "其或忘餐待問。立雪求知。困風霜於十七年",
    "T47n1988_003:0575a28": "間。涉南北於數千里外。始見心猿罷跳。意",
    "T47n1988_003:0575a29": "馬休馳。身隈韶石之雲。頭變楚山之雪。以至",
    "T47n1988_003:0575b01": "榮逢景運。屢沐天波。詰道談空。誓答乾坤",
    "T47n1988_003:0575b02": "之德。開蒙發滯。星馳雲水之徒。獲揚利益之",
    "T47n1988_003:0575b03": "因。逈自聖明之澤。加以聯叨鳳詔。累對龍庭。",
    "T47n1988_003:0575b04": "繼奉頒宣。重疊慶賜。撫躬惆悵。殞命何酬。不",
    "T47n1988_003:0575b05": "謂臣駑馬年衰。難勝睿渥。遽縈淪於疲瘵。唯",
    "T47n1988_003:0575b06": "待盡於朝昏星漢程遙。遐眄而纔瞻北極。波",
    "T47n1988_003:0575b07": "濤去速。迴眸而已逐東流。伏願。鳳曆長春。扇",
    "T47n1988_003:0575b08": "皇風於拂石之劫。龍圖永固。齊壽考於芥子",
    "T47n1988_003:0575b09": "之城。臣限餘景無時微躬將謝。不獲奔辭丹",
    "T47n1988_003:0575b10": "闕祝別彤庭。臣無任瞻天戀聖。激切屏營之",
    "T47n1988_003:0575b11": "至。謹奉表以聞。",
    "T47n1988_003:0575b12": "遺誡遺誡",
    "T47n1988_003:0575b13": "夫先德順化。未有不留遺誡。至若世尊。將般",
    "T47n1988_003:0575b14": "涅槃。亦遺教勅。吾雖無先聖人之德。既忝育",
    "T47n1988_003:0575b15": "眾一方殆盡。不可默而無示。吾自居靈樹。及",
    "T47n1988_003:0575b16": "徙當山。凡三十餘載每以祖道寅夕激勵。汝",
    "T47n1988_003:0575b17": "等或有言句布在耳目。具眼者知。切須保任。",
    "T47n1988_003:0575b18": "吾今已衰。邁大數將絕。剎那遷易。頃息待盡。",
    "T47n1988_003:0575b19": "然淪溺生死。幾經如是。非獨于今矣。吾自住",
    "T47n1988_003:0575b20": "持已來。甚煩汝等輔贊之勞。但自知愧耳。吾",
    "T47n1988_003:0575b21": "滅後置吾於方丈中。上或賜塔額。秖懸於方",
    "T47n1988_003:0575b22": "丈。勿別營作。不得哭泣孝服廣備祭祀等。是",
    "T47n1988_003:0575b23": "吾切意。蓋出家者。本務超越。毋得同俗。其",
    "T47n1988_003:0575b24": "住持等事。皆仍舊貫。接諸來者無失常則。諸",
    "T47n1988_003:0575b25": "徒弟等仰從長行訓誨。凡係山門莊業什物",
    "T47n1988_003:0575b26": "等。並盡充本院支用。勿互移屬他寺。教有明",
    "T47n1988_003:0575b27": "旨。東西廊物。尚不應以互用。汝當知矣。或能",
    "T47n1988_003:0575b28": "遵行吾誡。則可使佛法流通天神攝衛。不負",
    "T47n1988_003:0575b29": "四恩有益於世。或違此者。非吾眷屬。勉旃勉",
    "T47n1988_003:0575c01": "旃。大期將迫。臨行略示遺誡。努力努力。好",
    "T47n1988_003:0575c02": "住。還會麼。若不會。佛有明教依而行之。",
    "T47n1988_003:0575c03": "雲門山光泰禪院匡真大師行錄雲門山光泰禪院匡真大師行錄",
    "T47n1988_003:0575c04": "集賢殿雷岳錄",
    "T47n1988_003:0575c05": "師諱文偃。姓張氏。世為蘇州嘉興人。寔晉王",
    "T47n1988_003:0575c06": "冏東曹參軍翰十三代孫也。師夙負靈姿。為",
    "T47n1988_003:0575c07": "物應世。故纔自髫齓。志尚率己厭俗。遂依",
    "T47n1988_003:0575c08": "空王寺志澄律師。出家為弟子。以其敏質生",
    "T47n1988_003:0575c09": "知慧辯天縱。凡誦諸典無煩再閱。澄深器美",
    "T47n1988_003:0575c10": "之。及長落䰂稟具於毘陵壇。後還澄左右侍",
    "T47n1988_003:0575c11": "講數年。賾窮四分旨。既毘尼嚴淨悟器淵發。",
    "T47n1988_003:0575c12": "乃辭澄謁睦州道蹤禪師。蹤黃檗之裔也。知",
    "T47n1988_003:0575c13": "道不偶世。引己自處。潛居古伽藍。雖揖世高",
    "T47n1988_003:0575c14": "蹈。而為世所慕。凡應接來者。機辯峭捷無容",
    "T47n1988_003:0575c15": "佇思。師初往參。三扣其戶。蹤纔啟關。師擬入。",
    "T47n1988_003:0575c16": "蹤托之云。秦時𨍏轢鑽。因是釋然朗悟。既而",
    "T47n1988_003:0575c17": "諮參數載。深入淵到。蹤知其神器充廓覺轅",
    "T47n1988_003:0575c18": "可任。因語之曰。吾非汝師。今雪峯義存禪師",
    "T47n1988_003:0575c19": "可往參承之。無復留此。師依旨入嶺造雪峯。",
    "T47n1988_003:0575c20": "溫研積稔。道與存契。遂密以宗印付師。由",
    "T47n1988_003:0575c21": "是回稟存焉。師參罷出嶺遍謁諸方。覈窮殊",
    "T47n1988_003:0575c22": "軌鋒辯險絕。世所盛聞。後抵靈樹知聖禪師",
    "T47n1988_003:0575c23": "道場。知聖夙已憶其來。忽鳴鼓告眾。請往接",
    "T47n1988_003:0575c24": "首座。時師果至。先是知聖住靈樹凡數十年。",
    "T47n1988_003:0575c25": "堂虛首席。眾屢請命上座。知聖不許。甞曰。首",
    "T47n1988_003:0575c26": "座纔遊方矣。及師至。始命首眾焉。洎知聖將",
    "T47n1988_003:0575c27": "示滅。欲師踵其席。乃潛書祕函中。謂門弟子",
    "T47n1988_003:0575c28": "曰。吾滅後。上或幸此。請以遺。上果會駕幸山。",
    "T47n1988_003:0575c29": "知聖預測上至。乃升堂加趺而終。及帝至已",
    "T47n1988_003:0576a01": "滅矣。帝詢師遺示。門人出函奉之。上啟函得",
    "T47n1988_003:0576a02": "書。云人天眼目堂中上座。帝乃勅刺史何希",
    "T47n1988_003:0576a03": "範。具禮命師。以襲法會。上於是欽美之。累召",
    "T47n1988_003:0576a04": "至闕。每所顧問。酬答響應。帝愈揖服。遂賜紫",
    "T47n1988_003:0576a05": "袍師名。後徙居雲門山。鼎革廢址大新棟",
    "T47n1988_003:0576a06": "宇。師自衡踞祖域凡二紀有半。風流四表大",
    "T47n1988_003:0576a07": "弘法化。禪徒湊集。登門入室者。莫可勝紀。今",
    "T47n1988_003:0576a08": "白雲山實性大師。乃其甲也。師以乾和七年",
    "T47n1988_003:0576a09": "己酉四月十日順寂。夙具表以辭帝。兼述遺",
    "T47n1988_003:0576a10": "誡。然後加趺而逝。尋奉勅賜塔額。以師遺旨",
    "T47n1988_003:0576a11": "令置全軀於方丈中。或上賜塔額。秖懸於方",
    "T47n1988_003:0576a12": "丈。勿別營作。門人乃依教。瘞師於丈室。以為",
    "T47n1988_003:0576a13": "塔焉。師先付法于弟子實性。俾紹覺場。僉議",
    "T47n1988_003:0576a14": "為實性已傳道育徒。乃革命在會門人法球。",
    "T47n1988_003:0576a15": "以繼師席。嗚呼世導云滅矣。擿植冥行者。何",
    "T47n1988_003:0576a16": "所從適哉。岳幸參目師之餘化。知師所為之",
    "T47n1988_003:0576a17": "大略。敢不書之以貽方來。時己酉歲。孟夏月",
    "T47n1988_003:0576a18": "二十有五日。雷岳錄。",
    "T47n1988_003:0576a19": "請疏請疏",
    "T47n1988_003:0576a20": "弟子韶州防禦使。兼防遏指揮使。權知軍州",
    "T47n1988_003:0576a21": "事。銀青光祿大夫。檢校兵部尚書。御史大夫",
    "T47n1988_003:0576a22": "上柱國何希範。洎闔郡官僚等。請靈樹禪院",
    "T47n1988_003:0576a23": "第一座偃和尚。恭為皇帝陛下開堂說法。上",
    "T47n1988_003:0576a24": "資聖壽者。竊以。伽跋西來。克興大乘之教。達",
    "T47n1988_003:0576a25": "磨東至。乃傳心印之宗。然法炬以燭幽。運慈",
    "T47n1988_003:0576a26": "舟而濟溺。伏惟和尚。慧珠奮彩。心鏡發輝。性",
    "T47n1988_003:0576a27": "海深沈。不可以識識。言泉玄奧。不可以智知。",
    "T47n1988_003:0576a28": "能造一相之門。迴出六塵之境。靈樹禪院者。",
    "T47n1988_003:0576a29": "敻古靈蹤。最上勝概。自知聖大師順世。密授",
    "T47n1988_003:0576b01": "付囑之詞。皇帝巡狩。榮加寵光之命。足可以",
    "T47n1988_003:0576b02": "為祇園柱礎梵苑梯航。緇徒虔心以歸依。仕",
    "T47n1988_003:0576b03": "庶精誠而信仰。希範叨權使命。謬治名藩。幸",
    "T47n1988_003:0576b04": "逢法匠之風。請踞方丈之室。願以廣濟為益。",
    "T47n1988_003:0576b05": "無將自利處懷。少狥披蓁之徒。佇集如雲之",
    "T47n1988_003:0576b06": "眾。俯從所請。即具奏聞。",
    "T47n1988_003:0576b07": "師歸寂後十七載。感夢於雄武軍節度推",
    "T47n1988_003:0576b08": "官阮紹莊。紹莊夢。師以拂子招曰。與吾寄",
    "T47n1988_003:0576b09": "語秀華宮使特進李托。奏請開塔。吾久蔽",
    "T47n1988_003:0576b10": "塔中。宜令暫出。時托奉使韶陽監。修營諸",
    "T47n1988_003:0576b11": "寺。因得紹莊之語。乃以所夢聞上。尋奉勅",
    "T47n1988_003:0576b12": "令韶州刺史梁延鄂。同托請雲門山開塔。",
    "T47n1988_003:0576b13": "果見馬容如昔。髭䰂猶生。遂具表聞奉。復",
    "T47n1988_003:0576b14": "奉勅令托迎真身赴闕。留內庭供養逾月。",
    "T47n1988_003:0576b15": "乃送還塔。仍改寺為大覺。諡大慈雲匡真",
    "T47n1988_003:0576b16": "弘明禪師。",
    "T47n1988_003:0576b17": "雲門匡真禪師廣錄卷下",
    "T47n1988_003:0576b19": "頌雲門三句語頌雲門三句語并餘頌八首",
    "T47n1988_003:0576b20": "門人住德山圓明大師緣密述",
    "T47n1988_003:0576b21": "函蓋乾坤函蓋乾坤",
    "T47n1988_003:0576b22": "乾坤并萬象。　　地獄及天堂。　　物物皆真現。　　頭頭",
    "T47n1988_003:0576b23": "總不傷。",
    "T47n1988_003:0576b24": "截斷眾流截斷眾流",
    "T47n1988_003:0576b25": "堆山積岳來。　　一一盡塵埃。　　更擬論玄妙。　　氷消",
    "T47n1988_003:0576b26": "瓦解摧。",
    "T47n1988_003:0576b27": "隨波逐浪隨波逐浪",
    "T47n1988_003:0576b28": "辯口利舌問。　　高低總不虧。　　還如應病藥。　　診候",
    "T47n1988_003:0576b29": "在臨時。",
    "T47n1988_003:0576c01": "三句外別置一頌三句外別置一頌",
    "T47n1988_003:0576c02": "當人如舉唱。　　三句豈能該。　　有問如何事。　　南岳",
    "T47n1988_003:0576c03": "與天台。",
    "T47n1988_003:0576c04": "褒貶句褒貶句",
    "T47n1988_003:0576c05": "金屑眼中翳。　　衣珠法上塵。　　己靈猶不重。　　佛祖",
    "T47n1988_003:0576c06": "為何人。",
    "T47n1988_003:0576c07": "辨親疎辨親疎",
    "T47n1988_003:0576c08": "黑豆未生前。　　商量已成顛。　　更尋言語會。　　特地",
    "T47n1988_003:0576c09": "隔西天。",
    "T47n1988_003:0576c10": "辨邪正辨邪正",
    "T47n1988_003:0576c11": "罔象談真旨。　　都緣未辨明。　　守他山鬼窟。　　不免",
    "T47n1988_003:0576c12": "是精靈。",
    "T47n1988_003:0576c13": "通賓主通賓主",
    "T47n1988_003:0576c14": "自遠趨風問。　　分明向道休。　　再三如不曉。　　消得",
    "T47n1988_003:0576c15": "箇非遙。",
    "T47n1988_003:0576c16": "擡薦商量擡薦商量",
    "T47n1988_003:0576c17": "相見不揚眉。　　君東我亦西。　　紅霞穿碧海。　　白日",
    "T47n1988_003:0576c18": "繞須彌。",
    "T47n1988_003:0576c19": "提綱商量提綱商量",
    "T47n1988_003:0576c20": "若欲正提綱。　　直須大地荒。　　欲來衝雪刃。　　不免",
    "T47n1988_003:0576c21": "露鋒鋩。",
    "T47n1988_003:0576c22": "據實商量據實商量",
    "T47n1988_003:0576c23": "睡來合眼飯來餮。　　起坐終諸勿兩般。　　同道盡",
    "T47n1988_003:0576c24": "知言不惑。十方剎土目前觀。",
    "T47n1988_003:0576c25": "委曲商量委曲商量",
    "T47n1988_003:0576c26": "得用由來處處通。　　臨機施設認家風。　　揚眉瞬",
    "T47n1988_003:0576c27": "目同一眼。竪拂敲床為耳聾。",
    "T47n1988_003:0576c28": "住福州鼓山圓覺宗演校勘板在福州鼓山",
    "T47n1988_003:0576c29": "王溢刊。"
}