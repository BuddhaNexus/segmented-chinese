{
    "T48n2016_068:0797c09": "宗鏡錄卷第六十八",
    "T48n2016_068:0797c11": "慧日永明寺主智覺禪師延壽集",
    "T48n2016_068:0797c12": "夫既云約俗假立。心境雙陳。開之則兩分。合",
    "T48n2016_068:0797c13": "之則一味。今約開義。則互相生。未有無心境。",
    "T48n2016_068:0797c14": "曾無無境心。凡聖通論。都有幾境。答。大約",
    "T48n2016_068:0797c15": "有三境。頌云。性境不隨心。獨影唯從見。帶質",
    "T48n2016_068:0797c16": "通情本。性種等隨應。性境不隨心者。性境者。",
    "T48n2016_068:0797c17": "性是實義。即實根塵四大。及實定果色等相",
    "T48n2016_068:0797c18": "分境。言不隨心者。為此根塵等相分。皆自",
    "T48n2016_068:0797c19": "有實種生。不隨能緣見分種生故。獨影唯從",
    "T48n2016_068:0797c20": "見者。影為影像。是相分異名。為此假相分。無",
    "T48n2016_068:0797c21": "種為伴。但獨自有。故名獨影。即空華兔角。過",
    "T48n2016_068:0797c22": "去未來。諸假影像法。是此但從。能緣見分變",
    "T48n2016_068:0797c23": "生。與見分同種。故名獨影。唯從見。帶質通情",
    "T48n2016_068:0797c24": "本者。即相分。一半與本質同一種生。一半與",
    "T48n2016_068:0797c25": "見分同一種生。故言通情本。情即能緣見分。",
    "T48n2016_068:0797c26": "本即所緣本質。言性種等隨應者。隨應。是不",
    "T48n2016_068:0797c27": "定義。謂於三境中名隨所應。有性。種。界繫。三",
    "T48n2016_068:0797c28": "科。異熟等。差別不定。又廣釋云。性境者。為有",
    "T48n2016_068:0797c29": "體實相分名性境。即前五識。及第八心王。并",
    "T48n2016_068:0798a01": "現量第六識所緣諸實色。得境之自相。不帶",
    "T48n2016_068:0798a02": "名言。無籌度心。此境方名性境。及根本智緣",
    "T48n2016_068:0798a03": "真如時。亦是性境。以無分別任運轉故。言不",
    "T48n2016_068:0798a04": "隨心者。都有五種不隨。一性不隨者。其能緣",
    "T48n2016_068:0798a05": "見分。通三性。所緣相分境。唯無記性。即不隨",
    "T48n2016_068:0798a06": "能緣見分通三性。二種不隨者。即見分從自",
    "T48n2016_068:0798a07": "見分種生。相分從自相分種生。不隨能緣見",
    "T48n2016_068:0798a08": "分心種生故。名種不隨。三界繫不隨者。如明",
    "T48n2016_068:0798a09": "了意識緣香味境時。其香味二境。唯欲界繫。",
    "T48n2016_068:0798a10": "不隨明了意識通上界繫。又如欲界第八緣",
    "T48n2016_068:0798a11": "種子境時。其能緣第八唯欲界繫。所緣種子。",
    "T48n2016_068:0798a12": "便通三界。即六八二識。有界繫不隨。四三科",
    "T48n2016_068:0798a13": "不隨者。且五蘊不隨者。即如五識見分。是",
    "T48n2016_068:0798a14": "識種收。五塵相分。即色蘊攝。是蘊科不隨。十",
    "T48n2016_068:0798a15": "二處不隨者。其五識見分。是意處收。五塵相",
    "T48n2016_068:0798a16": "分。五境處攝。是處科不隨。十八界不隨者。其",
    "T48n2016_068:0798a17": "五識見分。是五識界收。五塵相分。五境界攝。",
    "T48n2016_068:0798a18": "此是三科不隨。五異熟不隨者。即如第八見",
    "T48n2016_068:0798a19": "分。是異熟性。所緣五塵相分。非異熟性。名異",
    "T48n2016_068:0798a20": "熟不隨。獨影境者。謂相分與見分同種生。名",
    "T48n2016_068:0798a21": "獨影唯從見。即如第六識緣空華兔角過未。",
    "T48n2016_068:0798a22": "及變影緣無為。并緣地界法。或緣假定果。極",
    "T48n2016_068:0798a23": "逈極略等。皆是假影像。此但從見分變生。自",
    "T48n2016_068:0798a24": "無其種。名為從見。獨影有二種。一者無質獨",
    "T48n2016_068:0798a25": "影。即第六緣空華兔角。及過未等所變相分。",
    "T48n2016_068:0798a26": "是。其相分。與第六見分同種生。無空華等質。",
    "T48n2016_068:0798a27": "二者有質獨影。即第六識緣五根種現。是皆",
    "T48n2016_068:0798a28": "託質而起故。其相分。亦與見分同種而生。亦",
    "T48n2016_068:0798a29": "名獨影境。三帶質者。即心緣心是。如第七緣",
    "T48n2016_068:0798b01": "第八見分境時。其相分無別種生。一半與本",
    "T48n2016_068:0798b02": "質同種生。一半與能緣見分同種生。從本質",
    "T48n2016_068:0798b03": "生者。即無覆性。從能緣見分生者。即有覆性。",
    "T48n2016_068:0798b04": "以兩頭攝不定。故名通情本。質即第七能緣",
    "T48n2016_068:0798b05": "見分。本即第八所緣見分。又四句分別。一唯",
    "T48n2016_068:0798b06": "別種。非同種。即性境。二唯同種。非別種。即獨",
    "T48n2016_068:0798b07": "影境。三俱句。即帶質境。四俱非。即本智緣",
    "T48n2016_068:0798b08": "如。以真如不從見分種生故。名非同種。又",
    "T48n2016_068:0798b09": "真如當體是無為。但因證顯得。非生因所生",
    "T48n2016_068:0798b10": "法故。名非別種。性種說隨應者。性即性境。種",
    "T48n2016_068:0798b11": "謂種類。謂於三境中。各有種類不同。今皆須",
    "T48n2016_068:0798b12": "隨應而說。又約八識分別者。前五轉識。一切",
    "T48n2016_068:0798b13": "時中皆唯性境。不簡互用不互用。二種變中。",
    "T48n2016_068:0798b14": "唯因緣變。又與五根同種故。第六意識有四",
    "T48n2016_068:0798b15": "類。一明了意識。亦通三境。與五同緣實五塵。",
    "T48n2016_068:0798b16": "初率爾心中是性境。若以後念緣五塵上方",
    "T48n2016_068:0798b17": "圓長短等假色。即有質獨影。亦名似帶質境。",
    "T48n2016_068:0798b18": "二散位獨頭意識。亦通三境。多是獨影。通緣",
    "T48n2016_068:0798b19": "三世有質無質法故。若緣自身現行心心所",
    "T48n2016_068:0798b20": "時。是帶質境。若緣自身五根。及緣他人心心",
    "T48n2016_068:0798b21": "所。是獨影境。亦名似帶質境。又獨頭意識。初",
    "T48n2016_068:0798b22": "剎那緣五塵。少分緣實色。亦名性境。三定中",
    "T48n2016_068:0798b23": "意識。亦通三境。通緣三世有質無質法故。是",
    "T48n2016_068:0798b24": "獨影境。又能緣自身現行心心所故。是帶質",
    "T48n2016_068:0798b25": "境。又七地已前有漏定位。亦能引起五識。緣",
    "T48n2016_068:0798b26": "五塵故。即是性境。四夢中意識。唯是獨影",
    "T48n2016_068:0798b27": "境。第七識唯帶質境。第八識。其心王唯性境。",
    "T48n2016_068:0798b28": "因緣變故。相應作意等五心所。是似帶質真",
    "T48n2016_068:0798b29": "獨影境。問。三境以何為體。答。初性境。用",
    "T48n2016_068:0798c01": "實五塵為體。具八法成故。八法者。即四大。地",
    "T48n2016_068:0798c02": "水火風。四微。色香味觸等。約有為說。若能緣",
    "T48n2016_068:0798c03": "有漏位中。除第七識。餘七皆用自心心所為",
    "T48n2016_068:0798c04": "體。第二獨影境。將第六識見分所變假相分",
    "T48n2016_068:0798c05": "為體。能緣即自心心所為體。第三帶質。即變",
    "T48n2016_068:0798c06": "起中間假相分為體。若能緣有漏位中。唯六",
    "T48n2016_068:0798c07": "七二識心心所為體。又成唯識論樞要誌云。",
    "T48n2016_068:0798c08": "真色真心。俱是所緣。所變相分俱名性境。或",
    "T48n2016_068:0798c09": "能緣心。而非妄執分別構畫。名為真心。真心",
    "T48n2016_068:0798c10": "緣彼真色等境。所變相分。方名性境。若心緣",
    "T48n2016_068:0798c11": "心所變。相分。相分無實。但帶質故。性者。體也。",
    "T48n2016_068:0798c12": "體性是實。名為性境。獨影者。獨者。單也。單",
    "T48n2016_068:0798c13": "有影像。而無本質。故相名獨。如緣龜毛石女",
    "T48n2016_068:0798c14": "等相。或雖有質相分。不能熏彼質種。望質無",
    "T48n2016_068:0798c15": "能。但有假影。亦名為獨。如分別心緣無為相。",
    "T48n2016_068:0798c16": "及第八識心所相及。餘準此知。帶質之境者。",
    "T48n2016_068:0798c17": "質者。周易云。形體也。帶者。說文謂之紳也。紳",
    "T48n2016_068:0798c18": "也謂束。又方言云。帶謂行也。今云帶質。義通",
    "T48n2016_068:0798c19": "二也。若依說文。謂即挾帶逼附之義。如紳束",
    "T48n2016_068:0798c20": "也。若依方言。影仗質生。如因其路。行義方有。",
    "T48n2016_068:0798c21": "然此相分。雖有能熏自及質種。然無實用。如",
    "T48n2016_068:0798c22": "緣心相。相分之心。無慮用故。通情本者。情謂",
    "T48n2016_068:0798c23": "見分。本謂質也。顯所變相。隨見隨質。以判種",
    "T48n2016_068:0798c24": "性。二義不定。又境有二。一眾生遍計所執情",
    "T48n2016_068:0798c25": "境。心外見法。名之曰境。二諸聖自在德用智",
    "T48n2016_068:0798c26": "境。以從心現故。成其妙用智境。又二。一分劑",
    "T48n2016_068:0798c27": "境。廣大無邊故。二所知境。唯佛能盡故。又有",
    "T48n2016_068:0798c28": "二種。一是心境。唯心現故。張心無心外之境。",
    "T48n2016_068:0798c29": "張境無境外之心。常含一味故。二是境界之",
    "T48n2016_068:0799a01": "境。謂心境無礙。隱顯同時。體用相成。理事齊",
    "T48n2016_068:0799a02": "現。問。心外無境。境外無心。云何又說心說",
    "T48n2016_068:0799a03": "境。答。前已廣明。何須重執。一心四分。理教",
    "T48n2016_068:0799a04": "無差。有境有心。方成唯識。如心緣境時。必有",
    "T48n2016_068:0799a05": "相分故。如鏡照面時。有面影像也。量云。心緣",
    "T48n2016_068:0799a06": "境是有法。心上必帶境之影像。宗因云。心對",
    "T48n2016_068:0799a07": "外質。同喻如鏡照面時。問。智境各一。何分",
    "T48n2016_068:0799a08": "多種。答。智因境分。有真俗之異。境從智立。",
    "T48n2016_068:0799a09": "標凡聖之殊。約用似多。究體元一。如起信鈔",
    "T48n2016_068:0799a10": "問云。境智為一為異。答云。智體無二。境亦無",
    "T48n2016_068:0799a11": "二。智無二者。只是一智。義用有殊。約知真處。",
    "T48n2016_068:0799a12": "名為真智。約知俗處。名為俗智。境無二者。謂",
    "T48n2016_068:0799a13": "色即是空為真境。空即是色為俗境。由是證",
    "T48n2016_068:0799a14": "真時必達俗。達俗時必證真。了俗無性。即是",
    "T48n2016_068:0799a15": "真空。豈有前後耶。況無心外之境。何有境外",
    "T48n2016_068:0799a16": "之心。是即心境渾融。為一法界。問。一心二",
    "T48n2016_068:0799a17": "諦。理事非虛。證理性而成真。審事實而為俗。",
    "T48n2016_068:0799a18": "皆具極成之義。不壞二諦之門。大小二乘。同",
    "T48n2016_068:0799a19": "共建立。如何是極成之義。答。所成決定不",
    "T48n2016_068:0799a20": "可移易。隨真隨俗。各有道理。瑜伽論云。一",
    "T48n2016_068:0799a21": "有世間極成真實。二道理極成真實。世間極",
    "T48n2016_068:0799a22": "成真實者。謂一切世間。於彼彼事。隨順假立。",
    "T48n2016_068:0799a23": "世俗慣習。悟入覺慧所見同性。謂地唯是地。",
    "T48n2016_068:0799a24": "非是火等。乃至苦唯是苦。非是樂等。樂唯是",
    "T48n2016_068:0799a25": "樂。非是苦等。以要言之。此即如此。非不如此。",
    "T48n2016_068:0799a26": "是即如是。非不如是。決定勝解。所行境事。一",
    "T48n2016_068:0799a27": "切世間。從其本際。展轉傳來。想自分別。共所",
    "T48n2016_068:0799a28": "成立。不由思惟籌量觀察。然後方取。是名世",
    "T48n2016_068:0799a29": "間極成真實。道理極成真實者。依止現比。及",
    "T48n2016_068:0799b01": "至校量極善思擇決定智。所行所知事。由證",
    "T48n2016_068:0799b02": "成道理所建立。所施設義。是名道理極成真",
    "T48n2016_068:0799b03": "實。問。離識有色。文義俱虛。心外無塵。教理",
    "T48n2016_068:0799b04": "同證。其奈名言熏習。世見堅牢。若不微細剖",
    "T48n2016_068:0799b05": "陳。難圓正信。只如外色。若麁若細。云何推檢。",
    "T48n2016_068:0799b06": "知其本空。了了分明。成就唯識。答。麁細之",
    "T48n2016_068:0799b07": "色。皆從識變。既從識有。外色全空。故經云。色",
    "T48n2016_068:0799b08": "性自空。非色滅空。為未了者。更須破析。直",
    "T48n2016_068:0799b09": "至極微。方信空現。識論云。餘乘所執離識實",
    "T48n2016_068:0799b10": "有色等諸法。如何非有。彼所執色。不相應行。",
    "T48n2016_068:0799b11": "及諸無為。理非有故。且所執色。總有二種。一",
    "T48n2016_068:0799b12": "者有對。極微所成。二者無對。非極微成。彼有",
    "T48n2016_068:0799b13": "對色。定非實有。能成極微。非實有故。謂諸極",
    "T48n2016_068:0799b14": "微。若有質礙。應如瓶等。是假非實。若無質礙。",
    "T48n2016_068:0799b15": "應如非色。如何可集成瓶衣等。又諸極微。若",
    "T48n2016_068:0799b16": "有方分。必可分析。便非實有。若無方分。則如",
    "T48n2016_068:0799b17": "非色。乃至雖非無色。而是識變。謂識生時。內",
    "T48n2016_068:0799b18": "因緣力。變似眼等色等相現。即以此相。為所",
    "T48n2016_068:0799b19": "依緣。然眼等根。非現量得。以能發識。比知是",
    "T48n2016_068:0799b20": "有。此但功能。非外所造。外有對色。理既不",
    "T48n2016_068:0799b21": "成。故應但是內識變現。發眼等識。名眼等根。",
    "T48n2016_068:0799b22": "此為所依。生眼等識。此眼等識。外所緣緣。理",
    "T48n2016_068:0799b23": "非有故。決定應許自識所變。為所緣緣。謂能",
    "T48n2016_068:0799b24": "引生似自識者。乃至由此定知。自識所變以",
    "T48n2016_068:0799b25": "色等相。為所緣緣。見託彼生。帶彼相起故。然",
    "T48n2016_068:0799b26": "識變時。隨量大小。頓現一相。非別變作眾多",
    "T48n2016_068:0799b27": "極微。合成一物。為執麁色有實體者。佛說極",
    "T48n2016_068:0799b28": "微。令其除析。非謂諸色實有極微。諸瑜伽師。",
    "T48n2016_068:0799b29": "以假想慧。於麁色相。漸次除析。至不可析。假",
    "T48n2016_068:0799c01": "說極微。雖此極微猶有方分。而不可析。若更",
    "T48n2016_068:0799c02": "析之。便似空現。不名為色。故說極微。是色邊",
    "T48n2016_068:0799c03": "際。由此應知。諸有對色。皆識變現。非極微成。",
    "T48n2016_068:0799c04": "餘無對色。是此類故。亦非實有。或無對故。如",
    "T48n2016_068:0799c05": "心心所。定非實色。諸有對色。現有色相。以理",
    "T48n2016_068:0799c06": "推究。離識尚無。況無對色。現無色相。而可說",
    "T48n2016_068:0799c07": "為真實色法。問。表無表色。不居身外。內所",
    "T48n2016_068:0799c08": "動作。顯現非虛。如成業論偈云。由外發身語。",
    "T48n2016_068:0799c09": "表內心所思。譬彼潛淵魚。鼓波而自表。此",
    "T48n2016_068:0799c10": "表無表色。是實有不。答。識論云。且身表色。",
    "T48n2016_068:0799c11": "若是實有。以何為性。若言是形。便非實有。可",
    "T48n2016_068:0799c12": "分析故。長等極微不可得故。若言是動。亦非",
    "T48n2016_068:0799c13": "實有。纔生即滅。無動義故。有為法滅。不待因",
    "T48n2016_068:0799c14": "故。滅若待因。應非滅故。若言有色。非顯非形。",
    "T48n2016_068:0799c15": "心所引生。能動手等。名身表業。理亦不然。此",
    "T48n2016_068:0799c16": "若是動。義如前破。若是動因。應即風界。風無",
    "T48n2016_068:0799c17": "表示。不應名表。故身表業。定非實有。然心為",
    "T48n2016_068:0799c18": "因。令識所變手等色相。生滅相續。轉趣餘方。",
    "T48n2016_068:0799c19": "似有動作。表示心故。假名身表。語表亦非實",
    "T48n2016_068:0799c20": "有聲性。一剎那聲。無詮表故。多念相續。便非",
    "T48n2016_068:0799c21": "實故。外有對色。前已破故。然因心故。識變似",
    "T48n2016_068:0799c22": "聲。生滅相續。似有表示。假名語表。於理無違。",
    "T48n2016_068:0799c23": "表既實無。無表寧實。然依思願善惡分限。假",
    "T48n2016_068:0799c24": "立無表。理亦無違。問。經中說有三業。善惡",
    "T48n2016_068:0799c25": "果報。不濫昇沈。云何撥無。豈不違教。答。不",
    "T48n2016_068:0799c26": "撥為無。為顯識故。推其不實。於世俗門。善順",
    "T48n2016_068:0799c27": "成立。識論云。不撥為無。但言非色。能動身思。",
    "T48n2016_068:0799c28": "說名身業。能發語思。說名語業。審決二思。意",
    "T48n2016_068:0799c29": "相應故。作動意故。說名意業。起身語思。有所",
    "T48n2016_068:0800a01": "造作。說名為業。是審決思所遊履處故。通生",
    "T48n2016_068:0800a02": "苦樂異熟果故。亦名為道。或身語表。由異發",
    "T48n2016_068:0800a03": "故。假說為業。思所履故。說名業道。由此應知。",
    "T48n2016_068:0800a04": "實無外色。唯有內識。變似色生。問。不相應",
    "T48n2016_068:0800a05": "行。是實有不。答。識論云。不相應行。亦非實",
    "T48n2016_068:0800a06": "有。所以者何。得非得等。非如色心及諸心所。",
    "T48n2016_068:0800a07": "體相可得。非異色心及諸心所。作用可得。由",
    "T48n2016_068:0800a08": "此故知。定非實有。但依色等分位假立。此定",
    "T48n2016_068:0800a09": "非異色心心所有實體用。問。二無心定。無想",
    "T48n2016_068:0800a10": "異熟。應異色心等有實自性。若無實性。應不",
    "T48n2016_068:0800a11": "能遮心心所法。令不現起。答。識論云。若無心",
    "T48n2016_068:0800a12": "位有別實法。異色心等能遮於心名無心定。",
    "T48n2016_068:0800a13": "應無色時有別實法。異色心等。能礙於色名",
    "T48n2016_068:0800a14": "無色定。彼既不爾。此云何然。又遮礙心。何須",
    "T48n2016_068:0800a15": "實法。如堤塘等。假亦能遮。謂修定時。於定加",
    "T48n2016_068:0800a16": "行。厭患麁動心心所故。發勝期願。遮心心所。",
    "T48n2016_068:0800a17": "念心心所。漸細漸微。微微心時。熏異熟識。成",
    "T48n2016_068:0800a18": "極增上厭心等種。由此損伏心等種故。麁動",
    "T48n2016_068:0800a19": "等暫不現行。依此分位。假立二定。此種善故。",
    "T48n2016_068:0800a20": "定亦名善。無想定前求無想果故。所熏成種。",
    "T48n2016_068:0800a21": "招彼異熟識。依之麁動想等不行。於此分位。",
    "T48n2016_068:0800a22": "假立無想。依異熟立。得異熟名。故此三法。亦",
    "T48n2016_068:0800a23": "非實有。問。世間依想建立。有為之法皆虛。",
    "T48n2016_068:0800a24": "俗諦從識施為。無體之門盡偽。且如聖教。文",
    "T48n2016_068:0800a25": "句能詮。乃廣長舌相之所宣。妙觀察智之所",
    "T48n2016_068:0800a26": "演。云何俱稱不實。咸是虛耶。答。諸聖演教",
    "T48n2016_068:0800a27": "談詮。是依世俗文字。所以佛告三乘學者。只",
    "T48n2016_068:0800a28": "令依義不依語。權藉教以明心。是以文字俱",
    "T48n2016_068:0800a29": "無自性。亦從識變。廣百門論云。然諸世間。隨",
    "T48n2016_068:0800b01": "自心變。謂有眾字和合為名。復謂眾名和合",
    "T48n2016_068:0800b02": "為句。謂此名句。能有所詮。能詮所詮。皆自心",
    "T48n2016_068:0800b03": "變。諸心所變。情有理無。聖者於中。如實知見。",
    "T48n2016_068:0800b04": "云何知見。謂彼法。皆是愚夫虛妄識心分別",
    "T48n2016_068:0800b05": "所作。假而非實。俗有真無。隨順世間。權說為",
    "T48n2016_068:0800b06": "有。問。音聲可聞。色塵有對。可言心變。只如",
    "T48n2016_068:0800b07": "時法無相。應為實有。答。有相尚空。無相何",
    "T48n2016_068:0800b08": "有。時亦無體。延促由心。以始從一念。終成於",
    "T48n2016_068:0800b09": "劫。念若不起。時劫本空。但有初中後等時量。",
    "T48n2016_068:0800b10": "皆是唯識之時。廣百論破時品云。復次是則",
    "T48n2016_068:0800b11": "一切若假若實。皆依世俗假相施設。云何汝",
    "T48n2016_068:0800b12": "等。定執諸法。皆是實體。難。若一切法。皆非實",
    "T48n2016_068:0800b13": "有。如何現前分明可見。答。鏡像水月。乾闥婆",
    "T48n2016_068:0800b14": "城。夢境幻事。第二月等。分明可見。豈實有耶。",
    "T48n2016_068:0800b15": "世間所見。皆無有實。云何以現證法是真。覺",
    "T48n2016_068:0800b16": "時所見。一切非真。是識所緣。如夢所見。夢心",
    "T48n2016_068:0800b17": "所見。決定非真。亂識所緣。如第二月。如是雖",
    "T48n2016_068:0800b18": "無真實法體。而能為境生現見心。因斯展轉。",
    "T48n2016_068:0800b19": "發生憶念。前後俱緣。非真有境。是故不可以",
    "T48n2016_068:0800b20": "生憶念。證法是真。法既非真。時如何實。難。",
    "T48n2016_068:0800b21": "若緣妄境。生於倒見。境可是虛。見應是實。答。",
    "T48n2016_068:0800b22": "境既是虛。見云何實。如在夢中。謂眼等識。緣",
    "T48n2016_068:0800b23": "色等境。覺時知彼二事俱無。妄境倒心。亦復",
    "T48n2016_068:0800b24": "如是。愚夫謂有。聖者知無。難。有倒心境。二種",
    "T48n2016_068:0800b25": "皆虛。無倒境心。俱應是實。答。世俗可爾。勝義",
    "T48n2016_068:0800b26": "不然。以勝義中心言絕故。若於勝義心言絕",
    "T48n2016_068:0800b27": "者。云何數說心境是虛。為破實執。故且言虛。",
    "T48n2016_068:0800b28": "實執若除。虛亦不有。若實若虛。皆為遣執。依",
    "T48n2016_068:0800b29": "世俗說。非就勝義。勝義諦言。亦是假立。為翻",
    "T48n2016_068:0800c01": "世俗。非有定詮。難。現見心境。可言是無。憶念",
    "T48n2016_068:0800c02": "境心。云何非有。答。現見尚無。憶念豈有。難。",
    "T48n2016_068:0800c03": "若一切法。都非實有。如何世間現造善惡。若",
    "T48n2016_068:0800c04": "無善惡。苦樂亦無。是則撥無一切因果。若撥",
    "T48n2016_068:0800c05": "無因果。則無邪見。豈不怖此邪見罪耶。答。奇",
    "T48n2016_068:0800c06": "哉世間。愚癡難悟。唯知怖罪。不識罪因。一切",
    "T48n2016_068:0800c07": "善惡。苦樂因果。並世俗有。勝義中無。我依",
    "T48n2016_068:0800c08": "勝義。言不可得。不撥世俗。何成邪見。於世俗",
    "T48n2016_068:0800c09": "中。執勝義有。不稱正理。是為邪見。今於此中。",
    "T48n2016_068:0800c10": "為破時執。略說諸法。俗有真無。又古釋云。凡",
    "T48n2016_068:0800c11": "如來三時說法。或云一時。三世十世等時。皆",
    "T48n2016_068:0800c12": "從能變心生。外無三世之境。離自心外。諸法",
    "T48n2016_068:0800c13": "無體。如世尊說彌勒作佛。即聽者於自心上。",
    "T48n2016_068:0800c14": "變作過去相分生起。世尊答云。從今十二年",
    "T48n2016_068:0800c15": "後。必得往生。聽者心上。又變作未來相分而",
    "T48n2016_068:0800c16": "起。能變心。即現在也。此過去時。無其實境。盡",
    "T48n2016_068:0800c17": "從心變。但隨心分限。變起長時短時。是以時",
    "T48n2016_068:0800c18": "因心立。無有定性。因現在。則有過去未來。因",
    "T48n2016_068:0800c19": "延有促。因一念有大劫。若無現在心。何處立",
    "T48n2016_068:0800c20": "過未。西域記第七云。昔有隱士。結廬屏跡。博",
    "T48n2016_068:0800c21": "習技藝。究極神理。能使瓦礫成寶。人畜變形。",
    "T48n2016_068:0800c22": "但未能馭風雲。陪仙駕。閱圖考古。更求仙法。",
    "T48n2016_068:0800c23": "遂得求仙方云。將欲求仙當築壇場。命一烈",
    "T48n2016_068:0800c24": "士。按長劍。立壇隅。屏息絕言。自昏達曙。求",
    "T48n2016_068:0800c25": "仙者。壇中而坐。按長劍。誦神呪。收視返聽。",
    "T48n2016_068:0800c26": "達曙登仙。既得此方。數年之間求烈士不",
    "T48n2016_068:0800c27": "得。後遇一人。先為人傭力。艱辛五載。一旦違",
    "T48n2016_068:0800c28": "失。遂被笞辱。又無所得。悲號巡路。隱士見命",
    "T48n2016_068:0800c29": "數加優贈。烈士欲求報効。隱士曰。我彌歷多",
    "T48n2016_068:0801a01": "年。幸而遇會。奇貌應圖。非有他故。願一旦不",
    "T48n2016_068:0801a02": "語耳。烈士曰。死尚不辭。何況不語。於是隱士。",
    "T48n2016_068:0801a03": "立壇受仙。依事行之。日暮之後。各思其事。",
    "T48n2016_068:0801a04": "隱者誦呪。烈士按劍。俟將曉矣。烈士忽然大",
    "T48n2016_068:0801a05": "叫。時空中火下。烟焰雲蒸。穩士疾引此人。入",
    "T48n2016_068:0801a06": "池避難。問曰。誡子無聲。何乃驚叫。烈士曰。受",
    "T48n2016_068:0801a07": "命之後。至夜昏然若夢。見昔所事主人。躬來",
    "T48n2016_068:0801a08": "至傍。感厚恩而不語。被打震怒。而見致害。遂",
    "T48n2016_068:0801a09": "見託生南印土大婆羅門家。受生。乃至出胎。",
    "T48n2016_068:0801a10": "苦厄備受。荷恩不語。洎乎受冠生子。每念前",
    "T48n2016_068:0801a11": "恩思而不語。闔家親戚。咸見怪矣。年過六十。",
    "T48n2016_068:0801a12": "而有一子。其妻謂曰。汝若不語。我殺汝子。我",
    "T48n2016_068:0801a13": "自懷念。今已隔生。唯有一子寧忍令殺。因",
    "T48n2016_068:0801a14": "止其妻。遂發此言。隱士曰。我之過也。被魔所",
    "T48n2016_068:0801a15": "嬈。烈士感激其事。忿恚而死。故知睡夢與覺。",
    "T48n2016_068:0801a16": "所見唯心。延促之時。不離一念。故引夢時。以",
    "T48n2016_068:0801a17": "明覺位。又法華經安樂行品。夢入銅輪。成道",
    "T48n2016_068:0801a18": "度生。經無量時。唯只一夜夢心。所以無性攝",
    "T48n2016_068:0801a19": "論頌云。處夢謂經年。覺乃須臾頃。故時雖無",
    "T48n2016_068:0801a20": "量。攝在一剎那。可證聽者心上。自變長短二",
    "T48n2016_068:0801a21": "時。實唯現在心心所也。故義海云。如見塵時。",
    "T48n2016_068:0801a22": "是一念心所現。此一念心之時。全是百千大",
    "T48n2016_068:0801a23": "劫成。何以故。百千大劫。本由一念方成。大劫",
    "T48n2016_068:0801a24": "既相由成立。俱無體性。乃至遠近世界。佛及",
    "T48n2016_068:0801a25": "眾生。三世一切事物。莫不於一念中現。何以",
    "T48n2016_068:0801a26": "故。一切事法。依心而現。念既無礙。法亦隨融。",
    "T48n2016_068:0801a27": "是故一念。即見三世事物顯然。所以華嚴經",
    "T48n2016_068:0801a28": "頌云。一念普觀無量劫。無去無來亦無住。如",
    "T48n2016_068:0801a29": "是了知三世事。超諸方便成十力。又頌云。始",
    "T48n2016_068:0801b01": "從一念終成劫。悉從眾生心想生。一切剎海",
    "T48n2016_068:0801b02": "劫無邊。以一方便皆清淨。又頌云。或從心海",
    "T48n2016_068:0801b03": "生。隨心所解住。如幻無處所。一切是分別。故",
    "T48n2016_068:0801b04": "知橫收剎海。竪徹僧祇。皆一念心。前後際斷。",
    "T48n2016_068:0801b05": "既無大小之剎。亦無延促之時。以一方便唯",
    "T48n2016_068:0801b06": "心之門。令眾生界悉皆清淨。何者。以知境唯",
    "T48n2016_068:0801b07": "妄識分別。則不起心。以心不起故。則妄境不",
    "T48n2016_068:0801b08": "現。妄境不現。垢淨之法無依麁想不生。長短",
    "T48n2016_068:0801b09": "之時自絕。若教中所說劫量延促。皆是善巧",
    "T48n2016_068:0801b10": "逗機方便。或為怯弱眾生。說成佛只在剎那。",
    "T48n2016_068:0801b11": "或為懈怠眾生。說須經阿僧祇劫。若成佛之",
    "T48n2016_068:0801b12": "旨。一際無差。延促之詮。盡歸權智。又古釋云。",
    "T48n2016_068:0801b13": "一方便者。即了唯心也。一念與劫。並由想心。",
    "T48n2016_068:0801b14": "心想不生。長短安在。非長非短。是謂清淨。不",
    "T48n2016_068:0801b15": "壞於相。則劫海無邊。故知一切諸法。皆無自",
    "T48n2016_068:0801b16": "體。悉不堅牢。唯從想生。若執為實。但是顛倒。",
    "T48n2016_068:0801b17": "所以廣博嚴淨經云。文殊師利告阿難言。愚",
    "T48n2016_068:0801b18": "小之人。以日為晝想。無黠慧故。所以者何。若",
    "T48n2016_068:0801b19": "令此晝。是真實者。是常住者。是堅牢者。應有",
    "T48n2016_068:0801b20": "積聚。不應過去。唯應有晝。不應有夜。問。此",
    "T48n2016_068:0801b21": "三世時。既從心變。於八識內。何識所緣。答。",
    "T48n2016_068:0801b22": "古釋云。唯意所緣。謂時之一法是假。前五第",
    "T48n2016_068:0801b23": "八俱不能緣。第七又常緣內第八見分為我。",
    "T48n2016_068:0801b24": "兼無分別故。唯第六能緣。又四種意識中。唯",
    "T48n2016_068:0801b25": "明了意識不能緣。時是假故。即定中。夢中。獨",
    "T48n2016_068:0801b26": "散。此三俱能緣。若約三境中。是獨影境。問。",
    "T48n2016_068:0801b27": "不相應行中諸有為法。似有作用。應不離識。",
    "T48n2016_068:0801b28": "如六種無為。無有作用。應離色心等有其實",
    "T48n2016_068:0801b29": "性。答。有無之法。皆依識變。虛空等五無為。",
    "T48n2016_068:0801c01": "皆依妄識所變。真如無為。是淨識之性。亦不",
    "T48n2016_068:0801c02": "離識。乃至有無真假。一切性相。離真唯識性。",
    "T48n2016_068:0801c03": "更無所有。",
    "T48n2016_068:0801c04": "宗鏡錄卷第六十八"
}