{
    "T02n0099_015:0101a03": "雜阿含經卷第十五",
    "T02n0099_015:0101a05": "宋天竺三藏求那跋陀羅譯",
    "T02n0099_015:0101a06": "一五365（三六五）如是我聞：一時，佛住舍衛國祇樹給孤",
    "T02n0099_015:0101a07": "獨園。爾時，世尊告諸比丘：「謂見法般涅槃。",
    "T02n0099_015:0101a08": "云何如來說見法般涅槃？」諸比丘白佛：「世尊",
    "T02n0099_015:0101a09": "是法根、法眼、法依。善哉！世尊！唯願為說見",
    "T02n0099_015:0101a10": "法般涅槃，諸比丘聞已，當受奉行。云何比",
    "T02n0099_015:0101a11": "丘得見法般涅槃？」佛告比丘：「諦聽，善思，當",
    "T02n0099_015:0101a12": "為汝說。若有比丘於老、病、死，厭、離欲、滅",
    "T02n0099_015:0101a13": "盡，不起諸漏，心善解脫，是名比丘得見法",
    "T02n0099_015:0101a14": "般涅槃。」佛說此經已，諸比丘聞佛所說，歡",
    "T02n0099_015:0101a15": "喜奉行。",
    "T02n0099_015:0101a16": "366（三六六）如是我聞：一時，佛住舍衛國祇樹給孤",
    "T02n0099_015:0101a17": "獨園。爾時，世尊告諸比丘：「毘婆尸佛未成",
    "T02n0099_015:0101a18": "正覺時，獨一靜處，專精禪思，作如是念：『一",
    "T02n0099_015:0101a19": "切世間皆入生死，自生自熟，自滅自沒，而",
    "T02n0099_015:0101a20": "彼眾生於老死之上出世間道不如實知。』",
    "T02n0099_015:0101a21": "即自觀察：『何緣有此老死？』如是正思惟觀",
    "T02n0099_015:0101a22": "察，得如實無間等起知：『有生故有此老死，",
    "T02n0099_015:0101a23": "緣生故有老死。』復正思惟：『何緣故有此生？』",
    "T02n0099_015:0101a24": "尋復正思惟，無間等起知：『緣有故有生。』尋",
    "T02n0099_015:0101a25": "復正思惟：『何緣故有有？』尋復正思惟，如實無",
    "T02n0099_015:0101a26": "間等起知：『有取故有有。』尋復正思惟：『何",
    "T02n0099_015:0101a27": "緣故有取？』尋復正思惟，如實無間等起觀察：",
    "T02n0099_015:0101a28": "『取法味著顧念，緣觸愛所增長。』當知緣愛",
    "T02n0099_015:0101a29": "取，緣取有，緣有生，緣生老、病、死、憂、悲、惱、苦，",
    "T02n0099_015:0101b01": "如是純大苦聚集。譬如緣油炷而然燈，彼",
    "T02n0099_015:0101b02": "時時增油治炷，彼燈常明，熾然不息……」如前",
    "T02n0099_015:0101b03": "來歎譬、城譬廣說。佛說是經已，諸比丘聞",
    "T02n0099_015:0101b04": "佛所說，歡喜奉行。",
    "T02n0099_015:0101b05": "如毘婆尸佛，如是尸棄佛、毘濕波浮佛、迦",
    "T02n0099_015:0101b06": "羅迦孫提佛、迦那迦牟尼佛、迦葉佛，皆如是",
    "T02n0099_015:0101b07": "說。",
    "T02n0099_015:0101b08": "367（三六七）如是我聞：一時，佛住舍衛國祇樹給",
    "T02n0099_015:0101b09": "孤獨園。爾時，世尊告諸比丘：「當勤方便修",
    "T02n0099_015:0101b10": "習禪思，內寂其心。所以者何？比丘禪思，內",
    "T02n0099_015:0101b11": "寂其心，精勤方便者。如是如實顯現。云何",
    "T02n0099_015:0101b12": "如實顯現？老死如實顯現，老死集、老死滅、老",
    "T02n0099_015:0101b13": "死滅道跡如實顯現；生、有、取、愛、受、觸、六入處、",
    "T02n0099_015:0101b14": "名色、識、行如實顯現，行集、行滅、行滅道跡如",
    "T02n0099_015:0101b15": "實顯現。此諸法無常、有為、有漏如實顯現。」佛",
    "T02n0099_015:0101b16": "說此經已，諸比丘聞佛所說，歡喜奉行。",
    "T02n0099_015:0101b17": "368（三六八）如是我聞：一時，佛住舍衛國祇樹給",
    "T02n0099_015:0101b18": "孤獨園。爾時，世尊告諸比丘：「當修無量三摩",
    "T02n0099_015:0101b19": "提，專精繫念，修無量三摩提，專精繫念已。如",
    "T02n0099_015:0101b20": "是如實顯現。云何如實顯現？謂老死如實顯",
    "T02n0099_015:0101b21": "現，乃至行如實顯現，此諸法無常、有為、有漏。",
    "T02n0099_015:0101b22": "如是如實顯現。」佛說此經已，諸比丘聞佛",
    "T02n0099_015:0101b23": "所說，歡喜奉行。",
    "T02n0099_015:0101b24": "369（三六九）如是我聞：一時，佛住舍衛國祇樹給孤",
    "T02n0099_015:0101b25": "獨園。爾時，世尊告諸比丘：「昔者毘婆尸佛未",
    "T02n0099_015:0101b26": "成正覺時，住菩提所，不久成佛，詣菩提樹",
    "T02n0099_015:0101b27": "下，敷草為座，結跏趺坐，端坐正念，一坐七",
    "T02n0099_015:0101b28": "日，於十二緣起逆順觀察，所謂此有故彼",
    "T02n0099_015:0101b29": "有，此起故彼起，緣無明行，乃至緣生有老",
    "T02n0099_015:0101b30": "死，及純大苦聚集，純大苦聚滅。「彼毘婆尸佛",
    "T02n0099_015:0101c01": "正坐七日已，從三昧覺，說此偈言：",
    "T02n0099_015:0101c02": "「『如此諸法生，　　梵志勤思禪，",
    "T02n0099_015:0101c03": "永離諸疑惑，　　知因緣生法。",
    "T02n0099_015:0101c04": "若知因生苦，　　知諸受滅盡，",
    "T02n0099_015:0101c05": "知因緣法盡，　　則知有漏盡。",
    "T02n0099_015:0101c06": "如此諸法生，　　梵志勤思禪，",
    "T02n0099_015:0101c07": "永離諸疑惑，　　知有因生苦。",
    "T02n0099_015:0101c08": "如此諸法生，　　梵志勤思禪，",
    "T02n0099_015:0101c09": "永離諸疑惑，　　知諸受滅盡。",
    "T02n0099_015:0101c10": "如此諸法生，　　梵志勤思禪，",
    "T02n0099_015:0101c11": "永離諸疑惑，　　知因緣法盡。",
    "T02n0099_015:0101c12": "如此諸法生，　　梵志勤思禪，",
    "T02n0099_015:0101c13": "永離諸疑惑，　　知盡諸有漏。",
    "T02n0099_015:0101c14": "如此諸法生，　　梵志勤思禪，",
    "T02n0099_015:0101c15": "普照諸世間，　　如日住虛空。",
    "T02n0099_015:0101c16": "破壞諸魔軍，　　覺諸結解脫。』」",
    "T02n0099_015:0101c17": "佛說此經已，諸比丘聞佛所說，歡喜奉行。",
    "T02n0099_015:0101c18": "如毘婆尸佛，如是尸棄佛、毘濕波浮佛、迦",
    "T02n0099_015:0101c19": "羅迦孫提佛、迦那迦牟尼佛、迦葉佛，亦如",
    "T02n0099_015:0101c20": "是說。",
    "T02n0099_015:0101c21": "370（三七〇）如是我聞：一時，佛住欝毘羅尼連禪河",
    "T02n0099_015:0101c22": "側大菩提所，不久當成正覺，往詣菩提樹",
    "T02n0099_015:0101c23": "下，敷草為座，結跏趺坐，正身正念……如前廣",
    "T02n0099_015:0101c24": "說。",
    "T02n0099_015:0101c25": "371（三七一）如是我聞：一時，佛住舍衛國祇樹給",
    "T02n0099_015:0101c26": "孤獨園。爾時，世尊告諸比丘：「有四食資益",
    "T02n0099_015:0101c27": "眾生，令得住世攝受長養。何等為四？謂一、",
    "T02n0099_015:0101c28": "麤摶食，二、細觸食，三、意思食，四、識食。「此四",
    "T02n0099_015:0101c29": "食何因、何集、何生、何觸？謂此諸食愛因、愛集、",
    "T02n0099_015:0102a01": "愛生、愛觸。此愛何因、何集、何生、何觸？謂愛受",
    "T02n0099_015:0102a02": "因、受集、受生、受觸。此受何因、何集、何生、何觸？",
    "T02n0099_015:0102a03": "謂受觸因、觸集、觸生、觸觸，此觸何因、何集、何",
    "T02n0099_015:0102a04": "生、何觸？謂觸六入處因、六入處集、六入處生、",
    "T02n0099_015:0102a05": "六入處觸。六入處集是觸集，觸集是受集，受",
    "T02n0099_015:0102a06": "集是愛集，愛集是食集，食集故未來世生、",
    "T02n0099_015:0102a07": "老、病、死、憂、悲、惱、苦集，如是純大苦聚集。「如是",
    "T02n0099_015:0102a08": "六入處滅則觸滅，觸滅則受滅，受滅則愛滅，",
    "T02n0099_015:0102a09": "愛滅則食滅，食滅故於未來世生、老、病、死、憂、",
    "T02n0099_015:0102a10": "悲、惱、苦滅，如是純大苦聚滅。」佛說此經已，",
    "T02n0099_015:0102a11": "諸比丘聞佛所說，歡喜奉行。",
    "T02n0099_015:0102a12": "372（三七二）如是我聞：一時，佛住舍衛國祇樹給",
    "T02n0099_015:0102a13": "孤獨園。爾時，世尊告諸比丘：「有四食資益",
    "T02n0099_015:0102a14": "眾生，令得住世攝受長養。何等為四？一、麤",
    "T02n0099_015:0102a15": "摶食，二、細觸食，三、意思食，四、識食。」時，有比",
    "T02n0099_015:0102a16": "丘名曰頗求那，住佛後扇佛，白佛言：「世",
    "T02n0099_015:0102a17": "尊！誰食此識？」佛告頗求那：「我不言有食",
    "T02n0099_015:0102a18": "識者，我若言有食識者，汝應作是問，我說",
    "T02n0099_015:0102a19": "識是食。汝應問言：『何因緣故有識食？』我",
    "T02n0099_015:0102a20": "則答言：『能招未來有，令相續生，有有故有",
    "T02n0099_015:0102a21": "六入處，六入處緣觸。』」頗求那復問：「為誰觸？」",
    "T02n0099_015:0102a22": "佛告頗求那：「我不言有觸者，我若言有觸",
    "T02n0099_015:0102a23": "者，汝應作是問：『為誰觸？』汝應如是問：『何",
    "T02n0099_015:0102a24": "因緣故生觸？』我應如是答：『六入處緣觸，",
    "T02n0099_015:0102a25": "觸緣受。』」復問：「為誰受？」佛告頗求那：「我不",
    "T02n0099_015:0102a26": "說有受者，我若言有受者，汝應問：『為誰",
    "T02n0099_015:0102a27": "受？』汝應問言：『何因緣故有受？』我應如是",
    "T02n0099_015:0102a28": "答：『觸緣故有受，受緣愛。』」復問：「世尊！為誰愛？」",
    "T02n0099_015:0102a29": "佛告頗求那：「我不說有愛者，我若說言有",
    "T02n0099_015:0102b01": "愛者，汝應作是問：『為誰愛？』汝應問言：『何",
    "T02n0099_015:0102b02": "緣故有愛？』我應如是答：『緣受故有愛，愛",
    "T02n0099_015:0102b03": "緣取。』」復問：「世尊！為誰取？」佛告頗求那：「我",
    "T02n0099_015:0102b04": "不說言有取者，我若說言有取者，汝應",
    "T02n0099_015:0102b05": "問言：『為誰取？』汝應問言：『何緣故有取？』",
    "T02n0099_015:0102b06": "我應答言：『愛緣故有取，取緣有。』」復問：「世",
    "T02n0099_015:0102b07": "尊！為誰有？」佛告頗求那：「我不說有有者，",
    "T02n0099_015:0102b08": "我若說有有者，汝應問言：『為誰有？』汝今",
    "T02n0099_015:0102b09": "應問：『何緣故有有？』我應答言：『緣取故有",
    "T02n0099_015:0102b10": "有，能招當來有觸生是名有，有六入處，",
    "T02n0099_015:0102b11": "六入處緣觸，觸緣受，受緣愛，愛緣取，取緣",
    "T02n0099_015:0102b12": "有，有緣生，生緣老、病、死、憂、悲、惱、苦。如是純",
    "T02n0099_015:0102b13": "大苦聚集，謂六入處滅則觸滅，觸滅則受滅，",
    "T02n0099_015:0102b14": "受滅則愛滅，愛滅則取滅，取滅則有滅，有",
    "T02n0099_015:0102b15": "滅則生滅，生滅則老、病、死、憂、悲、惱、苦滅，如是",
    "T02n0099_015:0102b16": "純大苦聚集滅。』」佛說此經已，諸比丘聞佛",
    "T02n0099_015:0102b17": "所說，歡喜奉行。",
    "T02n0099_015:0102b18": "373（三七三）如是我聞：一時，佛住舍衛國祇樹給",
    "T02n0099_015:0102b19": "孤獨園。爾時，世尊告諸比丘：「有四食資益",
    "T02n0099_015:0102b20": "眾生，令得住世攝受長養。云何為四？謂一、",
    "T02n0099_015:0102b21": "麤摶食，二、細觸食，三、意思食，四、識食。「云何比",
    "T02n0099_015:0102b22": "丘觀察摶食？譬如有夫婦二人，唯有一",
    "T02n0099_015:0102b23": "子，愛念將養，欲度曠野嶮道難處，糧食乏",
    "T02n0099_015:0102b24": "盡，飢餓困極，計無濟理，作是議言：『正有一",
    "T02n0099_015:0102b25": "子，極所愛念，若食其肉，可得度難，莫令",
    "T02n0099_015:0102b26": "在此三人俱死。』作是計已，即殺其子，含悲",
    "T02n0099_015:0102b27": "垂淚，強食其肉，得度曠野。云何？比丘！彼人",
    "T02n0099_015:0102b28": "夫婦共食子肉，寧取其味，貪嗜美樂與",
    "T02n0099_015:0102b29": "不？」答曰：「不也，世尊！」復問：「比丘！彼強食其",
    "T02n0099_015:0102c01": "肉，為度曠野嶮道與不？」答言：「如是，世尊！」",
    "T02n0099_015:0102c02": "佛告比丘：「凡食摶食，當如是觀。如是觀",
    "T02n0099_015:0102c03": "者，摶食斷知，摶食斷知已，於五欲功德貪",
    "T02n0099_015:0102c04": "愛則斷，五欲功德貪愛斷者，我不見彼多聞",
    "T02n0099_015:0102c05": "聖弟子於五欲功德上有一結使而不斷",
    "T02n0099_015:0102c06": "者，有一結繫故，則還生此世。「云何比丘觀",
    "T02n0099_015:0102c07": "察觸食？譬如有牛，生剝其皮，在在處處，諸",
    "T02n0099_015:0102c08": "蟲唼食，沙土坌塵，草木針刺，若依於地，地蟲",
    "T02n0099_015:0102c09": "所食，若依於水，水蟲所食，若依空中，飛",
    "T02n0099_015:0102c10": "蟲所食，臥起常有苦毒此身。如是，比丘！於",
    "T02n0099_015:0102c11": "彼觸食，當如是觀。如是觀者，觸食斷知，觸",
    "T02n0099_015:0102c12": "食斷知者，三受則斷，三受斷者，多聞聖弟子",
    "T02n0099_015:0102c13": "於上無所復作，所作已作故。「云何比丘觀",
    "T02n0099_015:0102c14": "察意思食？譬如聚落城邑邊有火起，無煙無",
    "T02n0099_015:0102c15": "炎，時有士夫聰明黠慧，背苦向樂，厭死樂",
    "T02n0099_015:0102c16": "生，作如是念：『彼有大火，無煙無炎，行來當",
    "T02n0099_015:0102c17": "避，莫令墮中，必死無疑。』作是思惟，常生",
    "T02n0099_015:0102c18": "思願，捨遠而去。觀意思食，亦復如是。如是",
    "T02n0099_015:0102c19": "觀者，意思食斷；意思食斷者，三愛則斷；三愛",
    "T02n0099_015:0102c20": "斷者，彼多聞聖弟子於上更無所作，所作",
    "T02n0099_015:0102c21": "已作故。「諸比丘！云何觀察識食？譬如國王，",
    "T02n0099_015:0102c22": "有防邏者，捉捕劫盜，縛送王所……」如前須深",
    "T02n0099_015:0102c23": "經廣說。「以彼因緣，受三百矛苦覺，晝夜苦",
    "T02n0099_015:0102c24": "痛，觀察識食，亦復如是。如是觀者，識食斷",
    "T02n0099_015:0102c25": "知，識食斷知者，名色斷知，名色斷知者，多",
    "T02n0099_015:0102c26": "聞聖弟子於上更無所作，所作已作故。」佛",
    "T02n0099_015:0102c27": "說此經已，諸比丘聞佛所說，歡喜奉行。",
    "T02n0099_015:0102c28": "374（三七四）如是我聞：一時，佛住舍衛國祇樹給",
    "T02n0099_015:0102c29": "孤獨園。爾時，世尊告諸比丘：「有四食資益",
    "T02n0099_015:0103a01": "眾生，令得住世攝受長養。何等為四？一者",
    "T02n0099_015:0103a02": "摶食，二者觸食，三意思食，四者識食。「若比丘",
    "T02n0099_015:0103a03": "於此四食有喜有貪，則識住增長，識住增",
    "T02n0099_015:0103a04": "長故，入於名色，入名色故，諸行增長，行增",
    "T02n0099_015:0103a05": "長故，當來有增長，當來有增長故，生、老、病、死、",
    "T02n0099_015:0103a06": "憂、悲、惱、苦集，如是純大苦聚集。「若於四食無",
    "T02n0099_015:0103a07": "貪無喜，無貪無喜故，識不住、不增長，識不住、",
    "T02n0099_015:0103a08": "不增長故，不入名色，不入名色故，行不",
    "T02n0099_015:0103a09": "增長，行不增長故，當來有不生不長，當來",
    "T02n0099_015:0103a10": "有不生長故，於未來世生、老、病、死、憂、悲、惱、苦",
    "T02n0099_015:0103a11": "不起。如是純大苦聚滅。」佛說此經已，諸比",
    "T02n0099_015:0103a12": "丘聞佛所說，歡喜奉行。",
    "T02n0099_015:0103a13": "375（三七五）如是我聞：一時，佛住舍衛國祇樹給",
    "T02n0099_015:0103a14": "孤獨園。爾時，世尊告諸比丘：「有四食資益",
    "T02n0099_015:0103a15": "眾生，令得住世攝受長養。何等為四？一者",
    "T02n0099_015:0103a16": "摶食，二者觸食，三意思食，四者識食。諸比丘！",
    "T02n0099_015:0103a17": "於此四食有貪有喜，則有憂悲、有塵垢，",
    "T02n0099_015:0103a18": "若於四食無貪無喜，則無憂悲，亦無塵垢。」",
    "T02n0099_015:0103a19": "佛說此經已，諸比丘聞佛所說，歡喜奉",
    "T02n0099_015:0103a20": "行。",
    "T02n0099_015:0103a21": "376（三七六）如是我聞：一時，佛住舍衛國祇樹給",
    "T02n0099_015:0103a22": "孤獨園。爾時，世尊告諸比丘：「有四食資益",
    "T02n0099_015:0103a23": "眾生，令得住世攝受長養。何等為四？一者",
    "T02n0099_015:0103a24": "摶食，二者觸食，三意思食，四者識食。「諸比",
    "T02n0099_015:0103a25": "丘！於此四食有貪有喜，識住增長，乃至純",
    "T02n0099_015:0103a26": "大苦聚集。譬如樓閣宮殿，北西長廣，東西牕",
    "T02n0099_015:0103a27": "牖，日出東方，光照西壁。如是，比丘！於此四",
    "T02n0099_015:0103a28": "食有貪有喜……」如前廣說，乃至「純大苦聚集。",
    "T02n0099_015:0103a29": "「若於四食無貪無喜……」如前廣說，乃至「純大苦",
    "T02n0099_015:0103b01": "聚滅。譬如，比丘！樓閣宮殿，北西長廣，東西",
    "T02n0099_015:0103b02": "牕牖，日出東方，應照何所？」比丘白佛言：「應",
    "T02n0099_015:0103b03": "照西壁。」佛告比丘：「若無西壁，應何所照？」",
    "T02n0099_015:0103b04": "比丘白佛言：「應照虛空，無所攀緣。」「如是，",
    "T02n0099_015:0103b05": "比丘！於此四食無貪無喜，識無所住，乃至",
    "T02n0099_015:0103b06": "如是純大苦聚滅。」佛說此經已，諸比丘聞",
    "T02n0099_015:0103b07": "佛所說，歡喜奉行。",
    "T02n0099_015:0103b08": "377（三七七）如是我聞：一時，佛住舍衛國祇樹給",
    "T02n0099_015:0103b09": "孤獨園。爾時，世尊告諸比丘：「有四食資益",
    "T02n0099_015:0103b10": "眾生，令得住世攝受長養。何等為四？一者",
    "T02n0099_015:0103b11": "摶食，二者觸食，三意思食，四者識食。諸比",
    "T02n0099_015:0103b12": "丘！於此四食有貪有喜，識住增長，乃至",
    "T02n0099_015:0103b13": "純大苦聚集。譬如。比丘！樓閣宮殿，北西長",
    "T02n0099_015:0103b14": "廣，東西牕牖，日出東方，應照何所？」比丘白",
    "T02n0099_015:0103b15": "佛言：「應照西壁。」佛告比丘：「如是，四食有",
    "T02n0099_015:0103b16": "貪有喜，識住增長，乃至如是大苦聚集。若",
    "T02n0099_015:0103b17": "於四食無貪無喜，亦無識住增長，乃至如",
    "T02n0099_015:0103b18": "是純大苦聚滅。譬如，比丘！畫師、畫師弟子集",
    "T02n0099_015:0103b19": "種種彩色，欲粧畫虛空，寧能畫不？」比丘白",
    "T02n0099_015:0103b20": "佛：「不能。世尊！所以者何？彼虛空者，非色、無",
    "T02n0099_015:0103b21": "對、不可見。」「如是，比丘！於此四食無貪無喜，",
    "T02n0099_015:0103b22": "亦無識住增長，乃至如是純大苦聚滅。」佛說",
    "T02n0099_015:0103b23": "此經已，諸比丘聞佛所說，歡喜奉行。",
    "T02n0099_015:0103b24": "378（三七八）如是我聞：一時，佛住舍衛國祇樹給",
    "T02n0099_015:0103b25": "孤獨園。爾時，世尊告諸比丘：「有四食資益",
    "T02n0099_015:0103b26": "眾生，令得住世攝受長養。何等為四？一者",
    "T02n0099_015:0103b27": "摶食，二者觸食，三意思食，四者識食。諸比",
    "T02n0099_015:0103b28": "丘！於此四食有貪有喜，識住增長，乃至純",
    "T02n0099_015:0103b29": "大苦聚集。譬如。比丘！畫師、若畫師弟子集種",
    "T02n0099_015:0103c01": "種彩，欲粧畫於色，作種種像。諸比丘！於",
    "T02n0099_015:0103c02": "意云何？彼畫師、畫師弟子寧能粧於色不？」",
    "T02n0099_015:0103c03": "比丘白佛：「如是，世尊！能粧畫色。」佛告比",
    "T02n0099_015:0103c04": "丘：「於此四食有貪有喜，識住增長，乃至如",
    "T02n0099_015:0103c05": "是純大苦聚集。諸比丘！若於四食無貪無",
    "T02n0099_015:0103c06": "喜，無有識住增長，乃至如是純大苦聚滅。",
    "T02n0099_015:0103c07": "比丘！譬如畫師、畫師弟子集種種彩，欲離",
    "T02n0099_015:0103c08": "於色有所粧畫，作種種像，寧能畫不？」比",
    "T02n0099_015:0103c09": "丘白佛：「不能。世尊！」「如是，比丘！若於四食",
    "T02n0099_015:0103c10": "無貪無喜，無有識住增長，乃至如是純大",
    "T02n0099_015:0103c11": "苦聚滅。」佛說此經已，諸比丘聞佛所說，",
    "T02n0099_015:0103c12": "歡喜奉行。",
    "T02n0099_015:0103c13": "379（三七九）如是我聞：一時，佛住波羅㮈鹿野苑",
    "T02n0099_015:0103c14": "中仙人住處。爾時，世尊告五比丘：「此苦聖諦，",
    "T02n0099_015:0103c15": "本所未曾聞法，當正思惟。時，生眼、智、明、覺，",
    "T02n0099_015:0103c16": "此苦集、此苦滅、此苦滅道跡聖諦，本所未曾",
    "T02n0099_015:0103c17": "聞法，當正思惟。時，生眼、智、明、覺。「復次，苦聖",
    "T02n0099_015:0103c18": "諦智當復知，本所未聞法，當正思惟。時，生",
    "T02n0099_015:0103c19": "眼、智、明、覺，苦集聖諦已知當斷，本所未曾聞",
    "T02n0099_015:0103c20": "法，當正思惟。時，生眼、智、明、覺。「復次，苦集滅，",
    "T02n0099_015:0103c21": "此苦滅聖諦已知當知作證，本所未聞法，",
    "T02n0099_015:0103c22": "當正思惟。時，生眼、智、明、覺，復以此苦滅道",
    "T02n0099_015:0103c23": "跡聖諦已知當修，本所未曾聞法，當正思",
    "T02n0099_015:0103c24": "惟。時，生眼、智、明、覺。「復次，比丘！此苦聖諦已",
    "T02n0099_015:0103c25": "知，知已出，所未聞法，當正思惟。時，生眼、智、",
    "T02n0099_015:0103c26": "明、覺；復次，此苦集聖諦已知，已斷出，所未聞",
    "T02n0099_015:0103c27": "法，當正思惟。時，生眼、智、明、覺。「復次，苦滅",
    "T02n0099_015:0103c28": "聖諦已知、已作證出，所未聞法，當正思惟。",
    "T02n0099_015:0103c29": "時，生眼、智、明、覺；復次，苦滅道跡聖諦已知、已",
    "T02n0099_015:0104a01": "修出，所未曾聞法，當正思惟。時，生眼、智、明、",
    "T02n0099_015:0104a02": "覺。「諸比丘！我於此四聖諦三轉十二行不",
    "T02n0099_015:0104a03": "生眼、智、明、覺者，我終不得於諸天、魔、梵、沙",
    "T02n0099_015:0104a04": "門、婆羅門聞法眾中，為解脫、為出、為離，亦",
    "T02n0099_015:0104a05": "不自證得阿耨多羅三藐三菩提。我已於四",
    "T02n0099_015:0104a06": "聖諦三轉十二行生眼、智、明、覺，故於諸天、",
    "T02n0099_015:0104a07": "魔、梵、沙門、婆羅門聞法眾中，得出、得脫，自證",
    "T02n0099_015:0104a08": "得成阿耨多羅三藐三菩提。」爾時，世尊說是",
    "T02n0099_015:0104a09": "法時，尊者憍陳如及八萬諸天遠塵離垢，",
    "T02n0099_015:0104a10": "得法眼淨。爾時，世尊告尊者憍陳如：「知法",
    "T02n0099_015:0104a11": "未？」憍陳如白佛：「已知。世尊！」復告尊者憍陳",
    "T02n0099_015:0104a12": "如：「知法未？」拘隣白佛：「已知。善逝！」尊者拘隣",
    "T02n0099_015:0104a13": "已知法故，是故名阿若拘隣。尊者阿若拘",
    "T02n0099_015:0104a14": "隣知法已，地神舉聲唱言：「諸仁者！世尊於",
    "T02n0099_015:0104a15": "波羅㮈國仙人住處鹿野苑中三轉十二行",
    "T02n0099_015:0104a16": "法輪，諸沙門、婆羅門、諸天、魔、梵所未曾轉，",
    "T02n0099_015:0104a17": "多所饒益，多所安樂，哀愍世間，以義饒",
    "T02n0099_015:0104a18": "益，利安天人，增益諸天眾，減損阿修羅眾。」",
    "T02n0099_015:0104a19": "地神唱已，聞虛空神天、四天王天、三十三",
    "T02n0099_015:0104a20": "天、炎魔天、兜率陀天、化樂天、他化自在天",
    "T02n0099_015:0104a21": "展轉傳唱，須臾之間，聞于梵天身。梵天乘",
    "T02n0099_015:0104a22": "聲唱言：「諸仁者，世尊於波羅㮈國仙人住處",
    "T02n0099_015:0104a23": "鹿野苑中三轉十二行法輪，諸沙門、婆羅門、",
    "T02n0099_015:0104a24": "諸天、魔、梵，及世間聞法未所曾轉，多所饒",
    "T02n0099_015:0104a25": "益，多所安樂，以義饒益諸天世人，增益諸",
    "T02n0099_015:0104a26": "天眾，減損阿修羅眾。」世尊於波羅㮈國仙",
    "T02n0099_015:0104a27": "人住處鹿野苑中轉法輪，是故此經名轉",
    "T02n0099_015:0104a28": "法輪經。佛說此經已，諸比丘聞佛所說，歡",
    "T02n0099_015:0104a29": "喜奉行。",
    "T02n0099_015:0104b01": "380（三八〇）如是我聞：一時，佛住波羅㮈仙人住",
    "T02n0099_015:0104b02": "處鹿野苑中。爾時，世尊告諸比丘：「有四聖",
    "T02n0099_015:0104b03": "諦。何等為四？謂苦聖諦、苦集聖諦、苦滅聖",
    "T02n0099_015:0104b04": "諦、苦滅道跡聖諦。」佛說此經已，諸比丘聞",
    "T02n0099_015:0104b05": "佛所說，歡喜奉行。",
    "T02n0099_015:0104b06": "381（三八一）如是我聞：一時，佛住波羅㮈仙人住",
    "T02n0099_015:0104b07": "處鹿野苑中。爾時，世尊告諸比丘：「有四聖",
    "T02n0099_015:0104b08": "諦。何等為四？謂苦聖諦、苦集聖諦、苦滅聖",
    "T02n0099_015:0104b09": "諦、苦滅道跡聖諦。若比丘於此四聖諦未",
    "T02n0099_015:0104b10": "無間等者，當修無間等，起增上欲，方便堪",
    "T02n0099_015:0104b11": "能，正念正知，應當覺。」佛說此經已，諸比丘",
    "T02n0099_015:0104b12": "聞佛所說，歡喜奉行。",
    "T02n0099_015:0104b13": "382（三八二）如是我聞：一時，佛住波羅㮈仙人住",
    "T02n0099_015:0104b14": "處鹿野苑中。爾時，世尊告諸比丘：「有四聖",
    "T02n0099_015:0104b15": "諦。何等為四？謂苦聖諦、苦集聖諦、苦滅聖",
    "T02n0099_015:0104b16": "諦、苦滅道跡聖諦。若比丘於苦聖諦當知、",
    "T02n0099_015:0104b17": "當解，於集聖諦當知、當斷，於苦滅聖諦",
    "T02n0099_015:0104b18": "當知、當證，於苦滅道跡聖諦當知、當修。」佛",
    "T02n0099_015:0104b19": "說此經已，諸比丘聞佛所說，歡喜奉行。",
    "T02n0099_015:0104b20": "383（三八三）如是我聞：一時，佛住波羅㮈仙人住",
    "T02n0099_015:0104b21": "處鹿野苑中。爾時，世尊告諸比丘：「有四聖",
    "T02n0099_015:0104b22": "諦。何等為四？謂苦聖諦、苦集聖諦、苦滅聖",
    "T02n0099_015:0104b23": "諦、苦滅道跡聖諦。若比丘於苦聖諦已知、",
    "T02n0099_015:0104b24": "已解，於苦集聖諦已知、已斷，於苦滅聖諦",
    "T02n0099_015:0104b25": "已知、已證，於苦滅道跡聖諦已知、已修。如",
    "T02n0099_015:0104b26": "是比丘則斷愛欲，轉去諸結，於慢、無明",
    "T02n0099_015:0104b27": "等究竟苦邊。」佛說此經已，諸比丘聞佛所",
    "T02n0099_015:0104b28": "說，歡喜奉行。",
    "T02n0099_015:0104b29": "384（三八四）如是我聞：一時，佛住波羅㮈仙人住",
    "T02n0099_015:0104c01": "處鹿野苑中。爾時，世尊告諸比丘：「有四聖",
    "T02n0099_015:0104c02": "諦。何等為四？謂苦聖諦、苦集聖諦、苦滅聖",
    "T02n0099_015:0104c03": "諦、苦滅道跡聖諦。若比丘於苦聖諦已知、",
    "T02n0099_015:0104c04": "已解，於苦集聖諦已知、已斷，於苦滅聖諦",
    "T02n0099_015:0104c05": "已知、已證，於苦滅道跡聖諦已知、已修。如",
    "T02n0099_015:0104c06": "是比丘名阿羅漢，諸漏已盡，所作已作，離",
    "T02n0099_015:0104c07": "諸重擔，逮得己利，盡諸有結，正智善解脫。」",
    "T02n0099_015:0104c08": "佛說此經已，諸比丘聞佛所說，歡喜奉行。",
    "T02n0099_015:0104c09": "385（三八五）如是我聞：一時，佛住波羅㮈國仙人住",
    "T02n0099_015:0104c10": "處鹿野苑中。爾時，世尊告諸比丘：「有四聖",
    "T02n0099_015:0104c11": "諦。何等為四？謂苦聖諦、苦集聖諦、苦滅聖",
    "T02n0099_015:0104c12": "諦、苦滅道跡聖諦。若比丘於苦聖諦已知、",
    "T02n0099_015:0104c13": "已解，於苦集聖諦已知、已斷，於苦滅聖諦",
    "T02n0099_015:0104c14": "已知、已證，於苦滅道跡聖諦已知、已修。如",
    "T02n0099_015:0104c15": "是比丘邊際、究竟邊際、離垢邊際，梵行已",
    "T02n0099_015:0104c16": "終，純一清白，名為上士。」佛說此經已，諸比",
    "T02n0099_015:0104c17": "丘聞佛所說，歡喜奉行。",
    "T02n0099_015:0104c18": "386（三八六）如是我聞：一時，佛住波羅㮈國仙人住",
    "T02n0099_015:0104c19": "處鹿野苑中。爾時，世尊告諸比丘：「有四聖",
    "T02n0099_015:0104c20": "諦。何等為四？謂苦聖諦、苦集聖諦、苦滅聖",
    "T02n0099_015:0104c21": "諦、苦滅道跡聖諦。若比丘於苦聖諦已知、",
    "T02n0099_015:0104c22": "已解，於苦集聖諦已知、已斷，於苦滅聖諦",
    "T02n0099_015:0104c23": "已知、已證，於苦滅道跡聖諦已知、已修。如",
    "T02n0099_015:0104c24": "是比丘無有關鍵，平治城壍，度諸嶮難，",
    "T02n0099_015:0104c25": "解脫結縛，名為賢聖，建立聖幢。」佛說此經",
    "T02n0099_015:0104c26": "已，諸比丘聞佛所說，歡喜奉行。",
    "T02n0099_015:0104c27": "387（三八七）如是我聞：一時，佛住波羅㮈仙人住",
    "T02n0099_015:0104c28": "處鹿野苑中。爾時，世尊告諸比丘：「有四聖",
    "T02n0099_015:0104c29": "諦。何等為四？謂苦聖諦、苦集聖諦、苦滅聖",
    "T02n0099_015:0105a01": "諦、苦滅道跡聖諦。若比丘於苦聖諦已知、",
    "T02n0099_015:0105a02": "已解，於苦集聖諦已知、已斷，於苦滅聖諦",
    "T02n0099_015:0105a03": "已知、已證，於苦滅道跡聖諦已知、已修。如",
    "T02n0099_015:0105a04": "是比丘無有關鍵，平治城塹，度諸峻",
    "T02n0099_015:0105a05": "難，名為賢聖，建立聖幢。諸比丘！云何無有",
    "T02n0099_015:0105a06": "關鍵？謂五下分結已斷、已知，是名離關",
    "T02n0099_015:0105a07": "鍵。云何平治城塹，無明謂之深塹，彼得斷",
    "T02n0099_015:0105a08": "知，是名平治城塹。云何度諸嶮難？謂無際",
    "T02n0099_015:0105a09": "生死，究竟苦邊，是名度諸嶮難。云何解脫",
    "T02n0099_015:0105a10": "結縛？謂愛已斷、已知。云何建立聖幢？謂我慢",
    "T02n0099_015:0105a11": "已斷、已知，是名建立聖幢。」佛說此經已，諸",
    "T02n0099_015:0105a12": "比丘聞佛所說，歡喜奉行。",
    "T02n0099_015:0105a13": "388（三八八）如是我聞：一時，佛住波羅㮈國仙人",
    "T02n0099_015:0105a14": "住處鹿野苑中。爾時，世尊告諸比丘：「有四聖",
    "T02n0099_015:0105a15": "諦。何等為四？謂苦聖諦、苦集聖諦、苦滅聖",
    "T02n0099_015:0105a16": "諦、苦滅道跡聖諦。若比丘於苦聖諦已知、",
    "T02n0099_015:0105a17": "已解，於苦集聖諦已知、已斷，於苦滅聖諦",
    "T02n0099_015:0105a18": "已知、已證，於苦滅道跡聖諦已知、已修，是",
    "T02n0099_015:0105a19": "名比丘斷五支，成六分，守護於一，依猗",
    "T02n0099_015:0105a20": "於四，捨除諸諦，離四衢，證諸覺想，自身所",
    "T02n0099_015:0105a21": "作，心善解脫，慧善解脫，純一清白，名為上",
    "T02n0099_015:0105a22": "士。」佛說此經已，諸比丘聞佛所說，歡喜",
    "T02n0099_015:0105a23": "奉行。",
    "T02n0099_015:0105a24": "389（三八九）如是我聞：一時，佛住波羅㮈國仙人住",
    "T02n0099_015:0105a25": "處鹿野苑中。爾時，世尊告諸比丘：「有四法",
    "T02n0099_015:0105a26": "成就，名曰大醫王者，所應王之具、王之分。何",
    "T02n0099_015:0105a27": "等為四？一者善知病，二者善知病源，三者",
    "T02n0099_015:0105a28": "善知病對治，四者善知治病已，當來更不",
    "T02n0099_015:0105a29": "動發。云何名良醫善知病？謂良醫善知如",
    "T02n0099_015:0105b01": "是如是種種病，是名良醫善知病。云何良醫",
    "T02n0099_015:0105b02": "善知病源？謂良醫善知此病因風起、癖陰",
    "T02n0099_015:0105b03": "起、涎唾起、眾冷起、因現事起、時節起，是名",
    "T02n0099_015:0105b04": "良醫善知病源。云何良醫善知病對治？謂良",
    "T02n0099_015:0105b05": "醫善知種種病，應塗藥、應吐、應下、應灌",
    "T02n0099_015:0105b06": "鼻、應熏、應取汗。如是比種種對治，是名",
    "T02n0099_015:0105b07": "良醫善知對治。云何良醫善知治病已，於未",
    "T02n0099_015:0105b08": "來世永不動發？謂良醫善治種種病，令究",
    "T02n0099_015:0105b09": "竟除，於未來世永不復起，是名良醫善知",
    "T02n0099_015:0105b10": "治病，更不動發。「如來、應、等正覺為大醫王，",
    "T02n0099_015:0105b11": "成就四德，療眾生病，亦復如是。云何為四？",
    "T02n0099_015:0105b12": "謂如來知此是苦聖諦如實知、此是苦集聖",
    "T02n0099_015:0105b13": "諦如實知、此是苦滅聖諦如實知、此是苦滅",
    "T02n0099_015:0105b14": "道跡聖諦如實知。諸比丘！彼世間良醫於生",
    "T02n0099_015:0105b15": "根本對治不如實知，老、病、死、憂、悲、惱、苦根本",
    "T02n0099_015:0105b16": "對治不如實知，如來、應、等正覺為大醫",
    "T02n0099_015:0105b17": "王，於生根本知對治如實知，於老、病、死、憂、",
    "T02n0099_015:0105b18": "悲、惱、苦根本對治如實知，是故如來、應、等正",
    "T02n0099_015:0105b19": "覺名大醫王。」佛說此經已，諸比丘聞佛",
    "T02n0099_015:0105b20": "所說，歡喜奉行。",
    "T02n0099_015:0105b21": "390（三九〇）如是我聞：一時，佛住波羅㮈國仙人",
    "T02n0099_015:0105b22": "住處鹿野苑中。爾時，世尊告諸比丘：「若諸沙",
    "T02n0099_015:0105b23": "門、婆羅門於此苦聖諦不如實知，此苦集",
    "T02n0099_015:0105b24": "聖諦不如實知，此苦滅聖諦不如實知，此",
    "T02n0099_015:0105b25": "苦滅道跡聖諦不如實知，此非沙門之沙門，",
    "T02n0099_015:0105b26": "非婆羅門之婆羅門，彼亦不於沙門義、婆羅",
    "T02n0099_015:0105b27": "門義見法自知作證：『我生已盡，梵行已立，所",
    "T02n0099_015:0105b28": "作已作，自知不受後有。』「若沙門、婆羅門於",
    "T02n0099_015:0105b29": "此苦聖諦如實知，此苦集聖諦如實知，此苦",
    "T02n0099_015:0105c01": "滅聖諦如實知，此苦滅道跡聖諦如實知，當",
    "T02n0099_015:0105c02": "知是沙門、婆羅門，沙門之沙門、婆羅門之婆",
    "T02n0099_015:0105c03": "羅門，於沙門義、婆羅門義見法自知作證：『我",
    "T02n0099_015:0105c04": "生已盡，梵行已立，所作已作，自知不受後",
    "T02n0099_015:0105c05": "有。』是故，比丘！於四聖諦無間等當起增上",
    "T02n0099_015:0105c06": "欲，精勤堪能，方便修學。何等為四？謂苦聖",
    "T02n0099_015:0105c07": "諦、苦集聖諦、苦滅聖諦、苦滅道跡聖諦。」佛",
    "T02n0099_015:0105c08": "說此經已，諸比丘聞佛所說，歡喜奉行。",
    "T02n0099_015:0105c09": "391（三九一）如是我聞：一時，佛住波羅㮈國仙人",
    "T02n0099_015:0105c10": "住處鹿野苑中……廣說如上。差別者：「於四聖",
    "T02n0099_015:0105c11": "諦不如實知，當知是沙門、婆羅門，非沙門",
    "T02n0099_015:0105c12": "數、非婆羅門數；於四聖諦如實知者，是沙",
    "T02n0099_015:0105c13": "門數、是婆羅門數。」乃至……。佛說此經已，諸比",
    "T02n0099_015:0105c14": "丘聞佛所說，歡喜奉行。",
    "T02n0099_015:0105c15": "392（三九二）如是我聞：一時，佛住波羅㮈國仙人",
    "T02n0099_015:0105c16": "住處鹿野苑中。爾時，世尊告諸比丘：「若沙門、",
    "T02n0099_015:0105c17": "婆羅門於苦聖諦不如實知，苦集聖諦不",
    "T02n0099_015:0105c18": "如實知，苦滅聖諦不如實知，苦滅道跡聖",
    "T02n0099_015:0105c19": "諦不如實知，當知是沙門、婆羅門不得脫",
    "T02n0099_015:0105c20": "苦。若沙門、婆羅門於苦聖諦如實知，於苦",
    "T02n0099_015:0105c21": "集聖諦如實知，於苦滅聖諦如實知，於苦",
    "T02n0099_015:0105c22": "滅道跡聖諦如實知，當知是沙門、婆羅門",
    "T02n0099_015:0105c23": "解脫於苦。」佛說此經已，諸比丘聞佛所說，",
    "T02n0099_015:0105c24": "歡喜奉行。",
    "T02n0099_015:0105c25": "「如於苦不解脫、解脫。如是捨惡趣不解脫、",
    "T02n0099_015:0105c26": "解脫，堪能捨戒退減，不捨戒退減，能自說",
    "T02n0099_015:0105c27": "得過人法自證，不能自說得過人法作證，",
    "T02n0099_015:0105c28": "能於此外求良福田，不能於此外求良",
    "T02n0099_015:0105c29": "福田。",
    "T02n0099_015:0106a01": "「能於此外求大師，不能於此外求大師，",
    "T02n0099_015:0106a02": "不能越苦，堪能越苦，不堪能脫苦，堪能",
    "T02n0099_015:0106a03": "脫苦。」",
    "T02n0099_015:0106a04": "如是上諸經重說悉繼以偈：",
    "T02n0099_015:0106a05": "「若不知苦者，　　及彼眾苦因，",
    "T02n0099_015:0106a06": "一切諸苦法，　　寂滅永無餘。",
    "T02n0099_015:0106a07": "若不知道跡，　　能思一切苦，",
    "T02n0099_015:0106a08": "心解脫於苦，　　慧解脫亦然。",
    "T02n0099_015:0106a09": "不能越眾苦，　　令苦究竟脫，",
    "T02n0099_015:0106a10": "若如實知苦，　　亦知眾苦因。",
    "T02n0099_015:0106a11": "及一切諸苦，　　永滅盡無餘，",
    "T02n0099_015:0106a12": "若復如實知，　　息苦之道跡。",
    "T02n0099_015:0106a13": "意解脫具足，　　慧解脫亦然，",
    "T02n0099_015:0106a14": "堪能越眾苦，　　究竟得解脫。」",
    "T02n0099_015:0106a15": "佛說此經已，諸比丘聞佛所說，歡喜奉行。",
    "T02n0099_015:0106a16": "393（三九三）如是我聞：一時，佛住波羅㮈國仙人",
    "T02n0099_015:0106a17": "住處鹿野苑中。爾時，世尊告諸比丘：「若善男",
    "T02n0099_015:0106a18": "子正信非家，出家學道，彼一切所應當",
    "T02n0099_015:0106a19": "知四聖諦法。何等為四？謂知苦聖諦、知",
    "T02n0099_015:0106a20": "苦集聖諦、知苦滅聖諦、知苦滅道跡聖諦。",
    "T02n0099_015:0106a21": "是故，比丘！於四聖諦未無間等者，當勤方",
    "T02n0099_015:0106a22": "便，修無間等，如此章句，一切四聖諦經，應",
    "T02n0099_015:0106a23": "當具說。」佛說此經已，諸比丘聞佛所說，歡",
    "T02n0099_015:0106a24": "喜奉行。",
    "T02n0099_015:0106a25": "「如是知、如是見、如是無間等，悉應當說。又",
    "T02n0099_015:0106a26": "三結盡，得須陀洹，一切當知四聖諦。何等",
    "T02n0099_015:0106a27": "為四？謂知苦聖諦、知苦集聖諦、知苦滅聖",
    "T02n0099_015:0106a28": "諦、知苦滅道跡聖諦。如是當知、如是當見",
    "T02n0099_015:0106a29": "無間等。」佛說此經已，諸比丘聞佛所說，歡",
    "T02n0099_015:0106b01": "喜奉行。",
    "T02n0099_015:0106b02": "「若三結盡，貪、恚、癡薄，得斯陀含，彼一切皆",
    "T02n0099_015:0106b03": "於四聖諦如實知故。何等為四？謂知苦聖",
    "T02n0099_015:0106b04": "諦、知苦集聖諦、知苦滅聖諦、知苦滅道跡",
    "T02n0099_015:0106b05": "聖諦。如是當知、如是當見、如是無間等，",
    "T02n0099_015:0106b06": "亦如是說。「五下分結盡，生般涅槃阿那含，不",
    "T02n0099_015:0106b07": "還此世，彼一切知四聖諦。何等為四？知苦",
    "T02n0099_015:0106b08": "聖諦、知苦集聖諦、知苦滅聖諦、知苦滅道",
    "T02n0099_015:0106b09": "跡聖諦。如是知、如是見、如是無間等，亦如",
    "T02n0099_015:0106b10": "是說。「若一切漏盡，無漏心解脫、慧解脫，見",
    "T02n0099_015:0106b11": "法自知作證：『我生已盡，梵行已立，所作已作，",
    "T02n0099_015:0106b12": "自知不受後有。』彼一切悉知四聖諦。何等",
    "T02n0099_015:0106b13": "為四？謂知苦聖諦、知苦集聖諦、知苦滅聖",
    "T02n0099_015:0106b14": "諦、知苦滅道跡聖諦。如是知、如是見、如是",
    "T02n0099_015:0106b15": "無間等，亦如是說。「若得辟支佛道證，彼一",
    "T02n0099_015:0106b16": "切知四聖諦故。何等為四？謂知苦聖諦、知",
    "T02n0099_015:0106b17": "苦集聖諦、知苦滅聖諦、知苦滅道跡聖諦。",
    "T02n0099_015:0106b18": "如是知、如是見、如是無間等，亦如是說。「若",
    "T02n0099_015:0106b19": "得無上等正覺，彼一切知四聖諦故。何等",
    "T02n0099_015:0106b20": "為四？謂知苦聖諦、知苦集聖諦、知苦滅聖",
    "T02n0099_015:0106b21": "諦、知苦滅道跡聖諦。如是知、如是見、如是",
    "T02n0099_015:0106b22": "無間等，亦如是說。」佛說此經已，諸比丘聞",
    "T02n0099_015:0106b23": "佛所說，歡喜奉行。",
    "T02n0099_015:0106b24": "394（三九四）如是我聞：一時，佛住波羅㮈國仙人",
    "T02n0099_015:0106b25": "住處鹿野苑中。爾時，世尊告諸比丘：「譬如日",
    "T02n0099_015:0106b26": "出，明相先起。如是正盡苦亦有前相起？謂",
    "T02n0099_015:0106b27": "知四聖諦。何等為四？知苦聖諦、知苦集聖",
    "T02n0099_015:0106b28": "諦、知苦滅聖諦、知苦滅道跡聖諦。」佛說此",
    "T02n0099_015:0106b29": "經已，諸比丘聞佛所說，歡喜奉行。",
    "T02n0099_015:0106c01": "如是知。如是見。如是無間等，亦如是說。",
    "T02n0099_015:0106c02": "395（三九五）如是我聞：一時，佛住波羅㮈國仙人",
    "T02n0099_015:0106c03": "住處鹿野苑中。爾時，世尊告諸比丘：「若日月",
    "T02n0099_015:0106c04": "不出世間者，一切眾星亦不出於世間，晝",
    "T02n0099_015:0106c05": "夜、半月、一月、時節、歲數、尅數、須臾，皆悉不",
    "T02n0099_015:0106c06": "現，世間常冥，無有明照，唯有長夜，純",
    "T02n0099_015:0106c07": "大闇苦現於世間。若如來、應供、等正覺不",
    "T02n0099_015:0106c08": "出世間時，不說苦聖諦、苦集聖諦、苦滅",
    "T02n0099_015:0106c09": "聖諦、苦滅道跡聖諦現於世間，世間盲冥，無",
    "T02n0099_015:0106c10": "有明照。如是長夜，純大闇冥現於世間。",
    "T02n0099_015:0106c11": "「若日月出於世間，眾星亦現，晝夜、半月、一月、",
    "T02n0099_015:0106c12": "時節、歲數、尅數、須臾，悉現世間，長夜明照，",
    "T02n0099_015:0106c13": "出於世間。如是，如來、應、等正覺出於世",
    "T02n0099_015:0106c14": "間，說苦聖諦現於世間，苦集聖諦、苦滅",
    "T02n0099_015:0106c15": "聖諦、苦滅道跡聖諦現於世間，不復闇冥，",
    "T02n0099_015:0106c16": "長夜照明，純一智慧現於世間。」佛說此經",
    "T02n0099_015:0106c17": "已，諸比丘聞佛所說，歡喜奉行。",
    "T02n0099_015:0106c18": "396（三九六）如是我聞：一時，佛住波羅㮈國仙人住",
    "T02n0099_015:0106c19": "處鹿野苑中。爾時，世尊告諸比丘：「譬如日出，",
    "T02n0099_015:0106c20": "周行空中，壞諸闇冥，光明顯照。如是，聖弟",
    "T02n0099_015:0106c21": "子所有集法，一切滅已，離諸塵垢，得法眼",
    "T02n0099_015:0106c22": "生，與無間等，俱三結斷。所謂身見、戒取、疑，",
    "T02n0099_015:0106c23": "此三結盡，名須陀洹，不墮惡趣法，必定正",
    "T02n0099_015:0106c24": "覺，趣七有天人往生，作苦邊。彼聖弟子中",
    "T02n0099_015:0106c25": "間雖起憂苦，聽彼聖弟子離欲、惡不善",
    "T02n0099_015:0106c26": "法，有覺有觀，離生喜樂，初禪具足住。不見",
    "T02n0099_015:0106c27": "彼聖弟子有一法不斷，能令還生此世",
    "T02n0099_015:0106c28": "者，此則聖弟子得法眼之大義。是故，比丘",
    "T02n0099_015:0106c29": "於此四聖諦未無間等者，當勤方便，起增",
    "T02n0099_015:0107a01": "上欲，精進修學。」佛說是經已，諸比丘聞佛",
    "T02n0099_015:0107a02": "所說，歡喜奉行。",
    "T02n0099_015:0107a03": "397（三九七）如是我聞：一時，佛住波羅㮈國仙人",
    "T02n0099_015:0107a04": "住處鹿野苑中。爾時，世尊告諸比丘：「當作",
    "T02n0099_015:0107a05": "是說，我於苦聖諦未無間等，苦集聖諦、苦滅",
    "T02n0099_015:0107a06": "聖諦未無間等。而言我當得苦滅道跡聖諦",
    "T02n0099_015:0107a07": "無間等者，此說不應。所以者何？無是處故。",
    "T02n0099_015:0107a08": "「若苦聖諦、苦集聖諦、苦滅聖諦未無間等，而",
    "T02n0099_015:0107a09": "欲苦滅道跡聖諦無間等者，無有是處。",
    "T02n0099_015:0107a10": "譬如有人言我欲取佉提羅葉，合集作",
    "T02n0099_015:0107a11": "器，盛水持行者，無有是處。所以者何？",
    "T02n0099_015:0107a12": "無是處故。如是言我於苦聖諦、苦集聖",
    "T02n0099_015:0107a13": "諦、苦滅聖諦未無間等，而欲得苦滅道跡",
    "T02n0099_015:0107a14": "聖諦無間等者，無有是處。「若復有言我",
    "T02n0099_015:0107a15": "當於苦聖諦、苦集聖諦、苦滅聖諦無間等",
    "T02n0099_015:0107a16": "已得，復得苦滅道跡聖諦者，斯則善說。所",
    "T02n0099_015:0107a17": "以者何？有是處故。「若苦聖諦、苦集聖諦、苦",
    "T02n0099_015:0107a18": "滅聖諦無間等已，而欲苦滅道跡聖諦無間",
    "T02n0099_015:0107a19": "等者，斯有是處。譬如有言我以純曇",
    "T02n0099_015:0107a20": "摩葉、摩樓迦葉，合集盛水持行者，此則善",
    "T02n0099_015:0107a21": "說。所以者何？有是處故。如是若言我於苦",
    "T02n0099_015:0107a22": "聖諦、苦集聖諦、苦滅聖諦無間等已，而欲",
    "T02n0099_015:0107a23": "苦滅道跡聖諦無間等者，斯則善說。所以者",
    "T02n0099_015:0107a24": "何？有是處故，若於苦聖諦、苦集聖諦、苦",
    "T02n0099_015:0107a25": "滅聖諦無間等已，而欲苦滅道跡聖諦無間",
    "T02n0099_015:0107a26": "等者，斯有是處故。」佛說是經已，諸比丘",
    "T02n0099_015:0107a27": "聞佛所說，歡喜奉行。",
    "T02n0099_015:0107a28": "398（三九八）如是我聞：一時，佛住波羅㮈國仙人",
    "T02n0099_015:0107a29": "住處鹿野苑中。爾時，世尊告諸比丘：「如小綿",
    "T02n0099_015:0107b01": "丸、小劫貝華丸，置四衢道頭，四方風吹，則",
    "T02n0099_015:0107b02": "隨風去向於一方。如是，若沙門、婆羅門於",
    "T02n0099_015:0107b03": "苦聖諦不如實知，於苦集聖諦、於苦滅聖",
    "T02n0099_015:0107b04": "諦、苦滅道跡聖諦不如實知，當知彼沙門、",
    "T02n0099_015:0107b05": "婆羅門常觀他面，常隨他說，以不如實知",
    "T02n0099_015:0107b06": "故，聞彼所說，趣說而受，當知此人不宿",
    "T02n0099_015:0107b07": "修習智慧故。「譬如因陀羅柱，銅鐵作之，",
    "T02n0099_015:0107b08": "於深入地中，四方猛風不能令動。如",
    "T02n0099_015:0107b09": "是，沙門、婆羅門於苦聖諦如實知，苦集聖",
    "T02n0099_015:0107b10": "諦、苦滅聖諦、苦滅道跡聖諦如實知者，當",
    "T02n0099_015:0107b11": "知是沙門、婆羅門不視他面，不隨他語。是",
    "T02n0099_015:0107b12": "沙門、婆羅門智慧堅固，本隨習故，不隨他",
    "T02n0099_015:0107b13": "語。是故，比丘！於四聖諦當勤方便，起增上",
    "T02n0099_015:0107b14": "欲，精進修學。」佛說是經已，諸比丘聞佛",
    "T02n0099_015:0107b15": "所說，歡喜奉行。",
    "T02n0099_015:0107b16": "399（三九九）如是我聞：一時，佛住波羅㮈國仙人",
    "T02n0099_015:0107b17": "住處鹿野苑中。爾時，世尊告諸比丘：「譬如石",
    "T02n0099_015:0107b18": "柱，長十六肘，八肘入地，四方風吹，不能令",
    "T02n0099_015:0107b19": "動。如是，沙門、婆羅門於苦聖諦如實知，於",
    "T02n0099_015:0107b20": "苦集聖諦，苦滅聖諦，苦滅道跡聖諦如實知，",
    "T02n0099_015:0107b21": "斯等沙門、婆羅門至諸論處，無能屈。其心",
    "T02n0099_015:0107b22": "解脫、慧解脫者，能使餘沙門、婆羅門反生憂",
    "T02n0099_015:0107b23": "苦。如是如實知、如實見，皆是先世宿習故，",
    "T02n0099_015:0107b24": "使智慧不可傾動。是故，比丘！於四聖諦",
    "T02n0099_015:0107b25": "當勤方便，起增上欲，精進修學。」佛說是經",
    "T02n0099_015:0107b26": "已，諸比丘聞佛所說，歡喜奉行。",
    "T02n0099_015:0107b27": "400（四〇〇）如是我聞：一時，佛住波羅㮈國仙人",
    "T02n0099_015:0107b28": "住處鹿野苑中。爾時，世尊告諸比丘：「譬如",
    "T02n0099_015:0107b29": "有人火燒頭衣，當起增上欲，急救令滅。」",
    "T02n0099_015:0107c01": "佛告比丘：「莫作是說！當置頭衣，於四聖",
    "T02n0099_015:0107c02": "諦起增上欲，勤加方便，修無間等。何等",
    "T02n0099_015:0107c03": "四？謂苦聖諦、苦集聖諦、苦滅聖諦、苦滅道跡",
    "T02n0099_015:0107c04": "聖諦未無間等，當勤方便，修無間等。所以",
    "T02n0099_015:0107c05": "者何？比丘！長夜熾然，地獄、畜生、餓鬼。諸比",
    "T02n0099_015:0107c06": "丘！不見極苦，如苦聖諦、苦集聖諦、苦滅聖",
    "T02n0099_015:0107c07": "諦、苦滅道跡聖諦，未無間等者，是比丘當",
    "T02n0099_015:0107c08": "忍苦、樂、憂、悲，於四聖諦勤加精進，方便修",
    "T02n0099_015:0107c09": "習無間等，應當學。」佛說是經已，諸比丘",
    "T02n0099_015:0107c10": "聞佛所說，歡喜奉行。",
    "T02n0099_015:0107c11": "401（四〇一）如是我聞：一時，佛住波羅㮈國仙人",
    "T02n0099_015:0107c12": "住處鹿野苑中。爾時，世尊告諸比丘：「譬如士",
    "T02n0099_015:0107c13": "夫年壽百歲，有人語言：『士夫若欲聞法，當",
    "T02n0099_015:0107c14": "日日三時受苦，晨朝時受百槍苦，日中、晡",
    "T02n0099_015:0107c15": "時亦復如是。於一日中受三百槍苦。如是",
    "T02n0099_015:0107c16": "日日，至於百歲，然後聞法，得無間等，汝寧",
    "T02n0099_015:0107c17": "能不？』「時，彼士夫為聞法故，悉堪能受。所以",
    "T02n0099_015:0107c18": "者何？人生於世，長夜受苦，有時地獄，有時",
    "T02n0099_015:0107c19": "畜生，有時餓鬼，於三惡道空受眾苦，亦不",
    "T02n0099_015:0107c20": "聞法，是故我今為無間等故，不以終身受",
    "T02n0099_015:0107c21": "三百槍為大苦也。是故，比丘！於四聖諦",
    "T02n0099_015:0107c22": "未得無間等者，當勤方便，起增上欲，學無",
    "T02n0099_015:0107c23": "間等。」佛說此經已，諸比丘聞佛所說，歡喜",
    "T02n0099_015:0107c24": "奉行。",
    "T02n0099_015:0107c25": "402（四〇二）如是我聞：一時，佛住波羅㮈國仙人",
    "T02n0099_015:0107c26": "住處鹿野苑中。爾時，世尊告諸比丘：「於四聖",
    "T02n0099_015:0107c27": "諦平等正覺，名為如來、應、等正覺。何等為",
    "T02n0099_015:0107c28": "四？所謂苦聖諦、苦集聖諦、苦滅聖諦、苦滅道",
    "T02n0099_015:0107c29": "跡聖諦。於此四聖諦平等正覺，名為如來、",
    "T02n0099_015:0108a01": "應、等正覺。是故，諸比丘！於四聖諦未無間",
    "T02n0099_015:0108a02": "者，當勤方便，起增上欲，學無間等。」佛說此",
    "T02n0099_015:0108a03": "經已，諸比丘聞佛所說，歡喜奉行。",
    "T02n0099_015:0108a04": "403（四〇三）如是我聞：一時，佛在摩竭國人間遊",
    "T02n0099_015:0108a05": "行，於王舍城波羅利弗是中間竹林聚落，國",
    "T02n0099_015:0108a06": "王於中造福德舍。爾時，世尊與諸大眾於",
    "T02n0099_015:0108a07": "中宿止。爾時，世尊告諸比丘：「我與汝等於",
    "T02n0099_015:0108a08": "四聖諦無知、無見、無隨順覺、無隨順受者，",
    "T02n0099_015:0108a09": "應當長夜驅馳生死。何等為四？謂苦聖諦、",
    "T02n0099_015:0108a10": "苦集聖諦、苦滅聖諦、苦滅道跡聖諦。我與汝",
    "T02n0099_015:0108a11": "等於四聖諦無知、無見、無隨順覺、無隨順",
    "T02n0099_015:0108a12": "受者，應當長夜驅馳生死。以我及汝於此",
    "T02n0099_015:0108a13": "苦聖諦順知、順入，斷諸有流，盡諸生死，不",
    "T02n0099_015:0108a14": "受後有。於苦集聖諦、苦滅聖諦、苦滅道跡",
    "T02n0099_015:0108a15": "聖諦順知、順入，斷諸有流，盡諸生死，不受",
    "T02n0099_015:0108a16": "後有。是故，比丘！於四聖諦未無間等者，當",
    "T02n0099_015:0108a17": "勤方便，起增上欲，修無間等。」爾時，世尊即",
    "T02n0099_015:0108a18": "說偈言：",
    "T02n0099_015:0108a19": "「我常與汝等，　　長夜涉生死，",
    "T02n0099_015:0108a20": "不見聖諦故，　　大苦日增長。",
    "T02n0099_015:0108a21": "若見四聖諦，　　斷有大流海，",
    "T02n0099_015:0108a22": "生死永已除，　　不復受後生。」",
    "T02n0099_015:0108a23": "佛說此經已，諸比丘聞佛所說，歡喜奉行。",
    "T02n0099_015:0108a24": "404（四〇四）如是我聞：一時，佛在摩竭國人間遊",
    "T02n0099_015:0108a25": "行，王舍城波羅利弗是中間竹林聚落，大王",
    "T02n0099_015:0108a26": "於中作福德舍。爾時，世尊與諸大眾於中",
    "T02n0099_015:0108a27": "止宿。爾時，世尊告諸比丘：「汝等當行，共至",
    "T02n0099_015:0108a28": "申恕林。」爾時，世尊與諸大眾到申恕林，坐",
    "T02n0099_015:0108a29": "樹下。爾時，世尊手把樹葉，告諸比丘：「此手",
    "T02n0099_015:0108b01": "中葉為多耶？大林樹葉為多？」比丘白佛：「世",
    "T02n0099_015:0108b02": "尊！手中樹葉甚少，彼大林中樹葉無量，百千",
    "T02n0099_015:0108b03": "億萬倍，乃至算數譬類不可為比。」「如是，諸",
    "T02n0099_015:0108b04": "比丘！我成等正覺，自所見法，為人定說者，",
    "T02n0099_015:0108b05": "如手中樹葉。所以者何？彼法義饒益、法饒",
    "T02n0099_015:0108b06": "益、梵行饒益、明、慧、正覺、向於涅槃。如大林",
    "T02n0099_015:0108b07": "樹葉，如我成等正覺，自知正法，所不說",
    "T02n0099_015:0108b08": "者，亦復如是。所以者何？彼法非義饒益，非",
    "T02n0099_015:0108b09": "法饒益，非梵行饒益、明、慧、正覺、正向涅槃",
    "T02n0099_015:0108b10": "故。是故，諸比丘！於四聖諦未無間等者，",
    "T02n0099_015:0108b11": "當勤方便，起增上欲，學無間等。」佛說此經",
    "T02n0099_015:0108b12": "已，諸比丘聞佛所說，歡喜奉行。",
    "T02n0099_015:0108b13": "405（四〇五）如是我聞：一時，佛住毘舍離獼猴池",
    "T02n0099_015:0108b14": "側重閣講堂。爾時，尊者阿難晨朝著衣持",
    "T02n0099_015:0108b15": "鉢，入毘舍離城乞食。時，有眾多離車童子",
    "T02n0099_015:0108b16": "晨朝從城內出，至精舍門，持弓箭，競射",
    "T02n0099_015:0108b17": "精舍門孔，箭箭皆入門孔。尊者阿難見已，",
    "T02n0099_015:0108b18": "以為奇特，彼諸離車童子能作如是難事。",
    "T02n0099_015:0108b19": "入城乞食，還舉衣鉢，洗足已，往詣佛所，",
    "T02n0099_015:0108b20": "稽首佛足，退住一面，白佛言：「世尊！我",
    "T02n0099_015:0108b21": "今晨朝著衣持鉢，入毘舍離城乞食，見",
    "T02n0099_015:0108b22": "有眾多離車童子從城內出，至精舍門，",
    "T02n0099_015:0108b23": "競射門孔，箭箭皆入。我作是念：『此甚奇",
    "T02n0099_015:0108b24": "特！諸離車童子能為難事。』」佛告阿難：「於意",
    "T02n0099_015:0108b25": "云何？離車童子競射門孔，箭箭皆入，此為",
    "T02n0099_015:0108b26": "難耶？破一毛為百分，而射一毛分，箭箭悉",
    "T02n0099_015:0108b27": "中，此為難耶？」阿難白佛：「破一毛百分，射",
    "T02n0099_015:0108b28": "一分之毛，箭箭悉中，此則為難。」佛告阿難：",
    "T02n0099_015:0108b29": "「未若於苦聖諦生如實知，此則甚難。如是，",
    "T02n0099_015:0108c01": "苦集聖諦、苦滅聖諦、苦滅道跡聖諦如實知",
    "T02n0099_015:0108c02": "見，此則甚難。」爾時，世尊而說偈言：",
    "T02n0099_015:0108c03": "「一毛為百分，　　射一分甚難，",
    "T02n0099_015:0108c04": "觀一一苦陰，　　非我難亦然。」",
    "T02n0099_015:0108c05": "佛說此經已，諸比丘聞佛所說，歡喜奉行。",
    "T02n0099_015:0108c06": "406（四〇六）如是我聞：一時，佛住獼猴池側重閣講",
    "T02n0099_015:0108c07": "堂。爾時，世尊告諸比丘：「譬如大地悉成大",
    "T02n0099_015:0108c08": "海，有一盲龜壽無量劫，百年一出其頭，海",
    "T02n0099_015:0108c09": "中有浮木，止有一孔，漂流海浪，隨風東西。",
    "T02n0099_015:0108c10": "盲龜百年一出其頭，當得遇此孔不？」阿難",
    "T02n0099_015:0108c11": "白佛：「不能。世尊！所以者何？此盲龜若至",
    "T02n0099_015:0108c12": "海東，浮木隨風，或至海西，南、北四維圍",
    "T02n0099_015:0108c13": "遶亦爾，不必相得。」佛告阿難：「盲龜浮木，雖",
    "T02n0099_015:0108c14": "復差違，或復相得。愚癡凡夫漂流五趣，暫",
    "T02n0099_015:0108c15": "復人身，甚難於彼。所以者何？彼諸眾生不",
    "T02n0099_015:0108c16": "行其義、不行法、不行善、不行真實，展轉",
    "T02n0099_015:0108c17": "殺害，強者陵弱，造無量惡故。是故，比丘！",
    "T02n0099_015:0108c18": "於四聖諦當未無間等者，當勤方便，起增",
    "T02n0099_015:0108c19": "上欲，學無間等。」佛說此經已，諸比丘聞佛",
    "T02n0099_015:0108c20": "所說，歡喜奉行。",
    "T02n0099_015:0108c21": "雜阿含經卷第十五"
}