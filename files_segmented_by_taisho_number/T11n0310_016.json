{
    "T11n0310_016:0085c19": "大寶積經卷第十六",
    "T11n0310_016:0085c21": "西晉三藏竺法護譯",
    "T11n0310_016:0085c22": "淨居天子會第四之二",
    "T11n0310_016:0085c23": "「復次金剛摧！菩薩夢中自見被縛將殺，此菩",
    "T11n0310_016:0085c24": "薩魔業增盛非業障。彼應修無礙定修於慈",
    "T11n0310_016:0085c25": "心，以此淨除業障。此菩薩是見六地初地。若",
    "T11n0310_016:0085c26": "夢被繫在死尸中，是見五地。若被縛至親",
    "T11n0310_016:0085c27": "里圍繞，是六地。是魔業，不勤修、初地羸劣，為",
    "T11n0310_016:0085c28": "無上道應修增上進。",
    "T11n0310_016:0085c29": "「復次金剛摧！菩薩若夢中自知在刀中，此菩",
    "T11n0310_016:0086a01": "薩是初地五地，多惡知識，多艱難，應靜無忿",
    "T11n0310_016:0086a02": "怒、無障礙心，一向勤利他人，以此淨除業障。",
    "T11n0310_016:0086a03": "前曾在上位，惱亂持戒人。見人持種種刀，自",
    "T11n0310_016:0086a04": "見在中，此菩薩初地見。若見人持一刀在中，",
    "T11n0310_016:0086a05": "是第二地。見捉杖在中，是見三地。若見捉石",
    "T11n0310_016:0086a06": "在中，此見四地。見在空手眾中住，是五地。除",
    "T11n0310_016:0086a07": "魔業。「復次金剛摧！菩薩夢自見在空中，此菩",
    "T11n0310_016:0086a08": "薩在信地，得無生法忍。此菩薩諸天所念，應",
    "T11n0310_016:0086a09": "修好威儀，應常修精進，勸發眾生求無上道，",
    "T11n0310_016:0086a10": "不應常住一處，如是清淨。此菩薩是初地七",
    "T11n0310_016:0086a11": "地見處處地。若見虛空中行施，此是初地。若",
    "T11n0310_016:0086a12": "空中見仙人，此見第二地。若見沙門，此見第",
    "T11n0310_016:0086a13": "三地。若見龍，第四地。若見天，第五地。若見梵",
    "T11n0310_016:0086a14": "天，是第六地。若見菩薩如來，是第七地。除魔",
    "T11n0310_016:0086a15": "業。「復次金剛摧！菩薩若夢中自見捉炬，應勤",
    "T11n0310_016:0086a16": "修明慧。此菩薩是初地五地。此菩薩應不顧",
    "T11n0310_016:0086a17": "身命、不觀飲食，應行禪不生疑悔，如是趣向。",
    "T11n0310_016:0086a18": "住初地樂修對治，住二地樂修禪，住三地樂",
    "T11n0310_016:0086a19": "修慈，住四地樂修悲，住五地樂修捨。住初地",
    "T11n0310_016:0086a20": "應修念佛為明見，住二地應修放解，住三地",
    "T11n0310_016:0086a21": "應修聞，住四地應修持，住五地應修空。如是",
    "T11n0310_016:0086a22": "應得明。「復次金剛摧！菩薩若夢中見菩薩踰",
    "T11n0310_016:0086a23": "宮出，此菩薩初地六地處處見，增加精進得",
    "T11n0310_016:0086a24": "不退轉，在菩提記界疾近無上道。若見步出，",
    "T11n0310_016:0086a25": "是見初地。見乘牛車出，是見二地。見乘馬車",
    "T11n0310_016:0086a26": "出，是見三地。見乘象車出，是見四地。若見乘",
    "T11n0310_016:0086a27": "人車出，是見五地。若見乘空中車出，是見六",
    "T11n0310_016:0086a28": "地。除魔業。",
    "T11n0310_016:0086a29": "「復次金剛摧！菩薩若夢中得經，此菩薩是初",
    "T11n0310_016:0086b01": "地三地處處地見。此人多諸因緣、多諸謗毀、",
    "T11n0310_016:0086b02": "數數多諸艱難，應一心修悔過，常修精進。若",
    "T11n0310_016:0086b03": "夢得世俗典籍聲聞經法，此是初地。夢得檀",
    "T11n0310_016:0086b04": "相應經，是見二地。夢得甚深相應，是見三",
    "T11n0310_016:0086b05": "地。不勤修乃至七地，若諸天與、若菩薩與、如",
    "T11n0310_016:0086b06": "來與法藏。",
    "T11n0310_016:0086b07": "「復次金剛摧！菩薩夢中聞得法功德聲，此菩",
    "T11n0310_016:0086b08": "薩是初地六地見處處地見，前得佛總持。此",
    "T11n0310_016:0086b09": "菩薩少於業障、魔業增盛，應施於辯才不求",
    "T11n0310_016:0086b10": "人過，如是清淨。聞出香陀羅尼聲，此菩薩是",
    "T11n0310_016:0086b11": "初地。聞文字陀羅尼，是第二地。聞書寫陀",
    "T11n0310_016:0086b12": "羅尼，是八地初地見處處地。此不應愛著三",
    "T11n0310_016:0086b13": "界，勤修獨處。彼少於業障、少於魔業，煩惱增",
    "T11n0310_016:0086b14": "盛，應聽種種法、應修多觀，如是相應。有覺觀",
    "T11n0310_016:0086b15": "三昧，是初住地。無覺少觀，是三住地。無覺無",
    "T11n0310_016:0086b16": "觀，是四住地。梵處空處三昧，是五住地。現一",
    "T11n0310_016:0086b17": "身三昧，是六住地。大通三昧，是七住地。出生",
    "T11n0310_016:0086b18": "佛莊嚴三昧，是第八住地。「復次金剛摧！菩薩",
    "T11n0310_016:0086b19": "若夢中聞方廣經聲，此菩薩是六地初地，應",
    "T11n0310_016:0086b20": "修信解法決定忍。此菩薩少於障，緩趣無上",
    "T11n0310_016:0086b21": "道，勤問持戒之相，應尊重師長，如是趣向菩",
    "T11n0310_016:0086b22": "提。聞檀波羅蜜經聲，是初地。聞戒經聲，是二",
    "T11n0310_016:0086b23": "地。聞忍經聲，是三地。聞精進經聲，是四地。聞",
    "T11n0310_016:0086b24": "禪經聲，是五地。聞般若波羅蜜聲，是六地。除",
    "T11n0310_016:0086b25": "不勤修人、佛所持善心成就者。",
    "T11n0310_016:0086b26": "「復次金剛摧！菩薩若夢中聞說法比丘字聲，",
    "T11n0310_016:0086b27": "此菩薩是四地初地，此應依止善知識。此菩",
    "T11n0310_016:0086b28": "薩多諸艱難、多諸疑悔、少於智慧，應修無礙",
    "T11n0310_016:0086b29": "心，應方便勸一切眾生修無疑悔心，如是清",
    "T11n0310_016:0086c01": "淨。若見前所聞法師名，此初地。若聞不見法",
    "T11n0310_016:0086c02": "師名，見第二地。若聞他異世界法師名，是",
    "T11n0310_016:0086c03": "第三地。若聞一生補處菩薩、若聞樂上地聲，",
    "T11n0310_016:0086c04": "是第四地。",
    "T11n0310_016:0086c05": "「復次金剛摧！菩薩若夢中得信辯，此菩薩是",
    "T11n0310_016:0086c06": "初地三地。此菩薩是辯器，若遠離三法疾得",
    "T11n0310_016:0086c07": "明。何等三？見他得利心生嫉妬，為利養故，姦",
    "T11n0310_016:0086c08": "詐親近。如是三法當遠離，然後趣向，說少偈",
    "T11n0310_016:0086c09": "頌，是初地。能說種種偈，是二地。說甚深偈，是",
    "T11n0310_016:0086c10": "三地。多說上地偈。",
    "T11n0310_016:0086c11": "「復次金剛摧菩薩！若菩薩夢中得經辯，是初",
    "T11n0310_016:0086c12": "地八地見。此有多功德因緣，當勤依修戒、當",
    "T11n0310_016:0086c13": "修勝供養供養淨行人，不應修智慢。如是夢",
    "T11n0310_016:0086c14": "中當受業障，少受苦報。彼出初地。四辯說方",
    "T11n0310_016:0086c15": "等經，是說二地。說種種經，是三地。說前因緣，",
    "T11n0310_016:0086c16": "是四地。說三世，是五地。說波羅蜜，是六地。說",
    "T11n0310_016:0086c17": "甚深經，是七地。說一切決定，是八地。",
    "T11n0310_016:0086c18": "「復次金剛摧菩薩！若菩薩夢中聞陀羅尼聲，",
    "T11n0310_016:0086c19": "彼是七地。此菩薩受諸煩惱、少業障，應問智",
    "T11n0310_016:0086c20": "者修靜默處趣解脫，如是趣向。夢在村中，是",
    "T11n0310_016:0086c21": "初地。在房中，是二地。在僧房中，是三地。在阿",
    "T11n0310_016:0086c22": "練若處坐，是四地。若夢坐，是五地。若園觀中，",
    "T11n0310_016:0086c23": "是六地。夢在山頂，是七地。",
    "T11n0310_016:0086c24": "「復次金剛摧菩薩！若菩薩夢中聞他方世界",
    "T11n0310_016:0086c25": "未曾聞如來名，此菩薩是受記初地八地。憍",
    "T11n0310_016:0086c26": "慢自在故，不趣向道，多魔業。為供養故修不",
    "T11n0310_016:0086c27": "淨威儀，然後趣向。修捨是初地，夢戒慢是",
    "T11n0310_016:0086c28": "二地，聞慢是三地，方便慢是四地，疑慢是五",
    "T11n0310_016:0086c29": "地，智慢是六地，所說慢是七地，受持慢是八",
    "T11n0310_016:0087a01": "地。",
    "T11n0310_016:0087a02": "「復次金剛摧！菩薩若夢中聞某世界某菩薩",
    "T11n0310_016:0087a03": "聲，此菩薩是五地初地。此菩薩為菩薩所憶",
    "T11n0310_016:0087a04": "念，少煩惱，應離憍慢，勸多人修智，如是相應",
    "T11n0310_016:0087a05": "得陀羅尼。是聞初地，夢出家是聞二地，夢苦",
    "T11n0310_016:0087a06": "行是三地，夢道場降魔是四地，夢覺道是五",
    "T11n0310_016:0087a07": "地。聞見上多聞見不定羸劣善心是見初地，",
    "T11n0310_016:0087a08": "住於疑心是二地，退心放逸是三地，增上放",
    "T11n0310_016:0087a09": "逸是四地，多定是五地。",
    "T11n0310_016:0087a10": "「復次金剛摧！菩薩夢在海中，此菩薩精進是",
    "T11n0310_016:0087a11": "八地見處處地，應修多聞精進慧解。若夢中",
    "T11n0310_016:0087a12": "無所依止是初地，若在海際是二地，若在船",
    "T11n0310_016:0087a13": "乘是三地，夢往去是四地，夢上船是五地，夢",
    "T11n0310_016:0087a14": "水中坐是六地，在船中坐是七地，夢船中滿",
    "T11n0310_016:0087a15": "寶在上坐欲出海是八地。",
    "T11n0310_016:0087a16": "「復次金剛摧！菩薩若夢中集寶，此菩薩是初",
    "T11n0310_016:0087a17": "地三地見處處地。此菩薩多逢苦惱，應樂修",
    "T11n0310_016:0087a18": "淨業不求人短，於說法者知恩，如是趣向。夢",
    "T11n0310_016:0087a19": "掘地中得寶初地，雜土得寶是見二地，雜草",
    "T11n0310_016:0087a20": "得寶是見三地。是不勤進相是魔業，若六地",
    "T11n0310_016:0087a21": "若四地，不勤方便魔業業障。",
    "T11n0310_016:0087a22": "「復次金剛摧！菩薩夢中在須彌山頂，此人不",
    "T11n0310_016:0087a23": "退轉，是見初地五地。彼有少功德，親近惡友、",
    "T11n0310_016:0087a24": "因緣姦詐、無信親近善知識，今應修不姦詐",
    "T11n0310_016:0087a25": "多修信解，如是趣向。若夢在須彌山，當知上",
    "T11n0310_016:0087a26": "六住。夢住須彌山，是七地。夢四顧望，是八地。",
    "T11n0310_016:0087a27": "夢坐者，是九地。夢山動，是十地。此初地乃至",
    "T11n0310_016:0087a28": "見五地，勤進修善心，在善知識手是魔業。",
    "T11n0310_016:0087a29": "「復次金剛摧！菩薩夢中自見上山，此菩薩是",
    "T11n0310_016:0087b01": "初地五地。害一切煩惱業障，於說法人不生",
    "T11n0310_016:0087b02": "恭敬，應修不諂曲淨除業障，如是趣向菩提。",
    "T11n0310_016:0087b03": "初地增長三時勤進，二地勤修念佛，三地修",
    "T11n0310_016:0087b04": "空，四地修大悲，五地修慧。夢自上山是初地，",
    "T11n0310_016:0087b05": "在山中是二地，在山上是三地，夢觀看是四",
    "T11n0310_016:0087b06": "地，坐者是五地。",
    "T11n0310_016:0087b07": "「復次金剛摧！菩薩若夢上山，此菩薩見是七",
    "T11n0310_016:0087b08": "地初地。此菩薩少於業障、魔業增盛，應捨一",
    "T11n0310_016:0087b09": "切所愛物供養智慧者，於智慧人邊應自伏",
    "T11n0310_016:0087b10": "憍慢。若夢度七大山乃至須彌山是七地。",
    "T11n0310_016:0087b11": "「復次金剛摧！菩薩若夢中夢上樹，此菩薩是",
    "T11n0310_016:0087b12": "初地四地處處地見，應覺業障魔業，應親近",
    "T11n0310_016:0087b13": "依止善知識得於慧明，時時當決斷法義覺",
    "T11n0310_016:0087b14": "知，如是趣向。見樹枝葉具足陰涼是初地，見",
    "T11n0310_016:0087b15": "香樹是二地，見花樹是三地，見果樹是四地。",
    "T11n0310_016:0087b16": "是勤進相若不勤進是魔業。若見高處樹枝",
    "T11n0310_016:0087b17": "葉花果具足除業報。",
    "T11n0310_016:0087b18": "「復次金剛摧！菩薩若夢中見龍象，此菩薩是",
    "T11n0310_016:0087b19": "初地六地處處地見。此菩薩行施不行慧，",
    "T11n0310_016:0087b20": "困乏善根，應當修信。當修善念如是相應。彼",
    "T11n0310_016:0087b21": "初地見不清淨龍象，二地見白龍象，三地見",
    "T11n0310_016:0087b22": "六牙白龍象，四地見莊嚴象，五地見捉幡蓋",
    "T11n0310_016:0087b23": "龍象，六地見歡戲龍象。",
    "T11n0310_016:0087b24": "「復次金剛摧！菩薩自夢上龍象，此菩薩是見",
    "T11n0310_016:0087b25": "初地七地，一生當得如來應供。有入法智，多",
    "T11n0310_016:0087b26": "希望，應修恭敬，勸發菩薩離於幻偽姦詐，應",
    "T11n0310_016:0087b27": "處處知足修適意施，如是清淨。夢上象是初",
    "T11n0310_016:0087b28": "地，夢自著白衣上象是二地，若夢染衣是三",
    "T11n0310_016:0087b29": "地，若夢種種色衣是四地，若夢香染衣具足",
    "T11n0310_016:0087c01": "莊嚴是五地，若夢著冠是六地，若夢捉莊嚴",
    "T11n0310_016:0087c02": "蓋是七地。除魔業不勤進，上地相見一切具",
    "T11n0310_016:0087c03": "足。",
    "T11n0310_016:0087c04": "「復次金剛摧！菩薩若夢中上馬，此菩薩是初",
    "T11n0310_016:0087c05": "地四地，此應修依止戒波羅蜜度。彼魔業增",
    "T11n0310_016:0087c06": "盛、少於業障，當多修空慧勤修生信，如是清",
    "T11n0310_016:0087c07": "淨。自夢上住馬是初地，夢上行馬是二地，夢",
    "T11n0310_016:0087c08": "上走馬是三地，上莊嚴馬第四地。除上地魔",
    "T11n0310_016:0087c09": "業，此菩薩增上慢魔業。",
    "T11n0310_016:0087c10": "「復次金剛摧！菩薩若夢中作成實誓，此菩薩",
    "T11n0310_016:0087c11": "一切地十地處處地見。彼於業障多增盛魔",
    "T11n0310_016:0087c12": "業，多諸方術行，善修出生三昧，應正修威儀",
    "T11n0310_016:0087c13": "不多積聚，如是淨業障。作成實施誓此是初",
    "T11n0310_016:0087c14": "地，為解繫縛是二地，為解病是三地，為城池",
    "T11n0310_016:0087c15": "是四地，為王是五地，為閻浮提是六地，為四",
    "T11n0310_016:0087c16": "天下是七地，為千世界是八地，為三千世界",
    "T11n0310_016:0087c17": "是九地，日出時地遊雨天花是十地。除魔業",
    "T11n0310_016:0087c18": "初地六地。「復次金剛摧菩薩！若菩薩夢中",
    "T11n0310_016:0087c19": "見藥樹，是菩薩是見初地七地，滿足成就受",
    "T11n0310_016:0087c20": "記法。應修不望報施，正直不求人過，如是清",
    "T11n0310_016:0087c21": "淨。夢見少果樹是初地，若見多果樹是二地，",
    "T11n0310_016:0087c22": "若見苦果樹是四地，見藥樹是五地，若見天",
    "T11n0310_016:0087c23": "樹是六地，若見甘果樹是七地。",
    "T11n0310_016:0087c24": "「復次金剛摧菩薩！若菩薩夢中見花樹，此菩",
    "T11n0310_016:0087c25": "薩是七地初地。應作種種善根，不親近四眾，",
    "T11n0310_016:0087c26": "如是趣向。見多花樹無香是初地，見香花樹",
    "T11n0310_016:0087c27": "是二地，夢見多香花樹是三地，見雜花果樹",
    "T11n0310_016:0087c28": "是四地，見無葉花樹是五地，見天花樹是六",
    "T11n0310_016:0087c29": "地，若見菩提樹是七地。除在惡知識手、慢緩",
    "T11n0310_016:0088a01": "不勤精進魔業，上地一切成就見。",
    "T11n0310_016:0088a02": "「復次金剛摧！菩薩若夢中見未曾有城，此是",
    "T11n0310_016:0088a03": "六地初地。此菩薩有業障，此無生法忍，先修",
    "T11n0310_016:0088a04": "堅固三昧、空三昧，無礙心極苦行，如是清淨。",
    "T11n0310_016:0088a05": "夢見初起城是初地，見作竟城是二地，見城",
    "T11n0310_016:0088a06": "中街市成就是三地，見遊戲處成就是四地，",
    "T11n0310_016:0088a07": "見池水成就是六地。除在惡知識手、慢緩不",
    "T11n0310_016:0088a08": "精進魔業，上地具足見。",
    "T11n0310_016:0088a09": "「復次金剛摧菩薩！若菩薩夢中見阿耨龍王",
    "T11n0310_016:0088a10": "池，此是八地初地。少眾煩惱，彼疾出生明。若",
    "T11n0310_016:0088a11": "無姦詐，勤修進行不顧身命，一切所須滿適",
    "T11n0310_016:0088a12": "他意，如是清淨。若見阿耨龍池岸際此是初",
    "T11n0310_016:0088a13": "地，若見池中是二地，若一切見是三地，若手",
    "T11n0310_016:0088a14": "觸水是四地，若洗是五地，若岸際坐是六地，",
    "T11n0310_016:0088a15": "若見阿耨龍王是七地，若入龍宮增與氣力",
    "T11n0310_016:0088a16": "是八地，除魔業九地。「復次金剛摧菩薩！若菩",
    "T11n0310_016:0088a17": "薩夢見天子，此菩薩上地五地見處處地。彼",
    "T11n0310_016:0088a18": "少業障、少魔業猶如微滴，應三月勤修寂靜，",
    "T11n0310_016:0088a19": "除業障得明淨。如是人應念十方佛，應修不",
    "T11n0310_016:0088a20": "愁惱。彼若見四大天王眾是見六地，見三十",
    "T11n0310_016:0088a21": "三天是七地，見兜率天是八地，見梵天眾是",
    "T11n0310_016:0088a22": "九地，見淨居天是十地。初地相應，一切見魔",
    "T11n0310_016:0088a23": "業，成就善心見一切十地。",
    "T11n0310_016:0088a24": "「復次金剛摧！菩薩若夢見龍，此是見八地處",
    "T11n0310_016:0088a25": "處見。當成就慎忍，雖勤精進數數廢稽，勤",
    "T11n0310_016:0088a26": "修方便數復放捨，彼所有財封當以供給法",
    "T11n0310_016:0088a27": "師，乃至所愛之物悉以捨與，然後趣向。若",
    "T11n0310_016:0088a28": "山上見龍是初地，若曠野見是二地，若池岸",
    "T11n0310_016:0088a29": "上見是三地，若林中見是四地，若人眾中見",
    "T11n0310_016:0088b01": "是五地，若王城中見是六地，若多人眾圍繞",
    "T11n0310_016:0088b02": "見是七地，若空中見是八地。除魔業業障初",
    "T11n0310_016:0088b03": "地六地。",
    "T11n0310_016:0088b04": "「復次金剛摧！菩薩若夢自見向餘方閻浮提，",
    "T11n0310_016:0088b05": "是初地六地。若得忍彼少於障，若不勤修不",
    "T11n0310_016:0088b06": "得於明，若懈怠姦詐親近，彼若生信，如是清",
    "T11n0310_016:0088b07": "淨。若不樂見閻浮提是初地，若樂見是二地，",
    "T11n0310_016:0088b08": "若見村落城邑可愛是三地，若見園觀雜花",
    "T11n0310_016:0088b09": "是四地，若見大眾喜樂是第五地，若相娛樂",
    "T11n0310_016:0088b10": "是六地除魔業。",
    "T11n0310_016:0088b11": "「復次金剛摧！菩薩夢著白衣，此菩薩是見八",
    "T11n0310_016:0088b12": "地初地。此業障清淨、魔業增盛，彼生樂法心",
    "T11n0310_016:0088b13": "數復退減功德，多諸艱難。一切物不應慳惜，",
    "T11n0310_016:0088b14": "如是清淨。若自見一切所須、一切敷具人所",
    "T11n0310_016:0088b15": "憙者，不惜身命，多聞修善根。若著久故好衣",
    "T11n0310_016:0088b16": "是初地，若見長領新衣是二地，若見長領衣",
    "T11n0310_016:0088b17": "是三地，若見打治衣是四地，若見打治摩衣",
    "T11n0310_016:0088b18": "是五地，若見染衣是六地，若見象色衣是七",
    "T11n0310_016:0088b19": "地，若見天衣是八地。",
    "T11n0310_016:0088b20": "「復次金剛摧！菩薩若夢得寶鬘，此是初地九",
    "T11n0310_016:0088b21": "地。彼無業障、無魔業，當自責己過不責於他，",
    "T11n0310_016:0088b22": "求修聞法不作鬪訟，如是清淨。若一種寶鬘",
    "T11n0310_016:0088b23": "是初地，如是二種乃至七種寶鬘是七地，若",
    "T11n0310_016:0088b24": "得轉輪王摩尼寶鬘是八地，若見天寶鬘是",
    "T11n0310_016:0088b25": "九地除魔業。是見初地起業相，若戲笑懈怠",
    "T11n0310_016:0088b26": "親近戲笑懈怠不省錄人，應當覺知。",
    "T11n0310_016:0088b27": "「復次金剛摧！菩薩若見頭著花鬘，是八地初",
    "T11n0310_016:0088b28": "地，此實有業障。若初中後生定善心，捨一切",
    "T11n0310_016:0088b29": "物不生愁惱，如是清淨。若得一色鬘是初地，",
    "T11n0310_016:0088c01": "若得惡色鬘是二地，若得種種色鬘是三地，",
    "T11n0310_016:0088c02": "若得一切花鬘是四地，若得龍花鬘是五地，",
    "T11n0310_016:0088c03": "若得天花鬘是六地，若得天種種花鬘是七",
    "T11n0310_016:0088c04": "地，若得雜天人花鬘是八地。",
    "T11n0310_016:0088c05": "「復次金剛摧！菩薩若夢取得亂花，此菩薩是",
    "T11n0310_016:0088c06": "見六地初地。此菩薩應勸化菩薩，若有自在",
    "T11n0310_016:0088c07": "力勢不侵抂餘人。若取有色無香花是初地，",
    "T11n0310_016:0088c08": "若取有色香花是二地，若取金色花是三地，",
    "T11n0310_016:0088c09": "若種種色花是四地，若取水陸花是五地，若",
    "T11n0310_016:0088c10": "水陸種種雜花是見六地。如是相勤修精進。",
    "T11n0310_016:0088c11": "若魔業若上地若四地，一切適意龍所持來。",
    "T11n0310_016:0088c12": "「復次金剛摧！菩薩若夢中打鼓作伎，彼是九",
    "T11n0310_016:0088c13": "地見處處，業障魔業增盛，此應勤修多聞精",
    "T11n0310_016:0088c14": "進，於一切眾生生平等心，如是清淨。若夢空",
    "T11n0310_016:0088c15": "中打鼓是初地，若平地見是二地，若村中見",
    "T11n0310_016:0088c16": "是三地，若大城中見是四地，若大眾中見是",
    "T11n0310_016:0088c17": "五地，若屋上見是六地，若山中見是七地，若",
    "T11n0310_016:0088c18": "須彌山頂見是八地，若虛空中見是九地。除",
    "T11n0310_016:0088c19": "勤修智魔業。",
    "T11n0310_016:0088c20": "「復次金剛摧！菩薩若夢中見日月蝕，是菩薩",
    "T11n0310_016:0088c21": "初地六地，毀滅善法、多諸煩惱、成就惡業，應",
    "T11n0310_016:0088c22": "以一切物施不望業報，如是清淨。見日月初",
    "T11n0310_016:0088c23": "出是見初地二地，見雲三地，見聚雲五地，見",
    "T11n0310_016:0088c24": "無塵霧六地，見日月中時除魔業業障。",
    "T11n0310_016:0088c25": "「復次金剛摧！菩薩夢中見不淨塗身，是菩薩",
    "T11n0310_016:0088c26": "見初地三地。於前身毀罵賢聖，修惡行菩薩。",
    "T11n0310_016:0088c27": "此菩薩應三年中晝夜三時勤修懺悔，自後",
    "T11n0310_016:0088c28": "更不於餘人生輕慢心，應多修信解，如是清",
    "T11n0310_016:0088c29": "淨。以青淤泥自塗身者是初地，若塗半身是",
    "T11n0310_016:0089a01": "二地，若處處被塗是三地。乃至六地應覺魔",
    "T11n0310_016:0089a02": "業。",
    "T11n0310_016:0089a03": "「復次金剛摧！菩薩若自夢見作王，此菩薩一",
    "T11n0310_016:0089a04": "切十地見處處地，有厚善根亦有厚艱難，不",
    "T11n0310_016:0089a05": "應於他希望，供養於他不起姦詐，修質直施，",
    "T11n0310_016:0089a06": "所有持戒與他共，不自讚不毀於他，如是以",
    "T11n0310_016:0089a07": "覺道。若在村中恐怖者是初地，若在僧房中",
    "T11n0310_016:0089a08": "是二地，若在園觀中是三地，若天祀中是四",
    "T11n0310_016:0089a09": "地，若在大城中是五地，若在山中是六地，若",
    "T11n0310_016:0089a10": "作閻浮提王是七地，若作轉輪王是八地，若",
    "T11n0310_016:0089a11": "在海中是九地，若在須彌山頂是十地。除魔",
    "T11n0310_016:0089a12": "業不勤精進，應念諸佛菩薩也。",
    "T11n0310_016:0089a13": "「復次金剛摧！菩薩若夢王前若輔相前若大",
    "T11n0310_016:0089a14": "眾中，是菩薩是八地見。此雜煩惱，彼應教化",
    "T11n0310_016:0089a15": "眾生，應修供養自修清淨，如是清淨。彼初地",
    "T11n0310_016:0089a16": "施雜眾煩惱，二地戒，三地聞，四地定，五地",
    "T11n0310_016:0089a17": "持，六地通，七地說法，八地眷屬成就。",
    "T11n0310_016:0089a18": "「復次金剛摧！菩薩若夢騎乘在園林中，此菩",
    "T11n0310_016:0089a19": "薩是九地初地見。此菩薩不知是世間利養",
    "T11n0310_016:0089a20": "飲食，為魔所牽縛，少於業障，應供給法師供",
    "T11n0310_016:0089a21": "養所須，應習寂默，如是趣向彼。初地無智行，",
    "T11n0310_016:0089a22": "二地無慧，三地無決定智，四地無禪智，五地",
    "T11n0310_016:0089a23": "無無礙智，七地無出生智，八地無莊嚴智，九",
    "T11n0310_016:0089a24": "地無願智。",
    "T11n0310_016:0089a25": "「復次金剛摧！菩薩若夢見所未見有村落僧",
    "T11n0310_016:0089a26": "坊人眾，此菩薩是初地六地。彼多艱難，應修",
    "T11n0310_016:0089a27": "念佛，如是清淨。修信心施、修一切信解，見如",
    "T11n0310_016:0089a28": "是行相者是初地，若卒有所作是二地，若莊",
    "T11n0310_016:0089a29": "嚴是三地，若見莊嚴竟是四地，若見四眾聚",
    "T11n0310_016:0089b01": "會是五地，若見天眾是六地。",
    "T11n0310_016:0089b02": "「復次金剛摧！菩薩若夢中得蓋，是初地七地",
    "T11n0310_016:0089b03": "見，佛所持，多艱難不為所屈，彼於說法人不",
    "T11n0310_016:0089b04": "應起惡意，如是清淨。若見花蓋是初地，若見",
    "T11n0310_016:0089b05": "琉璃蓋是二地，若見花及蓋是三地，若見物",
    "T11n0310_016:0089b06": "蓋是四地，若見畫莖蓋是五地，若鈴網蓋是",
    "T11n0310_016:0089b07": "六地，若見寶網蓋寶網垂覆是七地。除魔業",
    "T11n0310_016:0089b08": "不勤精進。",
    "T11n0310_016:0089b09": "「復次金剛摧菩薩！若菩薩自夢與多人說法，",
    "T11n0310_016:0089b10": "此菩薩一切十地見，彼地地應覺知魔業業",
    "T11n0310_016:0089b11": "障。欲得決定辯當出推求，於一切物不應愛",
    "T11n0310_016:0089b12": "著，於求法人生清淨信心，修六和敬戒，如是",
    "T11n0310_016:0089b13": "清淨。若夢說云何修行施，此是初地。云何十",
    "T11n0310_016:0089b14": "善法，是二地。云何聞，是三地。云何頭陀德，是",
    "T11n0310_016:0089b15": "四地。云何說空，是五地。云何說訶責習，是六",
    "T11n0310_016:0089b16": "地。云何說無染著，是七地。云何說莊嚴定，是",
    "T11n0310_016:0089b17": "八地。云何說莊嚴佛，是九地。云何說妙時，是",
    "T11n0310_016:0089b18": "十地。初地施財，二地戒財，三地方便財，四地",
    "T11n0310_016:0089b19": "具七財，五地奉給財是，六地決斷財，七地決",
    "T11n0310_016:0089b20": "定財，八地通無礙財，九地行財，十地得財。彼",
    "T11n0310_016:0089b21": "初地善根增上，二地戒增上，三地方便增上，",
    "T11n0310_016:0089b22": "四地所作增上，五地十二因緣增上，六地甚",
    "T11n0310_016:0089b23": "深忍增上，七地壞智增上，八地壞教化眾生",
    "T11n0310_016:0089b24": "增上，九地調伏增上，十地壞淨國土增上。",
    "T11n0310_016:0089b25": "「復次金剛摧！菩薩若自夢見初立城郭，此菩",
    "T11n0310_016:0089b26": "薩是八地，受不退轉記。應親近供養甚深信",
    "T11n0310_016:0089b27": "解人，多決定疑悔法障，彼應供養法師得除",
    "T11n0310_016:0089b28": "疑悔，如是清淨。彼中住初地，疑道為得佛為",
    "T11n0310_016:0089b29": "不得佛是二地，教化眾生智疑是三地，出生",
    "T11n0310_016:0089c01": "定疑是四地，應作智疑是五地，道果疑是六",
    "T11n0310_016:0089c02": "地，出生疑是七地，遊戲疑是八地。",
    "T11n0310_016:0089c03": "「復次金剛摧！菩薩若夢縛筏濁水中過，彼是",
    "T11n0310_016:0089c04": "七地初地，業障魔業增盛，應生增上欲心堅",
    "T11n0310_016:0089c05": "固不壞和合相應，無生明淨。若智方便艱難",
    "T11n0310_016:0089c06": "是初地，若欲修勤善身懈怠是二地，若心非",
    "T11n0310_016:0089c07": "時是三地，或時明是四地，若少無畏是五地，",
    "T11n0310_016:0089c08": "若教化艱難是六地，若佛法艱難是七地。",
    "T11n0310_016:0089c09": "「復次金剛摧！菩薩若自夢集船，此菩薩是六",
    "T11n0310_016:0089c10": "地。若平等行六波羅蜜有艱難，當行無依六",
    "T11n0310_016:0089c11": "波羅蜜，如是清淨。若夢作船未竟是初地，作",
    "T11n0310_016:0089c12": "船竟是二地，若夢二船並是三地，若並縛二",
    "T11n0310_016:0089c13": "船是四地，見大眾上船是五地，見入船去是",
    "T11n0310_016:0089c14": "六地。",
    "T11n0310_016:0089c15": "「復次金剛摧！菩薩若自夢見雲雷放電，是菩",
    "T11n0310_016:0089c16": "薩五地初地。彼魔業增上、少於業障，當多思",
    "T11n0310_016:0089c17": "善念捨所愛物，集陀羅尼，如是清淨。若見雲",
    "T11n0310_016:0089c18": "雨電驚怖是初地，若不驚怖是二地，若憶念",
    "T11n0310_016:0089c19": "法是三地，若住山頂憶念是四地，若空中念",
    "T11n0310_016:0089c20": "是五地。除魔業。若上地龍來集會、奉事所作，",
    "T11n0310_016:0089c21": "不生驚怖。",
    "T11n0310_016:0089c22": "「復次金剛摧！菩薩若夢莊嚴得刀，此菩薩是",
    "T11n0310_016:0089c23": "初地三地。此魔業業障增盛，彼應親近忍波",
    "T11n0310_016:0089c24": "羅蜜、毘梨耶波羅蜜、般若波羅蜜，如是清淨。",
    "T11n0310_016:0089c25": "若是垢膩刀是初地，得無垢刀是二地，得利",
    "T11n0310_016:0089c26": "刀是三地。",
    "T11n0310_016:0089c27": "「復次金剛摧！菩薩若夢中得器物，此菩薩是",
    "T11n0310_016:0089c28": "七地，如是相應當修行。彼不定有魔業業障，",
    "T11n0310_016:0089c29": "應勤行四攝法，如是清淨。應淨除六地，退法",
    "T11n0310_016:0090a01": "得增上七地。「復次金剛摧！菩薩若自夢示眾",
    "T11n0310_016:0090a02": "生道，此是一切十地相。此如是初相應，覺業",
    "T11n0310_016:0090a03": "障、煩惱障，應供養親近法師，捨一切物，勤修",
    "T11n0310_016:0090a04": "精進，如是趣向。若見乘在道轉動是初地，示",
    "T11n0310_016:0090a05": "趣園觀道是二地，示趣城道是三地，示阿練",
    "T11n0310_016:0090a06": "若道是四地，示山道是五地，示趣海道是六",
    "T11n0310_016:0090a07": "地，示天道是七地，示聲聞道是八地，示菩薩",
    "T11n0310_016:0090a08": "道是九地，示佛道是十地。說示道竟示地初",
    "T11n0310_016:0090a09": "地，覺魔業、覺煩惱業，此前六地無過也。",
    "T11n0310_016:0090a10": "「復次金剛摧！菩薩若夢中入園林中，此菩薩",
    "T11n0310_016:0090a11": "八地初地。彼夢中受魔業煩惱業，夢驚怖悟",
    "T11n0310_016:0090a12": "已生愁苦，此應當修空聽甚深法，應當默然",
    "T11n0310_016:0090a13": "離於睡眠，應親近決定說道法者，如是清淨。",
    "T11n0310_016:0090a14": "若自夢退失王位心生驚怖是初地，夢破戒",
    "T11n0310_016:0090a15": "驚怖是二地，夢法沒盡驚怖是三地，夢法師",
    "T11n0310_016:0090a16": "無常驚怖是四地，若夢為火所燒驚怖是五",
    "T11n0310_016:0090a17": "地，夢被驚怖是六地，夢墮山驚怖是七地，夢",
    "T11n0310_016:0090a18": "見世尊入涅槃驚怖是八地。不勤進六地覺",
    "T11n0310_016:0090a19": "魔業。「復次金剛摧！菩薩若夢中見五穀聚，此",
    "T11n0310_016:0090a20": "菩薩是八地上地住。初地第二地如是見不",
    "T11n0310_016:0090a21": "勤進，見魔業不要談說。前身曾供養諸佛，多",
    "T11n0310_016:0090a22": "諸艱難，不依一切世間，不觀於捨守護三業，",
    "T11n0310_016:0090a23": "如是清淨。夢見聚穀是七地，夢聚三千大千",
    "T11n0310_016:0090a24": "世界穀是八地，若夢五穀聚熟是九地，若夢",
    "T11n0310_016:0090a25": "刈穀是十地。",
    "T11n0310_016:0090a26": "「復次金剛摧！菩薩若夢中見治眾生病，此菩",
    "T11n0310_016:0090a27": "薩是八地。少於業障、魔業增盛，應修大悲勤",
    "T11n0310_016:0090a28": "勸化不生疑悔，如是相應。夢治小兒是初地，",
    "T11n0310_016:0090a29": "若夢治女人是二地，若夢治大人是三地，若",
    "T11n0310_016:0090b01": "夢治熱病是四地，若夢治白癩病是五地，若",
    "T11n0310_016:0090b02": "夢治自殘病是六地，若夢治乾消病是七地，",
    "T11n0310_016:0090b03": "若夢治鬼病是八地。除魔業，應修集忍行，成",
    "T11n0310_016:0090b04": "就菩薩大悲善心。「復次金剛摧！菩薩若自聞",
    "T11n0310_016:0090b05": "授菩提記，此菩薩是見十地。此受記，魔業業",
    "T11n0310_016:0090b06": "障應覺知受十地記。初地受道記，二地受菩",
    "T11n0310_016:0090b07": "薩行記，三地受忍記，四地受願記，五地受三",
    "T11n0310_016:0090b08": "昧記，六地受慧記，七地受方便記，八地受出",
    "T11n0310_016:0090b09": "過聲聞辟支佛地一切知記，九地受一生補",
    "T11n0310_016:0090b10": "處記，十地受佛灌頂記。彼修大悲般若波羅",
    "T11n0310_016:0090b11": "蜜，善權方便親近，如是趣向。",
    "T11n0310_016:0090b12": "「復次金剛摧！菩薩若夢中覺道，此菩薩是初",
    "T11n0310_016:0090b13": "地。應覺大悲、應勤修精進、應信善心，如是趣",
    "T11n0310_016:0090b14": "向。覺知是八地，動三千大千世界是九地，夢",
    "T11n0310_016:0090b15": "放光諸天大聲歌頌喜嘯是十地。初地七地，",
    "T11n0310_016:0090b16": "不勤進魔業如是相。",
    "T11n0310_016:0090b17": "「復次金剛摧！菩薩若夢中得滿瓶，此菩薩見",
    "T11n0310_016:0090b18": "一切十地，當如是知。若村中得是初地，若門",
    "T11n0310_016:0090b19": "中得是二地，若道中得是三地，若樹下得是",
    "T11n0310_016:0090b20": "四地，若住得是五地，若坐得是六地，若山頂",
    "T11n0310_016:0090b21": "頭得是七地，若空中得是八地，若食時得是",
    "T11n0310_016:0090b22": "九地，若莊嚴乘騎若園觀是十地。此地地魔",
    "T11n0310_016:0090b23": "業業障應覺，如是清淨趣向。」爾時世尊而說",
    "T11n0310_016:0090b24": "偈言。",
    "T11n0310_016:0090b25": "「如是相所得，　　決定無有疑，",
    "T11n0310_016:0090b26": "　大士應如是，　　莫見他少短，",
    "T11n0310_016:0090b27": "　人德難可量。　　大海可熾火，",
    "T11n0310_016:0090b28": "　火中可生水，　　此一一有相，",
    "T11n0310_016:0090b29": "　若退於菩提，　　終無有是處。",
    "T11n0310_016:0090c01": "　若以於兩肩，　　頂戴於須彌，",
    "T11n0310_016:0090c02": "　遊至於十方，　　恒河沙世界；",
    "T11n0310_016:0090c03": "　如是之相貌，　　此事猶可作，",
    "T11n0310_016:0090c04": "　如此菩提心，　　終無有退轉。",
    "T11n0310_016:0090c05": "　大地可反覆，　　菩提心退轉，",
    "T11n0310_016:0090c06": "　終無有是處。　　此中少功德，",
    "T11n0310_016:0090c07": "　若有善心人，　　以向無上道，",
    "T11n0310_016:0090c08": "　有四法無量。　　世間無智者，",
    "T11n0310_016:0090c09": "　虛空界難知，　　如是眾生界，",
    "T11n0310_016:0090c10": "　佛知菩提心。　　愚者應當知，",
    "T11n0310_016:0090c11": "　諸菩薩所行，　　不應生輕毀。",
    "T11n0310_016:0090c12": "　可以一小草，　　測量於大海，",
    "T11n0310_016:0090c13": "　眾生之所行，　　不可得思議。",
    "T11n0310_016:0090c14": "　假使大海水，　　盡融為洋銅，",
    "T11n0310_016:0090c15": "　為己身命故，　　猶尚可飲盡，",
    "T11n0310_016:0090c16": "　於諸菩薩行，　　終不可輕毀。",
    "T11n0310_016:0090c17": "　如飲洋銅苦，　　其苦不可數，",
    "T11n0310_016:0090c18": "　或有業障礙，　　或為魔所亂，",
    "T11n0310_016:0090c19": "　彼人受生處，　　終無有憂悔。",
    "T11n0310_016:0090c20": "　若人為樂故，　　於惡色愚癡，",
    "T11n0310_016:0090c21": "　破戒可厭惡，　　不可恭敬者，",
    "T11n0310_016:0090c22": "　如是等人所，　　不應生輕慢。",
    "T11n0310_016:0090c23": "　眾生之所行，　　甚難可得知，",
    "T11n0310_016:0090c24": "　猶如舍利弗，　　寂默入禪定，",
    "T11n0310_016:0090c25": "　能於一心中，　　唯知五十心。",
    "T11n0310_016:0090c26": "　猶如諸世尊，　　一念知無量，",
    "T11n0310_016:0090c27": "　不應於諸佛，　　而生於疑心。",
    "T11n0310_016:0090c28": "　猶如阿羅漢，　　不知自境界，",
    "T11n0310_016:0090c29": "　況復當能知，　　眾生之境界。",
    "T11n0310_016:0091a01": "　是故一切人，　　不應作是言，",
    "T11n0310_016:0091a02": "　我能知眾生，　　心中之所念。",
    "T11n0310_016:0091a03": "　我見染服人，　　須臾著白衣，",
    "T11n0310_016:0091a04": "　如是念念間，　　念念有變異，",
    "T11n0310_016:0091a05": "　況誰能復知，　　真實者愚患。",
    "T11n0310_016:0091a06": "　譬如阿闍世，　　殺害於己父，",
    "T11n0310_016:0091a07": "　又於如來所，　　而生惡逆心，",
    "T11n0310_016:0091a08": "　還於一念中，　　深悔過罪心，",
    "T11n0310_016:0091a09": "　即能除罪報，　　脫於惡道苦。",
    "T11n0310_016:0091a10": "　況有能自生，　　清淨善心者，",
    "T11n0310_016:0091a11": "　此心或時縛，　　此心或時解，",
    "T11n0310_016:0091a12": "　此身是無記，　　亦無有所知，",
    "T11n0310_016:0091a13": "　云何令此身，　　而有於過惡？",
    "T11n0310_016:0091a14": "　是身亦不應，　　親近於身色，",
    "T11n0310_016:0091a15": "　亦復所不應，　　殺害他人身。",
    "T11n0310_016:0091a16": "　譬如真淨金，　　墮於不淨中，",
    "T11n0310_016:0091a17": "　本性常清淨，　　不淨不能損。",
    "T11n0310_016:0091a18": "　彼人雖貪樂，　　行於世間法，",
    "T11n0310_016:0091a19": "　彼人實功德，　　善心無損減。",
    "T11n0310_016:0091a20": "　王子長者子，　　眾中作戲笑，",
    "T11n0310_016:0091a21": "　一切諸大王，　　見者悉喜樂。",
    "T11n0310_016:0091a22": "　此眾生中行，　　或在天人中，",
    "T11n0310_016:0091a23": "　或食毒不死，　　或捉火不燒，",
    "T11n0310_016:0091a24": "　況於知覺者。　　世間愚癡人，",
    "T11n0310_016:0091a25": "　不能奪癡行，　　緣覺及聲聞，",
    "T11n0310_016:0091a26": "　不如施菩薩。　　清淨心福田，",
    "T11n0310_016:0091a27": "　平等猶如佛，　　菩薩等如佛，",
    "T11n0310_016:0091a28": "　見善心甚深。　　譬如恒河沙，",
    "T11n0310_016:0091a29": "　諸佛世界中，　　滿中七寶施；",
    "T11n0310_016:0091b01": "　若書持此經，　　欲比其功德，",
    "T11n0310_016:0091b02": "　倍數無比喻，　　善得於命利，",
    "T11n0310_016:0091b03": "　菩提心不失。　　若人為財故，",
    "T11n0310_016:0091b04": "　入於大海中，　　必當獲大利；",
    "T11n0310_016:0091b05": "　若持一切經，　　能為多人說，",
    "T11n0310_016:0091b06": "　不聞於此經，　　不知眾生行。",
    "T11n0310_016:0091b07": "　以是因緣故，　　應當知勝如，",
    "T11n0310_016:0091b08": "　不自讚己德，　　不應謗毀他，",
    "T11n0310_016:0091b09": "　善心行清行。　　若欲速覺悟，",
    "T11n0310_016:0091b10": "　第一菩提道，　　樂阿練若處，",
    "T11n0310_016:0091b11": "　常護諸情根，　　勤修於精進，",
    "T11n0310_016:0091b12": "　遠離於親里，　　修第一義慈。",
    "T11n0310_016:0091b13": "　如是當速疾，　　得於菩提道。」",
    "T11n0310_016:0091b14": "爾時世尊說此經時，六萬天人得不退於阿",
    "T11n0310_016:0091b15": "耨多羅三藐三菩提；十八那由他天人未發",
    "T11n0310_016:0091b16": "心者令發菩提之心。聞此經故除捨八十劫",
    "T11n0310_016:0091b17": "生死之罪，是故若欲不捨菩提者，當受持此",
    "T11n0310_016:0091b18": "經，讀誦通利善思念之，勤於方便忍受歡喜",
    "T11n0310_016:0091b19": "奉行。爾時眾中十千菩薩，欲退菩提心，生於",
    "T11n0310_016:0091b20": "疑悔，欲還歸家，不知障及魔業過。聞說此經，",
    "T11n0310_016:0091b21": "捨除罪過，於世尊前生少信心，於此世界當",
    "T11n0310_016:0091b22": "與彌勒菩薩一時成佛。淨除二十劫魔業，不",
    "T11n0310_016:0091b23": "起此坐住一生補處，當生他方世界，彌勒成",
    "T11n0310_016:0091b24": "佛時當一時成佛，彼除二十劫魔業及煩惱",
    "T11n0310_016:0091b25": "故。菩薩但聞此經尚能多作利益，況受持",
    "T11n0310_016:0091b26": "讀誦顯說。佛說此經已，天、人、阿修羅歡喜奉",
    "T11n0310_016:0091b27": "行。",
    "T11n0310_016:0091b28": "大寶積經卷第十六"
}