{
    "T34n1718_04b:0052c02": "folio_4b 妙法蓮華經文句卷第四下",
    "T34n1718_04b:0052c04": "天台智者大師說",
    "T34n1718_04b:0052c05": "第二、廣釋迦章，於六義中，無歎法希有，",
    "T34n1718_04b:0052c06": "初開權，次顯實，三舉五濁釋方便，四揀偽",
    "T34n1718_04b:0052c07": "敦信一實，五無虛妄。「我今亦如是」，我即釋",
    "T34n1718_04b:0052c08": "迦，現在先三後一，如四佛不異，故言亦",
    "T34n1718_04b:0052c09": "復如是。「知諸眾生有種種欲」者，即是五乘根",
    "T34n1718_04b:0052c10": "性欲也。過去名根，現在名欲，未來名性。",
    "T34n1718_04b:0052c11": "「深心所著」者，即是根也。「方便」者，即是隨宜",
    "T34n1718_04b:0052c12": "開三乘權法也。「如此皆為得一佛乘」者，即是",
    "T34n1718_04b:0052c13": "顯實也。佛乘是教一，一切是行一，種智所知",
    "T34n1718_04b:0052c14": "是理一。從「十方尚無二乘，何況有三」者，是",
    "T34n1718_04b:0052c15": "第三、舉五濁釋開權也。將舉五濁，先標",
    "T34n1718_04b:0052c16": "其意，上已說諸佛開權顯實，未明隱實施",
    "T34n1718_04b:0052c17": "權，其法清淨湛一如空，尚無帶二、帶三之",
    "T34n1718_04b:0052c18": "權，況有單三、單五之權？秖為五濁障重實",
    "T34n1718_04b:0052c19": "不得宣，須施單五、單三之權，亦施帶二、帶",
    "T34n1718_04b:0052c20": "三之權，故言「於一佛乘分別說三」，分別說",
    "T34n1718_04b:0052c21": "於若帶二、帶三之三，若單五、單三之三也。「五",
    "T34n1718_04b:0052c22": "濁」者，自有四別：初、唱數，二、列名，三、體相，四、",
    "T34n1718_04b:0052c23": "釋結。唱數、列名如文。「如是」者，明體相也。劫",
    "T34n1718_04b:0052c24": "濁無別體，劫是長時，剎那是短時，但約四",
    "T34n1718_04b:0052c25": "濁立此假名，文云「劫濁亂時」，即此義也。眾",
    "T34n1718_04b:0052c26": "生濁亦無別體，攬見慢，果報上立此假名，",
    "T34n1718_04b:0052c27": "文云「眾生垢重」，即此義也。煩惱濁指五鈍",
    "T34n1718_04b:0052c28": "使為體，見濁指五利使為體，命濁指連",
    "T34n1718_04b:0052c29": "持色心為體云云。相者，四濁增劇聚在此時，",
    "T34n1718_04b:0053a01": "瞋恚增劇刀兵起，貪欲增劇飢餓起，愚癡增",
    "T34n1718_04b:0053a02": "劇疾疫起，三災起故煩惱倍隆、諸見轉熾，麁",
    "T34n1718_04b:0053a03": "弊色心惡名穢稱，摧年減壽眾濁交湊，如",
    "T34n1718_04b:0053a04": "水奔昏風波鼓努魚龍攪撓，無一憀賴時使",
    "T34n1718_04b:0053a05": "之然。如劫初光音天墮地，地使有欲，如忉",
    "T34n1718_04b:0053a06": "利天入麁澁園，園生鬪心，是名劫濁相。煩",
    "T34n1718_04b:0053a07": "惱濁者，貪海納流未曾飽足，瞋虺吸毒撓",
    "T34n1718_04b:0053a08": "諸世間，癡闇頑嚚過於漆墨，慢高下視陵忽",
    "T34n1718_04b:0053a09": "無度，疑網無信不可告實，是為煩惱濁",
    "T34n1718_04b:0053a10": "相。見濁者，無人謂有人，有道謂無道，十",
    "T34n1718_04b:0053a11": "六知見、六十二等，猶如羅網又似稠林，纏",
    "T34n1718_04b:0053a12": "縛屈曲不能得出，是見濁相。眾生濁者，攬",
    "T34n1718_04b:0053a13": "於色心立一主宰，譬如黐膠無物不著，流",
    "T34n1718_04b:0053a14": "宕六道處處受生，如貧如短，名長名富，是",
    "T34n1718_04b:0053a15": "為眾生濁相。命濁者，朝生暮殞，晝出夕沒，波",
    "T34n1718_04b:0053a16": "轉煙迴瞬息不住，是命濁相。濁相眾多不能",
    "T34n1718_04b:0053a17": "具說。次第者，煩惱、見為根本，從此二濁成",
    "T34n1718_04b:0053a18": "於眾生，從眾生有連持命，此四經時謂為",
    "T34n1718_04b:0053a19": "劫濁也。料揀者，問：五濁若障大，《華嚴》中未",
    "T34n1718_04b:0053a20": "除濁而聞法者，何也？答：此應四句分別：一、",
    "T34n1718_04b:0053a21": "大乘根利障重，以根利故重障不能障，此",
    "T34n1718_04b:0053a22": "土《華嚴》初聞大乘者是也；二、根利障輕；三、根",
    "T34n1718_04b:0053a23": "鈍障輕，他方淨土聞大乘者是也；四、根鈍障",
    "T34n1718_04b:0053a24": "重，如此土身子流輩，除濁方聞大乘者是",
    "T34n1718_04b:0053a25": "也。問：五濁障小不？答：此就小乘，應四句分",
    "T34n1718_04b:0053a26": "別：小乘根利遮輕，障不能障，身子是也；根利",
    "T34n1718_04b:0053a27": "遮重，障亦不能障，央掘是也；根鈍遮輕亦不",
    "T34n1718_04b:0053a28": "為障，槃特是也；根鈍遮重，此則成障，不聞",
    "T34n1718_04b:0053a29": "小乘、不得度者是。問：自有不在《華嚴》，不",
    "T34n1718_04b:0053b01": "在三藏而得聞大、聞小乘者，何也？答：此",
    "T34n1718_04b:0053b02": "就四教，教教中作四門分別。根利遮輕者，",
    "T34n1718_04b:0053b03": "聞非空非有門入也；根利遮重者，聞亦空",
    "T34n1718_04b:0053b04": "亦有門入也；根鈍遮輕者，聞空門入也；根",
    "T34n1718_04b:0053b05": "鈍遮重者，聞有門入也。兩教四門，約小乘",
    "T34n1718_04b:0053b06": "分別，兩教四門，約大乘分別，細推可解云云。",
    "T34n1718_04b:0053b07": "問：五濁一往何故障大而不障小？答：眾生",
    "T34n1718_04b:0053b08": "濁重，妄計五陰為四德，若聞常我即執非",
    "T34n1718_04b:0053b09": "為是，舊醫頑騃不知乳之好惡，不知病起",
    "T34n1718_04b:0053b10": "根源，不知藥餌開遮，無所知曉故濁障大",
    "T34n1718_04b:0053b11": "也。文云：「我若讚佛乘，眾生沒在苦」，即此義",
    "T34n1718_04b:0053b12": "也。若聞無常、苦、空，即厭生死、欣涅槃，破其",
    "T34n1718_04b:0053b13": "邪計執，故五濁不障小，文云：「作是思",
    "T34n1718_04b:0053b14": "惟時，十方佛皆現，梵音慰喻我」，即此義也。",
    "T34n1718_04b:0053b15": "約五濁論四悉檀者，劫、命是世界，眾生、見",
    "T34n1718_04b:0053b16": "是為人，煩惱是對治，用三悉檀除其五濁，",
    "T34n1718_04b:0053b17": "後為說大第一義悉檀也。若論因果則二因",
    "T34n1718_04b:0053b18": "三果，一人四法，四法一時，二報障、二煩惱障，",
    "T34n1718_04b:0053b19": "業在其間，眾生是因成假，命是相續假，相待",
    "T34n1718_04b:0053b20": "假可知。眾生是受假，四是法假，名假通兩",
    "T34n1718_04b:0053b21": "處，煩惱、見在凡夫，餘三通凡聖。命短、劫長，",
    "T34n1718_04b:0053b22": "餘三通長短。劫但是時，命帶法論時。劫通",
    "T34n1718_04b:0053b23": "內外，命但在內。三小害人、不害物，三大害",
    "T34n1718_04b:0053b24": "物、不害人。小劫但在人，大劫通色界，命",
    "T34n1718_04b:0053b25": "通五道、三界。劫是共濁，四各各濁，小劫是劫",
    "T34n1718_04b:0053b26": "濁，大劫通濁不濁，從八萬至十歲為小",
    "T34n1718_04b:0053b27": "劫，八十反為大劫也。問：既言五濁，何者是",
    "T34n1718_04b:0053b28": "五清？答：準例邪正三毒，邪是五濁，正是五清，",
    "T34n1718_04b:0053b29": "他方淨土無邪三毒，則五濁障輕，此義可",
    "T34n1718_04b:0053c01": "知云云。從「若我弟子自謂」下，是第四揀偽",
    "T34n1718_04b:0053c02": "敦真。若佛弟子自能信解，若不信解非真",
    "T34n1718_04b:0053c03": "弟子亦非羅漢，敦逼時眾令信受解。就文",
    "T34n1718_04b:0053c04": "為二：初、揀真偽，二、開除釋疑。揀又為二：",
    "T34n1718_04b:0053c05": "初、若不聞、不知，非真弟子；次、聞不信受，成",
    "T34n1718_04b:0053c06": "增上慢。如世弟子隨順師法繼嗣傳燈，若",
    "T34n1718_04b:0053c07": "不聞、不知，則無法可順，何謂弟子？如來昔",
    "T34n1718_04b:0053c08": "說五濁開三，汝隨順得涅槃，得聞、得知，名",
    "T34n1718_04b:0053c09": "為弟子。今五濁既除，為汝說一，何意不聞、",
    "T34n1718_04b:0053c10": "不知？不聞者，即不聞教一；不知者，即不知",
    "T34n1718_04b:0053c11": "行一。非真即非理一，非弟子即非人一也。",
    "T34n1718_04b:0053c12": "次、又舍利下，第二明不信成增上慢者，此",
    "T34n1718_04b:0053c13": "敦其使信。何者？汝自謂是後身，身尚無量，",
    "T34n1718_04b:0053c14": "實非後身；汝自謂究竟，猶餘二百由旬，實",
    "T34n1718_04b:0053c15": "非究竟。未得謂得，豈非增上慢耶？真羅漢",
    "T34n1718_04b:0053c16": "者，濁除根利知非究竟，信真是法未是後",
    "T34n1718_04b:0053c17": "身不起上慢，知非究竟信於究竟，即信",
    "T34n1718_04b:0053c18": "理一，無增上慢即成行一。信則信教是",
    "T34n1718_04b:0053c19": "為教一，是佛弟子則人一也。「除佛滅」下，第二",
    "T34n1718_04b:0053c20": "開除釋疑者，先開除，除佛滅後不成增上",
    "T34n1718_04b:0053c21": "慢。次、「所以者何？佛滅」下，明好人難得、深經難",
    "T34n1718_04b:0053c22": "解，亦不成上慢。若佛在世正說此經，不信",
    "T34n1718_04b:0053c23": "不受非真羅漢成增上慢；若佛滅後方得",
    "T34n1718_04b:0053c24": "羅漢者，偏執權經不信圓法，聽許非增",
    "T34n1718_04b:0053c25": "上慢。又佛雖入滅此經尚在，不信、不受，應",
    "T34n1718_04b:0053c26": "是上慢耶？即得開除，佛滅度後雖有此經，",
    "T34n1718_04b:0053c27": "解其文義者，此人難遇，致令羅漢不信、",
    "T34n1718_04b:0053c28": "不解，亦聽許非增上慢。次、釋疑。若佛滅後",
    "T34n1718_04b:0053c29": "解經人難遇，得羅漢者即永入涅槃耶？",
    "T34n1718_04b:0054a01": "即釋云，是人雖生滅度之想，捨命已後便",
    "T34n1718_04b:0054a02": "生界外有餘之國，值遇餘佛得聞此經，即",
    "T34n1718_04b:0054a03": "便決了。《釋論》第九十三釋〈畢定品〉云：「羅漢",
    "T34n1718_04b:0054a04": "受先世身，身必應滅，住在何處而具足佛",
    "T34n1718_04b:0054a05": "道？答：『羅漢三界漏因緣盡，更不復生三界，",
    "T34n1718_04b:0054a06": "出三界外有淨佛土，無煩惱名，於是國土",
    "T34n1718_04b:0054a07": "佛所，聞《法華經》具足佛道。』」即引《法華》云：",
    "T34n1718_04b:0054a08": "「有羅漢若不聞《法華》，自謂得滅度，我於",
    "T34n1718_04b:0054a09": "餘國為說是事，汝皆作佛。」《論》既引經為證，",
    "T34n1718_04b:0054a10": "今釋經還將《論》解。南岳師云：「餘佛者，四依",
    "T34n1718_04b:0054a11": "也，羅漢遇之聞經決了。又羅漢修念佛定",
    "T34n1718_04b:0054a12": "見十方佛，為說此經便得決了。又凡夫行",
    "T34n1718_04b:0054a13": "人，苦到懺悔見十方佛為說，亦得決了。」瑤",
    "T34n1718_04b:0054a14": "師云：「實羅漢必自知《法華》志求於大，利根",
    "T34n1718_04b:0054a15": "則自知，中、下根須聞而知，故言聞知。何容",
    "T34n1718_04b:0054a16": "於佛滅後不聞《法華》？或聞而不信，遇餘佛",
    "T34n1718_04b:0054a17": "方解耶？末法凡夫猶尚能信，況聖人乎？除佛",
    "T34n1718_04b:0054a18": "滅後者，指凡夫也。」有人言：「凡夫未證法相，",
    "T34n1718_04b:0054a19": "所見不明、執心不固，所以易信；羅漢證法",
    "T34n1718_04b:0054a20": "相，所見分明、執心牢固，忽聞異說未便信",
    "T34n1718_04b:0054a21": "受，故云不信，其義必然。故身子云：『將非魔",
    "T34n1718_04b:0054a22": "作佛惱亂我心耶？』」若從此義，指羅漢不",
    "T34n1718_04b:0054a23": "指凡夫云云。此直異解，不用此義也。「舍利",
    "T34n1718_04b:0054a24": "弗」下，第五，明無虛妄者，止物謗心。此為",
    "T34n1718_04b:0054a25": "三：初、勸信釋迦實說，故云：「汝等當一心信",
    "T34n1718_04b:0054a26": "解、受持佛語。」次、勸信諸佛，故云：「諸佛言無虛",
    "T34n1718_04b:0054a27": "妄」，諸佛道同，彌加信受。後結成不虛，故云：",
    "T34n1718_04b:0054a28": "「無有餘乘，唯一佛乘」也。第二偈頌有一百",
    "T34n1718_04b:0054a29": "二十一行，分為二：初、有四行一句，頌上許",
    "T34n1718_04b:0054b01": "答；後有一百十六行三句，頌上正答。上許",
    "T34n1718_04b:0054b02": "答有三：謂順誡揀，今不頌順，但頌揀誡。",
    "T34n1718_04b:0054b03": "揀眾為兩：初三行半，頌上五千退；次二句，",
    "T34n1718_04b:0054b04": "頌上眾已清淨；次一句，頌誡聽，上慢、我慢不",
    "T34n1718_04b:0054b05": "信四眾通有，但出家二眾多修道得禪，謬",
    "T34n1718_04b:0054b06": "謂聖果，偏起上慢在俗矜高，多起我慢，女",
    "T34n1718_04b:0054b07": "人智淺多生邪僻。「不自見其過」者，三失覆",
    "T34n1718_04b:0054b08": "心藏玼揚德不能自省，是無慚人也，若自",
    "T34n1718_04b:0054b09": "見過是有羞僧也。「於戒有缺漏」者，律儀有",
    "T34n1718_04b:0054b10": "失名缺，定共、道共有失名漏，無道、定等故",
    "T34n1718_04b:0054b11": "內起惡覺，如玉含瑕；無律儀故，外動身",
    "T34n1718_04b:0054b12": "口如玉露瑕；覆罪自得故名「護惜」。「小智」者",
    "T34n1718_04b:0054b13": "不得學、無學智，而有世間小智，妄謂有漏",
    "T34n1718_04b:0054b14": "以為無漏，小中之小故言小智也。「糟糠」者，",
    "T34n1718_04b:0054b15": "無無漏禪定潤故如糟，無理慧故如糠。是",
    "T34n1718_04b:0054b16": "五千等有世間禪如糟，有文字解如糠，封",
    "T34n1718_04b:0054b17": "文失詮如糠無米。又「糟糠」譬其無大機，「枝",
    "T34n1718_04b:0054b18": "葉」譬其非好器，悉不任用故須遣之。「舍利",
    "T34n1718_04b:0054b19": "弗善聽」者，即頌上誡許，誡令善聽也。從「諸",
    "T34n1718_04b:0054b20": "佛所得法」下，有一百十六行三句，頌上正",
    "T34n1718_04b:0054b21": "答也，又為二：初、從「諸佛所得法」下，有七十",
    "T34n1718_04b:0054b22": "三行一句，頌四佛章門；從「今我亦如是」下，",
    "T34n1718_04b:0054b23": "有四十三行半，頌上釋迦章門。就初又為",
    "T34n1718_04b:0054b24": "四：初、諸佛所得下，三十四行三句，頌上諸",
    "T34n1718_04b:0054b25": "佛門；從「過去無數劫」下，第二，有二十七行",
    "T34n1718_04b:0054b26": "半，頌過去佛門；從「未來諸世尊」下，第三，有",
    "T34n1718_04b:0054b27": "六行半，頌未來佛門；從「天人所供養」下，第",
    "T34n1718_04b:0054b28": "四，有四行半，頌現在佛門。今就初頌諸佛",
    "T34n1718_04b:0054b29": "門中，與長行凡有三異：一、彼此互無，二、前",
    "T34n1718_04b:0054c01": "後間出，三、開合不同。上有歎法希有而無",
    "T34n1718_04b:0054c02": "五濁，頌有五濁而無歎法。上先歎法，次明",
    "T34n1718_04b:0054c03": "不虛，開權顯實；今先開權顯實，後明不虛。",
    "T34n1718_04b:0054c04": "上勸信與不虛合說，今分勸信隔於不虛",
    "T34n1718_04b:0054c05": "也。私謂上以釋迦方便，釋成諸佛之權，偈",
    "T34n1718_04b:0054c06": "中以釋迦之實，釋成諸佛顯一，是四異也。",
    "T34n1718_04b:0054c07": "此初頌文為五：初、從「諸佛所得法」下，五行三",
    "T34n1718_04b:0054c08": "句，頌諸佛施權；二、從「我設是方便」下十三",
    "T34n1718_04b:0054c09": "行，頌諸佛顯實；三、從「若人信歸佛」下四行",
    "T34n1718_04b:0054c10": "半，頌諸佛章勸信；四、從「若我過眾生」下九",
    "T34n1718_04b:0054c11": "行半長頌五濁；五、「我有方便下」兩行，頌上",
    "T34n1718_04b:0054c12": "不虛。今初釋開權，文為二：初、四行一句頌",
    "T34n1718_04b:0054c13": "正施權；次、一行半，頌結施權意。今初，「諸佛",
    "T34n1718_04b:0054c14": "所得法」者，修道得於諸權法也。「無量方便",
    "T34n1718_04b:0054c15": "力」下，頌上無數方便，種種因緣演說諸法也。",
    "T34n1718_04b:0054c16": "「眾生心念」者，頌上隨宜說法也，頌中廣出",
    "T34n1718_04b:0054c17": "隨宜之相，即是照九法界機、說七方便，總",
    "T34n1718_04b:0054c18": "言九七不可定判，故言若干。隨欲之宜，",
    "T34n1718_04b:0054c19": "應用世界悉檀；隨性之宜，應用為人悉檀；",
    "T34n1718_04b:0054c20": "隨惡業宜，應用對治悉檀。現起希望名",
    "T34n1718_04b:0054c21": "「念」，法門不同名「種種」，過去所習名「性」，現在",
    "T34n1718_04b:0054c22": "欣樂名「欲」，或可習欲成性，成性生習欲云",
    "T34n1718_04b:0054c23": "云。「善惡業」者，七方便傳傳為善惡云云。佛以",
    "T34n1718_04b:0054c24": "權智照諸方便性欲，然後以諸因緣譬喻，",
    "T34n1718_04b:0054c25": "隨其所宜說九部經，十二部如《玄義》中說。",
    "T34n1718_04b:0054c26": "「鈍根樂小法」者，一行半，結施權之意。前世根",
    "T34n1718_04b:0054c27": "鈍今世無機，不堪聞大，故言「不行深妙",
    "T34n1718_04b:0054c28": "道」；前世貪著障重，今世眾苦所惱，唯可聞",
    "T34n1718_04b:0054c29": "小，故言「為是說涅槃」也。從「我說是方便」",
    "T34n1718_04b:0055a01": "下，第二，十三行，頌諸佛顯實。文為四：初、三",
    "T34n1718_04b:0055a02": "行頌理一。「令得入佛慧」，頌上一大事因緣",
    "T34n1718_04b:0055a03": "也。「決定說大乘」，總頌開示悟佛知見也。「入",
    "T34n1718_04b:0055a04": "大乘為本」，頌上入佛知見也。從「佛子心",
    "T34n1718_04b:0055a05": "淨」下，第二，四行半，頌上諸佛如來但教化菩",
    "T34n1718_04b:0055a06": "薩，以明人一。上直云教化菩薩，頌中廣出",
    "T34n1718_04b:0055a07": "諸方便人皆成實人。「有佛子心淨」，即別教之",
    "T34n1718_04b:0055a08": "人，為此佛子說大乘經，得記心喜即成圓",
    "T34n1718_04b:0055a09": "教真實之人。「聲聞若菩薩」者，聲聞兼得緣覺，",
    "T34n1718_04b:0055a10": "若菩薩兼得六度通教等諸菩薩。「皆成佛無",
    "T34n1718_04b:0055a11": "疑」者，即是七種方便無非佛子，即是頌人",
    "T34n1718_04b:0055a12": "一也。從「十方佛土中」下，第三，一行三句，頌",
    "T34n1718_04b:0055a13": "上如來但以一佛乘為眾生說法，無有餘乘若",
    "T34n1718_04b:0055a14": "二若三。若十方佛唯說一法，即是教一；假名",
    "T34n1718_04b:0055a15": "引導，即方便教也。牒假名三教，顯佛慧一",
    "T34n1718_04b:0055a16": "教，其文分明。無有餘乘者，無別教中圓入別",
    "T34n1718_04b:0055a17": "之餘也。「無二」者，無通教中半滿相對之二",
    "T34n1718_04b:0055a18": "也。「無三」者，無三藏中之三。如此等二三，皆",
    "T34n1718_04b:0055a19": "是假名字，引導諸眾生，今但一佛圓教乘也。",
    "T34n1718_04b:0055a20": "從「諸佛出於世，唯此一事實」下，第四，有三行",
    "T34n1718_04b:0055a21": "三句，頌上諸有所作常為一事，行一文也。事",
    "T34n1718_04b:0055a22": "即是行，「終不以小乘濟度於眾生」，即是頌",
    "T34n1718_04b:0055a23": "上常為一大事之意也。「佛自住大乘，以此",
    "T34n1718_04b:0055a24": "度眾生」，頌上唯以佛之知見示悟眾生。後一",
    "T34n1718_04b:0055a25": "行釋不以小度之意。從「若人信歸佛」下，第",
    "T34n1718_04b:0055a26": "三，四行半，頌上勸信，上云「汝等當信佛之所",
    "T34n1718_04b:0055a27": "說」。頌中有二：初、有二行半，舉果勸信，二、「舍",
    "T34n1718_04b:0055a28": "利弗」下二行，舉因勸信。舉果中，初一行半",
    "T34n1718_04b:0055a29": "舉內心，「若人信歸佛如來不欺誑」者，明",
    "T34n1718_04b:0055b01": "佛心清淨，無明慳垢眾惡已斷淨心中說，故",
    "T34n1718_04b:0055b02": "是可信。「我以相嚴身」下一行，明外色。身相",
    "T34n1718_04b:0055b03": "炳著光色端嚴，內無闇惑外有光明，則口",
    "T34n1718_04b:0055b04": "無欺誑為眾所尊，說大乘印則可信受。",
    "T34n1718_04b:0055b05": "「我本立誓願」下二行，是舉因勸信，此亦為二：",
    "T34n1718_04b:0055b06": "初、「我本立誓」下一行，舉昔誓；二「如我昔」下",
    "T34n1718_04b:0055b07": "一行，明願滿。我昔誓願非但自誓菩提，亦",
    "T34n1718_04b:0055b08": "誓眾生同入佛慧，今酬誓故說，是亦可信，",
    "T34n1718_04b:0055b09": "今菩提既滿，眾生亦入，汝既自證佛慧，亦",
    "T34n1718_04b:0055b10": "驗我誓不虛，結成舉因勸信也。問：本誓既",
    "T34n1718_04b:0055b11": "普，今眾生尚多，願云何滿？答：佛三世益物，今",
    "T34n1718_04b:0055b12": "明現在論願滿也。「若我遇眾生」下，第四，九",
    "T34n1718_04b:0055b13": "行半，舉五濁，上明五濁在釋迦章後，今頌",
    "T34n1718_04b:0055b14": "文在總佛門末，釋迦門中又更重出，此明諸",
    "T34n1718_04b:0055b15": "佛同出五濁，皆先三後一也。此文為四：初、",
    "T34n1718_04b:0055b16": "一行，總明五濁障大；次、六行，別明五濁障",
    "T34n1718_04b:0055b17": "三；三、一行，明為五濁故方便說小；四、一行",
    "T34n1718_04b:0055b18": "半，明為大說小，小治五濁大願得興。「若",
    "T34n1718_04b:0055b19": "我遇眾生」者，《中阿含》十二云：「劫初光音天",
    "T34n1718_04b:0055b20": "下生世間，無男女尊卑，眾共生世，故言眾",
    "T34n1718_04b:0055b21": "生。」此據最初也。若攬眾陰而有假名眾生，",
    "T34n1718_04b:0055b22": "此據一期受報也。若言處處受生故名眾",
    "T34n1718_04b:0055b23": "生者，此據業力五道流轉也。《正法念》云：「十",
    "T34n1718_04b:0055b24": "種眾生，謂長、短、方、圓、三角、青、黃、赤、白、紫。云何",
    "T34n1718_04b:0055b25": "眾生生死長？在地獄時身受不可思議苦，",
    "T34n1718_04b:0055b26": "心念無量無邊惡；在畜生時，身迭相吞噉，",
    "T34n1718_04b:0055b27": "心迭相逼惱；在於鬼時，身若燒山、心如沸",
    "T34n1718_04b:0055b28": "鑊，邪見熾盛觝突癡兇；在人時，身、口、意常",
    "T34n1718_04b:0055b29": "作不饒益事以自勞苦，身、口、意常念不饒益",
    "T34n1718_04b:0055c01": "事以自牽纏；在天時，耽染六塵縱逸嬉戲，",
    "T34n1718_04b:0055c02": "不聞正法杜塞福源；是名眾生生死長。云",
    "T34n1718_04b:0055c03": "何眾生生死短？在地獄時，能一念寂靜心",
    "T34n1718_04b:0055c04": "取戒；在畜生時，能一念靜心依三寶；在",
    "T34n1718_04b:0055c05": "餓鬼時，能一念靜心靜諸根；在人時，能修",
    "T34n1718_04b:0055c06": "六度、養父母、敬三寶，以善嚴身口意；在",
    "T34n1718_04b:0055c07": "天時，捨天樂持戒樂禪，教化讀誦梵行少",
    "T34n1718_04b:0055c08": "語；是為眾生生死短。云何眾生方生死？如",
    "T34n1718_04b:0055c09": "欝單越，於一切物無我所，捨身必上天，",
    "T34n1718_04b:0055c10": "從天上又上天，唯向升善處，是名生死方",
    "T34n1718_04b:0055c11": "楞。云何眾生圓生死？唯在三途四趣中，團欒",
    "T34n1718_04b:0055c12": "圓轉如旋火煙迴是也。云何三角生死？謂善",
    "T34n1718_04b:0055c13": "業、不善業、無記等是也。云何眾生青生死？恒",
    "T34n1718_04b:0055c14": "入闇地獄，常怖怕是也。云何眾生黃生死？餓",
    "T34n1718_04b:0055c15": "鬼饑羸，萎黃是也。云何眾生赤生死？畜生迭",
    "T34n1718_04b:0055c16": "相食噉，流血赫然是也。云何眾生白生死？謂",
    "T34n1718_04b:0055c17": "人中、天中白業善道，如諸天臨死時，餘天語",
    "T34n1718_04b:0055c18": "言：『汝生人道去。』若人臨死，知識語言：『汝向",
    "T34n1718_04b:0055c19": "天中去。』當知兩處是白生死。」又第五云：「心",
    "T34n1718_04b:0055c20": "畫地獄黑色、鬼鴿色、畜生黃、人赤、天白，此義",
    "T34n1718_04b:0055c21": "云何？答：『上說五道果報，今說五道造業，故",
    "T34n1718_04b:0055c22": "其不同耳云云。』」如是等眾生，若為與佛相遇，",
    "T34n1718_04b:0055c23": "眾生以苦惱自煎，諸佛以大悲濟物，悲與",
    "T34n1718_04b:0055c24": "苦相對故言相遇。又佛如眾生如，一如無二",
    "T34n1718_04b:0055c25": "如，天性相關故言相遇。夫大悲恒愍眾生，",
    "T34n1718_04b:0055c26": "若以人天教我則墮闇惑，止免青、黃、赤、紫、",
    "T34n1718_04b:0055c27": "方、圓、楞、角等生死，非教佛道。若遇眾生令",
    "T34n1718_04b:0055c28": "修小乘，我則墮慳貪，此事為不可，秖出",
    "T34n1718_04b:0055c29": "二十五有。若遇眾生教令通別，我則墮偏",
    "T34n1718_04b:0056a01": "僻，失佛知見。今皆令眾生得實相妙慧，體",
    "T34n1718_04b:0056a02": "達一切皆是佛法無非正道，此則盡教以佛",
    "T34n1718_04b:0056a03": "道，生死苦永盡。我常如是說，但眾生根鈍罪",
    "T34n1718_04b:0056a04": "重，不可如願。過去有佛，號住無住，發願",
    "T34n1718_04b:0056a05": "使己國眾生，同日同時成佛，即日滅度。又賢",
    "T34n1718_04b:0056a06": "劫前有佛，號平等，亦願己國及十方眾生亦",
    "T34n1718_04b:0056a07": "同一日成佛即日滅度。今日有佛，復有眾",
    "T34n1718_04b:0056a08": "生云何耶？佛言：「止！止！我前所言，得人身者",
    "T34n1718_04b:0056a09": "耳。」頗有發願令五道同日成佛不？佛言：「不",
    "T34n1718_04b:0056a10": "可以非器之身成無上道，要先化三趣",
    "T34n1718_04b:0056a11": "令得人天，然後乃可如願。三趣非善道何",
    "T34n1718_04b:0056a12": "能成佛？如人求寶聚不於空中求。」「我知此",
    "T34n1718_04b:0056a13": "眾生」下，第二，六行，別明五濁為五：初，二行，",
    "T34n1718_04b:0056a14": "明眾生濁。「善本」者真如實相也，不依此種",
    "T34n1718_04b:0056a15": "善根故不感大也。「堅著五欲」者，即諸惡之",
    "T34n1718_04b:0056a16": "本。從癡、有愛，則我病生。從「受胎之微形」下，",
    "T34n1718_04b:0056a17": "第二，一行，別明命濁。觀心釋者，一念心起即",
    "T34n1718_04b:0056a18": "為未來作業，業即胎，胎業無窮世世不斷，",
    "T34n1718_04b:0056a19": "不斷即是增長也。受胎之微形，形即五陰，陰",
    "T34n1718_04b:0056a20": "名世，壽命連持諸陰入世，初從薄酪已至",
    "T34n1718_04b:0056a21": "老死故，名「世世增長」，是命濁。《受陰身經》說：",
    "T34n1718_04b:0056a22": "「凡夫受身，初七未轉異，二七有生相如薄",
    "T34n1718_04b:0056a23": "酪，三七如厚酪，四七如凝酥，五七如坏，",
    "T34n1718_04b:0056a24": "六七如肉摶，七七於肉摶生五疱，頭、手、脚",
    "T34n1718_04b:0056a25": "等，八七又五疱，一頭、兩膊、兩腕，九七續生二",
    "T34n1718_04b:0056a26": "十四疱，四疱作眼、耳、鼻、舌，二十疱為二十",
    "T34n1718_04b:0056a27": "指，十七轉現腹相，漸漸皮骨分解作諸異",
    "T34n1718_04b:0056a28": "相，生七百筋、七千脈，隨所須相用一風染",
    "T34n1718_04b:0056a29": "之，須白相白風染，乃至餘風亦如是，香風",
    "T34n1718_04b:0056b01": "故安隱端正，臭風故不安隱則醜陋邪戾，後",
    "T34n1718_04b:0056b02": "出胎食五穀，則生八萬戶蟲也。」「入邪見",
    "T34n1718_04b:0056b03": "稠林」下，第三，一行，是見濁。五見交加如稠林",
    "T34n1718_04b:0056b04": "密茂，若有是常見，若無是斷見，因此二見",
    "T34n1718_04b:0056b05": "生六十二，或云外道計我有四句：色即是",
    "T34n1718_04b:0056b06": "我，離色是我，色大我小我住色中，我大色",
    "T34n1718_04b:0056b07": "小色住我中，四陰亦爾是為二十。三世為",
    "T34n1718_04b:0056b08": "六十，并根本為六十二，或如《大品》中所",
    "T34n1718_04b:0056b09": "說。次「深著虛妄」下，第四，一行，頌煩惱濁，如",
    "T34n1718_04b:0056b10": "文。「於千萬億」下，第五，一行，頌劫濁，長時無",
    "T34n1718_04b:0056b11": "佛法即是劫濁。又上來四濁，集在時中故",
    "T34n1718_04b:0056b12": "名劫濁。「如是人難度」者，五濁障故不信一",
    "T34n1718_04b:0056b13": "乘，則不可度也。觀解者，念念惡覺永無正",
    "T34n1718_04b:0056b14": "觀自覺，即不見佛，心無八正即不聞法，",
    "T34n1718_04b:0056b15": "此心難度。「是故舍利弗」下，第三，一行，即權為",
    "T34n1718_04b:0056b16": "說小，如文。「我雖說涅槃」下，第四，一行半，即",
    "T34n1718_04b:0056b17": "是終令入大，析三界妄盡，滅色取空則",
    "T34n1718_04b:0056b18": "非真滅，若體達無明本無常寂，即是真滅。",
    "T34n1718_04b:0056b19": "本無雖寂，若不修道，無由契會，故言「佛",
    "T34n1718_04b:0056b20": "子行道已，來世得作佛」也。「我有方便力」下，第",
    "T34n1718_04b:0056b21": "五，兩行，頌上不虛，上云：「汝等當信佛之所說",
    "T34n1718_04b:0056b22": "言不虛妄」。勸信前已頌訖，不虛今更頌。初二",
    "T34n1718_04b:0056b23": "句先明釋迦先開三；次兩句明諸佛後顯",
    "T34n1718_04b:0056b24": "實互現耳；後一行正明不虛，前權後實誠言",
    "T34n1718_04b:0056b25": "不虛，勿生疑也。從「過去無數劫」下，第二",
    "T34n1718_04b:0056b26": "二十七行半，頌上過去佛章，文為二：初二",
    "T34n1718_04b:0056b27": "行頌開三，如文；「是諸世尊」下，第二有二十",
    "T34n1718_04b:0056b28": "五行半，頌顯一，上文顯實兼有四一，今偈",
    "T34n1718_04b:0056b29": "具頌。於中又二：初一行，略頌上三一，皆說一",
    "T34n1718_04b:0056c01": "乘法，即是頌教一；化無量眾生，頌人一；令入",
    "T34n1718_04b:0056c02": "於佛道即頌理一，兼得行一。次「又諸大聖主」",
    "T34n1718_04b:0056c03": "下，第二，有二十四行半，約五乘廣頌顯一。",
    "T34n1718_04b:0056c04": "就文為二：初一行半，總約五乘以顯一，「天",
    "T34n1718_04b:0056c05": "人群生類」，是舉諸乘以明人一；「更以異方",
    "T34n1718_04b:0056c06": "便」，舉諸行以顯行一，兼得教一；第一義即",
    "T34n1718_04b:0056c07": "是理一。異方便下，正因佛性即第一義理，若",
    "T34n1718_04b:0056c08": "用圓妙正觀，此即實相方便，不名為異；若",
    "T34n1718_04b:0056c09": "用七方便觀助顯第一義者，名異方便。次",
    "T34n1718_04b:0056c10": "「若有眾生」下，第二有二十三行，別約五乘",
    "T34n1718_04b:0056c11": "以顯真實者，即為三：初，二行，開菩薩乘；次",
    "T34n1718_04b:0056c12": "第二，一行，開二乘；第三，二十行，開天人乘。今",
    "T34n1718_04b:0056c13": "初，「若有眾生類」下二行，開菩薩乘。若作五乘",
    "T34n1718_04b:0056c14": "釋者，但是六度菩薩乘；若作七方便釋者，",
    "T34n1718_04b:0056c15": "兼得通、別菩薩乘。何者？三教大乘皆行六度，",
    "T34n1718_04b:0056c16": "而運心有異。相心行六度，即三藏菩薩；無",
    "T34n1718_04b:0056c17": "相即通教；非相無相次第行六度即別教。",
    "T34n1718_04b:0056c18": "今但列六度，未知定判屬誰。尋上文云「更",
    "T34n1718_04b:0056c19": "以異方便」者，非獨六度菩薩，即三教菩薩方",
    "T34n1718_04b:0056c20": "便。昔聞法皆已成教一，昔六度行皆已成行",
    "T34n1718_04b:0056c21": "一，如是諸人等皆已成人一，皆已成佛道皆",
    "T34n1718_04b:0056c22": "已成理一也。從「諸佛滅度已，若人善軟心」",
    "T34n1718_04b:0056c23": "一行，開聲聞、緣覺皆入一乘。何以得知？《大",
    "T34n1718_04b:0056c24": "品》歎阿羅漢心調柔軟，又《淨名》云：「住調伏",
    "T34n1718_04b:0056c25": "心是賢聖行」，是以知之。昔善軟心皆成行",
    "T34n1718_04b:0056c26": "一，諸人等是人一，成佛道是理一。「供養舍利",
    "T34n1718_04b:0056c27": "下」，第三，二十行，開人天乘。不彰是人天乘，",
    "T34n1718_04b:0056c28": "但明造像、起塔，專至、散亂，故知是天人業。地",
    "T34n1718_04b:0056c29": "師解云：「童子是童真地，無二乘、凡夫二邊欲",
    "T34n1718_04b:0057a01": "心。聚砂為塔，砂是無著，塔是眾行積集，含",
    "T34n1718_04b:0057a02": "藏正覺之心。」彼謂義會無生以為深詣，今",
    "T34n1718_04b:0057a03": "謂乖文豎狹。何者？登地自應成佛，如脩羅",
    "T34n1718_04b:0057a04": "度海何足為奇？今以童稚戲砂、亂心歌詠，",
    "T34n1718_04b:0057a05": "指微即著，如凡夫度海不可思議，佛分明",
    "T34n1718_04b:0057a06": "廣會五乘毫善不漏，而棄收羅之廣意徑",
    "T34n1718_04b:0057a07": "取無生。若如向釋，殆不攝二乘，況凡夫乎？",
    "T34n1718_04b:0057a08": "論深但是一致，定廣則乖經文。問：人天小",
    "T34n1718_04b:0057a09": "善應住果報，云何皆言已成佛道？答：此應",
    "T34n1718_04b:0057a10": "明三佛性義，《大經》言「復有佛性，善根人有，",
    "T34n1718_04b:0057a11": "闡提人無者，即是人天小善。」低頭舉手，為山",
    "T34n1718_04b:0057a12": "始簣，合抱初毫，昔方便未開謂住果報，今",
    "T34n1718_04b:0057a13": "開方便行，即是緣因佛性，能趣菩提成顯",
    "T34n1718_04b:0057a14": "實之義也。就此為二：前十九行，約天人小",
    "T34n1718_04b:0057a15": "善成緣因種子，以明顯實；後一行，約了因",
    "T34n1718_04b:0057a16": "種子，以明顯實，尋文可解。前十九行為十：",
    "T34n1718_04b:0057a17": "初，三行半，約造塔明天乘，因時至心傾財",
    "T34n1718_04b:0057a18": "捨寶，果時任運自然受樂，故是天乘也。「木",
    "T34n1718_04b:0057a19": "櫁」者，長安有木名櫁，亦任造像。《金光明》云：",
    "T34n1718_04b:0057a20": "「以佛舍利如芥粟許，置小塔中，三十三天",
    "T34n1718_04b:0057a21": "已有自然果報。」即其義也。次「乃至童子」下，第",
    "T34n1718_04b:0057a22": "二，一行，童子戲砂作塔即是人業，因時汎",
    "T34n1718_04b:0057a23": "汎悠然作善，果時作意勤求得樂，故是人",
    "T34n1718_04b:0057a24": "業。次「若人為佛故」下，第三，四行，約志心造像",
    "T34n1718_04b:0057a25": "明天業。《優婆塞戒經》不許用膠，得失意罪。",
    "T34n1718_04b:0057a26": "而此經用者，古師云：「外國用樹膠耳。」光宅",
    "T34n1718_04b:0057a27": "言：「或有處必須於像聽許用牛皮膠，若有",
    "T34n1718_04b:0057a28": "他物即不得用也。」有言：「大豆汁可代膠清。」",
    "T34n1718_04b:0057a29": "然牛皮終是不淨物，後得不淨果報。不淨",
    "T34n1718_04b:0057b01": "錢不任造像，可換取如法淨錢造像。《地持》",
    "T34n1718_04b:0057b02": "不用雌黃臭物，《戒經》不許造半身像，得失",
    "T34n1718_04b:0057b03": "意罪，善相不起墮落生死中。然造像各有",
    "T34n1718_04b:0057b04": "所擬，若當堂佛必須坐，消息佛或坐、或臥，",
    "T34n1718_04b:0057b05": "行動佛必應立。而弟子於塔殿立像前不",
    "T34n1718_04b:0057b06": "得坐，此處定屬佛故；若白衣舍餘處坐像",
    "T34n1718_04b:0057b07": "前不能久立，乞坐者得；立像前即不得坐",
    "T34n1718_04b:0057b08": "也云云。次「乃至童子」下，第四，一行，明人業。次",
    "T34n1718_04b:0057b09": "「如是諸人」下，第五，一行半，結成顯實。諸人皆",
    "T34n1718_04b:0057b10": "成人一，漸漸積功德具足大悲心，即成行",
    "T34n1718_04b:0057b11": "一，佛道即成理一，既已成佛復能四一，但",
    "T34n1718_04b:0057b12": "化菩薩，即是教一云云。次「若人於塔廟」下，第",
    "T34n1718_04b:0057b13": "六，三行半，約諸塵供養明天業。「銅鈸」者，長",
    "T34n1718_04b:0057b14": "安人呼露盤為銅鈸，在彼翻經故用彼",
    "T34n1718_04b:0057b15": "名之耳。次「若人散亂」下，第七，一行，約散心",
    "T34n1718_04b:0057b16": "用塵供養明人業。次「或有人禮」下，第八，一",
    "T34n1718_04b:0057b17": "行，約身業供養明天人業。禮拜一句，五體",
    "T34n1718_04b:0057b18": "著地是上禮即天業，合掌低頭是中禮是人",
    "T34n1718_04b:0057b19": "業。次「以此供養」下，第九，一行半，結成。非但顯",
    "T34n1718_04b:0057b20": "實自成佛道，亦能開權薪盡涅槃也云云。次",
    "T34n1718_04b:0057b21": "「若人散」下，第十，有一行，約口業，例上應具",
    "T34n1718_04b:0057b22": "天人業，今但出人業云云。「南無」大有義，或",
    "T34n1718_04b:0057b23": "言：「度我度我，可施眾生。」若佛答：「諸佛度我。」",
    "T34n1718_04b:0057b24": "義不便。《五戒經》稱驚怖，驚怖者正可施佛",
    "T34n1718_04b:0057b25": "也。生死險難實可驚怖，以大救之不得，今",
    "T34n1718_04b:0057b26": "同諸佛以小濟之，驚怖施佛可也，故文云：",
    "T34n1718_04b:0057b27": "「喜稱南無佛」。喜者，喜得救物儀也。《五戒經》",
    "T34n1718_04b:0057b28": "又云：「歸命，悉施眾生耳。」調達臨終稱南無，",
    "T34n1718_04b:0057b29": "未得稱佛便墮地獄，佛記其從地獄出，",
    "T34n1718_04b:0057c01": "當作辟支佛，字曰南無。外國事天像者，以",
    "T34n1718_04b:0057c02": "金為像頭，賊來盜之取不能得，即稱：「南無",
    "T34n1718_04b:0057c03": "佛！」便得頭。明日眾聚云：「天像失頭便是無",
    "T34n1718_04b:0057c04": "天來著耳，著者云何失頭？」天即降一人云：",
    "T34n1718_04b:0057c05": "「賊來取頭，即稱：『南無佛！』諸天皆驚動，是故",
    "T34n1718_04b:0057c06": "得我便，是故失頭。」眾人云：「天不如佛耶？既",
    "T34n1718_04b:0057c07": "不如者，今何不事佛？」賊稱南無佛尚得天",
    "T34n1718_04b:0057c08": "頭，況賢者稱南無佛？十方尊神不敢當，但",
    "T34n1718_04b:0057c09": "精進勿懈怠。《那先經》云：「人臨死稱南無佛，",
    "T34n1718_04b:0057c10": "得免泥梨者。云何？如人持一石置水，石",
    "T34n1718_04b:0057c11": "必沒無疑，若能持百石子置船上者必不",
    "T34n1718_04b:0057c12": "沒。若直爾死必入泥梨，如石置水；若臨死",
    "T34n1718_04b:0057c13": "稱南無佛，佛力故令不入泥梨，船力故",
    "T34n1718_04b:0057c14": "使石不沒也云云。」《胎經》、《報恩經》云：「華林園第",
    "T34n1718_04b:0057c15": "三大會，九十二億人者，是釋尊遺法中，一稱",
    "T34n1718_04b:0057c16": "南無佛人得見彌勒也。」次「於諸過去佛」下，",
    "T34n1718_04b:0057c17": "第二，有一行，明了因種子，若例上皆有相、",
    "T34n1718_04b:0057c18": "無相、非有相非無相、至心、散心等五乘種子，",
    "T34n1718_04b:0057c19": "今皆開入一實云云。至心聞一句，是天業，散",
    "T34n1718_04b:0057c20": "心聞一句，是人業云云。問：何意約過去佛門，",
    "T34n1718_04b:0057c21": "廣明五乘耶？答：三世佛皆有開權，但未來",
    "T34n1718_04b:0057c22": "未起、現在始行，於證義弱。過去開權已久，",
    "T34n1718_04b:0057c23": "受化之人皆成四一，並於十方施權顯實，",
    "T34n1718_04b:0057c24": "證義事強。搆之虛言不如驗之以實，故",
    "T34n1718_04b:0057c25": "於過去佛廣說五乘也。從「未來諸世尊」",
    "T34n1718_04b:0057c26": "下，第三，有六行半，頌上未來佛章。文為二：",
    "T34n1718_04b:0057c27": "初一行半，頌開三；後五行，頌顯一。「度脫諸眾",
    "T34n1718_04b:0057c28": "生」者，一行，頌人一。「諸佛本誓願」一行，頌行",
    "T34n1718_04b:0057c29": "一，佛所行道誓令得此道，豈非行一？「未來",
    "T34n1718_04b:0058a01": "世諸佛」兩行，頌教一。「知法常無性」者，實相常",
    "T34n1718_04b:0058a02": "住無自性，乃至無無因性，無性亦無性，是",
    "T34n1718_04b:0058a03": "名無性。「佛種從緣起」者，中道無性即是佛種，",
    "T34n1718_04b:0058a04": "迷此理者，由無明為緣，則有眾生起；解",
    "T34n1718_04b:0058a05": "此理者，由教行為緣，則有正覺起，欲起",
    "T34n1718_04b:0058a06": "佛種須一乘教，此即頌教一也。又無性者",
    "T34n1718_04b:0058a07": "即正因佛性也；佛種從緣起者，即是緣了。以",
    "T34n1718_04b:0058a08": "緣資了正種得起，一起一切起，如此三性",
    "T34n1718_04b:0058a09": "名為一乘也。「是法住法位」一行，頌理一也，",
    "T34n1718_04b:0058a10": "眾生、正覺一如無二悉不出如，皆如法為",
    "T34n1718_04b:0058a11": "位也。「世間相常住」者，出世正覺以如為位，",
    "T34n1718_04b:0058a12": "亦以如為相，位相常住；世間眾生亦以如",
    "T34n1718_04b:0058a13": "為位，亦以如為相，豈不常住？世間相既常",
    "T34n1718_04b:0058a14": "住，豈非理一？又釋世間者，即是陰、界、入也。",
    "T34n1718_04b:0058a15": "常住者即正因也。然此正因不即六法，緣了",
    "T34n1718_04b:0058a16": "不離六法，正因常故緣了亦常，故言「世間",
    "T34n1718_04b:0058a17": "相常住」也。「於道場知已」，此舉果釋成開權",
    "T34n1718_04b:0058a18": "顯實，道場朗然斯理久暢，物情障重方便施",
    "T34n1718_04b:0058a19": "三云云。從「天人所供養」下，第四，有四行半，",
    "T34n1718_04b:0058a20": "頌現在佛章，上文有四，今頌三，不頌後結。",
    "T34n1718_04b:0058a21": "初一行半，頌為化之意，正為安隱眾生。次",
    "T34n1718_04b:0058a22": "「知第一寂滅」下一行，頌上顯實，知第一寂滅",
    "T34n1718_04b:0058a23": "即頌理一，「其實為佛乘」，或頌教一，或頌行",
    "T34n1718_04b:0058a24": "一。後「知眾生諸行」下二行，頌開權，如文。從",
    "T34n1718_04b:0058a25": "「今我亦如是」下，第二，有四十三行半，頌釋",
    "T34n1718_04b:0058a26": "迦章，上文無歎法希有，頌中具六。但舊解",
    "T34n1718_04b:0058a27": "釋迦章點出譬本，指上本下文義交加，尋",
    "T34n1718_04b:0058a28": "疏則目眩，聽說則心亂，鈍者致惑。私記者",
    "T34n1718_04b:0058a29": "先撰置前，至文更帖，庶以自鏡耳。然釋迦章",
    "T34n1718_04b:0058b01": "偈凡兩意：一頌上，二本下。上根已悟、中根未",
    "T34n1718_04b:0058b02": "了，故須作諭還譬上法，譬不孤起承躡有",
    "T34n1718_04b:0058b03": "由，故言譬本也。口舊為五譬，一、長者譬，二、",
    "T34n1718_04b:0058b04": "思濟譬，三、權誘譬，四、平等譬，五、不虛譬。然初",
    "T34n1718_04b:0058b05": "是總譬非獨長者，思濟是救子不得義耳，",
    "T34n1718_04b:0058b06": "猶少見火譬故不用。瑤師云：「〈方便品〉中從",
    "T34n1718_04b:0058b07": "『諸佛隨宜所說』，竟長行，正顯一乘真實。凡",
    "T34n1718_04b:0058b08": "有四章：一者、開昔四三，成今四一；二、以五",
    "T34n1718_04b:0058b09": "濁故，不得說一乘；三、從『若我弟子自謂』",
    "T34n1718_04b:0058b10": "下，明不得者；四、從『汝當一心信解』下，明不",
    "T34n1718_04b:0058b11": "虛妄。始末言異，以意求之皆實也。下火宅",
    "T34n1718_04b:0058b12": "中，但譬〈方便品〉內三章：從『譬如』下，竟『願時",
    "T34n1718_04b:0058b13": "賜與』，是第一譬五濁章；從『各賜諸子等一大",
    "T34n1718_04b:0058b14": "車』，竟『得未曾有』，是第二譬真實章；從『是長",
    "T34n1718_04b:0058b15": "者等賜諸子』，竟『寧有虛妄不』，是第三譬不虛",
    "T34n1718_04b:0058b16": "妄章。」玄暢師云六譬：「一、宅中眾災之相；二、覺",
    "T34n1718_04b:0058b17": "者唯佛起一乘念；三、眾生不受，為說怖畏",
    "T34n1718_04b:0058b18": "之事；四；說三乘樂；五；還說一乘教；六結不",
    "T34n1718_04b:0058b19": "虛妄也。」龍師云六譬：「一、舍宅父子，譬佛王",
    "T34n1718_04b:0058b20": "三界化眾生也；二、長者見火，譬我以佛眼",
    "T34n1718_04b:0058b21": "觀見六道眾生也；三、長者救火，譬佛三七",
    "T34n1718_04b:0058b22": "欲度眾生不得用大也；四、長者方便誘以",
    "T34n1718_04b:0058b23": "三車，譬佛設三乘教也；五、長者賜一大車，",
    "T34n1718_04b:0058b24": "譬說妙法華；六、不虛妄譬也。」火宅十譬：一、",
    "T34n1718_04b:0058b25": "「今我亦如是」二行，總頌上權實，為下總譬",
    "T34n1718_04b:0058b26": "作本；二、「舍利弗當知」四行，頌上五濁，為下",
    "T34n1718_04b:0058b27": "見火譬本；三、「我始坐道場」六行半，明大乘化",
    "T34n1718_04b:0058b28": "不得，為下救子不得譬本；四、「尋念過去佛」",
    "T34n1718_04b:0058b29": "十一行，明三乘化得，為下救子得譬本；五",
    "T34n1718_04b:0058c01": "「我見佛子等」一行，明大機發，為下見子免難",
    "T34n1718_04b:0058c02": "譬本；六、「咸以恭敬心」一行，明三乘索果，為",
    "T34n1718_04b:0058c03": "下諸子索車譬本；七、「我即作是念」二行一句，",
    "T34n1718_04b:0058c04": "明如來歡喜，為下長者歡喜譬本；八、「於諸菩",
    "T34n1718_04b:0058c05": "薩前」三句，明為說大乘，為下等賜大車譬",
    "T34n1718_04b:0058c06": "本；九、「菩薩聞是法」一行，明眾生歡喜，為下",
    "T34n1718_04b:0058c07": "諸子得車歡喜譬本；十、「汝等勿有疑」一行半，",
    "T34n1718_04b:0058c08": "明佛無虛妄，為下長者不虛譬本也。有人",
    "T34n1718_04b:0058c09": "評之，若以句判應有十九句，若以義判則",
    "T34n1718_04b:0058c10": "有六義：一、總，二、見火，三、一乘化不得，四、三",
    "T34n1718_04b:0058c11": "乘化得，五、還說一乘，六、不虛，自餘攝入六",
    "T34n1718_04b:0058c12": "義之內。又十譬則法譬參差，法說中索車在",
    "T34n1718_04b:0058c13": "前、父喜在後；譬說中父喜在前、索車在後，",
    "T34n1718_04b:0058c14": "雖欲會通，終成迂迴。又大小相違，法說見",
    "T34n1718_04b:0058c15": "大機動故喜，譬說見小緣免難故喜；法說",
    "T34n1718_04b:0058c16": "明大因，譬說敘小果；法說大障將傾，譬說",
    "T34n1718_04b:0058c17": "小難已離，義勢乖各。又有無異故，法說中敘",
    "T34n1718_04b:0058c18": "上根易悟，故無索車；譬說明中根猶惑，故",
    "T34n1718_04b:0058c19": "有索車。若引恭敬為索車者，殊不體文",
    "T34n1718_04b:0058c20": "意，今無此四失。然有無者，長行有五：一、開",
    "T34n1718_04b:0058c21": "三，二、顯一，三、五濁，四、真偽，五、不虛。偈亦五，",
    "T34n1718_04b:0058c22": "但長行有真偽，偈則無；偈有歎法，長行則",
    "T34n1718_04b:0058c23": "無，互現耳。次第者，長行先開三、後顯一；偈",
    "T34n1718_04b:0058c24": "先顯一、後開三。開合者，開三顯一，為總譬本，",
    "T34n1718_04b:0058c25": "二偈合而不開；次離五濁文，為四譬之本，",
    "T34n1718_04b:0058c26": "開而不合。不虛為不虛譬本，不合不開。明",
    "T34n1718_04b:0058c27": "取捨，四段經文為六譬之本，取而不捨；歎",
    "T34n1718_04b:0058c28": "法一章非六譬，故捨而不取。論總別，初開",
    "T34n1718_04b:0058c29": "三顯一，總敘釋迦一化教門；從五濁去，皆",
    "T34n1718_04b:0059a01": "屬別譬也。次本迹者，總敘佛教總含本迹，",
    "T34n1718_04b:0059a02": "從五濁去別明本迹。五濁一章正明居法",
    "T34n1718_04b:0059a03": "身本，見眾生苦起大悲；從一乘化不得者，",
    "T34n1718_04b:0059a04": "垂迹云云。今謂迹門大意，正是開三顯一，前",
    "T34n1718_04b:0059a05": "直法說上根即悟解，中、下未悟更為作譬，譬",
    "T34n1718_04b:0059a06": "於三一令得曉了。前法說中既略廣開三",
    "T34n1718_04b:0059a07": "顯一，後譬說中亦應略廣許三賜一，因緣",
    "T34n1718_04b:0059a08": "中亦應引三入一，若作三譬、六譬、十譬，於",
    "T34n1718_04b:0059a09": "三周之文不合，於四人信解乖離，是所不",
    "T34n1718_04b:0059a10": "用。今明頌釋迦章中，大分為兩：初、從「今我",
    "T34n1718_04b:0059a11": "亦如是」下兩行偈，略頌上權實，為下總譬",
    "T34n1718_04b:0059a12": "作本；第二從「我以佛眼觀見」下，有四十一",
    "T34n1718_04b:0059a13": "行半偈，廣頌上六義，為下別譬作本。今約",
    "T34n1718_04b:0059a14": "總頌中即有六意，得為總譬六義作本。偈",
    "T34n1718_04b:0059a15": "云「今我亦如是」，我即釋迦，是一化之主，為下",
    "T34n1718_04b:0059a16": "有大長者譬作本。「安隱」者，即大涅槃常樂住",
    "T34n1718_04b:0059a17": "處，此處寂靜無五濁障，故名安隱。安隱即",
    "T34n1718_04b:0059a18": "對不安隱，不安隱即三界生死行化之所，有",
    "T34n1718_04b:0059a19": "五濁障名不安隱，即為下火宅譬作本。眾",
    "T34n1718_04b:0059a20": "生即是五道受化之徒，為下五百人譬作",
    "T34n1718_04b:0059a21": "本。又安隱者，即是安隱法，還對不安隱法，",
    "T34n1718_04b:0059a22": "不安隱法即五濁法也，為下火起譬作本；",
    "T34n1718_04b:0059a23": "「種種法門」即對不種種，為下唯有一門譬作",
    "T34n1718_04b:0059a24": "本；「知眾生性欲」者，即是五道根性有三乘差",
    "T34n1718_04b:0059a25": "別，為下三十子譬作本。向上即是略頌，向",
    "T34n1718_04b:0059a26": "下即是總譬本，本末相承文義整足，譬中",
    "T34n1718_04b:0059a27": "當更引上證下云云。從廣頌上六義中，分",
    "T34n1718_04b:0059a28": "文為四，作下別譬本：初從「我以佛眼觀」下",
    "T34n1718_04b:0059a29": "四行，廣頌上五濁，為下見火譬本；二、從「我",
    "T34n1718_04b:0059b01": "始坐道場」下十七行半，廣頌上於一開三，",
    "T34n1718_04b:0059b02": "為下寢大施小譬作本；三、從「我見佛子等」",
    "T34n1718_04b:0059b03": "六行，廣頌上顯實，為下等賜大車譬作本；",
    "T34n1718_04b:0059b04": "四、從「如三世諸佛」下有五行半，廣頌上歎",
    "T34n1718_04b:0059b05": "法希有，次有二行半正頌上不虛，次有六",
    "T34n1718_04b:0059b06": "行頌上敦信，此三意合為下不虛譬作本，",
    "T34n1718_04b:0059b07": "而正用二行半頌不虛，為下不虛譬作本。",
    "T34n1718_04b:0059b08": "大概如此細派更開。初頌五濁中有三意：",
    "T34n1718_04b:0059b09": "初有半行一字，明佛眼觀見，為後長者能",
    "T34n1718_04b:0059b10": "見譬作本；次「六道眾生」下，有二行三句四",
    "T34n1718_04b:0059b11": "字，明所見五濁，為後所見火譬作本；次「為",
    "T34n1718_04b:0059b12": "是眾生」下，第三有半行，明起大悲，為後長",
    "T34n1718_04b:0059b13": "者驚入火宅譬作本。二、「我始坐」下，若頌開",
    "T34n1718_04b:0059b14": "三者更開二意：初有六行半，念用大乘化",
    "T34n1718_04b:0059b15": "不得，為下身手有力而不用之寢大譬作",
    "T34n1718_04b:0059b16": "本；次「尋念過去」下有十一行，念同諸佛三",
    "T34n1718_04b:0059b17": "乘化，為後設三車施小譬作本。三頌上顯",
    "T34n1718_04b:0059b18": "實中，更開四意：初「舍利弗當知，我見佛子」下",
    "T34n1718_04b:0059b19": "二行，明大乘機動，為後索車譬作本；次「我",
    "T34n1718_04b:0059b20": "即作」下，第二有兩行一句，明佛歡喜，為後",
    "T34n1718_04b:0059b21": "見子免難譬作本；次「於諸菩薩」下，第三三句，",
    "T34n1718_04b:0059b22": "正顯實，為後等賜一大車譬作本；次「菩薩",
    "T34n1718_04b:0059b23": "聞是」下第四一行，明受行悟入，為後諸子",
    "T34n1718_04b:0059b24": "得一大車歡喜譬作本。頌上不虛直為下",
    "T34n1718_04b:0059b25": "不虛譬作本，不論開也。又一時大開為三",
    "T34n1718_04b:0059b26": "譬：初「今我亦如是」兩行，合而不離，為下總",
    "T34n1718_04b:0059b27": "譬作本；二、從「我以佛眼觀」下，離而不合，",
    "T34n1718_04b:0059b28": "為下別譬作本；三、不虛譬不離不合，為不",
    "T34n1718_04b:0059b29": "虛譬作本。若承上本下略廣二頌，則通三",
    "T34n1718_04b:0059c01": "周及信解中，文之與義悉皆不闕。若約廣",
    "T34n1718_04b:0059c02": "頌，更開四意頌上四義，為下四譬作本，",
    "T34n1718_04b:0059c03": "此亦通三周及信解中文義不闕。若更子派，",
    "T34n1718_04b:0059c04": "開頌五濁中為三，開頌方便中為二，",
    "T34n1718_04b:0059c05": "開頌顯實中為四，不虛中但一，合成十",
    "T34n1718_04b:0059c06": "意，作下十譬之本。此之十意但在法、譬兩",
    "T34n1718_04b:0059c07": "周，信解及因緣中其文則闕，故作三節開章",
    "T34n1718_04b:0059c08": "承上本下，非是無趣漫作。頌略中初一行，",
    "T34n1718_04b:0059c09": "頌上顯實，後一行頌上開權，此文雖窄，具",
    "T34n1718_04b:0059c10": "頌四一。「今我亦如是」，如於諸佛之是，同以",
    "T34n1718_04b:0059c11": "一實教化眾生，此是總頌顯實也。「安隱」者，",
    "T34n1718_04b:0059c12": "涅槃祕藏是安隱處，佛自住其中，亦安置眾",
    "T34n1718_04b:0059c13": "生入祕密藏。安隱處即頌理一，眾生即頌",
    "T34n1718_04b:0059c14": "人一，種種法門入於佛道即頌行一，宣示",
    "T34n1718_04b:0059c15": "即教一。「智慧力」者，即權智力也。「知眾生性欲」",
    "T34n1718_04b:0059c16": "者，鑒小機也。「方便說諸法」者，正施權也。「皆",
    "T34n1718_04b:0059c17": "令得歡喜」者，隨宜稱機也。二偈雖略，收佛",
    "T34n1718_04b:0059c18": "一化開權顯實，原始要終罄無不盡，故",
    "T34n1718_04b:0059c19": "稱略頌為下總譬本也。二、從「我以佛眼觀」",
    "T34n1718_04b:0059c20": "下，四十一行半，廣頌上六義。舊以最後七",
    "T34n1718_04b:0059c21": "行，是法說流通，今不用，用頌歎法敦信",
    "T34n1718_04b:0059c22": "耳。初四行，頌上五濁開三；次第二，十七行半，",
    "T34n1718_04b:0059c23": "頌施方便化；次第三，六行，頌上顯實；次第",
    "T34n1718_04b:0059c24": "四，五行半，頌上歎法希有，釋迦章雖無，指",
    "T34n1718_04b:0059c25": "諸佛章中也；次第五，二行半，頌上不虛；次",
    "T34n1718_04b:0059c26": "第六，六行，頌上敦信。初四行頌五濁，上文",
    "T34n1718_04b:0059c27": "有四：唱數、列名、出體、結釋，今但頌數、名、體",
    "T34n1718_04b:0059c28": "三也。上云為五濁故說三，今云為五濁",
    "T34n1718_04b:0059c29": "故出世，出世本應說大，障不獲已，故前說",
    "T34n1718_04b:0060a01": "小。此又為三：初十一字，明佛有能見之眼；",
    "T34n1718_04b:0060a02": "次第二、「六道」下二行三句四字，明所見五濁；",
    "T34n1718_04b:0060a03": "次第三、「為是眾生」下有半行，明起大悲應",
    "T34n1718_04b:0060a04": "赴。初十一字「我以佛眼觀見」者，下文云「長者",
    "T34n1718_04b:0060a05": "在門外立」，舉下證上，知佛在法身之地，",
    "T34n1718_04b:0060a06": "以常寂佛眼圓照群機，若根利濁輕，則以",
    "T34n1718_04b:0060a07": "盧舍那像說一乘法；若根鈍濁重，則脫瓔",
    "T34n1718_04b:0060a08": "珞以老比丘像，驚入火宅方便開三，秖是",
    "T34n1718_04b:0060a09": "于時鑒機，故言「我以佛眼觀見」也。若觀色",
    "T34n1718_04b:0060a10": "法應用天眼，若分別根機應用法眼，云",
    "T34n1718_04b:0060a11": "何言以佛眼見耶？佛眼圓通舉勝兼劣，又",
    "T34n1718_04b:0060a12": "四眼入佛眼皆名佛眼云云。「六道眾生」下，第",
    "T34n1718_04b:0060a13": "二，有二行三句四字，明所見五濁。「貧窮無福",
    "T34n1718_04b:0060a14": "慧」半行，頌眾生濁；「入生死險道相續苦不斷」，",
    "T34n1718_04b:0060a15": "此頌命濁；「深著於五欲」一行，頌煩惱濁；「不",
    "T34n1718_04b:0060a16": "求大勢佛及與斷苦法」，此頌劫濁；「深入諸邪",
    "T34n1718_04b:0060a17": "見以苦欲捨苦」，此頌見濁。或云五熱炙身，",
    "T34n1718_04b:0060a18": "欲望捨苦反得苦報，或云諸見即是受，受即",
    "T34n1718_04b:0060a19": "是苦，行此苦因望欲捨苦，豈可得耶？《普",
    "T34n1718_04b:0060a20": "曜》曰：「五道源來，五戒為人、十善生天、慳貪",
    "T34n1718_04b:0060a21": "墮餓鬼、觝突墮畜生、十惡墮地獄。」無五趣",
    "T34n1718_04b:0060a22": "五陰六衰，則是泥洹，不處生死、不住泥洹，",
    "T34n1718_04b:0060a23": "便受菩提決，毘曇《毘婆沙》第七云：「地獄中人",
    "T34n1718_04b:0060a24": "初生時念云，昔聞沙門說，貪欲是地獄過惡",
    "T34n1718_04b:0060a25": "大可畏處，我昔不斷貪欲，今受此劇惱。」此",
    "T34n1718_04b:0060a26": "舉貪欲是地獄因也。又云：「五道各有自爾法，",
    "T34n1718_04b:0060a27": "地獄色斷還續；畜生能飛虛空；餓鬼施摶",
    "T34n1718_04b:0060a28": "食時能來到人中；人中有勇健、念力、梵行，",
    "T34n1718_04b:0060a29": "勇健者，不見果而廣能修因，念力者，久遠",
    "T34n1718_04b:0060b01": "所作而能憶，梵行者，能得解脫達分得正",
    "T34n1718_04b:0060b02": "決定；天中有自然隨意，所須即得云云。」地獄",
    "T34n1718_04b:0060b03": "中，成就他化自在天煩惱業及善，而不現前",
    "T34n1718_04b:0060b04": "行；他化自在成就地獄煩惱業及不善，而",
    "T34n1718_04b:0060b05": "不現前行，舉上、舉下，中間可知。地獄此方",
    "T34n1718_04b:0060b06": "名，胡稱泥犁者，秦言無有，無有喜樂、無",
    "T34n1718_04b:0060b07": "氣味、無歡、無利，故云無有。或言卑下，或",
    "T34n1718_04b:0060b08": "言墮落，中陰倒懸諸根皆毀壞故。或言無者，",
    "T34n1718_04b:0060b09": "更無赦處。獄卒是變化令見，非眾生數，初",
    "T34n1718_04b:0060b10": "將罪人縛至閻王所者，是眾生數，若受苦",
    "T34n1718_04b:0060b11": "時非眾生數，如此解者初皆正語，若受苦",
    "T34n1718_04b:0060b12": "痛聲不復可分別。畜生者形傍，行傍故名畜",
    "T34n1718_04b:0060b13": "生。又畜生者名遍有，遍有五道中，四天三",
    "T34n1718_04b:0060b14": "十三天悉有，而上天所乘象馬等，是福業化",
    "T34n1718_04b:0060b15": "作，非眾生數也。又畜生者名盲冥，盲冥者，",
    "T34n1718_04b:0060b16": "無明多故名畜生。劫初時皆解聖語，後飲食",
    "T34n1718_04b:0060b17": "異，諂心而語皆變，或不復能語。鬼者胡",
    "T34n1718_04b:0060b18": "言闍梨多，秦言祖父，眾生最初生彼道名",
    "T34n1718_04b:0060b19": "祖父，後生者亦名祖父；又慳貪墮此趣，此",
    "T34n1718_04b:0060b20": "趣多饑渴，故名餓鬼；亦被諸天驅使，亦希",
    "T34n1718_04b:0060b21": "望飲食故名餓鬼。人者胡言摩㝹奢，此云",
    "T34n1718_04b:0060b22": "意，昔頂生王初化，諸有所作，當善思惟、善籌",
    "T34n1718_04b:0060b23": "量、善憶念，即如王教諸有所作，先思量憶",
    "T34n1718_04b:0060b24": "念，故名人為意；又人能息意、能修道得達",
    "T34n1718_04b:0060b25": "分；又云：人名慢，五道中多慢者稱人趣也。",
    "T34n1718_04b:0060b26": "阿修羅者，修羅名天，阿言非，非天故稱阿",
    "T34n1718_04b:0060b27": "修羅；又修羅名端正，彼不端正故言阿修",
    "T34n1718_04b:0060b28": "羅；修羅名酒，阿之言無，彼無酒故言阿修",
    "T34n1718_04b:0060b29": "羅也。天者，天然自然勝、樂勝、身勝故天名",
    "T34n1718_04b:0060c01": "勝，眾事悉勝餘趣，常以光自照故名為天；",
    "T34n1718_04b:0060c02": "又天者天然自然，《阿含》云：「眾生是假名，界是",
    "T34n1718_04b:0060c03": "法，五趣眾生與法界和合，若眾生行不善",
    "T34n1718_04b:0060c04": "心時與不善界俱，行善心時與善界俱，",
    "T34n1718_04b:0060c05": "行勝心時與勝界俱，行鄙心時與鄙界",
    "T34n1718_04b:0060c06": "俱，是故比丘當作是學善種種界。」前是因",
    "T34n1718_04b:0060c07": "緣釋六趣，後似觀心釋六趣也。「為是眾生",
    "T34n1718_04b:0060c08": "故」下，第三，有半行，明起大悲。「而起大悲心」",
    "T34n1718_04b:0060c09": "者，上舉能見，次明所見，今明大悲熏心，應",
    "T34n1718_04b:0060c10": "入三界施設方便，引趣佛慧也。",
    "T34n1718_04b:0060c11": "妙法蓮華經文句卷第四下"
}