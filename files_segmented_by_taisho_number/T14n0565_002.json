{
    "T14n0565_002:0926a12": "順權方便經卷下",
    "T14n0565_002:0926a14": "西晉月支三藏竺法護譯",
    "T14n0565_002:0926a15": "假號品第四",
    "T14n0565_002:0926a16": "於是，須菩提謂女言：「姊寧出門有夫婿乎？」其",
    "T14n0565_002:0926a17": "女答曰：「賢者！唯聽，我夫非一。所以者何？",
    "T14n0565_002:0926a18": "假使眾生好樂勤修放逸自恣，亦能奉順善",
    "T14n0565_002:0926a19": "權方便，斯等眾生皆我夫主。」須菩提問：「姊！",
    "T14n0565_002:0926a20": "何謂好樂順權方便？」其女答曰：「唯，須菩提！",
    "T14n0565_002:0926a21": "或有眾生先以一切欲樂之樂而娛樂之，然",
    "T14n0565_002:0926a22": "後乃勸化以大道，若以眾生因其愛欲而受",
    "T14n0565_002:0926a23": "律者，輒授愛欲悅樂之事，從是已去，現其離",
    "T14n0565_002:0926a24": "別，善權方便，隨時而化。」須菩提問：「姊！如來",
    "T14n0565_002:0926a25": "從始以何好樂？隨其時宜不違法教？」須菩提",
    "T14n0565_002:0926a26": "謂女曰：「如來、至真未曾教人隨愛欲也。」其女",
    "T14n0565_002:0926a27": "答曰：「賢者不聞乎？如來法教，若有比丘，隨",
    "T14n0565_002:0926a28": "心所好衣食床臥具，病瘦醫藥，慈心之種乞",
    "T14n0565_002:0926a29": "匃諸家，所到居業，與其同等志所慕樂，和",
    "T14n0565_002:0926b01": "上教師追學務訓因化入道。」須菩提報曰：",
    "T14n0565_002:0926b02": "「唯然，如姊今者來言。」女曰：「以是之故，賢者當",
    "T14n0565_002:0926b03": "了如來聽之，隨其時宜，不違所樂，以斯善權",
    "T14n0565_002:0926b04": "而濟度之。」須菩提問女：「眾生之類，以何善權",
    "T14n0565_002:0926b05": "樂隨類教？」其女答曰：「可數三千世界所有星",
    "T14n0565_002:0926b06": "宿，我所開化隨欲所度眾生之限，使發無上",
    "T14n0565_002:0926b07": "正真道意不可稱計。」須菩提問：「姊！以何方便",
    "T14n0565_002:0926b08": "令人歡樂？」其女答曰：「或有眾生樂于梵天，",
    "T14n0565_002:0926b09": "我修梵行隨無量禪，欣然志安從樂授之，然",
    "T14n0565_002:0926b10": "後乃化勸佛大道。或慕帝釋，現天帝位甚可",
    "T14n0565_002:0926b11": "愛樂，示斯自在無常之法，因而勸化發大道",
    "T14n0565_002:0926b12": "意。或有眾生，慕好諸天、龍、神、揵沓惒、阿須倫、",
    "T14n0565_002:0926b13": "迦留羅、真陀羅、摩睺勒，我悉示之斯位所樂，",
    "T14n0565_002:0926b14": "然後現變皆虛不實，勸化各使發大道意。或",
    "T14n0565_002:0926b15": "有慕樂轉輪王位，或有慕樂大臣、百官、州牧、",
    "T14n0565_002:0926b16": "郡守、令長、四征公卿、君子、梵志、工師、細民，或",
    "T14n0565_002:0926b17": "有好樂於色聲香味細滑法，或樂華香安息",
    "T14n0565_002:0926b18": "塗香衣服幡蓋大幢，或好金銀明月真珠水",
    "T14n0565_002:0926b19": "精琉璃硨磲碼碯白玉珍琦，如是所樂不可",
    "T14n0565_002:0926b20": "計量若干品業，或有好樂鼓舞歌戲婬樂悲",
    "T14n0565_002:0926b21": "聲若干種伎，我則隨意取令充飽各得所願，",
    "T14n0565_002:0926b22": "然後爾乃勸發道意度脫眾生，隨上中下各",
    "T14n0565_002:0926b23": "使得所。」須菩提問女曰：「姊當知之，欲得求",
    "T14n0565_002:0926b24": "習於賢聖道則為陰蓋，無所求法乃無所閡，",
    "T14n0565_002:0926b25": "一人得入隨受律化，離于因緣得未曾有，",
    "T14n0565_002:0926b26": "所作甚難。菩薩大士所為無量，乃以是法造",
    "T14n0565_002:0926b27": "無上業，為眾生故彼以斯法周化眾生，得順",
    "T14n0565_002:0926b28": "法律，我代欣慶。」",
    "T14n0565_002:0926b29": "時有二尊者子，俱來會彼門前中庭聽所演",
    "T14n0565_002:0926c01": "法，見其女姊宣說宿本所可樂行，順權方",
    "T14n0565_002:0926c02": "便所開化眾，勸於無上正真之道。時二童子",
    "T14n0565_002:0926c03": "謂尊者須菩提：「仁者！勿以己身之智度他人",
    "T14n0565_002:0926c04": "慧。於須菩提所趣云何？螢火之光寧能照己",
    "T14n0565_002:0926c05": "身掌乎？除其冥耶？」須菩提答曰：「族姓子！其",
    "T14n0565_002:0926c06": "螢火光明不足名，這可照掌耶！」「如是，須菩",
    "T14n0565_002:0926c07": "提！學聲聞乘族姓、女族姓子，德薄智尠，光",
    "T14n0565_002:0926c08": "燿功勳慧明樂，一思不遠得致寂滅，猶如",
    "T14n0565_002:0926c09": "劫燒其恒河水泉源諸流寧能滅乎？」須菩提",
    "T14n0565_002:0926c10": "曰：「正使一切百千巨億大海江河眾水，不能",
    "T14n0565_002:0926c11": "消滅劫燒盛火，況復江水大河流乎？」其女答",
    "T14n0565_002:0926c12": "曰：「如是，須菩提！諸菩薩眾智慧光明不可限",
    "T14n0565_002:0926c13": "量，功德威燿而不可計，假使菩薩江河沙劫，",
    "T14n0565_002:0926c14": "以五所欲而自娛樂不可盡極。菩薩智慧光",
    "T14n0565_002:0926c15": "明功德，威燿迴邈巍巍無量。猶如須菩提，",
    "T14n0565_002:0926c16": "貧匱之士得疾甚困，醫來治之應病與藥，從",
    "T14n0565_002:0926c17": "其輕重莫不除愈，其藥易得，薄德之士獨自",
    "T14n0565_002:0926c18": "遭苦困而得安。所以者何？用財不豐。「如是，",
    "T14n0565_002:0926c19": "須菩提！諸聲聞乘行止之德少欲無貪，處",
    "T14n0565_002:0926c20": "在閑居去於慳嫉，所知甚少墮一切惱，爾乃",
    "T14n0565_002:0926c21": "得致漏盡意解，當作是觀。「唯，須菩提！如貧",
    "T14n0565_002:0926c22": "匱士得見療治困而得愈，謂聲聞乘之解脫",
    "T14n0565_002:0926c23": "也。猶大國王頂有威相，而得疾病，醫來療之，",
    "T14n0565_002:0926c24": "以帝王藥應病療治，其藥色妙香美，向面面",
    "T14n0565_002:0926c25": "愈項頤悉安，身無眾患諸味具足，帝王財寶",
    "T14n0565_002:0926c26": "華香雜香擣香熏身，以眾伎樂自然為鳴，帝",
    "T14n0565_002:0926c27": "王將無恐懼以用懷憂。」答曰：「不也！若干品藥",
    "T14n0565_002:0926c28": "常服治病，以眾伎樂而自娛樂，并娛一切至",
    "T14n0565_002:0926c29": "使疾病除愈永安。」「如是，須菩提！或有菩薩",
    "T14n0565_002:0927a01": "以所娛樂善權方便，好於一切道法之樂，而",
    "T14n0565_002:0927a02": "自娛樂己心修行，皆以一切普安道乘，逮至",
    "T14n0565_002:0927a03": "無上正真之道為最正覺。「唯，須菩提！以是之",
    "T14n0565_002:0927a04": "故，如醫療治病，菩薩如是現智慧時而開化",
    "T14n0565_002:0927a05": "之。又，須菩提！以五所欲用本無故而無所住，",
    "T14n0565_002:0927a06": "其在是忍能自曉了，我何所造？以五所樂無",
    "T14n0565_002:0927a07": "有福祚，橫為功勳不可逮致悉無所有，斯一",
    "T14n0565_002:0927a08": "切智逮無所得亦無名勳，若斯忍者己身達",
    "T14n0565_002:0927a09": "想，何謂有道？何謂無道？五陰空寂然亦空，",
    "T14n0565_002:0927a10": "以逮忍者則無所欲，患厭己欲悉無所樂無",
    "T14n0565_002:0927a11": "所求習，乃曰志道。五陰犇逸不能定意，是則",
    "T14n0565_002:0927a12": "無道。」於是，尊者須菩提問：「二尊者子！今此",
    "T14n0565_002:0927a13": "女人與仁何親？」二尊者子俱共叉手，說斯頌",
    "T14n0565_002:0927a14": "曰：",
    "T14n0565_002:0927a15": "「是我之父母，　　斯慈施弘安，",
    "T14n0565_002:0927a16": "　此家室親厚，　　亦無上世尊，",
    "T14n0565_002:0927a17": "　以是威德故，　　而致諸功勳，",
    "T14n0565_002:0927a18": "　如是合集行，　　緣脫無數苦。",
    "T14n0565_002:0927a19": "　頒宣此經法，　　普具眾行業，",
    "T14n0565_002:0927a20": "　施吾道慧樂，　　心行於空無，",
    "T14n0565_002:0927a21": "　因敷演經法，　　悉周遍精進，",
    "T14n0565_002:0927a22": "　加我等法樂，　　訓誨于空行。",
    "T14n0565_002:0927a23": "　棄捨於家居，　　猶火燒骨體，",
    "T14n0565_002:0927a24": "　以用斯方便，　　損裂眾結網，",
    "T14n0565_002:0927a25": "　為蚖蛇所嚙，　　滅除眾毒害，",
    "T14n0565_002:0927a26": "　其貪欲如是，　　恩愛之所傷。",
    "T14n0565_002:0927a27": "　如人火所災，　　有來救火厄，",
    "T14n0565_002:0927a28": "　塵勞熱若斯，　　能脫婬欲難。",
    "T14n0565_002:0927a29": "　曉了諸法義，　　而消大恐畏，",
    "T14n0565_002:0927b01": "　以斷此諸難，　　明智所解脫。",
    "T14n0565_002:0927b02": "　吾不慕貪欲，　　以義解智慧，",
    "T14n0565_002:0927b03": "　諸義無有義，　　所謂世間欲。」",
    "T14n0565_002:0927b04": "爾時，賢者須菩提問其女曰：「姊以何所善權",
    "T14n0565_002:0927b05": "方便，而不棄捨一切眾生，隨時之宜悉開化",
    "T14n0565_002:0927b06": "之？又有仁者當曉此意，女人在世多慕欲",
    "T14n0565_002:0927b07": "樂，而不以厭踰於男子，女人情興好於欲樂，",
    "T14n0565_002:0927b08": "以故菩薩行權方便而導引之，故現女像因",
    "T14n0565_002:0927b09": "教誨之，男子之身不可現入貴人婬女。」須菩",
    "T14n0565_002:0927b10": "提問：「今姊何故女人之像化眾女人乎？於彼",
    "T14n0565_002:0927b11": "世時轉女菩薩，現女人像須臾一時，由十二",
    "T14n0565_002:0927b12": "年現其像貌，為尊者子清淨衣被著男子服？」",
    "T14n0565_002:0927b13": "問：「須菩提！仁為凡夫從學致乎？」須菩提答曰：",
    "T14n0565_002:0927b14": "「吾非學也，亦非凡夫。」其女報曰：「如是，如是！",
    "T14n0565_002:0927b15": "唯，須菩提！我無所持。」時尊者子念：「須菩提",
    "T14n0565_002:0927b16": "若斯成就深妙智慧菩薩之業，修平等行，以",
    "T14n0565_002:0927b17": "是相問。」時族姓子知須菩提心之所念，謂",
    "T14n0565_002:0927b18": "須菩提：「我以斯問：『唯，須菩提！云何漏盡？分",
    "T14n0565_002:0927b19": "別部居意之所歸？』」須菩提答曰：「吾非漏盡。」",
    "T14n0565_002:0927b20": "女又問曰：「何謂其漏不盡去來今現在？過",
    "T14n0565_002:0927b21": "去已盡，當來未至，現在無住。諸未來盡不可",
    "T14n0565_002:0927b22": "得，是亦無盡，又現在者，已歸於盡，而無所",
    "T14n0565_002:0927b23": "住，亦不可盡。」",
    "T14n0565_002:0927b24": "須菩提答曰：「唯，族姓子！我不堪任發遣諸問，",
    "T14n0565_002:0927b25": "日時且中，餘有少許食時欲到，今欲分衛將",
    "T14n0565_002:0927b26": "無失時。」時族姓子有三昧，名普周佛土妙華，",
    "T14n0565_002:0927b27": "以是三昧而以正受。其族姓子這三昧已，",
    "T14n0565_002:0927b28": "遙見須菩提，其身現在一切十方不可計限",
    "T14n0565_002:0927b29": "諸佛國土，住於佛邊而住侍焉。在於彼土，",
    "T14n0565_002:0927c01": "猶如日出照於天下，或旦食時未至日中，或",
    "T14n0565_002:0927c02": "過早食，或不復久旦至食時造立日中，或撾",
    "T14n0565_002:0927c03": "揵[木*遲]時，或施坐飯食，或以住立現取鉢洒，",
    "T14n0565_002:0927c04": "或在佛土遊行分衛。這日中時，或現晡時，",
    "T14n0565_002:0927c05": "或在初夜，或以夜半，或已向曉，或有佛土",
    "T14n0565_002:0927c06": "無有日月，眾生人物各有光明，所現功德巍",
    "T14n0565_002:0927c07": "巍如是。",
    "T14n0565_002:0927c08": "於時族姓子，謂尊者須菩提：「仁者何時當就",
    "T14n0565_002:0927c09": "食乎？且觀今時日在何所？」須菩提答曰：「族",
    "T14n0565_002:0927c10": "姓子！今不是時不應飯食，在餘佛國亦不得",
    "T14n0565_002:0927c11": "時。」時族姓子，即如其像三昧正受顯示神足，",
    "T14n0565_002:0927c12": "使日還東如日早食，謂須菩提：「賢者且觀！",
    "T14n0565_002:0927c13": "其時極早，是故賢者，恣安所審坐自服食。」",
    "T14n0565_002:0927c14": "須菩提答曰：「今我屬累問族姓子！名曰何",
    "T14n0565_002:0927c15": "等？」「唯，須菩提！我之名號，又當啟問於佛世",
    "T14n0565_002:0927c16": "尊，而見發遣。唯，須菩提！一切諸名皆無有",
    "T14n0565_002:0927c17": "名。所以者何？一切諸名悉從思想不真虛偽，",
    "T14n0565_002:0927c18": "其所妄想亦悉不真無有名號，當作是說一",
    "T14n0565_002:0927c19": "切本無。」須菩提曰：「又，族姓子！其一切智亦",
    "T14n0565_002:0927c20": "假號耳，因思想有而不真正。何謂一切智？名",
    "T14n0565_002:0927c21": "號因想而興不真正也。所以者何？以一",
    "T14n0565_002:0927c22": "切智不可限量，亦假號耳，各各遊行於諸佛",
    "T14n0565_002:0927c23": "國，又無本末。」須菩提問：「何謂，族姓子！一切",
    "T14n0565_002:0927c24": "智不可限量而假號耳？」其女答曰：「唯，須菩提！",
    "T14n0565_002:0927c25": "一切智光普照佛土。何謂一切智攝取佛土？",
    "T14n0565_002:0927c26": "何謂一切智攝取一切智？何謂普智光明",
    "T14n0565_002:0927c27": "所照？何謂消垢？何謂普現諸義？何謂為上？",
    "T14n0565_002:0927c28": "何謂為大？何謂目見？何謂持難？何謂大捨？",
    "T14n0565_002:0927c29": "何謂須菩提佛土大施？何謂佛國名曰假號",
    "T14n0565_002:0928a01": "別諸相字？假使須菩提，其一切智不可限",
    "T14n0565_002:0928a02": "量假號者也，如是色像各各如是名號無量，",
    "T14n0565_002:0928a03": "如其名色無量難限，痛想行識不可限量，陰",
    "T14n0565_002:0928a04": "種諸入意止意斷，神足根力覺意八道亦不",
    "T14n0565_002:0928a05": "可量，皆假號耳，一切道品諸法如是。諸佛",
    "T14n0565_002:0928a06": "國土各各不可限量，悉假號矣，何所真號？",
    "T14n0565_002:0928a07": "以是之故，唯，須菩提！當作是觀，一切諸名",
    "T14n0565_002:0928a08": "皆無有名，因其思想悉非真正，若宣名號亦",
    "T14n0565_002:0928a09": "由思想，而有是辭皆悉本無。」",
    "T14n0565_002:0928a10": "爾時，須菩提問族姓子：「仁者善利加益一切，",
    "T14n0565_002:0928a11": "羅閱祇長者梵志，致如是比，眾祐居士皆蒙",
    "T14n0565_002:0928a12": "濟度？」「又，須菩提尊者知之，所謂眾祐為何謂",
    "T14n0565_002:0928a13": "也？」須菩提曰：「如我今者當敷演之，其有奉",
    "T14n0565_002:0928a14": "戒遵真正法心定不亂，是則名曰世之眾祐。」",
    "T14n0565_002:0928a15": "答曰：「唯，須菩提！斯等則非真正眾祐。如仁",
    "T14n0565_002:0928a16": "所云，若於眾生興大悲哀，眾生人物悉不可",
    "T14n0565_002:0928a17": "得，斯等乃是世之眾祐，常以一定不斷三寶",
    "T14n0565_002:0928a18": "佛法聖眾，乃曰眾祐，若能消除一切眾生塵",
    "T14n0565_002:0928a19": "勞之厄，悉解眾結，乃曰眾祐。其慧無量智",
    "T14n0565_002:0928a20": "不可盡，乃曰眾祐。功德無窮辯才無底法藏",
    "T14n0565_002:0928a21": "無極，乃曰眾祐。其等凡夫賢聖之黨無有二",
    "T14n0565_002:0928a22": "心，乃曰眾祐。」又曰：「須菩提！眾生這覩慧",
    "T14n0565_002:0928a23": "見清淨三垢忽化，乃曰眾祐。」",
    "T14n0565_002:0928a24": "爾時，諸天常侍衛須菩提者，歡喜恒隨而奉",
    "T14n0565_002:0928a25": "事之，歸其威神。彼時得聞眾祐訓誨，至心",
    "T14n0565_002:0928a26": "和雅，悉發無上正真道意。是諸天眾這發心",
    "T14n0565_002:0928a27": "已，稽首自歸禮須菩提足，責己悔過：「惟願",
    "T14n0565_002:0928a28": "仁者，我等遇時。」族姓子問：「諸天子！今諸天",
    "T14n0565_002:0928a29": "子何故懺悔歸須菩提？」諸天子曰：「族姓子！",
    "T14n0565_002:0928b01": "我之身侍衛須菩提已來十二年，未曾得聞",
    "T14n0565_002:0928b02": "如是像法眾祐地說，今這得聞，至心和雅，",
    "T14n0565_002:0928b03": "發無上正真道意，以是之故，我自心念：『所",
    "T14n0565_002:0928b04": "在土地逮得聽服如是像經，亦當承斯眾祐",
    "T14n0565_002:0928b05": "之地聞清淨行，以是攝護諸菩薩業咸歸道",
    "T14n0565_002:0928b06": "法。』」於是，須菩提勸化諸天所發道心，謂諸",
    "T14n0565_002:0928b07": "天曰：「諸天於今為獲善利心入妙法，我亦頒",
    "T14n0565_002:0928b08": "宣當何所作，以自危害違失道心，於一切智",
    "T14n0565_002:0928b09": "無器可受，佛法雅訓諸天當了，設今我心",
    "T14n0565_002:0928b10": "不至解脫，必當發興無上正真道意。今已敗",
    "T14n0565_002:0928b11": "種無所加設。又諸天當習追慕如是比像，諸",
    "T14n0565_002:0928b12": "善親友稽首歸命如諸正士，承聽古來未曾",
    "T14n0565_002:0928b13": "有法，已得聞法尋輒奉行，無所違失。」時族",
    "T14n0565_002:0928b14": "姓子謂諸天言：「無上正真之道，甚難！甚難！不",
    "T14n0565_002:0928b15": "可趣爾。所被德鎧，得逮深遠玄妙之法。」「又",
    "T14n0565_002:0928b16": "族姓子！諸佛世尊本樂道慧，將復造立而奉",
    "T14n0565_002:0928b17": "行是無上正真因應解脫。」又問天曰：「何謂奉",
    "T14n0565_002:0928b18": "行？」天曰：「等心眾生而濟度之，棄于一切眾",
    "T14n0565_002:0928b19": "蓋重擔悉令解脫，普使眾生不遭苦樂，是族",
    "T14n0565_002:0928b20": "姓子所謂奉行。」又問天曰：「等心眾生非人想",
    "T14n0565_002:0928b21": "乎？眾生無塵及獄繫縛亦無解脫，不猗五陰",
    "T14n0565_002:0928b22": "即棄重擔，其諸本德而無妄想，開化眾生無",
    "T14n0565_002:0928b23": "彼我想，雖遭苦樂不以增損。」時諸天人為族",
    "T14n0565_002:0928b24": "姓子所見勸發，即時逮得柔順法忍。",
    "T14n0565_002:0928b25": "於是，諸天散眾雜花，供養族姓子兩門中庭。",
    "T14n0565_002:0928b26": "時須菩提問諸天人：「亦當忍我。如吾志性，或",
    "T14n0565_002:0928b27": "能不逮、所宣不及，勸諸天人行聲聞法。」諸天",
    "T14n0565_002:0928b28": "人曰：「唯，須菩提！向所頒宣何悔過以？為攝受",
    "T14n0565_002:0928b29": "何眾生性演說劣言？所以者何？唯，須菩提！",
    "T14n0565_002:0928c01": "今復殊勝以無所聞，慕求緣覺聽聲聞業，猶",
    "T14n0565_002:0928c02": "如有人，志懷妙願心在飢渴，服食甘味不興",
    "T14n0565_002:0928c03": "雜毒。如是，須菩提！聞殊妙義，斯菩薩法玄",
    "T14n0565_002:0928c04": "邈若茲，其聲聞學不利佛道，若如雜毒不聞",
    "T14n0565_002:0928c05": "緣覺。又族姓子猶如向者，今此女人端正姝",
    "T14n0565_002:0928c06": "好色像第一，人這見之無不坦然。」時彼女",
    "T14n0565_002:0928c07": "人謂須菩提：「賢者所歸禮習乞匃，莫餘分衛",
    "T14n0565_002:0928c08": "我當相施。」時彼女人自入其舍出百味食，謂",
    "T14n0565_002:0928c09": "須菩提：「賢者受斯分衛供具，勿以懷欲，亦",
    "T14n0565_002:0928c10": "莫離欲，乃應服食，勿懷怒癡，亦勿與俱，勿",
    "T14n0565_002:0928c11": "雜塵勞，亦莫與俱。假使賢者須菩提，不斷苦",
    "T14n0565_002:0928c12": "習，不造盡證惟道之行，乃受分衛；亦不奉",
    "T14n0565_002:0928c13": "行四意止、四意斷、四神足、五根、五力、七覺意、八",
    "T14n0565_002:0928c14": "正道行，乃受分衛；若不以明亦非無明而造",
    "T14n0565_002:0928c15": "立證，行色名識六入習更痛愛取有生老病",
    "T14n0565_002:0928c16": "死無大苦患，合與不合，無有識著漏盡意解，",
    "T14n0565_002:0928c17": "若干名色無有形像，以度三界超越六情，",
    "T14n0565_002:0928c18": "曉了空行志存脫門，習無所生而無妄想，不",
    "T14n0565_002:0928c19": "得痛痒而所志願證於脫門以暢本無，不逮",
    "T14n0565_002:0928c20": "愛欲不念所受，亦無所生已無所生，了諸所",
    "T14n0565_002:0928c21": "生分別有無，老病無言曉十二品，如是應受",
    "T14n0565_002:0928c22": "分衛之業。若使賢者，不隨凡夫、無賢聖俱，等",
    "T14n0565_002:0928c23": "法不斷，乃應受食。「若不有生亦無終沒行空",
    "T14n0565_002:0928c24": "之業，等於貪婬瞋恚愚癡亦等於空，乃應受",
    "T14n0565_002:0928c25": "食。若以賢者不越凡地、不處賢聖，若無光炎",
    "T14n0565_002:0928c26": "亦不闇昧，不度所生不得生死不至滅度，言",
    "T14n0565_002:0928c27": "不誠信亦無虛妄，乃應受食。於諸所盡而無",
    "T14n0565_002:0928c28": "所盡，不合不散，於陰諸種衰入不動，以無",
    "T14n0565_002:0928c29": "所著行寂禪思，常於眾生心不懷害，遊一切",
    "T14n0565_002:0929a01": "法而無所縛，乃應受食。所以本時出家已得，",
    "T14n0565_002:0929a02": "成就如法等施出家學業，亦以斯等得至滅",
    "T14n0565_002:0929a03": "度，乃應受食。「若須菩提！行空無義無欲之業",
    "T14n0565_002:0929a04": "順從空矣，不勤行空甚宜眾祐，乃應受食。若",
    "T14n0565_002:0929a05": "以興發眾祐之想，輒隨欺詐不從大聖，若使",
    "T14n0565_002:0929a06": "賢者不畢眾祐亦不耗損，奉行法義無有進",
    "T14n0565_002:0929a07": "退，乃應受食。」",
    "T14n0565_002:0929a08": "爾時，須菩提申其右臂稽首為禮，宣傳此言：",
    "T14n0565_002:0929a09": "「如今者姊所言至誠，當奉行斯，如女所言，",
    "T14n0565_002:0929a10": "為我身演平等之辭。」這說是已，便受分衛。",
    "T14n0565_002:0929a11": "時女以食施須菩提，頒宣斯教，謂須菩提：",
    "T14n0565_002:0929a12": "「唯且賢者，眾祐難致，乃能遵是受等分衛。",
    "T14n0565_002:0929a13": "又此世人多有自大棄斯平等，緣是之故，故",
    "T14n0565_002:0929a14": "墮地獄不以清淨，心懷篤信而受分衛。」時諸",
    "T14n0565_002:0929a15": "天人問其女曰：「從何因緣解一切法而心奉",
    "T14n0565_002:0929a16": "行？」其女答曰：「於諸天意所趣云何？能知我",
    "T14n0565_002:0929a17": "身是男子乎？為何所行耶？以是緣故從其本",
    "T14n0565_002:0929a18": "因。」天答曰：「不敏也。」其女答曰：「如是，諸天！",
    "T14n0565_002:0929a19": "常遵修行如幻之業，斯身所暢何所我行？猶",
    "T14n0565_002:0929a20": "若呼響？又諸天人隨諸眾生，若有虛實演是",
    "T14n0565_002:0929a21": "言教，是一切法悉為平等。所以者何？一切",
    "T14n0565_002:0929a22": "言辭眾諸名號，本無所有自然出辭。」說是行",
    "T14n0565_002:0929a23": "分衛章句教時，彼諸天眾百千天人，遠塵離",
    "T14n0565_002:0929a24": "垢諸法法眼淨。其時，女姊謝賢者須菩提：",
    "T14n0565_002:0929a25": "「仁者！往詣飯訖已，當到佛所，我等亦行至彼",
    "T14n0565_002:0929a26": "聽經。」時須菩提受供饍已，出羅閱祇城，心",
    "T14n0565_002:0929a27": "懷聞法忻然大悅志不馳越，而自念言：「我分",
    "T14n0565_002:0929a28": "衛食當著何所？令此篤信不墮罪難。」時有菩",
    "T14n0565_002:0929a29": "薩名施眾與法，知賢者須菩提心念本末，往",
    "T14n0565_002:0929b01": "到其所，稽首須菩提足下，因前問之：「唯，須",
    "T14n0565_002:0929b02": "菩提！以是供具而見惠施，以用篤信不成諍",
    "T14n0565_002:0929b03": "訟。」須菩提曰：「仁族姓子建立何戒？」答曰：「一",
    "T14n0565_002:0929b04": "切諸法悉無所受，戒皆不可得亦無犯禁。",
    "T14n0565_002:0929b05": "又，須菩提！我好殺生，不喜布施，習于邪婬，",
    "T14n0565_002:0929b06": "常行妄語，又犯兩舌，頒宣惡口，樂于綺語，",
    "T14n0565_002:0929b07": "恒懷瞋恚，志存貪嫉，常墮邪見。所以者何？",
    "T14n0565_002:0929b08": "有所行者皆為犯法，悉無所行乃應平等。」時",
    "T14n0565_002:0929b09": "須菩提心自念言：「聽如今者族姓子所宣言",
    "T14n0565_002:0929b10": "辭之教，是不退轉菩薩不疑，我寧可從問其",
    "T14n0565_002:0929b11": "所說。」時須菩提問：「族姓子！便以供饍而相惠",
    "T14n0565_002:0929b12": "與，口自宣言，唯然正士，不以是食信施之",
    "T14n0565_002:0929b13": "饍歸惡趣乎？」時須菩提與食已後坐，寂然",
    "T14n0565_002:0929b14": "宴處晡時而起，往詣佛所稽首足下，所可問",
    "T14n0565_002:0929b15": "法具以啟佛，與其女姊諸所訣意。世尊告",
    "T14n0565_002:0929b16": "須菩提：「卿具解者，禮於菩薩。」須菩提白佛：",
    "T14n0565_002:0929b17": "「心本不敏。」佛言：「有菩薩名曰轉女，即以此",
    "T14n0565_002:0929b18": "宜順權方便開化眾生，正使摩竭國中諸有",
    "T14n0565_002:0929b19": "大車，各各得受百千斛，滿中芥子，是尚可數",
    "T14n0565_002:0929b20": "知其多少，因以勸樂順權方便，在忍世界開",
    "T14n0565_002:0929b21": "化眾生，轉女人身，使發無上正真道不可稱",
    "T14n0565_002:0929b22": "計，令生天上及在人間，不可限極也。」",
    "T14n0565_002:0929b23": "時彼女姊與五百女人俱詣佛所，眷屬圍繞",
    "T14n0565_002:0929b24": "出羅閱大城，到耆闍崛山，往至佛所。佛遙",
    "T14n0565_002:0929b25": "見女人來，謂賢者須菩提：「汝寧見乎？五百女",
    "T14n0565_002:0929b26": "人俱來。」須菩提白佛：「見之，世尊！」佛言：「是五",
    "T14n0565_002:0929b27": "百女人眷屬圍繞行詣佛所。」時賢者須菩提",
    "T14n0565_002:0929b28": "從坐起，往迎其女叉手禮之。女前禮佛足右",
    "T14n0565_002:0929b29": "繞三匝，却住一面。時舍利弗問須菩提：「仁者",
    "T14n0565_002:0929c01": "為獲何賢聖法，而以身立非賢聖義，反迎女",
    "T14n0565_002:0929c02": "人行禮自歸？」於時女人謂舍利弗：「於賢者意",
    "T14n0565_002:0929c03": "所趣云何？何世聖賢誰非聖賢？而以如是興",
    "T14n0565_002:0929c04": "發若斯無義之辭。」舍利弗曰：「姊復知之，世之",
    "T14n0565_002:0929c05": "聖賢不聖賢乎？」其女答曰：「我悉了之聖與不",
    "T14n0565_002:0929c06": "聖。」舍利弗曰：「何謂也？」其女答曰：「唯，舍利弗！",
    "T14n0565_002:0929c07": "其不斷除聖賢訓教，其不違失佛法聖眾，",
    "T14n0565_002:0929c08": "是謂賢聖。仁和慈心，其非賢聖修行解脫，是",
    "T14n0565_002:0929c09": "謂賢聖。",
    "T14n0565_002:0929c10": "「又，舍利弗！若有女人眾寶嚴身，著淨被服珍",
    "T14n0565_002:0929c11": "琦飾體，以香熏之，雜香塗之，習是諸服，以",
    "T14n0565_002:0929c12": "用五樂而自娛樂，而不違捨一切智心，斯極",
    "T14n0565_002:0929c13": "賢聖，過聲聞八維務禪八寂之門，勝諸羅漢",
    "T14n0565_002:0929c14": "常住寂靜。故舍利弗！為仁引喻當解是義，",
    "T14n0565_002:0929c15": "若以水精著琉璃器，復以明月珠著瓦木器，",
    "T14n0565_002:0929c16": "何所勝乎？」舍利弗答曰：「以明月珠著瓦木",
    "T14n0565_002:0929c17": "器，勝以水精著琉璃器。」其女答曰：「如是，如",
    "T14n0565_002:0929c18": "是。唯，舍利弗！若有女人五樂自娛，用一切",
    "T14n0565_002:0929c19": "寶莊嚴其身，心立一切智，極為聖賢，踰乎",
    "T14n0565_002:0929c20": "羅漢八維務禪住於寂靜也。」舍利弗問女：",
    "T14n0565_002:0929c21": "「姊豈不志立大乘？」其女答曰：「其大乘者，無所",
    "T14n0565_002:0929c22": "住立亦不退還。」又問：「假使大乘無所住立亦",
    "T14n0565_002:0929c23": "不退還，云何學乎？」其女答曰：「唯，舍利弗！其",
    "T14n0565_002:0929c24": "求大乘不盡無明乃志求道。所以者何？大",
    "T14n0565_002:0929c25": "乘平等，其無盡者，無明無盡及老病死，法",
    "T14n0565_002:0929c26": "無所生亦無所滅，其有生者必歸滅盡，其無",
    "T14n0565_002:0929c27": "所生則不滅盡。唯，舍利弗！如是了者十二",
    "T14n0565_002:0929c28": "緣起無所復滅。」時舍利弗問女曰：「諸天上世",
    "T14n0565_002:0929c29": "人皆應為姊稽首作禮，何況於今須菩提耶？」",
    "T14n0565_002:0930a01": "時舍利弗前問佛言：「從今已往人不可相。所",
    "T14n0565_002:0930a02": "以者何？今是女人以是莊嚴瓔珞其身，辯才",
    "T14n0565_002:0930a03": "聖達巍巍如是。」其女答曰：「唯，舍利弗！非是",
    "T14n0565_002:0930a04": "莊嚴瓔珞文飾之辯才也。」又問：「何所？」辯才女",
    "T14n0565_002:0930a05": "答曰：「菩薩有八莊嚴瓔珞，以是瓔珞莊嚴其",
    "T14n0565_002:0930a06": "身，心淨如空，菩薩由是成無罣礙正真辯才。",
    "T14n0565_002:0930a07": "何謂為八？修開士行不捨道心，菩薩莊嚴；",
    "T14n0565_002:0930a08": "志懷大乘不存小節，建立莊嚴；等心眾生，無",
    "T14n0565_002:0930a09": "害莊嚴；精進博聞，無厭莊嚴；如所聞法輒能",
    "T14n0565_002:0930a10": "奉行，乃是菩薩身所莊嚴；決深妙法了諸緣",
    "T14n0565_002:0930a11": "起莊嚴其身；曉眾生根，菩薩莊嚴；佛所建立，",
    "T14n0565_002:0930a12": "菩薩莊嚴；菩薩開化，此則莊嚴行權方便。是",
    "T14n0565_002:0930a13": "舍利弗，菩薩所行八事莊嚴，菩薩住是逮得",
    "T14n0565_002:0930a14": "辯才無所罣礙，開化一切五趣闇蔽。」",
    "T14n0565_002:0930a15": "時，舍利弗前白佛言：「今此女人於何佛土沒",
    "T14n0565_002:0930a16": "來生此國？」于時其女化一女人端正姝妙，住",
    "T14n0565_002:0930a17": "舍利弗前，問：「舍利弗！吾故問仁：『今此女人於",
    "T14n0565_002:0930a18": "何所土沒而至此土？』」舍利弗曰：「今是現女為",
    "T14n0565_002:0930a19": "化像耳，其化自然，斯化現者無沒無生。」其女",
    "T14n0565_002:0930a20": "答曰：「如是，舍利弗！一切諸法，化自然相，如",
    "T14n0565_002:0930a21": "來因是成最正覺。若解諸法一切如化自然",
    "T14n0565_002:0930a22": "相者，則無有生亦無終沒，斯等高士慧猶虛",
    "T14n0565_002:0930a23": "空，不應問：『彼所從來生若以終沒。』」彼時世尊",
    "T14n0565_002:0930a24": "告舍利弗：「斯則菩薩名曰轉女，從阿閦佛所",
    "T14n0565_002:0930a25": "妙樂世界沒來生此，欲以開化一切眾生，順",
    "T14n0565_002:0930a26": "權方便現女人身。是轉女菩薩，前後勸導無",
    "T14n0565_002:0930a27": "央數不可計限眾生之類，使發無上正真道",
    "T14n0565_002:0930a28": "意。」時轉女菩薩以女人像，進前詣佛所稽首",
    "T14n0565_002:0930a29": "足下，口宣此言：「唯然，世尊！禮佛足已不授",
    "T14n0565_002:0930b01": "我決不從地起，當於將來逮無上正真之道，",
    "T14n0565_002:0930b02": "使沒女身化成男子。」及五百女禮佛足下，各",
    "T14n0565_002:0930b03": "自歎曰：「再反稽首，唯然，世尊！不見授決終",
    "T14n0565_002:0930b04": "不從起，使沒女像得成男子，當逮無上正真",
    "T14n0565_002:0930b05": "道也。」爾時世尊便則忻笑，諸佛本法自然",
    "T14n0565_002:0930b06": "瑞應，無央數色從佛口出，青黃白黑紅紫之",
    "T14n0565_002:0930b07": "色，周照十方無量佛土，還繞三匝從頂上入。",
    "T14n0565_002:0930b08": "於時，阿難即從坐起，偏袒右臂右膝著地，叉",
    "T14n0565_002:0930b09": "手白佛言：「何因緣笑？既笑當有意。」佛告阿",
    "T14n0565_002:0930b10": "難：「汝寧見此轉女菩薩與五百眾，稽首佛",
    "T14n0565_002:0930b11": "足患厭女像不？」阿難白佛：「唯然，見之。」佛言：",
    "T14n0565_002:0930b12": "「此轉女菩薩，已越諸劫數逮無上正真之道，",
    "T14n0565_002:0930b13": "成最正覺，號曰光明重王，當以成佛道。五",
    "T14n0565_002:0930b14": "百女人變為男子，成五百菩薩，常與五百菩",
    "T14n0565_002:0930b15": "薩眾，俱逮得總持辯才無礙，以若干變瓔珞",
    "T14n0565_002:0930b16": "嚴身，亦當效斯轉女菩薩，化嚴飾身開化度",
    "T14n0565_002:0930b17": "眾，亦當法效光明重王如來。光明重王如來，",
    "T14n0565_002:0930b18": "皆當受決當逮無上正真之道。光明重王如",
    "T14n0565_002:0930b19": "來佛土，豐熾太平五穀極賤安隱快樂，人民",
    "T14n0565_002:0930b20": "滋茂天人充備，居宅宮殿飲食自然化生，猶",
    "T14n0565_002:0930b21": "兜術天。其佛國土無女人名，況復有形乎？",
    "T14n0565_002:0930b22": "諸菩薩眾皆當化生，七寶蓮華自然而坐，淨",
    "T14n0565_002:0930b23": "修梵行，以是八法，莊嚴其身。」時轉女菩薩",
    "T14n0565_002:0930b24": "及五百女人，聞佛授決，因得如是自然欣喜，",
    "T14n0565_002:0930b25": "踊在虛空去地七仞，自然其年如十二童子，",
    "T14n0565_002:0930b26": "無有女像莫不見者，從虛空下稽首佛足。時",
    "T14n0565_002:0930b27": "佛以手悉摩其頭，應時皆逮普明三昧。",
    "T14n0565_002:0930b28": "爾時，世尊告賢者阿難：「受是經典，持諷誦讀",
    "T14n0565_002:0930b29": "為他人說。」阿難曰：「諾！請受宣傳。又，是經法",
    "T14n0565_002:0930c01": "名為何等？云何奉號？」佛言：「名曰『順權方便",
    "T14n0565_002:0930c02": "品轉女菩薩所問授決』，當奉持之。」阿難復",
    "T14n0565_002:0930c03": "曰：「唯諾受命。」佛說如是。賢者阿難、轉女菩",
    "T14n0565_002:0930c04": "薩、五百之眾，一切眾會諸天人民、揵沓惒、",
    "T14n0565_002:0930c05": "阿須輪，聞佛所說莫不歡喜，作禮而去。",
    "T14n0565_002:0930c06": "順權方便經卷下"
}