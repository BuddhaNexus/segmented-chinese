{
    "T36n1736_059:0466a06": "8大方廣佛華嚴經隨疏演義鈔卷",
    "T36n1736_059:0466a07": "第五十九",
    "T36n1736_059:0466a09": "唐清涼山大華嚴寺沙門澄觀述",
    "T36n1736_059:0466a10": "疏「第二明中後九支」者，亦可言十，義如前",
    "T36n1736_059:0466a11": "說。隱現行識，即言九耳，下當廣明。疏「然論",
    "T36n1736_059:0466a12": "兼結文總分三段」者，其結一文，即疏科",
    "T36n1736_059:0466a13": "經，即前具足諸苦觀初，以約十二緣明苦",
    "T36n1736_059:0466a14": "故。總科云文分為二：先別明緣相、後「如是",
    "T36n1736_059:0466a15": "眾生」下結成妄苦。就前方開為二：初明前",
    "T36n1736_059:0466a16": "際三支、後辨中後九支。今論乃於中後九",
    "T36n1736_059:0466a17": "中，籠取結文分為三段。若直就經文，此",
    "T36n1736_059:0466a18": "下兼第三，彼二顛倒觀總應分四：一示九",
    "T36n1736_059:0466a19": "支緣相；二「如是眾生」下，結成妄苦；三「是中皆",
    "T36n1736_059:0466a20": "空」下，明緣體空；四取彼二顛倒經文，結成",
    "T36n1736_059:0466a21": "迷惑。其第四段是第三觀，今為順論，就前",
    "T36n1736_059:0466a22": "三段開初一為二，合後半及第二為一，",
    "T36n1736_059:0466a23": "以第三為一，故亦有三。就疏之中文分",
    "T36n1736_059:0466a24": "三段：一列三名、二「言自相」下釋三名、三隨",
    "T36n1736_059:0466a25": "文釋。二中言「同相者釋有二義」者，初即遠",
    "T36n1736_059:0466a26": "公義、二即今疏正意。於中四：一正明。二「猶",
    "T36n1736_059:0466a27": "如」下，引例釋尋常自相共相證成，則自相全",
    "T36n1736_059:0466a28": "同同相，寬狹不等，此唯約因緣故狹，彼通",
    "T36n1736_059:0466a29": "有為故寬。然緣起過患，即是同無常等。三",
    "T36n1736_059:0466b01": "「是則現在」下，結成隱顯。未來隱自相顯同",
    "T36n1736_059:0466b02": "相者，令厭當果、絕現因故。四「此釋順論」下，",
    "T36n1736_059:0466b03": "引論證成。疏「言報相」下，別釋初相。疏文分",
    "T36n1736_059:0466b04": "五：一正釋報義，異熟是三界報體故。共名",
    "T36n1736_059:0466b05": "色生，明是果報。二「故論云」下，引證異熟識是",
    "T36n1736_059:0466b06": "報相義。三「此含識支」下，出體。四「故攝論」下，引",
    "T36n1736_059:0466b07": "證三相。五「經云」下，釋文。前三可知。四中有",
    "T36n1736_059:0466b08": "三：初引論列名、二釋彼論意、三會釋二",
    "T36n1736_059:0466b09": "論。今初，即第二論〈所知依品〉第二云「論曰：",
    "T36n1736_059:0466b10": "如是已說阿賴耶識安立異門，安立此相，",
    "T36n1736_059:0466b11": "云何可見？安立此相略有三種：一者安立",
    "T36n1736_059:0466b12": "自相、二者安立因相、三者安立果相。初謂",
    "T36n1736_059:0466b13": "依一切雜染法所有熏習為彼生因，由能",
    "T36n1736_059:0466b14": "攝持種子相應。二謂即如是一切種子阿賴",
    "T36n1736_059:0466b15": "耶相，於一切時與彼雜染品類諸法現前",
    "T36n1736_059:0466b16": "為因。三謂即彼雜染品法，無始時來所有熏",
    "T36n1736_059:0466b17": "習阿賴耶識相續而生。」釋論中言分析此識",
    "T36n1736_059:0466b18": "自相應相以為二種，因果異故。釋曰：初謂",
    "T36n1736_059:0466b19": "依一切下，論自釋相。即今疏云「此意明下，",
    "T36n1736_059:0466b20": "釋彼論意，撮略言耳。」若不望因果直語自",
    "T36n1736_059:0466b21": "體者，識之自體雙含因果。分出因果即是",
    "T36n1736_059:0466b22": "二相，不分因果即是自相。故上釋論云「分",
    "T36n1736_059:0466b23": "析此識自相應相以為二種，因果異故。」是則",
    "T36n1736_059:0466b24": "自相為總、因果為別耳。疏「今論因相」下，第三",
    "T36n1736_059:0466b25": "會釋二論。問：因果相殊，云何此因而是彼果？",
    "T36n1736_059:0466b26": "答：今以果識為名色因，非以種子為現識",
    "T36n1736_059:0466b27": "因，是故名殊而體一也。故此中三相，而初二",
    "T36n1736_059:0466b28": "皆是《攝論》果相。此論果相，自是名色之果相",
    "T36n1736_059:0466b29": "耳。言「立名雖殊俱通因果」者，明引彼三",
    "T36n1736_059:0466c01": "相，非證此三，但明此識通於果耳。因如",
    "T36n1736_059:0466c02": "前段。疏「所謂名色下出苦芽體相」者，文三：",
    "T36n1736_059:0466c03": "一牒經總標，經云「所謂名色共生」；二「論云」",
    "T36n1736_059:0466c04": "下，引論釋；三「謂名色共彼」下，疏釋論，論",
    "T36n1736_059:0466c05": "中彼字即賴耶故。於中三：初總顯論意；次",
    "T36n1736_059:0466c06": "「名謂非色」下，出色體；後「此二與識」下，顯共",
    "T36n1736_059:0466c07": "生義。束蘆之義，六地當釋。即前所引《攝論》。",
    "T36n1736_059:0466c08": "次文云「阿賴耶識與彼雜染諸法同時更互",
    "T36n1736_059:0466c09": "為因。云何可見？譬如明燈焰炷生燒同時",
    "T36n1736_059:0466c10": "更互，又如束蘆互相依持同時不倒。」釋曰：",
    "T36n1736_059:0466c11": "燈炷生焰，燈焰燒炷，互為因果，正是果識",
    "T36n1736_059:0466c12": "為名色因義。疏「二不離是因相」者，牒經標",
    "T36n1736_059:0466c13": "名。「即顯本識為名色因」者，疏釋因。言「謂是",
    "T36n1736_059:0466c14": "名色」下，論釋其相。言「名色不離彼本識」者，",
    "T36n1736_059:0466c15": "論主釋經不離之言，非是不離名色有六",
    "T36n1736_059:0466c16": "處也，顯上句中共生為不離耳。言「依彼本",
    "T36n1736_059:0466c17": "識故」者，論主自釋因相言也。從「既依此釋」",
    "T36n1736_059:0466c18": "下，疏家案定，明此自相因相中有識支及名",
    "T36n1736_059:0466c19": "色支不同。古釋唯取同名色支，識支在前",
    "T36n1736_059:0466c20": "邪見中故。今名色依起者，依彼本識因生",
    "T36n1736_059:0466c21": "耳。疏「三彼果相」者，即此名色增長，下經前已",
    "T36n1736_059:0466c22": "科出，故此略無牒經。疏中但釋彼果，揀非",
    "T36n1736_059:0466c23": "報相而為果體，今取六處等是報相名色",
    "T36n1736_059:0466c24": "果耳。上言次第者，名色生六處，六處生觸",
    "T36n1736_059:0466c25": "等，次第不亂故。恐繁指後。疏「二同相中」，論",
    "T36n1736_059:0466c26": "主易故不釋，疏文亦顯。然六地中名為苦",
    "T36n1736_059:0466c27": "樹，廣有其相。言文義顯者，文即此中有",
    "T36n1736_059:0466c28": "憂悲苦等。《唯識》云「老死位中多無樂故」，此是",
    "T36n1736_059:0466c29": "他文。言義顯者。生死是苦。憂悲之苦最明顯",
    "T36n1736_059:0467a01": "故。故為同相。疏「三顛倒相中」，二：先總釋、後",
    "T36n1736_059:0467a02": "「此有四重」下別疏。「僧佉說覺以為神相」者，即",
    "T36n1736_059:0467a03": "《百論．破神品》第二中，外曰：「實有神。如僧佉經",
    "T36n1736_059:0467a04": "中說覺相是神。」次論復云：「優樓迦弟子誦衛",
    "T36n1736_059:0467a05": "世師經，言知與神異，是故神不墮無常中，",
    "T36n1736_059:0467a06": "亦不無知。何以故？神知合故。如有牛人。」注",
    "T36n1736_059:0467a07": "云「譬如人與牛合，人名有牛。如是神知情",
    "T36n1736_059:0467a08": "塵意合，故神有知生。以神合故，神名有知。」",
    "T36n1736_059:0467a09": "釋曰：上即論立。今但云無，不說無之所以，",
    "T36n1736_059:0467a10": "所以廣如前後。今當略說，論破僧佉云「內",
    "T36n1736_059:0467a11": "曰：神覺為一耶？為異耶？外曰：神覺一也。內",
    "T36n1736_059:0467a12": "曰：覺若神相，神無常故。」釋論云「譬如熱是",
    "T36n1736_059:0467a13": "火相，熱無常故，火亦無常。今覺實無常，相各",
    "T36n1736_059:0467a14": "異故，屬因緣故，本無今有故，已有還無故。」",
    "T36n1736_059:0467a15": "外曰：不生故常。意明神不生故。內曰：若爾，覺",
    "T36n1736_059:0467a16": "非神相。意云：覺無常神常，無常不應與常",
    "T36n1736_059:0467a17": "為相故。彼疏總釋云「此二相違，凡有三對：",
    "T36n1736_059:0467a18": "一神常覺無常、二神遍覺不遍、三神一覺眾。」",
    "T36n1736_059:0467a19": "此初段中，正就二對生過；神一覺眾，在第",
    "T36n1736_059:0467a20": "三重中方破。就初對中有四種過：一以神",
    "T36n1736_059:0467a21": "從覺，神則無常。二以覺從神，覺應是常。三",
    "T36n1736_059:0467a22": "若不相從，體即不一。四必欲令覺是神，神",
    "T36n1736_059:0467a23": "則二種，常無常也，亦言覺不覺也。今結四",
    "T36n1736_059:0467a24": "過之中，經文有一二，是破覺不應有之。三",
    "T36n1736_059:0467a25": "四略無。餘如彼論。二破衛世，先破其喻云",
    "T36n1736_059:0467a26": "「內曰：牛相，牛中住故，非有牛中。」釋曰：有牛",
    "T36n1736_059:0467a27": "是人，人與牛合，牛不是人。神與知合，知不",
    "T36n1736_059:0467a28": "是神，何得為相？次破其法云「汝言神相情",
    "T36n1736_059:0467a29": "塵意合故知生，是知知色等。是故但知能知，",
    "T36n1736_059:0467b01": "非神知。譬如火能燒，非有火人燒。」斯則知",
    "T36n1736_059:0467b02": "為神相義不成矣，今云無知。疏「若約小乘」",
    "T36n1736_059:0467b03": "等者，受蘊名覺，覺苦樂等。三蘊名知，想取",
    "T36n1736_059:0467b04": "於像、行有欲勝解等，皆是知義識義，更明",
    "T36n1736_059:0467b05": "色非此二。疏「約六根說身識名覺」等者，若",
    "T36n1736_059:0467b06": "約別明，眼見、耳聞、鼻舌身三名覺，意根曰",
    "T36n1736_059:0467b07": "知。今取觸塵對之為覺，餘五說知。疏「現",
    "T36n1736_059:0467b08": "有知覺」下，通外難，先難；「隨俗故」下答，即《中",
    "T36n1736_059:0467b09": "論》意。疏「又心法有四」下，亦答上難。於中有",
    "T36n1736_059:0467b10": "二：先舉法相、後結酬其問。前中，此四即",
    "T36n1736_059:0467b11": "同《唯識》第九四種勝義：一世間勝義，謂蘊界",
    "T36n1736_059:0467b12": "處等；二道理勝義，謂苦集等；三證得勝義，謂",
    "T36n1736_059:0467b13": "二空真如；四勝義勝義，謂一真法界。廣如玄",
    "T36n1736_059:0467b14": "中。今文先列名、次「謂隨境」下釋相。疏「此四",
    "T36n1736_059:0467b15": "重中」下，二結酬其問。汝現見有，但是初門；",
    "T36n1736_059:0467b16": "今約後三，故言無也。又以第二破其初一，",
    "T36n1736_059:0467b17": "則事非事矣。若以第三破其前二，前二俱",
    "T36n1736_059:0467b18": "無。若以第四拂其空相，空亦不立，方名為",
    "T36n1736_059:0467b19": "實。又三以空遣有、四以實遣空，空實無",
    "T36n1736_059:0467b20": "礙，知即無知。然破我與法，廣如於前諸會",
    "T36n1736_059:0467b21": "經文。疏「響可喻言聲」者，此喻亦是遮救無",
    "T36n1736_059:0467b22": "知，謂無情之物，動與不動故無知覺。眾生",
    "T36n1736_059:0467b23": "有心，安無知覺？故引響喻。因心發聲，扣",
    "T36n1736_059:0467b24": "谷發響。響無知覺，情發亦然。疏「彼二顛",
    "T36n1736_059:0467b25": "倒」等者，顛倒有三意：一迷真隨妄即是顛",
    "T36n1736_059:0467b26": "倒；二由迷真故於樂計苦，由隨妄故於",
    "T36n1736_059:0467b27": "苦計樂；三不識真故遠之，不知妄故隨",
    "T36n1736_059:0467b28": "之。故論經云「不覺不知而受諸苦惱」。雖",
    "T36n1736_059:0467b29": "有三重，其旨一也，故疏之中前後互出。疏",
    "T36n1736_059:0467c01": "「既言具苦必知無樂」者，此遮妨難。恐有",
    "T36n1736_059:0467c02": "問言：慈是與樂，經中但言見生有苦，何言",
    "T36n1736_059:0467c03": "興慈？故通云爾。然經慈悲二觀影略，悲中",
    "T36n1736_059:0467c04": "覩境却無拔濟之言，慈中闕於覩境却兼",
    "T36n1736_059:0467c05": "拔濟之語，二觀同緣有苦故。「生慈」下，重舉",
    "T36n1736_059:0467c06": "前境，以明拔濟，成上之悲。置安樂處，生下",
    "T36n1736_059:0467c07": "之慈，義皆足矣。疏「一明施所依」者，即經隨順",
    "T36n1736_059:0467c08": "如是大慈大悲，則能拔其苦、能與其樂。若",
    "T36n1736_059:0467c09": "別說者，財施拔現貧苦、與現富樂，法施拔",
    "T36n1736_059:0467c10": "其當苦、與出世樂，無畏拔現恐怖、與安隱",
    "T36n1736_059:0467c11": "樂。文中就初，多明於財而言大捨。又云「凡",
    "T36n1736_059:0467c12": "是所有」，則兼具矣。疏「一者外財、二者內財」",
    "T36n1736_059:0467c13": "者，前諸會已廣，易故疏更不釋。論文甚",
    "T36n1736_059:0467c14": "廣，今當具出。論釋總句「凡是所有一切能",
    "T36n1736_059:0467c15": "捨」，云「一切物者，略有二種：一外、二內。」次釋",
    "T36n1736_059:0467c16": "「所謂下別」中，先釋外、後釋內。外中更分總",
    "T36n1736_059:0467c17": "別，釋總句云「外者復有二種：一所用、二貯",
    "T36n1736_059:0467c18": "積。如經所謂一切財穀庫藏等故，如是次",
    "T36n1736_059:0467c19": "第。」釋曰：此中財穀是所用，庫藏是貯積。經",
    "T36n1736_059:0467c20": "「從金銀」下別，論釋云「於中廣有八種，從金",
    "T36n1736_059:0467c21": "銀乃至一切所愛之事。」一切所愛之事，即今",
    "T36n1736_059:0467c22": "經及餘所有珍玩之具，兼取後內以為第",
    "T36n1736_059:0467c23": "九，釋云「是外事捨中，初捨為總，餘九為別。",
    "T36n1736_059:0467c24": "依此有二種喜：一藏攝喜、二利益喜。藏攝",
    "T36n1736_059:0467c25": "喜者，謂金銀等。利益喜者，復有八種。」釋曰：",
    "T36n1736_059:0467c26": "欲兼下內共成二喜故，標云外事有九。",
    "T36n1736_059:0467c27": "下釋別中，第八即是於內。然八中次第異",
    "T36n1736_059:0467c28": "今，今依此經之次。一嚴飾利益喜，謂珍寶",
    "T36n1736_059:0467c29": "纓絡。二者代步利益喜，謂象馬車乘。三者",
    "T36n1736_059:0468a01": "代苦利益喜，謂奴婢人民，論當第四。四者自",
    "T36n1736_059:0468a02": "在利益喜，謂城邑聚落，論當第五。五者戲樂",
    "T36n1736_059:0468a03": "利益喜，謂園林臺觀，論當第三。六者眷屬利",
    "T36n1736_059:0468a04": "益喜，謂妻妾男女內外眷屬。七者堅著利益",
    "T36n1736_059:0468a05": "喜，謂及餘所有珍玩之具。八者稱意利益喜，",
    "T36n1736_059:0468a06": "謂頭目手足等。後三同彼論次。疏「隨機所應",
    "T36n1736_059:0468a07": "以何法」者，經有三句，此句是總，下二句別。",
    "T36n1736_059:0468a08": "云何所宜？二隨力宜、三隨現習宜。現習宜",
    "T36n1736_059:0468a09": "者，如浣衣之子應令修習不淨觀等。疏",
    "T36n1736_059:0468a10": "「知時」已下行相。行相三句，知時知量合為",
    "T36n1736_059:0468a11": "一故。開時有三，第三時即知量義。言「如是",
    "T36n1736_059:0468a12": "時中宜修定等」，即《涅槃經》，上已引竟。疏「晝則",
    "T36n1736_059:0468a13": "存心」等者，即《遺教經》。經云「汝等比丘！晝則勤",
    "T36n1736_059:0468a14": "心修習善法，無令失時。初夜後夜亦勿有",
    "T36n1736_059:0468a15": "廢。中夜誦經以自消息，無以睡眠因緣令",
    "T36n1736_059:0468a16": "一生空過無所得也。當念無常之火燒諸",
    "T36n1736_059:0468a17": "世間，早求自度勿睡眠也。諸煩惱賊常伺",
    "T36n1736_059:0468a18": "殺人甚於怨家，安可睡眠不自警悟？煩惱",
    "T36n1736_059:0468a19": "毒蛇睡在汝心，譬如黑蚖在汝室睡，當以",
    "T36n1736_059:0468a20": "持戒之鉤早併除之，睡蛇既出乃可安眠；",
    "T36n1736_059:0468a21": "不出而眠是無慚人也。慚恥之服，於諸莊嚴",
    "T36n1736_059:0468a22": "最為第一。慚如鐵鉤，能制人非法。是故比",
    "T36n1736_059:0468a23": "丘！常當慚愧，無得暫替。若離慚恥，則失諸",
    "T36n1736_059:0468a24": "功德。有愧之人則有善法，若無愧者與諸禽",
    "T36n1736_059:0468a25": "獸無相異也。」釋曰：但觀所引，疏文易了。",
    "T36n1736_059:0468a26": "疏「謂量力所能亦愛亦策勿令過分」者，即",
    "T36n1736_059:0468a27": "《涅槃經》，已如上引。亦如教首樓那調琴之",
    "T36n1736_059:0468a28": "法。言「後便休廢」者，《起信論》修行信心分，彼",
    "T36n1736_059:0468a29": "約為魔惑故，或卒起精進，後便休廢。今",
    "T36n1736_059:0468b01": "使勿令過分，則非卒起，亦不休廢。然疏三",
    "T36n1736_059:0468b02": "時當相以釋，亦可此三為初中後，初但明記、",
    "T36n1736_059:0468b03": "次日夜勤修、後方不斷。「此即前慚愧二利行",
    "T36n1736_059:0468b04": "中」者，釋經。於此行中，以後三行攝護前",
    "T36n1736_059:0468b05": "七。慚愧之中已收前七門二利之行，今之",
    "T36n1736_059:0468b06": "二利即前七也，而是慚愧所護行中修堅固",
    "T36n1736_059:0468b07": "也。「欲早求度」下，釋勤修。「出離」已下，正顯行",
    "T36n1736_059:0468b08": "相之文。此句總明堅固之體，即前《遺教》之文。",
    "T36n1736_059:0468b09": "「不退自分」下，別釋堅固之相，前經已引《彌",
    "T36n1736_059:0468b10": "勒問經》。疏「利養正行具二供養」者，上願校",
    "T36n1736_059:0468b11": "量中有三供養：一利養供養、二恭敬供養、三",
    "T36n1736_059:0468b12": "正行供養。今以恭敬通上二故，但分財法。",
    "T36n1736_059:0468b13": "疏「第三佛子下結十名體用」者，疏文有二：先",
    "T36n1736_059:0468b14": "釋文；後「然安住」下揀法，亦通復重之問。文",
    "T36n1736_059:0468b15": "中有二：先問、後「論云」下引論答。先舉論；後",
    "T36n1736_059:0468b16": "「前句文略」下是疏釋論，論中無問而但有",
    "T36n1736_059:0468b17": "揀，具足，論云「前所說三十句，從信增上等，",
    "T36n1736_059:0468b18": "乃至常求上上勝道，得清淨地法。今此十",
    "T36n1736_059:0468b19": "句，從信乃至供養諸佛，盡是障地淨法，是",
    "T36n1736_059:0468b20": "名修行校量勝。」而遠公云：「前是所淨，此是能",
    "T36n1736_059:0468b21": "淨。意云：前地滿故能淨此法，故為所淨。此",
    "T36n1736_059:0468b22": "中十行若無此十，地不窮滿，故為能淨。」未",
    "T36n1736_059:0468b23": "為得意，不順於論及《瑜伽》故。第三果校",
    "T36n1736_059:0468b24": "量。疏「三明分齊」等者，疏文有四：初總標分",
    "T36n1736_059:0468b25": "齊，即修非修分別，以修以報各為分齊。二",
    "T36n1736_059:0468b26": "「行修唯在」下，二約當地初後相望論其分",
    "T36n1736_059:0468b27": "齊，即上二義遍不遍故。三「又初二後一」",
    "T36n1736_059:0468b28": "下，約有無論分齊。四「又初二果」下，約法",
    "T36n1736_059:0468b29": "果論分齊。此意正為論主通妨，謂安國法",
    "T36n1736_059:0468c01": "師以見二果之後有結文故，便以前二果",
    "T36n1736_059:0468c02": "唯是地法，後二方是果法，即出心故。故今為",
    "T36n1736_059:0468c03": "通，前二通法通果，為法易見，後有結故；為",
    "T36n1736_059:0468c04": "果難見，故論判屬果。「不得此意」下，結彈安",
    "T36n1736_059:0468c05": "國。疏「今云法身即功德法身」者，佛地一切",
    "T36n1736_059:0468c06": "通名法身，以約證如十德勝故，見功德",
    "T36n1736_059:0468c07": "身；又約證如來窮極故，真實法身非見",
    "T36n1736_059:0468c08": "相故。疏「理實入華藏」下，上約寄位、此下顯",
    "T36n1736_059:0468c09": "實，即願智果中意也。疏「亦兼供僧」者，略無",
    "T36n1736_059:0468c10": "法者，已親證如，真供養故。又此鍊行真是",
    "T36n1736_059:0468c11": "修行，法供養故，故略無耳。其供佛中，經文易",
    "T36n1736_059:0468c12": "故，疏略不釋。論云供養者，有其三種：一恭",
    "T36n1736_059:0468c13": "敬供養，謂讚歎等顯佛功德；二尊重供養，謂",
    "T36n1736_059:0468c14": "禮拜等；三奉施供養，謂華香等，即衣服下文。",
    "T36n1736_059:0468c15": "其大心深心，即能供養心。謂為求佛，故云大",
    "T36n1736_059:0468c16": "心。心殷重故，名為深心。疏以同上願校量",
    "T36n1736_059:0468c17": "中供養願故，故皆略無。疏「去下劣垢論當",
    "T36n1736_059:0468c18": "第三」者，論經亦是第二，論釋即當第三。",
    "T36n1736_059:0468c19": "疏「三別地行相中」者，初正明。二「若不爾」下，",
    "T36n1736_059:0468c20": "反質成立。三「是以具」下，總明義類以成前",
    "T36n1736_059:0468c21": "理。其「五約圓融一具一切」，更有三義：一約",
    "T36n1736_059:0468c22": "相資，檀義攝六等，二約相應，一念具修，三",
    "T36n1736_059:0468c23": "約理融稱性，一多互相攝故。疏「總收三入」",
    "T36n1736_059:0468c24": "等者，此所練淨有始有終。初但明練，即是",
    "T36n1736_059:0468c25": "其始；後舉迴向能練令淨，即是其終。故前",
    "T36n1736_059:0468c26": "論主以迴向居二行之後，先明自利利他、",
    "T36n1736_059:0468c27": "後迴向勝進故。言「信等淨法為所練」者，即下",
    "T36n1736_059:0468c28": "論云「信等善法猶如真金，數數入火故。」疏",
    "T36n1736_059:0468c29": "「第二喻中」下，疏文有二：先正釋喻、後「金性本",
    "T36n1736_059:0469a01": "有」下解妨釋成。於中二：先問、後「信等有二」下",
    "T36n1736_059:0469a02": "解釋。釋開二門，地前之信則不喻金，證如",
    "T36n1736_059:0469a03": "之信乃將喻金。如來藏中為惑所覆如在",
    "T36n1736_059:0469a04": "鑛中，地初一淨即已出鑛，地中地滿皆是入",
    "T36n1736_059:0469a05": "火。疏「此二不二並可喻金」者，謂真心為體，",
    "T36n1736_059:0469a06": "與信等相不殊，更無有二。以真心上離",
    "T36n1736_059:0469a07": "不信濁，故名為信；二三無有違害即是慈",
    "T36n1736_059:0469a08": "悲；四無慳悋為施；五無懈；六無愚；七無不",
    "T36n1736_059:0469a09": "重賢；八無不怖罪惡；九無有危脆；十無",
    "T36n1736_059:0469a10": "違佛教。故是十行但一真心而為二義，故",
    "T36n1736_059:0469a11": "無二體，並為本有，故可喻金。疏「雖假供",
    "T36n1736_059:0469a12": "等緣修以成真德」者，然第二義自有兩義：",
    "T36n1736_059:0469a13": "一約所顯性德、二約能顯緣修成德。如以",
    "T36n1736_059:0469a14": "知法性無慳貪故，隨順修行檀波羅蜜，今",
    "T36n1736_059:0469a15": "成檀德。剋實分別，則初一義可以喻火，對",
    "T36n1736_059:0469a16": "治行故；所顯喻金；成德如嚴具，今且融",
    "T36n1736_059:0469a17": "後二以喻於金，以德因真起，故同所顯，故",
    "T36n1736_059:0469a18": "云「後成嚴具亦不異金」。嚴具喻於後地，廣",
    "T36n1736_059:0469a19": "如前說。金例皆金。疏「既了於真」下，復融初",
    "T36n1736_059:0469a20": "義亦不異金。以初妄識為體，今真妄交徹",
    "T36n1736_059:0469a21": "故。妄由真生，真該妄末。真非妄外，即妄",
    "T36n1736_059:0469a22": "徹真源。若爾，則無能練所練，故云「寄相顯",
    "T36n1736_059:0469a23": "真故分能所」。第二發趣果。疏「一問勝進」者，",
    "T36n1736_059:0469a24": "勝進雖向二地，修在初地，亦得名為問初",
    "T36n1736_059:0469a25": "地也。疏「相及得果」等者，是所得法相。疏",
    "T36n1736_059:0469a26": "文有三：初依論釋相、次出體、三再顯法體。疏",
    "T36n1736_059:0469a27": "「相即方便智」下，疏出其體，即同如來加請中",
    "T36n1736_059:0469a28": "三漸次也。言「能所觀相」者，相有其二義：一",
    "T36n1736_059:0469a29": "相差別故；二能到地實故名為相。即觀漸",
    "T36n1736_059:0469b01": "次觀，即舉障顯治相，則能所皆相，二得即證",
    "T36n1736_059:0469b02": "漸次，三果即修行漸次。疏「又此三者」下，三再",
    "T36n1736_059:0469b03": "顯法體。開根本智以成二道，故不取加",
    "T36n1736_059:0469b04": "行。言「地上加行勝進𪰋故」者，如欲入第二",
    "T36n1736_059:0469b05": "起十種心，此即加行，而是初地之勝進。意",
    "T36n1736_059:0469b06": "云：勝進既是後得，故非方便。疏「若準論意」等",
    "T36n1736_059:0469b07": "者，今疏意明隨地智差別地法，而論云成就",
    "T36n1736_059:0469b08": "諸地法者，所謂信等故。第二知中有三：初",
    "T36n1736_059:0469b09": "略舉經意、二「論攝十句」下論釋、三以問攝",
    "T36n1736_059:0469b10": "知。二中，言「攝十為五」者，一二二三三四五",
    "T36n1736_059:0469b11": "一故。疏「行修善巧」者，下論云「成壞善巧、增長",
    "T36n1736_059:0469b12": "善巧」，非詺能知為方便也。此五方便地地",
    "T36n1736_059:0469b13": "皆具，而其隨相分別。初一在於解行位中，得",
    "T36n1736_059:0469b14": "在初地，增上在於二地已上，不退在於八",
    "T36n1736_059:0469b15": "地已上，盡至十地。第三增上方便，亦成德殊",
    "T36n1736_059:0469b16": "勝，故行修不頓，初中後別，故有三句。餘句",
    "T36n1736_059:0469b17": "可知。疏「若以相等」下，第三以問攝知。於中",
    "T36n1736_059:0469b18": "二：先以經問，攝論之五；後「若攝十句」者，以",
    "T36n1736_059:0469b19": "經問，攝經之知。第三攝報果。疏「初行後願」",
    "T36n1736_059:0469b20": "者，行亦自分，願亦勝進。疏「謂若施若攝」者，",
    "T36n1736_059:0469b21": "布施本通二利，今從利他邊說。問：四攝之初",
    "T36n1736_059:0469b22": "已有布施，何須別說？答：有四意故。一布施",
    "T36n1736_059:0469b23": "本是自利，今菩薩行，令物倣之以捨慳貪，",
    "T36n1736_059:0469b24": "故是利他攝中布施，一向利他；二布施直論",
    "T36n1736_059:0469b25": "布施，四攝中施乃是攝緣；三布施通於三施，",
    "T36n1736_059:0469b26": "四攝唯約財施，法施乃屬愛語中故；四此",
    "T36n1736_059:0469b27": "地正是布施位故，所以別說。經中先明遍施，",
    "T36n1736_059:0469b28": "後「常行」下常施。疏「如是一切下不失自利」",
    "T36n1736_059:0469b29": "者，文中三：初總釋文意、二引論釋意。二正",
    "T36n1736_059:0469c01": "釋文。疏「謂利他事中」下，第二引論釋也。論",
    "T36n1736_059:0469c02": "云「言不離者，示現不離自利益故。如是",
    "T36n1736_059:0469c03": "諸念事中行已，成大恭敬，除諸妄想。」釋曰：",
    "T36n1736_059:0469c04": "以論難了，故以疏間釋成。大恭敬，即所念佛",
    "T36n1736_059:0469c05": "等。除諸妄想，正是念義。是以前明自利之施，",
    "T36n1736_059:0469c06": "令物除慳；今明利他之行，不失自利，是",
    "T36n1736_059:0469c07": "為菩薩修行善巧。疏「所念有十」下，第三釋文。",
    "T36n1736_059:0469c08": "此之十念亦即六念：初三念同；四亦念僧，菩",
    "T36n1736_059:0469c09": "薩僧故；次三功德念，即是施戒，六念中略但",
    "T36n1736_059:0469c10": "舉其二，今文廣故備於諸度；後四求義念，",
    "T36n1736_059:0469c11": "即是念天，第一義天故。疏「光明功德」者，行體",
    "T36n1736_059:0469c12": "清淨，離垢障故。疏「分別法義」者，以詞及辯",
    "T36n1736_059:0469c13": "分別法義二無礙也。疏「修行剋證禪定勝",
    "T36n1736_059:0469c14": "業」者，謂依四禪及四空定發百三昧故。故",
    "T36n1736_059:0469c15": "論云「一念發百三昧者，得三昧自在力故。」",
    "T36n1736_059:0469c16": "疏「論意取神力」等者，論云「以得三昧故，",
    "T36n1736_059:0469c17": "於十方諸佛及佛所加，諸菩薩所修習智慧",
    "T36n1736_059:0469c18": "故。」釋曰：如金剛藏菩薩，為諸菩薩說十地",
    "T36n1736_059:0469c19": "等。疏「次三有悟機者」，一往剎、二光明、三正",
    "T36n1736_059:0469c20": "授以法。疏「是圓融實德故云過此」者，釋",
    "T36n1736_059:0469c21": "經「復過是數」，是數即前出家果中百三昧等。",
    "T36n1736_059:0469c22": "論經此中文廣，經云「菩薩願力示現過於諸",
    "T36n1736_059:0469c23": "數，示種種神通，或身或光明、或神通或眼、或",
    "T36n1736_059:0469c24": "境界或音聲、或行或莊嚴、或加或信或業，是",
    "T36n1736_059:0469c25": "諸神通乃至無量百千萬億那由他劫不可",
    "T36n1736_059:0469c26": "數知。」論釋云「於中身者，是一切菩薩行根",
    "T36n1736_059:0469c27": "本所依故。依彼身故，有光明及神通。依光",
    "T36n1736_059:0469c28": "明有天眼，以有天眼見前境界。一切眼",
    "T36n1736_059:0469c29": "有五種，應知依神通有音聲及行莊嚴加",
    "T36n1736_059:0470a01": "等。音聲者，應彼言說故。行是遍至十方故。",
    "T36n1736_059:0470a02": "莊嚴者，作種種應現故。加者，神力加被故。",
    "T36n1736_059:0470a03": "信者，依三昧門現神通力，隨眾生信利益",
    "T36n1736_059:0470a04": "成就故。業者，依慧眼所攝陀羅尼門現說",
    "T36n1736_059:0470a05": "法故。略說一切諸地各有因體果相應知。」釋",
    "T36n1736_059:0470a06": "曰：後總結因體果相，疏已具釋，以前經論",
    "T36n1736_059:0470a07": "並皆易見，例前百身百三昧等，故疏不顯。",
    "T36n1736_059:0470a08": "第二離垢地。疏「所以來者」，文二：先舉論、後",
    "T36n1736_059:0470a09": "「言正位」下疏釋。謂依上見道而有修道，修",
    "T36n1736_059:0470a10": "道修行三學。上正釋論、後「前地」下解妨。妨",
    "T36n1736_059:0470a11": "云：初地豈無戒耶？答意可知。疏「言離垢」下，",
    "T36n1736_059:0470a12": "二釋名。先引瑜伽。後「謂性戒」下是疏暗引",
    "T36n1736_059:0470a13": "世親《攝論》第七以釋《瑜伽》，即揀劣顯勝，釋",
    "T36n1736_059:0470a14": "成上極遠離之言不在作意，而無誤故。若",
    "T36n1736_059:0470a15": "具引，《瑜伽》四十八云「如是略說菩薩增上戒",
    "T36n1736_059:0470a16": "住，謂意樂淨故、性戒具足故、離一種犯戒",
    "T36n1736_059:0470a17": "垢故、一切業道一切因果了知通達故。」乃至",
    "T36n1736_059:0470a18": "云「若廣說者，如《十地經》離垢地說。離垢地由",
    "T36n1736_059:0470a19": "遠離一切犯戒垢故，彼離垢地即增上戒",
    "T36n1736_059:0470a20": "住。」釋曰：彼既指此，故宜引彼疏。《唯識》中言",
    "T36n1736_059:0470a21": "具淨尸羅乃有二意：一云具足別解脫及定",
    "T36n1736_059:0470a22": "共道共故，雖第三地始發定增，能離過時",
    "T36n1736_059:0470a23": "此地已滿，故有定共。二云或唯別解脫，亦能",
    "T36n1736_059:0470a24": "全離加行根本後起罪故。《十住毘婆沙》即",
    "T36n1736_059:0470a25": "第一論入初地品釋地名中。疏「言邪行」下，第",
    "T36n1736_059:0470a26": "三斷障，即《唯識》文。先斷障，後斷愚障中論",
    "T36n1736_059:0470a27": "不釋名。《攝論》云「謂於諸有身等邪行障」。意",
    "T36n1736_059:0470a28": "云：身等三業有十惡行，名邪行障。「謂所知」",
    "T36n1736_059:0470a29": "下，出體。所知揀異煩惱，俱生揀於分別。分",
    "T36n1736_059:0470b01": "別初地已斷盡故，一分唯屬此地斷者。從「能",
    "T36n1736_059:0470b02": "障二地」下，具足論云「能障二地極淨尸羅，",
    "T36n1736_059:0470b03": "入二地時便能永斷。」釋曰：以易不顯。疏「由",
    "T36n1736_059:0470b04": "此二」下，後斷愚也。開上一障而為二愚，愚",
    "T36n1736_059:0470b05": "即現行，麁重是種子。「二種種業趣愚」者，毀責",
    "T36n1736_059:0470b06": "為名。不取惡果，豈名種種業趣？不一即",
    "T36n1736_059:0470b07": "名為種種。種種非一，即是毀責。論更釋云",
    "T36n1736_059:0470b08": "「或唯起業，不了業愚。謂前一是起業之愚，",
    "T36n1736_059:0470b09": "後一即是不了業愚，非所發業。此二非必",
    "T36n1736_059:0470b10": "能起於業，則其二愚一向是愚。」若依此釋，",
    "T36n1736_059:0470b11": "後之一愚亦愚品類。問：所知障不能發潤，",
    "T36n1736_059:0470b12": "如何此中能發三業？答：《唯識》第一云「續生煩",
    "T36n1736_059:0470b13": "惱發犯戒業，通所知障。」此約誤犯，故不相",
    "T36n1736_059:0470b14": "違。疏「言最勝」下，第四證如戒為最勝。由具",
    "T36n1736_059:0470b15": "戒故證最勝如，謂此如理最為勝故，如說",
    "T36n1736_059:0470b16": "離欲名為最勝。「此亦由翻」下，是疏釋意，彌",
    "T36n1736_059:0470b17": "顯戒勝。故《智論》第十五云「大惡病中，戒為良",
    "T36n1736_059:0470b18": "藥。大怖畏中，戒為守護。死愚闇中，戒為明",
    "T36n1736_059:0470b19": "燈。於惡道中，戒為猛將。死海水中，戒為大",
    "T36n1736_059:0470b20": "船。故云最勝。」餘如戒經。疏「是以成」下，五成",
    "T36n1736_059:0470b21": "行。諸論皆同疏。「得無等菩提」下，六得果。戒",
    "T36n1736_059:0470b22": "於世間得人天身，故於出世得菩提果。「並",
    "T36n1736_059:0470b23": "寄」下，結示。疏「三聚無誤」下，疏釋論科。疏「而下",
    "T36n1736_059:0470b24": "列中總句同名直心」者，謂今經標云深心，",
    "T36n1736_059:0470b25": "下列中總句則名直心。論經標云直心，總",
    "T36n1736_059:0470b26": "句亦云直心，則知義一。而疏釋深心云「深",
    "T36n1736_059:0470b27": "契事理」者，若以深心同論直心，直心即是",
    "T36n1736_059:0470b28": "正念真如，故深契理；若順《起信》，深心樂修",
    "T36n1736_059:0470b29": "一切善行，即是契事。顯義包含，雙存事理。",
    "T36n1736_059:0470c01": "疏「論云十種直心」者，論釋總句。言「性戒成",
    "T36n1736_059:0470c02": "就」者，總該三聚，別對律儀。「隨所應作」下，通",
    "T36n1736_059:0470c03": "於二聚自然而行，兼顯直義。疏「謂發起」下，疏",
    "T36n1736_059:0470c04": "釋上論。於中有三：初正釋。二「然性戒有二」",
    "T36n1736_059:0470c05": "下，釋成上義。第二真如性戒，成前發起淨中",
    "T36n1736_059:0470c06": "順理持戒。第一久積成性，成前則令自體",
    "T36n1736_059:0470c07": "淨中性戒成就。三「今稱如」下，雙結上二義。疏",
    "T36n1736_059:0470c08": "「別中初四」下，釋別句中二：先科、後釋。釋中「柔",
    "T36n1736_059:0470c09": "軟」者，引《瑜伽》意。於他柔軟，直就論意是自",
    "T36n1736_059:0470c10": "柔軟，柔軟即喜樂。則持戒之人心無惱悔，故",
    "T36n1736_059:0470c11": "生喜樂。疏。二「堪能」等者，依此性善持戒是",
    "T36n1736_059:0470c12": "淨業也。「煩惱」已下離業因。既因離果離，故難",
    "T36n1736_059:0470c13": "持能持。疏「所以鵝珠草繫」下，成上能持難",
    "T36n1736_059:0470c14": "持。鵝珠，即《阿閦佛經》，《大莊嚴經論》第十廣有",
    "T36n1736_059:0470c15": "其緣，今當略示。謂有一比丘至金師家，其",
    "T36n1736_059:0470c16": "金師正為王家穿珠，由比丘著赤色衣",
    "T36n1736_059:0470c17": "映珠似肉，有鵝吞之。金師失珠，傍更無",
    "T36n1736_059:0470c18": "人，決謂比丘盜其寶珠。詢問，言無。遂加栲",
    "T36n1736_059:0470c19": "楚。比丘了知珠為鵝吞，為惜鵝命甘苦而",
    "T36n1736_059:0470c20": "默。毆擊血流，鵝來唼血，杖誤殺鵝。比丘見",
    "T36n1736_059:0470c21": "已，便言珠在。金師問言：「何不早陳，受斯楚",
    "T36n1736_059:0470c22": "毒？」比丘答言：「珠為鵝吞。我為持戒，惜鵝",
    "T36n1736_059:0470c23": "命故，默受斯苦。鵝若不死，設斷我命我亦",
    "T36n1736_059:0470c24": "不言。」金師白王具陳上事，王加敬重。言草",
    "T36n1736_059:0470c25": "繫者，亦此論第三。有諸比丘行於曠野，為",
    "T36n1736_059:0470c26": "賊剝掠衣服罄盡。群賊共議，恐報王知，咸",
    "T36n1736_059:0470c27": "欲殺之。中有一賊語同伴言：「不須殺之。",
    "T36n1736_059:0470c28": "比丘之法不傷草木，可以草繫必不馳告。」",
    "T36n1736_059:0470c29": "群賊從之。既無衣服，風吹日炙，蚊蛭虻蠅",
    "T36n1736_059:0471a01": "之所唼食，夜聞惡獸惡鳥之聲。長老比丘",
    "T36n1736_059:0471a02": "勸諸少年而作是言：「人命無常要必當死，",
    "T36n1736_059:0471a03": "今莫毀戒。」說偈勸之，中有偈云：「伊羅鉢龍",
    "T36n1736_059:0471a04": "王，以其毀禁戒，傷盜於樹葉，命終墮龍中。",
    "T36n1736_059:0471a05": "諸佛悉不記，彼得出龍時。能堅持禁戒，斯",
    "T36n1736_059:0471a06": "事為甚難。」時諸比丘既聞偈已，自相勸誡。",
    "T36n1736_059:0471a07": "引昔作惡，為他殺害喪身無數，今為護聖",
    "T36n1736_059:0471a08": "戒分捨微軀。至於明旦，國王出獵，初疑禽",
    "T36n1736_059:0471a09": "獸，復謂尼乾。及至詢問，具說護戒。王心歡",
    "T36n1736_059:0471a10": "喜，解縛稱讚。海板比丘，同此卷說。此上二句",
    "T36n1736_059:0471a11": "即是行體、後二句行修。「三守護根門」，即修方",
    "T36n1736_059:0471a12": "便。「四寂靜者」，行成離過，順於涅槃。守護根",
    "T36n1736_059:0471a13": "門，前已廣引。行成離過，不見能持所持戒",
    "T36n1736_059:0471a14": "等，了戒如空，順涅槃矣。疏「五純善」下，次三",
    "T36n1736_059:0471a15": "攝善中，初一自分攝菩提分善、二者上攝佛",
    "T36n1736_059:0471a16": "善。言「如真金」者，雖被鍛鍊，精純無減故。後",
    "T36n1736_059:0471a17": "句離過。又初通攝菩提分善，次句別語戒善，",
    "T36n1736_059:0471a18": "後句亦通離過。七者「諸有勢力棄而不顧」，",
    "T36n1736_059:0471a19": "正是論意。「不似難陀」下，略舉戒過，於善例",
    "T36n1736_059:0471a20": "知。諸有勢力，亦因施等之所致故。八九二",
    "T36n1736_059:0471a21": "句明饒益中，前句彰悲，正明饒益；後句智",
    "T36n1736_059:0471a22": "導，方無愛見。第二自體淨。疏文有四：一總",
    "T36n1736_059:0471a23": "科、二攝位、三料揀、四釋文。今初。律者法也，",
    "T36n1736_059:0471a24": "儀謂軌儀。離諸過惡，不違法制，故論名",
    "T36n1736_059:0471a25": "離淨。論有二名，初云一者離戒，即後釋初",
    "T36n1736_059:0471a26": "門竟云「亦名正受淨，受即受戒法門，離即",
    "T36n1736_059:0471a27": "隨戒行相。不殺等十順益名善，要期在己",
    "T36n1736_059:0471a28": "名之為攝，離諸過惡名攝善戒，兼濟有",
    "T36n1736_059:0471a29": "情名饒益眾生，益而離過名饒益戒。」疏「此",
    "T36n1736_059:0471b01": "三聚戒」下，第二攝位，可知。疏「律儀通於止作」",
    "T36n1736_059:0471b02": "下，第三料揀。於中二：先通揀三聚，前二",
    "T36n1736_059:0471b03": "自利、後一利他。前中律儀即是惡止，攝善",
    "T36n1736_059:0471b04": "即是善行。後「又初律儀」下，唯揀初二，初二",
    "T36n1736_059:0471b05": "濫故。於中有二：先正揀、後展轉解妨。今",
    "T36n1736_059:0471b06": "初，已是通難。謂有問言：律儀之中既有止",
    "T36n1736_059:0471b07": "作，止即止惡、作即善行。作同攝善，何言律",
    "T36n1736_059:0471b08": "儀但明惡止？故有此答，皆《百論》意。謂論初",
    "T36n1736_059:0471b09": "外道問云：「佛說何法？」答云：「惡止善行法。」釋",
    "T36n1736_059:0471b10": "曰：殺等諸惡止息不作，名為惡止。三業正行",
    "T36n1736_059:0471b11": "信受修習，名為善行。外道便為立後重過，云",
    "T36n1736_059:0471b12": "「外曰：已說惡止，不應復說善行。內曰：布施",
    "T36n1736_059:0471b13": "等是善行故。謂布施是善，非惡止故。復次",
    "T36n1736_059:0471b14": "如大菩薩，惡已先止，行四無量憐愍眾生，",
    "T36n1736_059:0471b15": "復止何惡？外曰：布施是止慳法，是故布施",
    "T36n1736_059:0471b16": "應是惡止。內曰：不然。若布施便是惡止者，",
    "T36n1736_059:0471b17": "諸不布施悉應有罪。」釋曰：此是反難，明施",
    "T36n1736_059:0471b18": "非惡止。今翻順用，明不施忍而無有罪。又",
    "T36n1736_059:0471b19": "律儀中作謂持衣說淨等，不作有罪，非施",
    "T36n1736_059:0471b20": "忍等，故不同也。疏「若爾」下，展轉通難，釋成",
    "T36n1736_059:0471b21": "前義。先難、後答。初難亦是《百論》中意。「外曰：",
    "T36n1736_059:0471b22": "已說善行，不應復說惡止。內曰：止相息、",
    "T36n1736_059:0471b23": "行相作，二相違故。是故說善行不攝惡止。",
    "T36n1736_059:0471b24": "外曰：是事實爾。我不言惡止善行是一相，",
    "T36n1736_059:0471b25": "但應惡止則是善行，故言善行。不應復說",
    "T36n1736_059:0471b26": "惡止。」釋曰：此正同今經，殺即是惡，離殺名",
    "T36n1736_059:0471b27": "善，故律義中亦離殺等，攝善戒中亦不殺等，",
    "T36n1736_059:0471b28": "故二難分。疏「古釋」下，答。先敘昔解；其第二",
    "T36n1736_059:0471b29": "解，亦是《百論》中意。前所引布施是止慳法，答",
    "T36n1736_059:0471c01": "中後決云「復次諸漏盡人，慳貪已盡，布施之",
    "T36n1736_059:0471c02": "時復止何惡？或有人雖行布施，慳心不止；",
    "T36n1736_059:0471c03": "縱復能止，然以善行為本，是故布施是善",
    "T36n1736_059:0471c04": "行。」釋曰：此論意明布施雖有止惡，以善行",
    "T36n1736_059:0471c05": "為宗；律儀雖有作持，以止惡為宗。斯就",
    "T36n1736_059:0471c06": "正助，分成二聚。疏「今更」下，申今所釋。非",
    "T36n1736_059:0471c07": "彈古義，但助成別相耳。大同後義，在文",
    "T36n1736_059:0471c08": "易了。疏「今初律儀」下，第四釋文。疏「今居地",
    "T36n1736_059:0471c09": "上方行十善」者，然十善通佛，此亦不徵；差",
    "T36n1736_059:0471c10": "別說之，人天因耳。故今深玄，不合行此。又",
    "T36n1736_059:0471c11": "此善中先離殺者，然小乘四重，婬戒最初。初",
    "T36n1736_059:0471c12": "有三義：一者此戒，人之喜犯。二者劫初起",
    "T36n1736_059:0471c13": "過，此最為先，餘之三戒亦皆次第。三者婬愛",
    "T36n1736_059:0471c14": "惑業，招潤生死，二乘厭離故制在先。今十善",
    "T36n1736_059:0471c15": "十惡菩薩十重皆殺在初者，殺罪過重，善惡",
    "T36n1736_059:0471c16": "皆初，菩薩大慈居十重首。又《智度論》十三",
    "T36n1736_059:0471c17": "中說殺有十惡：一心常懷毒，世世不絕。二",
    "T36n1736_059:0471c18": "眾生憎惡，眼不喜見。三常懷惡念，思惟惡",
    "T36n1736_059:0471c19": "事。四眾生見者如見蛇虎。五睡時心怖，覺亦",
    "T36n1736_059:0471c20": "不安。六常為惡夢。七命終之時狂怖惡死。",
    "T36n1736_059:0471c21": "八者種短命惡業因緣。九身壞命終墮泥犁",
    "T36n1736_059:0471c22": "中。十若得為人，常短壽命。釋曰：今但離殺，",
    "T36n1736_059:0471c23": "十惡頓亡。故《大論》云「遠離一切殺生者，示",
    "T36n1736_059:0471c24": "現遠離，利益勝故。」疏「二離起因」者，其受畜",
    "T36n1736_059:0471c25": "因，畜則行殺，為受畜因。有未必殺，此則猶",
    "T36n1736_059:0471c26": "疎，故名為緣。其貪等惑，起殺則親，故名為",
    "T36n1736_059:0471c27": "因。疏「二為貪眾生」者，前則貪財，此則貪",
    "T36n1736_059:0471c28": "味。言「今有愍傷之仁」者，俗典云「愍傷不殺",
    "T36n1736_059:0471c29": "曰仁」，釋經仁字。「恕己為喻」，此釋恕字。即《涅",
    "T36n1736_059:0472a01": "槃經》第十云「一切畏刀杖，無不愛壽命。恕",
    "T36n1736_059:0472a02": "己可為喻，勿殺勿行杖。」疏「二對治中」，疏",
    "T36n1736_059:0472a03": "文有二：先正釋、後簡濫。今初，言「殺生祭祀」",
    "T36n1736_059:0472a04": "者，亦《百論》文。彼論因說捨罪福義，以福捨",
    "T36n1736_059:0472a05": "罪、以無相智捨福。外便救云「外曰：常福",
    "T36n1736_059:0472a06": "無捨因緣，故不應捨。」釋曰：由前菩薩說",
    "T36n1736_059:0472a07": "捨福，因由福滅時苦，是故應捨。外便云：我",
    "T36n1736_059:0472a08": "有常福，則無滅因，故不應捨。何謂常福？",
    "T36n1736_059:0472a09": "彼云「如經說，能作馬祀，是人度衰老死，福",
    "T36n1736_059:0472a10": "報常、生處常，是福不應捨。」釋曰：今但要彼",
    "T36n1736_059:0472a11": "愚癡，故舉其過，揀言不同。彼論廣破，言其",
    "T36n1736_059:0472a12": "無有常福，故是愚癡邪見。疏「此中慈益」下，",
    "T36n1736_059:0472a13": "二揀濫。於中又二：先正揀，顯因果離，是依",
    "T36n1736_059:0472a14": "主釋，今是持業。後「若爾」下，通妨。先舉妨、從",
    "T36n1736_059:0472a15": "「前約本有」下釋。疏「三果行」，中二：先略釋文、",
    "T36n1736_059:0472a16": "後「麁中成殺」下明具緣成殺。於中三：初依",
    "T36n1736_059:0472a17": "本論正釋、二「然雜集」下引他論會通、三「又",
    "T36n1736_059:0472a18": "境相」下指廣在餘。今初，「四行」等者，思即意",
    "T36n1736_059:0472a19": "業，是行體故。言「揀錯誤」者，兩境歷然，謂之",
    "T36n1736_059:0472a20": "錯。一境易奪，謂之誤。謂如二人並立，本欲",
    "T36n1736_059:0472a21": "殺東人，刃及西人，即名為錯。本欲殺張",
    "T36n1736_059:0472a22": "人，王人來替，或居闇處、或不審實，作張人",
    "T36n1736_059:0472a23": "殺，名之為誤。本斫非情及欲殺畜，錯誤",
    "T36n1736_059:0472a24": "害人，亦不成業。疏「五體謂身行加害斷",
    "T36n1736_059:0472a25": "命落究竟」者，然諸眾生攬五陰成假名眾",
    "T36n1736_059:0472a26": "生，念念生滅前滅後續，非斷非常假立命",
    "T36n1736_059:0472a27": "根，令其色心而得相續。亦剎那滅，前念既",
    "T36n1736_059:0472a28": "滅後念當生，斷今不續名為殺生亦名",
    "T36n1736_059:0472a29": "斷命，對前未斷名落究竟。故次疏云「即揀",
    "T36n1736_059:0472b01": "前四以為方便」。餘二段可知。疏「一內心止足",
    "T36n1736_059:0472b02": "即離起因」者，心足即是不貪，故引「廉貞之士」。",
    "T36n1736_059:0472b03": "書云「廉士非不愛財，致之以義。」意云：此",
    "T36n1736_059:0472b04": "無非理之貪也。《文選》云「渴不飲盜泉水，熱",
    "T36n1736_059:0472b05": "不息惡木陰。惡木豈無陰？志士多苦心。」",
    "T36n1736_059:0472b06": "疏「二此地具無盡財」者，從初地來檀度滿",
    "T36n1736_059:0472b07": "故，即具無盡財，故此地亦具。從「然殺中」下，",
    "T36n1736_059:0472b08": "對前料揀。疏「二對治離」等者，慈即與樂故。",
    "T36n1736_059:0472b09": "論云「對治者，謂布施故。」疏云「則於自資財",
    "T36n1736_059:0472b10": "尚捨而安彼。」「恕己為喻」者，我被他盜，憂慮",
    "T36n1736_059:0472b11": "百端，則喻於他同我憂苦。言「他有二義」者，",
    "T36n1736_059:0472b12": "義必有二，而論經但云「不壞他財」。論云「以",
    "T36n1736_059:0472b13": "不貪故，不壞當來資財。」以他人易，故論不",
    "T36n1736_059:0472b14": "釋。疏「三果行離」，疏文有三：初分麁細、次「而",
    "T36n1736_059:0472b15": "文通為」下具緣成犯、後對顯差別。二中，餘處",
    "T36n1736_059:0472b16": "亦唯四緣，今開是他總一緣，成初二緣。身",
    "T36n1736_059:0472b17": "揀自身，取自身物不是盜故。事揀無情，",
    "T36n1736_059:0472b18": "要是他用，雖非我物，他不攝受，亦非盜故，",
    "T36n1736_059:0472b19": "如無主物。想者，知是他物。行者，即謂思心。",
    "T36n1736_059:0472b20": "言「翻終不盜心」者，應言盜心取也。若無",
    "T36n1736_059:0472b21": "盜心，雖知他物，應暫用取、或同意取、或擬",
    "T36n1736_059:0472b22": "令他知，皆非盜也。「五體謂舉離本處」者，此",
    "T36n1736_059:0472b23": "是盜業究竟，則顯前四方便，亦是成業時分。",
    "T36n1736_059:0472b24": "殺要斷命不續，婬與境合，盜要舉離。如",
    "T36n1736_059:0472b25": "於床上手執其物，雖與境合未名為盜，",
    "T36n1736_059:0472b26": "要須舉離。纔離於床，縱更不取亦已成盜。",
    "T36n1736_059:0472b27": "疏「殺婬於他」下，三對顯差別。一對殺婬，以",
    "T36n1736_059:0472b28": "辨麁細。二「又殺有多」下，唯對於殺，顯具緣",
    "T36n1736_059:0472b29": "處別，則顯盜中通於麁細以辨具緣。疏「一",
    "T36n1736_059:0472c01": "內心知足離於起因」者，起因即貪。貪心難",
    "T36n1736_059:0472c02": "滿，故行邪婬。「二自足妻色離受畜因」者，不",
    "T36n1736_059:0472c03": "足於妻，方有邪故，自足故無。則足字兩用，",
    "T36n1736_059:0472c04": "一唯取知足屬心、二連上自妻足故，離受",
    "T36n1736_059:0472c05": "畜因故。「晉譯論經」下，通會二經。自足乃由等",
    "T36n1736_059:0472c06": "者，成彼二經，明登地已上無非梵行，但由",
    "T36n1736_059:0472c07": "寄報示有而已，無有從事，則顯自足妻",
    "T36n1736_059:0472c08": "色。知足之言似不愜當，但揀婬妷過度，故",
    "T36n1736_059:0472c09": "云知足，不妨從事。從「知足約心亦不妨梵",
    "T36n1736_059:0472c10": "行」者，顯今經意。以有知足之言，則有離",
    "T36n1736_059:0472c11": "起因義；無貪心故，但云自足，唯離受畜因",
    "T36n1736_059:0472c12": "耳。亦不妨梵行者，但明心中知足，非於事",
    "T36n1736_059:0472c13": "上知足。正同《淨名》「示有妻子，常修梵行」，則",
    "T36n1736_059:0472c14": "知足之言妙矣，翻顯自足之言未有梵行之",
    "T36n1736_059:0472c15": "相。疏「現在梵行淨故不求未來妻色」者，經",
    "T36n1736_059:0472c16": "說求天五欲修梵行者，名污梵行故。疏",
    "T36n1736_059:0472c17": "「他守護女此為總句」者，上取於他妻妾，下",
    "T36n1736_059:0472c18": "取親族媒定。當中一句為不正中總共護者，",
    "T36n1736_059:0472c19": "多人護故。然女有三從：一在家由父、二出",
    "T36n1736_059:0472c20": "嫁由夫、三夫亡由子。縱三盡無由，為宗族",
    "T36n1736_059:0472c21": "所護。言「子等」者，等取孫姪等。「媒定」之言，通",
    "T36n1736_059:0472c22": "於在室及以曾嫁。上言「六親」者，即父母、夫妻、",
    "T36n1736_059:0472c23": "兄弟之親。疏「二全謂具足等」者，等取半戒、十",
    "T36n1736_059:0472c24": "戒及於五戒，以終身故得名為全。疏「以其",
    "T36n1736_059:0472c25": "婬境」下，顯無具緣所以。言「無想疑」者，謂無",
    "T36n1736_059:0472c26": "人非人想、道非道想及與生疑，但與境合皆",
    "T36n1736_059:0472c27": "名犯也。疏「約邪婬說」者，難言：四重之婬，境",
    "T36n1736_059:0472c28": "合便犯，故無想疑。邪婬之戒，豈無想疑？謂自",
    "T36n1736_059:0472c29": "妻他妻想、他妻自妻想，及二生疑，豈無不",
    "T36n1736_059:0473a01": "犯？故今通云：據此即有。今顯菩薩於其自",
    "T36n1736_059:0473a02": "妻決修梵行，故不於邪婬而說具緣。疏「違",
    "T36n1736_059:0473a03": "想背心」者，設違於境，若順於心，不名妄故。",
    "T36n1736_059:0473a04": "疏「無別貪等以為異因」者，貪瞋對殺等即",
    "T36n1736_059:0473a05": "為異因。今誑他思心即是貪等，故無離思",
    "T36n1736_059:0473a06": "之外別有異因。疏「故身三各具三離」下，通",
    "T36n1736_059:0473a07": "揀三業，此皆論意。然其貪等通與七支而為",
    "T36n1736_059:0473a08": "其因，身三之因亦用思心，然起有難易，故",
    "T36n1736_059:0473a09": "論為此釋。是知起因自有二種，謂近與遠。",
    "T36n1736_059:0473a10": "身業難起故，明貪等以為遠因，隱其思心",
    "T36n1736_059:0473a11": "之近因也。口業易發，但彰思心以為近因，",
    "T36n1736_059:0473a12": "隱彼貪等之遠因，故不明因離。且如有人",
    "T36n1736_059:0473a13": "先貪財色，後用思心而起妄語，斯則貪等",
    "T36n1736_059:0473a14": "而為起因，則妄語多因於貪，惡口離間多",
    "T36n1736_059:0473a15": "因瞋癡。又如妻財，以不足故而行婬盜，是",
    "T36n1736_059:0473a16": "知亦有不足財故而行妄語。故外典云「貧",
    "T36n1736_059:0473a17": "不與無信期，而無信自至。」斯則亦有受畜",
    "T36n1736_059:0473a18": "之因。是知論主順經文略，且從難易及多",
    "T36n1736_059:0473a19": "分說身具三離、口四唯二。疏「謂心事雖",
    "T36n1736_059:0473a20": "實」下，疏釋上論。以其時語恐濫，言不應時",
    "T36n1736_059:0473a21": "機亦名綺語，故顯其相。彼綺語中雖是善",
    "T36n1736_059:0473a22": "言，不應時機亦名綺語。今明迴互見時，令",
    "T36n1736_059:0473a23": "他損惱，故不同也。疏「以細況麁」者，細屬於",
    "T36n1736_059:0473a24": "心，聲聞不制。今菩薩無心，夢亦不妄。疏「此",
    "T36n1736_059:0473a25": "言覆藏之語」者，細尋可知。疏「即不破壞行，",
    "T36n1736_059:0473a26": "此唯約心」者，謂若有離間之心發言，則成",
    "T36n1736_059:0473a27": "離間。今無此心，故無離間過。無離間心，即",
    "T36n1736_059:0473a28": "是離間對治。而論標云「一對治離、二果行",
    "T36n1736_059:0473a29": "離」竟，便云「對治離者，謂不破壞行，一者心、",
    "T36n1736_059:0473b01": "二者差別。」乍觀此文，則似論主就對治離",
    "T36n1736_059:0473b02": "中分心及差別。然論意以對治離難解，故",
    "T36n1736_059:0473b03": "別釋云「謂不破壞行，一者心、二者差別。」",
    "T36n1736_059:0473b04": "自是雙釋對治及果行章。故下釋文牒心",
    "T36n1736_059:0473b05": "釋對治明不破壞行，牒差別釋果。故",
    "T36n1736_059:0473b06": "疏以心屬於對治，以其差別屬果行也。",
    "T36n1736_059:0473b07": "疏「如野干詐親師子」者，即《四分律》，有善",
    "T36n1736_059:0473b08": "膊虎，與善牙師子為友，為野干所破，廣",
    "T36n1736_059:0473b09": "如彼說。疏「是離間體故名為身」者，身苦",
    "T36n1736_059:0473b10": "是體，與業何異？身約正破，業約所傳，言",
    "T36n1736_059:0473b11": "業之麁細耳。疏「此之四語義一名異」者，義",
    "T36n1736_059:0473b12": "即體義，體一名異耳。疏「後二明前語體不",
    "T36n1736_059:0473b13": "出二類」者，論經無庸賤語，有不斷語。而論",
    "T36n1736_059:0473b14": "總釋四語之後，有對語不對語，鄙惡常行。",
    "T36n1736_059:0473b15": "釋曰：即以常行釋於不斷。又重釋云「於",
    "T36n1736_059:0473b16": "中現前語者，麁而不斷。不現前語者，微而",
    "T36n1736_059:0473b17": "不斷。」意云：對面為麁，不對為微，不斷通",
    "T36n1736_059:0473b18": "二。今以經無不斷，別有庸賤，故更不舉論",
    "T36n1736_059:0473b19": "中再釋。疏「自違於戒」者，既能苦他，又令瞋",
    "T36n1736_059:0473b20": "恚，惱彼深故，違惡口戒。亦違自讚毀他之",
    "T36n1736_059:0473b21": "戒。疏「令他違戒」者，令犯瞋戒。以憶持不樂，",
    "T36n1736_059:0473b22": "遂生怨結。前人求悔善言懺謝，猶瞋不解，",
    "T36n1736_059:0473b23": "便犯重戒。疏「潤澤」者，語必益他，名為潤",
    "T36n1736_059:0473b24": "澤。故翻苦他令瞋二語謂柔軟者，柔謂柔",
    "T36n1736_059:0473b25": "和，軟謂善軟。言為戒攝故為柔軟，柔和即",
    "T36n1736_059:0473b26": "無毒害，善軟即無麁獷。獷謂獷戾，易傷折",
    "T36n1736_059:0473b27": "故。害謂損害，如劍戟故。今柔軟故，無損無",
    "T36n1736_059:0473b28": "害。論釋不獷云「受行不斷」。遠公云：「常說非",
    "T36n1736_059:0473c01": "暫，故云不獷。」故上釋獷云易傷折。是故菩",
    "T36n1736_059:0473c02": "薩言必順道，盡未來際常行善言，斯亦天下",
    "T36n1736_059:0473c03": "之至柔，馳騁天下至堅也。疏「和悅意中而",
    "T36n1736_059:0473c04": "發言」者，《易．繫辭》云「安其身而後動，易其心",
    "T36n1736_059:0473c05": "而後言。」注釋云「易，和易也。」翻上瞋忿，理必",
    "T36n1736_059:0473c06": "然也。疏「說順人天」者，世報適情，故云悅樂。",
    "T36n1736_059:0473c07": "疏「又悅意下三語展轉相釋」者，重釋此三。上",
    "T36n1736_059:0473c08": "各別配，故今展轉。謂云何悅意？可樂聞故。",
    "T36n1736_059:0473c09": "云何樂聞？聞者喜悅故。疏「善入人心」等者，",
    "T36n1736_059:0473c10": "此以一語翻於三語。言今說順涅槃，故令",
    "T36n1736_059:0473c11": "善入人心。等者，等取餘二，謂說涅槃則如",
    "T36n1736_059:0473c12": "甘露入於身心，豈如火燒？聞清涼樂，豈當",
    "T36n1736_059:0473c13": "熱惱？內外冥寂，怨結豈生？疏「生三昧故」者，總",
    "T36n1736_059:0473c14": "出所以。前則聞時不喜、憶時不樂；今聞順",
    "T36n1736_059:0473c15": "三昧法喜適神、憶其正受輕安怡暢。而言",
    "T36n1736_059:0473c16": "多人愛樂者，論云「怨親中人無不愛樂。以",
    "T36n1736_059:0473c17": "言順三昧，何厚何薄？」論又云「此語能作二",
    "T36n1736_059:0473c18": "種益：一他未生瞋恨令其不生故。」聞愛",
    "T36n1736_059:0473c19": "樂復生三昧，即是悅樂。「二者未生親友令",
    "T36n1736_059:0473c20": "生故。」即下身心踊悅，由自身心歡喜敬信，",
    "T36n1736_059:0473c21": "亦令他聞歡喜敬信。歡喜敬信即是踊悅",
    "T36n1736_059:0473c22": "故。疏云「自身他身生親善故，翻前失於相",
    "T36n1736_059:0473c23": "知之樂故。」古詩云「悲莫悲兮生別離，樂莫",
    "T36n1736_059:0473c24": "樂兮新相知。」世俗之樂尚爾，況出世善友之",
    "T36n1736_059:0473c25": "樂哉。疏「三思而後言」者，出《論語》。疏「略說有",
    "T36n1736_059:0473c26": "三」者，一教化生信、二教授生解、三教誡成",
    "T36n1736_059:0473c27": "行。疏「即時字別義」者，時即教化體也。「以言",
    "T36n1736_059:0473c28": "含於義」者，即經義，語義即義理，亦云義利。",
    "T36n1736_059:0474a01": "疏「有罪者制」，如殺盜等。「無罪者聽」，如畜長",
    "T36n1736_059:0474a02": "等。「舉」者，律云「不見不懺惡邪不捨，舉棄眾",
    "T36n1736_059:0474a03": "外」者，為除惡人。今此舉者，為除其罪。此是",
    "T36n1736_059:0474a04": "彰舉，非擯舉也。言「如法舉」者，具舉德故。",
    "T36n1736_059:0474a05": "謂一慈心，不以瞋恚；二利益，不以損減；三",
    "T36n1736_059:0474a06": "柔軟，不以麁獷；四真實，不以虛妄；五知時，",
    "T36n1736_059:0474a07": "不以非時。具此五德，名為如法。此「云巧調",
    "T36n1736_059:0474a08": "伏」，論云「毘尼釋以滅諍。毘尼云滅，亦調伏",
    "T36n1736_059:0474a09": "義。」疏「又此一句」下，上釋決定，下釋隨時籌",
    "T36n1736_059:0474a10": "量。一則籌量有罪無罪故。律云「知有罪無",
    "T36n1736_059:0474a11": "罪，是名律師。」二則通皆籌量制聽舉折等，",
    "T36n1736_059:0474a12": "故疏總舉皆須籌量得所。疏「以貪是業有",
    "T36n1736_059:0474a13": "之本」者，有即是業，亦是三有。故十二緣中過",
    "T36n1736_059:0474a14": "去名業，現在名有。而貪若未決，但名煩惱，",
    "T36n1736_059:0474a15": "決即名業，故為業本耳。不似殺等，依貪等",
    "T36n1736_059:0474a16": "心方顯身口行殺等事，故云更無所依。所",
    "T36n1736_059:0474a17": "依既非攬因所成，不同殺等，故無果行。既",
    "T36n1736_059:0474a18": "無因果，安有二離？疏「二他所資用是體」者，",
    "T36n1736_059:0474a19": "事但明他，揀於自己。體即金等，是所貪物",
    "T36n1736_059:0474a20": "體，揀非他用。有雖非我，貪不成業，如山",
    "T36n1736_059:0474a21": "川等。疏「一所用事謂金等」者，然所貪物通",
    "T36n1736_059:0474a22": "於財色，論略舉財。亦可於色決貪，是邪婬",
    "T36n1736_059:0474a23": "境，故此不論。疏「三終起奪想為貪」等者，論",
    "T36n1736_059:0474a24": "經有二貪心，經云「不生貪心，不求不願，不生",
    "T36n1736_059:0474a25": "貪心。」多是譯人見其言重，略去一貪。復比",
    "T36n1736_059:0474a26": "論經，倒為其次。疏依論次，亦倒釋經，前輕",
    "T36n1736_059:0474a27": "後重。是則貪心含於總別，總則三句皆不貪",
    "T36n1736_059:0474a28": "性。疏「故意三中要具五緣」下，揀業異惑，即",
    "T36n1736_059:0474a29": "《瑜伽》意。本論亦云「前二為細，後一為麁，麁",
    "T36n1736_059:0474b01": "即成業。」顯今菩薩細亦不起，故並不之。疏",
    "T36n1736_059:0474b02": "「治彼染著無利潤故」者，以善法益，令離",
    "T36n1736_059:0474b03": "彼放逸，則名利潤。「五於發菩提心」等者，論",
    "T36n1736_059:0474b04": "云「於發菩提心眾生，恐於無量利益行中",
    "T36n1736_059:0474b05": "勤勞疲懈。今攝令起造，治彼疲懈，令不退",
    "T36n1736_059:0474b06": "轉。」疏「非一一別對故云總也」者，論云「此慈",
    "T36n1736_059:0474b07": "心等有六種障，此非分別，亦非一障對。」釋",
    "T36n1736_059:0474b08": "曰：言非分別者，亦非二障三障對前一治，",
    "T36n1736_059:0474b09": "亦非一障對前多治等，故云非分別。今疏",
    "T36n1736_059:0474b10": "但云是總非別，已含上二義。疏「增惡名害",
    "T36n1736_059:0474b11": "皆有已生」等者，易故不顯。若依論中具委",
    "T36n1736_059:0474b12": "說者，自身善法未生令不生、已生令滅，即",
    "T36n1736_059:0474b13": "障善法名怨。自不善法未生者能生、已生",
    "T36n1736_059:0474b14": "者令增長，即增惡名害。後二於他亦然，於",
    "T36n1736_059:0474b15": "他身中不愛事未生令生、已生者令增長，",
    "T36n1736_059:0474b16": "即苦他名惱。他身愛事未生者令不生、已",
    "T36n1736_059:0474b17": "生者令不隨順，即是忌勝名熱。疏「前所",
    "T36n1736_059:0474b18": "不說」者，上來略論六類之人起慈等六心，",
    "T36n1736_059:0474b19": "實則無生不化、無益不起。疏「不行占卜」等",
    "T36n1736_059:0474b20": "者，邪見有二，此是淺近邪見，非撥無因果",
    "T36n1736_059:0474b21": "深厚邪見。疏「夫吉凶悔悋生乎愛惡」者，即",
    "T36n1736_059:0474b22": "《周易》意，初會已引。悔悋者，言者小疵也。惡",
    "T36n1736_059:0474b23": "凶愛吉，而吉凶尤多。疏「此所治七見」下，上來",
    "T36n1736_059:0474b24": "別釋，此下料揀。疏「然邪見惡戒唯是外邪」",
    "T36n1736_059:0474b25": "者，邪見唯外。戒取有二：一者惡戒獨頭而起，",
    "T36n1736_059:0474b26": "此正是邪，故偏舉之；二附正戒起，今所不",
    "T36n1736_059:0474b27": "取。見取亦二：一執異見，亦獨頭起；二附內",
    "T36n1736_059:0474b28": "法起。而戒取多獨頭起，故偏語惡戒為",
    "T36n1736_059:0474b29": "邪見取，少獨頭起故。多分附內，以難",
    "T36n1736_059:0474c01": "見故。疏家偏明不獨起故，故疏云「通內」，",
    "T36n1736_059:0474c02": "則知有外。疏「後一明信邪」者，以信世間為",
    "T36n1736_059:0474c03": "究竟故，故為邪耳。疏「次二是欲求」者，即前",
    "T36n1736_059:0474c04": "藏非詐善求五欲故。第二攝善法戒。「今初，墮",
    "T36n1736_059:0474c05": "惡道」者，此即明觀。此有三意：一何故知？知",
    "T36n1736_059:0474c06": "諸眾生不斷十惡墮惡道故。二何因知？由",
    "T36n1736_059:0474c07": "前律儀自斷惡故。三何故知？菩薩大悲本為",
    "T36n1736_059:0474c08": "物故。「有三種」者，疏依論分三：「一者乘惡行",
    "T36n1736_059:0474c09": "往故，此即集因」者，論經云「菩薩作如是思",
    "T36n1736_059:0474c10": "惟：一切眾生墮惡道者，皆以不離十不善",
    "T36n1736_059:0474c11": "道，集因緣故。」今經闕集因緣之言，即皆以字",
    "T36n1736_059:0474c12": "攝故。論釋云「集因者，受行故。謂十不善是所",
    "T36n1736_059:0474c13": "行法，若有受行即墮惡道。」疏「則非無因」等",
    "T36n1736_059:0474c14": "者，論「菩薩如是遠離無因倒因，善解眾生",
    "T36n1736_059:0474c15": "自行惡行住非法處故。」非法處者，即是苦",
    "T36n1736_059:0474c16": "果。疏「後起願行」下，文有二意：一明起願之",
    "T36n1736_059:0474c17": "由，由念眾生惡因果故。二便起願，故論通",
    "T36n1736_059:0474c18": "云「菩薩如是深寂思惟已，欲救眾生，知自",
    "T36n1736_059:0474c19": "堪能。」",
    "T36n1736_059:0474c20": "大方廣佛華嚴經隨疏演義鈔卷第五十九"
}