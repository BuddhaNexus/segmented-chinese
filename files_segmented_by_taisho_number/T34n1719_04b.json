{
    "T34n1719_04b:0222a17": "folio_4b 法華文句記卷第四中",
    "T34n1719_04b:0222a19": "唐天台沙門湛然述",
    "T34n1719_04b:0222a20": "次「諸法」下釋甚深境界者，此是《法華》之理",
    "T34n1719_04b:0222a21": "本、諸教之端首，釋義之關鍵、眾生之依止，發",
    "T34n1719_04b:0222a22": "心之凭仗、權謀之用體，迷悟之根源、果德之",
    "T34n1719_04b:0222a23": "理本，一化之周窮、五時之終卒，得此十義",
    "T34n1719_04b:0222a24": "以消諸異坦然無誤，所以先歎能依之智，",
    "T34n1719_04b:0222a25": "即五佛之權實。權實何依？所謂妙境。境不",
    "T34n1719_04b:0222a26": "稱智尚非佛智，況無境可論直云對等，何",
    "T34n1719_04b:0222a27": "能曉此難思妙智，是以廣破諸師。次廣建立，",
    "T34n1719_04b:0222a28": "《玄》及《止觀》以此為主，一家用義大括包富者",
    "T34n1719_04b:0222a29": "莫不由此，恐後輩猶亡其所歸，故慇懃煩",
    "T34n1719_04b:0222b01": "重，親見尋斯教者猶昧故耳。故須思之！故",
    "T34n1719_04b:0222b02": "須思之！若迷此意，諸教之蹊徑任運失趣，",
    "T34n1719_04b:0222b03": "一化之條流於茲枯竭。光宅云「三三」者，謂",
    "T34n1719_04b:0222b04": "人教因，昔無果義故，三乘各三、一理非虛",
    "T34n1719_04b:0222b05": "故。言「實相」者，應云非虛故實、非相為相，",
    "T34n1719_04b:0222b06": "故名實相。「四一之中偏舉理」者，準光宅意，",
    "T34n1719_04b:0222b07": "既同舊人，不立理一，但云理是四一之本，",
    "T34n1719_04b:0222b08": "故四俱名一，此不及今文云四中之一。此",
    "T34n1719_04b:0222b09": "去訖「北師」並是光宅釋也。「菩薩以六度為",
    "T34n1719_04b:0222b10": "體」者，光宅亦立三祇菩薩，以為三乘之中",
    "T34n1719_04b:0222b11": "菩薩，即今文三藏菩薩也。近代以來此義全",
    "T34n1719_04b:0222b12": "棄，五百所集須歸五天，若但會退，大自歸",
    "T34n1719_04b:0222b13": "佛、道不關此者，何但定性永滅，亦乃菩薩",
    "T34n1719_04b:0222b14": "空談。「云云」者，應明支佛聲聞以諦緣為體。",
    "T34n1719_04b:0222b15": "「實境有四一，以四廣其一理」者，因緣等四",
    "T34n1719_04b:0222b16": "判為實境，故以此等廣談理一。暢師但約",
    "T34n1719_04b:0222b17": "佛上唯立一實而無三權，對十力者非無",
    "T34n1719_04b:0222b18": "此理，望今四釋佛乘，一釋尚自未周，以無",
    "T34n1719_04b:0222b19": "究竟空假中等故也。於中相是總舉十力",
    "T34n1719_04b:0222b20": "之相，次是別對性等體為根本，最後云「總」",
    "T34n1719_04b:0222b21": "者，約前八力釋處非處，即以本末總收前",
    "T34n1719_04b:0222b22": "九。「上來諸釋非不一途」者，諸釋可見，望今",
    "T34n1719_04b:0222b23": "家釋各得十界十如中之少分，故云一途。光",
    "T34n1719_04b:0222b24": "宅雖似自得四聖而但立九，又分擗九",
    "T34n1719_04b:0222b25": "五權四實；北瑤二師雖具立十而不分判，",
    "T34n1719_04b:0222b26": "但在三乘又無一實。然攢眾釋既許三乘",
    "T34n1719_04b:0222b27": "及以一乘，三一俱有性相等十，何為不語",
    "T34n1719_04b:0222b28": "六道十耶？四聖是事從因至果，六道亦事",
    "T34n1719_04b:0222b29": "亦應例然，因果既同十義寧闕？四聖是能照、",
    "T34n1719_04b:0222c01": "六道是所照，十界是所照、佛乘是能照，故佛",
    "T34n1719_04b:0222c02": "智照十界十如三諦具足。究竟等言其理宛",
    "T34n1719_04b:0222c03": "爾，何故諸佛各據一途，使佛境智不具足",
    "T34n1719_04b:0222c04": "耶？今師不能細斥，但總破光宅，云「文理不",
    "T34n1719_04b:0222c05": "通」等也。「理」謂道理，「文」即現文，初文可見，次",
    "T34n1719_04b:0222c06": "破理中先以十中四五對難。「因果」者，因緣",
    "T34n1719_04b:0222c07": "是因，果報是果。「若實」下約人對破且依四",
    "T34n1719_04b:0222c08": "五，若依今文應約十界以論有無。次「義不」",
    "T34n1719_04b:0222c09": "下結破。文云諸法須收十界，界界十如，實",
    "T34n1719_04b:0222c10": "相是界如之體，若唯一但四，體外尚遺九",
    "T34n1719_04b:0222c11": "五，況復十十皆如？今欲正解，先引《大論》即",
    "T34n1719_04b:0222c12": "達磨所用。引《論》意者但泛為類例，非的同",
    "T34n1719_04b:0222c13": "也。《論》既云一一法各有九種，故知光宅不",
    "T34n1719_04b:0222c14": "應以四五別判，諸師不應以三一各據，",
    "T34n1719_04b:0222c15": "故知但依十界十法，則諸家咸壞，況復四釋",
    "T34n1719_04b:0222c16": "冠絕古今，如此消文方契經旨，諸師分擗",
    "T34n1719_04b:0222c17": "理趣在何？此達磨欝多羅是《雜心論》主，《婆沙》",
    "T34n1719_04b:0222c18": "有法救論師，是《雜心論》主所承，從師為名。",
    "T34n1719_04b:0222c19": "既依《大論》不別分張，今一一句中皆云即",
    "T34n1719_04b:0222c20": "是《法華》中如是相等，縱不委細免上諸非。",
    "T34n1719_04b:0222c21": "次「今明」下正解中，先述標章，次正釋中文為",
    "T34n1719_04b:0222c22": "三意：初列章，次引聖言為證，三正釋。引證",
    "T34n1719_04b:0222c23": "文中初二文可見，次引離合中云「止止不須",
    "T34n1719_04b:0222c24": "說」等者，以此十法隨自隨他，唯佛決了，故",
    "T34n1719_04b:0222c25": "云「我法妙難思」。但引合文義兼於離，既云",
    "T34n1719_04b:0222c26": "難思方能遍逗，故須離也。引約位中云「唯",
    "T34n1719_04b:0222c27": "佛與佛等」者，三德極理非七方便所知故",
    "T34n1719_04b:0222c28": "也。雖復不知諸位法爾，故分此十所屬不",
    "T34n1719_04b:0222c29": "同。三正釋者，初十界中為十：先標列，次「法",
    "T34n1719_04b:0223a01": "雖」下界如攝法，三「如地獄」下示相，四「故毘曇」",
    "T34n1719_04b:0223a02": "下以小例大，五「當知」下以理準例知有界",
    "T34n1719_04b:0223a03": "如，六「若照」下判。言「自位」者，雖明十界界界",
    "T34n1719_04b:0223a04": "各十，且照當界以九為權、以一為實，故",
    "T34n1719_04b:0223a05": "須結云一中無量，一界具十，一一十如，若",
    "T34n1719_04b:0223a06": "自若他、若因若果在一心故，故云無量中一、",
    "T34n1719_04b:0223a07": "一中無量，不可以一說、不可以多說，不",
    "T34n1719_04b:0223a08": "可以權說、不可以實說，因果善惡空有",
    "T34n1719_04b:0223a09": "大小、凡聖漸頓開合心法依正，一多自在，",
    "T34n1719_04b:0223a10": "一切諸法悉皆如是。是知譚法界者未窮",
    "T34n1719_04b:0223a11": "斯妙，致使惑果事而迷因理。七「若照六道」",
    "T34n1719_04b:0223a12": "下兼破光宅，光宅既無十界，今且依彼破",
    "T34n1719_04b:0223a13": "之。縱依十界各具十如，當分歷歷思議境",
    "T34n1719_04b:0223a14": "耳。況復光宅但在四聖四五不同。八「所以」",
    "T34n1719_04b:0223a15": "下結位，先重立境云「一中無量」。「凡夫絕理」",
    "T34n1719_04b:0223a16": "等者，自鄙無分故云「絕理」，隨想異見故云",
    "T34n1719_04b:0223a17": "「情迷」，既絕且迷徒具何益？「二乘」等者，即二教",
    "T34n1719_04b:0223a18": "二乘，三道即是捨而不觀，避空求空反資",
    "T34n1719_04b:0223a19": "小脫。「菩薩」等者，藏通照六、別照次第，故云",
    "T34n1719_04b:0223a20": "不周，皆迷己界不達佛界，不了了言尚該",
    "T34n1719_04b:0223a21": "十地，故今應指別地及因。「橫竪具足」者，一",
    "T34n1719_04b:0223a22": "中無量為橫，無量即一為竪，多一相即故云",
    "T34n1719_04b:0223a23": "具足。九「唯獨」下引證，結意如文。十「上玄義」",
    "T34n1719_04b:0223a24": "下指廣，具如《玄》文境妙末云「舒之則充滿",
    "T34n1719_04b:0223a25": "法界，不知從何而來？收之則莫知所在，不",
    "T34n1719_04b:0223a26": "知從何而去？」及釋法中廣釋十界十如也。",
    "T34n1719_04b:0223a27": "次約佛界為四，初正釋，次「此具」下稱歎，",
    "T34n1719_04b:0223a28": "三「例亦」下例釋，四「如來」下舉果結斥。問：此",
    "T34n1719_04b:0223a29": "中佛界與前十中佛界何別？答：前則在迷在",
    "T34n1719_04b:0223b01": "因通悟通果，今乃唯果不通因迷，故一一",
    "T34n1719_04b:0223b02": "法皆用雙非，非相非假非不相非空，雖出",
    "T34n1719_04b:0223b03": "雙非意存三諦，下九準知，乃至本末究竟等",
    "T34n1719_04b:0223b04": "也，如是方名究竟佛乘，是故皆以大車文",
    "T34n1719_04b:0223b05": "結。此則於今品文，是佛果家之諸法實相；",
    "T34n1719_04b:0223b06": "於彼譬說，即至道場之莊嚴大車；於彼宿",
    "T34n1719_04b:0223b07": "世，即極果佛之開權實渚；於彼本門，即久成",
    "T34n1719_04b:0223b08": "佛之所契妙法。若正宗可識豈迷流通，一",
    "T34n1719_04b:0223b09": "句一偈之言彌可信也，三德三軌之說皎若",
    "T34n1719_04b:0223b10": "目前，若得此意廣演於八年不出乎一念，",
    "T34n1719_04b:0223b11": "經五十小劫詎動於剎那。例知一代逗機",
    "T34n1719_04b:0223b12": "居于心性，十方佛事宛然矚目，法界根性覽",
    "T34n1719_04b:0223b13": "而易通，隨宜所說咸指藏理。結斥中以眼",
    "T34n1719_04b:0223b14": "為喻者，且以小乘慧眼見空，與而為論云",
    "T34n1719_04b:0223b15": "得一眼，初住菩薩乃至等覺猶有無明，今",
    "T34n1719_04b:0223b16": "且斥方便教菩薩未見中者，並如夜視。次",
    "T34n1719_04b:0223b17": "釋離合中為四，初正釋，次「離開」下舉境稱",
    "T34n1719_04b:0223b18": "歎，三「凡夫」下斥，四「為此」下結。初文為三，即三",
    "T34n1719_04b:0223b19": "語也。隨自方在今經，細尋可見。四約但中",
    "T34n1719_04b:0223b20": "二：先正釋十如，次「初位」下重釋究竟等。初文",
    "T34n1719_04b:0223b21": "者，相性體三與前佛界不無小異。前明已",
    "T34n1719_04b:0223b22": "成佛果，故以修性對論而具十法；今明位",
    "T34n1719_04b:0223b23": "涉聖凡，分對十法，十法位別故云約位。以",
    "T34n1719_04b:0223b24": "初三唯理位定在凡，力在五品，作在六根，",
    "T34n1719_04b:0223b25": "因緣即是初住已上修得緣了，果報即是極",
    "T34n1719_04b:0223b26": "果菩提涅槃。菩提，果也。涅槃，報也。是故初三",
    "T34n1719_04b:0223b27": "且在通列十界，界界三德同在理性，故十",
    "T34n1719_04b:0223b28": "界之言亦唯在理。若不爾者，何故云「若研",
    "T34n1719_04b:0223b29": "此十界」等耶？故理性三德其文在斯。然諸",
    "T34n1719_04b:0223c01": "文中多約修性相對辯者，為成教相故也。",
    "T34n1719_04b:0223c02": "讀者悉之。今見此文應貫諸說。「若研」至「如",
    "T34n1719_04b:0223c03": "是果報」者，初之三法既俱在性在因合名",
    "T34n1719_04b:0223c04": "為正，故力已下屬修屬果，所以觀行位",
    "T34n1719_04b:0223c05": "去研此性境，有除麁惑之力，及有似行",
    "T34n1719_04b:0223c06": "之作。若入分真對彼性三合名為正，乃以",
    "T34n1719_04b:0223c07": "具助名為因緣，至究竟位，菩提名果、涅",
    "T34n1719_04b:0223c08": "槃名報。雖分對始末，乃是一佛法界因果",
    "T34n1719_04b:0223c09": "之位，故不同古人以權實擗判。「初三」等者，",
    "T34n1719_04b:0223c10": "初謂相等因中三法，後即報中果地三法，故",
    "T34n1719_04b:0223c11": "知三德即是三諦，故云「初後」至「究竟等」。「初位」",
    "T34n1719_04b:0223c12": "下重釋究竟，為二：謂釋、結。釋中三：先重釋",
    "T34n1719_04b:0223c13": "三德本末不二，結成絕歎之境；次重釋究竟",
    "T34n1719_04b:0223c14": "等成於不二；三釋不思議。初釋三德者，「惡」",
    "T34n1719_04b:0223c15": "即三惡，「善」即三善，「賢」謂小賢，「聖」謂小聖，「小」",
    "T34n1719_04b:0223c16": "謂小中賢聖，「大」謂大中諸位。重釋究竟等",
    "T34n1719_04b:0223c17": "者，又三：初約惑中先立境，次「若迷」下約於",
    "T34n1719_04b:0223c18": "迷悟對辯三諦，三「又權實」下約人約教。所",
    "T34n1719_04b:0223c19": "以四釋者，明理攝遍約十界釋，明自證極",
    "T34n1719_04b:0223c20": "約佛界釋，明佛化用約離合釋，明三德",
    "T34n1719_04b:0223c21": "遍約諸位釋。若望止觀互用寬狹，今具",
    "T34n1719_04b:0223c22": "四釋則此寬彼狹，此但正報不語三千則此",
    "T34n1719_04b:0223c23": "狹彼寬，名目雖然理必齊等，因必具果、正必",
    "T34n1719_04b:0223c24": "有依。然本《論》中釋此十如，理窮教極，今述",
    "T34n1719_04b:0223c25": "論旨使與一家義意冥會，《論》云「成就不可",
    "T34n1719_04b:0223c26": "說盡也」。「實相」者，謂如來藏法身之體不變故，",
    "T34n1719_04b:0223c27": "佛智具足知此實體。《經》云「如是相」等者，《論》",
    "T34n1719_04b:0223c28": "云：「何等法？云何法？何似法？何相法？何體法？何",
    "T34n1719_04b:0223c29": "等法者，謂三乘法。云何法者，起種種事說。",
    "T34n1719_04b:0224a01": "何似法者，依三門得清淨故。何相法者，三",
    "T34n1719_04b:0224a02": "種之義一相法故。何體法者，唯一佛乘無異",
    "T34n1719_04b:0224a03": "故也。今謂初句先明十如通三乘法。次句",
    "T34n1719_04b:0224a04": "者，所謂三乘，教差別故。次句者，即三乘人，依",
    "T34n1719_04b:0224a05": "教契實。次句者，開三乘相，無他相故。次",
    "T34n1719_04b:0224a06": "句者，開三乘體，唯一實故。」《論》又云：「何等法",
    "T34n1719_04b:0224a07": "者，有為無為法。云何法者，因緣非因緣法。何",
    "T34n1719_04b:0224a08": "似法者，常無常法。何相法者，生等三相，即不",
    "T34n1719_04b:0224a09": "生等三相法故。何體法者，謂五陰非五陰。」今",
    "T34n1719_04b:0224a10": "謂此番離開三乘，展轉別釋歸實相體。初句",
    "T34n1719_04b:0224a11": "者，以聲聞無為對六道法是有為故。次句",
    "T34n1719_04b:0224a12": "者，以支佛對餘非因緣故。次句者，以菩薩",
    "T34n1719_04b:0224a13": "法對餘八界悉無常故。次句者，總以三乘",
    "T34n1719_04b:0224a14": "對餘六界皆三相故。次句者，十界五陰皆實",
    "T34n1719_04b:0224a15": "體故。《論》又云：「何似法者，無常有為因緣法。",
    "T34n1719_04b:0224a16": "何相法者，謂可見相等法故也。何體法者，謂",
    "T34n1719_04b:0224a17": "五陰法能取可取，是苦集體。又五陰者，是",
    "T34n1719_04b:0224a18": "道諦體。」今謂此一番釋以上二句，總合在於",
    "T34n1719_04b:0224a19": "第三句中，仍撮第三入第四中，謂三乘法",
    "T34n1719_04b:0224a20": "皆可見故。又撮第四入第五中，成初苦集，",
    "T34n1719_04b:0224a21": "復指苦集全是定慧。故云「又五陰者，是道",
    "T34n1719_04b:0224a22": "諦體」，故知六道三乘望實猶是苦集。《論》又云：",
    "T34n1719_04b:0224a23": "「復有依說，何等法者，謂名、字、句身故。云何",
    "T34n1719_04b:0224a24": "法者，依如來說法故。何似法者，能教可化",
    "T34n1719_04b:0224a25": "眾生故。何相法者，依音聲取彼法故。何體",
    "T34n1719_04b:0224a26": "法者，假名體法相故。」今謂此一番釋，還依五",
    "T34n1719_04b:0224a27": "句欲以教法通說前故。初句者，具詮十界",
    "T34n1719_04b:0224a28": "權實法故。次句者，所依皆實無餘教故。次",
    "T34n1719_04b:0224a29": "句者，明權實根緣受不同故。次句者，明諸",
    "T34n1719_04b:0224b01": "根緣會大化故。次句者，明能化所化、能詮",
    "T34n1719_04b:0224b02": "所詮皆假施設，以望所詮唯證實故。信知",
    "T34n1719_04b:0224b03": "《論》文不可輒判，故用今意方應妙旨，況論",
    "T34n1719_04b:0224b04": "四釋即是今家四釋故也。初釋既以三乘體",
    "T34n1719_04b:0224b05": "相皆一體相，即佛界釋也。次釋既以三乘",
    "T34n1719_04b:0224b06": "對六道釋，即十界釋也。次釋既約苦集對",
    "T34n1719_04b:0224b07": "道，此外無餘，即約位釋。次釋即約能詮教",
    "T34n1719_04b:0224b08": "釋，由教權實故有施會，即離合釋。故知一",
    "T34n1719_04b:0224b09": "家大義並與《論》旨冥符，是則現文一十八句，",
    "T34n1719_04b:0224b10": "乃成一十八重釋十如也。論文豐富而人莫",
    "T34n1719_04b:0224b11": "知，今從總論故且四重釋耳。三「若就」下釋",
    "T34n1719_04b:0224b12": "不思議者，前境雖已成不思議，其名仍通，",
    "T34n1719_04b:0224b13": "故今更對思議辯之，令識前四釋真不思",
    "T34n1719_04b:0224b14": "議。先略出體相，次引事類況，三舉理況結。",
    "T34n1719_04b:0224b15": "初文先略出，次「諸經」下指廣。初文先法，次",
    "T34n1719_04b:0224b16": "譬。初文先釋名也。出心數法故不可思，過",
    "T34n1719_04b:0224b17": "言語道故不可議。次「不能行」等出體也。體",
    "T34n1719_04b:0224b18": "非因果及非能趣。「行」者因也。「到」者果也。此",
    "T34n1719_04b:0224b19": "體不當因之與果，若其屬能則不關體。次",
    "T34n1719_04b:0224b20": "舉譬譬，中三，謂法、喻、合。初法者，觀色是常",
    "T34n1719_04b:0224b21": "故不敗壞，常必具四，四秖是心，不異亦爾。",
    "T34n1719_04b:0224b22": "譬類中二重，初以明暗喻不思議與惑同",
    "T34n1719_04b:0224b23": "體，故指月光全明是暗。次「又日出時」下譬",
    "T34n1719_04b:0224b24": "轉暗為明，云「常在」者，秖是暗無暗性舉",
    "T34n1719_04b:0224b25": "暗是明，迷悟亦爾理性無殊。因位之明與",
    "T34n1719_04b:0224b26": "無明雜，體不可別，故云「共合」，入分真位破",
    "T34n1719_04b:0224b27": "一分暗，所破之暗體變為明，豈有所破移",
    "T34n1719_04b:0224b28": "在異方？無所趣故故云「常在」。豈智明發仍",
    "T34n1719_04b:0224b29": "存先暗，云常在耶？雖云常在終須破盡，",
    "T34n1719_04b:0224c01": "究竟永淨方名常在。「生死與道合」下合也。次",
    "T34n1719_04b:0224c02": "指廣如文。就事況者，四不思議中闕釋佛",
    "T34n1719_04b:0224c03": "者，世易信故、教多說故，故以佛在四中之",
    "T34n1719_04b:0224c04": "一，三類尚爾，何況佛耶？云「如阿含」者，如《增",
    "T34n1719_04b:0224c05": "一》十八云：「舍利弗說界生不知如來壽命。",
    "T34n1719_04b:0224c06": "佛言：有四不思議，非小乘所知。云何為四？」",
    "T34n1719_04b:0224c07": "如文。因釋世界不可思議，引經為證。言",
    "T34n1719_04b:0224c08": "「阿含云一士夫」者，《雜含》亦云：「佛在舍衛，有",
    "T34n1719_04b:0224c09": "多比丘在食堂上思惟世間。佛知其念，詣",
    "T34n1719_04b:0224c10": "食堂上告諸比丘：汝等思惟世間，非義、非",
    "T34n1719_04b:0224c11": "饒益、不順涅槃。汝當思惟作四聖諦，此是",
    "T34n1719_04b:0224c12": "有義、有饒益、正向涅槃。如過去世時有一",
    "T34n1719_04b:0224c13": "士夫，在王舍城俱絺池側不正思惟，見無",
    "T34n1719_04b:0224c14": "數四兵入藕絲孔中。見已作是念：狂耶失",
    "T34n1719_04b:0224c15": "性耶？世間無是，狂而今見之。時去城不遠",
    "T34n1719_04b:0224c16": "有大會，士夫往問如是之事，大會皆謂是",
    "T34n1719_04b:0224c17": "士夫狂，失性故爾。彼見佛問。佛言：非狂是",
    "T34n1719_04b:0224c18": "實，彼池不遠有天與阿修羅共戰，修羅兵",
    "T34n1719_04b:0224c19": "敗入中藏耳。是故比丘莫思惟世間，非汝",
    "T34n1719_04b:0224c20": "所及。」釋龍中兼明有天亦能出雨，即龍類",
    "T34n1719_04b:0224c21": "也。「五道」下郤釋眾生。《論》云：「五道各有自爾",
    "T34n1719_04b:0224c22": "力故」，《婆沙．雜揵度》中云：「若因祭祀，唯鬼神",
    "T34n1719_04b:0224c23": "得。」問：為勝為劣？答：非勝非劣。若勝天人應",
    "T34n1719_04b:0224c24": "得，若劣地獄應得，以其道有自爾力故。",
    "T34n1719_04b:0224c25": "準斯誠教，可證世人設六道者不可盡",
    "T34n1719_04b:0224c26": "得，此是梁武見江東人多好淫祀，故以相",
    "T34n1719_04b:0224c27": "似佛法權宜替之。《論》云：「如人不能離地四",
    "T34n1719_04b:0224c28": "指於須臾間為能飛空高下自在。」前寄",
    "T34n1719_04b:0224c29": "雨一事者，明餘道不能。如善住龍王以",
    "T34n1719_04b:0225a01": "比智力，知帝釋欲與修羅戰，脊骨便鳴。若",
    "T34n1719_04b:0225a02": "帝釋欲入園時，脊上自然有香象現；此畜",
    "T34n1719_04b:0225a03": "生道中不思議攝，如鬼能變食等。又云：「諸",
    "T34n1719_04b:0225a04": "土各有自爾力」，如《釋籤》。言「此有三異」者，",
    "T34n1719_04b:0225a05": "以此頌二智文望前初章歎諸佛二智文",
    "T34n1719_04b:0225a06": "具三異，初句頌實智中但有二異，下三句",
    "T34n1719_04b:0225a07": "歎權智中又有一異。初異應云雙隻。次異",
    "T34n1719_04b:0225a08": "中云「開合」者，上長行中人法俱開，故諸佛中",
    "T34n1719_04b:0225a09": "並二智各明歎釋結故云「開」，今但云世雄",
    "T34n1719_04b:0225a10": "故云「合」。人必兼法故云「人總」也。言「法別」",
    "T34n1719_04b:0225a11": "者，被物時異故有權實，此別仍合無歎等",
    "T34n1719_04b:0225a12": "三，故第三異。云「二乘」及「一切眾生」者，同是",
    "T34n1719_04b:0225a13": "不知之人尚未足異，應云上人法並舉，故",
    "T34n1719_04b:0225a14": "云其智慧門法也。「一切聲聞」等，人也。今但出",
    "T34n1719_04b:0225a15": "人，又是有無異也，亦是雙隻異也。又上文不",
    "T34n1719_04b:0225a16": "分四佛但云「諸佛」，故今前行但云「世雄」即",
    "T34n1719_04b:0225a17": "當諸佛，後行但云「佛力」不云「吾今」，以前文",
    "T34n1719_04b:0225a18": "中釋迦權智具有力無畏等，知是頌釋迦",
    "T34n1719_04b:0225a19": "也。又前文有「諸佛」字，則可分為四佛，今但",
    "T34n1719_04b:0225a20": "云「世雄」似非諸佛，然以義分，以「世雄」句有",
    "T34n1719_04b:0225a21": "「世」字故可屬三世，世必有方故知是頌諸",
    "T34n1719_04b:0225a22": "佛，後行直云「佛」灼然可屬釋迦。言「佛力無",
    "T34n1719_04b:0225a23": "畏是權智」者，前長行中指於因權，此中既云",
    "T34n1719_04b:0225a24": "功德，功德之言亦多在因。「餘法」等者，前力無",
    "T34n1719_04b:0225a25": "畏但是自行從因之權，是故餘法為化他權，",
    "T34n1719_04b:0225a26": "此之化他非指權法名為化他，但對自因",
    "T34n1719_04b:0225a27": "名化他耳。「但舉初後」者，仍先舉後二却舉",
    "T34n1719_04b:0225a28": "初二，故先云「大果報」，次云「性相義」也。「義字」",
    "T34n1719_04b:0225a29": "等者，「義」謂義理，秖一究竟之言，有空假中",
    "T34n1719_04b:0225b01": "義理故也。「大與種種」等者，具如《玄》文破光",
    "T34n1719_04b:0225b02": "宅中，彼云「大故知是實，種種故知是實」，今",
    "T34n1719_04b:0225b03": "文意云，權實互有，豈果報唯大、性相唯種種",
    "T34n1719_04b:0225b04": "耶？又釋妙中大妙相望以為六句。「六度」至",
    "T34n1719_04b:0225b05": "「發心」者，斷即成佛故也。「如意珠」具如《止觀》",
    "T34n1719_04b:0225b06": "及記。「無漏不思議」者，當知此不思議之無漏，",
    "T34n1719_04b:0225b07": "故無漏名同應思義別。云「生出四種解釋，",
    "T34n1719_04b:0225b08": "已如上」者，指上四番釋十如也。此下偈文，",
    "T34n1719_04b:0225b09": "對者是也。「逮得涅槃」指六度者，以望二乘",
    "T34n1719_04b:0225b10": "此生即得，故云「逮得」。「逮」者及也。又今欲廢，",
    "T34n1719_04b:0225b11": "小菩薩為旁，故旁云「及」也、「當入滅」耳。若",
    "T34n1719_04b:0225b12": "不爾者，今準他人上之三句，正明二乘脫",
    "T34n1719_04b:0225b13": "縛即是已得涅槃，云何更云「逮得涅槃」？由",
    "T34n1719_04b:0225b14": "聞三偽一真，是諸聲聞但聞三乘皆是方",
    "T34n1719_04b:0225b15": "便，方便即偽。又聞「要當說真實」，所以疑其",
    "T34n1719_04b:0225b16": "實未曾聞說唯一實。「偏舉二乘」者，世人若",
    "T34n1719_04b:0225b17": "問：若三俱會，何故此中敘疑但二？亦應反",
    "T34n1719_04b:0225b18": "問：若菩薩無疑，何故下文云「菩薩疑除」？若",
    "T34n1719_04b:0225b19": "云疑通三人、會唯有二，菩薩何過而不會",
    "T34n1719_04b:0225b20": "之？《經》云「疑除」，作不會釋，此乃破經，何名釋",
    "T34n1719_04b:0225b21": "經？「一解脫」者，昔教三人同一解脫，方等、般",
    "T34n1719_04b:0225b22": "若中雖聞勝脫，今從初說。有云：已得三",
    "T34n1719_04b:0225b23": "德中之一脫。此不然也。釋「三請」者，瑤師、龍",
    "T34n1719_04b:0225b24": "師非無眉目故不全破，但不及今師以",
    "T34n1719_04b:0225b25": "望三周抑令三請，此則釋文所表俱有深",
    "T34n1719_04b:0225b26": "致，凡一家破義皆恐累後學，於經有過彊",
    "T34n1719_04b:0225b27": "復破之，不同世人任其胸臆。又偈後三行",
    "T34n1719_04b:0225b28": "半云「動執生疑」，至爾時眾中下但云「騰疑",
    "T34n1719_04b:0225b29": "致請」者，問：準品初開章云「初略開三顯一，",
    "T34n1719_04b:0225c01": "次爾時已下動執生疑」，及到此中何故乃",
    "T34n1719_04b:0225c02": "以略開三文為動執生疑，爾時已下文",
    "T34n1719_04b:0225c03": "為騰疑請者，何耶？答：但動執生疑之言，言",
    "T34n1719_04b:0225c04": "兼兩向。何者？若在爾時大眾中下，意明由",
    "T34n1719_04b:0225c05": "前略開動其舊執生其新疑，若在三偈半",
    "T34n1719_04b:0225c06": "文，意明此之略開動彼舊執令生新疑，故",
    "T34n1719_04b:0225c07": "復名長行之文為騰疑致請，執既被動因",
    "T34n1719_04b:0225c08": "茲有疑，今先騰疑後方致請，是故此文兩",
    "T34n1719_04b:0225c09": "向用之，非參錯也。若以此文為騰疑致",
    "T34n1719_04b:0225c10": "請，則應更開章云「略開三為二，先長行并",
    "T34n1719_04b:0225c11": "十七行半偈歎二智，次三行半正略開顯動",
    "T34n1719_04b:0225c12": "執生疑。」文云「執動疑生」者，由前略開動其",
    "T34n1719_04b:0225c13": "執故執動，由前生其疑故疑生，疑既生已，",
    "T34n1719_04b:0225c14": "今但致請，是故章首但云「騰疑致請」。得益",
    "T34n1719_04b:0225c15": "之者悟有淺深，所引之人獲記差別，約能引",
    "T34n1719_04b:0225c16": "權眾辯益不同，已知顯益欲知冥利，須",
    "T34n1719_04b:0225c17": "辯待時。「爾時」下次明二止，初止意者恐",
    "T34n1719_04b:0225c18": "懷疑故，次舍利弗騰宿根利，是故更請。次",
    "T34n1719_04b:0225c19": "佛止之護上慢故，次舍利弗述慧益多，牒",
    "T34n1719_04b:0225c20": "疑更請。一次正廣開三中三：先分章示相，",
    "T34n1719_04b:0225c21": "次義四分別，三依文正釋。初文四：初引經",
    "T34n1719_04b:0225c22": "標章，次舉品分周，三「亦名」下三周異名，四",
    "T34n1719_04b:0225c23": "引例。「例如大品三根」者，第二十一〈方便品〉云：",
    "T34n1719_04b:0225c24": "「須菩提白佛言：如佛所說若廣若略，諸菩",
    "T34n1719_04b:0225c25": "薩等云何求耶？佛言：如是！如是！乃至一切",
    "T34n1719_04b:0225c26": "種智，如是相菩薩摩訶薩學，是略攝般若波",
    "T34n1719_04b:0225c27": "羅蜜，則知一切法廣略相。世尊！是利根菩薩",
    "T34n1719_04b:0225c28": "亦入耶？佛言：利根中根定心散心並入是門，",
    "T34n1719_04b:0225c29": "是門無礙，亦如三種發心不同。」「以十義料",
    "T34n1719_04b:0226a01": "簡」者，自古此文多有紛諍，今為評判及以自",
    "T34n1719_04b:0226a02": "立因為十門，然此十門雖泛拾破，一家置章",
    "T34n1719_04b:0226a03": "不無次第。初欲明所被之人，先明能益之",
    "T34n1719_04b:0226a04": "法，故先辯三周通別同異。次辯所被權實有",
    "T34n1719_04b:0226a05": "無，故次明第二於實行中得入之人，三周",
    "T34n1719_04b:0226a06": "不同由惑厚薄，雖現惑厚薄須知由宿根，",
    "T34n1719_04b:0226a07": "雖已成根根須在悟，既得悟已必知領解，",
    "T34n1719_04b:0226a08": "若有領解理須與記，得記之者悟有淺深，",
    "T34n1719_04b:0226a09": "所引之人獲記得否，能引之眾須益有無，",
    "T34n1719_04b:0226a10": "已識顯益欲知冥利，故辯待時。初門自立，",
    "T34n1719_04b:0226a11": "文初中云若我遇眾生等是因緣說者，昔",
    "T34n1719_04b:0226a12": "曾結緣即是昔因，中間相遇處處皆以佛道",
    "T34n1719_04b:0226a13": "成熟，今日五時咸資佛道，即始終赴物也。根",
    "T34n1719_04b:0226a14": "利未須述大通事。「若謂此文屬說法」者，雖",
    "T34n1719_04b:0226a15": "在譬說文初，分文仍屬法說文後，既在譬",
    "T34n1719_04b:0226a16": "說題內，故且用之，不然則取次文用之。長",
    "T34n1719_04b:0226a17": "者驚入是因緣者，昔因今緣是感應義，長者",
    "T34n1719_04b:0226a18": "是應、所聞是機，驚入即是赴機故也。故知應",
    "T34n1719_04b:0226a19": "赴即是今之一化故也。答意者，許各具三根，",
    "T34n1719_04b:0226a20": "法說自被法說中三，餘二亦爾。但說三根",
    "T34n1719_04b:0226a21": "攝九即足。「從正略旁」者，上根中上根為正、中",
    "T34n1719_04b:0226a22": "下是旁，亦應云具論有三且言上耳。若逗",
    "T34n1719_04b:0226a23": "上根上三俱被，但上根為多為正，中下是",
    "T34n1719_04b:0226a24": "略是旁，中中上下下中中上亦復如是。第二",
    "T34n1719_04b:0226a25": "義中，光宅有實為權所引，則成定有實行",
    "T34n1719_04b:0226a26": "引權意令有實；開善定執引權意令無實。",
    "T34n1719_04b:0226a27": "今云有無且約實行，權應暫有何須論之。",
    "T34n1719_04b:0226a28": "開善指四念處為初業故，故云外凡。今言",
    "T34n1719_04b:0226a29": "有者，誰論初業能知常耶？豈以初知令今",
    "T34n1719_04b:0226b01": "無耶？如大通佛所誰不知之？亦言于今",
    "T34n1719_04b:0226b02": "有住聲聞地，言寧有者甚不可也。法華之",
    "T34n1719_04b:0226b03": "前所執者誰？「經明」等者，正為光宅所破，既",
    "T34n1719_04b:0226b04": "云寧執小果，權者何所引耶？今先總斥二",
    "T34n1719_04b:0226b05": "家乖經失義。「乖經」者，光宅也。今經二文得",
    "T34n1719_04b:0226b06": "記故無、未記則有。又在昔故有、於今則無，",
    "T34n1719_04b:0226b07": "故今引文約開約記破其定有，若望後無",
    "T34n1719_04b:0226b08": "計有則失。「失義」者破開善，「若定無」已下文",
    "T34n1719_04b:0226b09": "是，既有入城必有實行。「權何所引」者，復以",
    "T34n1719_04b:0226b10": "光宅結破開善，故今立實有與光宅言同、",
    "T34n1719_04b:0226b11": "其意則別，今雖云無亦與開善不同，從得",
    "T34n1719_04b:0226b12": "記後說故。「若定有」者下破執定有，恐計三",
    "T34n1719_04b:0226b13": "周後猶有聲聞。「若定無」者，破定計無，如〈序",
    "T34n1719_04b:0226b14": "品〉初因光橫見文殊引往；〈方便品〉初千二百",
    "T34n1719_04b:0226b15": "人法說周竟，尚自不悟仍待譬說；宿世文中",
    "T34n1719_04b:0226b16": "于今有住聲聞地者，又舉不知之人，云舍",
    "T34n1719_04b:0226b17": "利弗辟支佛等，乃至流通處處有之。云何",
    "T34n1719_04b:0226b18": "言無？又云無者，破住果者定計永滅，非",
    "T34n1719_04b:0226b19": "謂本無。「若言」下今文泛難，今許實有為權",
    "T34n1719_04b:0226b20": "所引，仍恐他以三藏佛例。「此義不例」下今文",
    "T34n1719_04b:0226b21": "申之。佛居果頭則無實行，聲聞不爾是故",
    "T34n1719_04b:0226b22": "有之。三藏佛言出自今教，故知不是他人",
    "T34n1719_04b:0226b23": "難也。「何處」者，佛必三身圓滿，故稱此佛為",
    "T34n1719_04b:0226b24": "權。若言三十四心，此乃教權似實。古今學",
    "T34n1719_04b:0226b25": "者此佛尚不敢為權，誰知寂場不實？「今明」",
    "T34n1719_04b:0226b26": "下正解，先立理，次引論。初略立，次云「若從」",
    "T34n1719_04b:0226b27": "等者，實智尚無阿鼻，豈見定有聲聞？若說",
    "T34n1719_04b:0226b28": "時未至有義非謬，故長者佛眼始終皆無，",
    "T34n1719_04b:0226b29": "以法眼觀中途須有，作人亦約未得記前。",
    "T34n1719_04b:0226c01": "次引論者為五：一正引論，二「若依」下以今",
    "T34n1719_04b:0226c02": "經望論義立五種，三「若從」下判，四「若得」下結",
    "T34n1719_04b:0226c03": "意，五「復次」下判大。引論如文。次今家依經",
    "T34n1719_04b:0226c04": "望論，但加佛道一種。三判中云「若從決定」",
    "T34n1719_04b:0226c05": "至「寶所」者，約大雖無、準小仍有，退菩提心",
    "T34n1719_04b:0226c06": "仍屬有者，由在小教，今譚其初故云退大。",
    "T34n1719_04b:0226c07": "「實者既爾」下明應化也。所引迴心能化本大，",
    "T34n1719_04b:0226c08": "若增上慢二途不攝，本非商議。五「復次」下更",
    "T34n1719_04b:0226c09": "判大乘有無者，先判，次結。意指應化為",
    "T34n1719_04b:0226c10": "無，第四第五並名大故，故《論》中則無大乘之",
    "T34n1719_04b:0226c11": "名，但云「應化」。「若從」下正指佛道，此用今家",
    "T34n1719_04b:0226c12": "所立之名，而以發迹釋義仍除開三，得記",
    "T34n1719_04b:0226c13": "已即名生身得忍菩薩故也。故取發迹者，",
    "T34n1719_04b:0226c14": "知有實本亦得名為大乘聲聞，是則從隱",
    "T34n1719_04b:0226c15": "德故無、從發迹則有。所以得大乘聲聞名",
    "T34n1719_04b:0226c16": "者，彰言發迹仍示聲聞，故得名也。不同",
    "T34n1719_04b:0226c17": "他釋於大乘中自立聲聞。從「今開三」下定",
    "T34n1719_04b:0226c18": "文正意須為二人，為退大者與《論》不別，",
    "T34n1719_04b:0226c19": "今取決定意似少殊，《論》據在座得記，今據",
    "T34n1719_04b:0226c20": "通途被開，其不在座展轉為說，或在界外",
    "T34n1719_04b:0226c21": "亦得聞之，或佛滅後敦逼令信，此經通說",
    "T34n1719_04b:0226c22": "直云「與記」。《論》云退大且依一途，如諸聲聞",
    "T34n1719_04b:0226c23": "於法華前，誰知退大？方等等席，咸稱滅種。",
    "T34n1719_04b:0226c24": "準今經意，既彼此聞經，必彼此與記，一開",
    "T34n1719_04b:0226c25": "之後無所間然，迴與未迴以分二義，當知",
    "T34n1719_04b:0226c26": "《論》涉有餘之說，無以經意雷同。第三惑有",
    "T34n1719_04b:0226c27": "厚薄者，古師以迴惑釋惑，今師以煩惑釋",
    "T34n1719_04b:0226c28": "惑，故與舊不同。於中先列古釋。重觀所",
    "T34n1719_04b:0226c29": "證故云「遊觀」，由遊觀故知一理同。「及其」下",
    "T34n1719_04b:0227a01": "明其惑由，由聞教異。「將必」下正明互疑生",
    "T34n1719_04b:0227a02": "惑。教本詮理，能詮既三所詮寧一？所詮若一",
    "T34n1719_04b:0227a03": "能詮豈三？「踟蹰」下明其惑相，雖復迴遑未",
    "T34n1719_04b:0227a04": "辯得失。「以理」下判其得失，以理惑教有順",
    "T34n1719_04b:0227a05": "理之得，以教惑理有違理之失。「上根」等者，",
    "T34n1719_04b:0227a06": "乃以小中理教得失，而判入大三周不同。",
    "T34n1719_04b:0227a07": "故上根執一理情多，理名近大，故聞無三",
    "T34n1719_04b:0227a08": "而順一理，所以前悟。教惑理者三聞方知",
    "T34n1719_04b:0227a09": "一理無差，所以因斯成下根悟。中根二情",
    "T34n1719_04b:0227a10": "力等故悟居中。「今謂」下破，先總破彼理教互",
    "T34n1719_04b:0227a11": "惑而為三根。若以互惑為三根者，不可",
    "T34n1719_04b:0227a12": "未聞三周預生迴惑。次「三人」下具破二意，",
    "T34n1719_04b:0227a13": "一者大小永不相關，二破在小不應惑大。",
    "T34n1719_04b:0227a14": "此別破二意初中又二，先且定之故云「何",
    "T34n1719_04b:0227a15": "等」。「若迴遑」下正破又二，先約小破，疑屬見",
    "T34n1719_04b:0227a16": "惑初果尚非，何得互疑名三根耶？次「若迴",
    "T34n1719_04b:0227a17": "遑大乘者」下約大破也。大小既別，安得於",
    "T34n1719_04b:0227a18": "大理教互疑？次意者用今經意，若大小理教",
    "T34n1719_04b:0227a19": "更互惑者，汝於何處聞斥三耶？方等雖斥、",
    "T34n1719_04b:0227a20": "般若雖加，並未曾云三是方便，故知爾前大",
    "T34n1719_04b:0227a21": "小未惑，豈出入觀三一踟蹰？「既預」下縱難，爾",
    "T34n1719_04b:0227a22": "前已曾理教迴惑，當知已曾動執生疑；若",
    "T34n1719_04b:0227a23": "已生疑，略開三時已應領解，何得聞略仍",
    "T34n1719_04b:0227a24": "云四眾咸皆有疑？言「今日」者，聞略開時。「進",
    "T34n1719_04b:0227a25": "退」下結非。次「今明」下正釋，先判正意，次約",
    "T34n1719_04b:0227a26": "四句以判三根，三約三品以明入住。初文",
    "T34n1719_04b:0227a27": "者，先總明根惑並異於他，小乘根定迴惑",
    "T34n1719_04b:0227a28": "又除，安得還就小乘辯惑？他縱以小而惑",
    "T34n1719_04b:0227a29": "於大，他又不立別惑之名，故小迴惑不成",
    "T34n1719_04b:0227b01": "厚薄。問：諸聲聞人爾前無斷別惑之文，何",
    "T34n1719_04b:0227b02": "故今約以論厚薄？答：顯教雖無，準理合有，",
    "T34n1719_04b:0227b03": "故被洮汰義當斷伏，由根不等斷伏亦殊，",
    "T34n1719_04b:0227b04": "致有三根前後不一。次約四句中先列，次",
    "T34n1719_04b:0227b05": "以四句別對四人。根惑並由過去熏習，致",
    "T34n1719_04b:0227b06": "令悟有三周不同，所以三判者初釋收機",
    "T34n1719_04b:0227b07": "令盡，故第四句攝結緣眾。後兩釋不定者，",
    "T34n1719_04b:0227b08": "三根已定但句法至四，將四判三故從容進",
    "T34n1719_04b:0227b09": "退。第二釋中應以中間二句為中，文云「為",
    "T34n1719_04b:0227b10": "中下」者，或剩「下」字，或下根字別為下句。三",
    "T34n1719_04b:0227b11": "約三品惑者，又二：先釋，次例。初釋者，即二",
    "T34n1719_04b:0227b12": "位皆有三重，今且明三周始入初住有三",
    "T34n1719_04b:0227b13": "不同，惑盡不等故使爾耳。「例如」下以小例",
    "T34n1719_04b:0227b14": "大，十六剎那皆名無漏，至第十五猶受向",
    "T34n1719_04b:0227b15": "名，故三品盡方入初住，爾乃獲記。第四轉",
    "T34n1719_04b:0227b16": "根不轉根者，亦先述古。次「若爾」下破者，雖",
    "T34n1719_04b:0227b17": "有轉名聞時俱上，三根不成。「若轉」下破轉",
    "T34n1719_04b:0227b18": "義不成，亦無三根。三周悟時俱名為上，將",
    "T34n1719_04b:0227b19": "何以辯三周三根？餘未悟者，不名為轉。次",
    "T34n1719_04b:0227b20": "例意者，先立事，次難。若二俱利及利鈍仍",
    "T34n1719_04b:0227b21": "存，不名為轉。「身子一聞」等，具如《止觀》第六",
    "T34n1719_04b:0227b22": "記。次「夫眾生」下正解中，初正解，次料簡。初文",
    "T34n1719_04b:0227b23": "先引現為類，現既為緣所轉，驗往亦然。「先",
    "T34n1719_04b:0227b24": "世」下明宿生先轉三根已成，故使三根前後",
    "T34n1719_04b:0227b25": "悟入。次譬者，刀如根、木如惑，執者如機，佛",
    "T34n1719_04b:0227b26": "令其斫，受教如聞法、運斫如用觀、木斷如",
    "T34n1719_04b:0227b27": "證、曾磨如轉，遇磨不同故有利鈍，此中聞",
    "T34n1719_04b:0227b28": "悟似是信行非不兼法，由於往世信法迴",
    "T34n1719_04b:0227b29": "轉相資不同，信法等相具如《止觀》。此一坐中",
    "T34n1719_04b:0227c01": "應無六十四番。問意者，未入住前稱為三",
    "T34n1719_04b:0227c02": "根，即此三根入住已後猶名三不？答意可",
    "T34n1719_04b:0227c03": "見。次問意者，住前名緣、初住名真，未證二",
    "T34n1719_04b:0227c04": "住亦名緣修，住前緣修既有差降，第二住",
    "T34n1719_04b:0227c05": "前亦差降耶？答意者，位同理同不應更別，",
    "T34n1719_04b:0227c06": "住前未證容有不同，然圓住前亦名緣者，",
    "T34n1719_04b:0227c07": "唯有此中及四念處，仍望別教義立其名。",
    "T34n1719_04b:0227c08": "五明悟不悟者，初今文自立，先引經立妨；",
    "T34n1719_04b:0227c09": "次「若言」下出妨；三「然經」下辯別，故云「義未",
    "T34n1719_04b:0227c10": "必然」。故昔三根不同三周，三周三乘各三成",
    "T34n1719_04b:0227c11": "九。「今經」下，今家因此須辯支佛有無，先徵",
    "T34n1719_04b:0227c12": "起牒妨。已知三根遍在三乘，今經何文云",
    "T34n1719_04b:0227c13": "支佛悟？次「支佛」下釋妨。言「中根」者，依前三",
    "T34n1719_04b:0227c14": "乘。云「隨根」者，以聲聞中亦三根故。「故身子」",
    "T34n1719_04b:0227c15": "下證無別支佛。既明二乘得悟三根不同，",
    "T34n1719_04b:0227c16": "菩薩亦應遍在三周，何者是耶？故出舊師",
    "T34n1719_04b:0227c17": "明菩薩悟許有三根，而咸於法說，並不至",
    "T34n1719_04b:0227c18": "於中下二周。言「域懷」者，「域」謂限域，期心分",
    "T34n1719_04b:0227c19": "齊。言「近果」者，彼指共位，謂離二乘即求",
    "T34n1719_04b:0227c20": "作佛，佛果仍與二乘位同，故云近果。今聞",
    "T34n1719_04b:0227c21": "佛果過於五百，縱有遠近之疑，不同小故",
    "T34n1719_04b:0227c22": "易悟。「三根」下，古判三時同在法說。「今明」下",
    "T34n1719_04b:0227c23": "破。初周之前指法說初及略說中，初周三乘",
    "T34n1719_04b:0227c24": "菩薩居首，然不併在初。「若爾」下引證，何得",
    "T34n1719_04b:0227c25": "〈分別功德品〉及流通中如〈妙音品〉等，猶有始",
    "T34n1719_04b:0227c26": "悟無生忍者？「舊云」下古救意云「初周先悟已",
    "T34n1719_04b:0227c27": "成法身」。「今言」下重破。六百八十億等，豈可先",
    "T34n1719_04b:0227c28": "是法身仍云得無生忍耶？無生忍後方名增",
    "T34n1719_04b:0227c29": "道。次問者，既不許菩薩唯在初周，二乘亦",
    "T34n1719_04b:0228a01": "應至〈壽量〉耶？答意者，人不局初、名不通後。",
    "T34n1719_04b:0228a02": "問：既於三周已得無生，即是法身何以不",
    "T34n1719_04b:0228a03": "許古師釋耶？答：古師意者，元是菩薩，初周",
    "T34n1719_04b:0228a04": "聞法得成法身，至〈壽量〉中增道損生。今云",
    "T34n1719_04b:0228a05": "聲聞至後雖通是菩薩，或有未得無生忍",
    "T34n1719_04b:0228a06": "者，不名增道，故但云「無生」。今師前難古人",
    "T34n1719_04b:0228a07": "者，本是菩薩尚有至彼方得無生，如初釋",
    "T34n1719_04b:0228a08": "惟忖中，先得十住等自是一途，豈令菩",
    "T34n1719_04b:0228a09": "薩盡先於法說得無生耶？故知二乘根性",
    "T34n1719_04b:0228a10": "獲記者，亦有至後方得無生忍，故不可一",
    "T34n1719_04b:0228a11": "概。當知一切皆通初後，但三周後無小名",
    "T34n1719_04b:0228a12": "耳。第六領解有無者，雖不云舊，古有此計，",
    "T34n1719_04b:0228a13": "故今引破。「今明」下先破緣覺，次辯菩薩。初",
    "T34n1719_04b:0228a14": "文中四：初立理，次「身子」下引事，三「又四眾」",
    "T34n1719_04b:0228a15": "下意有，四「信解」下義有。",
    "T34n1719_04b:0228a16": "法華文句記卷第四中"
}