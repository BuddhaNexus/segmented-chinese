{
    "T18n0892_003:0594b23": "佛說大悲空智金剛大教王儀軌",
    "T18n0892_003:0594b24": "經卷第三",
    "T18n0892_003:0594b26": "宋西天三藏銀青光祿大夫試光祿卿",
    "T18n0892_003:0594b27": "普明慈覺大師法護奉　詔譯",
    "T18n0892_003:0594b28": "11 金剛藏菩薩現證儀軌王品金剛藏菩薩現證儀軌王品第十一",
    "T18n0892_003:0594b29": "佛告金剛藏言：「顰眉顧視名忿怒眼，二目向",
    "T18n0892_003:0594c01": "左顧視名信愛眼，向右顧視或二目仰視並",
    "T18n0892_003:0594c02": "鉤召眼。「二目平視或視鼻準上，觀出息或屏",
    "T18n0892_003:0594c03": "氣，並信愛用；觀入息，鉤召用。說鬼宿日，觀乳",
    "T18n0892_003:0594c04": "木樹，名信愛用；以金剛杵止草木動，並息災、",
    "T18n0892_003:0594c05": "鉤召用。「於六月分修習相應，成就無礙，以佛",
    "T18n0892_003:0594c06": "神力不思議故。得成就已，令諸眾生入佛知",
    "T18n0892_003:0594c07": "見，不應降伏作損惱事。「又，此三昧不應分別",
    "T18n0892_003:0594c08": "得大罪咎，諸所作事乃至語言畢竟利益，若",
    "T18n0892_003:0594c09": "於眾生少分損害，如是法印不能成就。「服三",
    "T18n0892_003:0594c10": "昧藥者，住歌詠舞戲三摩呬多是所對治，自",
    "T18n0892_003:0594c11": "他飲食如五甘露。「又說是相，於七日中應知",
    "T18n0892_003:0594c12": "成就，離喜過失。或有殊妙言音、眼目修淨、身",
    "T18n0892_003:0594c13": "出妙香、影長七步大身人來，見是相已即知",
    "T18n0892_003:0594c14": "聖賢，修瑜伽者觸彼少分，得剎那頃作持明",
    "T18n0892_003:0594c15": "仙。「我今於十二廣大儀軌中略說酤羅菩薩",
    "T18n0892_003:0594c16": "於諸眾生速疾成就信愛之法：從紇哩字",
    "T18n0892_003:0594c17": "觀想本尊，紅色四臂手執弓箭，持優鉢羅華",
    "T18n0892_003:0594c18": "及蓮華鉤，如是觀想於三界中而為信愛。「於",
    "T18n0892_003:0594c19": "剎帝利誦真言十萬遍、宰官誦一百遍、於世",
    "T18n0892_003:0594c20": "間眾生誦一萬遍、諸天誦二十萬遍、阿修",
    "T18n0892_003:0594c21": "羅七十萬遍、藥叉傍生誦一俱胝，如其所說",
    "T18n0892_003:0594c22": "住清淨相，諸佛世尊金剛堅固之身普能攝",
    "T18n0892_003:0594c23": "受。「作曼拏羅及護摩時，於彼晨朝承事佛像。",
    "T18n0892_003:0594c24": "作加持已，觀想諸佛遍滿虛空，隨屬本尊入",
    "T18n0892_003:0594c25": "已，心內於真言行應當善解，種種供養皆從",
    "T18n0892_003:0594c26": "吽字出生。「彼彼真言曰：",
    "T18n0892_003:0594c27": "「唵引嚩日囉二合補瑟閉二合阿引吽引薩嚩二",
    "T18n0892_003:0594c28": "合訶",
    "T18n0892_003:0594c29": "「唵引嚩日囉二合度閉引阿引吽引薩嚩二合訶",
    "T18n0892_003:0595a01": "「唵引嚩日囉二合禰引閉引阿吽引薩嚩二合訶",
    "T18n0892_003:0595a02": "「唵引嚩日囉二合喭提阿引吽引薩嚩二合訶",
    "T18n0892_003:0595a03": "「唵引嚩日囉二合迺尾儞引阿引吽引薩嚩二合",
    "T18n0892_003:0595a04": "訶",
    "T18n0892_003:0595a05": "「獻阿伽水儀軌次第如前已說，我今復說成",
    "T18n0892_003:0595a06": "就護魔法：息災，圓爐，白色，廣一肘半，深等半；",
    "T18n0892_003:0595a07": "增益，四方，黃色，廣二肘，深一肘；降伏，三角，黑",
    "T18n0892_003:0595a08": "色，廣十指，深五指；信愛，紅色；鉤召，如信愛同；",
    "T18n0892_003:0595a09": "忿怒與降伏同。「息災用脂麻，增益用酪，降伏",
    "T18n0892_003:0595a10": "用羯諾迦木，忿怒用棘木，信愛、鉤召並用紅",
    "T18n0892_003:0595a11": "優鉢羅華。「火天歡喜真言曰：",
    "T18n0892_003:0595a12": "「唵引阿枿那二合曳摩訶引帝惹薩哩嚩二合歌",
    "T18n0892_003:0595a13": "引摩鉢囉二合娑引馱各歌引嚕拏也二合訖哩",
    "T18n0892_003:0595a14": "二合多薩埵引囉他二合遏悉銘二合散儞呬都",
    "T18n0892_003:0595a15": "婆嚩阿枿那也三合嚩引喝那怛鑁二合儞尾索",
    "T18n0892_003:0595a16": "引叱部引多引枲呬嚩日囉二合酤引駄布引𡁠",
    "T18n0892_003:0595a17": "底那引那引囉怛那二合馱哩引馱引底哩二合引阿",
    "T18n0892_003:0595a18": "母酤引㰠曼拏朗栗契多莎哩覃二合拶嚩鉢",
    "T18n0892_003:0595a19": "囉二合哩覃二合拶娑引提耽枿𢴉賀咩部葛阿",
    "T18n0892_003:0595a20": "引枿弭奢悉野他引歌引梨薩哩嚩二合悉提酤",
    "T18n0892_003:0595a21": "嚕薩嚩二合彌",
    "T18n0892_003:0595a22": "「獻閼伽水真言曰：",
    "T18n0892_003:0595a23": "「唵引𠺁吽引鑁斛龕囕",
    "T18n0892_003:0595a24": "「淨水真言曰：",
    "T18n0892_003:0595a25": "「唵引梨引梨引吽引恪",
    "T18n0892_003:0595a26": "「獻食真言曰：",
    "T18n0892_003:0595a27": "「唵引探探」",
    "T18n0892_003:0595a28": "12 熾盛拏吉尼所說成就品熾盛拏吉尼所說成就品第十二",
    "T18n0892_003:0595a29": "復次，金剛藏言：「世尊！於諸法海云何為求成",
    "T18n0892_003:0595b01": "就者略說如是本尊色相？」佛言：「為於無我明",
    "T18n0892_003:0595b02": "妃或吉祥呬嚕迦，一剎那頃知彼安住，及於",
    "T18n0892_003:0595b03": "廣大清淨儀軌若時、若處最初修習，是故略",
    "T18n0892_003:0595b04": "說。「復次，持真言者，一心成就三摩呬多，於己",
    "T18n0892_003:0595b05": "住舍或夜時分發勤勇心，以勝慧相應觀想",
    "T18n0892_003:0595b06": "吉祥呬嚕迦像，澡浴塵穢，著新淨衣，以旃檀",
    "T18n0892_003:0595b07": "香塗瑩手足，嚼荳䓻齒木及妙香果，無非時",
    "T18n0892_003:0595b08": "食。如佛世尊求出離想，親近智者，觀想行人，",
    "T18n0892_003:0595b09": "於剎那頃忽起異相，於所持明心難調柔，爾",
    "T18n0892_003:0595b10": "時行者不應止息，決定精勤趣求成就。」",
    "T18n0892_003:0595b11": "佛告金剛藏言：「我說禪定心能壞煩惱毒，求",
    "T18n0892_003:0595b12": "成就者極善籌量，於一月分心存聖像、離諸",
    "T18n0892_003:0595b13": "攀緣，或一日中相續觀想，隨其所辦得大果",
    "T18n0892_003:0595b14": "利。所有輪轉自他二利非餘方便速能修習，",
    "T18n0892_003:0595b15": "於所持明而常現前。「求成就者如是煩惱迷",
    "T18n0892_003:0595b16": "醉、憂悲病苦、熾然三毒，說剎那頃如實相應，",
    "T18n0892_003:0595b17": "而得不墮五無間處。設有屠膾、卑賤、醜陋、身",
    "T18n0892_003:0595b18": "不具足、造惡業者思求成就，應修十善尊重",
    "T18n0892_003:0595b19": "愛樂密護根門，是人決定離瞋慢習而得成",
    "T18n0892_003:0595b20": "就三摩呬多。設此時分於祕密行乃至法印",
    "T18n0892_003:0595b21": "未得成就，自然得是持明智者或瑜儗尼而",
    "T18n0892_003:0595b22": "來為說攝受某印，執金剛杵利益眾生；或得",
    "T18n0892_003:0595b23": "廣大莊嚴具相童子以悉囉訶香和合龍腦",
    "T18n0892_003:0595b24": "以菩提心加持散之。應當一心觀彼聖像，彼",
    "T18n0892_003:0595b25": "或為說十善等法，知實明了，得彼成就，無復",
    "T18n0892_003:0595b26": "疑惑。或勝那哩及自眷屬亦應觀想，若天、若",
    "T18n0892_003:0595b27": "人、阿修羅、緊那羅、夜叉女等，彼亦領解自所",
    "T18n0892_003:0595b28": "行行，當生信敬，勿起邪思、瞋怒色相。」復次，金",
    "T18n0892_003:0595b29": "剛藏言：「世尊！於無我理已具足說，復何印所",
    "T18n0892_003:0595c01": "印處二種成就？」佛言：「如來大悲，隨所應現具",
    "T18n0892_003:0595c02": "相明妃住蓮華族，捨幻化相，而能照解勝惠",
    "T18n0892_003:0595c03": "方便二種生滅，是二邊際非生、非滅，即真實",
    "T18n0892_003:0595c04": "性。又，此滅處處無有性，滅無盡故；瑜伽生滅",
    "T18n0892_003:0595c05": "次第如是。又，修觀者從戲論生，如夢所作了",
    "T18n0892_003:0595c06": "如幻覺，實無戲論。是中所說如曼拏羅現諸",
    "T18n0892_003:0595c07": "色相和合出生灌頂大印及大妙樂，如是了",
    "T18n0892_003:0595c08": "知唯大威力。青、黃、赤、綠及黑、白色，行、非行等",
    "T18n0892_003:0595c09": "勝惠方便二種相因，說金剛薩埵有妙樂性，",
    "T18n0892_003:0595c10": "於曼拏羅餘無作用。」時金剛藏白佛言：「世尊！",
    "T18n0892_003:0595c11": "是大妙樂自所相應出生次第，若非有性，復",
    "T18n0892_003:0595c12": "何所用？」佛言：「快哉，大士以信除疑。我說世間",
    "T18n0892_003:0595c13": "身所妙樂，能觀所觀如華有香，華性若無，香",
    "T18n0892_003:0595c14": "不可得；身相妙樂亦復如是。於性、無性如佛",
    "T18n0892_003:0595c15": "知覺，癡暗無知及餘怯弱悉能破壞。「彼金剛",
    "T18n0892_003:0595c16": "喻沙三摩地極妙樂行唯一體相，為佛實藏，",
    "T18n0892_003:0595c17": "我所說法聞自功德，信順世、出世間為調御",
    "T18n0892_003:0595c18": "者，離喜、俱生喜等即我自性，如以燈明破諸",
    "T18n0892_003:0595c19": "黑暗。三十二相、八十種好皆樂輪之所安",
    "T18n0892_003:0595c20": "住，彼相若無，是義非有。於諸聖天不應棄捨，",
    "T18n0892_003:0595c21": "是故覺非有性、色亦無性，諸相、非相皆勝妙",
    "T18n0892_003:0595c22": "樂。「又，諸世間自他色相悉俱生故，心相清淨",
    "T18n0892_003:0595c23": "即名還滅。若於本尊相應出生威儀色相及",
    "T18n0892_003:0595c24": "安住處，如彈指頃而執著者，譬少毒藥能害",
    "T18n0892_003:0595c25": "多命，知彼毒已還能壞毒。「又，於分別而強分",
    "T18n0892_003:0596a01": "別、以清淨有破煩惱有，如風病人食摩沙豆，",
    "T18n0892_003:0596a02": "發病愈風，名顛倒藥。「於相決定而常尋伺，而",
    "T18n0892_003:0596a03": "為分別一切法性，譬如有人少水入耳還以",
    "T18n0892_003:0596a04": "水取。「又，諸眾生貪火所燒，為諸惡業之所纏",
    "T18n0892_003:0596a05": "縛，我以方便為說貪火而令解脫。如若有人",
    "T18n0892_003:0596a06": "為火燒烙還炙以火，即以是貪令斷貪縛，而",
    "T18n0892_003:0596a07": "不能知是顛倒觀想者，是人名為佛法中外",
    "T18n0892_003:0596a08": "道。「又，蓮華部相應分別此五大種觸堅硬性",
    "T18n0892_003:0596a09": "而生執著，對治癡法是即地界毘盧遮那如",
    "T18n0892_003:0596a10": "來為菩提心之所容受；色身業用是即水界",
    "T18n0892_003:0596a11": "阿閦如來；水地相搖，熱觸生火，對治貪熾是",
    "T18n0892_003:0596a12": "即火界無量壽如來；思惟餘部有動轉相，對",
    "T18n0892_003:0596a13": "治嫉妬是即風界不空成就如來；於此妙樂",
    "T18n0892_003:0596a14": "而生愛樂，即虛空相對治兩舌，是即空界寶",
    "T18n0892_003:0596a15": "生如來。此五大種於剎那頃心能了知等同",
    "T18n0892_003:0596a16": "一味，是故於勝喜中分別貪……等五火與大妙",
    "T18n0892_003:0596a17": "樂同一本性。「有十殑伽沙數如來眾同是一",
    "T18n0892_003:0596a18": "部，於是一部復有百萬無數大俱胝部，是勝",
    "T18n0892_003:0596a19": "喜中得如是部。」",
    "T18n0892_003:0596a20": "13 說方便品說方便品第十三",
    "T18n0892_003:0596a21": "「復次，宣說一切金剛儀軌瑜儗尼方便灌頂",
    "T18n0892_003:0596a22": "戒：謂分別剎那飲食喜等，諸佛如來安住鑁",
    "T18n0892_003:0596a23": "字，正等一相得灌頂成就。」復次，金剛薩埵白",
    "T18n0892_003:0596a24": "佛言：「世尊！如是鑁字云何說為拏吉尼戒？如",
    "T18n0892_003:0596a25": "來為調御師，願為我說如其次第。」佛言：「是中",
    "T18n0892_003:0596a26": "鑁字唯一體性，最上莊嚴，為阿賴耶諸佛寶",
    "T18n0892_003:0596a27": "藏，於初喜等分別剎那住妙樂智，謂莊嚴果",
    "T18n0892_003:0596a28": "報作觀離相。「修瑜伽者於四剎那正行當如",
    "T18n0892_003:0596a29": "是知：莊嚴者，即初喜中方便為說種種理事；",
    "T18n0892_003:0596b01": "果報者，謂即勝喜，知妙樂觸；作觀者，謂即離",
    "T18n0892_003:0596b02": "喜，我所受用為說尋伺；離相者，即俱生喜，遠",
    "T18n0892_003:0596b03": "離三種：貪與無貪及彼中間。「復次，灌頂阿闍",
    "T18n0892_003:0596b04": "梨以四種祕密觀想次第發清淨心，熙怡顧",
    "T18n0892_003:0596b05": "視，知具福慧，滅除煩惱。於諸眾生因緣成熟",
    "T18n0892_003:0596b06": "為說四種澡沐灌頂，以二手執金剛鈴杵，其",
    "T18n0892_003:0596b07": "灌頂者面目熙怡，莊嚴色相，以大拇指、無名",
    "T18n0892_003:0596b08": "指施設種種供養已，為說攝受大印。「知彼弟",
    "T18n0892_003:0596b09": "子是大種族，遠離瞋恚及我慢習，調御教誨，",
    "T18n0892_003:0596b10": "執金剛杵，隨其本尊說灌頂作用相應契印。",
    "T18n0892_003:0596b11": "「見自師尊恭敬供養如佛世尊，具大寂靜，於",
    "T18n0892_003:0596b12": "此金剛瑜伽出生成就印法不應分別。又，應",
    "T18n0892_003:0596b13": "如我以大威力於生死泥拔濟沈溺，作大歸",
    "T18n0892_003:0596b14": "救。「爾時，弟子執金剛杵，以盡世甘美廣大飲",
    "T18n0892_003:0596b15": "食、燒香、塗香、幢幡、寶鐸、及妙華鬘是等供養，",
    "T18n0892_003:0596b16": "於種種勝喜妙樂剎那遠離，乃至菩提最後",
    "T18n0892_003:0596b17": "邊際，持金剛杵利諸含識。「又，為弟子說大悲",
    "T18n0892_003:0596b18": "智安住一切，是身非身，無有二相，觀動植等",
    "T18n0892_003:0596b19": "皆幻化相，輪壇方便畢竟無疑，諸同學者如",
    "T18n0892_003:0596b20": "己眷屬。」時金剛藏白佛言：「世尊！云何名諸佛",
    "T18n0892_003:0596b21": "身最上輪壇？如其次第為我除疑。」佛言：「是曼",
    "T18n0892_003:0596b22": "拏羅者，堅固菩提心作大施會，如虛空輪清",
    "T18n0892_003:0596b23": "淨境界，應知是名金剛瑜伽蓮華部義。」",
    "T18n0892_003:0596b24": "時金剛藏復白佛言：「世尊！持何等戒、住何三",
    "T18n0892_003:0596b25": "昧？」佛言：「一者不應殺害眾生，當共一心如護",
    "T18n0892_003:0596b26": "己有；二者無不與故取他人翫好；三者無欲",
    "T18n0892_003:0596b27": "邪行，知本性空故；四者無虛妄語，世、出世間",
    "T18n0892_003:0596b28": "發最上願。」時諸瑜伽者於佛世尊作如是言：",
    "T18n0892_003:0596b29": "「云何名根境？　　云何十二處？",
    "T18n0892_003:0596c01": "何等名蘊界？　　復何為自性？」",
    "T18n0892_003:0596c02": "佛言：「根有六，　　謂眼、耳、鼻根、",
    "T18n0892_003:0596c03": "與身、舌、意等，　　內、外根癡俱，",
    "T18n0892_003:0596c04": "以金剛解脫。　　又境有六塵，",
    "T18n0892_003:0596c05": "謂色、聲、香、味、　　及與觸境界、",
    "T18n0892_003:0596c06": "并法界自性，　　是名為六境。",
    "T18n0892_003:0596c07": "即前根、境二，　　翻名十二處。",
    "T18n0892_003:0596c08": "五蘊謂色等、　　及大悲行性，",
    "T18n0892_003:0596c09": "如是根境識，　　說名十八界。",
    "T18n0892_003:0596c10": "是故瑜伽者，　　於此能悟了，",
    "T18n0892_003:0596c11": "彼自性不生，　　真實無妄失。",
    "T18n0892_003:0596c12": "一切盡知解，　　猶如水中月；",
    "T18n0892_003:0596c13": "又如撚箭手，　　云何生火相？",
    "T18n0892_003:0596c14": "是火非箭出、　　亦非撚人手，",
    "T18n0892_003:0596c15": "諸相盡度量，　　俱時無所得。",
    "T18n0892_003:0596c16": "又此所生火，　　非假亦非實，",
    "T18n0892_003:0596c17": "是故諸法中，　　應如是作意。」",
    "T18n0892_003:0596c18": "佛說大悲空智金剛大教王儀軌經卷第三"
}