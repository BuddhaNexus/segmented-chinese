{
    "X70n1397_003:0615c17": "雪巖和尚語錄卷第三",
    "X70n1397_003:0615c19": "嗣法門人　昭如　希陵　等編",
    "X70n1397_003:0615c20": "舉古",
    "X70n1397_003:0615c21": "上堂。向上一關。明如杲日。絲毫擬議。如隔鐵圍。是汝",
    "X70n1397_003:0615c22": "諸人。到遮裏。如何理論。試舉看。釋迦老子。在靈山會",
    "X70n1397_003:0615c23": "上。拈一枝花。瞬青蓮目。普視大眾。時百萬人天。惟迦",
    "X70n1397_003:0615c24": "葉破顏微笑。世尊云。五有正法眼藏。涅槃妙心。實相",
    "X70n1397_003:0616a01": "無相。微妙法門。付囑於汝。汝當護持流通。毋令斷絕。",
    "X70n1397_003:0616a02": "敢問諸人。畢竟喚什麼。作正法眼藏。既是實相。如何",
    "X70n1397_003:0616a03": "說箇無相底道理。微妙法門。又從什麼處入。遮一枝",
    "X70n1397_003:0616a04": "花。在世尊手裏。不曾動著。付囑箇什麼。汝當流通。毋",
    "X70n1397_003:0616a05": "令斷絕。又教什麼人流通。還知麼。若也未知。更聽。仰",
    "X70n1397_003:0616a06": "山為汝從頭說破。若是正法眼藏。敢道釋迦老子。自",
    "X70n1397_003:0616a07": "無半錢分。實相無相。惟其無相。所以實相現前。山青",
    "X70n1397_003:0616a08": "水綠。鴉鳴鵲噪。夜闇晝明。風動雲起。處處皆微妙法",
    "X70n1397_003:0616a09": "門。除是離却見聞。絕却現行。不移跬步。全身已在裏",
    "X70n1397_003:0616a10": "許。然後見門裏出身易。身裏出門難。若是遮一枝花。",
    "X70n1397_003:0616a11": "世尊未曾拈起。已被迦葉與百萬人天。和根摵碎了",
    "X70n1397_003:0616a12": "也。更說什麼付囑。汝當護持流通。毋令斷絕。自古自",
    "X70n1397_003:0616a13": "今。接響承虗。如稻麻竹葦。如靈雲見桃花。便道。三十",
    "X70n1397_003:0616a14": "年來尋劒客。幾回落葉又抽枝。自從一見桃花後。直",
    "X70n1397_003:0616a15": "至如今更不疑。香嚴去除糞穢。瓦礫擊竹作聲。便道。",
    "X70n1397_003:0616a16": "一擊忘所知。更不假修治。動容揚古路。不墮峭然機。",
    "X70n1397_003:0616a17": "處處無踪跡。聲色外威儀。諸方達道者。咸言上上機。",
    "X70n1397_003:0616a18": "此二老。可謂聽事不真。喚鐘作甕。又如太原聞畫角。",
    "X70n1397_003:0616a19": "溈山撼門扇。黃蘗吐舌。龍潭吹滅紙燭。臨濟喫三頓",
    "X70n1397_003:0616a20": "痛棒。異端並起。邪法難扶。到遮裏。須是箇漢始得。有",
    "X70n1397_003:0616a21": "麼有麼。如無。更聽一頌。無影枝頭一點春。笑他無地",
    "X70n1397_003:0616a22": "可藏身。黃金自有黃金價。何必和沙賣與人。",
    "X70n1397_003:0616a23": "上堂。金不博金。水不洗水。啐啄同時。劒去久矣。且道",
    "X70n1397_003:0616a24": "是什麼人。發明如是事。試舉看。達磨大師。自西天竺",
    "X70n1397_003:0616b01": "國。而至金陵。見梁武帝。帝問曰。如何是聖諦第一義。",
    "X70n1397_003:0616b02": "達磨答云廓然無聖。武帝曰對朕者誰。磨云不識。帝",
    "X70n1397_003:0616b03": "不契。達磨因此折蘆渡江。至魏。後武帝舉問誌公。公",
    "X70n1397_003:0616b04": "曰陛下識此人否。曰不識。誌云。此是觀音大士傳佛",
    "X70n1397_003:0616b05": "心印。帝曰。當遣使去詔。誌公曰。莫道陛下。合國人追",
    "X70n1397_003:0616b06": "他亦不回。達磨與武帝。一挨一拶。如兩鏡相照。間不",
    "X70n1397_003:0616b07": "容髮。無端被誌公。向明鏡上。彩畫。虗空。翻成瑕翳。武",
    "X70n1397_003:0616b08": "帝問云。如何是聖諦第一義。當時教法盛行。教家有",
    "X70n1397_003:0616b09": "真俗二諦之說。第一義即真諦也。達磨云。廓然無聖。",
    "X70n1397_003:0616b10": "且道是為武帝說。答他語。畢竟廓然無聖。理作麼生。",
    "X70n1397_003:0616b11": "聖諦第一義。義何所宗。兄弟到遮裏。也須是著些子",
    "X70n1397_003:0616b12": "眼腦。揣摩始得。往往盡道。武帝被達磨當面熱瞞。殊",
    "X70n1397_003:0616b13": "不知。武帝自是箇作家君王。到他面前。一點子也用",
    "X70n1397_003:0616b14": "不著。你看。他纔被達磨道箇廓然無聖。隨口便問。對",
    "X70n1397_003:0616b15": "朕者誰。好兄弟。遮一句子大親切。達磨到遮裏。未免",
    "X70n1397_003:0616b16": "露出本來面目。道箇不識。武帝不契。又是放開漫天",
    "X70n1397_003:0616b17": "鐵網了也。只如折蘆渡江至魏。且道。出得梁朝天地",
    "X70n1397_003:0616b18": "也無。帝後舉問誌公。也要此話大行。誌公云。陛下識",
    "X70n1397_003:0616b19": "此人否。臂肘不向外曲。帝云。不識。達磨元來猶在。誌",
    "X70n1397_003:0616b20": "云此是觀音大士。傳佛心宗。和聲便好一時屏出。帝",
    "X70n1397_003:0616b21": "云。當遣使詔。能縱能奪。能殺能活。公云。莫道陛下。合",
    "X70n1397_003:0616b22": "國人去。他亦不回。若回堪作什麼。此是祖師門下。第",
    "X70n1397_003:0616b23": "一箇話頭。頌者拈者。自古及今。不知多少。未免盡道",
    "X70n1397_003:0616b24": "武帝蹉過達磨。誠謂刁刀相似。魚魯參差。一箭尋常",
    "X70n1397_003:0616c01": "落一鵰。更加一箭已相饒。直歸少室峯前坐。梁主休",
    "X70n1397_003:0616c02": "云更去招。此是白雲端和尚頌。今時兄弟將謂一箭",
    "X70n1397_003:0616c03": "尋常落一鵰。是頌廓然無聖。更加一箭已相饒。是頌",
    "X70n1397_003:0616c04": "不識。若如是。又是箇識情計較。討什麼白雲端和尚",
    "X70n1397_003:0616c05": "也。末後却道。直歸少室峯前坐。梁主休云更去招。又",
    "X70n1397_003:0616c06": "只是尋常世俗之話。大凡宗門下語言。不說體便說",
    "X70n1397_003:0616c07": "用。不說事便說理。却如何只恁麼說。若向遮兩句下。",
    "X70n1397_003:0616c08": "親見白雲和尚。方知道遮兩句。一句全體。一句全用。",
    "X70n1397_003:0616c09": "於二中間。事理雙全。然後則知。白雲與達磨武帝。在",
    "X70n1397_003:0616c10": "楊子江心握手。却在鳳凰臺上相逢。鳳凰臺上握手。",
    "X70n1397_003:0616c11": "却在楊子江心相見。雪竇和尚頌云。聖諦廓然。何當",
    "X70n1397_003:0616c12": "辨的。對朕者誰。還云不識。遮四句一時頌了也。為他",
    "X70n1397_003:0616c13": "才地寬闊。又向下面。下箇注脚道。因茲闇渡江。豈免",
    "X70n1397_003:0616c14": "生荊棘。遮兩句占了多少田地。合國人追不再來。千",
    "X70n1397_003:0616c15": "古萬古空相憶。休相憶。清風匝地有何極。要緊是遮",
    "X70n1397_003:0616c16": "一句子。若向遮一句下。透得。一千七百則公案。許你",
    "X70n1397_003:0616c17": "一串穿却。且道遮一句。落在什麼處。遮裏有祖師麼。",
    "X70n1397_003:0616c18": "喚來與老僧洗脚。保寧勇和尚頌云。煉得通紅打一",
    "X70n1397_003:0616c19": "鎚。周遭無數火星飛。十成好箇金剛鑽。攤向門前賣",
    "X70n1397_003:0616c20": "與誰。遮四句子。却無你下口處。亦無你計較處。且道",
    "X70n1397_003:0616c21": "落在達磨分上。武帝分上。誌公分上。須是參始得。山",
    "X70n1397_003:0616c22": "僧效顰。也有一頌。西來十萬路迢迢。智鑑當軒影莫",
    "X70n1397_003:0616c23": "逃。四海浪平龍睡穩。九霄雲淨鶴飛高。",
    "X70n1397_003:0616c24": "上堂。玉樹瓊林。寶階銀闕。皓若蘆花。恍然明月。直鈎",
    "X70n1397_003:0617a01": "垂釣。自有金鱗上鈎。地平如掌。依舊七凹八凸。且道",
    "X70n1397_003:0617a02": "是什麼人。有如是照用。得如是心髓。了如是因緣。試",
    "X70n1397_003:0617a03": "舉看。二祖神光於少林初參達磨。時天大雪。神光堅",
    "X70n1397_003:0617a04": "立雪中不動。遲明積雪齊腰。可謂是埋沒天地。孤負",
    "X70n1397_003:0617a05": "自己。達磨閔而問曰。汝久立雪中。當求何事。已是和",
    "X70n1397_003:0617a06": "贓捉敗。光悲泣曰。願和尚慈悲。開甘露門。廣度羣品。",
    "X70n1397_003:0617a07": "若不折蘆渡江。幾被梁主毒手。磨曰。諸佛無上妙道。",
    "X70n1397_003:0617a08": "曠劫精勤。能行難行。能忍難忍。豈以小德小智。輕心",
    "X70n1397_003:0617a09": "慢心。欲繼真乘。徒受勞苦。神光聞師誨勵。潛取利刃。",
    "X70n1397_003:0617a10": "自斷左臂。置于師前。是名真法供養。達磨知是法器。",
    "X70n1397_003:0617a11": "乃曰。諸佛最初求道。為法亡軀。汝今斷臂吾前。求亦",
    "X70n1397_003:0617a12": "可在。因與易名慧可。向什麼處著。光問曰。諸佛法印。",
    "X70n1397_003:0617a13": "可得聞乎。但盡凡情。別無聖量。磨云。諸佛法印。不從",
    "X70n1397_003:0617a14": "人得。將謂自西天帶來。光曰我心未安。乞師安心。喝",
    "X70n1397_003:0617a15": "一喝。甘伏聽人處分。磨曰將心來為汝安。光曰。內外",
    "X70n1397_003:0617a16": "覔心。了不可得。一翳在目空花亂墜。磨曰。我為汝安",
    "X70n1397_003:0617a17": "心竟。賺了古今多少兒孫。面壁九年。將謂有多少奇",
    "X70n1397_003:0617a18": "特。平地無端陷了神光。白著隻臂。是汝諸人且道。立",
    "X70n1397_003:0617a19": "雪齊腰。正恁麼時。是有心耶無心耶。於覔心不可得",
    "X70n1397_003:0617a20": "處。與雪深三尺。相去幾何。遮裏著得一隻眼。便見神",
    "X70n1397_003:0617a21": "光。大師立地處。便知諸佛法印。不從人得。利刀斷臂",
    "X70n1397_003:0617a22": "如斬太虗。覔心不得處。山河大地。脫爾現前。只改舊",
    "X70n1397_003:0617a23": "時行履處。依前只是舊時人。所以白雲端和尚頌云。",
    "X70n1397_003:0617a24": "終始覔心不可得。寥寥不見少林人。滿庭舊雪重知",
    "X70n1397_003:0617b01": "冷。鼻孔依前搭上唇。鼻孔在面上是定。終不生在頷",
    "X70n1397_003:0617b02": "下。妙喜頌云。覔心不得更何安。嚼碎通紅鐵一團。縱",
    "X70n1397_003:0617b03": "使眼開張意氣。爭如不受老胡瞞。立雪齊腰。寒凍徹",
    "X70n1397_003:0617b04": "骨。妙喜却云。嚼碎通紅鐵一團。何得句語相返。畢竟",
    "X70n1397_003:0617b05": "意作麼生。你兄弟家。無事也須東咬西嚼。自家卜度",
    "X70n1397_003:0617b06": "看。忽然蹉口咬著。方知道。諸佛法印。果然不從人得。",
    "X70n1397_003:0617b07": "無為子頌云。九年面壁太多言。接得門人一臂全。京",
    "X70n1397_003:0617b08": "洛至今三尺雪。天寒何止普通年。九年面壁。默然而",
    "X70n1397_003:0617b09": "坐。他却道。九年面壁太多言。只遮太多言三字。畢竟",
    "X70n1397_003:0617b10": "如何體解。京洛至今三尺雪。非獨京洛。直得盡大地",
    "X70n1397_003:0617b11": "六月盡是嚴霜。汝等諸人。還覺寒毛卓竪麼。其或未",
    "X70n1397_003:0617b12": "然。聽取一頌。利刀拈起白如霜。可惜無端成自傷。消",
    "X70n1397_003:0617b13": "盡少林三尺雪。古今天地只尋常。",
    "X70n1397_003:0617b14": "上堂。明如日黑似漆。取不得捨不得。是什麼。試舉看。",
    "X70n1397_003:0617b15": "五祖大師。示眾索偈。欲傳衣法。堂中上座呈偈云。身",
    "X70n1397_003:0617b16": "似菩提樹。心如明鏡臺。時時勤拂拭。無使惹塵埃。過",
    "X70n1397_003:0617b17": "遮邊著。六祖能大師和云。菩提本無樹。明鏡亦非臺。",
    "X70n1397_003:0617b18": "本來無一物。何處惹塵埃。也是背後叉手。北秀南能。",
    "X70n1397_003:0617b19": "大似徐六擔板。各見一邊。已為諸人。掃蕩了也。仰山",
    "X70n1397_003:0617b20": "莫別有長處麼。聽取一頌。時勤拂拭與掀翻。錯莫無",
    "X70n1397_003:0617b21": "端認定盤。點石化為金玉易。勸人除却是非難。",
    "X70n1397_003:0617b22": "上堂。三界惟心。萬法惟識。譬如擲劒揮空。莫論及與",
    "X70n1397_003:0617b23": "不及。真不掩偽。曲不藏直。畢竟如何辨的。試舉看。六",
    "X70n1397_003:0617b24": "祖能大師。至法性寺。暮夜風颺剎幡。聞二僧對論。禍",
    "X70n1397_003:0617c01": "不入慎家之門。一僧云。風動。錯。一僧云。幡動。錯。往返",
    "X70n1397_003:0617c02": "未能契理。一對無孔鐵鎚。祖云。還許俗流。輒預高論",
    "X70n1397_003:0617c03": "否。鼠口應無象牙。祖曰。仁者心動。錯。山僧在天目會",
    "X70n1397_003:0617c04": "中。聞舉老佛照在室中。要舉。是風動是幡動。遮僧如",
    "X70n1397_003:0617c05": "何。不是風動不是幡動。甚處見祖師。天目下語。是風",
    "X70n1397_003:0617c06": "動是幡動。遮僧如何。貪觀白浪失却手橈。不是風動",
    "X70n1397_003:0617c07": "不是幡動。甚處見祖師。揭却腦葢。佛照喜之。後到松",
    "X70n1397_003:0617c08": "源會下。因舉前話。松源乃橫點頭。且道是不肯佛照",
    "X70n1397_003:0617c09": "如此舉話耶。是不肯天目如此下語耶。汝等諸人。若",
    "X70n1397_003:0617c10": "於橫點頭處。見得祖師。識破二僧。便見法昌遇和尚",
    "X70n1397_003:0617c11": "頌云。不是風兮不是幡。黑花猫子面門斑。夜行人只",
    "X70n1397_003:0617c12": "貪明月。不覺和衣渡水寒。畢竟遮一頌。意作麼生。只",
    "X70n1397_003:0617c13": "如道。不是風兮不是幡。黑花猫子面門斑。却落在什",
    "X70n1397_003:0617c14": "麼處。後面又道。夜行人只貪明月。不覺和衣渡水寒。",
    "X70n1397_003:0617c15": "又作麼生。如今有一等。在情識意路上行底。未免道",
    "X70n1397_003:0617c16": "是頌二僧。只知是風動是幡動。却不知是心動。若果",
    "X70n1397_003:0617c17": "如是。法昌堪作什麼。當知道他古人著著自有出身",
    "X70n1397_003:0617c18": "之路。豈不見保寧勇和尚頌云。蕩蕩一條官驛路。晨",
    "X70n1397_003:0617c19": "昏曾不禁人行。渾家不是不進步。無奈當門荊棘生。",
    "X70n1397_003:0617c20": "不妨說得太煞明白。山僧今日。舉也舉了。注也注了。",
    "X70n1397_003:0617c21": "只是要見祖師與二僧。大遠在。聽取一頌。兩岸桃花",
    "X70n1397_003:0617c22": "紅欲然。洞中流出自涓涓。仙家不會論春夏。石爛松",
    "X70n1397_003:0617c23": "枯是一年。",
    "X70n1397_003:0617c24": "上堂。依依稀稀。彷彷彿彿。名不得。狀不得。三世諸佛。",
    "X70n1397_003:0618a01": "於此沒溺深坑。帶累天下老和尚。與盡大地衲子。總",
    "X70n1397_003:0618a02": "跳不出。試舉看。南岳讓和尚。往曹溪參六祖。棄却衣",
    "X70n1397_003:0618a03": "下明珠。却向外邊尋逐。祖問甚處來。曲開方便。讓曰",
    "X70n1397_003:0618a04": "嵩山來。道途跋涉。曰什麼物恁麼來。無端無端。讓曰",
    "X70n1397_003:0618a05": "說似一物即不中。大好大好。祖曰還假修證也無。探",
    "X70n1397_003:0618a06": "竿影草。讓曰修證即不無。染汙即不得。添得一重狼",
    "X70n1397_003:0618a07": "籍。祖曰。即此不染汙。諸佛之所護念。汝既如是。吾亦",
    "X70n1397_003:0618a08": "如是。冬瓜印子。然雖如是。自古自今。撐天拄地。戴角",
    "X70n1397_003:0618a09": "擎頭者。如稻麻竹葦。要且未有一人。脫得遮箇印子。",
    "X70n1397_003:0618a10": "且道印文。在什麼處。豈不見汾陽頌道。因師顧問自",
    "X70n1397_003:0618a11": "何來。報道嵩山意不回。修證不無不染汙。撥雲見日",
    "X70n1397_003:0618a12": "便心開。灼然要承當箇事。須是如撥雲見日始得。畢",
    "X70n1397_003:0618a13": "竟那裏是他撥雲見日處。莫是說似一物即不中麼。",
    "X70n1397_003:0618a14": "不是遮箇道理。又莫是修證即不無。染汙即不得麼。",
    "X70n1397_003:0618a15": "不是這箇道理。且道那裏是他撥雲見日處。到遮裏",
    "X70n1397_003:0618a16": "須是親面一見始得。又不見。保寧勇和尚頌云。戴角",
    "X70n1397_003:0618a17": "披毛恁麼來。鐵圍山岳盡衝開。閻浮踏殺人無數。驀",
    "X70n1397_003:0618a18": "鼻渾牽拽不回。若要撥雲見日。須是有遮箇氣槩始",
    "X70n1397_003:0618a19": "得。其或未然。更聽一頌。堂堂日用妙無痕。纔涉纖毫",
    "X70n1397_003:0618a20": "即是塵。照水銀蟾沉夜魄。戀花香蝶醉芳魂。",
    "X70n1397_003:0618a21": "上堂。白衣拜相。平地登仙。是人知有。別無秘傳。試舉",
    "X70n1397_003:0618a22": "看。馬祖在菴中坐禪。死水不藏龍。讓禪師往問。汝在",
    "X70n1397_003:0618a23": "此。圖箇什麼。打草驚蛇。祖云圖作佛。妄想不少。讓乃",
    "X70n1397_003:0618a24": "取一片磚去磨。垂絲千尺。祖云磨磚作什麼。上勾了",
    "X70n1397_003:0618b01": "也。讓曰磨磚作鏡。意在深潭。祖云磨磚豈能成鏡。已",
    "X70n1397_003:0618b02": "是照天照地。讓云磨磚既不成鏡。坐禪豈能成佛。露",
    "X70n1397_003:0618b03": "出本來面目。祖無對。乃云如何即是。把定嚥喉了也。",
    "X70n1397_003:0618b04": "讓云如牛駕車。車若不行。打車即是。打牛即是。喝一",
    "X70n1397_003:0618b05": "喝云。汝等諸人。若能於此一喝下。承當得去。莫問打",
    "X70n1397_003:0618b06": "牛打車。和讓禪師手內一片磚。百雜碎了也。直得寒",
    "X70n1397_003:0618b07": "光烱烱。洞徹山河。讓禪師又謂祖曰。汝學坐禪。為學",
    "X70n1397_003:0618b08": "坐佛。若學坐禪。禪非坐臥。若學坐佛。佛非定相。於無",
    "X70n1397_003:0618b09": "住法。不應取舍。若學坐佛。即是殺佛。若執坐相。未達",
    "X70n1397_003:0618b10": "其理。祖聞師誨。如飲醍醐。古人根器敏利。輕輕一撥",
    "X70n1397_003:0618b11": "便轉。豈似今人遲鈍。終年卒歲。從生至死。只麼昏昏",
    "X70n1397_003:0618b12": "醉醉。憨憨癡癡。何時是了。何不也向十二時中。思量",
    "X70n1397_003:0618b13": "他古人道打車打牛。畢竟意作麼生。當知遮一句子。",
    "X70n1397_003:0618b14": "便是金剛圈栗棘蓬。一句中具三玄。一玄中具三要。",
    "X70n1397_003:0618b15": "也須東咬西咬。試自嚼咬看。忽然等閑咬著。方知道。",
    "X70n1397_003:0618b16": "磨磚真箇成鏡。坐禪斷不成佛。聽取一頌。萬法俱忘",
    "X70n1397_003:0618b17": "百念灰。等閑驀鼻拽將回。鏡光一照明如日。直得木",
    "X70n1397_003:0618b18": "人心眼開。",
    "X70n1397_003:0618b19": "上堂。世尊拈花。迦葉微笑。達磨九年面壁。二祖立雪",
    "X70n1397_003:0618b20": "齊腰。所謂以器傳器如印印空。過此以往。且道還有",
    "X70n1397_003:0618b21": "恁麼人。發明如是事麼。試舉看。馬祖一日示眾曰。汝",
    "X70n1397_003:0618b22": "等各信自心是佛。此心即是佛心。又曰。心外無別佛。",
    "X70n1397_003:0618b23": "佛外無別心。不取善不舍惡。淨穢二邊。俱不依怙。達",
    "X70n1397_003:0618b24": "罪性空。念念不可得。無自性故。故三界惟心。森羅萬",
    "X70n1397_003:0618c01": "象。一法之所印。凡所見色。即是見心。心不自心。因色",
    "X70n1397_003:0618c02": "故有。汝但隨時言說。即事即理。都無所礙。菩提道果。",
    "X70n1397_003:0618c03": "亦復如是。於心所生。即名曰色。知色空故。生即不生。",
    "X70n1397_003:0618c04": "若了此意。乃可隨時著衣喫飯。長養聖胎。任運過時。",
    "X70n1397_003:0618c05": "更有何事。馬簸箕與麼說話。可謂傾盡自己心。笑破",
    "X70n1397_003:0618c06": "他人口。說箇心。已是強立名字。更說此心即是佛心。",
    "X70n1397_003:0618c07": "所謂頭上安頭。帶累後代兒孫。迷頭認影。至今無有",
    "X70n1397_003:0618c08": "了日。既知心外無別佛。佛外無別心。當知無亦本無。",
    "X70n1397_003:0618c09": "無亦不立。到遮箇田地。方可謂萬象森羅。一法之所",
    "X70n1397_003:0618c10": "印。見色便見心。汝等諸人。即今各各見山見水。見明",
    "X70n1397_003:0618c11": "見闇。一一分曉。一一明白。自家本心。還得親見也無。",
    "X70n1397_003:0618c12": "若也未見。豈不聞。釋迦老子道。明還明。闇還闇。礙還",
    "X70n1397_003:0618c13": "墻壁。通還虗空。不汝還者。非汝而誰。非汝而誰。即汝",
    "X70n1397_003:0618c14": "心也。心不自心。故不可見。既不可見。汝但隨時言說。",
    "X70n1397_003:0618c15": "即事即理。都無所礙。菩提道果。煩惱無明。但有其名。",
    "X70n1397_003:0618c16": "都無實義。所以道。心生則種種法生。於心所生。即名",
    "X70n1397_003:0618c17": "為色。知色空故。生即不生。生既不生。當恁麼時。喚作",
    "X70n1397_003:0618c18": "色即是。心即是。佛即是。更討甚麼心。覔什麼佛。所以",
    "X70n1397_003:0618c19": "妙喜頌云。即心即佛莫妄求。非佛非心休別討。紅爐",
    "X70n1397_003:0618c20": "燄上雪花飛。一點清凉除熱惱。且道紅爐燄上雪花",
    "X70n1397_003:0618c21": "飛。正恁麼時。是什麼境界。還有佛可求。心可覔麼。更",
    "X70n1397_003:0618c22": "聽山僧一頌。語默俱忘非是非。聖凡情盡絕玄微。穿",
    "X70n1397_003:0618c23": "花蛺蝶深深見。點水蜻蜓款款飛。",
    "X70n1397_003:0618c24": "上堂。言發非聲。色前不物。當機覿面全提。豈在拈槌",
    "X70n1397_003:0619a01": "竪拂。山河大地。不礙眼光。萬象森羅。形端影直。有麼。",
    "X70n1397_003:0619a02": "試舉看。馬祖與百丈行次。相將草裏輥。見野鴨子飛",
    "X70n1397_003:0619a03": "過。切忌隨聲逐色。馬祖云是什麼。千聖莫能名。百丈",
    "X70n1397_003:0619a04": "云野鴨子。錯認話頭。馬祖云甚處去也。明月蘆花兩",
    "X70n1397_003:0619a05": "岸秋。百丈云飛去也。夕陽西去水東流。馬祖回搊百",
    "X70n1397_003:0619a06": "丈鼻頭。果然落草。百丈作忍痛聲。遮禽獸。馬祖云又",
    "X70n1397_003:0619a07": "道飛過去。誤賺人家男女。百丈有省。笑殺傍觀。馬祖",
    "X70n1397_003:0619a08": "尋常道。凡所見色便見心。心不自心。因色故有。色即",
    "X70n1397_003:0619a09": "是心。心即是色。色本非色。心即無心。無心而心。全心",
    "X70n1397_003:0619a10": "即佛。非色而色。全色即心。馬祖與百丈行次。見野鴨",
    "X70n1397_003:0619a11": "子飛過去。大地山河。全體獨露。馬祖曲盡老婆心。與",
    "X70n1397_003:0619a12": "百丈當陽指出道。是什麼。百丈云野鴨子。蹉過了也。",
    "X70n1397_003:0619a13": "馬祖又與隨後一拶道。在什麼處。百丈云飛過去。依",
    "X70n1397_003:0619a14": "舊不知歸。馬祖到這裏。未免傷鹽傷醋。將百丈鼻頭",
    "X70n1397_003:0619a15": "一搊。百丈忍痛作聲。牽得回來。堪作甚麼。竪起拂云。",
    "X70n1397_003:0619a16": "汝等諸人。還見野鴨子麼。放下拂。如今在什麼處。是",
    "X70n1397_003:0619a17": "汝諸人。能於此掃破迷雲。豁開慧日。便見馬祖與百",
    "X70n1397_003:0619a18": "丈敗闕不少。非但見得馬祖與百丈敗闕。便見山谷",
    "X70n1397_003:0619a19": "道人。見晦堂論此道。晦堂云。論語中有吾無隱乎爾",
    "X70n1397_003:0619a20": "一句。學士試解說看。山谷盡平生伎倆。千說萬說。只",
    "X70n1397_003:0619a21": "是不契晦堂意。山谷到遮裏不奈何。請益晦堂。晦堂",
    "X70n1397_003:0619a22": "云。學士久久自會。一日相與遊山。忽聞桂花香。晦堂",
    "X70n1397_003:0619a23": "遂問山谷云。什麼香。山谷云桂花香。晦堂隨後云。吾",
    "X70n1397_003:0619a24": "無隱乎爾。山谷於此豁然契悟。雖然。鼻孔未免落在",
    "X70n1397_003:0619b01": "晦堂手裏。且道與馬祖搊百丈鼻頭。相去多少。百丈",
    "X70n1397_003:0619b02": "見處。與山谷道人見處。是同是別。汝等諸人。若向遮",
    "X70n1397_003:0619b03": "裏緇素得出。許你具參學眼。無垢狀元。見妙喜。與妙",
    "X70n1397_003:0619b04": "喜論正心誠意。致知格物。妙喜曰。狀元只知格物。不",
    "X70n1397_003:0619b05": "知物格。無垢曰。如何是物格。妙喜曰。唐明皇幸蜀。斬",
    "X70n1397_003:0619b06": "畫像。其人在陝西頭落。無垢聞如此道。轉見茫然。因",
    "X70n1397_003:0619b07": "如廁有省。乃有頌子云。子韶格物。妙喜物格。元來一",
    "X70n1397_003:0619b08": "貫。兩箇五百。汝等諸人。到遮裏。要會格物則易。要會",
    "X70n1397_003:0619b09": "物格則難。見得物格。也未免被山僧拂子。串却鼻孔。",
    "X70n1397_003:0619b10": "拂子且置。野鴨子即今在什麼處。聽取一頌。那下飛",
    "X70n1397_003:0619b11": "來水面浮。却來遮裏問踪由。只因回首不知處。一揑",
    "X70n1397_003:0619b12": "通身冷汗流。",
    "X70n1397_003:0619b13": "上堂。語是謗。默是誑。語默向上事。畢竟如何近傍。試",
    "X70n1397_003:0619b14": "舉看。百丈再參馬祖。即日恭惟。馬祖竪起拂子。尊候",
    "X70n1397_003:0619b15": "萬福。百丈云。即此用離此用。強生分別。馬祖掛拂子",
    "X70n1397_003:0619b16": "於舊處。依舊孟春猶寒。馬祖却問百丈。汝以後開兩",
    "X70n1397_003:0619b17": "片皮。將何為人。不可別更有也。百丈亦竪起拂子。好",
    "X70n1397_003:0619b18": "兒終不使爺錢。祖云即此用離此用。毫髮無差。百丈",
    "X70n1397_003:0619b19": "掛拂子於舊處。總離遮裏不得。馬祖震威一喝。醜舉",
    "X70n1397_003:0619b20": "止。百丈於此大悟。直得三日耳聾。真箇麼。往往盡道",
    "X70n1397_003:0619b21": "於喝下大悟。殊不知。阿魏無真。水銀無假。自古自今。",
    "X70n1397_003:0619b22": "天下老和尚。青黃不辨。菽麥不分。獨有雪竇較些子。",
    "X70n1397_003:0619b23": "道。大冶精金應無變色。老汾陽頌云。偶因無事侍師",
    "X70n1397_003:0619b24": "前。師指繩床角上懸。舉放却歸本位立。分明一喝至",
    "X70n1397_003:0619c01": "今傳。順朱填墨。不是作家。真淨文和尚頌云。客情步",
    "X70n1397_003:0619c02": "步隨人轉。有大威光不能見。突然一喝雙耳聾。那吒",
    "X70n1397_003:0619c03": "眼開黃蘗面。大力量人。語默裏轉却。妙喜頌云。馬駒",
    "X70n1397_003:0619c04": "脚下喪家風。四海從今信息通。烈燄堆中撈得月。巍",
    "X70n1397_003:0619c05": "巍獨坐大雄峯。說道理則不無。要見馬祖百丈。大遠",
    "X70n1397_003:0619c06": "在。兄弟若欲承當箇事。如隔墻見角。便知是牛。隔山",
    "X70n1397_003:0619c07": "見烟。便知是火。又如奔流度刃。疾燄過風。眨得眼來。",
    "X70n1397_003:0619c08": "劒去久矣。百丈當時。纔見其竪起拂子。便折作兩段。",
    "X70n1397_003:0619c09": "尤較些子。無端問箇即此用離此用。鼻繩便落在他",
    "X70n1397_003:0619c10": "手裏了也。便被他橫拈倒拽。至於震威一喝。却道我",
    "X70n1397_003:0619c11": "當時大悟。直得耳聾三日。也大屈哉。還識羞恥麼。山",
    "X70n1397_003:0619c12": "僧到遮裏。路見不平。令人剗削。只是寡不敵眾。未免",
    "X70n1397_003:0619c13": "隨後也與一頌。一喝當頭雷電奔。人聞說亦闇消魂。",
    "X70n1397_003:0619c14": "看來何止聾三日。直到如今海岳昏。",
    "X70n1397_003:0619c15": "上堂。寰中日月。量外乾坤。舉起也。千差萬別。放下也。",
    "X70n1397_003:0619c16": "不立纖塵。試舉看。百丈凡參次。有一老人。隨眾聽法。",
    "X70n1397_003:0619c17": "一日眾退。老人不退。丈乃問云。面前何人。老云非人",
    "X70n1397_003:0619c18": "也。於過去迦葉佛時。曾住此山。因學人問。大修行底",
    "X70n1397_003:0619c19": "人。還落因果也無。某甲對云。不落因果。五百生墮野",
    "X70n1397_003:0619c20": "狐身。今請和尚。代一轉語。貴脫野狐身。遂問。大修行",
    "X70n1397_003:0619c21": "底人。還落因果也無。丈云不昧因果。老人於言下大",
    "X70n1397_003:0619c22": "悟。作禮云。某甲已脫野狐身。住在山後巖下。乞依亡",
    "X70n1397_003:0619c23": "僧例。丈令維那白眾。食後送亡僧。食後丈自領眾。至",
    "X70n1397_003:0619c24": "山後巖下。挑出死野狐。乃依法火葬。至晚上堂。舉前",
    "X70n1397_003:0620a01": "事。黃蘗便問。古人錯答一轉語。五百生墮野狐。轉轉",
    "X70n1397_003:0620a02": "不錯。合作箇什麼。丈云近前來。蘗近前。打丈一掌。丈",
    "X70n1397_003:0620a03": "拍手笑云。將謂胡鬚赤。更有赤鬚胡。司馬頭陀。舉前",
    "X70n1397_003:0620a04": "話問溈山。山撼門扇三下。汝等諸人。能於溈山撼門",
    "X70n1397_003:0620a05": "扇處。見得徹去。即知五百生前百丈。即是五百生後",
    "X70n1397_003:0620a06": "野狐。五百生後野狐。即是五百生前百丈。要會不落",
    "X70n1397_003:0620a07": "因果麼。拍左膝云。遮裏是。要會不昧因果麼。拍右膝",
    "X70n1397_003:0620a08": "云。遮裏是。其或未然。且更為諸人。重下注脚。百丈凡",
    "X70n1397_003:0620a09": "參次。常有一老人。隨眾聽法。冷地看人長短。一日眾",
    "X70n1397_003:0620a10": "退。老人不退。不是好心。丈問云。面前何人。勾賊破家。",
    "X70n1397_003:0620a11": "老人云非人也。莫是野狐麼。於過去迦葉佛時。曾住",
    "X70n1397_003:0620a12": "此山。且莫說夢。因學人問。大修行底人。還落因果也",
    "X70n1397_003:0620a13": "無。答云不落因果。錯。五百生。墮野狐身。即今是第幾",
    "X70n1397_003:0620a14": "生。請和尚代一轉語。貴脫野狐身。為甚却作人言。遂",
    "X70n1397_003:0620a15": "問大修行底人。還落因果也無。答云不昧因果。錯。老",
    "X70n1397_003:0620a16": "人於言下大悟。作禮云。某甲脫野狐身。且信一半。住",
    "X70n1397_003:0620a17": "在山後巖下。敢告和尚。乞依亡僧津送。熟處難忘。丈",
    "X70n1397_003:0620a18": "令維那白眾。食後送亡僧。齋後丈躬自巖下指出一",
    "X70n1397_003:0620a19": "死野狐。依法火葬。至晚上堂。舉前事。明破即不堪。蘗",
    "X70n1397_003:0620a20": "便問。古人錯答一轉語。五百生墮野狐。轉轉不錯。作",
    "X70n1397_003:0620a21": "箇什麼。大蟲元是虎。丈云近前來。將謂別有伎倆。蘗",
    "X70n1397_003:0620a22": "近前打一掌。慣捋虎鬚。百丈拍手笑云。將謂胡鬚赤。",
    "X70n1397_003:0620a23": "更有赤鬚胡。焦磚打著連底凍。後司馬頭陀。舉問溈",
    "X70n1397_003:0620a24": "山。山撼門扇三下。遮野狐精。後來法昌遇和尚道。雖",
    "X70n1397_003:0620b01": "則野狐脫去。其奈吐下涎沫。至今無人打屏。法昌與",
    "X70n1397_003:0620b02": "麼道。轉見狼藉。敢問諸人。不落因果。為甚墮野狐。錯。",
    "X70n1397_003:0620b03": "不昧因果。為甚脫野狐。錯。直饒道得。落處分明。未出",
    "X70n1397_003:0620b04": "野狐窠窟在。錯。法昌當時若見。先與拈出雪峯古鏡。",
    "X70n1397_003:0620b05": "教伊轉不得。次與拈出紫胡狗子。為伊斷却性命。也",
    "X70n1397_003:0620b06": "是強說道理。豈不見後百丈政禪師頌云。畫師畫地",
    "X70n1397_003:0620b07": "獄。畫出百千般。駐筆從頭看。特地骨毛寒。還覺頂門",
    "X70n1397_003:0620b08": "重麼。遮箇公案。邪解者多。錯會者不少。如今有一種。",
    "X70n1397_003:0620b09": "義學沙門。喚遮箇作差別智涅槃心。我且問你。逐日",
    "X70n1397_003:0620b10": "風動塵起。夜闇晝明。與遮箇是同是別。山僧輒隨己",
    "X70n1397_003:0620b11": "見。亦成一頌。南山雲起北山雲。上界鐘聲下界聞。遙",
    "X70n1397_003:0620b12": "望眾僧行道處。天香桂子落紛紛。",
    "X70n1397_003:0620b13": "上堂。發越眹兆。未形消息。提持佛祖。未行號令。虗空",
    "X70n1397_003:0620b14": "斫額。萬象拱聽。且道是什麼時。有恁麼事。試舉看。黃",
    "X70n1397_003:0620b15": "蘗斷際禪師。示眾云。汝等諸人。盡是噇酒糟漢。恁麼",
    "X70n1397_003:0620b16": "行脚。何處有今日。還知大唐國裏。無禪師麼。時有僧",
    "X70n1397_003:0620b17": "出云。只如諸方匡徒領眾。又作麼生。蘗云不道無禪。",
    "X70n1397_003:0620b18": "只是無師。遮老漢。三百六十骨節。八萬四千毛竅。一",
    "X70n1397_003:0620b19": "時揑碎。撒在諸人懷裏了也。若能於此直下承當得",
    "X70n1397_003:0620b20": "去。可謂坐斷報化佛頭。不費纖毫氣力。儻或當面蹉",
    "X70n1397_003:0620b21": "過。山僧未免矢上加尖。為你重下注脚。汝等諸人。盡",
    "X70n1397_003:0620b22": "是噇酒糟漢。非但汝等諸人。三世佛祖也恁麼。恁麼",
    "X70n1397_003:0620b23": "行脚。何處有今日。作麼生是今日事。還知大唐國裏",
    "X70n1397_003:0620b24": "無禪師麼。已是無風匝匝波。時有僧出云。只如諸方",
    "X70n1397_003:0620c01": "匡徒領眾。又作麼生。錯。師云不道無禪。只是無師。擔",
    "X70n1397_003:0620c02": "板漢。汝等諸人。能於未開口未動舌以前。識得黃蘗。",
    "X70n1397_003:0620c03": "三世佛祖。在你脚底。脫或未然。劒去久矣。豈不見雪",
    "X70n1397_003:0620c04": "竇頌云。凜凜威風不自誇。端居寰宇定龍蛇。大唐天",
    "X70n1397_003:0620c05": "子曾輕觸。三度親遭弄爪牙。大小雪竇。盡力只道得",
    "X70n1397_003:0620c06": "箇端居寰海定龍蛇。末後未免轉身無路。却被風吹",
    "X70n1397_003:0620c07": "別調。大慧老人頌云。身上著衣方免寒。口邊說食終",
    "X70n1397_003:0620c08": "不飽。大唐國裏老婆禪。今日為伊注破了。却較些子。",
    "X70n1397_003:0620c09": "仰山效顰。也有一頌。聲前一句葢諸方。指出乾坤是",
    "X70n1397_003:0620c10": "大唐。但見皇風成一片。不知何處是封疆。",
    "X70n1397_003:0620c11": "上堂。擘開太華。放出黃河。青天白日。平地風波。逗到",
    "X70n1397_003:0620c12": "伎窮力盡。元來所得不多。臨濟在黃蘗三年。因首座",
    "X70n1397_003:0620c13": "教令上方丈。問佛法的的大意。坑陷人家男女。被黃",
    "X70n1397_003:0620c14": "蘗打二十拄杖。瞎。如是三度被打。銀山鐵壁。既不契",
    "X70n1397_003:0620c15": "欲辭黃蘗。却具些子丈夫氣息。首座密啟黃蘗。問話",
    "X70n1397_003:0620c16": "後生。甚是不凡。他日作一株大樹。蔭凉天下人在。來",
    "X70n1397_003:0620c17": "辭。可方便指引。著什麼死急。臨濟辭黃蘗。蘗云不須",
    "X70n1397_003:0620c18": "他處去。只往大愚去。臨濟到大愚。愚問甚處來。臨濟",
    "X70n1397_003:0620c19": "云黃蘗來。愚問有何言句。濟舉三度問。三度被打。某",
    "X70n1397_003:0620c20": "甲過在什麼處。過犯彌天。大愚云。黃蘗老婆心切。與",
    "X70n1397_003:0620c21": "麼為你得徹困。更問有過無過在。為蛇畫足。臨濟於",
    "X70n1397_003:0620c22": "言下大悟云。元來黃蘗佛法無多子。饑來喫飯困來",
    "X70n1397_003:0620c23": "眠。大愚搊住云。遮尿床鬼子。適來又道有過無過。如",
    "X70n1397_003:0620c24": "今又道。黃蘗佛法無多子。是多少。嶮。臨濟向大愚肋",
    "X70n1397_003:0621a01": "下築三拳。那邊喫攧來遮裏翻交。大愚托開云。汝師",
    "X70n1397_003:0621a02": "黃蘗。非干我事。上大人丘乙己。臨濟遂返黃蘗。依前",
    "X70n1397_003:0621a03": "只是舊時人。只改舊時行履處。黃蘗見問云。汝又來",
    "X70n1397_003:0621a04": "作什麼。濟云只為老婆心切。說著令人滿面羞。蘗云",
    "X70n1397_003:0621a05": "大愚老漢饒舌。待他來。痛與一頓。黃蘗棒教誰喫。濟",
    "X70n1397_003:0621a06": "近前打一掌。知恩纔解報恩。蘗吟吟而笑云。遮風顛",
    "X70n1397_003:0621a07": "漢。却來遮裏捋虎鬚。憐兒不覺醜。金翅擘海直取龍",
    "X70n1397_003:0621a08": "吞。臨濟被黃蘗打。三頓拄杖。盡大地風颯颯地。暨乎",
    "X70n1397_003:0621a09": "末後向大愚肋下。築三拳。間不容髮。所謂以器傳器。",
    "X70n1397_003:0621a10": "以金博金。且道與二祖立雪齊腰。末後禮達磨三拜。",
    "X70n1397_003:0621a11": "是同是別。若向遮裏。定當得出。許你會一句中具三",
    "X70n1397_003:0621a12": "玄。一玄中具三要。至於有時奪人不奪境。有時奪境",
    "X70n1397_003:0621a13": "不奪人。有時人境兩俱奪。有時人境俱不奪。當甚椀",
    "X70n1397_003:0621a14": "脫丘。後來白雲端和尚頌云。一拳拳倒黃鶴樓。一趯",
    "X70n1397_003:0621a15": "趯翻鸚鵡洲。有意氣時增意氣。不風流處也風流。且",
    "X70n1397_003:0621a16": "道遮一頌。落在黃蘗邊。臨濟邊。汝等諸人。於此緇素",
    "X70n1397_003:0621a17": "得出。許你明大法。其或未然。山僧也有頌。東君有令",
    "X70n1397_003:0621a18": "不虗行。三頓烏藤大險生。龍得水時增意氣。虎逢山",
    "X70n1397_003:0621a19": "色長威獰。",
    "X70n1397_003:0621a20": "上堂。海岳震虗空裂。萬象奔忙走不徹。是什麼時節。",
    "X70n1397_003:0621a21": "臨濟見僧入門便喝。喝一喝云。汝等諸人。向遮裏直",
    "X70n1397_003:0621a22": "下承當得去。大千沙界平沉。三世佛祖拱手。全聲即",
    "X70n1397_003:0621a23": "色。全色即聲。全體即用。全用即體。聲是體。色是用。用",
    "X70n1397_003:0621a24": "是聲。體是色。與麼會得。便見。有時一喝。如金剛王寶",
    "X70n1397_003:0621b01": "劒。有時一喝。如踞地師子。有時一喝。為探竿影草。有",
    "X70n1397_003:0621b02": "時一喝。不作一喝用。喝一喝。那箇些兒是一喝不作",
    "X70n1397_003:0621b03": "一喝用。那箇些兒是探竿影草。那箇些兒是踞地師",
    "X70n1397_003:0621b04": "子。那箇些兒是金剛王寶劒。汝等諸人。還辨明得出",
    "X70n1397_003:0621b05": "也無。若也辨明不出。山僧更為你。從頭注破。又喝一",
    "X70n1397_003:0621b06": "喝。豈不是金剛王寶劒。豈不是踞地師子。豈不是探",
    "X70n1397_003:0621b07": "竿影草。豈不是一喝不作一喝用。又喝一喝云。恁麼",
    "X70n1397_003:0621b08": "會得。總是熱碗鳴聲。所以道。有時先照後用。有時先",
    "X70n1397_003:0621b09": "用後照。有時照用同時。有時照用不同時。有時奪人",
    "X70n1397_003:0621b10": "不奪境。有時奪境不奪人。有時人境兩俱奪。有時人",
    "X70n1397_003:0621b11": "境俱不奪。同時不同時。俱奪俱不奪。則且置。汝等諸",
    "X70n1397_003:0621b12": "人。畢竟喚什麼作人。又喚什麼作境。喚什麼作照。又",
    "X70n1397_003:0621b13": "喚什麼作用。喝一喝。只此是人。只此是境。只此是照。",
    "X70n1397_003:0621b14": "只此是用。又喝一喝。同時不同時。一時奪却了也。放",
    "X70n1397_003:0621b15": "汝命。通汝氣。試道看。秦時轢[車*度]鑽。大隨和尚頌云。一",
    "X70n1397_003:0621b16": "劒定烟塵。憑何辨主賓。梯山齊入貢。誰識聖明君。一",
    "X70n1397_003:0621b17": "喝是君。一喝是臣。只如賓與主。又作麼生辨。一劒定",
    "X70n1397_003:0621b18": "烟塵。妙喜頌云。入門便喝。有甚巴鼻。帶累兒孫。弄粥",
    "X70n1397_003:0621b19": "飯氣。山僧也有一頌。雨散雲收月正明。無端平地鼓",
    "X70n1397_003:0621b20": "雷霆。慣曾坐斷乾坤客。喚作竅中蚯蚓聲。",
    "X70n1397_003:0621b21": "上堂。喫飯著衣。事事成現。俯仰折旋。一見便見。是甚",
    "X70n1397_003:0621b22": "麼。臨濟大師示眾云。赤肉團上。有一無位真人。常在",
    "X70n1397_003:0621b23": "汝等諸人面門出入。未證據者看。時有一僧。出問云。",
    "X70n1397_003:0621b24": "如何是無位真人。臨濟下禪床。搊住云。道道。無位真",
    "X70n1397_003:0621c01": "人。是什麼乾屎橛。大小臨濟。用盡自己心。笑破他人",
    "X70n1397_003:0621c02": "口。赤肉團上。有一無位真人。無端話作兩橛。常在汝",
    "X70n1397_003:0621c03": "等諸人面門出入。未證據者看。切忌迷頭認影。時有",
    "X70n1397_003:0621c04": "僧出問云。如何是無位真人。滿口道著。濟下禪床搊",
    "X70n1397_003:0621c05": "住云。道道。我今為汝保任此事。終不虗也。僧擬議。且",
    "X70n1397_003:0621c06": "喜直下承當。濟與一掌。太殺傷慈。托開云。無位真人。",
    "X70n1397_003:0621c07": "是什麼乾屎橛。却較些子。臨濟大師。在黃蘗。喫三頓",
    "X70n1397_003:0621c08": "拄杖。末後到高安灘上。得大愚點破。也只悟得老婆",
    "X70n1397_003:0621c09": "禪。自此佯狂詐癡。見僧不掌便喝。不喝便當胸搊住。",
    "X70n1397_003:0621c10": "似遮般殘羮餿飯。誰無一椀兩椀。又謂之風力所轉。",
    "X70n1397_003:0621c11": "又謂之弄粥飯氣。仔細看來。未為作者。古云。身心一",
    "X70n1397_003:0621c12": "如。身外無餘。遮裏又說箇赤肉團上。又說箇無位真",
    "X70n1397_003:0621c13": "人。豈不是話作兩橛。既是從汝等諸人面門出入。則",
    "X70n1397_003:0621c14": "六根六塵六識。乃至十八界。二十五有。莫非此無位",
    "X70n1397_003:0621c15": "真人。得大自在。大達解脫遊戲之場。更教什麼人看。",
    "X70n1397_003:0621c16": "豈不是迷頭認影。帶累遮僧。不識好惡。出來問道。如",
    "X70n1397_003:0621c17": "何是無位真人。性命落在他人手裏了也。所以當胸",
    "X70n1397_003:0621c18": "被人搊住。也大屈哉。若是當初。纔見他道箇赤肉團。",
    "X70n1397_003:0621c19": "便與掀倒禪床。末後遮一掌。却是臨濟大師自喫始",
    "X70n1397_003:0621c20": "得。鼓山老禪頌云。面門出入見還難。無位真人咫尺",
    "X70n1397_003:0621c21": "間。去路一身輕似葉。高名千古重如山。妙喜老人頌",
    "X70n1397_003:0621c22": "云。腦後見腮村僧。大開眼了作夢。雖然捉得老鼠。一",
    "X70n1397_003:0621c23": "棒打破油甕。汝等諸人。且道那一句是頌他赤肉團",
    "X70n1397_003:0621c24": "上無位真人。試自點檢看。山僧也有一頌。當機覿面",
    "X70n1397_003:0622a01": "黑漫漫。且待輕輕著眼看。剔起眉毛纔擬議。便為聞",
    "X70n1397_003:0622a02": "見色聲瞞。",
    "X70n1397_003:0622a03": "上堂。山花似錦。澗水如藍。面目現在。誰是同參。臨濟",
    "X70n1397_003:0622a04": "將遷化。付囑三聖曰。吾去世後。不得滅却吾正法眼",
    "X70n1397_003:0622a05": "藏。三聖云。爭敢滅却。濟曰。忽有人問汝。作麼生道。三",
    "X70n1397_003:0622a06": "聖便喝。濟曰誰知吾正法眼藏。向遮瞎驢邊滅。山青",
    "X70n1397_003:0622a07": "水綠。夜闇晝明。盡是此正法眼藏之光。頭頭顯露。處",
    "X70n1397_003:0622a08": "處發輝。亘千萬劫。不遷不變。無壞無雜。臨濟却道。誰",
    "X70n1397_003:0622a09": "知吾正法眼藏。向遮瞎驢邊滅。莫是顛言倒語麼。可",
    "X70n1397_003:0622a10": "惜三聖。當時不能與伊絕却。對他道。爭敢滅却。扶起",
    "X70n1397_003:0622a11": "臨濟大師。醉後添杯道。忽有人問汝。作麼生道。三聖",
    "X70n1397_003:0622a12": "也好一喝。只是遲了三刻。致被臨濟太阿倒持。盡大",
    "X70n1397_003:0622a13": "地人。至今亡鋒結舌。山僧路見不平。要為伊剗削。臨",
    "X70n1397_003:0622a14": "濟將遷化時。入地獄有分在。吾去世後。不得滅却吾",
    "X70n1397_003:0622a15": "正法眼藏。瞎。三聖云。怎敢滅却。已是掃土了也。臨濟",
    "X70n1397_003:0622a16": "道。忽有人問汝。作麼生道。待問即答。三聖便喝。忙作",
    "X70n1397_003:0622a17": "甚麼。臨濟云。誰知吾正法眼藏。向遮瞎驢邊滅。腦後",
    "X70n1397_003:0622a18": "見腮。汝等諸人。向遮裏。還見得臨濟大師也無。若也",
    "X70n1397_003:0622a19": "見得。正法眼藏。向遮瞎驢邊滅。若也不見。正法眼藏。",
    "X70n1397_003:0622a20": "向遮瞎驢邊滅。且道誵訛在什麼處。保寧勇和尚頌",
    "X70n1397_003:0622a21": "云。出門把手再叮嚀。往往事從叮囑生。路遠夜長休",
    "X70n1397_003:0622a22": "把火。大家吹滅闇中行。且道意作麼生。如今有一種",
    "X70n1397_003:0622a23": "義學沙門。往往道。路遠夜長休把火。是頌誰知吾正",
    "X70n1397_003:0622a24": "法眼藏。向遮瞎驢邊滅却。莫謗保寧好。佛鑑勤和尚",
    "X70n1397_003:0622b01": "頌云。瞎驢滅却正法眼。出得兒孫滿大唐。須信茫茫",
    "X70n1397_003:0622b02": "遠烟浪。灼然別有好商量。且道商量箇什麼。莫是瞎",
    "X70n1397_003:0622b03": "驢滅却正法眼麼。不是遮箇道理。山僧也有一頌。殺",
    "X70n1397_003:0622b04": "活縱橫得自由。懸崖撒手覔冤讐。瞎驢滅却正法眼。",
    "X70n1397_003:0622b05": "射斗寒光夜不收。",
    "X70n1397_003:0622b06": "上堂。箭鋒相拄。機栝相投。得人一馬。還人一牛。更看",
    "X70n1397_003:0622b07": "靴裏輕輕動指頭。大覺和尚。興化為院主。一日大覺",
    "X70n1397_003:0622b08": "問云。我聞汝道。向南方行一轉。拄杖頭。不曾撥著箇",
    "X70n1397_003:0622b09": "會佛法底。你憑什麼有此語。興化便喝。覺便打。化又",
    "X70n1397_003:0622b10": "喝。覺又打。明日化自法堂過。大覺問云。我直是疑你",
    "X70n1397_003:0622b11": "昨日兩喝。試說來看。化云我在三聖處學得底。盡被",
    "X70n1397_003:0622b12": "師兄折合了也。告和尚。與存獎箇安樂法門。大覺云。",
    "X70n1397_003:0622b13": "遮瞎漢。脫下衲衣。待痛與一頓。化於言下領旨。二大",
    "X70n1397_003:0622b14": "老。與麼相見。作家則二俱作家。落節則二俱落節。我",
    "X70n1397_003:0622b15": "在南方行脚一轉。拄杖頭。不曾撥著箇會佛法底。且",
    "X70n1397_003:0622b16": "喜天下太平。興化拄杖在手。正令不行。却借三聖一",
    "X70n1397_003:0622b17": "喝。未免被大覺盡情擒下。只如道瞎漢脫下衲衣。待",
    "X70n1397_003:0622b18": "痛與一頓。與前兩次打棒。相去多少。興化於喝下領",
    "X70n1397_003:0622b19": "旨。又悟箇什麼。汝等諸人。向遮裏點檢得出。便見興",
    "X70n1397_003:0622b20": "化大覺。一喝一棒。直下發明臨濟心髓。如杲日麗天。",
    "X70n1397_003:0622b21": "又豈可以情意識卜度者哉。興化道。在三聖處學得",
    "X70n1397_003:0622b22": "底。被師兄一時折合了也。大覺被他一推。落在萬仞",
    "X70n1397_003:0622b23": "懸崖之底。至今出身不得。聽取一頌。劒為不平離寶",
    "X70n1397_003:0622b24": "匣。藥因救病出金瓶。南方自古清如鏡。何必無端用",
    "X70n1397_003:0622c01": "甲兵。",
    "X70n1397_003:0622c02": "上堂。電光莫追。石火猶遲。搆弗及處。心不可識。智不",
    "X70n1397_003:0622c03": "可知。興化和尚示眾云。今日不用如何若何。便請單",
    "X70n1397_003:0622c04": "刀直入。興化為你證據。時旻德長老出禮拜。起便喝。",
    "X70n1397_003:0622c05": "化亦喝。旻德又喝。化亦喝。旻德禮拜。化云。若是別人。",
    "X70n1397_003:0622c06": "三十棒。一棒也較不得。何故。為你會一喝不作一喝",
    "X70n1397_003:0622c07": "用。汝等諸人。能於興化旻德。未相見以前。著得一隻",
    "X70n1397_003:0622c08": "眼。則臨濟四喝四賓主。四照用。四種料揀。不待舉而",
    "X70n1397_003:0622c09": "明矣。山僧不怕諸方檢責。試為諸人明辨看。興化道。",
    "X70n1397_003:0622c10": "今日不用如何若何。便請單刀直入。興化為你證據。",
    "X70n1397_003:0622c11": "碧油幢下。令不虗行。旻德禮拜。不顧危亡。起便喝。金",
    "X70n1397_003:0622c12": "剛寶劒。化亦喝。踞地師子。旻德又喝。化亦喝。兩陣對",
    "X70n1397_003:0622c13": "圍。曾無勝敗。旻德禮拜。深掘陷坑。興化道。若是別人。",
    "X70n1397_003:0622c14": "三十棒。一棒也較不得。張弓架箭。何故。為他旻德會",
    "X70n1397_003:0622c15": "一喝不作一喝用。收下了也。是汝諸人。於此還見得",
    "X70n1397_003:0622c16": "興化旻德麼。若也不見。聽取山僧一頌。同時照用不",
    "X70n1397_003:0622c17": "同時。權實雙行作者知。有得雖然亦有失。還他龍虎",
    "X70n1397_003:0622c18": "自交馳。",
    "X70n1397_003:0622c19": "上堂。量外機格外句。凡聖迷魂。佛祖罔措。有來由。無",
    "X70n1397_003:0622c20": "本據。聲前切忌錯舉。興化僧問。四方八面來時如何。",
    "X70n1397_003:0622c21": "化云打中間底。僧便禮拜。化云昨日赴箇村齋。中途",
    "X70n1397_003:0622c22": "值一陣卒風暴雨。却向古廟裏嚲得過。遮老兒。向大",
    "X70n1397_003:0622c23": "覺棒頭。明得臨濟在黃蘗。喫棒底意旨。一向依模脫",
    "X70n1397_003:0622c24": "墼。見僧不行棒行喝。便是拏空塞空。指東劃西。欺胡",
    "X70n1397_003:0623a01": "謾漢。只如道我聞東廊下也喝。西廊下也喝。直饒喝",
    "X70n1397_003:0623a02": "得興化。上三十三天。撲下來。一點子氣息也無。且待",
    "X70n1397_003:0623a03": "我甦醒起來。欵欵地向你道。我未曾向紫羅帳裏撒",
    "X70n1397_003:0623a04": "珍珠在。又如謂克賓曰。汝不久為唱導之師。克賓曰。",
    "X70n1397_003:0623a05": "不入遮保社。化曰。汝會了不入。不會了不入。克賓曰。",
    "X70n1397_003:0623a06": "總不恁麼。化打曰。克賓法戰不勝。罰饡飯一堂。明日",
    "X70n1397_003:0623a07": "上堂。克賓維那法戰不勝。罰錢五貫。設饡飯一堂。仍",
    "X70n1397_003:0623a08": "須出院。莫即遮便是紫羅帳裏撒珍珠麼。且道與昨",
    "X70n1397_003:0623a09": "日赴箇村齋。值一陣卒風暴雨。向古廟裏嚲得過。相",
    "X70n1397_003:0623a10": "去多少。汝等諸人。於此揀辨得出。便見。興化三百六",
    "X70n1397_003:0623a11": "十骨節。節節相連。八萬四千毛孔。孔孔皆透。其或不",
    "X70n1397_003:0623a12": "然。且聽山僧重下注脚。僧問。四方八面來時如何。是",
    "X70n1397_003:0623a13": "什麼人。化云打中間底。棒折了也。僧禮拜。徧地是刀",
    "X70n1397_003:0623a14": "鎗。興化云。昨日赴箇村齋。值一陣卒風暴雨。向古廟",
    "X70n1397_003:0623a15": "裏嚲得過。七佛以前。也未有遮箇消息。汝等諸人。聞",
    "X70n1397_003:0623a16": "山僧恁麼道。莫有不甘底麼。若有。出來。對眾證據。如",
    "X70n1397_003:0623a17": "無。更聽一頌。阿師昨日赴村齋。幾被他人一窖埋。暴",
    "X70n1397_003:0623a18": "雨卒風廻避得。也成平地露屍骸。",
    "X70n1397_003:0623a19": "上堂。機奪機句奪句。覿面相呈。更無回互。棒頭有眼。",
    "X70n1397_003:0623a20": "迥出常情。語下無私。如何分付。南院示眾云。諸方只",
    "X70n1397_003:0623a21": "具啐啄同時眼。不具啐啄同時用。時有僧出問云。如",
    "X70n1397_003:0623a22": "何是啐啄同時用。南院答云。作家不啐啄。啐啄同時",
    "X70n1397_003:0623a23": "失。僧云此猶是某甲問處。南院云。汝問處作麼生。僧",
    "X70n1397_003:0623a24": "云失。南院打。僧不肯。後到雲門會下。聞二僧舉此話。",
    "X70n1397_003:0623b01": "一僧云。南院當時棒折那。僧於言下有省。後回省覲。",
    "X70n1397_003:0623b02": "值南院已遷化。乃訪風穴。穴問云。莫是當時問先師",
    "X70n1397_003:0623b03": "啐啄同時話底麼。僧云是。風穴云。汝當時作麼生。僧",
    "X70n1397_003:0623b04": "云我當時如在燈影裏行。風穴云。汝會也。諸方只具",
    "X70n1397_003:0623b05": "啐啄同時眼。不具啐啄同時用。南院與麼說話。非但",
    "X70n1397_003:0623b06": "屈辱諸方。抑亦鼓弄他家男女。子啐母啄。正恁麼時。",
    "X70n1397_003:0623b07": "喚作同時用即是。喚作同時眼即是。遮僧不辯端由。",
    "X70n1397_003:0623b08": "未免上他鈎線。問道如何是啐啄同時用。却被南院",
    "X70n1397_003:0623b09": "老人。向咽喉下一捻。道作家不啐啄。啐啄同時失。遮",
    "X70n1397_003:0623b10": "僧也會道。此猶是學人問處。南院翻一箇浪頭道。你",
    "X70n1397_003:0623b11": "問處作麼生。僧云失。鰕跳不出斗。南院便打。終是老",
    "X70n1397_003:0623b12": "婆心切。僧不肯。後到雲門會下。聞二僧舉此話。一僧",
    "X70n1397_003:0623b13": "云。當時南院棒折那。冷地不甘。僧有省。八兩元來是",
    "X70n1397_003:0623b14": "半斤。後往省覲。千里迢迢任去來。南院已遷化。相見",
    "X70n1397_003:0623b15": "已了。乃訪風穴。因行不妨掉臂。風穴問云。莫是當時",
    "X70n1397_003:0623b16": "問先師啐啄同時話底麼。面目現在。僧云是。還識羞",
    "X70n1397_003:0623b17": "麼。風穴問云。汝當時作麼生。僧云。我當時如在燈影",
    "X70n1397_003:0623b18": "裏行相似。不但當時。風穴云。汝會也。冬瓜印子。若是",
    "X70n1397_003:0623b19": "仰山即不然。諸方只具啐啄同時用。不具啐啄同時",
    "X70n1397_003:0623b20": "眼。忽有箇漢。出來問。如何是啐啄同時眼。聽取一頌。",
    "X70n1397_003:0623b21": "同時啐啄不同時。石火電光猶較遲。燈影裏行今已",
    "X70n1397_003:0623b22": "會。蹉跎非是落便宜。",
    "X70n1397_003:0623b23": "上堂。人與境空。境與人會。百尺竿頭。一采兩賽。有麼。",
    "X70n1397_003:0623b24": "試舉看。風穴示眾云。若立一塵。家國興盛。野老顰蹙。",
    "X70n1397_003:0623c01": "不立一塵。家國喪亡。野老安帖。於斯明得。闍黎無分。",
    "X70n1397_003:0623c02": "全是老僧。於此不明。老僧即是闍黎。闍黎與老僧。亦",
    "X70n1397_003:0623c03": "能悟却天下人。亦能迷却天下人。要識闍黎麼。以手",
    "X70n1397_003:0623c04": "左邊拍一拍。遮裏是。要識老僧麼。以手拍右邊云。遮",
    "X70n1397_003:0623c05": "裏是。雲門云。遮裏即易。那裏即難。跛脚師。也是醉後",
    "X70n1397_003:0623c06": "添杯。汝等諸人。能向天地未形。生佛既興。識得二大",
    "X70n1397_003:0623c07": "老。則有時奪人不奪境。有時奪境不奪人。有時人境",
    "X70n1397_003:0623c08": "兩俱奪。有時人境俱不奪。當什麼祭鬼神茶飯。脫或",
    "X70n1397_003:0623c09": "不然。且聽山僧下箇注脚。若立一塵。家國興盛。野老",
    "X70n1397_003:0623c10": "顰蹙。山河大地。不礙眼光。不立一塵。家國喪亡。野老",
    "X70n1397_003:0623c11": "安帖。盡大地要覔纖塵。了不可得。於此明得。闍黎無",
    "X70n1397_003:0623c12": "分。全是老僧。三世佛祖。齊立下風。於此不明。老僧即",
    "X70n1397_003:0623c13": "是闍黎。盡大地人。仰望不及。老僧與闍黎。亦能悟却",
    "X70n1397_003:0623c14": "天下人。亦能迷却天下人。人貧智短。馬瘦毛長。要識",
    "X70n1397_003:0623c15": "闍黎麼。遮裏是。四五百條花柳巷。二三千處管絃樓。",
    "X70n1397_003:0623c16": "要識老僧麼。遮裏是。有意氣時添意氣。不風流處也",
    "X70n1397_003:0623c17": "風流。只如道遮裏則易。那裏則難。又作麼生。却須參",
    "X70n1397_003:0623c18": "始得。山僧到此。已是口裏膠生。未免借古人鼻孔。為",
    "X70n1397_003:0623c19": "諸人別資一路。拈拄杖云。即此見聞非見聞。無餘聲",
    "X70n1397_003:0623c20": "色可呈君。箇中若了全無事。體用何妨分不分。如其",
    "X70n1397_003:0623c21": "不然。又聽一頌。且看雙放更雙收。有底歡聲無底愁。",
    "X70n1397_003:0623c22": "一切聖賢如電拂。大千沙界海中漚。",
    "X70n1397_003:0623c23": "上堂。聲前句格外機。無得無失。無是無非。無孔由來",
    "X70n1397_003:0623c24": "是鐵鎚。且道是什麼時節。有什麼事。試舉看。僧問風",
    "X70n1397_003:0624a01": "穴。語默涉離微。如何通不犯。風穴云。長憶江南三月",
    "X70n1397_003:0624a02": "裏。鷓鴣啼處百花香。風穴老漢。與麼道。是則得路便",
    "X70n1397_003:0624a03": "行。到手便用。依舊未出得語默離微在。若是仰山即",
    "X70n1397_003:0624a04": "不然。忽有人問。語默涉離微。如何通不犯。也只向他",
    "X70n1397_003:0624a05": "道。長憶江南三月裏。鷓鴣啼處百花香。且道與古人",
    "X70n1397_003:0624a06": "相去多少。若也點檢得出。開口不在舌上。其或未然。",
    "X70n1397_003:0624a07": "豈不見妙喜頌云。忽爾出門先見路。纔方舉足便登",
    "X70n1397_003:0624a08": "船。十成祕訣真堪惜。父子雖親不可傳。雖然妙不可",
    "X70n1397_003:0624a09": "傳。更聽山僧為諸人。下箇注脚。僧問語默涉離微。如",
    "X70n1397_003:0624a10": "何通不犯。錯。答云。長憶江南三月裏。鷓鴣啼處百花",
    "X70n1397_003:0624a11": "香。普。汝等諸人。能於遮兩句下。承當得去。一大藏教。",
    "X70n1397_003:0624a12": "與一千七百則。陳爛葛藤。不消咳[口*敕]一聲。一筆勾下。",
    "X70n1397_003:0624a13": "更若不然。聽取一頌。脫然語默去離微。覿面持來付",
    "X70n1397_003:0624a14": "與誰。荷葉團團團似鏡。菱角尖尖尖似錐。",
    "X70n1397_003:0624a15": "上堂。巇嶮中平實。平實處誵訛。覿面承當得去。元來",
    "X70n1397_003:0624a16": "用處不多。僧問首山。如何是佛法大意。山云楚王城",
    "X70n1397_003:0624a17": "畔汝水東流。汝等諸人。能於未開口以前。見得遮老",
    "X70n1397_003:0624a18": "漢。函葢乾坤句。隨波逐浪句。截斷眾流句。一筆勾下。",
    "X70n1397_003:0624a19": "便見慈明道宜陽秀水。南岳石橋。楊岐道筠陽九岫",
    "X70n1397_003:0624a20": "萍實。楊岐一印印定。如印印泥。如印印水。如印印空。",
    "X70n1397_003:0624a21": "毫髮不移。以至僧問。如何是佛。新婦騎驢阿翁牽。如",
    "X70n1397_003:0624a22": "何是祖師西來意。風吹日炙。學人乍到寶山。空手回",
    "X70n1397_003:0624a23": "時如何。家家門前火把子。謂之家貧難辦素食。事忙",
    "X70n1397_003:0624a24": "弗及艸書。只如僧問趙州。狗子還有佛性也無。州云",
    "X70n1397_003:0624b01": "無。如何是祖師西來意。庭前柏樹子。僧問雲門。如何",
    "X70n1397_003:0624b02": "是佛。乾屎橛。僧問洞山。如何是佛。麻三斤。且道相去",
    "X70n1397_003:0624b03": "多少。還緇素得出麼。須知道千句萬句。只是一句。百",
    "X70n1397_003:0624b04": "千萬億句。終無第二句。還信得及麼。更聽一頌。暑往",
    "X70n1397_003:0624b05": "寒來春復秋。夕陽西去水東流。茫茫宇宙人無數。那",
    "X70n1397_003:0624b06": "箇親曾到地頭。",
    "X70n1397_003:0624b07": "上堂。解語非干舌。能言不是聲。既不是聲。畢竟是箇",
    "X70n1397_003:0624b08": "什麼。若也已知。不在忉怛。其或不然。試聽舉看。僧問",
    "X70n1397_003:0624b09": "汾陽。如何是祖師西來意。汾陽答云。青絹扇子足風",
    "X70n1397_003:0624b10": "凉。敢問諸人。且道與趙州柏樹子話。相去多少。若能",
    "X70n1397_003:0624b11": "於此揀辨得出。便見二大老。一等垂慈。不覺舌頭拖",
    "X70n1397_003:0624b12": "地。若也明辨不出。青絹扇子足風凉。不妨拈來頓在",
    "X70n1397_003:0624b13": "面前。東咬西咬。東囓西囓。忽然於沒滋沒味處。蹉口",
    "X70n1397_003:0624b14": "咬著。便見盡大地風颯颯地。便知十智同真。真同十",
    "X70n1397_003:0624b15": "智。以至臨濟四料揀。四賓主。四照用。三玄三要。總不",
    "X70n1397_003:0624b16": "離遮一著子。便可轉天關回地軸。申出三頭六臂。著",
    "X70n1397_003:0624b17": "光明衣。說報身佛。著清淨衣。說法身佛。且道千百億",
    "X70n1397_003:0624b18": "化身。著什麼衣。苟或不然。且聽一頌。當陽拈起足清",
    "X70n1397_003:0624b19": "風。似月團團樣不同。臘月也知無用處。暑天消得打",
    "X70n1397_003:0624b20": "蚊蟲。",
    "X70n1397_003:0624b21": "上堂。上無敵。下無比。擬議思量。劒去久矣。見得親。用",
    "X70n1397_003:0624b22": "得到。信手拈來。又却恰好。僧問慈明。如何是佛。水出",
    "X70n1397_003:0624b23": "高原。只遮一句。一大藏教說不到。十大論師翻不出。",
    "X70n1397_003:0624b24": "六代祖師提不起。天下老和尚嚼不碎。是汝諸人。還",
    "X70n1397_003:0624c01": "知落處麼。眼裏耳裏鼻裏。聞底見底說底。一時拈却。",
    "X70n1397_003:0624c02": "莫有道得底麼。若也道得。三世諸佛。只是西天老比",
    "X70n1397_003:0624c03": "丘。六代祖師。在你鼻尖上。天下老和尚。喚來洗脚。豈",
    "X70n1397_003:0624c04": "不見溈山秀和尚頌云。衝斷雲根瀉出來。泠泠千古",
    "X70n1397_003:0624c05": "下崔嵬。未知的的朝宗意。更聽春深動地雷。是汝諸",
    "X70n1397_003:0624c06": "人。還明得的的朝宗之意也無。莫是衝斷雲根瀉出",
    "X70n1397_003:0624c07": "來。泠泠千古下崔嵬麼。或若未然。更聽春深動地雷。",
    "X70n1397_003:0624c08": "山僧到遮裏。已是口啞舌禿謾。借古詩一首。為諸人",
    "X70n1397_003:0624c09": "頌出。穿雲迸石不辭勞。大底還他出處高。溪磵豈能",
    "X70n1397_003:0624c10": "留得住。終歸大海作波濤。",
    "X70n1397_003:0624c11": "上堂。步行騎水牛。空手把鋤頭。人從橋上過。橋流水",
    "X70n1397_003:0624c12": "不流。一理足。萬事周。一塵起。大地收。機先別有活路。",
    "X70n1397_003:0624c13": "開口不在舌頭。復有什麼人。同明如是事。試舉看。僧",
    "X70n1397_003:0624c14": "問楊岐。如何是佛。答云三脚驢子弄蹄行。仰山道。日",
    "X70n1397_003:0624c15": "午打三更。要見仰山即易。要見楊岐即難。要見楊岐",
    "X70n1397_003:0624c16": "即易。要會三脚驢子弄蹄行即難。會得三脚驢子弄",
    "X70n1397_003:0624c17": "蹄行。更有步行騎水牛。空手把鋤頭。人從橋上過。橋",
    "X70n1397_003:0624c18": "流水不流在。是汝諸人。且道與三脚驢子弄蹄行。相",
    "X70n1397_003:0624c19": "去多少。還辨明得出麼。脫或未然。更聽一頌。老杜風",
    "X70n1397_003:0624c20": "前得句時。等閑開口便成詩。就中一著沒巴鼻。却把",
    "X70n1397_003:0624c21": "驢兒當馬騎。",
    "X70n1397_003:0624c22": "上堂。動即影現。覺即氷生。見聞俱盡。視聽如盲。有麼。",
    "X70n1397_003:0624c23": "試舉看。青原思和尚。問六祖。作何所務。即不落階級。",
    "X70n1397_003:0624c24": "纔有所重。便成窠臼。祖云汝曾作什麼來。倒借一問。",
    "X70n1397_003:0625a01": "原云聖諦亦不為。誰與麼道。祖云落何階級。慣得其",
    "X70n1397_003:0625a02": "便。原云聖諦尚不為。落何階級。特地一場愁。祖云如",
    "X70n1397_003:0625a03": "是如是。善自護持。伎倆已盡。生佛未具。世界未立。以",
    "X70n1397_003:0625a04": "前田地。細入鄰虗。大包無外。間不容髮。只貴直下承",
    "X70n1397_003:0625a05": "當。領箇現成受用。只箇領字。已是多了也。莫教動著",
    "X70n1397_003:0625a06": "纖塵。便見堆山積岳。所以古人道。至道無難。惟嫌揀",
    "X70n1397_003:0625a07": "擇。但莫憎愛。洞然明白。是汝諸人。還得明白也未。脫",
    "X70n1397_003:0625a08": "或不然。聽取一頌。一掬澄潭鏡樣磨。無風何必自生",
    "X70n1397_003:0625a09": "波。轉身縱不離初際。仔細看來較幾何。",
    "X70n1397_003:0625a10": "上堂。本無位次。不涉安排。泯然自盡。一種平懷。黑山",
    "X70n1397_003:0625a11": "下鬼窟裏。則且置。見聞外。聲色先。試舉看。藥山在石",
    "X70n1397_003:0625a12": "頭會下坐次。石頭問云。子作箇什麼。答云一物也不",
    "X70n1397_003:0625a13": "為。石頭云。與麼則閒坐也。藥云閒坐即為也。石頭云。",
    "X70n1397_003:0625a14": "子道不為。又不為箇什麼。云千聖亦不識。石頭乃作",
    "X70n1397_003:0625a15": "偈讚云。從來共住不知名。任運相將只麼行。自古聖",
    "X70n1397_003:0625a16": "賢猶不識。造次凡流豈可明。藥山父子。可謂針芥相",
    "X70n1397_003:0625a17": "投。不間毫髮。又如兩鏡相照。不留影跡。是則固是。未",
    "X70n1397_003:0625a18": "免喪我兒孫。當時見他道一物也不為。便與劈脊痛",
    "X70n1397_003:0625a19": "棒。今日門風未到如此。與麼則閒坐也。又却不妨軟",
    "X70n1397_003:0625a20": "頑。閑坐即為也。擡脚不起。子道不為。又不為箇什麼。",
    "X70n1397_003:0625a21": "泥裏洗土。千聖亦不識。元來只在遮裏。只如藥山道。",
    "X70n1397_003:0625a22": "一物也不為。且道在什麼處。安身立命。石頭道。與麼",
    "X70n1397_003:0625a23": "則閑坐也。且道還有計較處也無。若向遮裏。檢點得",
    "X70n1397_003:0625a24": "出。許你於佛法。有箇入處。若也檢點不出。豈不見五",
    "X70n1397_003:0625b01": "祖演和尚頌云。任運不知名。輕輕著眼聽。水上青青",
    "X70n1397_003:0625b02": "綠。元來是浮萍。大小五祖。只在背後叉手。仰山即不",
    "X70n1397_003:0625b03": "然。試聽一頌。平常閑坐與閑行。嶺上無心雲片生。照",
    "X70n1397_003:0625b04": "鏡俱亡人不立。依前日午打三更。",
    "X70n1397_003:0625b05": "上堂。依依稀稀。彷彷彿彿。瞞瞞盰盰。淈淈[泳-永+盾][泳-永+盾]。取不",
    "X70n1397_003:0625b06": "得。捨不得。名不得。狀不得。不可得中只麼得。且道得",
    "X70n1397_003:0625b07": "箇什麼。試舉看。洞山請泰首座。喫果子次。問云。有一",
    "X70n1397_003:0625b08": "物。上拄天下拄地。黑律漆。常在動用中。動用中收不",
    "X70n1397_003:0625b09": "得。過在什麼處。泰云過在動用中。洞山令人掇退果",
    "X70n1397_003:0625b10": "卓。五祖戒。別泰首座云。明朝更獻楚王看。大溈喆云。",
    "X70n1397_003:0625b11": "汝等諸人。還知洞山落處麼。若也不知。往往作是非",
    "X70n1397_003:0625b12": "得失會去。山僧道。遮果子。非但泰首座不得喫。設使",
    "X70n1397_003:0625b13": "盡大地人來。也不敢正眼覰著。雲葢本云。雖則洞山",
    "X70n1397_003:0625b14": "有打破虗空底鉗鎚。要且無補綴底針線。待伊道過",
    "X70n1397_003:0625b15": "在動用中。但云。首座喫果子。泰首座若是箇衲僧。喫",
    "X70n1397_003:0625b16": "了也須吐却。只如諸大老激揚。且道自己。有什麼干",
    "X70n1397_003:0625b17": "涉。有一物。上拄天下拄地。黑律漆。是什麼物。既是常",
    "X70n1397_003:0625b18": "在動用中。為什麼動用中收不得。洞山問泰首座道。",
    "X70n1397_003:0625b19": "過在什麼處。意作麼生。泰首座道。過在動用中。被洞",
    "X70n1397_003:0625b20": "山掇退果卓。泰首座得果子喫。不得果子喫。五祖道。",
    "X70n1397_003:0625b21": "明朝更獻楚王看。且道與過在動用中。相去多少。大",
    "X70n1397_003:0625b22": "溈云。諸人還知洞山落處麼。且道落在什麼處。若也",
    "X70n1397_003:0625b23": "不知。往往作是非得失會去。自是大溈作遮見解。遮",
    "X70n1397_003:0625b24": "果子非但泰首座不得喫。設使盡大地人來。也不敢",
    "X70n1397_003:0625c01": "正眼覰著。覰著則瞎。雲葢云。洞山雖有打破虗空底",
    "X70n1397_003:0625c02": "鉗鎚。且無補綴底針線。杜撰不少。待伊道過在動用",
    "X70n1397_003:0625c03": "中。但云請首座喫果子。不勞拈出。泰首座若是箇衲",
    "X70n1397_003:0625c04": "僧。喫了也須吐却。特地一場愁。五祖大溈雲葢三人。",
    "X70n1397_003:0625c05": "與麼說話。要見洞山。大遠在。山僧今日。忍俊不禁。為",
    "X70n1397_003:0625c06": "諸人別行一路。有一物。上拄天下拄地。黑律漆。拈拄",
    "X70n1397_003:0625c07": "杖。常在動用中。動用中收不得。過在什麼處。卓一下。",
    "X70n1397_003:0625c08": "當時若下得遮一著。縱使盡大地。是一枚果子。也須",
    "X70n1397_003:0625c09": "粉碎。更聽一頌。樹頭金果鐵團欒。千聖猶難著眼看。",
    "X70n1397_003:0625c10": "莫謂臨機曾掇退。當陽托出已和盤。",
    "X70n1397_003:0625c11": "上堂。虗而靈。空而妙。冷而看。默而照。亭亭雪沒青松。",
    "X70n1397_003:0625c12": "杳杳雲藏白鳥。正恁麼時。還有相見分也無。試舉看。",
    "X70n1397_003:0625c13": "曹山因鏡清問云。清虗之理。畢竟無身時如何。曹山",
    "X70n1397_003:0625c14": "答云。理即如是。事作麼生。鏡清云。如理如事。曹山云。",
    "X70n1397_003:0625c15": "瞞曹山一人即得。爭奈諸聖眼何。鏡清云。若無諸聖",
    "X70n1397_003:0625c16": "眼。爭鑑得箇不與麼。曹山云。官不容針私通車馬。後",
    "X70n1397_003:0625c17": "來大溈喆云。是則曹山善切磋琢磨。其奈鏡清玉本",
    "X70n1397_003:0625c18": "無瑕。雖然不經敏手。終成廢器。仰山道。曹山與鏡清。",
    "X70n1397_003:0625c19": "與麼挨拶。與麼敲唱。固在天地未判。佛祖未彰。以前",
    "X70n1397_003:0625c20": "著到。且道與老洞山。五位君臣。還有親炙分也無。山",
    "X70n1397_003:0625c21": "僧今日。不顧諸方笑怪。試為點檢看。清虗之理。畢竟",
    "X70n1397_003:0625c22": "無身。莫是正位麼。曹山云。理即如是。事作麼生。莫是",
    "X70n1397_003:0625c23": "偏位麼。鏡清云。如理如事。喚作正中偏即是。偏中正",
    "X70n1397_003:0625c24": "即是。曹山云。瞞曹山一人即得。爭奈諸聖眼何。鏡清",
    "X70n1397_003:0626a01": "云。若無諸聖眼。爭鑑得箇不與麼。曹山云。官不容針。",
    "X70n1397_003:0626a02": "私通車馬。若是偏正兩忘處。且喜鏡清曹山。俱踏不",
    "X70n1397_003:0626a03": "著。所謂兼中到。不涉有無誰敢和。人人盡謂出常情。",
    "X70n1397_003:0626a04": "折合還歸炭裏坐。殊不知。正是見滲漏。情滲漏。語滲",
    "X70n1397_003:0626a05": "漏。好喫三十拄杖。大小大溈道。曹山是則善切磋琢",
    "X70n1397_003:0626a06": "磨。其奈鏡清玉本無瑕。雖然不經敏手。終成廢器。還",
    "X70n1397_003:0626a07": "曾夢見二大老麼。仰山如此說話。莫別有長處麼。聽",
    "X70n1397_003:0626a08": "取一頌。洪蒙未判絕疎親。畢竟難將事理分。夜半正",
    "X70n1397_003:0626a09": "明還不露。金剛腦後鐵崑崙。",
    "X70n1397_003:0626a10": "上堂。肘後符靈。聲前眼活。有收有放。全生全殺。白象",
    "X70n1397_003:0626a11": "崑崙騎。黑狗爛銀蹄。畢竟作麼生辨。九峯普滿禪師。",
    "X70n1397_003:0626a12": "問僧。甚處來。云閩中來。九峯云。遠涉不易。僧云。也不",
    "X70n1397_003:0626a13": "難。動步便到。九峯云。還有不動步者麼。僧云有。九峯",
    "X70n1397_003:0626a14": "云。爭得到遮裏。僧無語。九峯云。悞殺一船人。拈棒劈",
    "X70n1397_003:0626a15": "脊趂下。九峯老漢。雖是洞山真子。却有臨濟作略。問",
    "X70n1397_003:0626a16": "僧甚麼處來。僧云閩中來。九峯云。遠涉不易。豈不是",
    "X70n1397_003:0626a17": "道出平常。僧云也不難。動步便到。相隨來也。峯云還",
    "X70n1397_003:0626a18": "有不動步者麼。易分雪裏粉。僧云有。難辨墨中煤。峯",
    "X70n1397_003:0626a19": "云。爭得到遮裏。回途不復妙。僧無語。覿面沒相呈。峯",
    "X70n1397_003:0626a20": "云。悞殺一船人。拈拄杖劈脊趂出。靈山授記。也不到",
    "X70n1397_003:0626a21": "如此。汝等諸人。要識九峯麼。他當初與曹山本寂章",
    "X70n1397_003:0626a22": "禪師。雲居弘覺膺禪師。同參老洞山。取重一時。然曹",
    "X70n1397_003:0626a23": "山當時其道盛行。不下洞山。故稱為曹洞一宗。觀其",
    "X70n1397_003:0626a24": "密受寶鏡三昧。五位君臣。三種滲漏之旨。當續洞下",
    "X70n1397_003:0626b01": "正傳。返無其傳者何也。纔有密傳。則成死句。所以道。",
    "X70n1397_003:0626b02": "須參活句。莫參死句。死句下薦得。自救不了。活句下",
    "X70n1397_003:0626b03": "薦得。可與佛祖為師。正如臨濟大師。與克符道者。發",
    "X70n1397_003:0626b04": "明四種料揀。三玄三要。四賓四主。亦不得其傳。得其",
    "X70n1397_003:0626b05": "傳。乃興化於大覺棒頭。悟得先師在黃蘗。喫棒要旨。",
    "X70n1397_003:0626b06": "將知道體履箇事。須是各各自證自悟始得。斷非口",
    "X70n1397_003:0626b07": "耳。可以傳受。文字語言。可以啗啄。是汝諸人。聞與麼",
    "X70n1397_003:0626b08": "道。莫有為古人作主的麼。出來對眾道看。如無。聽取",
    "X70n1397_003:0626b09": "一頌。雲重重又水重重。步不曾移到九峯。遠涉若還",
    "X70n1397_003:0626b10": "言不易。主人却在半途中。",
    "X70n1397_003:0626b11": "上堂。石女高歌木人和。妙用縱橫無不可。三更初夜",
    "X70n1397_003:0626b12": "月明前。開口幾人曾蹉過。試舉看。同安丕和尚。僧問。",
    "X70n1397_003:0626b13": "如何是和尚家風。答云。金雞抱子歸霄漢。玉兔懷胎",
    "X70n1397_003:0626b14": "下紫宸。又問。忽遇客來。將何祗待。答云。金果早朝猿",
    "X70n1397_003:0626b15": "摘去。玉花午後鳳銜來。同安老漢。與麼答話。是則隨",
    "X70n1397_003:0626b16": "家豐儉。只是未免太尊貴生。亦未免墮在尊貴中。是",
    "X70n1397_003:0626b17": "汝諸人。還知遮老漢落處也無。只如道金雞抱子歸",
    "X70n1397_003:0626b18": "霄漢。玉兔懷胎下紫宸。與金果早朝猿摘去。玉花午",
    "X70n1397_003:0626b19": "後鳳銜來。正耶偏耶。正中來耶。偏中至耶。兼中到耶。",
    "X70n1397_003:0626b20": "若也向這裏。辨明得出。四句只是一句。五位只是一",
    "X70n1397_003:0626b21": "位。若也辨明不出。你日日從朝至暮。行住坐臥。折旋",
    "X70n1397_003:0626b22": "俯仰。著衣喫飯。展鉢開單。與金雞抱子歸霄漢。玉兔",
    "X70n1397_003:0626b23": "懷胎下紫宸之句。還有親疎也無。還有優劣也無。山",
    "X70n1397_003:0626b24": "僧今日。開遮兩片皮。已是悞賺後昆。等是不怕傍觀。",
    "X70n1397_003:0626c01": "試與一頌。白玉堦前金鳳舞。黃金殿上玉雞鳴。正中",
    "X70n1397_003:0626c02": "來與兼中到。昨夜雲深月正明。",
    "X70n1397_003:0626c03": "上堂。雲藏無縫襖。花綻不萌枝。銅壺漏靜。玉戶春熈。",
    "X70n1397_003:0626c04": "敢問時人知不知。試舉看。同安志禪師。僧問。凡有言",
    "X70n1397_003:0626c05": "句。盡落今時。學人上來。請師直指。答云。目前不現。句",
    "X70n1397_003:0626c06": "後不迷。又問如何是向上事。迥然不換。標的即乖。兄",
    "X70n1397_003:0626c07": "弟還知同安老漢落處麼。只如道目前不現。句後不",
    "X70n1397_003:0626c08": "迷。是什麼消息。又如道迥然不換。標的即乖。又作麼",
    "X70n1397_003:0626c09": "生。山僧到此。不免描畫太虗。試說一偈。天黑雲深飛",
    "X70n1397_003:0626c10": "暮鴉。鷺鷥立雪對蘆花。幸然不屬今時事。句後聲前",
    "X70n1397_003:0626c11": "會即差。",
    "X70n1397_003:0626c12": "上堂。內紹外紹。有偏有正。失曉老婆逢古鏡。正與麼",
    "X70n1397_003:0626c13": "時。是什麼消息。試舉看。梁山和尚。僧問。師唱誰家曲。",
    "X70n1397_003:0626c14": "宗風嗣阿誰。答云。龍生龍子。鳳生鳳兒。太尊貴生。汝",
    "X70n1397_003:0626c15": "等諸人。還知梁山落處麼。開口不在舌頭上。若作龍",
    "X70n1397_003:0626c16": "生龍子。鳳生鳳兒會。也不得。不作龍生龍子。鳳生鳳",
    "X70n1397_003:0626c17": "兒會。也不得。聽取一頌。鷺鷥立雪非同色。明月蘆花",
    "X70n1397_003:0626c18": "不似他。若作龍生龍子會。目前一路已千差。",
    "X70n1397_003:0626c19": "上堂。聲色無依。見聞不立。渡水問魚踪。過山尋蟻跡。",
    "X70n1397_003:0626c20": "畢竟是什麼消息。試舉看。太陽明安。問僧。甚處來。僧",
    "X70n1397_003:0626c21": "云洪山來。明云先師在麼。僧云在。明云在則不無。請",
    "X70n1397_003:0626c22": "渠出來。我要相見。僧云[妳-女+口]。明云猶是侍者。僧無對。明",
    "X70n1397_003:0626c23": "云喫茶去。挹流尋源。披砂揀金。則不無大陽明安老",
    "X70n1397_003:0626c24": "漢。其奈對面不相識。問僧甚處來。洪山來。相見了也。",
    "X70n1397_003:0627a01": "無端道箇先師在麼。請渠出來。我要相見。可惜不與",
    "X70n1397_003:0627a02": "當面一喝。僧云[妳-女+口]。帶水拖泥不少。明云。猶是侍者。家",
    "X70n1397_003:0627a03": "無小使。不成君子。僧無對。明云喫茶去。遮裏見得太",
    "X70n1397_003:0627a04": "陽明安老人。和遮僧。一狀領過。其或未然。明安每常",
    "X70n1397_003:0627a05": "示眾云。諸禪德。須會平常無生句。妙玄無私句。體明",
    "X70n1397_003:0627a06": "無盡句。第一句通一路。第二句無賓主。第三句兼帶",
    "X70n1397_003:0627a07": "去。縱也周徧十方。橫也一時坐却。正與麼時。莫有通",
    "X70n1397_003:0627a08": "得箇消息的麼。若也通得箇消息。大眾證明。若通不",
    "X70n1397_003:0627a09": "得。明朝更獻楚王看。時有僧出問。如何是平常無生",
    "X70n1397_003:0627a10": "句。答云。白雲覆青山。青山不露頂。如何是妙玄無私",
    "X70n1397_003:0627a11": "句。答云。古殿無人不侍立。不種梧桐免鳳來。如何是",
    "X70n1397_003:0627a12": "體明無盡句。答云。手指空時天地靜。回途石馬出紗",
    "X70n1397_003:0627a13": "籠。又問。如何是師子嚬申。答云。終無回顧意。爭肯墮",
    "X70n1397_003:0627a14": "平常。如何是獅子返擲。答云。周旋往返全歸主。繁興",
    "X70n1397_003:0627a15": "大用體無私。如何是獅子踞地。答云。迴絕去來踪。古",
    "X70n1397_003:0627a16": "今無變異。又云。莫行心處路。莫坐無處功。有無二俱",
    "X70n1397_003:0627a17": "遣。廓然天地空。大小大陽盡力道。只道得箇廓然天",
    "X70n1397_003:0627a18": "地空。且道是平常無生句。是妙玄無私句。是體明無",
    "X70n1397_003:0627a19": "盡句。汝等諸人。若向遮裏。明辨得出。師子嚬申。師子",
    "X70n1397_003:0627a20": "返擲。獅子踞地。杳絕蹤由。便會得白雲覆青山。青山",
    "X70n1397_003:0627a21": "頂不露。古殿無人不侍立。不種梧桐鳳不來。手指空",
    "X70n1397_003:0627a22": "時天地靜。回途石馬出紗籠。至於正中偏。偏中正。正",
    "X70n1397_003:0627a23": "中來。兼中到。總不離遮箇時節。且道是什麼時節。問",
    "X70n1397_003:0627a24": "僧甚處來。答云洪山來。先師在麼。在。在則不無。請渠",
    "X70n1397_003:0627b01": "出來。我要相見。僧云[妳-女+口]。至於喫茶去。試聽一頌。動絃",
    "X70n1397_003:0627b02": "別曲古今稀。覿面相呈第二機。祖父不曾離正位。一",
    "X70n1397_003:0627b03": "簾化日自遲遲。",
    "X70n1397_003:0627b04": "上堂。動即影現。拂即成痕。聽其自在。萬法無根。試舉",
    "X70n1397_003:0627b05": "看。華嚴青禪師。示眾云。鸞鳳冲霄。不留影跡。靈羊掛",
    "X70n1397_003:0627b06": "角。那覔踪由。與麼說話。美則美矣。善則未善。鸞鳳冲",
    "X70n1397_003:0627b07": "霄。此其跡也。靈羊掛角。此其踪也。且道與未冲霄。未",
    "X70n1397_003:0627b08": "掛角以前。相去多少。明眼漢。緇素得出。不必論正中",
    "X70n1397_003:0627b09": "偏。偏中正。正中來。偏中至。兼中到。五位。只是一位。一",
    "X70n1397_003:0627b10": "位中藏五位。還信得及麼。更聽一頌。玄路絕時分鳥",
    "X70n1397_003:0627b11": "道。見聞泯處涉功勳。何如只麼閑閑地。月浸氷壺夜",
    "X70n1397_003:0627b12": "不痕。",
    "X70n1397_003:0627b13": "上堂。形名未立。朕兆未分。全無巴鼻。徹底渾崙。且道",
    "X70n1397_003:0627b14": "什麼時節。有與麼提掇。試舉看。僧問芙蓉和尚。如何",
    "X70n1397_003:0627b15": "是無縫塔。答云。白雲籠岳頂。終不露崔嵬。且道是明",
    "X70n1397_003:0627b16": "一色邊事耶。是同中異異中同耶。是兼中到。偏中至。",
    "X70n1397_003:0627b17": "正中來耶。若也明辨得出。無縫塔只在眉毛眼睫上。",
    "X70n1397_003:0627b18": "放大光明。照耀塵沙剎海。直得地搖六震。天雨四花。",
    "X70n1397_003:0627b19": "還信得及麼。脫或未然。更聽一頌。層層落落影團團。",
    "X70n1397_003:0627b20": "切忌當陽著眼看。直下有無俱不立。白漫漫又黑漫",
    "X70n1397_003:0627b21": "漫。",
    "X70n1397_003:0627b22": "上堂。行也是。坐也是。俯仰折旋。無是不是。然雖如是。",
    "X70n1397_003:0627b23": "一翳在目。空花亂墜。正恁麼時。莫有同啐同啄。同得",
    "X70n1397_003:0627b24": "同失者麼。試舉看。大溈祐禪師。初參百丈。值夜侍立",
    "X70n1397_003:0627c01": "次。百丈問云。看爐內。有火也無。溈看了。來報曰。無。丈",
    "X70n1397_003:0627c02": "躬起至爐。深撥。得一星火。挾起曰。汝道無。遮箇聻。溈",
    "X70n1397_003:0627c03": "忽然契悟。丈乃云。欲識佛性義。當觀時節因緣。時節",
    "X70n1397_003:0627c04": "若至。其理自彰。汝今方省己物。不從他得。冬瓜印子。",
    "X70n1397_003:0627c05": "百丈當初參馬祖。侍行次。見一羣野鴨飛過。祖問曰。",
    "X70n1397_003:0627c06": "是什麼。丈云野鴨子。祖云甚麼處去也。丈云飛過去",
    "X70n1397_003:0627c07": "也。祖回首。將百丈鼻頭一搊。丈乃作引痛聲。祖曰又",
    "X70n1397_003:0627c08": "道飛過去也。丈乃有省。得非源既爾而流亦然。然亦",
    "X70n1397_003:0627c09": "熟處難忘。未免累他溈山。坐在聲色堆裏。轉身不得。",
    "X70n1397_003:0627c10": "當時若解對他拈出再參馬祖底。則後代兒孫。未致",
    "X70n1397_003:0627c11": "寂寥。山僧不拍攙行奪市。謾與下箇注脚。值夜侍立。",
    "X70n1397_003:0627c12": "幸自可憐生。汝看爐中。有火也無。無端無端。溈云無",
    "X70n1397_003:0627c13": "火。不知燎却眉毛了也。百丈躬起。深撥得一星。示云。",
    "X70n1397_003:0627c14": "聻。邪法難扶。溈山有省。入地獄如箭。更聽一頌。道箇",
    "X70n1397_003:0627c15": "爐中無火時。一團冷燄正騰輝。深深撥出一星子。未",
    "X70n1397_003:0627c16": "免翻成節外枝。",
    "X70n1397_003:0627c17": "上堂。寸長尺短。三平二滿。覿面相呈。語言道斷。有麼。",
    "X70n1397_003:0627c18": "試舉看。溈山因劉鐵磨到。山云。老牸牛汝來也。磨云。",
    "X70n1397_003:0627c19": "來日臺山大會有齋。和尚還去麼。溈山放身作臥勢。",
    "X70n1397_003:0627c20": "磨便出。遮兩箇老子。是則傾葢相逢。握鞭回首。還免",
    "X70n1397_003:0627c21": "得傍觀笑怪也無。點檢將來。縱使八角磨盤空裏走。",
    "X70n1397_003:0627c22": "還出得遮縵天網子麼。後來雪竇和尚頌云。曾騎鐵",
    "X70n1397_003:0627c23": "馬入重城。勑下傳聞六國清。猶握金鞭問歸客。夜深",
    "X70n1397_003:0627c24": "誰共御街行。明眼衲僧。試商略看。且道落在溈山分",
    "X70n1397_003:0628a01": "上。劉鐵磨分上。若是英俊道流。未舉先知。山僧今日。",
    "X70n1397_003:0628a02": "為諸人效顰。亦資一語。岸艸青青得自由。等閑牽著",
    "X70n1397_003:0628a03": "便昂頭。通身露地一般白。莫是山前水牯牛。",
    "X70n1397_003:0628a04": "上堂。一有多種。二無兩般。鈎頭識取。莫認定盤。有麼。",
    "X70n1397_003:0628a05": "試舉看。溈山與仰山。摘茶次。溈山云。終日只聞子聲。",
    "X70n1397_003:0628a06": "不見子形。仰山撼茶樹。溈山云。子只得其用。不得其",
    "X70n1397_003:0628a07": "體。仰山云。和尚作麼生。溈山良久。仰山云。和尚只得",
    "X70n1397_003:0628a08": "其體。不得其用。溈山云。放子三十棒。父慈子孝。大有",
    "X70n1397_003:0628a09": "可觀。溈山與仰山。雖則以鏡照鏡。似金博金。未免通",
    "X70n1397_003:0628a10": "身泥水。終日只聞子聲。不見子形。道甚麼。仰山撼茶",
    "X70n1397_003:0628a11": "樹。倚艸附木。溈云。子只得其用。不得其體。別有那。仰",
    "X70n1397_003:0628a12": "山云。和尚作麼生。溈乃良久。死水不藏龍。仰山云。和",
    "X70n1397_003:0628a13": "尚只得其體。不得其用。相隨來也。溈云放子三十棒。",
    "X70n1397_003:0628a14": "棒教誰喫。更聽一頌。何須特地弄精魂。摘葉尋枝我",
    "X70n1397_003:0628a15": "不能。固是話頭成兩橛。不妨同翫雨前春。",
    "X70n1397_003:0628a16": "上堂。機不離位。墮在毒海。語不離位。沈于醉鄉。雖然",
    "X70n1397_003:0628a17": "如是。出格道得一句。何如只麼平常。有麼。試舉看。仰",
    "X70n1397_003:0628a18": "山問溈山。如何是西來意。溈云大好燈籠。仰云莫只",
    "X70n1397_003:0628a19": "遮箇。便是麼。溈云。只遮箇是什麼。仰云大好燈籠。溈",
    "X70n1397_003:0628a20": "云果然不識。溈山父子。絲來線去。作家則始終作家。",
    "X70n1397_003:0628a21": "逐色隨聲。敗闕則彼此敗闕。若是凡聖情盡。體露真",
    "X70n1397_003:0628a22": "常。事理不二。即如如佛。其奈細如毫末。滿口氷霜。汝",
    "X70n1397_003:0628a23": "等諸人。便向遮裏。見得溈仰父子。識得溈仰宗旨。以",
    "X70n1397_003:0628a24": "拂打一圓相云。總跳遮箇不出。還識麼。竪拂云。還見",
    "X70n1397_003:0628b01": "麼。其或未然。更與從頭點破。如何是西來意。劄。大好",
    "X70n1397_003:0628b02": "燈籠。露。莫只遮箇便是麼。賣俏放憨。只遮箇是什麼。",
    "X70n1397_003:0628b03": "放憨賣俏。大好燈籠。相隨來也。果然不識。埋沒人不",
    "X70n1397_003:0628b04": "少。且道埋沒什麼人。試聽一頌。覿面提來付與伊。分",
    "X70n1397_003:0628b05": "明此意沒東西。腕頭有力千鈞重。誰道通身是水泥。",
    "X70n1397_003:0628b06": "上堂。一種平懷。泯然自盡。明闇情忘。事理平等。撒開",
    "X70n1397_003:0628b07": "漫天鐵網。且道還有透漏也無。試舉看。溈山一日。在",
    "X70n1397_003:0628b08": "方丈坐。靜處乾坤大。閑中日月長。見仰山從外入來。",
    "X70n1397_003:0628b09": "乃轉面向裏。風悄悄地。仰山云。慧寂是和尚弟子。不",
    "X70n1397_003:0628b10": "用形跡。見什麼。溈山作起勢。可惜無主人公。仰山便",
    "X70n1397_003:0628b11": "出。看脚下。溈山召云。寂子。仰山回首。聽事不真。溈山",
    "X70n1397_003:0628b12": "云。聽老僧說箇夢。切忌寐語。仰山作聽勢。沒伎倆。溈",
    "X70n1397_003:0628b13": "山云。汝為原看。有什麼難。仰山取手巾一盆水來。我",
    "X70n1397_003:0628b14": "道只與麼。溈山洗面了坐。猶未醒在。香嚴自外入來。",
    "X70n1397_003:0628b15": "更添一分。溈山云。適間與寂子。作一上神通。不同小",
    "X70n1397_003:0628b16": "小。猶自寐語在。香嚴云。智閑在下。了了得知。真箇那。",
    "X70n1397_003:0628b17": "溈山云。子試道看。香嚴點一杯茶來。同坑無異土。溈",
    "X70n1397_003:0628b18": "山乃歎云。二子神通。過如鶖子。有縱有奪。有殺有活。",
    "X70n1397_003:0628b19": "溈山父子。是則是。法喜禪悅。一時遊戲。其奈千古之",
    "X70n1397_003:0628b20": "下。有人檢點。佛鑑勤和尚道。夢中說夢。深許溈山。妙",
    "X70n1397_003:0628b21": "用神通。還他二子。擎茶度水。耀古騰今。年老心孤。憐",
    "X70n1397_003:0628b22": "兒惜子。向衲僧門下過。一人在門外。一人在門內。更",
    "X70n1397_003:0628b23": "有一人。徧界不能藏。佛眼覷不見。汝等諸人。還檢點",
    "X70n1397_003:0628b24": "得出麼。其或未然。却聽下箇注脚。夢中說夢。深許溈",
    "X70n1397_003:0628c01": "山。妙用神通。還他二子。是肯是不肯。擎茶度水。耀古",
    "X70n1397_003:0628c02": "騰今。年老心孤。憐兒惜子。是褒是貶。若向衲僧門下",
    "X70n1397_003:0628c03": "過。一人在門外。一人在門內。更有一人。徧界不能藏。",
    "X70n1397_003:0628c04": "佛眼覷不見。若也揀辨得出。非特看破溈山仰山。而",
    "X70n1397_003:0628c05": "亦便見佛鑑老人。無端敗闕。聽取一頌。一盃晴雪早",
    "X70n1397_003:0628c06": "茶香。午睡方醒春晝長。拶著通身俱是眼。半牕疎影",
    "X70n1397_003:0628c07": "轉斜陽。",
    "X70n1397_003:0628c09": "雪巖和尚語錄卷第三"
}