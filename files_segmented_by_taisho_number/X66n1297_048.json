{
    "X66n1297_048:0566a15": "宗鑑法林卷四十八",
    "X66n1297_048:0566a17": "集雲堂　編",
    "X66n1297_048:0566a18": "大鑒下七世",
    "X66n1297_048:0566a19": "韶州雲門文偃禪師(雪峰存嗣)示眾。人人自有光明在。",
    "X66n1297_048:0566a20": "看時不見暗昏昏。作麼生是自己光明。自代曰。廚",
    "X66n1297_048:0566a21": "庫三門。又曰。好事不如無。",
    "X66n1297_048:0566a22": "愚菴盂云。雲門代兩語。一語水裏拈星。一語山頭張",
    "X66n1297_048:0566a23": "網。大唐國裏打鼓。新羅國裏鳴鐘。料掉沒交涉。請歸",
    "X66n1297_048:0566a24": "堂喫茶。　靈巖儲卓拄杖云。廚庫山門。一擊洞開了",
    "X66n1297_048:0566b01": "也。杓大盌小。一任諸人撿點。畢竟光明在什麼處。不",
    "X66n1297_048:0566b02": "見道。開口即錯。擬心即乖。",
    "X66n1297_048:0566b03": "自照列孤明。為君通一線。花謝樹無影。看時誰不見。",
    "X66n1297_048:0566b04": "見不見。倒騎牛兮入佛殿。(翠峰顯)",
    "X66n1297_048:0566b05": "徹底昏昏不待看。拄天拄地黑漫漫。三門廚庫長相",
    "X66n1297_048:0566b06": "對。一徑松風滿院寒。(白雲端)",
    "X66n1297_048:0566b07": "夜明簾外千峰秀。鸞鏡臺前萬象殊。掃踪滅迹。不立",
    "X66n1297_048:0566b08": "錙銖。誰為佛殿。誰是香廚。敲出鳳凰五色髓。擊碎驪",
    "X66n1297_048:0566b09": "龍明月珠。(圓悟勤)",
    "X66n1297_048:0566b10": "人人自有光明在。看時不見暗昏昏。踢倒山門與廚",
    "X66n1297_048:0566b11": "庫。此時明暗自分明。(蔚嘯巖)",
    "X66n1297_048:0566b12": "風光九十幾回新。花落花開夢裏身。盡說明朝是初",
    "X66n1297_048:0566b13": "一。眼前誰是惜春人。(思懶融)",
    "X66n1297_048:0566b14": "雲門上堂。乾坤之內。宇宙之間。中有一寶。秘在形",
    "X66n1297_048:0566b15": "山。拈鐙籠向佛殿裏。將山門來鐙籠上。作麼生。自",
    "X66n1297_048:0566b16": "代曰。逐物意移。又曰。雲起雷興。",
    "X66n1297_048:0566b17": "靈隱禮云。雲門恁麼告報。雖則出就。藏鋒者裏又且",
    "X66n1297_048:0566b18": "不然。四威儀內。萬象之中。中有一寶。秘在當陽。以拄",
    "X66n1297_048:0566b19": "杖卓一下云。會麼。海神知貴不知價。留與人間光照",
    "X66n1297_048:0566b20": "夜。　[、/(、*、)]菴靜云。雲門恁麼說話。顯異惑眾。我者裏則",
    "X66n1297_048:0566b21": "不然。乾坤之內。宇宙之間。中有一寶。秘在形山。燈籠",
    "X66n1297_048:0566b22": "祇是燈籠。佛殿祇是佛殿。良久云。平生肝膽向人傾。",
    "X66n1297_048:0566b23": "相識猶如不相識。　雲菴悅云。雲門田地穩密神通",
    "X66n1297_048:0566b24": "妙用則不無。若較解黏去縛。猶欠一著在。",
    "X66n1297_048:0566c01": "看看古岸。何人把釣竿。雲冉冉。水漫漫。明月蘆花君",
    "X66n1297_048:0566c02": "自看。(翠峰顯)",
    "X66n1297_048:0566c03": "看看。野艸閒花極撩亂。三月洞庭江上春。煙雲飛過",
    "X66n1297_048:0566c04": "瀟湘岸。(溈山秀)",
    "X66n1297_048:0566c05": "虎豹文章。麒麟頭角。煇天燦地。堆山積嶽。拶破面門",
    "X66n1297_048:0566c06": "兮蓋色騎聲。截斷羅籠兮解黏去縛。罷却干戈百艸",
    "X66n1297_048:0566c07": "頭。萬里秋天飛一鶚。(圓悟勤)",
    "X66n1297_048:0566c08": "帝網交羅幾萬般。形山消殞影團團。拈來不是無尋",
    "X66n1297_048:0566c09": "處。祇在乾坤宇宙間。(佛心才)",
    "X66n1297_048:0566c10": "收卷餘懷厭事華。歸來何處是生涯。爛柯樵子疑無",
    "X66n1297_048:0566c11": "路。挂樹壺公妙有家。夜水金波浮桂影。秋風雪陣擁",
    "X66n1297_048:0566c12": "蘆花。寒魚著底不吞餌。興盡清歌却轉槎。(天童覺)",
    "X66n1297_048:0566c13": "隱隱邨煙聞犬吠。欲尋尋不見人家。忽於橋斷溪回",
    "X66n1297_048:0566c14": "處。流出碧桃三四花。(斷橋倫)",
    "X66n1297_048:0566c15": "弓絃走馬驀相逢。覿面全提未見功。拈出輪王三尺",
    "X66n1297_048:0566c16": "鐵。直教血濺梵天紅。(高峰妙)",
    "X66n1297_048:0566c17": "大無外。小無內。塞壑填溝。泥團土塊。倒騎佛殿出三",
    "X66n1297_048:0566c18": "門。露柱燈籠却不會。(笑隱訢)",
    "X66n1297_048:0566c19": "柳媚花嬌繡戶春。鶯歌燕語訴閨情。鍼鋒觸著丁香",
    "X66n1297_048:0566c20": "結。摵碎瑤琴月二更。(顧菴智)",
    "X66n1297_048:0566c21": "花放滿園林。風前獨抱琴。高山與流水。千古幾知音。",
    "X66n1297_048:0566c22": "(樵子玉)",
    "X66n1297_048:0566c23": "雲門示眾。十五日已前不問汝。十五日已後道將",
    "X66n1297_048:0566c24": "一句來。自代曰。日日是好日。",
    "X66n1297_048:0567a01": "天童覺云。屬虎人本命。屬猴人相沖。",
    "X66n1297_048:0567a02": "去却一。拈得七。上下四維無等匹。徐行蹋斷流水聲。",
    "X66n1297_048:0567a03": "縱觀寫出飛禽跡。艸茸茸。煙羃羃。空生巖畔花狼藉。",
    "X66n1297_048:0567a04": "彈指堪悲舜若多。莫動著動著三十棒。(翠峰顯)",
    "X66n1297_048:0567a05": "冰消河北岸。花發樹南枝。到處有春色。天涯亦早歸。",
    "X66n1297_048:0567a06": "(上方益)",
    "X66n1297_048:0567a07": "日日是好日。佛法世法盡周畢。不須特地覓幽玄。祇",
    "X66n1297_048:0567a08": "管鉢盂兩度溼。(無著總)",
    "X66n1297_048:0567a09": "昨夜瓶始盡。今朝瓮更開。夢中占夢罷。還向酒家來。",
    "X66n1297_048:0567a10": "(鐵容玄)",
    "X66n1297_048:0567a11": "雲門上堂。聞聲悟道。見色明心。遂舉手曰。觀世音",
    "X66n1297_048:0567a12": "菩薩將錢買餬餅。放下手曰。元來祇是饅頭。",
    "X66n1297_048:0567a13": "白雲端舉了。展兩手云。有麼有麼。又搖手云。無也無",
    "X66n1297_048:0567a14": "也。乃云。曾經大海難為水。除却巫山總是煙。　法雲",
    "X66n1297_048:0567a15": "秀拈拄杖卓一下云。者個是聲色。那個是道心。良久",
    "X66n1297_048:0567a16": "云。世間無限丹青手。到此都盧畵不成。　五祖演云。",
    "X66n1297_048:0567a17": "東山即不然。乃以手作打杖鼓勢云。棚八囉扎。　黃",
    "X66n1297_048:0567a18": "龍清云。雲門可謂食飽傷心。諸人切忌向餬餅裏討",
    "X66n1297_048:0567a19": "汁。　南堂靜云。張公喫酒李公醉。李公喫酒張公醉。",
    "X66n1297_048:0567a20": "張公李公酩酊醉。鼻息如雷瓮裏睡。　徑山杲拈拄",
    "X66n1297_048:0567a21": "杖云。者個是色。卓一下云。者個是聲。諸人總見總聞。",
    "X66n1297_048:0567a22": "那個是明底心。那個是悟底道。喝一喝云。貪他一粒",
    "X66n1297_048:0567a23": "米。失却半年糧。復卓一下。　靈隱嶽云。冶父有條活",
    "X66n1297_048:0567a24": "路。要與諸人共行。拈拄杖云。穿入諸人鼻孔。燈籠露",
    "X66n1297_048:0567b01": "柱祇得眼睛突出。卓一下。　天寧琦云。汝等諸人不",
    "X66n1297_048:0567b02": "是不聞聲。因甚麼不悟道。不是不見色。因甚麼不明",
    "X66n1297_048:0567b03": "心。雲門恁麼提撕。妙喜恁麼判斷。一曲兩曲無人會。",
    "X66n1297_048:0567b04": "雨過夜塘秋水深。　仰山欽云。跛脚阿師撫憐赤子。",
    "X66n1297_048:0567b05": "動則倒腑傾腸。祇是做造倉忙。帶些黏牙綴齒。欽上",
    "X66n1297_048:0567b06": "座則不然。聞聲悟道見色明心。卓拄杖云。家家觀世",
    "X66n1297_048:0567b07": "音。　伏龍長云。大小雲門祇在聲色裏頭出頭沒。者",
    "X66n1297_048:0567b08": "裏則不然。拈拄杖卓一卓。喝一喝。　博山來云。聞聲",
    "X66n1297_048:0567b09": "悟道。虗空敲不響。又作麼生。見色明心。清風無形質。",
    "X66n1297_048:0567b10": "又作麼生。唐言梵語即不無。觀世音菩薩入普門三",
    "X66n1297_048:0567b11": "昧。雲門者漢向甚麼處摸索。　圓通善云。韶陽老人",
    "X66n1297_048:0567b12": "可謂唱彌高和彌寡。如今却尚延壽拂子頭上。入方",
    "X66n1297_048:0567b13": "網三昧。東方入定西方起。乃至男身入定女身起。還",
    "X66n1297_048:0567b14": "會麼。野色更無山隔斷。天光直與水相連。",
    "X66n1297_048:0567b15": "小院春風特地寒。佳人寂寞倚欄杆。斷腸曲調無人",
    "X66n1297_048:0567b16": "聽。更把琵琶月下彈。(慈受深)",
    "X66n1297_048:0567b17": "頓超見色聞聲句。不涉明心悟道言。花落鳥啼巖下",
    "X66n1297_048:0567b18": "寺。月明人喚渡頭船。(雪菴瑾)",
    "X66n1297_048:0567b19": "一曲風前信是誰。調高怎肎落今時。見無人會曲中",
    "X66n1297_048:0567b20": "意。又把雲簫特地吹。(簡翁敬)",
    "X66n1297_048:0567b21": "雲門因僧問如何是西來意。師曰長連牀上有粥",
    "X66n1297_048:0567b22": "有飯。",
    "X66n1297_048:0567b23": "獅林則云。跛脚阿師祇會現成受用。不知稼穡艱難。",
    "X66n1297_048:0567b24": "若問老僧。却向他道。元日人日未有不陰。料想今年",
    "X66n1297_048:0567c01": "桃李貴。不如井底種林檎。",
    "X66n1297_048:0567c02": "雲門每見僧必顧視曰鑒。僧擬議。乃曰咦。後德山",
    "X66n1297_048:0567c03": "圓明刪去顧字。謂之鑒咦。叢林目雲門顧鑒咦。有",
    "X66n1297_048:0567c04": "抽顧頌。",
    "X66n1297_048:0567c05": "雲門抽顧笑嘻嘻。擬議遭他顧鑒咦。任是張良多計",
    "X66n1297_048:0567c06": "策。到頭於此也難施。(北塔祚)",
    "X66n1297_048:0567c07": "韶陽一鑒。生鐵酸餡。直下齩破。莫怪相賺。(鼓山珪)",
    "X66n1297_048:0567c08": "韶陽為人最急切。未入門來已甄別。若於顧鑒裏承",
    "X66n1297_048:0567c09": "當。大棒打落天邊月。(典牛游)",
    "X66n1297_048:0567c10": "軟如特石硬如綿。顧佇纔生鼻孔穿。扇子休嫌難捉",
    "X66n1297_048:0567c11": "摸。鯉魚端的沒絲牽。(平陽忞)",
    "X66n1297_048:0567c12": "已入吾門不再三。祇於顧處越重關。可憐擬議成途",
    "X66n1297_048:0567c13": "路。要轉靈機直下難。(三宜盂)",
    "X66n1297_048:0567c14": "吹毛寶劍眉端挂。劈面誰能保命全。叉手進前聊擬",
    "X66n1297_048:0567c15": "議。等閒血濺四禪天。(即中允)",
    "X66n1297_048:0567c16": "雲門因僧問如何是和尚家風。師曰有讀書人來",
    "X66n1297_048:0567c17": "報。",
    "X66n1297_048:0567c18": "徑山杲云。讀書人既到者裏。且如何與伊相見。乃云。",
    "X66n1297_048:0567c19": "不是冤家不聚頭。　天童悟云。和尚家風。雲門盡情",
    "X66n1297_048:0567c20": "說了。相見之意。大慧不妨道破。祇如相見後又作麼",
    "X66n1297_048:0567c21": "生。乃云。君向瀟湘我向秦。",
    "X66n1297_048:0567c22": "家風施設不無私。獨有雲門語可疑。徧囑讀書人若",
    "X66n1297_048:0567c23": "到。急來通報汝須知。為他老杜王摩詰。愛我高吟落",
    "X66n1297_048:0567c24": "韻詩。(覺海元)",
    "X66n1297_048:0568a01": "讀書人到切須看。無絃難遇知音者。端的家風說與",
    "X66n1297_048:0568a02": "君。沒階趨進翼如也。(佛慧泉)",
    "X66n1297_048:0568a03": "讀書人報來。豈在之乎者。孔子與周公。皆不及門也。",
    "X66n1297_048:0568a04": "(天目禮)",
    "X66n1297_048:0568a05": "讀書人報來。孔子笑咍咍。祇因聞韶美。三月也喫齋。",
    "X66n1297_048:0568a06": "(法林音)",
    "X66n1297_048:0568a07": "雲門上堂。眼睫橫亙十方。眉毛上透乾坤下透黃",
    "X66n1297_048:0568a08": "泉。須彌山塞却汝咽喉。還有人會得麼。若有人會",
    "X66n1297_048:0568a09": "得。拽取占波國與新羅國鬬額。",
    "X66n1297_048:0568a10": "愚菴盂云。上南京船。往福建去。北京人來。為什麼不",
    "X66n1297_048:0568a11": "得江西信。試道看。",
    "X66n1297_048:0568a12": "雲門因僧問如何是祖師西來意。師曰日裏看山。",
    "X66n1297_048:0568a13": "坦然曾問老師安。爭似韶陽一句傳。日裏華山僊掌",
    "X66n1297_048:0568a14": "露。夜深猿叫月當軒。(投子青)",
    "X66n1297_048:0568a15": "日裏看山好。清風拂白雲。夜來何處火。燒出古人墳。",
    "X66n1297_048:0568a16": "(淨因佛日)",
    "X66n1297_048:0568a17": "日裏看山滿眼青。千巖萬壑鬬縱橫。洞門疑是雲遮",
    "X66n1297_048:0568a18": "斷。到者須知路坦平。(楊無為)",
    "X66n1297_048:0568a19": "雨餘江上兩三峰。堆疊煙嵐不記重。眼裏看來端的",
    "X66n1297_048:0568a20": "瞎。耳根聞處出天聰。(佛鑑懃)",
    "X66n1297_048:0568a21": "雲門因僧問如何是透法身句。師曰北斗裏藏身。",
    "X66n1297_048:0568a22": "徑山杲云。雲門祇答得法身句。未答得透法身句。今",
    "X66n1297_048:0568a23": "日有問如何是透法身句。向道。蟭螟眼裏放夜市。大",
    "X66n1297_048:0568a24": "蟲舌上打鞦韆。　天童悟云。通玄又且不然。今日有",
    "X66n1297_048:0568b01": "人問。劈脊便棒。縱使不會。管教永劫不忘。　白巖符",
    "X66n1297_048:0568b02": "云。韶陽與麼答話。笑殺天下人。者裏有問透法身句。",
    "X66n1297_048:0568b03": "向道本舖發賣南北川廣生熟藥材。下顧者認招牌",
    "X66n1297_048:0568b04": "為記。",
    "X66n1297_048:0568b05": "潦倒雲門泛鐵船。江南江北競頭看。可憐無限垂鉤",
    "X66n1297_048:0568b06": "者。隨例茫茫失釣竿。(翠峰顯)",
    "X66n1297_048:0568b07": "南嶽峰高北嶽低。行人泣路兩遲疑。火星昨夜移牛",
    "X66n1297_048:0568b08": "斗。照見西瞿人不知。(投子青)",
    "X66n1297_048:0568b09": "鑿斷龍門透碧津。洪流驟雨豈停塵。謫僊拏月澄江",
    "X66n1297_048:0568b10": "底。漁舟笑殺謝家人。(天衣懷)",
    "X66n1297_048:0568b11": "五陵公子遊春慣。未第貧儒自古多。冷地看他人富",
    "X66n1297_048:0568b12": "貴。等閒不耐幞頭何。(白雲端)",
    "X66n1297_048:0568b13": "北斗藏身句最玄。未明向上謾勞傳。黃河輥底流今",
    "X66n1297_048:0568b14": "古。華嶽三峰頭指天。(三祖宗)",
    "X66n1297_048:0568b15": "何事文星與酒星。一時分付與先生。高吟大醉三千",
    "X66n1297_048:0568b16": "首。留與人間伴月明。(五祖演)",
    "X66n1297_048:0568b17": "透出毗盧頂上光。夜來星轉斗中藏。禪家不掐天師",
    "X66n1297_048:0568b18": "訣。也解交乾步蹋罡。(張無盡)",
    "X66n1297_048:0568b19": "昨夜東風落萬紅。半隨流水半隨風。何須短艇牚明",
    "X66n1297_048:0568b20": "月。自與桃源一派通。(開善祖)",
    "X66n1297_048:0568b21": "天地廣無邊。云何藏北斗。跛脚老雲門。未明三八九。",
    "X66n1297_048:0568b22": "(天目禮)",
    "X66n1297_048:0568b23": "紫微花醉罵荷花。輸却荷花不理他。惱殺紫微誰抵",
    "X66n1297_048:0568b24": "命。風吹楊柳亂如麻。(紫柏可)",
    "X66n1297_048:0568c01": "問固希奇答亦巧。言前薦得猶遲了。人皆愛月夜眠",
    "X66n1297_048:0568c02": "遲。我獨惜花春起早。(顯聖澄)",
    "X66n1297_048:0568c03": "武帝祀甘泉。女人浴渭川。乳長七八尺。北斗在人間。",
    "X66n1297_048:0568c04": "(俍停挺)",
    "X66n1297_048:0568c05": "雲門示眾。與你說菩提．涅槃．真如．解脫。是燒楓香",
    "X66n1297_048:0568c06": "供養你。與你說佛說祖。是燒黃熟香供養你。與你",
    "X66n1297_048:0568c07": "說超佛越祖之談。是燒餅香供養你。歸依佛法僧",
    "X66n1297_048:0568c08": "下去。",
    "X66n1297_048:0568c09": "徑山及云。雲門氣宇如王。乃作此座主見解。山僧者",
    "X66n1297_048:0568c10": "裏。道菩提．涅槃．真如．解脫。是將黑豆換你眼睛。說佛",
    "X66n1297_048:0568c11": "說祖。是將木槵子換你眼睛。說超佛越祖之談。是將",
    "X66n1297_048:0568c12": "魚目換你眼睛。歸依佛法僧下去。　焦山乘云。我又",
    "X66n1297_048:0568c13": "不然。說菩提．涅槃．真如．解脫。是將陳葛藤絆殺你。說",
    "X66n1297_048:0568c14": "佛說祖。是將乾矢橛熏殺你。說超佛越祖之談。是將",
    "X66n1297_048:0568c15": "栗棘蓬鯁殺你。歸依佛法僧下去。　湘翁沄云。雲門",
    "X66n1297_048:0568c16": "氣宇如王。開口得恁麼寒薄。白巖別有道處。我若說",
    "X66n1297_048:0568c17": "佛說祖。是剝名品茘枝供養你。若說菩提．涅槃．真如．",
    "X66n1297_048:0568c18": "解脫。是烹龍肝鳳髓供養你。若說超佛越祖之談。是",
    "X66n1297_048:0568c19": "攪酥酪醍醐供養你。歸依佛法僧。莫錯認驢鞍橋作",
    "X66n1297_048:0568c20": "阿爺下頷。　滄遠髓云。二大老一人向瑪瑙街前鬬",
    "X66n1297_048:0568c21": "富。一人在琉璃殿上鋪錦。頓使大地眾生貧者得富。",
    "X66n1297_048:0568c22": "躶者得衣。饑者得食。愚者得智。山僧又且不然。若說",
    "X66n1297_048:0568c23": "佛說祖。是傾海水灌塞你鼻孔。若說菩提．涅槃．真如．",
    "X66n1297_048:0568c24": "解脫。是將毒蛇齩破你心肝。若說超佛越祖之談。是",
    "X66n1297_048:0569a01": "將須彌築瞎你眼睛。驀拈拄杖云。正恁麼時。且道歸",
    "X66n1297_048:0569a02": "依個什麼。良久復卓云。點石化為金玉易。勸人除却",
    "X66n1297_048:0569a03": "是非難。　法林音云。彼自無瘡勿傷之也。拈拄杖云。",
    "X66n1297_048:0569a04": "超佛越祖。說佛說祖。菩提．涅槃．真如．解脫。向甚處去",
    "X66n1297_048:0569a05": "也。卓一下云。洎合打破蔡州。",
    "X66n1297_048:0569a06": "雲門因僧問如何是一代時教。師曰對一說。",
    "X66n1297_048:0569a07": "對一說。太孤絕。無孔鐵錘重下楔。閻浮樹下笑呵呵。",
    "X66n1297_048:0569a08": "昨夜驪龍拗角折。別別。韶陽老人得一橛。(翠峰顯)",
    "X66n1297_048:0569a09": "對一說。遼天鶻。萬重雲。祇一突。韶陽老。韶陽老。南北",
    "X66n1297_048:0569a10": "東西無處討。(正覺逸)",
    "X66n1297_048:0569a11": "海藏龍宮金文玉牒。逗器觀機破關擊節。三百餘會",
    "X66n1297_048:0569a12": "振綱宗。四十九年同箇舌。阿剌剌。對一說。諦當之言",
    "X66n1297_048:0569a13": "如截鐵。(圓悟勤)",
    "X66n1297_048:0569a14": "對一說。五教三乘盡該攝。龍宮海藏任縱橫。水底泥",
    "X66n1297_048:0569a15": "牛吞却月。(佛性泰)",
    "X66n1297_048:0569a16": "對一說。較奇絕。白額大蟲新出穴。風行艸偃吼如雷。",
    "X66n1297_048:0569a17": "牛羊不見流鮮血。韶陽老。失一橛。(三宜盂)",
    "X66n1297_048:0569a18": "雲門因僧問。不是目前法亦非目前事時如何。師",
    "X66n1297_048:0569a19": "曰倒一說。",
    "X66n1297_048:0569a20": "倒一說。分一節。同死同生為君決。八萬四千非鳳毛。",
    "X66n1297_048:0569a21": "三十三人入虎穴。別別。擾擾悤悤水裏月。(翠峰顯)",
    "X66n1297_048:0569a22": "倒一說。清人骨。萬里無片雲。拋下一團雪。別別。老大",
    "X66n1297_048:0569a23": "禪翁甘滅舌。(正覺逸)",
    "X66n1297_048:0569a24": "是賊識賊。以楔出楔。鳥跡空雲。鏡花水月。教兒獅子",
    "X66n1297_048:0569b01": "迷踪訣。上樹老貓安身法。活鱍鱍。倒一說。等閒翻却",
    "X66n1297_048:0569b02": "狐狸穴。(圓悟勤)",
    "X66n1297_048:0569b03": "倒一說。六月紅爐飛片雪。昨夜海神怒氣瞋。一鞭擊",
    "X66n1297_048:0569b04": "碎珊瑚月。(湛然澄)",
    "X66n1297_048:0569b05": "倒一說。難語決。鏤塵析縷重披洩。雲起南山雨北來。",
    "X66n1297_048:0569b06": "大抵不是晴時節。白白白。梅花香冷霜天月。(三宜盂)",
    "X66n1297_048:0569b07": "倒一說。超途轍。靈椿不挂枯椿雪。無端露柱兮生狂。",
    "X66n1297_048:0569b08": "帶累崑崙兮喫跌。別別。碧眼黃頭猶未徹。(白巖符)",
    "X66n1297_048:0569b09": "雲門因僧問如何是塵塵三昧。師曰。鉢裏飯。桶裏",
    "X66n1297_048:0569b10": "水。",
    "X66n1297_048:0569b11": "翠峰顯云。直饒多口阿師也難下[此/束]。　報恩秀云。者",
    "X66n1297_048:0569b12": "僧問處直要人當面拈出。雲門恁麼道。是拈出不是",
    "X66n1297_048:0569b13": "拈出。　資福廣云。何止鉢裏桶裏。直得通身徧身猶",
    "X66n1297_048:0569b14": "見有饑渴者。且道過在什麼處。　其天浩云。連日半",
    "X66n1297_048:0569b15": "晴半雨。風漸急。天漸寒。空中霜氣滿。河畔水聲乾。落",
    "X66n1297_048:0569b16": "木巖前文殊縮項。臘梅枝上普賢破顏。是甚麼。不合",
    "X66n1297_048:0569b17": "無端饒舌。",
    "X66n1297_048:0569b18": "鉢裏飯。桶裏水。多口阿師難下[此/束]。北斗南星位不殊。",
    "X66n1297_048:0569b19": "白浪滔天平地起。擬不擬。止不止。個個無裩長者子。",
    "X66n1297_048:0569b20": "(翠峰顯)",
    "X66n1297_048:0569b21": "塵塵三昧。彼彼不外。千峰向嶽。百川赴海。更無一法",
    "X66n1297_048:0569b22": "不如來。祇個堂堂觀自在。(天童覺二)",
    "X66n1297_048:0569b23": "鉢裏飯。桶裏水。開口見膽求知己。擬思便落二三機。",
    "X66n1297_048:0569b24": "對面忽成千萬里。韶陽師。較些子。斷金之義兮誰與",
    "X66n1297_048:0569c01": "相同。匪石之心兮獨能如是。",
    "X66n1297_048:0569c02": "鉢裏飯。桶裏水。別寶崑崙坐潭底。一塵塵上走須彌。",
    "X66n1297_048:0569c03": "明眼波斯笑彈指。笑彈指。珊瑚枝上清風起。(元菴慈)",
    "X66n1297_048:0569c04": "雲門上堂。拈起拂子曰。者裏得箇入處去。揑怪也。",
    "X66n1297_048:0569c05": "日本國裏說禪。三十三天有箇人出來喚曰。特舍",
    "X66n1297_048:0569c06": "兒。擔枷過狀。",
    "X66n1297_048:0569c07": "愚菴盂云。是時天子雨曼陀羅華。摩訶曼陀羅華。曼",
    "X66n1297_048:0569c08": "殊沙華。摩訶曼殊沙華。栴檀香風。悅可眾心。漆桶不",
    "X66n1297_048:0569c09": "快。請過一邊。",
    "X66n1297_048:0569c10": "雲門因僧問如何是雲門一曲。師曰臘月二十五。",
    "X66n1297_048:0569c11": "壽昌梅云。者僧問似一寒瘠之夫。室同懸磬。不過欲",
    "X66n1297_048:0569c12": "求升合以度朝昏。雲門老漢如大富長者。出手便將",
    "X66n1297_048:0569c13": "個摩尼珠拋在面前。祇是此僧不解受用。會麼。臘月",
    "X66n1297_048:0569c14": "二十五。乾坤開萬古。一登金輪峰。諸山不足數。",
    "X66n1297_048:0569c15": "臘月二十五。騎驢不打鼓。春風百艸生。塚上添新土。",
    "X66n1297_048:0569c16": "(真淨文)",
    "X66n1297_048:0569c17": "一曲韶陽古調清。多年木石化為精。廣陵傳去人何",
    "X66n1297_048:0569c18": "在。留得杜鵑啼月明。(大洪遂)",
    "X66n1297_048:0569c19": "雲門一曲。徹髓徹骨。霽雪千峰。寒梅破萼。啐啄公子。",
    "X66n1297_048:0569c20": "風流鳴木鐸。(松源岳)",
    "X66n1297_048:0569c21": "春暖和風柳眼青。碧桃枝上囀黃鶯。眼前一道如弦",
    "X66n1297_048:0569c22": "直。無奈遊人不肎行。(青門林)",
    "X66n1297_048:0569c23": "雲門到廚下問僧作什麼。曰設供。師曰你是甚麼",
    "X66n1297_048:0569c24": "人。曰某處人。師乃喚典座與者上座設却供。",
    "X66n1297_048:0570a01": "溈山喆云。雲門一期慈悲却成多事。當時便回去。免",
    "X66n1297_048:0570a02": "見挂人脣齒。良久云。若不登樓望。焉知滄海寬。",
    "X66n1297_048:0570a03": "雲門因僧問如何是法身。師曰六不收。",
    "X66n1297_048:0570a04": "昭覺勤別云。一不立。　旭峰焯云。六不收。一不立。敢",
    "X66n1297_048:0570a05": "問天下衲僧。何者是法。何者是身。眾中若有箇道得",
    "X66n1297_048:0570a06": "透法身句。不妨與二尊宿把手竝行。",
    "X66n1297_048:0570a07": "一二三四五六。碧眼胡僧數不足。少林謾道付神光。",
    "X66n1297_048:0570a08": "卷衣又說歸西竺。西竺茫茫無處尋。夜來却對乳峰",
    "X66n1297_048:0570a09": "宿。(翠峰顯)",
    "X66n1297_048:0570a10": "六不收兮調最新。能歌何待繞梁塵。和風滿檻花千",
    "X66n1297_048:0570a11": "樹。不換乾坤別是春。(白雲端)",
    "X66n1297_048:0570a12": "一不立。六不收。突然那更有踪由。無限青山留不住。",
    "X66n1297_048:0570a13": "落花流水太悠悠。(圓悟勤)",
    "X66n1297_048:0570a14": "村歌社舞那伽定。癩狗泥豬清淨身。透徹根塵無佛",
    "X66n1297_048:0570a15": "法。優曇花現十洲春。(秀巖瑞)",
    "X66n1297_048:0570a16": "六不收兮一不立。清淨法身何處覓。夜來一陣吹葉",
    "X66n1297_048:0570a17": "風。掃盡浮雲月照壁。(掩室開)",
    "X66n1297_048:0570a18": "一不立。六不收。青山不動水長流。僧堂路僻無人到。",
    "X66n1297_048:0570a19": "日卷湘簾看白鷗。(薪傳瀾)",
    "X66n1297_048:0570a20": "雲門因僧問如何是超佛越祖之談。師曰餬餅。",
    "X66n1297_048:0570a21": "東山演云。驢屎似馬糞。又云。破艸鞵。又云。靈龜拽尾。",
    "X66n1297_048:0570a22": "　徑山杲云。雲門直是好一枚餬餅。要且無超佛越",
    "X66n1297_048:0570a23": "祖底道理。　松隱然云。妙喜一手擡一手搦。未免話",
    "X66n1297_048:0570a24": "作兩橛。既是好一枚餬餅。又無超佛越祖底道理。且",
    "X66n1297_048:0570b01": "道妙喜還有為人處也無。　天童傑云。雲門信口垂",
    "X66n1297_048:0570b02": "慈不費心力。者裏則不然。如何是超佛越祖之談。向",
    "X66n1297_048:0570b03": "道清晨喫白粥午後更不饑。　天寧琦云。築。",
    "X66n1297_048:0570b04": "超佛越祖若何宣。充齋餬餅恣情飡。湖南展盋新羅",
    "X66n1297_048:0570b05": "齩。大食波斯索渡船。(慈明圓)",
    "X66n1297_048:0570b06": "超談禪客問偏多。縫罅披離見也麼。餬餅築來猶不",
    "X66n1297_048:0570b07": "住。至今天下有誵譌。(翠峰顯)",
    "X66n1297_048:0570b08": "雲門餬餅模樣小。怎似法華爐竈大。飽來一任帶刀",
    "X66n1297_048:0570b09": "眠。誰問西來閒達磨。(白雲端)",
    "X66n1297_048:0570b10": "駕空欲上九層霄。脚下紅絲繫轉牢。賴是龍泉未出",
    "X66n1297_048:0570b11": "匣。且施一割用鉛刀。(道場如)",
    "X66n1297_048:0570b12": "雲門因僧問如何是諸佛出身處。師曰東山水上",
    "X66n1297_048:0570b13": "行。",
    "X66n1297_048:0570b14": "昭覺勤云。者裏則不然。有人問。向道薰風自南來殿",
    "X66n1297_048:0570b15": "角生微凉。　高峰妙云。二老雖具頂門正眼。慤其本",
    "X66n1297_048:0570b16": "源。天地懸殊。　龍池傳云。山僧則不然。如何是諸佛",
    "X66n1297_048:0570b17": "出身處。向道西河火裏坐。　雲門信云。東山水上行",
    "X66n1297_048:0570b18": "則不難。須彌安[此/束]上。如何理會。　理安問云。二老答",
    "X66n1297_048:0570b19": "處。不是高峰大難委悉。諸人切不可錯會。有問理安",
    "X66n1297_048:0570b20": "諸佛出身處。但向道吾常於此切。　愚菴盂云。韶陽",
    "X66n1297_048:0570b21": "昭覺可謂得之於心。應之於手。眉毛中挂五須彌。鼻",
    "X66n1297_048:0570b22": "孔裏藏四海。水要扶個諸佛出身處。厓州萬里。　烏",
    "X66n1297_048:0570b23": "石道云。雲門脚跟浮逼逼。未嘗點地。圓悟坐在家舍。",
    "X66n1297_048:0570b24": "寸步不移。總未會在。若有問烏石。但向道。奇怪石頭",
    "X66n1297_048:0570c01": "形似虎。火燒松樹勢如龍。",
    "X66n1297_048:0570c02": "諸佛東山水上行。擡頭舉步落深坑。誰知獨足拕泥",
    "X66n1297_048:0570c03": "水。不薦回途十萬程。(雲溪恭)",
    "X66n1297_048:0570c04": "諸佛出身處。東山水上行。面南看北斗。日午打三更。",
    "X66n1297_048:0570c05": "(湛堂準)",
    "X66n1297_048:0570c06": "東山水上行。褊衫不染皁。壁上畵枯松。後園驢喫艸。",
    "X66n1297_048:0570c07": "三十二相。八十種好。赤膊抵沙蜂。爛醉和衣倒。(或菴體)",
    "X66n1297_048:0570c08": "諸佛出身處。東山水上行。石壓笋斜出。巖懸花倒生。",
    "X66n1297_048:0570c09": "(覺報清)",
    "X66n1297_048:0570c10": "要會東山水上行。溪邊石女夜吹笙。木人把板雲中",
    "X66n1297_048:0570c11": "拍。一曲涼州恰二更。(石菴玿)",
    "X66n1297_048:0570c12": "秋林落葉滿欄杆。砌下蛩聲枕上寒。最是月明風定",
    "X66n1297_048:0570c13": "夜。溥溥玉露滴金盤。(惟菴然)",
    "X66n1297_048:0570c14": "淡蕩秋光露幾行。高低吚唔送斜陽。聲聲為報湘江",
    "X66n1297_048:0570c15": "客。此去衡陽是故鄉。(法林音)",
    "X66n1297_048:0570c16": "雲門因僧問如何是佛。師曰乾矢橛。",
    "X66n1297_048:0570c17": "理安問云。驚羣句直是驚羣。奇特事不妨奇特。雲門",
    "X66n1297_048:0570c18": "大師可謂硬峻一時。汝等切忌向者裏齩嚼。",
    "X66n1297_048:0570c19": "稽首金容乾矢橛。應物現形如水月。香臭皆從佛口",
    "X66n1297_048:0570c20": "生。凡聖從教同一舌。(佛鑑懃)",
    "X66n1297_048:0570c21": "雲門乾矢橛。全超法報化。無事出山遊。百錢杖頭挂。",
    "X66n1297_048:0570c22": "(徑山杲)",
    "X66n1297_048:0570c23": "問處分明答處親。半同含笑半同瞋。君看陌上二三",
    "X66n1297_048:0570c24": "月。那樹枝頭不帶春。(惠因淨)",
    "X66n1297_048:0571a01": "門外小人至。門內有小人。一掌一握血。一棒一條痕。",
    "X66n1297_048:0571a02": "噫。桃花破浪漁舟穩。萬里征人泣斷魂。(石雨方)",
    "X66n1297_048:0571a03": "鷄冠花當當。頂上胭脂搽。秋初夏末紅滿樹。却被那",
    "X66n1297_048:0571a04": "杭州城大井巷東首住底王媽媽。滿頭插得向人誇。",
    "X66n1297_048:0571a05": "高聲唱云好刷牙。(三宜盂)",
    "X66n1297_048:0571a06": "拆却空王殿。掀翻獅子牀。太平無忌諱。在在百花香。",
    "X66n1297_048:0571a07": "(聖可玉)",
    "X66n1297_048:0571a08": "夜靜風清杜宇歌。聲聲祇在舊烟蘿。可中無限傷心",
    "X66n1297_048:0571a09": "事。不遇知音恨轉多。(寒松操)",
    "X66n1297_048:0571a10": "食熊則肥。食蛙則瘦。春風料峭。凍殺年少。(牧日舒)",
    "X66n1297_048:0571a11": "栴檀樹子夜生蟲。香折門前一檻風。祇恐四鄰人不",
    "X66n1297_048:0571a12": "信。天明付雨爛成龍。(漢關喻)",
    "X66n1297_048:0571a13": "雲門因僧問樹凋葉落時如何。師曰體露金風。",
    "X66n1297_048:0571a14": "昭覺勤云。雲門善巧方便。可謂即事即理即隱即顯。",
    "X66n1297_048:0571a15": "三句可辨。一鏃撩空。雖然如是。黏皮著骨。若有人問",
    "X66n1297_048:0571a16": "蔣山。但對他道牚天拄地。且道是三句是一鏃。試玉",
    "X66n1297_048:0571a17": "須經火。求珠不離泥。　昭覺淵云。雲門大似與賊過",
    "X66n1297_048:0571a18": "梯。今日有問樹凋葉落時如何。向道落霞孤鶩齊飛。",
    "X66n1297_048:0571a19": "秋水長天一色。　雲居莊云。山僧則不然。忽有人與",
    "X66n1297_048:0571a20": "麼問。但向道不因夜來鴈。爭見海門秋。拈拄杖畵一",
    "X66n1297_048:0571a21": "畵。　信菴禋云。雲門袖頭打領。腋下剜襟。不妨好手。",
    "X66n1297_048:0571a22": "未免牽絲帶線。或問報恩樹凋葉落時如何。祇向他",
    "X66n1297_048:0571a23": "道。來年更有新條在。惱亂春風卒未休。　天寧琦云。",
    "X66n1297_048:0571a24": "者僧若道個謝師答話。雲門大師管取有理難伸。山",
    "X66n1297_048:0571b01": "僧則不然。樹凋葉落時如何。拈起拄杖。纔佇思。打下",
    "X66n1297_048:0571b02": "法堂。免致諸方撿點。　白巖符云。者裏又不然。樹凋",
    "X66n1297_048:0571b03": "葉落時如何。向他道分付爐頭。",
    "X66n1297_048:0571b04": "問既有宗。答亦攸同。三句可辨。一鏃遼空。大野兮凉",
    "X66n1297_048:0571b05": "飇颯颯。長天兮疎雨濛濛。君不見。少林久坐未歸客。",
    "X66n1297_048:0571b06": "靜依態耳一叢叢。(翠峰顯)",
    "X66n1297_048:0571b07": "體露金風觸處周。何須葉落始知秋。清風樓上當年",
    "X66n1297_048:0571b08": "事。直至如今笑未休。(泉大道)",
    "X66n1297_048:0571b09": "樹凋葉落何時節。體露金風九月天。滿目真如人不",
    "X66n1297_048:0571b10": "會。一川風月正翛然。(佛鑑懃)",
    "X66n1297_048:0571b11": "凉風落木楚山秋。滿樹寒蟬噪不休。紅蓼白蘋開兩",
    "X66n1297_048:0571b12": "岸。不知誰在釣魚舟。(佛性泰)",
    "X66n1297_048:0571b13": "金風體露復何言。大道從來絕變遷。一葉飄空天似",
    "X66n1297_048:0571b14": "水。臨川人喚渡頭船。(白楊順)",
    "X66n1297_048:0571b15": "寂寂寥寥空索索。徧界紛紛黃葉落。東西南北絕遮",
    "X66n1297_048:0571b16": "攔。萬里長天飛一鶚。(在菴賢)",
    "X66n1297_048:0571b17": "雲門因僧問如何是正法眼。師曰普。",
    "X66n1297_048:0571b18": "風穴沼別云。瞎。　大梅幟云。二大老各奏宮商。自成",
    "X66n1297_048:0571b19": "曲調。還有親疎也無。　黃龍心云。更道個瞎。且圖兩",
    "X66n1297_048:0571b20": "得相見。",
    "X66n1297_048:0571b21": "普之一字豈尋常。擡首須看掣電光。擬議思量生解",
    "X66n1297_048:0571b22": "會。堪嗟剜肉作身瘡。(洞山聰)",
    "X66n1297_048:0571b23": "頂上有來真個瞎。輝天鑑地不同時。大悲手裏休擎",
    "X66n1297_048:0571b24": "手。獨自夜行誰得知。(白雲端)",
    "X66n1297_048:0571c01": "普之一字天然別。著眼看時如電掣。宇宙茫茫無處",
    "X66n1297_048:0571c02": "尋。秤錘蹋著硬如鐵。(正覺逸)",
    "X66n1297_048:0571c03": "明暗雙雙照用分。幾人能到孟嘗門。街頭不識真彌",
    "X66n1297_048:0571c04": "勒。却向靈山問世尊。(瞎堂遠)",
    "X66n1297_048:0571c05": "韶陽一字普。日月臨下土。船子釣華亭。禾山解打鼓。",
    "X66n1297_048:0571c06": "(不韵音)",
    "X66n1297_048:0571c07": "雲門曰。百艸頭上道將一句來。自代曰。俱。",
    "X66n1297_048:0571c08": "昭覺勤云。劄。復云。直得萬機寢削千眼頓開。細於須",
    "X66n1297_048:0571c09": "彌。大於芥子。軟如鐵。硬如泥。雖然如是。祇道得一半。",
    "X66n1297_048:0571c10": "或有問山僧。祇向他道。收。且道落在什麼處。　徑山",
    "X66n1297_048:0571c11": "杲云。普。復云。俱劄普。日輪午。李將軍。射石虎。雖然透",
    "X66n1297_048:0571c12": "過那邊。枉發千鈞之弩。　天寧琦云。雲門俱。少實多",
    "X66n1297_048:0571c13": "虗。昭覺劄。了無交涉。妙喜普。直須薦取。者三個漢各",
    "X66n1297_048:0571c14": "立生涯。搖頭擺尾到處逢他。深山藏猛虎。淺艸露羣",
    "X66n1297_048:0571c15": "蛇。　佛川宗云。一把柳絲收不得。和烟搭在玉闌干。",
    "X66n1297_048:0571c16": "雲門僧問如何是啐啄之機。師曰嚮。",
    "X66n1297_048:0571c17": "雪堂行云。雲門答者僧話不得便休。為甚麼却來鼓",
    "X66n1297_048:0571c18": "粥飯氣以當生平。",
    "X66n1297_048:0571c19": "有問啐啄機。雲門答云嚮。昨日雷震天。夜來山水長。",
    "X66n1297_048:0571c20": "(真淨文)",
    "X66n1297_048:0571c21": "啐啄之機嚮字酬。過空雷電忽傾湫。夜來霶霈漫天",
    "X66n1297_048:0571c22": "雨。幾處波濤打釣舟。(圓通仙)",
    "X66n1297_048:0571c23": "白牯問狸奴。虗空酬萬象。電激不停踪。谷虗誰答嚮。",
    "X66n1297_048:0571c24": "啐兮啄兮。清機歷掌。回頭[車*度]轢範秦時。舌上葛藤長",
    "X66n1297_048:0572a01": "萬丈。(心聞賁)",
    "X66n1297_048:0572a02": "雲門曰。既知來處。什麼劫中無祖師。自代曰。某甲",
    "X66n1297_048:0572a03": "今日不著便。",
    "X66n1297_048:0572a04": "徑山杲云。雲門也是作賊人心虗。徑山則不然。既知",
    "X66n1297_048:0572a05": "來處。甚麼劫中無祖師。不圖打艸。祇要驚蛇。　梅逢",
    "X66n1297_048:0572a06": "忍云。壽昌不與麼。既知來處。甚麼劫中有祖師。亦代",
    "X66n1297_048:0572a07": "云。某甲今日小出大遇。此語有負墮處。若人檢點得",
    "X66n1297_048:0572a08": "出。許汝具眼。",
    "X66n1297_048:0572a09": "雲門因僧問如何是雲門劍。師曰祖。",
    "X66n1297_048:0572a10": "吹毛寶劍問雲門。來者投機豈更存。路逢劍客如何",
    "X66n1297_048:0572a11": "也。甑人攜首向南奔。(北塔祚)",
    "X66n1297_048:0572a12": "吹毛寶劍不須抽。迸匣清光射斗牛。日用全彰人不",
    "X66n1297_048:0572a13": "見。雲門祖字為君酬。(雲溪恭)",
    "X66n1297_048:0572a14": "三尺秋光匣裏藏。時逢作者露鋒鋩。如今四海狼烟",
    "X66n1297_048:0572a15": "靜。不展紅旗歸故鄉。(圓通仙)",
    "X66n1297_048:0572a16": "雲門因僧問如何是雲門一路。師曰親。",
    "X66n1297_048:0572a17": "法林音云。兩路了也。",
    "X66n1297_048:0572a18": "雲門一路親。眼裏不容塵。自從五代干戈後。得見昇",
    "X66n1297_048:0572a19": "平有幾人。(楊無為)",
    "X66n1297_048:0572a20": "雲門一路坦而平。任意東西放脚行。好看綠楊煙破",
    "X66n1297_048:0572a21": "處。桃花沿磵鬬嗁鶯。(懿山德)",
    "X66n1297_048:0572a23": "宗鑑法林卷四十八"
}