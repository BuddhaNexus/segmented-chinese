{
    "T11n0310_087:0497b02": "大寶積經卷第八十七",
    "T11n0310_087:0497b04": "大唐三藏菩提流志奉　詔譯",
    "T11n0310_087:0497b05": "大神變會第二十二之二",
    "T11n0310_087:0497b06": "爾時世尊於大眾中讚商主天子：「善哉善",
    "T11n0310_087:0497b07": "哉，如汝所言。天子！汝聞文殊師利所說神",
    "T11n0310_087:0497b08": "變，而能了知於餘神變，更無驚怖。何以故？一",
    "T11n0310_087:0497b09": "切世間大驚怖者，所謂於常想中說無常想，",
    "T11n0310_087:0497b10": "於樂想中說於苦想，於我想中說無我想，於",
    "T11n0310_087:0497b11": "淨想中說不淨想，於有想中說於無想，於諸",
    "T11n0310_087:0497b12": "見中而說空想，寂靜想中說於無想，於三界",
    "T11n0310_087:0497b13": "中說無願想，於我我所說無著想。若於是中",
    "T11n0310_087:0497b14": "不驚不怖，是則名為住正調伏。何以故？若",
    "T11n0310_087:0497b15": "生驚怖則於是法不能受持，所謂執著於我",
    "T11n0310_087:0497b16": "及以我所。若無執著則無所住，無所住則無",
    "T11n0310_087:0497b17": "所動，無所動則無來去，無來去則無所受，無",
    "T11n0310_087:0497b18": "所受則無所取，無所取則無顛倒，無顛倒則",
    "T11n0310_087:0497b19": "無邪見，無邪見則無正信，無正信則無正見，",
    "T11n0310_087:0497b20": "無正見則無正定，無正定則無亂心，無亂心",
    "T11n0310_087:0497b21": "則無住處，無住處則無建立，無建立則無識",
    "T11n0310_087:0497b22": "相，無識相則無思惟，無思惟則無所得，無",
    "T11n0310_087:0497b23": "所得則無攀緣，無攀緣則無分別，無分別則",
    "T11n0310_087:0497b24": "不見自他，不見自他故則無相續，無相續故",
    "T11n0310_087:0497b25": "則無熱惱，無熱惱故則無煩惱因，無煩惱因",
    "T11n0310_087:0497b26": "故得見光明，見光明故則得智慧，得智慧故",
    "T11n0310_087:0497b27": "得廣大心，得廣大心故魔不得便，摧伏魔故",
    "T11n0310_087:0497b28": "則無障礙，無障礙故則為現前得一切佛法。",
    "T11n0310_087:0497b29": "如是天子！於一切法無生無作開示演說，是",
    "T11n0310_087:0497c01": "則名為說大神變。」",
    "T11n0310_087:0497c02": "爾時舍利弗白文殊師利言：「如我所問，仁",
    "T11n0310_087:0497c03": "者皆以祕密說耶？」文殊師利言：「舍利弗！一",
    "T11n0310_087:0497c04": "切諸法，文字合集假名安立，文字無盡隨",
    "T11n0310_087:0497c05": "樂而說，諸法無性如應得解。舍利弗！一切",
    "T11n0310_087:0497c06": "法自性離，無積集、無所見，但隨樂欲如應演",
    "T11n0310_087:0497c07": "說。而此法者，無所從來亦無所去，不在方",
    "T11n0310_087:0497c08": "不離方，無集無散。若以文字說一切佛法、一",
    "T11n0310_087:0497c09": "切眾生法，不從身出、不從心出，從因緣生。如",
    "T11n0310_087:0497c10": "彼文字無有積集，心心所法亦無積集。如心",
    "T11n0310_087:0497c11": "心所無有積集，一切煩惱障礙亦無積集。如",
    "T11n0310_087:0497c12": "煩惱障礙無有積集，智慧亦無所積集。是故",
    "T11n0310_087:0497c13": "煩惱智慧二俱捨離，煩惱智慧無所住故。是",
    "T11n0310_087:0497c14": "則名為說大神變。」",
    "T11n0310_087:0497c15": "爾時商主天子白文殊師利言：「何等是菩薩",
    "T11n0310_087:0497c16": "智？」文殊師利言：「苦智，不厭諸蘊故。集智，積",
    "T11n0310_087:0497c17": "集善根故。滅智，示有生故。道智，離惡道故。因",
    "T11n0310_087:0497c18": "智，所作不壞故。緣智，斷生死故。佛智，令入證",
    "T11n0310_087:0497c19": "故。緣生智，無所著故。蘊智，除蘊魔故。界智，",
    "T11n0310_087:0497c20": "法界平等故。處智，善觀空聚故。施智，無非時",
    "T11n0310_087:0497c21": "故。戒智，攝諸破戒故。忍智，守護眾生故。精",
    "T11n0310_087:0497c22": "進智，作善業故。禪定智，不離定心故。智慧智，",
    "T11n0310_087:0497c23": "了知諸法故。方便智，成熟眾生故。慈智，拔諸",
    "T11n0310_087:0497c24": "有故。悲智，無疲倦故。喜智，愛樂法故。捨智，",
    "T11n0310_087:0497c25": "成就佛法故。觀察智，住念處故。正勤智，順平",
    "T11n0310_087:0497c26": "等故。神足智，無作用故。信根力智，離一切著",
    "T11n0310_087:0497c27": "故。精進根力智，摧破一切煩惱故。念根力智，",
    "T11n0310_087:0497c28": "不失念故。定根力智，一切法平等故。慧根力",
    "T11n0310_087:0497c29": "智，知諸根性故。菩提分智，自然覺故。道智，拔",
    "T11n0310_087:0498a01": "諸惡趣故。盡智，善根無盡故。無生智，得無生",
    "T11n0310_087:0498a02": "忍故。念佛智，成就佛身故。念法智，轉法輪故。",
    "T11n0310_087:0498a03": "念僧智，入平等眾故。念捨智，不捨一切眾生",
    "T11n0310_087:0498a04": "故。念戒智，圓滿一切願故。念天智，離一切惡",
    "T11n0310_087:0498a05": "故。眾生根智，了知無量故。圓滿智，於戒無缺",
    "T11n0310_087:0498a06": "故。眾生藥智，如實相應故。處非處智，不見",
    "T11n0310_087:0498a07": "處故。十力智，攝諸聲聞緣覺故。無畏智，了知",
    "T11n0310_087:0498a08": "障非障故。過去世無礙智，無所著故。未來世",
    "T11n0310_087:0498a09": "無礙智，一切法無所趣故。現在世無礙智，無",
    "T11n0310_087:0498a10": "所住故。一切眾生受無量身智，從語言生故。",
    "T11n0310_087:0498a11": "一切眾生言音差別智，從心生故。一切眾生",
    "T11n0310_087:0498a12": "心所動智，能覺了故。無過失智，了知一切眾",
    "T11n0310_087:0498a13": "生過失故。無卒暴智，能息一切諸鬪諍故。不",
    "T11n0310_087:0498a14": "失念智，安住亂心眾生故。攝眾生智，攝諸懈",
    "T11n0310_087:0498a15": "怠故。佛不共智，知應化故。大方便智，依般若",
    "T11n0310_087:0498a16": "故。天子！是名諸菩薩智。以是智故，當得如",
    "T11n0310_087:0498a17": "來無礙大智。」",
    "T11n0310_087:0498a18": "爾時商主天子白文殊師利言：「希有希有。是",
    "T11n0310_087:0498a19": "菩薩智於三界中最為殊勝，不可以少莊嚴",
    "T11n0310_087:0498a20": "而能成就。若能發生是智慧者，為大神變。文",
    "T11n0310_087:0498a21": "殊師利！云何菩薩能於此法具足莊嚴？」文",
    "T11n0310_087:0498a22": "殊師利言：「天子！若聞一切眾生本來寂滅，不",
    "T11n0310_087:0498a23": "生驚怖，是名菩薩具足莊嚴。」天子言：「文殊",
    "T11n0310_087:0498a24": "師利！云何名菩薩？」答言：「若行菩提而無所",
    "T11n0310_087:0498a25": "住，是名菩薩。」又問：「云何名摩訶薩？」答曰：「已",
    "T11n0310_087:0498a26": "度諸行圓滿大智，為摩訶薩。」又問：「云何說為",
    "T11n0310_087:0498a27": "殊勝眾生？」答曰：「以智慧故不著於法，以方",
    "T11n0310_087:0498a28": "便力攝受一切，是故說為殊勝眾生。」又問：「云",
    "T11n0310_087:0498a29": "何名為清淨眾生？」答曰：「不與一切煩惱住故、",
    "T11n0310_087:0498b01": "為除眾生煩惱病故，發大精進，是名清淨眾",
    "T11n0310_087:0498b02": "生。」又問：「云何名為極清淨眾生？」答言：「若為",
    "T11n0310_087:0498b03": "度脫一切眾生淨修道品，是名極清淨眾生。」",
    "T11n0310_087:0498b04": "又問：「云何菩薩為世導師？」答曰：「若能安住所",
    "T11n0310_087:0498b05": "行之道，成熟無量無邊眾生，是名導師。」又",
    "T11n0310_087:0498b06": "問：「云何菩薩住於調伏？」答曰：「若於所應調伏",
    "T11n0310_087:0498b07": "眾生，能令安住究竟調伏，是名調伏。」又問：",
    "T11n0310_087:0498b08": "「云何菩薩而得勇猛？」答曰：「若能成熟一切眾",
    "T11n0310_087:0498b09": "生，摧破魔怨令出生死，是名勇猛。」又問：「云",
    "T11n0310_087:0498b10": "何菩薩難可沮壞？」答曰：「若能成滿往昔誓願，",
    "T11n0310_087:0498b11": "不求聲聞緣覺道證，是名菩薩難可沮壞。」又",
    "T11n0310_087:0498b12": "問：「云何菩薩勝出一切？」答曰：「以智方便護持",
    "T11n0310_087:0498b13": "正法，成熟眾生，一切天人靡不瞻仰，是名",
    "T11n0310_087:0498b14": "勝出。」又問：「云何說法？」答曰：「依佛所說摧滅",
    "T11n0310_087:0498b15": "一切眾邪異論，是名說法。」又問：「云何說律？」答",
    "T11n0310_087:0498b16": "曰：「自住於戒，能斷眾生煩惱惡業，是名說",
    "T11n0310_087:0498b17": "律。」又問：「云何具足利益眾生？」答曰：「所集善根",
    "T11n0310_087:0498b18": "迴向一切，是名具足利益眾生。」又問：「云何直",
    "T11n0310_087:0498b19": "心？」答曰：「於貪恚癡諂曲眾生不生恚礙。」又",
    "T11n0310_087:0498b20": "問：「云何不諂？」答曰：「所言誠實。」又問：「云何離",
    "T11n0310_087:0498b21": "誑？」答曰：「諦思後言。」又問：「云何離慢？」答曰：「於",
    "T11n0310_087:0498b22": "一切眾生不起貢高。」又問：「云何大施？」答曰：「所",
    "T11n0310_087:0498b23": "集難得無上菩提猶施眾生，何況世間所有",
    "T11n0310_087:0498b24": "之物。」又問：「云何具戒？」答曰：「乃至失命終不",
    "T11n0310_087:0498b25": "捨於菩提之心。」又問：「云何為忍？」答曰：「能忍",
    "T11n0310_087:0498b26": "逼迫，不逼惱他。」又問：「云何精進？」答曰：「簡擇",
    "T11n0310_087:0498b27": "諸法，無少可得。」又問：「云何禪定？」答曰：「不見欲",
    "T11n0310_087:0498b28": "界。」又問：「云何智慧？」答曰：「無所分別。」又問：「云",
    "T11n0310_087:0498b29": "何住慈？」答曰：「觀眾生界空無所有。」「云何住",
    "T11n0310_087:0498c01": "悲？」答曰：「知諸法空而不捨精進。」「云何住喜？」",
    "T11n0310_087:0498c02": "答曰：「住大寂樂求法無厭。」「云何住捨？」答曰：「不",
    "T11n0310_087:0498c03": "染世法能救世間。」「云何身清淨？」答曰：「隨意",
    "T11n0310_087:0498c04": "生身，於一切眾生平等示現。」「云何語清淨？」答",
    "T11n0310_087:0498c05": "曰：「凡所說法終不空過，悉能滿足一切眾生。」",
    "T11n0310_087:0498c06": "「云何意清淨？」答曰：「一切眾生所有心念，於一",
    "T11n0310_087:0498c07": "心中悉能了知。」「云何天眼？」答曰：「能見一切",
    "T11n0310_087:0498c08": "色相光明而無所著。」「云何天耳？」答曰：「聞一",
    "T11n0310_087:0498c09": "切聲離諸聲相。」「云何他心？」答曰：「了知諸心",
    "T11n0310_087:0498c10": "生滅流注。」「云何宿命？」答曰：「不動實際了知",
    "T11n0310_087:0498c11": "前際。」「云何神通？」答曰：「不動魔業摧破諸魔。」「云",
    "T11n0310_087:0498c12": "何調伏？」答曰：「能調一切難調伏者。」「云何為",
    "T11n0310_087:0498c13": "護？」答曰：「不為諸根之所擾亂。」「云何調順？」答",
    "T11n0310_087:0498c14": "曰：「一切諸法所不能動。」「云何寂靜？」答曰：「處",
    "T11n0310_087:0498c15": "煩惱火而不為燒，度煩惱者而演說法。」「云何",
    "T11n0310_087:0498c16": "淨信？」答曰：「若說佛身是色相法，終不信受",
    "T11n0310_087:0498c17": "不為所壞。」「云何菩薩善巧方便？」答曰：「若見",
    "T11n0310_087:0498c18": "眾生煩惱過失等於菩提，是名菩薩善巧方",
    "T11n0310_087:0498c19": "便。」說此法時，萬二千眾生發阿耨多羅三",
    "T11n0310_087:0498c20": "藐三菩提心，五百菩薩得無生法忍。",
    "T11n0310_087:0498c21": "爾時世尊讚言：「善哉善哉。文殊師利！善能",
    "T11n0310_087:0498c22": "演說諸菩薩行，則為已攝一切菩薩無量功",
    "T11n0310_087:0498c23": "德。」",
    "T11n0310_087:0498c24": "爾時商主天子白文殊師利言：「仁於往昔恭",
    "T11n0310_087:0498c25": "敬供養幾佛世尊得是辯才？」文殊師利言：「譬",
    "T11n0310_087:0498c26": "如幻人心數已滅。」天曰：「眾生心相尚不可得，",
    "T11n0310_087:0498c27": "何況幻人而有心滅？」答曰：「諸佛如來性相如",
    "T11n0310_087:0498c28": "是，我依是法供養如來。」天曰：「仁者行檀波",
    "T11n0310_087:0498c29": "羅蜜為久近耶？」答曰：「如佛所化人，若有問",
    "T11n0310_087:0499a01": "言久近行檀波羅蜜，當云何答？」天曰：「無可",
    "T11n0310_087:0499a02": "答也。」文殊師利言：「我亦如是。云何乃問久",
    "T11n0310_087:0499a03": "近行耶？」天曰：「汝住慳耶？」答言：「如是。」又問：",
    "T11n0310_087:0499a04": "「汝意云何？」答曰：「我不捨佛法及一切眾生，是",
    "T11n0310_087:0499a05": "故為慳。」天曰：「如文殊師利所說義者，亦破",
    "T11n0310_087:0499a06": "戒耶？」答言：「如是。」天曰：「汝意云何？」答曰：「夫",
    "T11n0310_087:0499a07": "破戒者則墮惡趣，我為度脫苦眾生故入惡",
    "T11n0310_087:0499a08": "趣中，故名破戒。」又問：「汝起害心耶？」答言：「如",
    "T11n0310_087:0499a09": "是。」天曰：「汝意云何？」答曰：「夫害心者名為不",
    "T11n0310_087:0499a10": "愛。我於煩惱及以二乘都無所愛，故名害心。」",
    "T11n0310_087:0499a11": "又問：「汝懈怠耶？」答言：「如是。」又問：「汝意云何？」答",
    "T11n0310_087:0499a12": "曰：「我不起身口意業，無所進求、不取不捨，故",
    "T11n0310_087:0499a13": "名懈怠。」又問：「汝散亂耶？」答言：「如是。」天曰：「汝",
    "T11n0310_087:0499a14": "意云何？」答曰：「夫散亂者，非謂不住解脫心",
    "T11n0310_087:0499a15": "耶？」天曰：「如是。」答曰：「我為成熟一切眾生，不",
    "T11n0310_087:0499a16": "住解脫，故名亂心。」又問：「汝無智耶？」答曰：「如",
    "T11n0310_087:0499a17": "是。」又問：「汝意云何？」答曰：「夫無智者，同諸愚",
    "T11n0310_087:0499a18": "惑不怖生死，豈不爾耶？」天曰：「如是。」答曰：「我",
    "T11n0310_087:0499a19": "於生死不驚不怖，為欲成熟愚惑眾生，同其",
    "T11n0310_087:0499a20": "事業，故名無智。」天曰：「汝為世間堪供養者？」答",
    "T11n0310_087:0499a21": "曰：「我於一切生殺害心。」又問：「汝意云何？」答",
    "T11n0310_087:0499a22": "曰：「我殺害彼貪欲瞋癡故，為世間堪供養者。」",
    "T11n0310_087:0499a23": "天曰：「如汝所說，令諸世間悉當驚怖。」答言：",
    "T11n0310_087:0499a24": "「天子！若實際驚怖則世間驚怖。何以故？一切",
    "T11n0310_087:0499a25": "世間即實際故。」又問：「若復有人謗毀此說，當",
    "T11n0310_087:0499a26": "何所至？」答曰：「當至涅槃。」又問：「以何意耶？」答",
    "T11n0310_087:0499a27": "曰：「聖解脫中無有文字，是故毀於言說得",
    "T11n0310_087:0499a28": "至涅槃。以是義故，一切諸法本來解脫，不復",
    "T11n0310_087:0499a29": "解脫。」又問：「是義云何？」答曰：「已解脫者寧更",
    "T11n0310_087:0499b01": "解脫？」又問：「謗正法者豈不入地獄耶？」答曰：",
    "T11n0310_087:0499b02": "「若已解脫則離諸垢，云何趣地獄耶？」天曰：「文",
    "T11n0310_087:0499b03": "殊師利！如汝所說無讚助者。」答曰：「空無相",
    "T11n0310_087:0499b04": "願中何所讚助？」又問：「修空行者當何所住？」答",
    "T11n0310_087:0499b05": "曰：「當住於慈。所以者何？眾生如幻，自性空",
    "T11n0310_087:0499b06": "故。」天曰：「文殊師利！云何了知諸眾生界？」答",
    "T11n0310_087:0499b07": "曰：「見一切眾生從因緣起不斷不常，是故",
    "T11n0310_087:0499b08": "遍知眾生界也。」又問：「眾生界者為何義耶？」答",
    "T11n0310_087:0499b09": "曰：「眾生界者即是法界。」又問：「云何法界？」答",
    "T11n0310_087:0499b10": "曰：「自性空界名為法界。」又問：「何謂空界？」答",
    "T11n0310_087:0499b11": "曰：「超過一切境界是虛空界。」又問：「何等是超",
    "T11n0310_087:0499b12": "過界？」答曰：「是佛境界。」又問：「何謂佛境界？」答",
    "T11n0310_087:0499b13": "曰：「眼界是佛境界，然佛境界非眼、眼色、眼",
    "T11n0310_087:0499b14": "識境界故。耳界是佛境界，然佛境界非耳、",
    "T11n0310_087:0499b15": "耳聲、耳識境界故。乃至意界是佛境界，然佛",
    "T11n0310_087:0499b16": "境界非意、意法、意識境界故。色界是佛境界，",
    "T11n0310_087:0499b17": "然佛境界非色境界故。受想行識界是佛境",
    "T11n0310_087:0499b18": "界，然佛境界非受想行識境界故。無明界",
    "T11n0310_087:0499b19": "是佛境界，然佛境界非無明界故。乃至老病",
    "T11n0310_087:0499b20": "死界是佛境界，然佛境界非老病死境界故。",
    "T11n0310_087:0499b21": "欲界是佛境界，無貪相故。色界是佛境界，非",
    "T11n0310_087:0499b22": "對除貪故。無色界是佛境界，非無明見故。無",
    "T11n0310_087:0499b23": "為界是佛境界，無二相故。有為界是佛境界，",
    "T11n0310_087:0499b24": "非三相故。天子！是名佛境界。如是境界入",
    "T11n0310_087:0499b25": "一切界，若邊無邊皆悉攝受。菩薩善入是境",
    "T11n0310_087:0499b26": "界故，常行世間一切境界，超過魔界。佛界",
    "T11n0310_087:0499b27": "魔界如實了知寂靜平等，是則名為最大神",
    "T11n0310_087:0499b28": "變。復次菩薩不住平等，以平等法成熟眾生。",
    "T11n0310_087:0499b29": "云何平等及非平等？一切諸法自性空寂，如",
    "T11n0310_087:0499c01": "是了知名住平等。不能入於諸法性空，名非",
    "T11n0310_087:0499c02": "平等。菩薩成熟如是眾生，而亦不住空平等",
    "T11n0310_087:0499c03": "故。一切諸法，無願平等、無作平等、無生平",
    "T11n0310_087:0499c04": "等、無滅平等、離染平等、寂靜平等、無性平",
    "T11n0310_087:0499c05": "等、滅平等、涅槃平等。彼不了知是平等法，菩",
    "T11n0310_087:0499c06": "薩成熟如是眾生，而亦不住於平等故。是故",
    "T11n0310_087:0499c07": "菩薩不住平等、不離平等，是菩薩行。」",
    "T11n0310_087:0499c08": "爾時商主天子白文殊師利言：「願為我說諸",
    "T11n0310_087:0499c09": "菩薩行。」文殊師利言：「天子！菩薩行者不可",
    "T11n0310_087:0499c10": "思議。」天子言：「云何菩薩行不可思議？」文殊",
    "T11n0310_087:0499c11": "師利言：「貪行是菩薩行，貪不可思議故。瞋",
    "T11n0310_087:0499c12": "行是菩薩行，瞋不可思議故。癡行是菩薩行，",
    "T11n0310_087:0499c13": "癡不可思議故。慳悋是菩薩行，無施想故。",
    "T11n0310_087:0499c14": "不毀戒是菩薩行，不取戒相故。不恚害是菩",
    "T11n0310_087:0499c15": "薩行，無忍想故。不懈怠是菩薩行，離精進",
    "T11n0310_087:0499c16": "念故。不散亂是菩薩行，不住定故。離愚癡",
    "T11n0310_087:0499c17": "是菩薩行，不作智想故。無煩惱是菩薩行，無",
    "T11n0310_087:0499c18": "所斷故。無貪愛是菩薩行，離身相故。悲愍",
    "T11n0310_087:0499c19": "心是菩薩行，捨女人慈故。無染污是菩薩行，",
    "T11n0310_087:0499c20": "呵責五欲故。離非法是菩薩行，積集善根故。",
    "T11n0310_087:0499c21": "無悋惜是菩薩行，捨身命故。滅諸惡是菩薩",
    "T11n0310_087:0499c22": "行，無熱惱故。無所著是菩薩行，離愛非愛",
    "T11n0310_087:0499c23": "故。無所壞是菩薩行，正觀煩惱故。不怖畏是",
    "T11n0310_087:0499c24": "菩薩行，入無邊生死故。大精進是菩薩行，荷",
    "T11n0310_087:0499c25": "負一切眾生故。不退轉是菩薩行，成滿昔願",
    "T11n0310_087:0499c26": "故。眾寶行是菩薩行，攝三寶故。一切行是",
    "T11n0310_087:0499c27": "菩薩行，勤修助道法故。無障礙是菩薩行，離",
    "T11n0310_087:0499c28": "二邊故。無過失是菩薩行，智者所讚故。安",
    "T11n0310_087:0499c29": "住心是菩薩行，念一切眾生故。無分別是菩",
    "T11n0310_087:0500a01": "薩行，等觀一切故。善丈夫是菩薩行，荷擔",
    "T11n0310_087:0500a02": "無倦故。勇猛是菩薩行，摧破一切煩惱故。堅",
    "T11n0310_087:0500a03": "固是菩薩行，所作不中廢故。勝出是菩薩行，",
    "T11n0310_087:0500a04": "精進不退故。隨順是菩薩行，於諸同侶無違",
    "T11n0310_087:0500a05": "逆故。歡喜是菩薩行，於行惡者令歡喜故。信",
    "T11n0310_087:0500a06": "樂是菩薩行，見佛聞法事師欣悅故。金剛甲",
    "T11n0310_087:0500a07": "冑是菩薩行，不毀律儀故。莊嚴佛土是菩薩",
    "T11n0310_087:0500a08": "行，淨其心故。超過一切是菩薩行，入最上",
    "T11n0310_087:0500a09": "乘故。知恩報恩是菩薩行，不斷佛種故。智",
    "T11n0310_087:0500a10": "慧方便是菩薩行，攝受無斷故。」說此菩薩行",
    "T11n0310_087:0500a11": "時，五百菩薩得無生法忍。",
    "T11n0310_087:0500a12": "爾時商主天子白文殊師利言：「快哉！善說",
    "T11n0310_087:0500a13": "此菩薩行。若諸菩薩能如是行，則為已受如",
    "T11n0310_087:0500a14": "來記別。」",
    "T11n0310_087:0500a15": "佛告天子：「如是如是，如汝所言。我昔得此",
    "T11n0310_087:0500a16": "行時，然燈世尊與我授記。我時獲得無生法",
    "T11n0310_087:0500a17": "忍，是名如來最大神變。若久成就清淨業者，",
    "T11n0310_087:0500a18": "乃能修習此菩薩行。」",
    "T11n0310_087:0500a19": "爾時商主天子白佛言：「世尊！云何名無生？云",
    "T11n0310_087:0500a20": "何當得此無生忍？」佛言：「無生者，非先有生後",
    "T11n0310_087:0500a21": "說無生，本自不生故名無生。非先有起後說",
    "T11n0310_087:0500a22": "無起，本來不起故名無起。非先有相後說無",
    "T11n0310_087:0500a23": "相，本來無相故名無相。非先有作後說無作，",
    "T11n0310_087:0500a24": "本自無作故名無作。非先有眾生後說於",
    "T11n0310_087:0500a25": "空，眾生性空故說為空。如是了知無生無滅",
    "T11n0310_087:0500a26": "本無所染，是名無生。云何為忍？如是忍可一",
    "T11n0310_087:0500a27": "切眾生、一切剎土本來不生，是名為忍。如是",
    "T11n0310_087:0500a28": "忍可一切聲聞、辟支佛本來不生，是名為忍。",
    "T11n0310_087:0500a29": "如是忍可一切菩薩、一切諸佛本來不生，是",
    "T11n0310_087:0500b01": "名為忍。如是忍可一切諸法本來不生，是名",
    "T11n0310_087:0500b02": "為忍。天子！以諸法不生故剎那剎那空，以剎",
    "T11n0310_087:0500b03": "那空故名為無相，剎那無相故色剎那空，色",
    "T11n0310_087:0500b04": "剎那空故受想行識剎那空，識剎那空故界",
    "T11n0310_087:0500b05": "剎那空，界剎那空故處剎那空。若剎那空則",
    "T11n0310_087:0500b06": "無所有，無所有故則無所染，無所染故則自",
    "T11n0310_087:0500b07": "性離，自性離故是名一切法本來寂靜。能如",
    "T11n0310_087:0500b08": "是忍，入於平等，是則名為得無生忍受菩提",
    "T11n0310_087:0500b09": "記。得此忍者為無所得。云何名為有所得者？",
    "T11n0310_087:0500b10": "見我我所二相可得，名有所得。見眾生壽者",
    "T11n0310_087:0500b11": "養育我人二相可得，名有所得。何謂無所得？",
    "T11n0310_087:0500b12": "見我自性及我所性了知無二，名無所得，是",
    "T11n0310_087:0500b13": "則名為成就於忍。天子！菩薩於無數劫修行",
    "T11n0310_087:0500b14": "此忍，是名如來最大神變。」說此忍時，三千大",
    "T11n0310_087:0500b15": "千世界六種震動，大光遍照一切世界，百千",
    "T11n0310_087:0500b16": "音樂不鼓自鳴，於虛空中雨眾妙花。四萬二",
    "T11n0310_087:0500b17": "千眾生皆發阿耨多羅三藐三菩提心，九萬",
    "T11n0310_087:0500b18": "菩薩得隨順法忍。以佛神力，令此娑婆世界",
    "T11n0310_087:0500b19": "如然燈佛入蓮花城時等無有異。",
    "T11n0310_087:0500b20": "爾時世尊即便微笑，無量百千種種色光從",
    "T11n0310_087:0500b21": "佛口出，遍照無量無邊世界乃至梵世，日月",
    "T11n0310_087:0500b22": "光明悉不復現，遶佛三匝還從頂入。",
    "T11n0310_087:0500b23": "爾時慧命阿難即從座起，偏袒右肩右膝著",
    "T11n0310_087:0500b24": "地，合掌恭敬，即於佛前而說偈言：",
    "T11n0310_087:0500b25": "「我問光莊嚴，　　光明無與等，",
    "T11n0310_087:0500b26": "　破諸煩惱闇，　　微笑何因緣？",
    "T11n0310_087:0500b27": "　摧破眾魔怨，　　降伏諸外道，",
    "T11n0310_087:0500b28": "　我問十力者，　　何緣現微笑？",
    "T11n0310_087:0500b29": "　如來殊妙色，　　具三十二相，",
    "T11n0310_087:0500c01": "　十方所尊敬，　　微笑何因緣？",
    "T11n0310_087:0500c02": "　智海智慧樹，　　開導諸群生，",
    "T11n0310_087:0500c03": "　功德無有邊，　　何緣現微笑？",
    "T11n0310_087:0500c04": "　名稱遍三世，　　離垢具三明，",
    "T11n0310_087:0500c05": "　已度三解脫，　　何緣現微笑？",
    "T11n0310_087:0500c06": "　破生死醫王，　　足下輞輪具，",
    "T11n0310_087:0500c07": "　金剛身不壞，　　微笑何因緣？",
    "T11n0310_087:0500c08": "　誰能具此忍？　　誰修此淨行，",
    "T11n0310_087:0500c09": "　志求佛功德？　　由是尊微笑。",
    "T11n0310_087:0500c10": "　導師所示現，　　是必有因緣，",
    "T11n0310_087:0500c11": "　善哉演梵音，　　令眾咸歡喜。」",
    "T11n0310_087:0500c12": "佛告阿難：「我說此法門時，七萬二千眾生發",
    "T11n0310_087:0500c13": "阿耨多羅三藐三菩提心，三萬二千菩薩獲",
    "T11n0310_087:0500c14": "無生忍。阿難！汝見是商主天子不？」阿難白",
    "T11n0310_087:0500c15": "言：「唯然已見。」佛言：「阿難！此商主天子已曾",
    "T11n0310_087:0500c16": "供養無數諸佛，勸發無量眾生於阿耨多羅",
    "T11n0310_087:0500c17": "三藐三菩提。阿難！此商主天子過三百阿",
    "T11n0310_087:0500c18": "僧祇劫，當得阿耨多羅三藐三菩提，號功德",
    "T11n0310_087:0500c19": "王光明如來、應、正等覺、明行足、善逝、世間解、無",
    "T11n0310_087:0500c20": "上士、調御丈夫、天人師、佛、世尊。國名清淨，劫",
    "T11n0310_087:0500c21": "名無垢。其土皆以七寶所成，地平如掌，有",
    "T11n0310_087:0500c22": "八階道寶網彌覆種種莊嚴。彼佛剎土無",
    "T11n0310_087:0500c23": "有聲聞辟支佛名，及餘外道勒迦波利羅、婆",
    "T11n0310_087:0500c24": "若迦等。無諸魔事壞正法者，亦無八難及諸",
    "T11n0310_087:0500c25": "非法苦惱之聲。隨心所念飲食自然。彼土眾",
    "T11n0310_087:0500c26": "生衣服珍玩，猶如他化自在諸天。身皆金色",
    "T11n0310_087:0500c27": "三十二相，住阿耨多羅三藐三菩提。是故名",
    "T11n0310_087:0500c28": "為清淨世界。彼功德王光明如來壽四十小",
    "T11n0310_087:0500c29": "劫。彼佛法中有六十二俱胝菩薩，以願力故",
    "T11n0310_087:0501a01": "隨佛涅槃。阿難！若有菩薩發阿耨多羅三",
    "T11n0310_087:0501a02": "藐三菩提心、得如是忍，一切當生清淨世界，",
    "T11n0310_087:0501a03": "為功德王光明如來授阿耨多羅三藐三菩",
    "T11n0310_087:0501a04": "提記。」",
    "T11n0310_087:0501a05": "爾時會中有天子名曰觀察，以天曼陀羅花",
    "T11n0310_087:0501a06": "散如來上，作如是言：「若功德王光明如來成",
    "T11n0310_087:0501a07": "無上道時，我當生彼清淨世界為轉輪王，承",
    "T11n0310_087:0501a08": "事供養彼佛世尊諸菩薩眾，次補佛處，得阿",
    "T11n0310_087:0501a09": "耨多羅三藐三菩提。」",
    "T11n0310_087:0501a10": "佛告阿難：「此觀察天子當於彼功德王光明",
    "T11n0310_087:0501a11": "如來法中作轉輪王，名曰善見。以無量供具",
    "T11n0310_087:0501a12": "恭敬供養彼佛如來，具足圓滿助菩提法，當",
    "T11n0310_087:0501a13": "於彼土成阿耨多羅三藐三菩提，號普光明",
    "T11n0310_087:0501a14": "如來、應、正等覺。阿難！彼善見王立其長子",
    "T11n0310_087:0501a15": "紹王位已，於彼佛所出家修道。彼佛世尊臨",
    "T11n0310_087:0501a16": "涅槃時，便與授記：『此善見菩薩於我滅後，",
    "T11n0310_087:0501a17": "次當得成阿耨多羅三藐三菩提。』佛授記已",
    "T11n0310_087:0501a18": "便入涅槃。」",
    "T11n0310_087:0501a19": "爾時舍利子告商主天子言：「如來已授汝菩",
    "T11n0310_087:0501a20": "提記。」天子言：「大德！如佛所化人而與授記，",
    "T11n0310_087:0501a21": "我亦如是。如真如性不增不減，如來授記亦",
    "T11n0310_087:0501a22": "無增減。」",
    "T11n0310_087:0501a23": "爾時世尊告阿難言：「如是法門，汝當受持",
    "T11n0310_087:0501a24": "廣為人說，利益安樂無量眾生，攝受未來諸",
    "T11n0310_087:0501a25": "菩薩故。」阿難白佛言：「世尊！我已頂受。當何",
    "T11n0310_087:0501a26": "名之？云何奉持？」佛告阿難：「此經名為『說大",
    "T11n0310_087:0501a27": "神變』，亦名『文殊師利所說密語』，亦名『商主天",
    "T11n0310_087:0501a28": "子所問』，如是受持。阿難！若善男子善女人",
    "T11n0310_087:0501a29": "能於此經信受讀誦為他廣說，則為已攝一",
    "T11n0310_087:0501b01": "切功德。」佛說此經已，慧命阿難并餘比丘、商",
    "T11n0310_087:0501b02": "主天子，及無量無邊阿僧祇那由他諸天子",
    "T11n0310_087:0501b03": "等，文殊師利及無量阿僧祇十方世界諸來",
    "T11n0310_087:0501b04": "集會菩薩摩訶薩眾，及一切世間天、人、阿修",
    "T11n0310_087:0501b05": "羅等，聞佛所說，歡喜奉行。",
    "T11n0310_087:0501b06": "大寶積經卷第八十七"
}