{
    "T01n0049_001:0839a04": "No. 49 [No. 26(87), No. 125(25.6)]",
    "T01n0049_001:0839a05": "佛說求欲經",
    "T01n0049_001:0839a07": "西晉沙門法炬譯",
    "T01n0049_001:0839a08": "聞如是：一時，婆伽婆在婆祇尸收摩林鼻",
    "T01n0049_001:0839a09": "量鹿野苑中。彼時尊者舍利弗告諸比丘：「諸",
    "T01n0049_001:0839a10": "賢！世間有四種人現可知。云何為四？此諸",
    "T01n0049_001:0839a11": "賢！或有人內有求欲，彼內有求欲，不知如",
    "T01n0049_001:0839a12": "真。此諸賢！或有人內有求欲，彼內有求欲，",
    "T01n0049_001:0839a13": "知如真。此諸賢！或有人內無求欲，彼內無",
    "T01n0049_001:0839a14": "求欲，不知如真。此諸賢！或有人，內無求",
    "T01n0049_001:0839a15": "欲，彼內無求欲，知如真。此諸賢！或彼一人，",
    "T01n0049_001:0839a16": "內有求欲，彼內有求欲，不知如真者，我說",
    "T01n0049_001:0839a17": "此人之人最弊惡。此諸賢！或有人內有求欲，",
    "T01n0049_001:0839a18": "彼內有求欲，知如真者，我說此人之人最勝。",
    "T01n0049_001:0839a19": "此諸賢！或有人內無求欲，彼內無求欲，不知",
    "T01n0049_001:0839a20": "如真者，我說此人之人最弊惡。此諸賢！或有",
    "T01n0049_001:0839a21": "人內無求欲，彼內無求欲，知如真者，我說",
    "T01n0049_001:0839a22": "此人之人最勝。」",
    "T01n0049_001:0839a23": "彼時，有異比丘從座起，一向著衣，叉手向尊",
    "T01n0049_001:0839a24": "者舍利弗，白尊者舍利弗曰：「云何，尊者舍利",
    "T01n0049_001:0839a25": "弗！何因何緣，此前二種人俱有求欲、俱有",
    "T01n0049_001:0839a26": "著意，說一人弊惡、說一人最勝耶？復何因",
    "T01n0049_001:0839a27": "何緣，此後二種人，俱有無求欲、俱有無",
    "T01n0049_001:0839a28": "著，說一人弊惡、說一人最勝耶？」「此諸賢！或",
    "T01n0049_001:0839a29": "有一人內有求欲，彼內有求欲，不知如真",
    "T01n0049_001:0839b01": "者，當知彼亦無樂行，亦無進行，亦無精進。",
    "T01n0049_001:0839b02": "彼住求欲，彼求欲意著命終。彼求欲意著",
    "T01n0049_001:0839b03": "命終已，亦不善終，亦不生善處。何以故？",
    "T01n0049_001:0839b04": "彼求欲著意終故。猶若，諸賢！有人，若在販",
    "T01n0049_001:0839b05": "肆，若在客作家，若持銅鉢來，垢穢不淨。彼",
    "T01n0049_001:0839b06": "持來已，亦不隨時洗拭，亦不隨時拭，亦不隨",
    "T01n0049_001:0839b07": "時摩，但著塵土中，如是此銅鉢，但增上受",
    "T01n0049_001:0839b08": "垢穢。如是，諸賢！或有一人內有求欲，彼",
    "T01n0049_001:0839b09": "內有求欲，不知如真；當知彼亦不樂行，亦",
    "T01n0049_001:0839b10": "不進行，亦不精進，彼但住求欲，彼內求著意",
    "T01n0049_001:0839b11": "命終。內求著意命終已，終亦不善，亦不生善",
    "T01n0049_001:0839b12": "處。何以故？彼內求著求欲命終故。「此諸賢！",
    "T01n0049_001:0839b13": "或有人內求欲，彼內求欲，知如真；當知彼",
    "T01n0049_001:0839b14": "樂行精進，彼求欲止，彼無求欲意，不著命",
    "T01n0049_001:0839b15": "終。彼無求欲意，不著命終已，終亦善，所生",
    "T01n0049_001:0839b16": "處亦善。何以故？彼無求欲無著意故。猶若，",
    "T01n0049_001:0839b17": "諸賢！有人若販肆客作家，持銅鉢來，垢穢不",
    "T01n0049_001:0839b18": "淨。彼持來已，隨時洗，隨時拭，隨時摩，不著",
    "T01n0049_001:0839b19": "塵土中，此銅鉢於後時清淨白。如是，諸賢！或",
    "T01n0049_001:0839b20": "有人內有求欲，彼內求欲，知如真；當知彼",
    "T01n0049_001:0839b21": "樂行、進行、精進，彼求欲斷，無有求欲意，不",
    "T01n0049_001:0839b22": "著命終。彼無有求欲意，不著命終已，終亦善，",
    "T01n0049_001:0839b23": "亦生善處。何以故？彼無求欲，無著意命終故。",
    "T01n0049_001:0839b24": "「此諸賢！或有人內無求欲，彼內無求欲，不",
    "T01n0049_001:0839b25": "知如真者；當知彼不能護眼耳意法。住彼不",
    "T01n0049_001:0839b26": "能護眼耳意法已，意有婬欲，彼雜欲雜求，",
    "T01n0049_001:0839b27": "著意命終。彼雜欲雜求，著意命終已，終亦不",
    "T01n0049_001:0839b28": "善，生亦不善。何以故？雜欲雜求，意著命終故。",
    "T01n0049_001:0839b29": "猶若，諸賢！有人若販肆客作家，持清淨銅鉢",
    "T01n0049_001:0839c01": "來。持來已，亦不隨時洗，亦不隨時拭，亦不",
    "T01n0049_001:0839c02": "隨時摩，著塵土中，如是此銅鉢，於後時垢穢",
    "T01n0049_001:0839c03": "不淨。如是，諸賢！或有人內無求欲，彼內",
    "T01n0049_001:0839c04": "無求欲，不知如真；當知彼不能護眼耳意",
    "T01n0049_001:0839c05": "法。彼不能護眼耳意法已，有婬欲意、雜欲",
    "T01n0049_001:0839c06": "意，雜欲雜求，著意命終。彼雜欲雜求，著意",
    "T01n0049_001:0839c07": "命終已，終亦不善，生亦不善。何以故？彼雜",
    "T01n0049_001:0839c08": "欲雜求，著意命終故。「此諸賢！或有人內無求",
    "T01n0049_001:0839c09": "欲，彼內無求欲，知如真；當知彼能護眼耳",
    "T01n0049_001:0839c10": "意法。彼護眼耳意法已，亦無欲意，無欲無求，",
    "T01n0049_001:0839c11": "意無著命終。彼無欲無求，無著意命終已，終",
    "T01n0049_001:0839c12": "亦善，生亦善。何以故？無求無欲，意無著命終",
    "T01n0049_001:0839c13": "故。猶若，諸賢！有人若販肆客作家，持清淨",
    "T01n0049_001:0839c14": "銅鉢來。持來已，隨時洗，隨時拭，隨時摩，",
    "T01n0049_001:0839c15": "不著塵土中，如是此鉢增上清淨白。如是，",
    "T01n0049_001:0839c16": "諸賢！彼人亦如是，內無求欲，彼內無求欲，",
    "T01n0049_001:0839c17": "知如真；當知彼能護眼耳意法。彼護眼耳意",
    "T01n0049_001:0839c18": "法已，無有婬欲，彼無雜欲求，無著意命終。",
    "T01n0049_001:0839c19": "彼無雜欲雜求，無著意命終已，終亦善，生亦",
    "T01n0049_001:0839c20": "善。何以故？彼無雜欲無雜求，無意著命終",
    "T01n0049_001:0839c21": "故。是為，諸賢！所因所緣，命此初二種人求",
    "T01n0049_001:0839c22": "欲著意，說一人弊惡、說一人最勝；是為所因",
    "T01n0049_001:0839c23": "所緣，此後二種人，內無求欲意無著，說一",
    "T01n0049_001:0839c24": "人弊惡、說一人最勝。」彼時有異比丘從座起，",
    "T01n0049_001:0839c25": "一向著衣，叉手向尊者舍利弗，白尊者舍利",
    "T01n0049_001:0839c26": "弗曰：「云何，尊者舍利弗！名求欲？求欲者，何",
    "T01n0049_001:0839c27": "以故名為求欲？」「諸賢！以求欲無量諸惡法，",
    "T01n0049_001:0839c28": "故名為求欲。此諸賢！或有人有求欲生，少",
    "T01n0049_001:0839c29": "有所犯不令他知，而有所犯。諸賢！可知是",
    "T01n0049_001:0840a01": "處，彼人所犯，他知此意恚。此諸賢！若彼恚",
    "T01n0049_001:0840a02": "已，欲有所行，但有不善。此諸賢！或有人少",
    "T01n0049_001:0840a03": "有求欲生，而有所犯，但私語他不在眾中，",
    "T01n0049_001:0840a04": "是彼所犯。諸賢！可知是處，彼人所犯眾中",
    "T01n0049_001:0840a05": "說，不在獨處在眾中說，彼意恚。此諸賢！彼",
    "T01n0049_001:0840a06": "意恚已，欲有所行，但有不善。此諸賢！或有",
    "T01n0049_001:0840a07": "人有所犯，欲語等已人，不語不等已人有所",
    "T01n0049_001:0840a08": "犯。諸賢！可知是處，謂彼人所犯語不等人，",
    "T01n0049_001:0840a09": "有所犯語不等人，是彼所犯，是意恚。此諸",
    "T01n0049_001:0840a10": "賢！彼意恚已，若欲有所行但有不善。此諸賢！",
    "T01n0049_001:0840a11": "或有人有求欲生：『我當坐世尊前，我當問世",
    "T01n0049_001:0840a12": "尊，為諸比丘說法；不令餘比丘在世尊前，",
    "T01n0049_001:0840a13": "問世尊已，為諸比丘說法。』諸賢！可知是處，",
    "T01n0049_001:0840a14": "有餘比丘坐世尊前，問世尊已，能為諸比",
    "T01n0049_001:0840a15": "丘說法，是彼意恚。此諸賢！意恚已，欲有所",
    "T01n0049_001:0840a16": "行但有不善。「此諸賢！或有人有求欲生：『若比",
    "T01n0049_001:0840a17": "丘所入處，令我在前行；不令餘比丘，比丘所",
    "T01n0049_001:0840a18": "入處，在前行。』諸賢！可知是處，比丘所入處，",
    "T01n0049_001:0840a19": "異比丘在前行，是比丘所入處，異比丘在前",
    "T01n0049_001:0840a20": "行已，有異比丘在比丘前行，是意恚。此諸",
    "T01n0049_001:0840a21": "賢！彼意恚已，欲有所行但有不善。「此諸賢！",
    "T01n0049_001:0840a22": "或有人求欲生：『此諸比丘入內已，最在前坐、",
    "T01n0049_001:0840a23": "在前受水、在前受摶食；不欲令餘比丘，諸比",
    "T01n0049_001:0840a24": "丘入內已，前坐、前受水、前受摶食。』諸賢！可知",
    "T01n0049_001:0840a25": "是處，有異比丘，諸比丘入已，最在前坐、前受",
    "T01n0049_001:0840a26": "水、前受摶食。彼異比丘，諸比丘入已，在前",
    "T01n0049_001:0840a27": "坐、前受水、前受摶食，是彼意恚。彼意恚已，欲",
    "T01n0049_001:0840a28": "有所行但有不善。「此諸賢！或有求欲生：『諸比",
    "T01n0049_001:0840a29": "丘食已，收攝鉢器，令為居士說法勸進教授",
    "T01n0049_001:0840b01": "等，教授等令歡喜；不令餘比丘，諸比丘食已",
    "T01n0049_001:0840b02": "收攝鉢器，為居士說法勸進教授等，教授等",
    "T01n0049_001:0840b03": "令歡喜。』諸賢！可知是處，有餘比丘，諸比丘食",
    "T01n0049_001:0840b04": "已收攝鉢器，至令歡喜。是彼餘比丘，諸比丘",
    "T01n0049_001:0840b05": "食已收攝鉢器，至令歡喜；彼意恚已，此諸",
    "T01n0049_001:0840b06": "賢！欲有所行但有不善。「此諸賢！或有人有",
    "T01n0049_001:0840b07": "求欲生：『若居士入園，令我共居士談論論",
    "T01n0049_001:0840b08": "語，不令餘比丘，居士入園，共居士談論論語。』",
    "T01n0049_001:0840b09": "諸賢！可知是處，有異比丘，居士入園已，共談",
    "T01n0049_001:0840b10": "論論語。是彼餘比丘，居士入園已而共談論",
    "T01n0049_001:0840b11": "論語，是彼意恚。此諸賢！彼意恚已，彼欲有",
    "T01n0049_001:0840b12": "所行但有不善。「此諸賢！或有人有求欲生：",
    "T01n0049_001:0840b13": "『令王大臣婆羅門居士，非是一人，悉令識我；",
    "T01n0049_001:0840b14": "不欲令餘比丘，王大臣婆羅門居士非是一",
    "T01n0049_001:0840b15": "人。』諸賢！可知是處，彼餘比丘，為王大臣所",
    "T01n0049_001:0840b16": "識，及婆羅門居士非是一人。是彼餘比丘為",
    "T01n0049_001:0840b17": "王大臣所識，及婆羅門居士非是一人，彼意",
    "T01n0049_001:0840b18": "恚。此諸賢！彼意恚已，欲有所行但有不善。",
    "T01n0049_001:0840b19": "「此諸賢！或有人有求欲生：『令我於四部眾，比",
    "T01n0049_001:0840b20": "丘、比丘尼、優婆塞、優婆夷，得供養；莫令餘比",
    "T01n0049_001:0840b21": "丘於四部眾，比丘、比丘尼、優婆塞、優婆夷，得",
    "T01n0049_001:0840b22": "供養。』諸賢！可知是處，有餘比丘，於四部眾，比",
    "T01n0049_001:0840b23": "丘、比丘尼、優婆塞、優婆夷，得供養。是彼餘比",
    "T01n0049_001:0840b24": "丘，於四部眾，比丘、比丘尼、優婆塞、優婆夷，得",
    "T01n0049_001:0840b25": "供養，彼意恚。此諸賢！彼意恚已，欲有所行",
    "T01n0049_001:0840b26": "但有不善。「此諸賢！或有人有求欲生：『令我",
    "T01n0049_001:0840b27": "得衣被床臥病瘦醫藥，莫令餘比丘得衣被",
    "T01n0049_001:0840b28": "床臥病瘦醫藥。』諸賢！可知是處，餘比丘得",
    "T01n0049_001:0840b29": "衣被床臥病瘦醫藥。是彼餘比丘得衣被床",
    "T01n0049_001:0840c01": "臥病瘦醫藥，彼意恚。此諸賢！彼意恚已，欲",
    "T01n0049_001:0840c02": "有所行但有不善。「此諸賢！或有人亦如是有",
    "T01n0049_001:0840c03": "智慧梵行者，當捨此無量諸惡不善求欲行，",
    "T01n0049_001:0840c04": "當莫行此。若與非沙門俱，為沙門行；若與",
    "T01n0049_001:0840c05": "非智慧沙門俱，為智慧沙門；不應求上座而",
    "T01n0049_001:0840c06": "求上座、無有定而言有定、與不淨俱而言有",
    "T01n0049_001:0840c07": "淨。諸賢！如是彼於智慧梵行者，有如此無",
    "T01n0049_001:0840c08": "量諸惡不善行。知有此行，知與非沙門俱，為",
    "T01n0049_001:0840c09": "非沙門；與非智慧沙門俱，知非智慧沙門俱；",
    "T01n0049_001:0840c10": "不應求上座，如是求上座；無有定，知無定；",
    "T01n0049_001:0840c11": "與不淨俱，知不淨。猶若諸賢！有人若販肆客",
    "T01n0049_001:0840c12": "作家，持銅鉢來，滿中不淨，復以一鉢覆其",
    "T01n0049_001:0840c13": "上，若持至人聚中，彼多人見已，欲食欲得，",
    "T01n0049_001:0840c14": "不知有不淨。若彼聚人持至一處發其器，若",
    "T01n0049_001:0840c15": "有欲食者，便不欲食，豈復彼持者欲食之？",
    "T01n0049_001:0840c16": "如是，諸賢！有人智慧梵行者，作如此無量諸",
    "T01n0049_001:0840c17": "惡不善，與非沙門俱，為沙門行；與非智慧沙",
    "T01n0049_001:0840c18": "門俱，為智慧沙門；不應求上座而求上座，無",
    "T01n0049_001:0840c19": "有定言有定，與不淨俱而言有淨。諸賢！彼",
    "T01n0049_001:0840c20": "人如是於智慧梵行者，如是無量諸惡不善",
    "T01n0049_001:0840c21": "法。知有與非沙門俱，是非沙門；與非智慧",
    "T01n0049_001:0840c22": "沙門俱，是非智慧沙門；不應求上座，求上",
    "T01n0049_001:0840c23": "座；與不定俱，是非定；與不淨俱，是非淨。諸",
    "T01n0049_001:0840c24": "賢！如是彼人當莫親近、當莫恭敬、當莫承",
    "T01n0049_001:0840c25": "事。比丘不親近恭敬者若恭敬者，禮事者若",
    "T01n0049_001:0840c26": "禮事者，彼於長夜但有失、無饒益，苦與惡趣",
    "T01n0049_001:0840c27": "相應。是故，諸賢！如是人當莫親近，當莫",
    "T01n0049_001:0840c28": "恭敬、禮事。「此諸賢！或有人無求欲生：『有",
    "T01n0049_001:0840c29": "所犯，不欲令他知。』而有所犯。諸賢！可知",
    "T01n0049_001:0841a01": "是處，彼人所犯，若他知有犯，他人知已，",
    "T01n0049_001:0841a02": "此意無恚。此諸賢！意無恚已，欲有所行但",
    "T01n0049_001:0841a03": "有善。此諸賢！或有人無求欲生，而有所",
    "T01n0049_001:0841a04": "犯，向他說，不向眾，有所犯。諸賢！可知是處，",
    "T01n0049_001:0841a05": "謂彼人所犯，有向眾中說，不獨向他說，有",
    "T01n0049_001:0841a06": "所犯向眾中說，此意不恚。此諸賢！意不恚",
    "T01n0049_001:0841a07": "已，欲有所行但有善。「此諸賢！或有人無",
    "T01n0049_001:0841a08": "求欲生：『有所犯，語等已人，不語非等已人。』有",
    "T01n0049_001:0841a09": "所犯。諸賢！可知此處，謂彼人所犯，語非等",
    "T01n0049_001:0841a10": "已人，不語等已人，有所犯語非等已人，",
    "T01n0049_001:0841a11": "此意無恚。此諸賢！意不恚已，欲有所行但",
    "T01n0049_001:0841a12": "有善。「此諸賢！或有人無求欲生：『我坐世尊",
    "T01n0049_001:0841a13": "前已，問世尊，世尊當為諸比丘說法；不欲令",
    "T01n0049_001:0841a14": "他比丘坐世尊前，問世尊，世尊為諸比丘說",
    "T01n0049_001:0841a15": "法。』諸賢！可知是處，有異比丘在世尊前，世",
    "T01n0049_001:0841a16": "尊為諸比丘說法。有餘比丘在世尊前，問世",
    "T01n0049_001:0841a17": "尊，世尊為諸比丘說法，此意不恚。此諸賢！若",
    "T01n0049_001:0841a18": "意不恚已，欲有所行但有善。「此諸賢！或有",
    "T01n0049_001:0841a19": "人無求欲生：『比丘有所至，在前行行，令餘比",
    "T01n0049_001:0841a20": "丘在前在前行；彼餘比丘有所至，莫令餘比",
    "T01n0049_001:0841a21": "丘在前行。』諸賢！可知是處，有餘比丘，諸比",
    "T01n0049_001:0841a22": "丘有所至在前行。是餘比丘，比丘有所至在",
    "T01n0049_001:0841a23": "前行，彼意無恚。此諸賢！意不恚已，欲有所",
    "T01n0049_001:0841a24": "行但有善。「此諸賢！或有人無求欲生：『比丘入",
    "T01n0049_001:0841a25": "內已，我在前受水、受摶食；莫令餘比丘，比丘",
    "T01n0049_001:0841a26": "入內已，最在前坐，受水、受摶食。』諸賢！可知是",
    "T01n0049_001:0841a27": "處，有餘比丘，比丘入內已，最在前坐，受水、",
    "T01n0049_001:0841a28": "受摶食，此意無恚。此諸賢！意不恚已，欲有",
    "T01n0049_001:0841a29": "所行但有善。「此諸賢！或有人無求欲生：『諸",
    "T01n0049_001:0841b01": "比丘食已，收攝鉢器，令我為居士說法教授",
    "T01n0049_001:0841b02": "勸進等，教授等令歡喜；莫令餘比丘，諸比丘",
    "T01n0049_001:0841b03": "食已收攝鉢器，為居士說法教授勸進，等教",
    "T01n0049_001:0841b04": "授等令歡喜。』諸賢！可知是處，有餘比丘，諸比",
    "T01n0049_001:0841b05": "丘食已收攝鉢器，為居士說法勸進教授，等",
    "T01n0049_001:0841b06": "教授等令歡喜，此意無恚。諸賢！彼無恚意",
    "T01n0049_001:0841b07": "已，欲有所行但有善。「此諸賢！或有人無求欲",
    "T01n0049_001:0841b08": "生：『居士入園已，我共談論；莫令餘比丘，居士",
    "T01n0049_001:0841b09": "入園已，共談論。』諸賢！可知是處，有餘比丘，",
    "T01n0049_001:0841b10": "居士入園已共談論，餘比丘居士入園已共",
    "T01n0049_001:0841b11": "談論，此意不恚。此諸賢！彼意無恚已，欲有所",
    "T01n0049_001:0841b12": "行但有善。「此諸賢！或人無求欲生：『令王大",
    "T01n0049_001:0841b13": "臣婆羅門居士，非一人所識；莫令餘比丘，王",
    "T01n0049_001:0841b14": "大臣婆羅門居士，非一人所識。』諸賢！可知是",
    "T01n0049_001:0841b15": "處，有餘比丘，王大臣婆羅門居士非一人所",
    "T01n0049_001:0841b16": "識。有餘比丘，為王大臣婆羅門居士非一人",
    "T01n0049_001:0841b17": "所識，此意無恚。此諸賢！彼意無恚已，欲有所",
    "T01n0049_001:0841b18": "行但有善。「此諸賢！或有人無求欲生：『令我於",
    "T01n0049_001:0841b19": "四部眾，比丘、比丘尼、優婆塞、優婆夷，得供養，",
    "T01n0049_001:0841b20": "莫令餘比丘於四部眾，比丘、比丘尼、優婆塞、優",
    "T01n0049_001:0841b21": "婆夷，得供養。』諸賢！可知是處，有餘比丘，於",
    "T01n0049_001:0841b22": "四部眾，比丘、比丘尼、優婆塞、優婆夷，得供養，",
    "T01n0049_001:0841b23": "此意無恚。此諸賢！意無恚已，欲有所行但有",
    "T01n0049_001:0841b24": "善。「此諸賢！或有人無求欲生：『令我得衣被床",
    "T01n0049_001:0841b25": "臥病瘦醫藥，不欲令餘比丘得衣被床臥病",
    "T01n0049_001:0841b26": "瘦醫藥。』諸賢！可知是處，餘比丘得衣被床臥",
    "T01n0049_001:0841b27": "病瘦醫藥。餘比丘得衣被床臥病瘦醫藥，此",
    "T01n0049_001:0841b28": "意不恚。此諸賢！意不恚已，欲有所行但有善。",
    "T01n0049_001:0841b29": "「諸賢！如是彼人於智慧梵行者，樂無量諸善",
    "T01n0049_001:0841c01": "法行，若不知共沙門俱而言非沙門，共智慧",
    "T01n0049_001:0841c02": "沙門俱而言非智慧沙門，共上座俱而言不",
    "T01n0049_001:0841c03": "上座俱，與定俱而言無定，與淨俱而言不淨。",
    "T01n0049_001:0841c04": "如是，諸賢！或有人於智慧梵行者，如此無量",
    "T01n0049_001:0841c05": "諸善行悉當知，與沙門俱當知與沙門俱，與",
    "T01n0049_001:0841c06": "智慧沙門俱當知與智慧沙門俱，與定俱當",
    "T01n0049_001:0841c07": "知與定俱，與淨俱當知與淨俱。猶若，諸賢！",
    "T01n0049_001:0841c08": "有人販肆客作家，持銅鉢來，滿中飲食種種",
    "T01n0049_001:0841c09": "異味，以一鉢覆持至人聚中，彼多人見已，",
    "T01n0049_001:0841c10": "不用食不欲得，知其非，彼作是言：『故是前",
    "T01n0049_001:0841c11": "器，故是前器。』彼持至多人聚中已而發其器，",
    "T01n0049_001:0841c12": "彼不欲食者，便欲食之，豈前見者不欲食？",
    "T01n0049_001:0841c13": "如是，諸賢！或有人於智慧梵行者，如是無",
    "T01n0049_001:0841c14": "量諸善行而不能知，與沙門俱言非沙門，與",
    "T01n0049_001:0841c15": "智慧沙門俱言不智慧沙門，與上座俱而言",
    "T01n0049_001:0841c16": "非上座，與定俱而言非定，與淨俱而言非淨。",
    "T01n0049_001:0841c17": "如是，諸賢！或有人於智慧梵行者，有無量諸",
    "T01n0049_001:0841c18": "善行，然後知與沙門俱是沙門，與智慧沙門",
    "T01n0049_001:0841c19": "俱是智慧沙門，與上座俱知是上座，與定俱",
    "T01n0049_001:0841c20": "知是定，與淨俱知是淨。如是，諸賢！此人當恭",
    "T01n0049_001:0841c21": "敬、承事、禮事，比丘當親近，當恭敬若恭敬者，",
    "T01n0049_001:0841c22": "當承事若承事者，常當應行常應行者，彼於",
    "T01n0049_001:0841c23": "長夜但有饒益安樂。是故，諸賢！如此人者，當",
    "T01n0049_001:0841c24": "親近恭敬承事。」彼時尊者大目乾連亦在眾",
    "T01n0049_001:0841c25": "中會座，於是大目乾連語尊者舍利弗曰：",
    "T01n0049_001:0841c26": "「尊者舍利弗！我欲說喻，當說不耶？」「當說。汝賢",
    "T01n0049_001:0841c27": "者目乾連！」「尊者舍利弗！昔時在羅閱祇耆",
    "T01n0049_001:0841c28": "闍崛山，尊者舍利弗！我晨起著衣服，與衣",
    "T01n0049_001:0841c29": "鉢俱詣羅閱祇乞食。遊羅閱祇乞食時，至他",
    "T01n0049_001:0842a01": "巧師家，我見無念滿子在他巧師家，見在",
    "T01n0049_001:0842a02": "斫治車軸。彼無念滿子，在巧師家作是念",
    "T01n0049_001:0842a03": "生：『此巧師取此軸斫治是處者，如是此軸",
    "T01n0049_001:0842a04": "為妨者為得除。』彼無念滿子在巧師家作是",
    "T01n0049_001:0842a05": "念生，彼巧師者如彼所念，便以斧斫治車",
    "T01n0049_001:0842a06": "軸。彼時無念滿子即作是言：『此巧師為知我",
    "T01n0049_001:0842a07": "意而取此軸，如其處斫治，如是此軸為增益",
    "T01n0049_001:0842a08": "無妨。』如是，尊者舍利弗！謂彼人諛諂、幻士、",
    "T01n0049_001:0842a09": "無信不有信、懈怠無精進、意念亂無有定、惡",
    "T01n0049_001:0842a10": "智意亂、諸根不定、於戒行緩、不分別沙門行。",
    "T01n0049_001:0842a11": "而尊者舍利弗知其所念而為解說。尊者舍",
    "T01n0049_001:0842a12": "利弗！謂彼人無諛諂、非幻士、有信信樂、行",
    "T01n0049_001:0842a13": "精進、意常定、智慧學、於戒恭敬、多分別沙門",
    "T01n0049_001:0842a14": "行。彼從尊者舍利弗聞說法已，如快飲、如快",
    "T01n0049_001:0842a15": "食，口及意悉受持。猶若尊者舍利弗！若剎利",
    "T01n0049_001:0842a16": "女、婆羅門女、居士女、工師女，沐浴塗香著白",
    "T01n0049_001:0842a17": "淨衣，若有人意念生慈愍，欲有饒益、欲令",
    "T01n0049_001:0842a18": "安隱，若持優鉢華鬘、占波華鬘、婆師華鬘、",
    "T01n0049_001:0842a19": "阿提摩多華鬘，授與彼已，兩手受之自冠其",
    "T01n0049_001:0842a20": "首。如是，尊者舍利弗！或有人無諛諂亦無幻，",
    "T01n0049_001:0842a21": "亦不不信有信，能行精進意常定，智慧恭敬",
    "T01n0049_001:0842a22": "學戒，學多分別沙門行。彼從尊者舍利弗聞",
    "T01n0049_001:0842a23": "法已，如快飲、如快食，口及意亦爾。此尊者",
    "T01n0049_001:0842a24": "舍利弗甚奇！而尊者舍利弗為諸梵行者，除",
    "T01n0049_001:0842a25": "其不善立於善中。善哉賢者！是為真人。」此",
    "T01n0049_001:0842a26": "各各所說，相樂已，從座起，各還本處。",
    "T01n0049_001:0842a27": "佛說求欲經"
}