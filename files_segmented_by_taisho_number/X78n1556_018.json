{
    "X78n1556_018:0753a09": "建中靖國續燈錄卷第十八　　　〔宋銘〕",
    "X78n1556_018:0753a11": "東京法雲禪寺住持傳法佛國禪師(臣)惟白集",
    "X78n1556_018:0753a12": "　　對機門",
    "X78n1556_018:0753a13": "　　　廬陵清原山行思禪師第十三世",
    "X78n1556_018:0753a14": "杭州佛日山智才禪師法嗣",
    "X78n1556_018:0753a15": "澧州夾山靈泉自齡禪師姓周氏。宜興人也。受業於",
    "X78n1556_018:0753a16": "本州福聖寺。十八具戒。志慕參遊。造佛日才禪師法",
    "X78n1556_018:0753a17": "席。悟明心要。乃為執侍。才既遷化。復歷諸方。潭州大",
    "X78n1556_018:0753a18": "溈山真如禪師請為座元。初住興化。出世闡揚。問。金",
    "X78n1556_018:0753a19": "雞啄破瑠璃殻。玉兔挨開碧海門。此是人間光影。如",
    "X78n1556_018:0753a20": "何是祖師機。師云。針劄不入。僧曰。秖如朕兆未生已",
    "X78n1556_018:0753a21": "前作麼生道。師舉起拂子。僧曰。如何領會。師云。斫額",
    "X78n1556_018:0753a22": "望扶桑。問。混沌未分時如何。師云。春風[颱-台+弗][颱-台+弗]。僧曰。分",
    "X78n1556_018:0753a23": "後如何。師云。春日遲遲。僧曰。向上更有事也無。師云。",
    "X78n1556_018:0753a24": "一年三百六十日。問。佛未出世時如何。師云。撥開天",
    "X78n1556_018:0753b01": "眼。按下雲頭。僧曰。出世後如何。師云。四海波濤靜。一",
    "X78n1556_018:0753b02": "輪天地寬。問。如何是時節因緣。師云。秋池月寫樓臺",
    "X78n1556_018:0753b03": "影。滿檻風傳皷角聲。僧曰。恁麼則嶽麓峰前雲靉靆。",
    "X78n1556_018:0753b04": "澧陽江內浪滔天。師云。一任鑽龜打瓦。",
    "X78n1556_018:0753b05": "上堂。良久。云。不須辨妄求真。不用避喧取靜。人人杲",
    "X78n1556_018:0753b06": "日當空。處處玄機獨迴。瞿曇不守本分。獨坐妙峰孤",
    "X78n1556_018:0753b07": "頂。廣說海藏言詮。一如擔雪填井。更云法眼衣盂。分",
    "X78n1556_018:0753b08": "付頭陀守領。西天四七綿綿。東土二三永永。秀師拂",
    "X78n1556_018:0753b09": "拭塵埃。大似臨嫁醫癭。老盧半夜三更。著忙走過東",
    "X78n1556_018:0753b10": "嶺。至今子子孫孫。一半瞌睡未省。",
    "X78n1556_018:0753b11": "上堂云。儼老當頭擊鼓。沙彌捧鉢作舞。南泉打破粥",
    "X78n1556_018:0753b12": "鍋。走了狸奴白牯。參。",
    "X78n1556_018:0753b13": "上堂。良久。顧大眾云。日裏走金烏。誰云一物無。趙州",
    "X78n1556_018:0753b14": "東壁上。挂箇大葫蘆。參。",
    "X78n1556_018:0753b15": "上堂。良久。畫一圓相云。大眾。五千餘卷詮不盡。三世",
    "X78n1556_018:0753b16": "諸佛讚不及。令人却憶賣油翁。即忙走下繩床立。參。",
    "X78n1556_018:0753b17": "上堂云。列祖風規。毫釐靡虧。明明有據。落落無依。大",
    "X78n1556_018:0753b18": "眾。竿頭直須進步。盡餅不可充飢。豈不見香嚴擲礫。",
    "X78n1556_018:0753b19": "頓發真機。可笑今年貧更殺。失却舊年錐。參。",
    "X78n1556_018:0753b20": "上堂云。便乃忘機守默。已被金粟占先。擬欲展演詞",
    "X78n1556_018:0753b21": "鋒。落在瞿曇之後。離此二途。作麼生是衲僧透脫一",
    "X78n1556_018:0753b22": "路。良久。云。好笑南泉提起處。刈茆鎌子曲彎彎。參。",
    "X78n1556_018:0753b23": "上堂。喝一喝。云。是什麼時節。日暖風和。三春二月。家",
    "X78n1556_018:0753b24": "家門戶大開。處處百花鬬發。王老擡眸。靈雲漏泄。師",
    "X78n1556_018:0753c01": "復舉起拳云。大眾。儞把取西瞿耶尼。還我北鬱單越。",
    "X78n1556_018:0753c02": "拍禪床一下。",
    "X78n1556_018:0753c03": "東京惠林禪院若沖覺海禪師法嗣",
    "X78n1556_018:0753c04": "東京永興華嚴佛慧禪師諱智明。姓史氏。常州人也。",
    "X78n1556_018:0753c05": "及冠為僧。即慕參遊。緣契慧林覺海禪師。眾請出世。",
    "X78n1556_018:0753c06": "　哲宗皇帝上仙百日入內。特賜佛慧禪號。開堂日。",
    "X78n1556_018:0753c07": "問。知師久佩毗盧印。願開寶藏濟勞生。師云。舉頭若",
    "X78n1556_018:0753c08": "具金剛眼。無限清輝盡屬君。僧曰。今日小出大遇。師",
    "X78n1556_018:0753c09": "云。未開口已前作麼生。僧曰。却請和尚道。師云。鷂子",
    "X78n1556_018:0753c10": "過新羅。問。如何是華嚴境。師云。重重無盡。僧曰。如何",
    "X78n1556_018:0753c11": "是境中人。師云。覿面相呈。僧曰。向上宗乘事若何。師",
    "X78n1556_018:0753c12": "云。將謂是金毛師子。問。魚龍難辨。玉石未分。祖意西",
    "X78n1556_018:0753c13": "來。如何指示。師云。點。僧曰。點鐵為金。一場富貴。師云。",
    "X78n1556_018:0753c14": "莫將庭際栢。喚作路旁蒿。僧曰。恁麼則迷來宛似蛾",
    "X78n1556_018:0753c15": "投火。悟去還如鶴出籠。師云。莫將閑學解。埋沒祖師",
    "X78n1556_018:0753c16": "心。問。彈指此心即不問。知音相見事若何。師云。披蓑",
    "X78n1556_018:0753c17": "側笠千峯下。引水澆蔬五老前。僧曰。恁麼則泥牛弄",
    "X78n1556_018:0753c18": "月波濤裏。石女吹笙火燄中。師云。儞分上作麼生。僧",
    "X78n1556_018:0753c19": "曰。學人若也通消息。秖恐難為碧眼胡。師云。山僧今",
    "X78n1556_018:0753c20": "日失利。問。相逢不擎出。舉意便知有。僧提起坐具云。",
    "X78n1556_018:0753c21": "如今提起了也。和尚作麼生。師云。謝儞布施。僧曰。此",
    "X78n1556_018:0753c22": "是學人底。那箇是和尚底。師云。將謂是衲僧。僧曰。不",
    "X78n1556_018:0753c23": "但宗眼分明。亦乃師承有據。師云。縮却舌頭。",
    "X78n1556_018:0753c24": "師云。此一大事因緣。非神通之所到。非智慧之所詮。",
    "X78n1556_018:0754a01": "三世諸佛秖言自知。一大藏教譬喻不及。今人不了。",
    "X78n1556_018:0754a02": "妄涉塵勞。見惑由存。是非鋒起。殊不知法界融通。靈",
    "X78n1556_018:0754a03": "然不昧。包含萬有。髑處光輝。清風與明月交參。森羅",
    "X78n1556_018:0754a04": "共乾坤並秀。寒松古栢。不用思量。翠竹黃花。何須卜",
    "X78n1556_018:0754a05": "度。於斯薦得。上報佛恩。亦資　國祚。良久。云。竟日不",
    "X78n1556_018:0754a06": "干清世事。一爐香篆祝　堯年。珍重。",
    "X78n1556_018:0754a07": "上堂云。春光爍爍。暖氣飄飄。萬木含烟。千花競秀。白",
    "X78n1556_018:0754a08": "雲散處。樓閣門開。碧霧收時。妙峰頂露。且道妙峰頂",
    "X78n1556_018:0754a09": "上一句作麼生道。良久云。共僧巖上坐。見客海邊行。",
    "X78n1556_018:0754a10": "上堂云。若論此事。在天則列萬象而齊現。在地則運",
    "X78n1556_018:0754a11": "四時而發生。在人則出沒卷舒。六根互用。且道在山",
    "X78n1556_018:0754a12": "僧拄杖頭上又作麼生。良久。卓一下。云。高也著。低也",
    "X78n1556_018:0754a13": "著。",
    "X78n1556_018:0754a14": "常州廣福曇章法照禪師問。如何是祖師西來意。師",
    "X78n1556_018:0754a15": "云。春來花自發。僧曰。學人未曉。師云。秋至葉先凋。問。",
    "X78n1556_018:0754a16": "如何是露地白牛。師云。頭角分明。問。如何是和尚為",
    "X78n1556_018:0754a17": "人一句。師云。一二三四五六七。僧曰。意旨如何。師云。",
    "X78n1556_018:0754a18": "萬物皆從遮裡出。",
    "X78n1556_018:0754a19": "鎮府水泰智航禪師問。靈山微咲即不問。天鉢親傳",
    "X78n1556_018:0754a20": "事若何。師云。花不亂墜。石不點頭。僧曰。休說永嘉宿",
    "X78n1556_018:0754a21": "覺。不若立雪神光。師云。鐵牛耕破嶺頭雲。上堂云。散",
    "X78n1556_018:0754a22": "為器者。乃道之漓。適於變者。為法之弊。靈機不昧。亘",
    "X78n1556_018:0754a23": "古亘今。大用現前。何得何失。雖然如是。忽遇無孔鐵",
    "X78n1556_018:0754a24": "槌。作麼生話會。拈拄杖云。穿過了也。上堂云。干將在",
    "X78n1556_018:0754b01": "手。縱奪臨時。主令全提。群魔膽裂。烟雲路斷。凡聖絕",
    "X78n1556_018:0754b02": "蹤。樓閣門開。知音何在。乃召大眾云。高著眼。上堂云。",
    "X78n1556_018:0754b03": "龍騰碧漢。變化無方。鳳翥青霄。誰知蹤跡。可行則行。",
    "X78n1556_018:0754b04": "不出百千三昧。可止則止。寧亡萬象森羅。所以道。取",
    "X78n1556_018:0754b05": "不得。捨不得。不可得中秖麼得。且道得箇什麼。良久。",
    "X78n1556_018:0754b06": "云。莫妄想。",
    "X78n1556_018:0754b07": "常州江陰壽聖子邦圓覺禪師問。學人上來。請師說",
    "X78n1556_018:0754b08": "法。師云。海底紅塵起。僧曰。乞師方便。師云。山頭白浪",
    "X78n1556_018:0754b09": "生。問。祖意教意拈放一邊。如何得速成佛去。師云。有",
    "X78n1556_018:0754b10": "成終不是。是佛亦非真。僧擬議。師叱云。話頭道什麼。",
    "X78n1556_018:0754b11": "真州長蘆崇福應夫廣昭禪師法嗣",
    "X78n1556_018:0754b12": "滁州瑯瑘山宗初禪師問。朝宰請師陞寶座。如何方",
    "X78n1556_018:0754b13": "便示西來。師云。多少分明。僧曰。恁麼則法雨高霑了",
    "X78n1556_018:0754b14": "了堂。師云。貧無達士將金濟。病有閑人說藥方。僧曰。",
    "X78n1556_018:0754b15": "雲散始知江月白。座間方見老盧機。師云。別處人事。",
    "X78n1556_018:0754b16": "問。如何是瑯瑘境。師云。紅日照成金色界。秋烟染出",
    "X78n1556_018:0754b17": "碧瑠璃。僧曰。如何是境中人。師云。擡頭山萬朵。伴手",
    "X78n1556_018:0754b18": "一枝笻。師云。若據祖宗門下。舉目則千山萬水。低頭",
    "X78n1556_018:0754b19": "乃十萬八千。更若展露言鋒。尋言究妙。譬若敲冰求",
    "X78n1556_018:0754b20": "火。緣木取魚。徒費精神。遠之遠矣。如斯語話。猶涉化",
    "X78n1556_018:0754b21": "門。且問諸人。不落化門一句作麼生道。良久。云。一句",
    "X78n1556_018:0754b22": "無私。應之萬里。",
    "X78n1556_018:0754b23": "滁州龍蟠山道成禪師問。鎮海明珠初出水。今日當",
    "X78n1556_018:0754b24": "場欲借看。師云。白雲收海面。紅日上天心。僧曰。恁麼",
    "X78n1556_018:0754c01": "則一輪光彩照無窮。師云。爍破髑髏。問。聞師已得黃",
    "X78n1556_018:0754c02": "梅旨。一法如何指示人。師云。花開千朵秀。風動一江",
    "X78n1556_018:0754c03": "寒。僧曰。瘦竹有高節。雲閑無定蹤。師云。一曲楚歌愁",
    "X78n1556_018:0754c04": "殺人。問。陽春已發。覺木初榮。寶座既登。請師說法。師",
    "X78n1556_018:0754c05": "云。岸柳迎風舞。僧曰。學人未曉。師云。溪花向日開。問。",
    "X78n1556_018:0754c06": "如何是龍蟠境。師云。雲散千山翠。烟深隔兩鍾。僧曰。",
    "X78n1556_018:0754c07": "如何是境中人。師云。楖[木*栗]一條。衲衣三事。僧曰。向上",
    "X78n1556_018:0754c08": "更有事也無。師云。瞌睡漢。師云。信手拈來。無非妙用。",
    "X78n1556_018:0754c09": "靈知自性。歷劫常如。動靜隨緣。猶谷答響。分身百億。",
    "X78n1556_018:0754c10": "曲徇群生。灑甘露。沃蕉芽。布慈雲。談實相。咸歸至道。",
    "X78n1556_018:0754c11": "今古湛然。更須打辨精神。分明看取。諸仁者。還見麼。",
    "X78n1556_018:0754c12": "良久。云。秋水一泓長見底。澗松千尺不生枝。",
    "X78n1556_018:0754c13": "真定府洪濟禪院宗賾禪師姓孫氏。洛州永年人也。",
    "X78n1556_018:0754c14": "少習儒業。稟性超然。滿禪師勉令奉佛。投圓通禪師",
    "X78n1556_018:0754c15": "出家。未幾。祝髮披緇。參廣照禪師。屢扣宗猷。未有開",
    "X78n1556_018:0754c16": "發。足方躡堦。忽然悟道。投機頌曰。舉足上甎堦。分明",
    "X78n1556_018:0754c17": "遮箇法。黃楊木畔笑呵呵。萬里青天一輪月。遂陳其",
    "X78n1556_018:0754c18": "所悟。照乃可之。待制楊公畏命師出世。曾魯公宅奏",
    "X78n1556_018:0754c19": "賜椹服。問。台星臨寶座。祖意願宣揚。師云。萬里不挂",
    "X78n1556_018:0754c20": "片雲。僧曰。恩深轉無語。師云。唯有好風來席上。更無",
    "X78n1556_018:0754c21": "閑語落人間。僧曰。千古淳風特地清。師云。真師子兒。",
    "X78n1556_018:0754c22": "善師子吼。問。四眾臨筵。請師說法。師云。須彌山。大海",
    "X78n1556_018:0754c23": "水。僧曰。我聞一唱三疑息。青蓮啟目視頭陀。師云。畢",
    "X78n1556_018:0754c24": "鉢巖中如何話會。僧曰。杲日當空。清風滿座。師云。祇",
    "X78n1556_018:0755a01": "道得一半。問。如何是古佛家風。師云。祇覺春風吹我",
    "X78n1556_018:0755a02": "寒。不知明月為誰白。僧曰。學人特伸請益。師云。相逢",
    "X78n1556_018:0755a03": "秋色裡。此意與誰同。問。達磨面壁。此理如何。師良久。",
    "X78n1556_018:0755a04": "僧禮拜。師云。今日被遮僧一問。直得口啞。",
    "X78n1556_018:0755a05": "上堂云。冬去寒食。一百單五。活人路上。死人無數。頭",
    "X78n1556_018:0755a06": "鑽荊棘林。將謂眾生苦。拜掃事如何。骨堆上添土。唯",
    "X78n1556_018:0755a07": "有出家人。不踏無生路。大眾。且道向什麼處去。還會",
    "X78n1556_018:0755a08": "麼。南天台。北五臺。參。",
    "X78n1556_018:0755a09": "上堂云。鎮府蘿蔔頭。聲名播天下。雖則諸方老宿盡",
    "X78n1556_018:0755a10": "力提撕。然而多口衲僧齩嚼不破。先住禪師放下。又",
    "X78n1556_018:0755a11": "分付山僧。如今劈析將來。奉為普通供養。良久。云。莫",
    "X78n1556_018:0755a12": "嫌冷澹無滋味。聊表禪家一片心。",
    "X78n1556_018:0755a13": "上堂云。金風澹蕩。物景蕭條。葉落庭臯。雲飛嶺上。不",
    "X78n1556_018:0755a14": "逃暑而暑自退。無意凉而凉自來。正當恁麼時。若謂",
    "X78n1556_018:0755a15": "唯心境界。正是頭上安頭。若言一切平常。大似斬頭",
    "X78n1556_018:0755a16": "覓活。",
    "X78n1556_018:0755a17": "上堂云。新羅別無妙訣。當言不避截舌。但能心口相",
    "X78n1556_018:0755a18": "應。一生受用不徹。且道如何是心口相應底句。良久",
    "X78n1556_018:0755a19": "云。焦甎打著連底凍。參。",
    "X78n1556_018:0755a20": "歙州普滿明禪師問。一佛出世。各坐一花。師今出世。",
    "X78n1556_018:0755a21": "為什麼却陞此座。師云。一片紅雲起。千山地布金。僧",
    "X78n1556_018:0755a22": "拈起坐具云。且道遮箇是什麼。師云。不用皂絲麻線。",
    "X78n1556_018:0755a23": "問。覿面相逢即不問。腦後神光略借看。師云。不借看。",
    "X78n1556_018:0755a24": "僧曰。為什麼不借看。師云。賊是小人。問。遠涉江山即",
    "X78n1556_018:0755b01": "不問。西來祖意事如何。師云。摩[怡-台+羅]西歸辭震旦。至今",
    "X78n1556_018:0755b02": "猶自笑兒孫。僧曰。恁麼則諸聖入廛。殊無利濟。師云。",
    "X78n1556_018:0755b03": "面壁九年空費力。得皮得髓太無端。上堂。顧視大眾",
    "X78n1556_018:0755b04": "云。牙齒一把骨。耳朵兩片皮。從始至于今。禪人猶未",
    "X78n1556_018:0755b05": "知。諸仁者。祇恁麼會得。便是出塵羅漢。英靈丈夫。若",
    "X78n1556_018:0755b06": "也未然。江北江西問王老。一狐疑了一狐疑。參。上堂",
    "X78n1556_018:0755b07": "云。吾祖家風豈涉途。失宗隨照用心麤。一言為報知",
    "X78n1556_018:0755b08": "音者。近日南能不姓盧。上堂。顧視云。鐵牛不喫欄邊",
    "X78n1556_018:0755b09": "草。丫角牧童互相報。放在高坡臥白雲。任渠七顛與",
    "X78n1556_018:0755b10": "八倒。阿呵呵。債有頭。冤有主。拾得要打寒山老。參。上",
    "X78n1556_018:0755b11": "堂。顧視大眾云。一佛手。二驢脚。生緣各各自斟酌。日",
    "X78n1556_018:0755b12": "出東方夜落西。甎頭太厚瓦子薄。錯。錯。前三三與後",
    "X78n1556_018:0755b13": "三三。莫道文殊對無著。參。",
    "X78n1556_018:0755b14": "和州褒禪溥禪師問。幸遇今朝登祖位。師將何法示",
    "X78n1556_018:0755b15": "迷情。師云。獨耀無私。對揚有準。僧曰。曇花纔綻。徧界",
    "X78n1556_018:0755b16": "馨香。師云。儞分上作麼生。僧曰。巨靈擡手無多子。分",
    "X78n1556_018:0755b17": "破華山千萬重。師云。且緩緩。問。如何是祖師西來意。",
    "X78n1556_018:0755b18": "師云。牡丹須是三春拆。僧曰。學人未曉。師云。黃菊還",
    "X78n1556_018:0755b19": "他九日開。僧曰。恁麼則便是和尚為人處也。師云。錯。",
    "X78n1556_018:0755b20": "上堂云。洪機纔剖。大施門開。輝慧日於鋒前。啟驪珠",
    "X78n1556_018:0755b21": "於句後。全開寶藏。特決群疑。徑截千途。心隨萬化。現",
    "X78n1556_018:0755b22": "自在力。闡大威光。使一燈分照於十方。現片月流光",
    "X78n1556_018:0755b23": "於萬水。為凡聖之根本。作迷悟之源由。演唱一音。頓",
    "X78n1556_018:0755b24": "除疑網。包含萬有。密付群機。心眼既開。圓明自顯。智",
    "X78n1556_018:0755c01": "窮幽鑑。應用千差。舒卷現前。無非妙用。諸仁者向遮",
    "X78n1556_018:0755c02": "裡薦得。吼師子之音。奮象王之勢。祛差別之異見。了",
    "X78n1556_018:0755c03": "縛脫之殊途。為苦海之津梁。掌法王之寶印。權衡在",
    "X78n1556_018:0755c04": "手。明鏡當臺。可以摧邪輔正。可以去偽存真。現一道",
    "X78n1556_018:0755c05": "而清虗。僻群邪而體妙。圓光匪外。顯出一靈。豁開萬",
    "X78n1556_018:0755c06": "化之源。直示真空之理。諸仁者。還會麼。良久。云。皎然",
    "X78n1556_018:0755c07": "天地無私照。一道光明處處通。珍重。",
    "X78n1556_018:0755c08": "滁州寶林禪院輝禪師丹丘人也。幼歲從師。早登具",
    "X78n1556_018:0755c09": "戒。首依講肆。聽習台宗。續參長蘆廣照禪師。心眼通",
    "X78n1556_018:0755c10": "明。遂獲印證。問。如何是祖師西來意。師云。大海道底。",
    "X78n1556_018:0755c11": "僧曰。為什麼燈燈相續。師云。遞相鈍致。問。水出高源。",
    "X78n1556_018:0755c12": "如何解會。師云。古今流不竭。僧曰。學人未曉。師云。界",
    "X78n1556_018:0755c13": "破青山色。僧曰。海底紅塵生。山頭白浪起。師云。淹殺",
    "X78n1556_018:0755c14": "儞。問。淺聞深悟尋常事。達磨迷逢意如何。師云。頭戴",
    "X78n1556_018:0755c15": "天。脚踏地。僧曰。忽遇三家村裏人。如何祇對。師云。憂",
    "X78n1556_018:0755c16": "則共慼。樂則同歡。僧曰。若不上來。焉知如是。師云。不",
    "X78n1556_018:0755c17": "得草草。問。牛頭未見四祖時如何。師云。湯缾。僧曰。見",
    "X78n1556_018:0755c18": "後如何。師云。水罐。僧曰。學人未會。師云。世情看冷暖。",
    "X78n1556_018:0755c19": "人事逐高低。問。和尚未見長蘆時如何。師云。雲生古",
    "X78n1556_018:0755c20": "嶠。僧曰。見後如何。師云。水出高源。僧曰。見與未見。相",
    "X78n1556_018:0755c21": "去多少。師云。水流終到海。雲起必為霖。問。刀山劍樹",
    "X78n1556_018:0755c22": "上成等正覺時如何。師云。劈腹剜心。僧曰。和尚何得",
    "X78n1556_018:0755c23": "如此。師云。心不負人。",
    "X78n1556_018:0755c24": "上堂云。步步登高。衲僧意氣。心心放下。達士忘懷。意",
    "X78n1556_018:0756a01": "氣不居佛祖之位。忘懷常遊悲智之門。有念盡成功。",
    "X78n1556_018:0756a02": "無知方大利。良久。云。瑞草生嘉運。林梅放早春。參。",
    "X78n1556_018:0756a03": "上堂云。智水瑩清。心珠獨輝。萬象煥然。十方朗照。眼",
    "X78n1556_018:0756a04": "見無影樹子。耳聽沒絃琴調。若是本分衲僧。不覺低",
    "X78n1556_018:0756a05": "頭吟笑。且道笑箇什麼。無孔鐵鎚。",
    "X78n1556_018:0756a06": "真州靈巖山志愿禪師問。山間林下。頗稱道人家風。",
    "X78n1556_018:0756a07": "綠水庭邊。還他了事衲子。此猶是無風起浪。不涉波",
    "X78n1556_018:0756a08": "瀾。請師答話。師云。雲橫遠岫。雨滴懸崖。僧曰。數聲清",
    "X78n1556_018:0756a09": "磬是非外。一箇閑人天地間。師云。石人拊掌。木女呵",
    "X78n1556_018:0756a10": "呵。僧曰。高臥虗堂無別事。任他今日與明朝。師云。四",
    "X78n1556_018:0756a11": "海晏清王道泰。何須更用苦忉忉。問。六六三十六。春",
    "X78n1556_018:0756a12": "風動脩竹。新斵勿絃琴。請師彈一曲。師云。不落宮商",
    "X78n1556_018:0756a13": "角徵羽。僧曰。一聲鳴歷歷。十指起清風。師云。若不鍾",
    "X78n1556_018:0756a14": "即鑒。還同野舍薪。僧曰。恁麼則不聞聞底事。大眾皆",
    "X78n1556_018:0756a15": "聞。師云。知音者少。",
    "X78n1556_018:0756a16": "上堂云。看看。雲山疊疊。同萬卉以青蒼。烟渚依依。共",
    "X78n1556_018:0756a17": "孤舟而閴寂。樓臺聳峻。殿塔交光。法法無私。古今冥",
    "X78n1556_018:0756a18": "貫。正當恁麼時。還相委悉麼。良久。云。不在低頭。思量",
    "X78n1556_018:0756a19": "難得。參。",
    "X78n1556_018:0756a20": "上堂云。山家活計無多事。直下分明不用猜。敷座豈",
    "X78n1556_018:0756a21": "容知與見。任他烏免去還來。諸人還委悉麼。若委悉",
    "X78n1556_018:0756a22": "得去。心猿罷跳。性海無波。白雲青嶂之內。任運翛然。",
    "X78n1556_018:0756a23": "紫陌紅塵之中。隨緣豁暢。其或未曉根源。切忌尋玄",
    "X78n1556_018:0756a24": "討妙。直饒討得倜儻分明。敢保斯人未徹。且道作麼",
    "X78n1556_018:0756b01": "生是未徹。良久。云。任教滄海變。應不對君通。參。",
    "X78n1556_018:0756b02": "上堂云。霧卷雲收。日上月落。林間幽鳥語呢喃。嶺上",
    "X78n1556_018:0756b03": "樵夫歌間錯。東西南北本來人。咄。莫向外邊生卜度。",
    "X78n1556_018:0756b04": "參。",
    "X78n1556_018:0756b05": "潭州等覺法思禪師問。梵王請佛。蓋為群生。安撫請",
    "X78n1556_018:0756b06": "師。當為何事。師云。月映千江白。雲開萬谷明。僧曰。恁",
    "X78n1556_018:0756b07": "麼則一句無私。師云。古今無異路。達者共同途。問。如",
    "X78n1556_018:0756b08": "何是佛法大意。師云。燈籠挂露柱。僧曰。學人未會。師",
    "X78n1556_018:0756b09": "云。佛殿對三門。僧曰。向上更有事也無。師云。大海若",
    "X78n1556_018:0756b10": "知足。百川應倒流。師良久云。若也於斯薦得。上無攀",
    "X78n1556_018:0756b11": "仰。下絕己躬。靈光現前。耀騰今古。遇知音而隨緣佛",
    "X78n1556_018:0756b12": "事。在山野而別搆清規。亦可竿木隨身。逢場作戲。然",
    "X78n1556_018:0756b13": "雖如是。且道最初一句作麼生道。顧大眾云。切忌當",
    "X78n1556_018:0756b14": "頭。",
    "X78n1556_018:0756b15": "壽州壽春廣慧法岸禪師問。為　國開堂於此日。師",
    "X78n1556_018:0756b16": "將何法報　君恩。師云。香烟靄靄。瑞氣飄飄。僧曰。恁",
    "X78n1556_018:0756b17": "麼則達磨舊時花葉。而今信手重拈。師云。寒山拊掌。",
    "X78n1556_018:0756b18": "拾得呵呵。僧曰。學人今日小出大遇也。師云。乞兒見",
    "X78n1556_018:0756b19": "小利。師云。若論法體。本絕言詮。應用無虧。威光炟赫。",
    "X78n1556_018:0756b20": "英靈上士。相共證明。後學初機。徒勞佇思。雖然如是。",
    "X78n1556_018:0756b21": "事無一向。山僧今日不惜眉毛。與諸人說破。良久。云。",
    "X78n1556_018:0756b22": "人從陳州來。不得許州信。",
    "X78n1556_018:0756b23": "真州定山真如文彥禪師上堂云。堤邊柳綠。默演真",
    "X78n1556_018:0756b24": "空。嶺上猿吟。明談法要。若向遮裡薦得。頭頭圓覺。步",
    "X78n1556_018:0756c01": "步道場。其或未然。且待別時。分明說破。珍重。",
    "X78n1556_018:0756c02": "荊南府護國紹通禪師問。如何是和尚家風。師云。一",
    "X78n1556_018:0756c03": "缾一鉢。僧曰。向上更有事也無。師云。有。僧曰。如何則",
    "X78n1556_018:0756c04": "是。師云。拄杖子。僧曰。若不上來。爭知如是。師便打。僧",
    "X78n1556_018:0756c05": "曰。錯。師云。僧自口喃喃。",
    "X78n1556_018:0756c06": "南京法寶德一禪師問。大眾雲臻。請師說法。師云。諦",
    "X78n1556_018:0756c07": "聽。諦聽。僧曰。一回聞得一回新。師云。儞作麼生會。僧",
    "X78n1556_018:0756c08": "曰。諦聽。諦聽。師云。也是殘羹餿飯。問。如何是睢陽境。",
    "X78n1556_018:0756c09": "師云。車馬門前有。塵埃堂上無。僧曰。如何是境中人。",
    "X78n1556_018:0756c10": "師云。時延三島客。長接五湖僧。",
    "X78n1556_018:0756c11": "池州乾明禪院寶慧禪師上堂。拈起袈裟角示眾云。",
    "X78n1556_018:0756c12": "此乃佛佛授手。祖祖相傳。今日更不覆藏。普示諸人。",
    "X78n1556_018:0756c13": "還會麼。良久。云。若也未然。且待別時重新說破。",
    "X78n1556_018:0756c14": "北京天鉢重元文惠禪師法嗣",
    "X78n1556_018:0756c15": "衛州元豐院清滿禪師姓田氏。滄州鹽山人也。幼而",
    "X78n1556_018:0756c16": "不戲。長以孝聞。母喪出家。剃落稟戒。詣青州元禪師",
    "X78n1556_018:0756c17": "叢席。入室咨參。一日山行。取葉淨手。豁然契悟。投機",
    "X78n1556_018:0756c18": "頌曰。大奇大奇。動用還迷。更問如何。驀口便槌。山居",
    "X78n1556_018:0756c19": "苦行。絕粒七年。太守錢公請師出世。團練李公崇師",
    "X78n1556_018:0756c20": "道行。奏賜命服。遷化將臨。一日辭眾。弟子請頌。師乃",
    "X78n1556_018:0756c21": "瞬之。趺坐而逝。問。禪關創闢。祖道重興。千聖靈機。願",
    "X78n1556_018:0756c22": "師舉唱。師云。秋觀黃葉落。僧曰。千聖靈機蒙舉唱。我",
    "X78n1556_018:0756c23": "師關捩意如何。師云。冬見萬林枯。僧曰。恁麼則木馬",
    "X78n1556_018:0756c24": "嘶時花徧地。泥牛行海雲凝。師云。也須會始得。問。如",
    "X78n1556_018:0757a01": "何是祖師印。師云。地靜天寧。僧曰。如何是心印。師拍",
    "X78n1556_018:0757a02": "膝一下。僧曰。佛祖心印相去幾何。師云。言淺理深。問。",
    "X78n1556_018:0757a03": "如何是衲僧得力處。師云。月上青天。僧曰。未審有何",
    "X78n1556_018:0757a04": "憑驗。師云。莫瞌睡。師喝云。徒言五位．三要三玄．九帶",
    "X78n1556_018:0757a05": "唯心．韶陽數句。誠謂無途轍中勒成途轍。無名言中",
    "X78n1556_018:0757a06": "強立名言。如是教壞兒孫。發於宗旨。據遮幾箇漢。若",
    "X78n1556_018:0757a07": "教山僧見伊。先與敲了牙齒。然後斬為三段。拈起拄",
    "X78n1556_018:0757a08": "杖云。山僧過患更是彌天。卓一下。",
    "X78n1556_018:0757a09": "上堂。橫按拂子云。要扣玄關。須是有節操。極慷慨。斬",
    "X78n1556_018:0757a10": "得釘。截得鐵。剝剝地漢始得。若是隈刀避箭。碌碌之",
    "X78n1556_018:0757a11": "徒。看即有分。擊禪床。下座。",
    "X78n1556_018:0757a12": "上堂。召大眾云。無異思惟。諦聽。諦聽。昨日寒。今日寒。",
    "X78n1556_018:0757a13": "抖擻精神著力看。著力看。看來看去轉顢頇。要得不",
    "X78n1556_018:0757a14": "顢預。看。參。",
    "X78n1556_018:0757a15": "上堂云。千家門。萬家戶。貧底貧。富者富。其或未瞥地。",
    "X78n1556_018:0757a16": "三塗不是苦。擊拂一下。",
    "X78n1556_018:0757a17": "上堂云。人人獨耀。箇箇極則。祖印如斯。說話非常。有",
    "X78n1556_018:0757a18": "損有益。乃拊掌一下。云。噫。又復引人入荊棘。喝一喝。",
    "X78n1556_018:0757a19": "下座。",
    "X78n1556_018:0757a20": "上堂云。潭中皓月。嶺上白雲。達磨西來。莫如此說。拈",
    "X78n1556_018:0757a21": "拄杖云。也大奇。拄杖解說不思議。擊香臺。下座。",
    "X78n1556_018:0757a22": "上堂云。堪作梁者作梁。堪作柱底作柱。刢利衲僧便",
    "X78n1556_018:0757a23": "知落處。驀拈拄杖云。還知遮箇堪作什麼。打香臺一",
    "X78n1556_018:0757a24": "下。云。莫道無用處。復打一下。參。",
    "X78n1556_018:0757b01": "上堂云。看看。堂裏木師伯被聖僧打一摑。走去見維",
    "X78n1556_018:0757b02": "那。被維那打兩摑。露柱呵呵笑。打著遮師伯。祖印路",
    "X78n1556_018:0757b03": "見不平。與儞雪正。拈拄杖云。來。來。然是聖僧。也須喫",
    "X78n1556_018:0757b04": "棒。擊香臺。下座。",
    "X78n1556_018:0757b05": "西京善勝真悟禪師問。進一步則太過。退一步則不",
    "X78n1556_018:0757b06": "及。祇如不進不退時如何。師云。謝闍梨供養。僧曰。恁",
    "X78n1556_018:0757b07": "麼則萬般施設不如常。師云。千鄉萬里。僧曰。未明佛",
    "X78n1556_018:0757b08": "法千般境。悟了心中萬事無。師云。勿交涉。上堂云。揚",
    "X78n1556_018:0757b09": "聲止響。不知聲是響根。弄影逃形。不知形為影本。以",
    "X78n1556_018:0757b10": "法問法。不知法本非法。以心傳心。不知心本無心。心",
    "X78n1556_018:0757b11": "本無心。知心如幻。了法非法。知法如夢。心法不實。莫",
    "X78n1556_018:0757b12": "謾追求。夢幻空花。無煩地捉。若到遮裏。三世諸佛．一",
    "X78n1556_018:0757b13": "大藏教．祖師言句．天下老和尚路布葛藤。盡使不著。",
    "X78n1556_018:0757b14": "何故。太平本是將軍致。不許將軍見太平。",
    "X78n1556_018:0757b15": "恩州祖印善丕禪師問。如何是佛。師云。通上徹下。僧",
    "X78n1556_018:0757b16": "曰。如何是法。師云。徹下通上。師乃云。通上徹下。徹下",
    "X78n1556_018:0757b17": "通上。迷有千差。悟無兩樣。咄。",
    "X78n1556_018:0757b18": "廬山賢棲遷禪師法嗣",
    "X78n1556_018:0757b19": "杭州南山法雨惟鎮禪師問。如何是法雨境。師云。竹",
    "X78n1556_018:0757b20": "寺門相並。湖山路接連。僧曰。如何是境中人。師云。芳",
    "X78n1556_018:0757b21": "草和花種。修篁帶雨移。師顧大眾云。還知麼。南山嶺",
    "X78n1556_018:0757b22": "頭。白雲丹丹。西湖岸上。綠柳依依。一時驗取。不用針",
    "X78n1556_018:0757b23": "錐。喝一喝。下座。",
    "X78n1556_018:0757b24": "舒州王屋山崇福燈禪師上堂云。天不能蓋。地不能",
    "X78n1556_018:0757c01": "載。一室無私。何處不在。大眾。直饒恁麼會去。也是鬼",
    "X78n1556_018:0757c02": "弄精魂。怎生說箇常在底道理。良久。云。金風昨夜起。",
    "X78n1556_018:0757c03": "徧地是黃花。上堂。良久。云。一也不成。二也不是。張三",
    "X78n1556_018:0757c04": "作群。李四成隊。上下混成。俱為一塊。直饒龍舒把斷",
    "X78n1556_018:0757c05": "要津。爭柰有傍不肯底。任是釘觜鐵舌。也須惱裂粉",
    "X78n1556_018:0757c06": "碎。喝一喝。",
    "X78n1556_018:0757c07": "潭州東明惠遷禪師初住南源。問。如何是南源境。師",
    "X78n1556_018:0757c08": "云。五嶺侵霄漢。三株鎻碧烟。僧曰。如何是境中人。師",
    "X78n1556_018:0757c09": "云。焚香開卷霞生砌。卷箔冥心月在池。上堂云。不可",
    "X78n1556_018:0757c10": "以智知。不可以識識。大眾。且道識箇什麼。良久。云。露",
    "X78n1556_018:0757c11": "柱是木頭作。珍重。",
    "X78n1556_018:0757c12": "和州褒禪沖會圓智禪師法嗣",
    "X78n1556_018:0757c13": "杭州臨安居潤禪師問。為國開堂於此日。師將何法",
    "X78n1556_018:0757c14": "利人天。師云。將謂伶利。僧曰。一炷名香祝　聖恩。師",
    "X78n1556_018:0757c15": "云。今日事作麼生。僧無語。師云。氣急殺人。問。清淨本",
    "X78n1556_018:0757c16": "然。偏周沙界。庵內人為什麼不見庵外事。師云。合恁",
    "X78n1556_018:0757c17": "麼。僧曰。特伸請益。師云。有甚相孤。上堂云。大眾但看。",
    "X78n1556_018:0757c18": "從上古聖挑囊負鉢。出一叢林。入一保社。若不得箇",
    "X78n1556_018:0757c19": "入處。晝夜不捨。參問知識。築著磕著。忽然瞽地。始知",
    "X78n1556_018:0757c20": "刀是鐵作。一時放下。便乃天台普請。南嶽遊山。左之",
    "X78n1556_018:0757c21": "右之。不居惑地。諸仁者。古人既恁麼會。今人欠少箇",
    "X78n1556_018:0757c22": "什麼。良久云。多虗不如少實。",
    "X78n1556_018:0757c23": "台州瑞巖子鴻禪師法嗣",
    "X78n1556_018:0757c24": "台州佛窟昌國可英禪師問。如何是佛法大意。師云。",
    "X78n1556_018:0758a01": "一輪纔出海。萬彚盡霑恩。僧曰。學人不會。師云。祇為",
    "X78n1556_018:0758a02": "分明極。翻令所得遲。問。如何是佛窟境。師云。春歸一",
    "X78n1556_018:0758a03": "徑巖前秀。雪盡數峰雲外寒。僧曰。如何是境中人。師",
    "X78n1556_018:0758a04": "云。錫杖夜敲霜嶠月。銅缾晨漱碧潭煙。師乃云。春風",
    "X78n1556_018:0758a05": "澹蕩。萬物含芳。林間野老謳歌。江上漁人舉棹。岩花",
    "X78n1556_018:0758a06": "列秀。岸柳垂陰。鶯囀喬林。獸鳴幽谷。白雲綻處。千峰",
    "X78n1556_018:0758a07": "而疊疊崔嵬。萬派朝宗。浩渺而波瀾涵月。森羅普現。",
    "X78n1556_018:0758a08": "萬象齊觀。南北東西。交橫互映。重重帝網。百億垂形。",
    "X78n1556_018:0758a09": "海印發光。大千普赴。如斯語話。無不盡知。且道迷身",
    "X78n1556_018:0758a10": "一句作麼生道。良久。云。天上忽雷驚宇宙。井底蝦蟆",
    "X78n1556_018:0758a11": "不舉頭。參。",
    "X78n1556_018:0758a12": "明州岳林寺曇振禪師上堂。斂衣坐定。云。今日布袋",
    "X78n1556_018:0758a13": "頭開。還有買賣者麼。僧出曰。有。師云。不作貴。不作賤。",
    "X78n1556_018:0758a14": "作麼生醻價。僧無語。師云。山僧今日失利。問。寶座既",
    "X78n1556_018:0758a15": "登於此日。箇中消息請宣揚。師云。颯颯和風。飄飄細",
    "X78n1556_018:0758a16": "雨。僧曰。言前超有路。句下越毗盧。師云。也不消得。問。",
    "X78n1556_018:0758a17": "知師解接無根樹。妙手能挑海底燈。學人上來。請師",
    "X78n1556_018:0758a18": "一接。師云。堤柳乍開金眼細。嶺梅初綻玉苞香。僧曰。",
    "X78n1556_018:0758a19": "圓音纔剖。大眾霑恩。師云。刢利人難得。上堂云。若論",
    "X78n1556_018:0758a20": "此事。不在僧之與俗。男之與女。賢之與愚。貴之與賤。",
    "X78n1556_018:0758a21": "悉皆具足。曾無欠少。良由根有利鈍。見有差殊。向聲",
    "X78n1556_018:0758a22": "色裏轉却。何以知之。豈不見道。名言滯於心首。恒為",
    "X78n1556_018:0758a23": "緣慮之場。實際居於目前。翻成名相之境。且作麼生",
    "X78n1556_018:0758a24": "是目前事。還知麼。良久云。眼裡無筋一世貧。",
    "X78n1556_018:0758b01": "汀州開元智潭禪師法嗣",
    "X78n1556_018:0758b02": "汀州開元宗祐禪師問。如何是祖師西來意。師云。扁",
    "X78n1556_018:0758b03": "舟衝雪浪。僧曰。未審意旨如何。師云。一葦渡金陵。師",
    "X78n1556_018:0758b04": "乃云。祖師庭下。水泄不通。佛事門中。風行草偃。於斯",
    "X78n1556_018:0758b05": "見得。暢快平生。擬議思量。千山萬水。",
    "X78n1556_018:0758b06": "虔州慈雲慶璫禪師法嗣",
    "X78n1556_018:0758b07": "虔州廣慈道傳禪師問。如何是梅川境。師云。金精嶷",
    "X78n1556_018:0758b08": "嶷凌霄漢。梅水滔滔貫巨洋。僧曰。如何是境中人。師",
    "X78n1556_018:0758b09": "云。閑庭子賤鳴琴化。百里生民歌復謠。僧曰。向上宗",
    "X78n1556_018:0758b10": "乘。如何指示。師云。南斗七。北斗八。",
    "X78n1556_018:0758b11": "金陵蔣山法泉佛慧禪師法嗣",
    "X78n1556_018:0758b12": "滁州幽谷壽聖寺祐禪師問。如何是和尚為人處。師",
    "X78n1556_018:0758b13": "云。未免拖泥帶水。僧曰。如何得不拖泥帶水去。師云。",
    "X78n1556_018:0758b14": "好喫棒。僧曰。學人有什麼過。師便打。",
    "X78n1556_018:0758b15": "郢州太平興國法雲禪師問。如何是祖師西來意。師",
    "X78n1556_018:0758b16": "云。踏破草鞋。僧曰。學人未曉。師云。直下承當。",
    "X78n1556_018:0758b17": "衢州九峰殊甫禪師問。靈蛇在手。一任卷舒。寶鑑當",
    "X78n1556_018:0758b18": "軒。是何光境。師云。一輪皎皎。萬里霑恩。僧曰。萬丈白",
    "X78n1556_018:0758b19": "雲藏不得。師云。於儞分上得箇什麼。僧曰。休將三寸",
    "X78n1556_018:0758b20": "舌。調弄五湖僧。師云。山僧罪過。",
    "X78n1556_018:0758b21": "善果懷演庵主法嗣",
    "X78n1556_018:0758b22": "潭州玉池光教寺沖儼禪師問。以心傳心。無說可說。",
    "X78n1556_018:0758b23": "無說即不問。如何是可說。師云。石笋逢時長。僧曰。未",
    "X78n1556_018:0758b24": "審意旨如何。師云。葵花向日開。問。如何是祖師的的",
    "X78n1556_018:0758c01": "意。師云。泥牛不喫欄邊草。僧曰。和尚向何處安身立",
    "X78n1556_018:0758c02": "命。師云。直向孤峰頂上眠。",
    "X78n1556_018:0758c03": "廬山歸宗通禪師法嗣",
    "X78n1556_018:0758c04": "襄州資福廣照素月禪師問。如何是古佛心。師云。不",
    "X78n1556_018:0758c05": "著中間。去却兩頭。僧曰。如何是和尚的的為人處。師",
    "X78n1556_018:0758c06": "云。張公喫酒張公醉。問。如何是佛。師云。頂後無圓相。",
    "X78n1556_018:0758c07": "僧曰。未審意旨如何。師云。和風發嫰蘃。問。如何是真",
    "X78n1556_018:0758c08": "常道。師云。著衣喫飯。僧曰。學人不會。師云。真常道。僧",
    "X78n1556_018:0758c09": "曰。莫謾學人。師云。想若不識朝官體。祇識皮鞋不識",
    "X78n1556_018:0758c10": "鞾。",
    "X78n1556_018:0758c11": "郢州子陵辯禪師問。四眾雲臻。願聞法要。師云。夜雨",
    "X78n1556_018:0758c12": "日晴。僧曰。意旨如何。師云。曬。僧曰。一言纔了悟。千古",
    "X78n1556_018:0758c13": "為流通。師云。也不消得。",
    "X78n1556_018:0758c14": "廬山同安崇勝禪院慶通禪師問。師唱誰家曲。宗風",
    "X78n1556_018:0758c15": "嗣阿誰。師云。燕子不離舊窠。問。世尊未成佛時如何。",
    "X78n1556_018:0758c16": "師云。佛。僧曰。成佛後如何。師云。佛。僧曰。畢竟如何。師",
    "X78n1556_018:0758c17": "云。佛。",
    "X78n1556_018:0758c18": "江陵福昌禪院信禪師法嗣",
    "X78n1556_018:0758c19": "安州法興期禪師問。學人無問。請師不答。師云。鯨有",
    "X78n1556_018:0758c20": "吞舟騰巨浪。人無消息過滄溟。僧曰。恁麼則落二落",
    "X78n1556_018:0758c21": "三。師云。饒君解致千般問。空自言多道轉賖。",
    "X78n1556_018:0758c23": "建中靖國續燈錄卷第十八"
}