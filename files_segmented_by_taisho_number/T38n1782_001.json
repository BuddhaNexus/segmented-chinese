{
    "T38n1782_001:0993a03": "說無垢稱經疏卷第一(本)",
    "T38n1782_001:0993a05": "大慈恩寺沙門基撰",
    "T38n1782_001:0993a06": "詳夫。實際凝空。啟玄樞於不二。權方孕道。",
    "T38n1782_001:0993a07": "演妙寶於無三。或顯敞鴻猷。高謝金輪之業。",
    "T38n1782_001:0993a08": "或密開冲最。俯贊玉璞之緒。咸欲清炎楚慧",
    "T38n1782_001:0993a09": "雨。蕩渠溺以慈津。指九有而會十空。徵八解",
    "T38n1782_001:0993a10": "而敷七覺。至哉赫矣。難得而名焉。今此經者。",
    "T38n1782_001:0993a11": "含眾旨之大虛。綰群筌之天沼。理窮真俗之",
    "T38n1782_001:0993a12": "府。迹軼心言之外。杳神機而靡測。湛粹德而",
    "T38n1782_001:0993a13": "難思。變百億於足按。運三千於掌握。合蓋羅",
    "T38n1782_001:0993a14": "於萬像。彰塵岳之危浮。丈室總八希。照真",
    "T38n1782_001:0993a15": "場而永淨。納妙高於毫芥。境均大小。灌巨海",
    "T38n1782_001:0993a16": "於蹄涔。織齊寬狹。闡玄門之祕鍵。移覺苑之",
    "T38n1782_001:0993a17": "道獲。出朽宅之牛軒。渡洋河之象駕。所以",
    "T38n1782_001:0993a18": "西靡玉諜東耀金姿。競賞一真。已經六譯。既",
    "T38n1782_001:0993a19": "而華梵懸隔。音韻所乖。或髣髴於遵文。而",
    "T38n1782_001:0993a20": "糟粕於玄旨。大師皎中宗於行月。鏡圓教於",
    "T38n1782_001:0993a21": "情臺。維絕紐而裕后昆。緝頹綱以格前範。陶",
    "T38n1782_001:0993a22": "甄得失。商搉詞義。載譯此經。或遵真軌。說無",
    "T38n1782_001:0993a23": "垢稱經。序品第一者。振金聲於金口。揚玉字",
    "T38n1782_001:0993a24": "於玉麾。警濤群聰。宣暢云說。道融真宰。業檀",
    "T38n1782_001:0993a25": "靈機。韜紫袂以潛儀。偶玄儒以耀彩。或權",
    "T38n1782_001:0993a26": "或實。示寢疾而演大方。乍隱乍顯。假對揚以",
    "T38n1782_001:0993a27": "光體命。播英聲之十子。皆詞道屈。標灌頂",
    "T38n1782_001:0993a28": "之一人。承威纔暗。既清梵行。且肅神[木*禁]。雅",
    "T38n1782_001:0993a29": "譽遠彰。名無垢稱。經者。貫也攝也。貫二理而",
    "T38n1782_001:0993b01": "不虧。攝四生而莫墜。序者。由也始也。陳教起",
    "T38n1782_001:0993b02": "之因由。作法興之漸始。品者。類也別也。區",
    "T38n1782_001:0993b03": "分玄旨。條貫幽筌。類別而彰。目之為品。此經",
    "T38n1782_001:0993b04": "部成六卷。合有一十四品。今此建初。故名第",
    "T38n1782_001:0993b05": "一。",
    "T38n1782_001:0993b06": "經。如是我聞。贊曰。今解此經。合以六門分",
    "T38n1782_001:0993b07": "別。一經起所因。二經之宗緒。三明經體性。四",
    "T38n1782_001:0993b08": "敘經不同。五科品所從。六釋本文義。第一經",
    "T38n1782_001:0993b09": "起所因。略有五種。一為令眾生起欣厭故。二",
    "T38n1782_001:0993b10": "為令二乘有取捨故。三為顯菩薩內外修故。",
    "T38n1782_001:0993b11": "四為顯如來威德大德故。五時眾根熟所宜",
    "T38n1782_001:0993b12": "聞故。一為令眾生起欣厭者。仰尋。佛現利生。",
    "T38n1782_001:0993b13": "莫過二種。一現身。二說法。且論諸佛之身。本",
    "T38n1782_001:0993b14": "來無二。故涅槃云。若能計三寶常住同真諦。",
    "T38n1782_001:0993b15": "此即是諸佛最勝之上願。隨眾所宜聞見。乃",
    "T38n1782_001:0993b16": "分三種。一法身。即離妄之真理。二報身。即會",
    "T38n1782_001:0993b17": "真之實智。三化身。即應物之權質。故佛地",
    "T38n1782_001:0993b18": "經云。自性法受用變化差別轉。昔由虛妄所",
    "T38n1782_001:0993b19": "覆。俗事翳而愚生。今假真法而修。正理明而",
    "T38n1782_001:0993b20": "報起。夫理為覺道之本。顯位而號法身。報為",
    "T38n1782_001:0993b21": "聖德之先。修圓而稱報體。妙理則中人未了",
    "T38n1782_001:0993b22": "(妙理者。佛性法身。中人者。十地菩薩。十地菩薩。猶未明了佛性法身。故菩薩地云。第十地菩薩。現緣境像。",
    "T38n1782_001:0993b23": "如明眼人隔於輕繫而觀像論亦言。諸佛法身。唯與諸佛與佛。乃能知之。中人既未了。下人故不知也)。",
    "T38n1782_001:0993b24": "上智亦下愚不知(上智者。佛智報身。下愚者。二乘凡夫。二乘凡夫。未能知佛之真",
    "T38n1782_001:0993b25": "智。故法花云。假使滿世間。皆如舍利弗。盡思共度量。不能知佛智。下文未知。中人亦未了)。是以應",
    "T38n1782_001:0993b26": "物器而顯化形(分身百億。化二乘凡夫。化身之妙用)。逗生機而現證",
    "T38n1782_001:0993b27": "覺(現妙大身。化十地菩薩。他受用身之妙用)。自如徵空壁彩。洞",
    "T38n1782_001:0993b28": "晈無涯。注水琁光。輝華有極。佛身權實。取",
    "T38n1782_001:0993b29": "譬可明。故下經云。眾會瞻仰大牟尼。靡不心",
    "T38n1782_001:0993c01": "生清淨信。各見世尊在其前。斯則如來不共",
    "T38n1782_001:0993c02": "相。身既無異。隨宜說三。法亦無差。住機成",
    "T38n1782_001:0993c03": "四。如如意珠隨求雨寶。猶天帝鼓應念發聲。",
    "T38n1782_001:0993c04": "法有四種。一教。二理。三行。四果。法雖萬差。",
    "T38n1782_001:0993c05": "不過此四。意解能詮。名之為教。教之所詮。稱",
    "T38n1782_001:0993c06": "之為理。隨理所修。因之為行。因修所證。號之",
    "T38n1782_001:0993c07": "為果。然此四種。各自無二。任緣有異。並通",
    "T38n1782_001:0993c08": "三乘故。下經言。佛以一音演說法。眾生各",
    "T38n1782_001:0993c09": "各隨所解。普得受用獲其利。斯即如來不共",
    "T38n1782_001:0993c10": "相。此乃教一。任緣通三。亦即法花一雨普",
    "T38n1782_001:0993c11": "潤。三乘三草。二聖二木。生長不同。此乃教同",
    "T38n1782_001:0993c12": "而機有異。成三乘法。此經又云佛以一音演",
    "T38n1782_001:0993c13": "說法。或有恐畏或歡喜。或生厭離或斷疑。斯",
    "T38n1782_001:0993c14": "則如來不共相。此亦理一。任緣通三。寶性論",
    "T38n1782_001:0993c15": "之河性無差。兔馬象三渡之有別。此乃理同",
    "T38n1782_001:0993c16": "而證有異。成三乘義。法花經中。衣裓机案。唯",
    "T38n1782_001:0993c17": "有一門。出處雖殊。離諸災難。及取牛車之因",
    "T38n1782_001:0993c18": "是等。勝鬘又言。正法住。正法滅。波羅提木",
    "T38n1782_001:0993c19": "叉。毘尼。出家。受具足。此六法為大乘。故諸",
    "T38n1782_001:0993c20": "經論二藏。善蓋名住。除障名滅。戒中略本。名",
    "T38n1782_001:0993c21": "波羅提木叉。廣律本名毘尼。此乃所學三藏",
    "T38n1782_001:0993c22": "之法。能學之人名出家。受具足二乘。人法合",
    "T38n1782_001:0993c23": "成六處。既言皆為大乘故說。故知小學為成",
    "T38n1782_001:0993c24": "大因。此乃行同而修有異。頓漸別故成三乘",
    "T38n1782_001:0993c25": "業。法花又云。中路說化城息處。故說二。三",
    "T38n1782_001:0993c26": "車初誘。後等賜牛。此乃果同。而設有異。假實",
    "T38n1782_001:0993c27": "別故。成三乘果。故知。所說法性無差。任彼外",
    "T38n1782_001:0993c28": "緣。分成種種。由此經起略有五因。寧知令眾",
    "T38n1782_001:0993c29": "生起於欣厭。欣厭有二。一內欣厭。二外欣厭。",
    "T38n1782_001:0994a01": "內欣厭者。厭謂厭生死身。欣謂欣當佛身。方",
    "T38n1782_001:0994a02": "便品云。時無垢稱以大方便。現身有疾。以其",
    "T38n1782_001:0994a03": "疾故。國王大臣長者居士。無數千人。皆往問",
    "T38n1782_001:0994a04": "疾。時無垢稱。廣為說法。言諸仁者。是四大種",
    "T38n1782_001:0994a05": "所合成身。無常無強。無堅無力。朽故速疾。不",
    "T38n1782_001:0994a06": "可保信。為苦所惱。眾病之器。多諸過患。變壞",
    "T38n1782_001:0994a07": "之法。諸仁者。如此之身。其聰慧者。所不為",
    "T38n1782_001:0994a08": "怙。乃至廣說。諸仁者。於如此身。應生厭離。",
    "T38n1782_001:0994a09": "於如來身。應起欣樂。如來身者。無量善法共",
    "T38n1782_001:0994a10": "所集成。從修無量勝福慧生。從戒定慧解脫",
    "T38n1782_001:0994a11": "解脫智見所生。乃至廣說。諸仁者。如來之身。",
    "T38n1782_001:0994a12": "功德如是。汝等皆應發心求證。汝等欲得如",
    "T38n1782_001:0994a13": "是之身。息除一切有情病者。當發阿耨多羅",
    "T38n1782_001:0994a14": "三藐三菩提心。遣厭苦心。斷除苦本。令欣",
    "T38n1782_001:0994a15": "佛體。修行佛因。故知。示疾現不思議。欲令眾",
    "T38n1782_001:0994a16": "生起內欣厭。又對揚事畢。將赴菴園。佛邊大",
    "T38n1782_001:0994a17": "眾。皆現金色。知欣厭者。後必果心。外欣厭者。",
    "T38n1782_001:0994a18": "厭謂雜穢王。欣謂欣清淨土。此經淨土有",
    "T38n1782_001:0994a19": "二。一此聖現。二他聖現。穢土亦二。一眾生",
    "T38n1782_001:0994a20": "現。一釋迦現。校勘上下說經始終。所依之",
    "T38n1782_001:0994a21": "土。兩穢二淨。初佛在廣嚴城菴羅園內。為諸",
    "T38n1782_001:0994a22": "四眾廣說妙法。寶性獻蓋。讚性佛諸疑。佛",
    "T38n1782_001:0994a23": "現神通。合蓋酬問。未明異義國土居常。田告",
    "T38n1782_001:0994a24": "寶性。若欲勤修嚴淨佛土先。應方便嚴淨自",
    "T38n1782_001:0994a25": "心。鶖子承佛威神。忽作是念。若菩薩心淨佛",
    "T38n1782_001:0994a26": "土嚴淨者。勿我世尊行菩薩時。心不嚴淨。而",
    "T38n1782_001:0994a27": "土雜穢。佛難喻詰。鶖子未知。持髻廣陳其",
    "T38n1782_001:0994a28": "方欲悟。世尊拂眾疑。或指按大千。云變妙寶",
    "T38n1782_001:0994a29": "莊嚴。鶖子始讚希見。寶性五百童子。既證無",
    "T38n1782_001:0994b01": "生。八萬四千眾生。皆聞興覺慧。化緣既畢。時",
    "T38n1782_001:0994b02": "會所堪。佛攝神通。世界如故。後佛遣妙吉祥。",
    "T38n1782_001:0994b03": "問無垢稱疾對揚事訖。將赴菴園。菩薩行品",
    "T38n1782_001:0994b04": "中。表彼示現難思。菴園欻然廣博。迄至說",
    "T38n1782_001:0994b05": "於經。未更無變穢之文。彰厭穢而欣淨方。究",
    "T38n1782_001:0994b06": "竟必當嚴淨。初三現穢土。二四變淨剎。初我",
    "T38n1782_001:0994b07": "世尊。自變淨土。後淨名妙德。重隔穢方。故",
    "T38n1782_001:0994b08": "言淨土此聖所變。佛淨名等。俱此聖故。他聖",
    "T38n1782_001:0994b09": "現者。他聖有二。一香臺品中。鶖子念食時。無",
    "T38n1782_001:0994b10": "垢稱遂現神通。上方去此。過三十二殑伽沙",
    "T38n1782_001:0994b11": "等諸佛世界。有佛世界。名曰妙香。其中佛號",
    "T38n1782_001:0994b12": "最上香臺。彼界一切。皆香所成。都無二乘。唯",
    "T38n1782_001:0994b13": "有清淨諸大菩薩。時此大眾。皆都觀彼佛國",
    "T38n1782_001:0994b14": "界等事。有千眾生。皆發菩提之意。十千菩",
    "T38n1782_001:0994b15": "薩。並證無生法忍。二觀如來品中。下人不知",
    "T38n1782_001:0994b16": "上位。鶖子心忽疑生。此無垢稱。從何來此。佛",
    "T38n1782_001:0994b17": "言。妙喜世界。有無動如來。彼為度此眾生而",
    "T38n1782_001:0994b18": "來至此。大眾心生渴仰。欲見妙喜功德莊嚴",
    "T38n1782_001:0994b19": "清淨佛土諸菩薩等。時無垢稱。斷取彼界。置",
    "T38n1782_001:0994b20": "右手掌。如陶家輪。猶花鬘貫。入此界中。示諸",
    "T38n1782_001:0994b21": "大眾。雖復彼此二界相雜。各見所居。與本無",
    "T38n1782_001:0994b22": "異。佛告大眾。欲得如是莊嚴佛土。皆當隨學",
    "T38n1782_001:0994b23": "無動如來。本所修行。時此土有八十四那庾",
    "T38n1782_001:0994b24": "多數諸人天等。皆發無上正等覺心。願生彼",
    "T38n1782_001:0994b25": "界。世尊悉記一切當生。此二名為他聖所現。",
    "T38n1782_001:0994b26": "香臺無動。俱他聖故。令厭穢土不起惡因。遣",
    "T38n1782_001:0994b27": "欣淨方修持淨業。由斯變土現不思議。欲令",
    "T38n1782_001:0994b28": "眾生起外欣厭。凡夫眾生。聞法修學。必以欣",
    "T38n1782_001:0994b29": "厭而為根本。經中。此聖所變淨方有二。一釋",
    "T38n1782_001:0994c01": "迦自變。二淨名妙德欲來預變。化所變淨土",
    "T38n1782_001:0994c02": "亦二。一遠觀妙香。二近瞻妙喜穢土亦二。一",
    "T38n1782_001:0994c03": "眾生變。二釋迦變。故序品言。告舍利子。我佛",
    "T38n1782_001:0994c04": "國土。常淨若此。為欲成熟下劣有情。是故示",
    "T38n1782_001:0994c05": "現無量過失雜穢土耳。譬如三十三天。共寶",
    "T38n1782_001:0994c06": "器食。隨業所招。其食有異。如是舍利子。無量",
    "T38n1782_001:0994c07": "有情。生一佛土。隨心淨穢。所見有異。是故。",
    "T38n1782_001:0994c08": "淨者本聖者土。神力令餘下劣有情。亦得變",
    "T38n1782_001:0994c09": "淨。由此。穢者本是下劣有情之土。聖者隨之。",
    "T38n1782_001:0994c10": "亦為穢。此諸身土。有漏無漏。或真或似。准",
    "T38n1782_001:0994c11": "果准圓。准凡准聖。自識異識。所變淨穢。如",
    "T38n1782_001:0994c12": "唯識論。並應分別。此聖變淨。略有二緣。一拂",
    "T38n1782_001:0994c13": "小疑。二警群意。他聖變淨。並為一切如來變",
    "T38n1782_001:0994c14": "穢。但為二乘及凡夫類。非為菩薩。問。何故鶖",
    "T38n1782_001:0994c15": "子生疑。如來自變淨土。淨名將至。妙德預變",
    "T38n1782_001:0994c16": "寶方。答。拂疑破病。如來自變淨方。警動群",
    "T38n1782_001:0994c17": "情。妙德預變嚴剎。問。妙香淨剎。淨名何不持",
    "T38n1782_001:0994c18": "來。妙喜寶方。淨名攝持于掌。答。妙香須飯。",
    "T38n1782_001:0994c19": "食見而不持來。妙喜現通。令見亦持于掌。",
    "T38n1782_001:0994c20": "神通濟利。不一權方。何必並遣持來。齊令",
    "T38n1782_001:0994c21": "俱見。問。佛本濟生。利成欣厭。何不亦令見",
    "T38n1782_001:0994c22": "淨。而唯暫隔穢方。答。機向熟。而緣須暫令見",
    "T38n1782_001:0994c23": "淨。緣不須而未熟。攝穢方。二為令二乘有",
    "T38n1782_001:0994c24": "取捨者。取捨有二。一內取捨。二外取捨。內取",
    "T38n1782_001:0994c25": "捨者。捨謂捨二乘心。取謂取大乘智。障有二",
    "T38n1782_001:0994c26": "種。一煩惱障。二所知障。初障涅槃。後障菩提。",
    "T38n1782_001:0994c27": "聲聞斷初。已超生死。得涅槃訖。不能斷後。",
    "T38n1782_001:0994c28": "未證菩提。不達諸法。故分別心。二乘現有。由",
    "T38n1782_001:0994c29": "此劣法。彼亦成熟無分別智。菩薩所成。由斯",
    "T38n1782_001:0995a01": "勝法。此亦成熟。取捨之道。其義明矣。由此。鶖",
    "T38n1782_001:0995a02": "子宴坐。寂然身心。動現威儀。常居滅定。目",
    "T38n1782_001:0995a03": "連說法。利諸居士。示法離言。乃名真說。飲光",
    "T38n1782_001:0995a04": "乞食。從貧捨富。令等慈悲修行壞執。善現",
    "T38n1782_001:0995a05": "持鉢。修行舍衛城。化人其舍理等。乃可",
    "T38n1782_001:0995a06": "取之。滿慈談演。教諸新學。遣授大法。勿以聲",
    "T38n1782_001:0995a07": "聞剪剃隨佛。決擇苦空。何以分別之心。而說",
    "T38n1782_001:0995a08": "實相之法。無滅天眼。明見大千。有無之行雙",
    "T38n1782_001:0995a09": "徵。而定之見方達。近執出二人之罪。訶令",
    "T38n1782_001:0995a10": "勿擾其心。心垢而罪生。心淨垢還滅。執日",
    "T38n1782_001:0995a11": "讚出家之德。誘彼幼童。教捨分別而為無為。",
    "T38n1782_001:0995a12": "是為出家之利。世尊現身有疾。慶喜緣斯乞",
    "T38n1782_001:0995a13": "乳。說佛無漏之身。令捨二乘之見。竊觀昔時",
    "T38n1782_001:0995a14": "逢遇。尚勸捨分別之心。況示疾而演大方。不",
    "T38n1782_001:0995a15": "讚授菩薩之智。所以問疾品中。吉祥將往問",
    "T38n1782_001:0995a16": "疾。淨名先空其舍。既同十方佛之。亦現空",
    "T38n1782_001:0995a17": "其分別。不思議品中。鶖子希床。訶令為法。",
    "T38n1782_001:0995a18": "後請燈王之座。安處菩薩聲聞。廣說不可思",
    "T38n1782_001:0995a19": "議。談非二乘境界。飲光引生盲。自喻不了",
    "T38n1782_001:0995a20": "解之難思。觀有情品中。天女散花。聲聞便",
    "T38n1782_001:0995a21": "著。鶖子以花不如法。盡其神力去之。天女曰。",
    "T38n1782_001:0995a22": "是花如法。尊者自不如法。花無分別。尊者有",
    "T38n1782_001:0995a23": "之。香臺品中。鶖子見日時將至。心思所食。",
    "T38n1782_001:0995a24": "便香臺之食。勸捨聲聞之意。故攝論云。三",
    "T38n1782_001:0995a25": "種練磨。斷除四處。障二乘作意。諸疑離疑",
    "T38n1782_001:0995a26": "心。有分別便迷其境。分別若除。乃冥正理故。",
    "T38n1782_001:0995a27": "有分別者。未契真宗之妙。莫證菩提。無分別",
    "T38n1782_001:0995a28": "者。遂會玄門之極。方成大覺。故知示疾現不",
    "T38n1782_001:0995a29": "思議。欲令二乘起內欣厭。聲聞苦身。任運便",
    "T38n1782_001:0995b01": "滅。故內欣厭。唯說智心。分別心滅。妄境乃",
    "T38n1782_001:0995b02": "空。正智既生。其理便現。問。聲聞獨覺。隨往",
    "T38n1782_001:0995b03": "眾多。何獨鶖子一人。屢有詞理之屈。答。聲聞",
    "T38n1782_001:0995b04": "巨眾。鶖子獨高。舉首對揚。知餘並屈。外欣厭",
    "T38n1782_001:0995b05": "者。厭謂厭離穢土。欣謂欣清淨土。佛土有三。",
    "T38n1782_001:0995b06": "一法性土。法身所居。真如之理。二受用土。報",
    "T38n1782_001:0995b07": "身所居。眾寶嚴飾。三變化土。化身所居。淨穢",
    "T38n1782_001:0995b08": "不定。至下經文。具廣分別。雖復妙德淨名。俱",
    "T38n1782_001:0995b09": "變菴園使淨。通警時聞大眾。何獨為化聲聞。",
    "T38n1782_001:0995b10": "唯有持髻對申。世尊足按。大千變淨。尋復如",
    "T38n1782_001:0995b11": "常。此唯獨化聲聞。為止鶖子之疑故也。雖亦",
    "T38n1782_001:0995b12": "大眾同見。不應獨為聲聞。鶖子時獨生疑。故",
    "T38n1782_001:0995b13": "此俱稱為現。即初現淨剎。為令二乘有外欣",
    "T38n1782_001:0995b14": "厭。後時所現。並為一切。事既同上。不能具",
    "T38n1782_001:0995b15": "陳。心清淨故佛土亦淨。心有垢故佛土亦垢。",
    "T38n1782_001:0995b16": "所以上來欣厭取捨。皆言內外。三為顯菩薩",
    "T38n1782_001:0995b17": "內外修者。菩薩所修。雖難別舉。總而略例。",
    "T38n1782_001:0995b18": "不過二種。一內修。二外修。內修者。內修己身",
    "T38n1782_001:0995b19": "所應成就自利功德。即大智等。而為上首。外",
    "T38n1782_001:0995b20": "修者。外修利他所應成就利他功德。即大悲",
    "T38n1782_001:0995b21": "等。而為上首。成唯識說。雖菩薩所修隨其意",
    "T38n1782_001:0995b22": "樂。一切皆通自他利品。濟拔眾生。即己利故。",
    "T38n1782_001:0995b23": "自所進修。為眾生故。而隨勝顯。六到彼岸諸",
    "T38n1782_001:0995b24": "相好業菩提分等。名自利行。六種神通四種",
    "T38n1782_001:0995b25": "無量四攝事等。名利他行。自利行者。此經序",
    "T38n1782_001:0995b26": "品歎菩薩德中云。諸佛威德常所加持。善護",
    "T38n1782_001:0995b27": "法城。能攝正法。紹三寶種使不絕。乃至廣說。",
    "T38n1782_001:0995b28": "諸有所作。亦不唐捐。又寶性問淨土相。云何",
    "T38n1782_001:0995b29": "名為嚴淨佛土。世尊告曰。修回向土。是菩薩",
    "T38n1782_001:0995c01": "淨土。菩薩得菩提時。其國具足眾德莊嚴。又",
    "T38n1782_001:0995c02": "菩提分品說。諸菩薩雖復行於五無間趣。而",
    "T38n1782_001:0995c03": "無恚惱忿害毒心。又普現一切色身菩薩。問",
    "T38n1782_001:0995c04": "無垢稱父母等類。無垢稱言。慧度菩薩母。善",
    "T38n1782_001:0995c05": "方便為父。母間真導師。無不由是生。惠度第",
    "T38n1782_001:0995c06": "六。自利德也。方便第七利他德也。又菩薩行",
    "T38n1782_001:0995c07": "品中。上方九百萬菩薩。請釋迦言。願賜少法。",
    "T38n1782_001:0995c08": "當還本土。世尊告曰。有諸菩薩解脫法門。名",
    "T38n1782_001:0995c09": "為有盡無盡。汝當修學。有盡者。即是有為",
    "T38n1782_001:0995c10": "有生滅法。言無盡者。則是無為無生滅法。如",
    "T38n1782_001:0995c11": "是一切自利功德。皆是菩薩內所應修。一切",
    "T38n1782_001:0995c12": "皆以智為主故。恐文繁廣。自利行中。但舉",
    "T38n1782_001:0995c13": "爾所。餘皆准知。利他行者。序品歎德中言。以",
    "T38n1782_001:0995c14": "大師子吼聲敷演。美音遐振。周遍十方。乃至",
    "T38n1782_001:0995c15": "廣說。其見聞者。無不蒙益。后長者子寶性。請",
    "T38n1782_001:0995c16": "問淨佛土相。及諸菩薩修佛土相。世尊告曰。",
    "T38n1782_001:0995c17": "諸有情土。是為菩薩嚴淨佛土。隨諸有情增",
    "T38n1782_001:0995c18": "長饒益。即便攝受嚴淨佛土。方便品中。歎",
    "T38n1782_001:0995c19": "無垢稱言。善於智度。通達方便。大願成滿。明",
    "T38n1782_001:0995c20": "了有情意樂及行。又菩提分品言。菩薩雖復",
    "T38n1782_001:0995c21": "行於焰魔王趣。而集廣大福惠資糧。又普現",
    "T38n1782_001:0995c22": "一切色身菩薩。問無垢稱父母等類。無垢稱",
    "T38n1782_001:0995c23": "言。雖知諸佛國及與眾生空。而常修淨土。利",
    "T38n1782_001:0995c24": "物無懈怠。又菩薩行品中。上方菩薩。請釋",
    "T38n1782_001:0995c25": "迦言。願賜少法。當還本土。世尊告曰。云何名",
    "T38n1782_001:0995c26": "為不盡有為。謂諸菩薩不棄大慈。不捨大悲。",
    "T38n1782_001:0995c27": "云何名為不盡無為。雖觀無我。而於有情。不",
    "T38n1782_001:0995c28": "捨大悲。是名菩薩不住無為。上利他行。恐文",
    "T38n1782_001:0995c29": "繁廣。且舉爾所。餘准可知。如是一切利他功",
    "T38n1782_001:0996a01": "德。皆是菩薩外所應修。如是菩薩凡聖。通",
    "T38n1782_001:0996a02": "論趣與未趣。總相兼說。莫過七地。一種姓",
    "T38n1782_001:0996a03": "地。二勝解行地。三淨勝意樂地。四行正行",
    "T38n1782_001:0996a04": "地。五決定地。六決定行地。七到究竟地。此七",
    "T38n1782_001:0996a05": "地中。初有種姓而未能修。次雖能修。而未能",
    "T38n1782_001:0996a06": "證。後之之地。雖皆證得。後位勝前。又有十",
    "T38n1782_001:0996a07": "地。一住種姓。二已趣入。三未淨意樂。未入初",
    "T38n1782_001:0996a08": "地。四已淨意樂。已入初地。五未成就。未至到",
    "T38n1782_001:0996a09": "究竟地。六已成就。已至到究竟地。七未墮決",
    "T38n1782_001:0996a10": "定。未成熟中。七地已前。八已墮決定。住八九",
    "T38n1782_001:0996a11": "地。九一生所繫。到究竟位中。十最後有。即第",
    "T38n1782_001:0996a12": "十地。此等菩薩所修諸行。別雖無邊。總類而",
    "T38n1782_001:0996a13": "論。不過四種。一波羅密行。二菩薩分行。三",
    "T38n1782_001:0996a14": "諸神通行。四成熟有情行。恐文繁廣。不獲指",
    "T38n1782_001:0996a15": "陳。至下文中。當別顯說隨應。是此內外應修。",
    "T38n1782_001:0996a16": "然諸菩薩。有五種生。一除災生。謂諸菩薩。大",
    "T38n1782_001:0996a17": "願自在二種力故。於飢饉厄難時。為令眾生",
    "T38n1782_001:0996a18": "少用功力。而得存濟。於大魚等種類中生。身",
    "T38n1782_001:0996a19": "形廣大。以自身內。普給一切飢餓眾生。或",
    "T38n1782_001:0996a20": "持明呪。或為藥王。救諸疾疫。隣國戰諍。具勢",
    "T38n1782_001:0996a21": "息除。有情乖違。誡言和解。惡主逼迫。生彼",
    "T38n1782_001:0996a22": "調順。諸有邪見。生彼天處。方便除斷。此等一",
    "T38n1782_001:0996a23": "切。名除災生。二隨類生。謂諸菩薩。以大願自",
    "T38n1782_001:0996a24": "在。隨於一切種類中生。而為上首。方便化導。",
    "T38n1782_001:0996a25": "彼所行惡。而自不行。彼不行善。而自行之。方",
    "T38n1782_001:0996a26": "便勸說。除彼過失。三大勢生。謂諸菩薩。稟性",
    "T38n1782_001:0996a27": "生時。壽量形色。族姓自在。及富貴等。諸異熟",
    "T38n1782_001:0996a28": "果。一切世間。最為殊勝。四增上生。謂諸菩",
    "T38n1782_001:0996a29": "薩。初地作轉輪王。王瞻部州。二地作金輪王。",
    "T38n1782_001:0996b01": "王四天下。三地作忉利天王。四地作夜摩天",
    "T38n1782_001:0996b02": "王。五地作都史多天王。六地作樂變化天",
    "T38n1782_001:0996b03": "王。七地作他化自在天王。八地作初禪天王。",
    "T38n1782_001:0996b04": "九地作二禪王。第十地菩薩作大自在。過色",
    "T38n1782_001:0996b05": "究竟。第四禪王。一切生處。最為第一。避四天",
    "T38n1782_001:0996b06": "王。無定主故。避第三禪。世極樂故。五最勝",
    "T38n1782_001:0996b07": "生。謂諸菩薩。菩提資糧。已極圓滿。生波羅門",
    "T38n1782_001:0996b08": "家大國師家。或生剎帝利大國王家。能現等",
    "T38n1782_001:0996b09": "覺。廣作佛事。如菩薩地四十八卷。當廣分別。",
    "T38n1782_001:0996b10": "准無垢稱。此五生中。資財無量。攝受貧乏。得",
    "T38n1782_001:0996b11": "名除災生。若在長者。長者中尊。為說法勝。得",
    "T38n1782_001:0996b12": "名隨類生。已曾供養無量諸佛。深植德本。因",
    "T38n1782_001:0996b13": "既大故。果亦不小。得名大勢生。現身不受十",
    "T38n1782_001:0996b14": "王果。故非增上生。相非后身之菩薩。故非最",
    "T38n1782_001:0996b15": "後生。或復唯是隨類生。攝於一切類。皆為",
    "T38n1782_001:0996b16": "上首。化一切故。皆由菩薩內外修習自利利",
    "T38n1782_001:0996b17": "他故。能現此為諸菩薩。有如是類。有如是生。",
    "T38n1782_001:0996b18": "行利益故。此經下文。香臺品中。無垢稱語上",
    "T38n1782_001:0996b19": "方菩薩言。如是大士。釋迦如來。能為難事。隱",
    "T38n1782_001:0996b20": "覆無量尊貴功德。不憚功勞。方便調伏剛強",
    "T38n1782_001:0996b21": "眾生。諸菩薩眾。生此土者。亦能堪忍種種",
    "T38n1782_001:0996b22": "勞倦。成就堅牢大悲精進。助揚如來無上正",
    "T38n1782_001:0996b23": "法。利樂有情。堪忍世界。行菩薩行。饒益有",
    "T38n1782_001:0996b24": "情。住於一生。所得功德。多於一切妙香世界。",
    "T38n1782_001:0996b25": "百千大劫。行菩薩行。利樂功德。由此世界有",
    "T38n1782_001:0996b26": "十種修習善法故。謂以惠施攝諸貧窮。乃至",
    "T38n1782_001:0996b27": "以四攝攝眾生故。雖知一切菩薩。皆修內外",
    "T38n1782_001:0996b28": "二行。此經為顯此土菩薩。修不可思議殊勝",
    "T38n1782_001:0996b29": "之行。勝餘佛土故。四為顯如來威德大者。諸",
    "T38n1782_001:0996c01": "佛聖德。雖復百千。以類而論。不過二種。一大",
    "T38n1782_001:0996c02": "威力。二大神德。威力有三。一聖威力。二法威",
    "T38n1782_001:0996c03": "力。三俱生威力。聖威力者。謂佛昔時修習定",
    "T38n1782_001:0996c04": "力。今者依定。得定自在。隨其所願。一切事",
    "T38n1782_001:0996c05": "成。以調柔故。善修心故。名聖威力。法威力",
    "T38n1782_001:0996c06": "者。謂昔菩薩修六度等諸殊勝法。有廣大果。",
    "T38n1782_001:0996c07": "有大勝利。名法威力。俱生威力者。謂佛往昔",
    "T38n1782_001:0996c08": "先集廣大福德資糧。證得俱生甚希奇法。名",
    "T38n1782_001:0996c09": "俱生威力。初聖威力。即六神通。一神境智作",
    "T38n1782_001:0996c10": "證通。二隨念宿住智作證通。三天耳智作證",
    "T38n1782_001:0996c11": "通。四見死生智作證通。五知心差別智作證",
    "T38n1782_001:0996c12": "通。六漏盡智作證通。初神境通有二。一能變。",
    "T38n1782_001:0996c13": "二能化。變謂先有而改易之。即十八變。一振",
    "T38n1782_001:0996c14": "動。二熾然。三流布。四示現。五轉變。六往來。",
    "T38n1782_001:0996c15": "七卷。八舒。九眾像入身。十同類往趣。十一",
    "T38n1782_001:0996c16": "顯。十二隱。十三所作自在。十四制他神通。十",
    "T38n1782_001:0996c17": "五能施辨才。十六能施憶念。十七能施安樂。",
    "T38n1782_001:0996c18": "十八放大光明。化謂先無而今有也。即三種",
    "T38n1782_001:0996c19": "化。化身。化境。及化語。如上所說。變化二種。",
    "T38n1782_001:0996c20": "能為二事。一引諸眾生入佛聖教。二惠施無",
    "T38n1782_001:0996c21": "量受苦眾生。聲聞神通。唯至二千。獨覺神通。",
    "T38n1782_001:0996c22": "能至三千。如來神通。於一念頃能遍十方。菩",
    "T38n1782_001:0996c23": "薩初地。至百佛世界。乃至十地。隨其品類多",
    "T38n1782_001:0996c24": "少之數。如十地經說其分限。乃至漏盡通。二",
    "T38n1782_001:0996c25": "乘但能斷漏種現。不斷麁重。自知漏盡。而不",
    "T38n1782_001:0996c26": "知他及漏盡方便。亦不知他於漏盡得有增",
    "T38n1782_001:0996c27": "上慢。如來具斷種現隨眠。而能了知自他漏",
    "T38n1782_001:0996c28": "盡及盡方便。亦能知他有增上慢。自無染污。",
    "T38n1782_001:0996c29": "亦善為他廣分別說諸增上慢。即此所說六",
    "T38n1782_001:0997a01": "種神變。此經序品云。寶性五百獻蓋。佛合為",
    "T38n1782_001:0997a02": "一。遍覆大千。此即下八變中第五轉變。轉",
    "T38n1782_001:0997a03": "多為一故。亦即第八舒。舒小為大故。爾時世",
    "T38n1782_001:0997a04": "尊。知諸大眾心懷猶豫。以足指案此大地。即",
    "T38n1782_001:0997a05": "時三千大千世界。無量有千妙寶莊嚴。亦即",
    "T38n1782_001:0997a06": "第五轉變所攝。據實而論。菩薩所見本是淨",
    "T38n1782_001:0997a07": "土。二乘凡夫見是穢土。今為二乘等。轉換穢",
    "T38n1782_001:0997a08": "方。變為淨土故。是第五轉變所攝。還攝為穢。",
    "T38n1782_001:0997a09": "亦復如是。由佛勝解。能轉變故。問疾品中。時",
    "T38n1782_001:0997a10": "無垢稱。以大神力。令其室空。除諸所有。唯置",
    "T38n1782_001:0997a11": "一床。現疾而臥。即十八變中。第十二隱攝。隱",
    "T38n1782_001:0997a12": "沒所有。令不現故。不思議品中。鶖子希床。",
    "T38n1782_001:0997a13": "訶令為法。後無垢稱。問妙吉祥。何等佛土有",
    "T38n1782_001:0997a14": "寶座。妙吉祥言。東方去此。廣三十六恒河",
    "T38n1782_001:0997a15": "沙佛國。有佛世界。名山幢。佛號山燈王。佛身",
    "T38n1782_001:0997a16": "長八十四億踰膳那量。其師子座。高六十八",
    "T38n1782_001:0997a17": "億踰膳那。菩薩身長四十二億踰膳那。座高",
    "T38n1782_001:0997a18": "三十四億踰膳那。最為殊妙。時無垢稱。起大",
    "T38n1782_001:0997a19": "神通。山燈王佛。遣三十二億大師子座。來入",
    "T38n1782_001:0997a20": "其室。十八變中。第六住來。亦第十三所作自",
    "T38n1782_001:0997a21": "在。念來即來。得自在故。無垢稱室。欻然廣博",
    "T38n1782_001:0997a22": "嚴淨廣。博者。第八變舒也。變小令大故。悉能",
    "T38n1782_001:0997a23": "苞容三十二億師子之座。不相妨礙。廣嚴大",
    "T38n1782_001:0997a24": "城。乃至阿素洛等所住宮殿。亦不迫迮。悉見",
    "T38n1782_001:0997a25": "如本。前後無異。第九眾像入身也。眾像不小。",
    "T38n1782_001:0997a26": "身亦不大。故此所攝。身為主故。以此名身。大",
    "T38n1782_001:0997a27": "像入小。室此所攝。令諸菩薩各自變身。為",
    "T38n1782_001:0997a28": "四十二億踰膳那量。昇師子座。此乃第八舒",
    "T38n1782_001:0997a29": "也舒小為大故。無垢稱語舍利弗言。諸佛",
    "T38n1782_001:0997b01": "如來住解脫。名不可思議。能以妙高山王。內",
    "T38n1782_001:0997b02": "於芥子。四大海水。內於毛孔。以大千界。置",
    "T38n1782_001:0997b03": "手掌中。此之三種。大小二事。皆無增減。亦",
    "T38n1782_001:0997b04": "即是此眾像入身。或七日以為一劫。第八舒",
    "T38n1782_001:0997b05": "也。短為長故。或促一劫以為七日。第七卷",
    "T38n1782_001:0997b06": "攝。促長為短故。如是一切住解脫不可思議。",
    "T38n1782_001:0997b07": "佛之神力。廣說如下。皆是此中十八神變。三",
    "T38n1782_001:0997b08": "種化攝。觀有情品。天女散花。花是神境智通",
    "T38n1782_001:0997b09": "中化境也。化為也香等故。八希有中第一奇",
    "T38n1782_001:0997b10": "云。此室常有金色光明。即第十八變放大光",
    "T38n1782_001:0997b11": "明。乃至第八。此室常現一切佛土功德莊嚴。",
    "T38n1782_001:0997b12": "諸天宮殿。眾妙綺飾。亦即是此轉變所攝。或",
    "T38n1782_001:0997b13": "即亦是眾像入身。香臺品中。化為菩薩。上往",
    "T38n1782_001:0997b14": "妙香。請佛飯食。及九百萬菩薩。俱來至此。第",
    "T38n1782_001:0997b15": "六往來也。舉眾皆見菩薩往彼等事。即是第",
    "T38n1782_001:0997b16": "四示現所攝。示現彼事。令眾見故。化九百萬",
    "T38n1782_001:0997b17": "座等。即是化境。本無而有故。大眾食飯。而乃",
    "T38n1782_001:0997b18": "有餘。此亦舒也。舒小令多故。如是廣說。不動",
    "T38n1782_001:0997b19": "佛事。皆是此攝。至下一一當應別配。此上所",
    "T38n1782_001:0997b20": "說。皆是聖者神通威力。次法威力。由昔菩薩",
    "T38n1782_001:0997b21": "修行六度之威刃故。能為四相。一斷障。二",
    "T38n1782_001:0997b22": "資糧成就。三饒益自他。四與當來果。由布施",
    "T38n1782_001:0997b23": "故。能斷慳悋。能作自己菩提資糧。亦能除他",
    "T38n1782_001:0997b24": "飢渴疾病匱乏眾苦。當來富樂。得大祿位財",
    "T38n1782_001:0997b25": "寶朋黨大眷屬故。乃至由般若故。能斷無明。",
    "T38n1782_001:0997b26": "為己資糧。能以四攝。成熟有情。如境覺了。引",
    "T38n1782_001:0997b27": "大淨喜。普為有情稱理說法。令獲現後利益",
    "T38n1782_001:0997b28": "安樂。攝諸善根。能正所作。當來能證二障離",
    "T38n1782_001:0997b29": "繫。隨其次第。配其四相。世界。慳悋無明。一",
    "T38n1782_001:0997c01": "切皆斷。乃至祿位財寶朋黨眷屬。攝諸善根。",
    "T38n1782_001:0997c02": "二證離繫故。此顯善法威力。後俱生威力。",
    "T38n1782_001:0997c03": "謂性能憶本生諸事。任運為者情。堪忍受大",
    "T38n1782_001:0997c04": "苦。窮都史天壽量方沒。壽量形色。名稱勝",
    "T38n1782_001:0997c05": "彼。下生入胎。放光遠照。入住出胎。三時正",
    "T38n1782_001:0997c06": "知。生行七步。不待扶持。威德天龍。散香供",
    "T38n1782_001:0997c07": "養。相好嚴身。摧滅魔橫。支節皆備。那羅延",
    "T38n1782_001:0997c08": "力。童稚自然。達解工巧。無師能證無上菩提。",
    "T38n1782_001:0997c09": "大梵天王。自然勸請。雲雷驚怖。入定不動。蠕",
    "T38n1782_001:0997c10": "動歸向附信菩薩。既成佛已。下至傍生。亦來",
    "T38n1782_001:0997c11": "供養。雲龍常候。洗便降雨。遊行不落坐。樹",
    "T38n1782_001:0997c12": "枝條並皆垂影。隨蔭其身。曾不虧捨。魔於",
    "T38n1782_001:0997c13": "六年求便不得。癩癎亂見。復其本心。逆胎",
    "T38n1782_001:0997c14": "得順。盲者得眼。聾者得聽。三毒得除。常右",
    "T38n1782_001:0997c15": "脇臥。處草蓐等。曾無動亂。雖現睡眠。而無轉",
    "T38n1782_001:0997c16": "側。風不動衣。行如師子。步若牛王。先舉右",
    "T38n1782_001:0997c17": "足。後方移左。地隨高下。無礫石等。門應大",
    "T38n1782_001:0997c18": "小。食並彈碎。般涅槃時。大地振動。眾星晃",
    "T38n1782_001:0997c19": "曜。交流而須。如是等事。名俱生威力。非是",
    "T38n1782_001:0997c20": "神通威力所作。此經具陳。香臺燈王無動藥",
    "T38n1782_001:0997c21": "王釋迦五佛。神通威力。餘隨所應。有無准說。",
    "T38n1782_001:0997c22": "不能一一預顯其事。至下文中。當廣指示。大",
    "T38n1782_001:0997c23": "聖德者。謂顯如來十號圓滿。二斷二智。名大",
    "T38n1782_001:0997c24": "聖德。二斷者。謂煩惱障習斷。所知障習斷。即",
    "T38n1782_001:0997c25": "二障盡。所顯真理。因斷障顯。是斷性故。名之",
    "T38n1782_001:0997c26": "為斷。二智者。斷煩惱障已不隨轉智。即生空",
    "T38n1782_001:0997c27": "智。斷所知障已。於一切境無障礙智。即法空",
    "T38n1782_001:0997c28": "智。復可說三智。謂清淨智。一切智。無滯智。",
    "T38n1782_001:0997c29": "又佛百四十不共佛法。謂三十二相。八十隨",
    "T38n1782_001:0998a01": "好。四一切種清淨。四無所畏。十力。三念住。三",
    "T38n1782_001:0998a02": "不護大悲。無忘失法。永害習氣。一切種妙智。",
    "T38n1782_001:0998a03": "及佛無諍願智。無礙解等。如是皆名大聖德",
    "T38n1782_001:0998a04": "法。如瑜伽第四十八及四十九中。顯此功德",
    "T38n1782_001:0998a05": "體義差別。今此經中。顯佛有七種最勝。名大",
    "T38n1782_001:0998a06": "聖德。一所依勝。顯佛身有諸相好故。二正行",
    "T38n1782_001:0998a07": "勝。由佛二利。利益安樂。哀愍世間。令諸天人",
    "T38n1782_001:0998a08": "獲得義利。三圓滿勝。謂佛戒見軌則淨命四",
    "T38n1782_001:0998a09": "種皆滿。四智慧勝。由佛四無礙解皆成就故。",
    "T38n1782_001:0998a10": "五威力勝。具六通故。六斷勝。二障習氣皆永",
    "T38n1782_001:0998a11": "斷故。七住勝。多住無上等三住。謂聖天梵",
    "T38n1782_001:0998a12": "住。三解脫門。及滅盡定。名聖住。多住滅盡",
    "T38n1782_001:0998a13": "定。四靜慮名天住。多住無動第四靜慮。四無",
    "T38n1782_001:0998a14": "量名梵住。多住大悲。由此晝夜六時。以佛眼",
    "T38n1782_001:0998a15": "觀察世間。誰於善根有增有減。及得三乘。此",
    "T38n1782_001:0998a16": "經上下。顯此七勝。名大聖德。成力聖威德。",
    "T38n1782_001:0998a17": "合名第四如來威德。五時眾根熟所宜聞者。",
    "T38n1782_001:0998a18": "佛以大悲智眼。晝夜六時。觀察一切世間。方",
    "T38n1782_001:0998a19": "便善利。無其四失。一無非處。二無非時。三無",
    "T38n1782_001:0998a20": "非法。四無非器。況此經云。諸佛如來威儀進",
    "T38n1782_001:0998a21": "止。凡所施為。無非佛事。故說此經。時眾宜",
    "T38n1782_001:0998a22": "聞。非是虛施聽眾無益。此經總有十三位益。",
    "T38n1782_001:0998a23": "且初序品。因說佛土嚴淨之相。五百長者子。",
    "T38n1782_001:0998a24": "得無生忍。八萬四千人。皆發無上正等覺心。",
    "T38n1782_001:0998a25": "三萬二千人。知有為法無常。遠塵離垢。得",
    "T38n1782_001:0998a26": "法眼淨。八千比丘。漏盡意解。方便品中。淨名",
    "T38n1782_001:0998a27": "示疾。因問說法。無數千人。皆發無上正等覺",
    "T38n1782_001:0998a28": "心。聲聞菩薩二品中。先逢淨名。雖彼時聞各",
    "T38n1782_001:0998a29": "有悟道遣去。答佛不說得道。問疾品中。因共",
    "T38n1782_001:0998b01": "談論。八千天子。皆發無上正等覺心。不思議",
    "T38n1782_001:0998b02": "品中。大迦葉引生盲。自喻不了解脫法門。三",
    "T38n1782_001:0998b03": "萬二千天子。皆發無上正等覺心。八千菩薩。",
    "T38n1782_001:0998b04": "得入菩薩方便善巧智。力所入不可思議解",
    "T38n1782_001:0998b05": "脫境界。觀有情品。菩提分品。不說得道。入不",
    "T38n1782_001:0998b06": "二法門品中。五千菩薩。皆入不二法門。香臺",
    "T38n1782_001:0998b07": "品中。說十種事勝餘佛土。成就八法。生于淨",
    "T38n1782_001:0998b08": "土。五千天子。皆發無上正等覺心。十千菩薩。",
    "T38n1782_001:0998b09": "得無生法忍。菩薩行品中。上方九百萬菩薩。",
    "T38n1782_001:0998b10": "聞有盡無盡法歡喜。以妙香花。散大千界。供",
    "T38n1782_001:0998b11": "養佛法及菩薩已。忽然不現。還到彼國。觀如",
    "T38n1782_001:0998b12": "來品中。因見妙喜世界不動如來。十加那由",
    "T38n1782_001:0998b13": "他人。皆發無上正等覺心。願生彼界。佛記當",
    "T38n1782_001:0998b14": "生。法供養品。囑累品。不說得道。二經之宗緒",
    "T38n1782_001:0998b15": "者。此方先德。依現所有經論義旨。總立四宗。",
    "T38n1782_001:0998b16": "一立性宗。成立三科法皆有體。薩婆多部是。",
    "T38n1782_001:0998b17": "迦延雜心婆沙之類。二破性宗。諸法有相。都",
    "T38n1782_001:0998b18": "無實性。破前立性。成實論是。三破相宗。非但",
    "T38n1782_001:0998b19": "性空。諸法相狀亦非實有。般若等經。中百等",
    "T38n1782_001:0998b20": "是。四顯實宗。明一切法真實道理。隨其所應。",
    "T38n1782_001:0998b21": "有空有有。涅槃花嚴楞伽等是。若其經論唯",
    "T38n1782_001:0998b22": "有爾許。可定四宗。只如舊阿含經云。舍利",
    "T38n1782_001:0998b23": "弗入涅槃時。無色界天淚下。如春細雨。大眾",
    "T38n1782_001:0998b24": "部經。何宗所攝。梵網六十二見經。并舍利弗",
    "T38n1782_001:0998b25": "阿毘曇。正量部教。三彌帝論。上座部論。如是",
    "T38n1782_001:0998b26": "等經論。並非四宗。何得唯言總有四宗。今依",
    "T38n1782_001:0998b27": "新翻經論。總依諸教。教類有三。以理標宗。宗",
    "T38n1782_001:0998b28": "乃有八。教類三者。解深密經第二卷中。世",
    "T38n1782_001:0998b29": "尊廣為勝義生菩薩。依遍計所執體相無故。",
    "T38n1782_001:0998c01": "說相無自性性。性依他起上無遍計所執自",
    "T38n1782_001:0998c02": "然生故。說生無自性性。依圓成實上無遍計",
    "T38n1782_001:0998c03": "所執故。說勝義無自性性。說三無性。皆依",
    "T38n1782_001:0998c04": "無於遍計所執。已勝義生。深生領解。廣說世",
    "T38n1782_001:0998c05": "間毘濕縛藥。雜彩畫地。熟蘇虛空諸譬喻",
    "T38n1782_001:0998c06": "已。世尊讚歎善解所說。勝義生菩薩。復白佛",
    "T38n1782_001:0998c07": "言。世尊初於一時。在波羅痆斯仙人墮處施",
    "T38n1782_001:0998c08": "鹿林中。唯為發趣聲聞乘者。以四諦相。轉正",
    "T38n1782_001:0998c09": "法輪。雖是甚奇甚為希有。一切世間諸天人",
    "T38n1782_001:0998c10": "等。先無有能如法轉者。而於彼時。所轉法輪。",
    "T38n1782_001:0998c11": "有上有容。是未了義。是諸諍論安足處所。世",
    "T38n1782_001:0998c12": "尊在昔第二時中。唯為發趣修大乘者。依一",
    "T38n1782_001:0998c13": "切法皆無自性無生無滅本來寂靜自性涅",
    "T38n1782_001:0998c14": "槃。以隱密相。轉正法輪。雖更希奇甚為希有。",
    "T38n1782_001:0998c15": "而於彼時。所轉法輪。亦是有上。有所容受。猶",
    "T38n1782_001:0998c16": "未了義。亦諸諍論安足處所。世尊于今第三",
    "T38n1782_001:0998c17": "時中。普為發趣一切乘者。依一切法皆無自",
    "T38n1782_001:0998c18": "性無生無滅本來寂靜自性涅槃無自性性。",
    "T38n1782_001:0998c19": "以顯了相。轉正法輪。第一甚奇。最為希有。于",
    "T38n1782_001:0998c20": "今世尊所轉法輪。無上無容。是真了義。非諸",
    "T38n1782_001:0998c21": "諍論安足處所。即是金光明經中。說轉照持",
    "T38n1782_001:0998c22": "三種法輪。世尊初說三乘同行四諦有教。名",
    "T38n1782_001:0998c23": "轉法輪以十二行相。獨得轉名。第二時。說大",
    "T38n1782_001:0998c24": "乘獨行空理之教。照破有故。名照法輪。第",
    "T38n1782_001:0998c25": "三時。說遣所執空。存二性有。三乘之人。皆可",
    "T38n1782_001:0998c26": "修持。名持法輪。亦即涅槃經中。如有醫師。初",
    "T38n1782_001:0998c27": "令服乳。而除於病。因服乳故。國人多死。別醫",
    "T38n1782_001:0998c28": "諫王。總教斷乳。國人並差。後王有疾。醫人更",
    "T38n1782_001:0998c29": "藥。令和乳服。王責問之。醫人具說。有病宜服",
    "T38n1782_001:0999a01": "乳。有病不宜服。今病宜和乳。故無有失。亦即",
    "T38n1782_001:0999a02": "瑜伽三時教也。雖知一雨普潤。教實無差。隨",
    "T38n1782_001:0999a03": "對根機。遂成隱顯。教既隱顯。偏說空有。非正",
    "T38n1782_001:0999a04": "中道。中道之教。所說有空。無隱顯故。雖此",
    "T38n1782_001:0999a05": "引文。未別屬教。何等是此三時教也。一唯說",
    "T38n1782_001:0999a06": "法有宗。即阿含等初時之教。逗彼小機。破於",
    "T38n1782_001:0999a07": "我執。說無有情我。但有法因故。雖二十部種",
    "T38n1782_001:0999a08": "種異執。初逗小機。唯說法有。二唯說法空宗。",
    "T38n1782_001:0999a09": "即般若等第二時教。逗彼大機。破於法執。說",
    "T38n1782_001:0999a10": "一切法本空性故。三雙遮有空執。並說有空",
    "T38n1782_001:0999a11": "宗。即花嚴深密涅槃法花楞伽厚嚴勝鬘等",
    "T38n1782_001:0999a12": "是。昔執所執我法俱有。有為無為一切皆空。",
    "T38n1782_001:0999a13": "今說所執我法俱無。有為無為二種皆有。故",
    "T38n1782_001:0999a14": "有空雙遮。而空有並說。准理配經。二師別引。",
    "T38n1782_001:0999a15": "即第二第三時教也。中百等師。多引唯是說",
    "T38n1782_001:0999a16": "空之教。今解不然。正中道教。以理據宗。宗乃",
    "T38n1782_001:0999a17": "有八。一我法俱有宗。謂犢子部等。彼說我法",
    "T38n1782_001:0999a18": "二種俱有。立三聚法。一有為聚。二無為聚。三",
    "T38n1782_001:0999a19": "非二聚。前二聚法。第三聚我。又立五德藏。",
    "T38n1782_001:0999a20": "一過去。二未來。三現在。四無為。五不可說。",
    "T38n1782_001:0999a21": "此即是我不可說。是有為無為故。二有法無",
    "T38n1782_001:0999a22": "我宗。謂薩婆多等。彼說諸法二種所攝。二",
    "T38n1782_001:0999a23": "名。二色。或四所攝。謂去來今及無為法。或五",
    "T38n1782_001:0999a24": "所攝。一心。二心所。三色。四不相應。五無為。",
    "T38n1782_001:0999a25": "故一切法皆悉實有。三法無去來宗。謂大眾",
    "T38n1782_001:0999a26": "部等。說有現在及無為法。過去未來。體用無",
    "T38n1782_001:0999a27": "故。四現通假實宗。謂說假部等。彼說無去來",
    "T38n1782_001:0999a28": "世現在世中諸法。在蘊可實。在界處假。隨",
    "T38n1782_001:0999a29": "應諸法。假實不定。成實論等。經部別師。亦即",
    "T38n1782_001:0999b01": "此類。五俗妄真實宗。謂說出世部等。世俗皆",
    "T38n1782_001:0999b02": "假。以虛妄故。出世法實。非虛妄故。六諸法但",
    "T38n1782_001:0999b03": "名宗。謂一說部。一切我法。唯有假名。都無體",
    "T38n1782_001:0999b04": "故。七勝義皆空宗。謂清辨等。明說空經。以為",
    "T38n1782_001:0999b05": "了義。說一切法。世俗可有。勝義皆空。八應理",
    "T38n1782_001:0999b06": "圓實宗。謂護法等。弘暢花嚴深密等經。雖說",
    "T38n1782_001:0999b07": "二諦。隨其所應。具有空理。圓妙無闕。實殊勝",
    "T38n1782_001:0999b08": "故。今此經非前六宗。後二唯是大乘所說。故",
    "T38n1782_001:0999b09": "知通是二宗所攝。若依初大乘清辨等義。此",
    "T38n1782_001:0999b10": "經雖明二諦之義。依勝義諦。以空為宗。所以",
    "T38n1782_001:0999b11": "十大弟子。皆以空理。而對詰之。彼詞皆屈。四",
    "T38n1782_001:0999b12": "大菩薩。亦以真如空理而徵。皆云不能對揚",
    "T38n1782_001:0999b13": "理辨。吉祥問疾。先空方丈。又言諸佛國土一",
    "T38n1782_001:0999b14": "切皆空。空其分別。真空亦空。又觀眾生品中。",
    "T38n1782_001:0999b15": "譬如幻師是所幻事。菩薩觀眾生為若此。乃",
    "T38n1782_001:0999b16": "至如無烟之火等。是故此經雖具談二諦。勝",
    "T38n1782_001:0999b17": "義深故。以為義主。故以空為宗。依後大乘護",
    "T38n1782_001:0999b18": "法等義。雖說二諦。世俗諦有四。通空及有。勝",
    "T38n1782_001:0999b19": "義諦有四。唯有非空。空者無也。遍計所執。唯",
    "T38n1782_001:0999b20": "妄執有。體實空無。故非勝義。二諦皆有四重",
    "T38n1782_001:0999b21": "不同。世俗諦四者。一世間所成。法體未必有。",
    "T38n1782_001:0999b22": "一切世間共所言說。執之有故。即實我法。瓶",
    "T38n1782_001:0999b23": "盆等是。二道理所成。世間有情。有尋思者。所",
    "T38n1782_001:0999b24": "說道理。體用俱有。即蘊處界有無為法。三證",
    "T38n1782_001:0999b25": "得所成。世間學者。方便修學。除惡務善。證聖",
    "T38n1782_001:0999b26": "果故。即四諦理等。四真義所成。世間學者。既",
    "T38n1782_001:0999b27": "修學已。以此殊妙。為所證得。即二空真如。此",
    "T38n1782_001:0999b28": "四之中。初一體空。後三體有。勝義四者。一世",
    "T38n1782_001:0999b29": "間所成。諸有學者。世間言說。以此為有。即蘊",
    "T38n1782_001:0999c01": "處界。有為無為法。二道理所成。即諸學者。",
    "T38n1782_001:0999c02": "共立道理。四諦理等。三證得所成。諸有學者。",
    "T38n1782_001:0999c03": "以此方便。能證聖果。謂二空如。四真義所成。",
    "T38n1782_001:0999c04": "諸有學者。既修學已。以此深妙。為所證得。廢",
    "T38n1782_001:0999c05": "詮談旨。一真法界。論其二諦。並通人法。中",
    "T38n1782_001:0999c06": "智所知。名世俗諦。上智所知。名勝義諦。又下",
    "T38n1782_001:0999c07": "劣道理。名世俗諦。上勝道理。名勝義諦。是故",
    "T38n1782_001:0999c08": "二諦各有四重。依人依法。道理淺深。智境麁",
    "T38n1782_001:0999c09": "細。以分差別。而此經一部。多說初世俗諦。",
    "T38n1782_001:0999c10": "故序品云。無我造無受者。聲聞品云。法無眾",
    "T38n1782_001:0999c11": "生。離眾生垢故。菩薩品云。假名是菩提。名",
    "T38n1782_001:0999c12": "字空故。問疾品云。又此病起。皆由著我。是故",
    "T38n1782_001:0999c13": "於我不應生著。既知病本。即除我相及眾生",
    "T38n1782_001:0999c14": "想。當起法想。應作是念。但以眾法。合成此身。",
    "T38n1782_001:0999c15": "起唯法起。滅唯法滅。乃至廣說。為滅法想。當",
    "T38n1782_001:0999c16": "作是念。此法想者。亦是顛倒。顛倒者。即是大",
    "T38n1782_001:0999c17": "患。我應離之。云何離。我離我所。乃至諸品",
    "T38n1782_001:0999c18": "皆為說我法空。初離彼分別。後三世俗。即",
    "T38n1782_001:0999c19": "前三勝義。更不別明。明勝義諦中有四。一因",
    "T38n1782_001:0999c20": "緣法門。二唯識法門。三無相法門。四真如法",
    "T38n1782_001:0999c21": "門。因緣法門者。序品云。待因緣故諸法之。",
    "T38n1782_001:0999c22": "善惡之業亦不亡。方便品云。是四大種所合",
    "T38n1782_001:0999c23": "成身。無常無強。如來法身。無量善法共所集",
    "T38n1782_001:0999c24": "成。乃至欲得如是身者。當發阿耨多羅三藐",
    "T38n1782_001:0999c25": "三菩提心。問疾品云。居士是疾何所因起。維",
    "T38n1782_001:0999c26": "摩詰言。從癡有愛。即我病生。又以一切眾生",
    "T38n1782_001:0999c27": "病故。是故我病。前答病者生死因緣。癡為本",
    "T38n1782_001:0999c28": "故。後答病者出世因緣。以大慈悲而為本故。",
    "T38n1782_001:0999c29": "又有疾菩薩。應作是念。今我以病。皆從前",
    "T38n1782_001:1000a01": "世妄想顛倒諸煩惱生。四大合故。假名為身。",
    "T38n1782_001:1000a02": "如是等文。並說因緣之法。唯識法門者。序品",
    "T38n1782_001:1000a03": "中云。直心是菩薩淨土。深心大乘心是菩薩",
    "T38n1782_001:1000a04": "淨土。乃至廣說。隨其心淨。即佛土淨。所以心",
    "T38n1782_001:1000a05": "垢故佛土垢。心淨故佛土淨。聲聞品中。如佛",
    "T38n1782_001:1000a06": "所說。心垢故眾生垢。心淨故眾生淨。此等諸",
    "T38n1782_001:1000a07": "文。並說唯識之法。無相法門者。聲聞品中云。",
    "T38n1782_001:1000a08": "法常寂然。滅諸相故。法離於相。無所緣故。謗",
    "T38n1782_001:1000a09": "諸佛。毀於法。不入眾數。終不得滅度。汝若如",
    "T38n1782_001:1000a10": "是。乃可取食。乃至廣說。一切言說。不離於",
    "T38n1782_001:1000a11": "相。至於智者。不著文字。故無所懼。文字性",
    "T38n1782_001:1000a12": "離。無有文字。是則解脫。解脫相者。即諸法",
    "T38n1782_001:1000a13": "也。如是等文。並說無相之法。真如法門者。序",
    "T38n1782_001:1000a14": "品中云。能善分別諸法相。於第一義而不動。",
    "T38n1782_001:1000a15": "聲聞品中云。若能以食平等性。入一切法平",
    "T38n1782_001:1000a16": "等性。以一切法平等性。入食平等性。乃可取",
    "T38n1782_001:1000a17": "食。又無以生滅心行說實相法。諸法畢竟不",
    "T38n1782_001:1000a18": "生不滅。是無常義。菩薩品中。一切眾生皆如",
    "T38n1782_001:1000a19": "也。一切法亦如也。眾賢聖亦如也。至於彌",
    "T38n1782_001:1000a20": "勒亦如也。夫如者。不一不異。又觀眾生品云",
    "T38n1782_001:1000a21": "又。問顛倒想孰為本。答曰無住為本。又問",
    "T38n1782_001:1000a22": "無住孰為本。答曰。無住則無本。從無住本。立",
    "T38n1782_001:1000a23": "一切法。故知真如最為深極。文不二法門品",
    "T38n1782_001:1000a24": "中。三十三大士。顯不二法門。三十一菩薩。說",
    "T38n1782_001:1000a25": "無差別之相。以為入不二法門。皆以無相。破",
    "T38n1782_001:1000a26": "於相故。並是第三無相法門。義猶麁著。其妙",
    "T38n1782_001:1000a27": "吉祥。雖以無言無說無示。離諸問答。為入不",
    "T38n1782_001:1000a28": "二法門。亦以真如破無言說。以詮顯之。猶非",
    "T38n1782_001:1000a29": "深極。依詮顯故。亦即第三無相法門。第三勝",
    "T38n1782_001:1000b01": "義證得所攝。唯有無垢稱。默然無言。正智正",
    "T38n1782_001:1000b02": "證真如之妙。是為真如法門。深復深也。如此",
    "T38n1782_001:1000b03": "等文。並說真如法門。因緣事法。最為麁顯。唯",
    "T38n1782_001:1000b04": "識理觀。其次細微。說有內心之相狀故。無相",
    "T38n1782_001:1000b05": "通觀無差別相。其次更細。仍有無相當心。未",
    "T38n1782_001:1000b06": "為正證。唯有真如法門。最為深妙。心境冥智。",
    "T38n1782_001:1000b07": "神會達正理。契真智滅障習。立一切法。故最",
    "T38n1782_001:1000b08": "第一。雖說四門。不相違返。一一法門。攝一切",
    "T38n1782_001:1000b09": "盡。且因緣中亦有唯識。唯識亦是因緣法故。",
    "T38n1782_001:1000b10": "亦有無相。所緣無相不離因緣。真如之體。亦",
    "T38n1782_001:1000b11": "是因緣。由因緣攝一切法故。乃至真如中。與",
    "T38n1782_001:1000b12": "一切法不一不異。隨應不違。前三門義。今隨",
    "T38n1782_001:1000b13": "事相。麁細不同。說此四種。非定各別。今此經",
    "T38n1782_001:1000b14": "中。顯中世俗諦。我法皆空。令不執著。說有",
    "T38n1782_001:1000b15": "因緣之法。斷染取淨。顯其唯識。明妄境非真。",
    "T38n1782_001:1000b16": "證唯心之理。彰無相之旨。斷分別差別之相。",
    "T38n1782_001:1000b17": "說真如之理令起智證。寄詮說四。事理可殊。",
    "T38n1782_001:1000b18": "廢旨談詮。一切無別。至下經中。當隨別配。此",
    "T38n1782_001:1000b19": "中兩宗俱釋經義。初之大乘。總說二諦。後之",
    "T38n1782_001:1000b20": "大乘。別陳二諦。前以三無性為真。三性為俗。",
    "T38n1782_001:1000b21": "後以三無性為俗。三性為真。宗說有空。理不",
    "T38n1782_001:1000b22": "同故。三明經體性者。經體有二。一能詮文。二",
    "T38n1782_001:1000b23": "所詮義。文是所依。義是能依。由能詮文。義得",
    "T38n1782_001:1000b24": "顯故。若依清辨。釋此二體。依世俗諦。所詮經",
    "T38n1782_001:1000b25": "體。以一切有為無為諸法。或空或有。諸法為",
    "T38n1782_001:1000b26": "體。通以一切為所詮故。此下經云。譬如幻人",
    "T38n1782_001:1000b27": "為幻人說法。其性非無。然假非實。能詮教中。",
    "T38n1782_001:1000b28": "可亦說有句言章論。聲為體性。梵云鉢陀。此",
    "T38n1782_001:1000b29": "翻為跡。當護法名。但顯法體。不顯義故。亦可",
    "T38n1782_001:1000c01": "句有二種。一集法滿足句。如說不生亦不滅。",
    "T38n1782_001:1000c02": "不來亦不去。不一亦不異。不常亦不斷。此一",
    "T38n1782_001:1000c03": "一句。義雖未圓。亦得名句。義圓滿故。最初音",
    "T38n1782_001:1000c04": "聲能集顯法。名之為跡。教為理之跡。如尋跡",
    "T38n1782_001:1000c05": "以得眾。故得教而觀義。不立字名。初立此跡。",
    "T38n1782_001:1000c06": "二顯義周圓句。如說諸行無常。有生滅法。生",
    "T38n1782_001:1000c07": "滅滅已。彼寂為樂。此一一句義皆足故。今取",
    "T38n1782_001:1000c08": "前解集法滿足之句。不取顯義周圓之句。梵",
    "T38n1782_001:1000c09": "云縛(去聲)迦。此云言也。顯義周圓。名之為言。即",
    "T38n1782_001:1000c10": "當護法所說之句。梵云鉢刺迦羅。此云章也。",
    "T38n1782_001:1000c11": "章是明義段義。一章一段。以明諸義。梵云奢",
    "T38n1782_001:1000c12": "薩呾羅。此翻為論。總周一部。立以論名。此四",
    "T38n1782_001:1000c13": "以聲而為體性。從狹至寬。詮法周備。初顯體。",
    "T38n1782_001:1000c14": "次顯義。次廣明。後周備。故立此四。不立字",
    "T38n1782_001:1000c15": "名。般若燈論。具詳之矣。此依世俗。若依勝",
    "T38n1782_001:1000c16": "義。能詮所詮。一切皆空。故下經言。法無名字。",
    "T38n1782_001:1000c17": "言語斷故。法無有說。離覺觀故。法無形相。",
    "T38n1782_001:1000c18": "如虛空故。乃至廣說。夫說法者。無說無示。",
    "T38n1782_001:1000c19": "其聽法者。無聞無得。法性體空。何教何理。",
    "T38n1782_001:1000c20": "依此世俗勝義二理。故下經云。說法非有亦",
    "T38n1782_001:1000c21": "非無。勝義體空。說法非有。世俗體有。言亦非",
    "T38n1782_001:1000c22": "無。又勝義體空。故言非有。亦復非無。法性既",
    "T38n1782_001:1000c23": "空。何得定說或空或有。是故雙非。由此世俗。",
    "T38n1782_001:1000c24": "可以教義而為經體。若依勝義。一切皆空。無",
    "T38n1782_001:1000c25": "體不體。若依護法等。菩薩勝義世俗。皆以能",
    "T38n1782_001:1000c26": "詮所詮二法。而為教體。且世俗諦所詮。通以",
    "T38n1782_001:1000c27": "有為無為。若空若有。諸法為體。即以三性。為",
    "T38n1782_001:1000c28": "所詮體。法無有我。離我垢故。遍計所執。從癡",
    "T38n1782_001:1000c29": "有愛。即我病生。依他起性也。一切法皆如也。",
    "T38n1782_001:1001a01": "圓成實性亦如也。如是等文。上下甚多。既詮",
    "T38n1782_001:1001a02": "但以聲名句文。以為體性。十地論說。說者聽",
    "T38n1782_001:1001a03": "者。俱以二事而得究竟。一者聲。二善字。又解",
    "T38n1782_001:1001a04": "深密經中。於第九地。說斷二愚。一於無量所",
    "T38n1782_001:1001a05": "說法。無量名句字。陀羅尼自在愚。成唯識論",
    "T38n1782_001:1001a06": "第九卷。釋言。無量名句字者。謂法無礙解。所",
    "T38n1782_001:1001a07": "說法者。義無礙解。名句字者。能詮之文。所說",
    "T38n1782_001:1001a08": "法者。所詮之義。對法第一說。成所引聲者。謂",
    "T38n1782_001:1001a09": "諸聖所說聲。成唯識論第二。復言。由此法詞",
    "T38n1782_001:1001a10": "二無礙解。境有差別。法緣名等。詞緣於聲。故",
    "T38n1782_001:1001a11": "依世俗。聲等為體。若依勝義。通論諸法體性",
    "T38n1782_001:1001a12": "有四。一攝相歸性體。二攝餘歸識體。三攝假",
    "T38n1782_001:1001a13": "隨實體。四假實別論體。攝相歸性體者。一切",
    "T38n1782_001:1001a14": "有為無為等法。體即真如。真如為本。故大般",
    "T38n1782_001:1001a15": "若言。一切有情。皆如來藏。勝鬘亦言。夫生死",
    "T38n1782_001:1001a16": "者。是如來藏。若無如來藏者。不能厭苦樂求",
    "T38n1782_001:1001a17": "涅槃。是故如來藏。是依。是持。是建立。無垢",
    "T38n1782_001:1001a18": "稱言。一切有情皆如也。一切法亦如也。又言。",
    "T38n1782_001:1001a19": "從無住本立一切法。如是等文。誠證非一。攝",
    "T38n1782_001:1001a20": "餘歸識體者。一切法體。皆不離識。花嚴第九",
    "T38n1782_001:1001a21": "說。心如工畫師。畫種種五蔭。一切世間中。無",
    "T38n1782_001:1001a22": "法而不造。如心佛亦爾。如佛眾生亦然。心佛",
    "T38n1782_001:1001a23": "及眾生。是三無差別。諸佛悉了知。一切從心",
    "T38n1782_001:1001a24": "縛。若能如是解。是人見真佛。身亦非是心。",
    "T38n1782_001:1001a25": "心亦非是身。作一切佛事。自在未曾有。若人",
    "T38n1782_001:1001a26": "欲求知三世一切佛。應當如是知。心造諸如",
    "T38n1782_001:1001a27": "來。無垢稱言。以心垢故。眾生亦垢。如是非",
    "T38n1782_001:1001a28": "一。攝假隨實體者。一切假法。都無別體。隨本",
    "T38n1782_001:1001a29": "所依。實法為性。如忿恨等。即瞋為體。假名淨",
    "T38n1782_001:1001b01": "土。四塵為體。假名眾生。五蘊為體。一切諸",
    "T38n1782_001:1001b02": "佛。五法為體。假實別論體者。假實用殊。各各",
    "T38n1782_001:1001b03": "別說。如經下說。或有佛土。音聲名字而作佛",
    "T38n1782_001:1001b04": "事。其名句等。法處所攝。不相應法。所起之",
    "T38n1782_001:1001b05": "聲。聲處所收。色聚所攝。如是非一。今說教",
    "T38n1782_001:1001b06": "體。若文若義。皆有此四。一者文義。攝相歸",
    "T38n1782_001:1001b07": "性。通以真如為體。真如者。一切法之本性。如",
    "T38n1782_001:1001b08": "海水以鹹為性。眾水至海。味變皆鹹。萬法歸",
    "T38n1782_001:1001b09": "真。並同一味。故般若云。若以色見我。以音聲",
    "T38n1782_001:1001b10": "尋我。彼生履邪路。不能當見我。天親論云。",
    "T38n1782_001:1001b11": "應化非真佛。亦非說法者。說法不二取。無說",
    "T38n1782_001:1001b12": "離言相。此經聲聞品云。無垢稱語善現言。文",
    "T38n1782_001:1001b13": "字性離。無有文字。是則解脫。解脫相者。即諸",
    "T38n1782_001:1001b14": "法也。又云。性非見聞覺知。若行見聞覺知。",
    "T38n1782_001:1001b15": "是則見聞覺知。非求法也。又不思議品云。法",
    "T38n1782_001:1001b16": "無戲論。若言知苦斷集證滅修道。是則戲論。",
    "T38n1782_001:1001b17": "非求法也。觀眾生品云。從無住立一切法。如",
    "T38n1782_001:1001b18": "是等文。誠證非一。二攝餘歸識。處謂能詮。",
    "T38n1782_001:1001b19": "若取根本。以能說者識心為體。若取於末。以",
    "T38n1782_001:1001b20": "能聞者心識為體。故二十唯識云。展轉增上",
    "T38n1782_001:1001b21": "力。二識成決定。故序品云。隨其法教。即有妙",
    "T38n1782_001:1001b22": "福。隨其妙福。即有妙惠。隨其妙惠。即有妙",
    "T38n1782_001:1001b23": "智。隨其妙智。即有妙行。隨其妙行。即有清淨",
    "T38n1782_001:1001b24": "自心。隨其自心。即有清淨諸妙功德。解深密",
    "T38n1782_001:1001b25": "我說。諸識所緣。唯識所現。又阿毘達磨經",
    "T38n1782_001:1001b26": "云。成就簡擇者。有智得定者。思惟一切法。如",
    "T38n1782_001:1001b27": "義皆顯現。此證甚多。三攝假隨實。所詮有四。",
    "T38n1782_001:1001b28": "一者心。深心是菩薩淨土。二者心所。念處正",
    "T38n1782_001:1001b29": "勤神足根力覺支道支眾生。來生其國。三者",
    "T38n1782_001:1001c01": "色。三十二相莊嚴眾生。來生其國。四者無為。",
    "T38n1782_001:1001c02": "若無作相。即是無為。無為法中。云何有見。故",
    "T38n1782_001:1001c03": "知所詮。實唯說四。如是上下。文非一處。不能",
    "T38n1782_001:1001c04": "繁引。且指如斯。能詮有一。唯一音聲。以為體",
    "T38n1782_001:1001c05": "性。此經香臺品。上方九百萬菩薩。問維摩詰。",
    "T38n1782_001:1001c06": "釋迦如來。以何說法。維摩詰言。此土眾生。剛",
    "T38n1782_001:1001c07": "強難化。故佛為說剛強之語。語即音聲以為",
    "T38n1782_001:1001c08": "體故。法花亦言。我等今者真是聲聞。以佛道",
    "T38n1782_001:1001c09": "聲。令一切聞。故教即聲。四相用別論。所詮有",
    "T38n1782_001:1001c10": "五。一心。二心所。三色。四不相應。五無為。餘",
    "T38n1782_001:1001c11": "四如前。不相應者。無以生滅心行說實相法。",
    "T38n1782_001:1001c12": "又云。語言文字為佛事故。此一唯假。餘四通",
    "T38n1782_001:1001c13": "實。能詮有四。一聲。二文。三名。四句。故此經",
    "T38n1782_001:1001c14": "菩薩行品云。或有佛土。以音聲語言文字。而",
    "T38n1782_001:1001c15": "作佛事。上來引證。略舉少分。以理准文。經體",
    "T38n1782_001:1001c16": "定爾。又有四種。一因緣。二唯識。三無相。四",
    "T38n1782_001:1001c17": "真如。准前宗中。皆應引說。不可以文說真如",
    "T38n1782_001:1001c18": "故。無餘三法。文說無相。無餘二法。文說唯",
    "T38n1782_001:1001c19": "心。無餘一法。諸有智者。如理應知。四敘經不",
    "T38n1782_001:1001c20": "同。不同有二。一教名不同。二品名不同。教名",
    "T38n1782_001:1001c21": "不同者。此經前後。雖復七翻。嚴佛調漢翻於",
    "T38n1782_001:1001c22": "白馬。支恭明吳譯於武康。法護林蘭蜜多三",
    "T38n1782_001:1001c23": "士。東西兩晉。各傳本教。羅什翻於秦朝。和上",
    "T38n1782_001:1001c24": "暢於唐。曰。除羅什外。或名維摩詰經。或云無",
    "T38n1782_001:1001c25": "垢稱經。或云說維摩詰經。或云說無垢稱經。",
    "T38n1782_001:1001c26": "或云毘摩羅詰經。唯羅什法師。獨云維摩詰",
    "T38n1782_001:1001c27": "所說經。仍云一名不可思議解脫。准依梵本。",
    "T38n1782_001:1001c28": "初首題云。阿費摩羅枳里底。阿之言無。摩羅",
    "T38n1782_001:1001c29": "云垢。如云阿摩羅識。此云無垢識。今既加費",
    "T38n1782_001:1002a01": "字。故是稱也。即云無垢稱。枳里底者說也。梵",
    "T38n1782_001:1002a02": "音多倒。如云衣著飯喫。今云無垢稱邊說也。",
    "T38n1782_001:1002a03": "即此經中。無垢稱是所說。順唐音。正云說無",
    "T38n1782_001:1002a04": "垢稱經。什公不依漢譯。存其梵音者。意許維",
    "T38n1782_001:1002a05": "摩亦得說經。良以身嬰俗妄。久離僧流。恐傍",
    "T38n1782_001:1002a06": "議而多生。所以許其說經。如鹿女所說經。",
    "T38n1782_001:1002a07": "經說鹿女事。非鹿女能說經。若對佛前。佛所",
    "T38n1782_001:1002a08": "印可。乃至天魔外道。亦得說經。雖許彼說。仍",
    "T38n1782_001:1002a09": "名佛說經。餘人不得說經。瑜伽論云。十二部",
    "T38n1782_001:1002a10": "中。弟子唯得說論議經。理不違佛故。餘十一",
    "T38n1782_001:1002a11": "部。皆不許說。改換佛言。師資別故。若不爾",
    "T38n1782_001:1002a12": "者。師資何異。三藏之中。唯得說阿毘達磨。不",
    "T38n1782_001:1002a13": "得說餘二。師資既別。故知淨名妙德。不得說",
    "T38n1782_001:1002a14": "經。亦非彼經上下皆淨名說。何得云維摩詰",
    "T38n1782_001:1002a15": "說。其維摩得云淨名。義即可然。言則不可。",
    "T38n1782_001:1002a16": "單言維摩。但是垢稱。闕少阿羅二字。詰者。枳",
    "T38n1782_001:1002a17": "里底。說也。更云所說。重言何用。但是什公出",
    "T38n1782_001:1002a18": "自龜茲。不解中國梵語。不但澆訛不正。亦乃",
    "T38n1782_001:1002a19": "義意未融故也。一名不可思議解脫者。准依",
    "T38n1782_001:1002a20": "梵本。題在卷末。卷末佛言。此經名為說無垢",
    "T38n1782_001:1002a21": "稱不可思議自在神變解脫法門。若唯談人。",
    "T38n1782_001:1002a22": "但云阿費摩羅枳里底。若唯談法。脚注云亦",
    "T38n1782_001:1002a23": "名不可思議解脫。舊經。佛告有二名。此乃譯",
    "T38n1782_001:1002a24": "經之人別開。非梵本如此。若以如有二故。並",
    "T38n1782_001:1002a25": "悉題之。勝鬘有十五名。無量義經有十七名。",
    "T38n1782_001:1002a26": "並應具載。何故都題。不並題也。俱以什公見",
    "T38n1782_001:1002a27": "注之號。遂即經首題之。無本脚注。後人連題",
    "T38n1782_001:1002a28": "麁寫。遂令萬代連唱釋之。理不然也。依此注",
    "T38n1782_001:1002a29": "中。詮不可思議解脫之事。是故名之。品名不",
    "T38n1782_001:1002b01": "同者。經十四品。頭數雖同。名或有異。第一。",
    "T38n1782_001:1002b02": "今名序品。什公云佛國品。契經正說維摩詰",
    "T38n1782_001:1002b03": "事。欲明其事。先談由序。何故不名序品。乃名",
    "T38n1782_001:1002b04": "佛國。若以寶性問佛。佛說嚴淨佛土。乃名佛",
    "T38n1782_001:1002b05": "國。直欲別明佛國之義。不是序述說淨名之",
    "T38n1782_001:1002b06": "由序也。如法花經序品。明說無量義等七種",
    "T38n1782_001:1002b07": "成熟事。應名成就品。何故名序品。又諸經皆",
    "T38n1782_001:1002b08": "有序品。此何獨無。又以後准前。後名囑累。何",
    "T38n1782_001:1002b09": "故初無序品。第二。今名顯不可思議方便善",
    "T38n1782_001:1002b10": "巧品。什公但名方便品。方便之義。理通大小。",
    "T38n1782_001:1002b11": "今顯大故。應言顯不思議。何得但言方便。又",
    "T38n1782_001:1002b12": "大乘中。方便通權實。此顯權而不實。下位不",
    "T38n1782_001:1002b13": "知。妙用莫方。云不思議善巧。簡小簡實。不應",
    "T38n1782_001:1002b14": "但名方便品。又梵本有顯不思議善巧。什公",
    "T38n1782_001:1002b15": "何以單名。第三聲聞品。什公名弟子品。菩薩",
    "T38n1782_001:1002b16": "聲聞。二俱弟子。聲聞何故獨得弟子之名。以",
    "T38n1782_001:1002b17": "小對大。應名聲聞。不應名弟子。何況梵本無",
    "T38n1782_001:1002b18": "弟子之言。第五。今名問疾品。什公名文殊師",
    "T38n1782_001:1002b19": "利問疾品。什公以吉祥稱首。標以為名。今者",
    "T38n1782_001:1002b20": "不唯一人。所以總言問疾。既依梵本。實亦無",
    "T38n1782_001:1002b21": "之。第七。今名觀有情品。什公名觀眾生品。卉",
    "T38n1782_001:1002b22": "木無識。亦名眾生。有識名情。不通草木。況梵",
    "T38n1782_001:1002b23": "云摩呼繕那。可云眾生。既云薩埵。故言有情。",
    "T38n1782_001:1002b24": "第八。今名菩提分品。什公名佛道品。菩提覺",
    "T38n1782_001:1002b25": "義。當來佛果。分是因義。此等眾行。成覺之",
    "T38n1782_001:1002b26": "因。又菩提覺義。即是妙慧。分是支義。此是妙",
    "T38n1782_001:1002b27": "慧之支分也。言佛道者。佛是佛果。道是因名。",
    "T38n1782_001:1002b28": "道路之義。取佛之道。義雖可爾。然肇公意。欲",
    "T38n1782_001:1002b29": "以老子之道同佛之道。而以為名。菩提覺義。",
    "T38n1782_001:1002c01": "未伽道義。梵音既違。義亦有濫。豈在佛位而",
    "T38n1782_001:1002c02": "無道也。故應正云菩提分品。第九。今名不二",
    "T38n1782_001:1002c03": "法門品。什公名入不二法門品。今明不二法",
    "T38n1782_001:1002c04": "門道理。何勞更置入言。什公以淨名不言。謂",
    "T38n1782_001:1002c05": "入不二。妙德等有言。應是入二。總彰不二義。",
    "T38n1782_001:1002c06": "故不須入言。梵本經無入字。第十。今名香臺",
    "T38n1782_001:1002c07": "品。什公云香積品。佛身香體高妙類於香臺。",
    "T38n1782_001:1002c08": "但言香積。積香所成。而無妙高之義。顯佛土",
    "T38n1782_001:1002c09": "體妙高大故。應名香臺。第十二。今名觀如來",
    "T38n1782_001:1002c10": "品。什公云阿閦佛品。彼品。佛問維摩詰。云何",
    "T38n1782_001:1002c11": "觀於如來。說觀法身如來等品。後因鶖子請",
    "T38n1782_001:1002c12": "問。方說淨名從阿閦佛國來。不唯明阿閦佛。",
    "T38n1782_001:1002c13": "今唯言阿閦佛。失彼品經宗之意。何但違於",
    "T38n1782_001:1002c14": "梵音。但以方言隔正理虧。義既乖其本宗。名",
    "T38n1782_001:1002c15": "亦如何不謬也。五科品所從者。古科此經。十",
    "T38n1782_001:1002c16": "四品中。種種不同。如古疏解。今科為三。初之",
    "T38n1782_001:1002c17": "一品。說經緣起分。次十一品。正陳本宗分。後",
    "T38n1782_001:1002c18": "之二品。讚授流通分。此經明菩薩權實二益。",
    "T38n1782_001:1002c19": "因果二位。真俗兩諦。空有兩理。述起所因。故",
    "T38n1782_001:1002c20": "初名序。既陳緣起。次述經宗。故次十一品。名",
    "T38n1782_001:1002c21": "本宗分。經旨既深。恐不能傳習。讚過去藥王",
    "T38n1782_001:1002c22": "如來等事。勸授末代。故後二品名流通分。",
    "T38n1782_001:1002c23": "緣起分中。四種圓滿。一序圓滿。即從如",
    "T38n1782_001:1002c24": "是。乃至菴羅衛林。二眾圓滿。即從與大苾芻",
    "T38n1782_001:1002c25": "眾。至蔽諸大眾。三說因圓滿。從時廣嚴城",
    "T38n1782_001:1002c26": "有一菩薩。至便見此土無量功德妙寶莊嚴。",
    "T38n1782_001:1002c27": "四利益圓滿。從當佛現此嚴淨土時。至于品",
    "T38n1782_001:1002c28": "永。雖此一品總皆是序。其初通分。諸經共",
    "T38n1782_001:1002c29": "有。為序義勝。獨得其名。眾者從眾。聖德眷",
    "T38n1782_001:1003a01": "屬輔翼之類。因者所由。寶性獻蓋問佛菩薩",
    "T38n1782_001:1003a02": "嚴淨佛土。佛說二利為嚴淨因。發起正宗菩",
    "T38n1782_001:1003a03": "薩修治身土等行。故名說因。天人聞法。獲果",
    "T38n1782_001:1003a04": "不同。明此差別。名利益滿。序圓滿中。文段有",
    "T38n1782_001:1003a05": "四。勝妙有二。文段四者。一總顯已聞。如是我",
    "T38n1782_001:1003a06": "聞也。二說法時節。一時。三教主。薄伽梵。四",
    "T38n1782_001:1003a07": "說經處。住廣嚴城菴羅衛林。勝妙二者。一廣",
    "T38n1782_001:1003a08": "嚴城。勝餘諸城故。二菴羅林。勝餘諸林故。其",
    "T38n1782_001:1003a09": "城寬大。已勝諸城。樓持莊飾。復妙餘處。菓園",
    "T38n1782_001:1003a10": "結實。已勝餘園。常自衛之。顯法可重。表法義",
    "T38n1782_001:1003a11": "弘博。萬德莊嚴。契道果園。深可尊重。故序品",
    "T38n1782_001:1003a12": "有二圓滿也。",
    "T38n1782_001:1003a13": "說無垢稱經疏第一(本)",
    "T38n1782_001:1003a16": "說無垢稱經疏第一(末)",
    "T38n1782_001:1003a18": "經言如是我聞者。如摩訶摩耶經說。佛教",
    "T38n1782_001:1003a19": "安置之所由也。佛地論說。如是之言。依四義",
    "T38n1782_001:1003a20": "轉。一依譬喻。如有說言。如是富貴如毘沙門。",
    "T38n1782_001:1003a21": "如是所傳所聞之法。如佛所說。定無有異。定",
    "T38n1782_001:1003a22": "為利樂方便之因。或當所說如是文句。如我",
    "T38n1782_001:1003a23": "昔聞。二依教誨。如有說言。汝當如是讀誦經",
    "T38n1782_001:1003a24": "論。此中如是。遠則佛之教誨也。近則傳法者",
    "T38n1782_001:1003a25": "之教誨也。或告時眾。如是當聽我昔所聞。三",
    "T38n1782_001:1003a26": "依問答。謂有問言。汝當所說昔定聞耶。故",
    "T38n1782_001:1003a27": "此答言如是我聞。四依許可。如有說言。我當",
    "T38n1782_001:1003a28": "為汝如是而思。如是而作。如是而說。謂結集",
    "T38n1782_001:1003a29": "時。諸菩薩眾。咸共請言。如汝所聞。當如是",
    "T38n1782_001:1003b01": "說。傳法菩薩。便許可言。如是當說。如我所",
    "T38n1782_001:1003b02": "聞。或信可言。是事如是。謂如是法。我昔曾",
    "T38n1782_001:1003b03": "聞。此事如是。齊此當說。定無有異。由四義",
    "T38n1782_001:1003b04": "故。經初皆置如是我聞。真諦三藏云。微細律",
    "T38n1782_001:1003b05": "明。阿難昇座。集法藏時。身如諸佛。具諸相",
    "T38n1782_001:1003b06": "好。下座之時。還復本形。勘集藏傳。亦作是",
    "T38n1782_001:1003b07": "說。眾有三疑。一疑佛大悲從涅槃起更說妙",
    "T38n1782_001:1003b08": "法。二疑更有佛從他方來住此說法。三疑彼",
    "T38n1782_001:1003b09": "阿難轉身成佛為眾說法。故經初言如是我",
    "T38n1782_001:1003b10": "聞。為令生信除此三疑。注法花云。如是者。感",
    "T38n1782_001:1003b11": "應之瑞。如以順機受名。是以無非立稱。眾生",
    "T38n1782_001:1003b12": "以無非為感。如來以順機為應。傳經者。以名",
    "T38n1782_001:1003b13": "教出於感應。故建立如是。注無量義經言。至",
    "T38n1782_001:1003b14": "人說法。但為顯如。唯如為是。故言如是。[琁-疋+止]公",
    "T38n1782_001:1003b15": "云。以離五謗。名為如是。第一句。如是此經。",
    "T38n1782_001:1003b16": "離執有增益謗。第二句。如是此經。離執無損",
    "T38n1782_001:1003b17": "減謗。第三句。如是此經。離執亦有亦無相違",
    "T38n1782_001:1003b18": "謗。第四句。如是此經。離執非有非無愚癡謗。",
    "T38n1782_001:1003b19": "第五句。如是此經。離執非非有非非無戲論",
    "T38n1782_001:1003b20": "謗。光宅云。如是。將傳所聞。前題舉一部也。",
    "T38n1782_001:1003b21": "如是一部經。我親從佛聞。即為我聞作詮敘",
    "T38n1782_001:1003b22": "耳。梁武帝云。如是。如斯之從義。是佛所說。",
    "T38n1782_001:1003b23": "故言如是。長耳三藏云。如是有三。一就佛。三",
    "T38n1782_001:1003b24": "世諸佛共說不異名如。以同說故稱是。由斯",
    "T38n1782_001:1003b25": "可信。以同說故。二就法。諸法實相。古今不",
    "T38n1782_001:1003b26": "異。故名為如。如如而說。故稱為是。既稱理",
    "T38n1782_001:1003b27": "言。不增不減。決定可信。故稱如是。三就僧。",
    "T38n1782_001:1003b28": "以阿難聞。望佛本教。所傳不異。故名為如。永",
    "T38n1782_001:1003b29": "離過非。故稱為是。又如是者。信順之辭。智度",
    "T38n1782_001:1003c01": "論云。如是我聞。生信也。信受奉行。生智也。",
    "T38n1782_001:1003c02": "信為能入。智為能度。信為入法之初基。智為",
    "T38n1782_001:1003c03": "究竟之玄術。信則所言之理順。順則師資之",
    "T38n1782_001:1003c04": "道成。由信故。所說之法。皆可順從。由順故。",
    "T38n1782_001:1003c05": "說聽二徒。師資建立。於此信中。略為十釋。一",
    "T38n1782_001:1003c06": "信者。依仁王等經。趣聖位之初因。證諦理之",
    "T38n1782_001:1003c07": "鴻漸。故四十心以信為首。將入聖位。有信",
    "T38n1782_001:1003c08": "根力。有信根故。萬善因此而生。有信力故。",
    "T38n1782_001:1003c09": "四魔不能屈伏。由斯經首創令生信。二依毘",
    "T38n1782_001:1003c10": "婆沙論。信者。食法味之嘉手。學佛法者。如大",
    "T38n1782_001:1003c11": "龍象。以信為手。以捨為牙。以念為頸。以慧",
    "T38n1782_001:1003c12": "為頭。於其兩肩。擔集善法。象所食噉。以鼻為",
    "T38n1782_001:1003c13": "手。故學法者。最初信生。三學者。大商主元規",
    "T38n1782_001:1003c14": "法寶。故初生信。獲彼聖財。顯揚論云。七聖財",
    "T38n1782_001:1003c15": "者。謂信戒聞捨慧慚愧。信即一焉。四瑜伽",
    "T38n1782_001:1003c16": "論云。入一切法。欲為根本。起希望故。作意所",
    "T38n1782_001:1003c17": "生。數警覺故。觸所集起。時和對故。受所引",
    "T38n1782_001:1003c18": "攝。領在心故。定為增上。心微寂故。慧為最",
    "T38n1782_001:1003c19": "勝。擇善惡故。解脫為堅固。息纏縛故。出離為",
    "T38n1782_001:1003c20": "後邊。覺道滿故。信既為欲依。故最初令起。五",
    "T38n1782_001:1003c21": "成唯識云。信如水精珠。能清濁水。能治不信",
    "T38n1782_001:1003c22": "自性渾濁。故宣尼云。兵食信三。信不可棄。春",
    "T38n1782_001:1003c23": "秋亦言。苟有明信。澗嵠沼沚之毛。蘋蘩蘊藻",
    "T38n1782_001:1003c24": "之葉。可薦鬼神。可羞公主也。六俱舍云。拔",
    "T38n1782_001:1003c25": "眾生出生死泥。正法為佛手。即正宗也。信為",
    "T38n1782_001:1003c26": "眾生手。即序分也。兩手相接。出於淤泥。七諸",
    "T38n1782_001:1003c27": "論云。信者能越惡道。離貧賤因。故入聖已。有",
    "T38n1782_001:1003c28": "不壞信。故初令起。以下三解。准經為釋。八汎",
    "T38n1782_001:1003c29": "大溟海。假手以行舟。渡生死河。須信以發慧。",
    "T38n1782_001:1004a01": "九見珍財。寶手以採拾。聞法寶。藉信而方得。",
    "T38n1782_001:1004a02": "十遊曠野。而有手持甲杖。以捍群賊。出生死",
    "T38n1782_001:1004a03": "源而有信。發慧解而斷煩惱。由斯經首如是",
    "T38n1782_001:1004a04": "我聞。為令眾生起正信故。以上合有二十六",
    "T38n1782_001:1004a05": "釋。言我聞者。傳法菩薩。自指己身言。如是法",
    "T38n1782_001:1004a06": "親從佛聞。故名我聞。我謂諸蘊。世俗假者。然",
    "T38n1782_001:1004a07": "我有三。一妄所執我。謂外道等所橫計我。二",
    "T38n1782_001:1004a08": "假施設我。謂大涅槃樂淨常我。除二乘倒。強",
    "T38n1782_001:1004a09": "施設故。三世流布我。謂世共傳天授等名。今",
    "T38n1782_001:1004a10": "傳法者。隨順世間。自指稱我。不同前二。即是",
    "T38n1782_001:1004a11": "無我之大我也。問。諸佛說法。本除我執。何故",
    "T38n1782_001:1004a12": "不稱無我聞。乃言我聞。答以四義故。但稱我",
    "T38n1782_001:1004a13": "聞。一言說易故。若言無我。知此說誰。二順",
    "T38n1782_001:1004a14": "世間故。三除無我怖。言無我者。為誰修學。四",
    "T38n1782_001:1004a15": "者有自他染淨因果事業等故。所以稱我。問。",
    "T38n1782_001:1004a16": "若爾何故不稱名字。但稱我耶。答有三義。一",
    "T38n1782_001:1004a17": "示不乖俗。宗雖顯真。言不乖俗。理雖顯妙。言",
    "T38n1782_001:1004a18": "不乖麁。欲顯真諦。不離俗故。二我者主宰自",
    "T38n1782_001:1004a19": "在之義。阿難多聞聞持。其聞積集。三慧齊備。",
    "T38n1782_001:1004a20": "文義兼持。於三藏教。總持自在。若稱名字。雖",
    "T38n1782_001:1004a21": "順正理。無於諸法得自在義。由斯稱我。不",
    "T38n1782_001:1004a22": "道阿難。三我者親義。世間共言我見聞此。",
    "T38n1782_001:1004a23": "將為親證。若言阿難聞。或非親聞。從他傳受。",
    "T38n1782_001:1004a24": "今顯親聞世尊所說。非是傳聞。破他疑網。故",
    "T38n1782_001:1004a25": "不稱字。但言我聞。聞謂耳不發識聽受所",
    "T38n1782_001:1004a26": "說。今癈耳別。就我總稱。故名我聞。雖依大",
    "T38n1782_001:1004a27": "乘。根識心所。境至和合。方名為聞。然根五",
    "T38n1782_001:1004a28": "義。勝於識等。故根名聞。若但聞聲。可唯在",
    "T38n1782_001:1004a29": "耳。既緣名義。便在意中。故瑜伽言。聞謂比",
    "T38n1782_001:1004b01": "量。耳名聞者。親聞於聲。與意為門。意方聞",
    "T38n1782_001:1004b02": "故。因聞所成。總名為聞。若緣名義。稱之為",
    "T38n1782_001:1004b03": "聞。既在於意。故合名聞。廢別耳意。總稱我",
    "T38n1782_001:1004b04": "聞。以耳為門。熏習在總。因聞所成。總名為",
    "T38n1782_001:1004b05": "聞。故名我聞。慶喜于時雖亦見覺知佛所說。",
    "T38n1782_001:1004b06": "欲證深理。要先聞故。此界以聲為佛事故。希",
    "T38n1782_001:1004b07": "證菩提。要聞熏故。由斯經首不說見覺知。唯",
    "T38n1782_001:1004b08": "說我聞。據實。于時亦見佛說諸餘佛土以光",
    "T38n1782_001:1004b09": "明等而為佛事。可言見等。龍軍等言。佛唯有",
    "T38n1782_001:1004b10": "三法。謂大定智悲。久離戲論。曾不說法。由佛",
    "T38n1782_001:1004b11": "慈悲本願緣力。眾生識上文義相生。此文義",
    "T38n1782_001:1004b12": "相。雖親依自善根力起。而就強緣。名為佛說。",
    "T38n1782_001:1004b13": "由耳根力及自意變。故名我聞。故無性云。聞",
    "T38n1782_001:1004b14": "者識上。直非直說。聚集顯現。以為體性。若",
    "T38n1782_001:1004b15": "爾。云何菩薩能說。彼增上生。故作是說。譬如",
    "T38n1782_001:1004b16": "天等增上力故。令於夢中得論呪等。故經亦",
    "T38n1782_001:1004b17": "言。始從成道。終至涅槃。於其中間。不說一",
    "T38n1782_001:1004b18": "字。汝亦不聞。親光等言。佛離分別。名無戲",
    "T38n1782_001:1004b19": "論。豈不說法名無戲論。謂宜聞者善根本願",
    "T38n1782_001:1004b20": "緣力。如來識上。文義相生。此文義相。是佛利",
    "T38n1782_001:1004b21": "他善根所起。名為佛說。聞者識心雖不親得。",
    "T38n1782_001:1004b22": "然似彼相分明顯現。故名我聞。世親說言。謂",
    "T38n1782_001:1004b23": "餘相續識差別故。令餘相續差別識生。彼此",
    "T38n1782_001:1004b24": "互為增上緣故。由此經說。我所說法。如手中",
    "T38n1782_001:1004b25": "葉。未所說法。如林中葉。此中二解。隨彼兩",
    "T38n1782_001:1004b26": "文。綺互解釋。應知說此如是我聞。意避增減",
    "T38n1782_001:1004b27": "異分過失。謂如是法。我從佛聞。非他展轉",
    "T38n1782_001:1004b28": "顯示聞者。有所堪能。諸有所聞。皆離增減",
    "T38n1782_001:1004b29": "異分過失。非如愚夫無所堪能。諸有所聞。",
    "T38n1782_001:1004c01": "或不能離增減異分。結集法時。傳佛教者。依",
    "T38n1782_001:1004c02": "如來教。初說此言。為令眾生恭敬信受。言如",
    "T38n1782_001:1004c03": "是法我從佛聞。文義決定。無所增減。是故聞",
    "T38n1782_001:1004c04": "者。應正聞已。如理思惟。當勤修學。",
    "T38n1782_001:1004c05": "經。一時。贊曰。第二說教時分也。法王啟化。",
    "T38n1782_001:1004c06": "機器咸集。說聽事訖。總名一時。此就剎那相",
    "T38n1782_001:1004c07": "續無斷。說聽究竟。假名一時。論有二解。一者",
    "T38n1782_001:1004c08": "道理時。說聽二徒。離唯現在。五蘊諸行剎那",
    "T38n1782_001:1004c09": "生滅。即此現法。有酬於前。引後之義。即以所",
    "T38n1782_001:1004c10": "酬。假名過去。即以所引。假名未來。並於現在",
    "T38n1782_001:1004c11": "法上假立。即說聽者。五蘊諸法。剎那生滅。前",
    "T38n1782_001:1004c12": "後相生。事緒究竟。假立三世。總名一時。非一",
    "T38n1782_001:1004c13": "生滅之一時也。二者唯識時。說聽二徒。識心",
    "T38n1782_001:1004c14": "之上。變作三時相狀而起。實是現在。隨心分",
    "T38n1782_001:1004c15": "限。變作短長。事緒終訖。總名一時。如夢所",
    "T38n1782_001:1004c16": "見。謂有多生。覺位唯心。都無實境。聽者心",
    "T38n1782_001:1004c17": "變。三世亦爾。唯意所緣。不相應行蘊法界法",
    "T38n1782_001:1004c18": "處所攝。此言一時。一則不定約剎那。二則不",
    "T38n1782_001:1004c19": "定約相續。三不定約四時六時八時十二時",
    "T38n1782_001:1004c20": "等。四不定約成道已後年數時節。名為一時。",
    "T38n1782_001:1004c21": "但是聽者根熟。感佛為說。說者慈悲。應機為",
    "T38n1782_001:1004c22": "談。說聽事訖。總名一時。不定約剎那者。聽法",
    "T38n1782_001:1004c23": "之徒。根器或鈍。說時雖短。聽解時長。或說者",
    "T38n1782_001:1004c24": "時長。聽者亦久。於一剎那。猶未能解。故非剎",
    "T38n1782_001:1004c25": "那。亦不定約相續者。由能說者。得陀羅尼。說",
    "T38n1782_001:1004c26": "一字義。一切皆了。或能聽者。得淨耳意。聞一",
    "T38n1782_001:1004c27": "字時。一切能了解。故非相續。由於一會聽",
    "T38n1782_001:1004c28": "者根機有利有鈍。如來神力。或延短念為",
    "T38n1782_001:1004c29": "長。或促多劫為短念。亦不定故。總約說聽",
    "T38n1782_001:1005a01": "究竟名一時。不可別說。亦不定約四時六時",
    "T38n1782_001:1005a02": "八時十二時者。一日一月。照四天下。長短",
    "T38n1782_001:1005a03": "喧寒。近遠晝夜。諸方不定。恒二天下同起用",
    "T38n1782_001:1005a04": "故。又除人等。上諸天等。無此四時及八時等。",
    "T38n1782_001:1005a05": "經擬上地諸方流通。若說四時等。流行不遍",
    "T38n1782_001:1005a06": "故。所以不說四時八時等。亦不定約成道已",
    "T38n1782_001:1005a07": "後年數時節者。三乘凡聖所見。佛身報化。年",
    "T38n1782_001:1005a08": "歲短長。成道已來近遠。所說之法。淺深半滿。",
    "T38n1782_001:1005a09": "各不同故。經擬三乘凡聖同聞。故不別說成",
    "T38n1782_001:1005a10": "道已後若干年歲。然諸經中。有說四時者。涅",
    "T38n1782_001:1005a11": "槃經云。二月十五日。有說六時八時十二時",
    "T38n1782_001:1005a12": "等。名者涅槃經云。於其晨朝嚼楊枝時。金剛",
    "T38n1782_001:1005a13": "般若云。飯食訖。收衣鉢。洗足已。敷座而坐。",
    "T38n1782_001:1005a14": "日正午時說。上生經云。於初夜分。遺教經",
    "T38n1782_001:1005a15": "云。於其中夜。寂然無聲。有說成道已後年數",
    "T38n1782_001:1005a16": "時節者。十地經云。第二七日。於他化自在天",
    "T38n1782_001:1005a17": "王宮摩尼寶藏殿內說。法花經云。三七日中。",
    "T38n1782_001:1005a18": "思惟是已。趣波羅奈。轉四諦論。又無量義經",
    "T38n1782_001:1005a19": "言。我成道來。四十餘年等。雖有是說。隨一方",
    "T38n1782_001:1005a20": "城。聞見結集。且作是說。仍非初題說法時也。",
    "T38n1782_001:1005a21": "是故但應總說一時。問。處中有淨穢。隨機定",
    "T38n1782_001:1005a22": "說處。時中凡聖殊。何容不別說。答。說處標淨",
    "T38n1782_001:1005a23": "穢。淨穢可定知。說時有短長。聖凡不可准。一",
    "T38n1782_001:1005a24": "會機宜。有利有鈍。長時短時。如何定准。故處",
    "T38n1782_001:1005a25": "可定說。而時但總言。",
    "T38n1782_001:1005a26": "經。一時薄伽梵。贊曰。說教主也。佛有十",
    "T38n1782_001:1005a27": "號。此即第十名焉。薄伽者聲。梵謂具德。若有",
    "T38n1782_001:1005a28": "為此薄伽聲。自能破四魔。具六種德。名薄",
    "T38n1782_001:1005a29": "伽梵。且分段生死。四魔者。一煩惱魔。二蘊",
    "T38n1782_001:1005b01": "魔。三死魔。四天魔。百二十八根本煩惱。及隨",
    "T38n1782_001:1005b02": "煩惱。名煩惱魔。有漏五蘊。名為蘊魔。無常死",
    "T38n1782_001:1005b03": "滅。名為死魔。他化天子。名為天魔。此四能破",
    "T38n1782_001:1005b04": "壞善事。能令有情流轉生死。損害深重。偏稱",
    "T38n1782_001:1005b05": "為魔。佛能破之。名薄伽梵。若據化相。菩提樹",
    "T38n1782_001:1005b06": "下。入金剛喻定。破煩惱魔。捨第五分壽。沙羅",
    "T38n1782_001:1005b07": "雙林。入無餘涅槃。破蘊魔。留死三月。為破",
    "T38n1782_001:1005b08": "死魔。於死自在。故能留身。菩提樹下。得成道",
    "T38n1782_001:1005b09": "已。先入慈定。為破天魔。據其實破。十住菩",
    "T38n1782_001:1005b10": "薩。八相成道。能伏天魔。雖此經下歎菩薩德",
    "T38n1782_001:1005b11": "中。八地已上菩薩。降伏魔怨。制諸外道。歎",
    "T38n1782_001:1005b12": "其能。非今始破。又能破四。要是八地以上。",
    "T38n1782_001:1005b13": "故今讚之。非說天魔八地方破。蘊魔者。七地",
    "T38n1782_001:1005b14": "以前。有分段死麁有漏蘊。或未能滅。或初",
    "T38n1782_001:1005b15": "地捨。八地以上。變易生定捨麁蘊魔。若捨細",
    "T38n1782_001:1005b16": "者。要解脫道。得成佛已。四智都圓。有漏方",
    "T38n1782_001:1005b17": "捨。煩惱魔者。不共無明伴類煩惱。十住第四",
    "T38n1782_001:1005b18": "生貴住中。制伏名捨。加行位中。能頓伏捨。分",
    "T38n1782_001:1005b19": "別煩惱種子隨眠。初地斷捨。俱生煩惱。地前",
    "T38n1782_001:1005b20": "漸伏捨。初地以上。能頓伏捨。然有菩薩。七",
    "T38n1782_001:1005b21": "地已前。時時故起。八地以上決定伏捨。金",
    "T38n1782_001:1005b22": "剛心起。種習俱盡。方永斷捨。其所知障分別",
    "T38n1782_001:1005b23": "者。如分別煩惱魔。俱生者。十地之中。地地能",
    "T38n1782_001:1005b24": "斷。六識中者。至金剛心。并第七識。一時俱",
    "T38n1782_001:1005b25": "捨。其死魔者。分段死魔。有入初地受變易身。",
    "T38n1782_001:1005b26": "即便永捨。有至八地方受變易。彼時方捨其",
    "T38n1782_001:1005b27": "變易死。決定成佛。解脫道中。方能永破。今顯",
    "T38n1782_001:1005b28": "世尊四皆破盡。名薄伽梵。故瑜伽云。坦然安",
    "T38n1782_001:1005b29": "坐妙菩提座。能破四魔。名薄伽梵。又具六德。",
    "T38n1782_001:1005c01": "六德者。佛地論云。自在熾盛與端嚴。名稱吉",
    "T38n1782_001:1005c02": "祥及尊貴。具足如是六種義。應知總名為薄",
    "T38n1782_001:1005c03": "伽。一自在義。永不繫屬諸煩惱故。二熾盛義。",
    "T38n1782_001:1005c04": "炎猛智火所燒練故。三端嚴義。具諸相好所",
    "T38n1782_001:1005c05": "莊飾故。四名稱義。一切殊勝功德圓滿。無不",
    "T38n1782_001:1005c06": "知故。五吉祥義。一切世間。親近供養。咸稱讚",
    "T38n1782_001:1005c07": "故。六尊責義。具一切德。常起方便。利益安樂",
    "T38n1782_001:1005c08": "一切有情。無懈癈故。由是六德。名薄伽梵。唯",
    "T38n1782_001:1005c09": "此一名。總含眾德。世咸尊重。故諸外道。皆",
    "T38n1782_001:1005c10": "稱本師。名薄伽梵。由此世尊令諸經首皆置",
    "T38n1782_001:1005c11": "此名。古諸譯經。皆欲省略。不論義之具闕。並",
    "T38n1782_001:1005c12": "安佛名。其十號中。佛為第九。薄伽梵為第十。",
    "T38n1782_001:1005c13": "第十一名總苞九德。故今初唱。而或者改之。",
    "T38n1782_001:1005c14": "安置佛稱。雖所詮不異。能詮名義稍殊。由此。",
    "T38n1782_001:1005c15": "後魏菩提流支法師云。婆伽婆。語雖稍訛。",
    "T38n1782_001:1005c16": "意無別也。如佛地疏具詳之矣。問。此三身",
    "T38n1782_001:1005c17": "中。何身所攝。答。准處施化。即是化身。菩薩",
    "T38n1782_001:1005c18": "在中。持髻復言。我見土淨。故知通是他受用",
    "T38n1782_001:1005c19": "佛。應化非真。亦非說法者。推功歸本。即是法",
    "T38n1782_001:1005c20": "身。應物之身。不能獨起。必由化生。通自受",
    "T38n1782_001:1005c21": "用。但以由機不同。一處見異。不可定言化報",
    "T38n1782_001:1005c22": "之體。准處言之。定是化佛。故下經言。釋迦如",
    "T38n1782_001:1005c23": "來。隱覆無量尊貴功德。為欲度斯下劣人故。",
    "T38n1782_001:1005c24": "是故現此雜穢土耳。故知是化。今顯主尊法",
    "T38n1782_001:1005c25": "必殊勝。故初經首。置薄伽梵。",
    "T38n1782_001:1005c26": "經。住廣嚴城菴羅衛林。贊曰。化處也。此是",
    "T38n1782_001:1005c27": "中印度境。國名吠舍離。此云廣嚴。舊云毘耶",
    "T38n1782_001:1005c28": "離。毘舍離。維耶離。皆訛也。此國周五千餘",
    "T38n1782_001:1005c29": "里。國大都城。今雖頹毀。故基尚在。周六七十",
    "T38n1782_001:1006a01": "里。王宮城基。周四五里。宮城西北五六里間。",
    "T38n1782_001:1006a02": "有一伽藍。習正量部。傍有窣都波。佛於此說",
    "T38n1782_001:1006a03": "說無垢稱經。時長者子寶性獻蓋處。伽藍正",
    "T38n1782_001:1006a04": "北三四里。是菴羅女薗。持以施佛。佛常於此",
    "T38n1782_001:1006a05": "坐。伽藍東北三四里。有無垢稱故宅。去此不",
    "T38n1782_001:1006a06": "遠。有一神舍。其狀壘博。傳云。積石是無垢",
    "T38n1782_001:1006a07": "稱現疾說法處。去此不遠。有窣都波。是寶性",
    "T38n1782_001:1006a08": "故宅。去此不遠。有菴波羅女故宅。其大都城。",
    "T38n1782_001:1006a09": "更無別號。以國名名之。以都城名號。是故。",
    "T38n1782_001:1006a10": "國名廣嚴。城亦名廣嚴。住者。遊化所居。目之",
    "T38n1782_001:1006a11": "為住。廣嚴者。廣者寬大。勝餘國之都城。嚴者",
    "T38n1782_001:1006a12": "飾麗。越諸王之宮宇。一俗事豐雕。二真徒博",
    "T38n1782_001:1006a13": "飾。名為廣嚴。表此經義苞羅一切名廣。萬德",
    "T38n1782_001:1006a14": "莊嚴名嚴。菴羅者。天竺有菓。名菴沒羅。",
    "T38n1782_001:1006a15": "今語略故。除其沒字。其城有女。以果為名。曰",
    "T38n1782_001:1006a16": "菴沒羅女。有勝園。林樹繁欝。泉源澄鏡。花草",
    "T38n1782_001:1006a17": "綺靡。山石崔嵬。足以湛心靈。足以進尊聖。",
    "T38n1782_001:1006a18": "其女每修園樹。重而自守。名之為衛。衛者唐",
    "T38n1782_001:1006a19": "音。論其自守其林。故名為衛。女持施佛。佛",
    "T38n1782_001:1006a20": "恒遊息。故以為名。菓有當果之徵。衛有寶重",
    "T38n1782_001:1006a21": "之意。顯聞妙法以修行當果決定可期。妙法",
    "T38n1782_001:1006a22": "不可輕。然每勤常令寶衛。所以此處說此深",
    "T38n1782_001:1006a23": "經。乍觀女園。與獻蓋處別。佛在園內。蓋在外",
    "T38n1782_001:1006a24": "陳。標迹南北不同。理亦不為乖爽也。在園處",
    "T38n1782_001:1006a25": "寂。顯離憒鬧自居。標城唱諠。表起慈悲以",
    "T38n1782_001:1006a26": "濟物。故城園雙舉。為利道俗二徒。亦不相違",
    "T38n1782_001:1006a27": "也。舊有解云。女從菴羅樹生。猶如奈女。故以",
    "T38n1782_001:1006a28": "為名。此解不爾。非所聞故。然法花靈山。般若",
    "T38n1782_001:1006a29": "舍衛。涅槃有金河。此經廣嚴城。各有由矣。",
    "T38n1782_001:1006b01": "問。觀此化處。實乃穢方。梵王何以言我見此",
    "T38n1782_001:1006b02": "土由來淨也。答。令彰佛慈悲。化標穢處。理實",
    "T38n1782_001:1006b03": "菩薩所見。但住淨方。淨穢由于二心。根報",
    "T38n1782_001:1006b04": "化起於凡聖。變佛非定准。處亦可知。不可",
    "T38n1782_001:1006b05": "淨穢雙彰。但標一化之處。義准三土。亦不相",
    "T38n1782_001:1006b06": "違。以佛定土。理誠可悉。",
    "T38n1782_001:1006b07": "經。與大苾芻眾八千人俱。贊曰。自下第二。",
    "T38n1782_001:1006b08": "眾圓滿也。初總略以四門分別。一彰來意。二",
    "T38n1782_001:1006b09": "顯權實。三定多少。四眾次第。來意有五。一證",
    "T38n1782_001:1006b10": "經可信。拂彼三疑。一疑慶喜自談。二疑從他",
    "T38n1782_001:1006b11": "聞說。三疑非佛所演。今舉時眾。證法無疑。令",
    "T38n1782_001:1006b12": "生信故。智度論云。說時方人。令生信也。二顯",
    "T38n1782_001:1006b13": "德尊高。佛德尊高。大眾奔會。佛居于四眾。映",
    "T38n1782_001:1006b14": "蔽群生。若帝釋臨天。梵王處定。故經下云。",
    "T38n1782_001:1006b15": "譬如大寶妙高山王。處於大海。巍然逈出。佛",
    "T38n1782_001:1006b16": "踞師子勝藏之座。顯耀威光。蔽于大眾。亦復",
    "T38n1782_001:1006b17": "如是。三彰後發揚。鶖子生疑。大千變淨。妙祥",
    "T38n1782_001:1006b18": "道備。佛遣對揚。二聖為發起之先。八部為隨",
    "T38n1782_001:1006b19": "信之後。四當機獲益。八部四眾。有發無上之",
    "T38n1782_001:1006b20": "心。菩薩聲聞。成剋菩提之意。隨緣語道。著在",
    "T38n1782_001:1006b21": "經文。如上已陳。故不繁引。五輔翼瞻仰。軌範",
    "T38n1782_001:1006b22": "引攝。佛地論云。菩薩聲聞。輔冀圓滿。八部四",
    "T38n1782_001:1006b23": "眾。眷屬圓滿。皆由慈悲廣起。安忍普資。咸",
    "T38n1782_001:1006b24": "便便有靈。誰不奔挹。諸眾集。為。引餘生發",
    "T38n1782_001:1006b25": "心。經既具陳。復勸令時發意。夫來佛所。略有",
    "T38n1782_001:1006b26": "二緣。一為瞻仰。二為聞法。機熟者。會道於當",
    "T38n1782_001:1006b27": "時。未熟者。發心於即日。顯權實者。准佛地",
    "T38n1782_001:1006b28": "經。淨土中說聲聞八部。並是諸佛菩薩化作。",
    "T38n1782_001:1006b29": "莊嚴道場。引攝眾生。令發妙意。無量壽經云。",
    "T38n1782_001:1006c01": "其水鳥等。皆佛化作。准此經中。一切菩薩。生",
    "T38n1782_001:1006c02": "此土者。亦隱勝德。起堅固悲。隨類生攝。故知",
    "T38n1782_001:1006c03": "佛居穢土。聲聞為實。菩薩為權。佛居淨方。聲",
    "T38n1782_001:1006c04": "聞為權。菩薩為實。准處淨穢。其義可知。餘眾",
    "T38n1782_001:1006c05": "實權。理難准定。准有方丈天女。取食菩薩。經",
    "T38n1782_001:1006c06": "文稱化。餘類難知。定多少者。凡聖而論有二。",
    "T38n1782_001:1006c07": "菩薩聲聞為聖。餘眾為凡。或初後眾。本在菴",
    "T38n1782_001:1006c08": "園。為初眾。無垢稱之所持來至園。為後眾。部",
    "T38n1782_001:1006c09": "類而論有三。一大聖眾。二八部眾。三四部眾。",
    "T38n1782_001:1006c10": "前後一切菩薩聲聞。為大聖眾。一切有威德",
    "T38n1782_001:1006c11": "凡類為八部眾。釋梵護世等。入八部中天。故",
    "T38n1782_001:1006c12": "不別說。若在人趣。入道居俗。有戒行之流。名",
    "T38n1782_001:1006c13": "四部眾。或為四眾。第三此方諸天眾。餘三如",
    "T38n1782_001:1006c14": "前。前後合有九眾。初有七眾。一聲聞眾。二菩",
    "T38n1782_001:1006c15": "薩眾。三他方梵王眾。四他方帝釋眾。五威靈",
    "T38n1782_001:1006c16": "八部眾。六此方諸天眾。下經八部眾下。列釋",
    "T38n1782_001:1006c17": "梵護世等故。舊經無之。七戒行四部眾。後有",
    "T38n1782_001:1006c18": "二眾。一無垢稱眾。菩薩行品中。掌持至佛所。",
    "T38n1782_001:1006c19": "香臺品中。妙香國有九百萬菩薩。與飯俱來。",
    "T38n1782_001:1006c20": "入維摩詰舍。又為長者主月蓋從八萬四千",
    "T38n1782_001:1006c21": "人。來入維摩詰舍。此皆後與無垢稱俱來。入",
    "T38n1782_001:1006c22": "無垢稱眾。二妙喜世界眾。即阿閦佛國。無垢",
    "T38n1782_001:1006c23": "稱在佛所。以神通力。掌持至此。別而為論。有",
    "T38n1782_001:1006c24": "十九。一聲聞。二菩薩。三他方梵王。四他方",
    "T38n1782_001:1006c25": "帝釋。五餘天。六龍。七藥叉。八犍達縛。九阿",
    "T38n1782_001:1006c26": "素落。十揭露荼。十一緊捺落。十二莫呼落伽。",
    "T38n1782_001:1006c27": "十三此方梵釋眾。十四苾芻。十五苾芻尼。十",
    "T38n1782_001:1006c28": "六部波素迦。十七鄔波斯迦。十八無垢稱",
    "T38n1782_001:1006c29": "眾。十九不動佛眾。於中有四門眾異。一三界。",
    "T38n1782_001:1007a01": "無無色。仁王具有。此經無之。機宜未熟。於法",
    "T38n1782_001:1007a02": "無緣故。二五趣。無地獄。陀羅尼經具有。此經",
    "T38n1782_001:1007a03": "無之。修大乘心。必容豫之所。地獄無暇。故此",
    "T38n1782_001:1007a04": "不來。明呪威神。本為拔苦。故說陀羅尼。有地",
    "T38n1782_001:1007a05": "獄眾。三君臣。無二王。法花具有。此經無之。",
    "T38n1782_001:1007a06": "輪王小王。二俱不列。四三乘。無獨覺。仁王",
    "T38n1782_001:1007a07": "具有。此經無之。獨覺多出無佛之世。時無機",
    "T38n1782_001:1007a08": "熟。所以不舉。眾次第者。佛地論有釋。今有四",
    "T38n1782_001:1007a09": "義。一形相不同。二坐有近遠。三戒行有異。隨",
    "T38n1782_001:1007a10": "類化生。四令諸菩薩於聲聞眾捨憍慢故。此",
    "T38n1782_001:1007a11": "乃聲聞菩薩次第。餘眾次第。隨應當知。初列",
    "T38n1782_001:1007a12": "眾中。有四圓滿。一行圓滿。二數圓滿。三功德",
    "T38n1782_001:1007a13": "圓滿。四威儀圓滿。行圓滿中有四。一聲聞。修",
    "T38n1782_001:1007a14": "小乘行。苾芻為名。二菩薩。修大乘行。以菩薩",
    "T38n1782_001:1007a15": "為目。三諸菩薩。常隨類化。身相不定。故名菩",
    "T38n1782_001:1007a16": "薩。四聲聞形定。說為苾芻。數圓滿者。聲聞八",
    "T38n1782_001:1007a17": "千。菩薩三萬二千等。功德圓滿者。皆為一切",
    "T38n1782_001:1007a18": "眾聖所識等。攝別合有四十一句是。威儀圓",
    "T38n1782_001:1007a19": "滿者。爾時世尊。無量百千諸來大眾等是。此",
    "T38n1782_001:1007a20": "四圓滿。菩薩具足。聲聞有三。一行滿。名苾芻",
    "T38n1782_001:1007a21": "故。二數滿。八千人等。三威儀滿。同前菩薩。",
    "T38n1782_001:1007a22": "今顯菩薩具內外修。故偏顯德。聲聞不爾。略",
    "T38n1782_001:1007a23": "不歎德。不同餘經。他方梵王及天帝釋。具二",
    "T38n1782_001:1007a24": "圓滿。一數。二威儀。不以行為名。不歎其德",
    "T38n1782_001:1007a25": "故。苾芻等四眾亦二。一行。二威儀。不歎其",
    "T38n1782_001:1007a26": "德。不標數故。餘八部眾。唯有其一。謂威儀",
    "T38n1782_001:1007a27": "滿。不以行為名。不歎其德。不列其數故。眾成",
    "T38n1782_001:1007a28": "就中。文復有二。初列大眾。後辨威儀。列眾",
    "T38n1782_001:1007a29": "有二。一聖。二凡。菩薩聲聞為聖。八部四眾為",
    "T38n1782_001:1007b01": "凡。或為三。一大聖眾。二八部眾。三四部眾。",
    "T38n1782_001:1007b02": "或為六。如前說。聖眾為二。一聲聞。二菩薩。",
    "T38n1782_001:1007b03": "此初也。佛共兼會。名之為與。大有五義。一名",
    "T38n1782_001:1007b04": "稱大。大眾大人所知識故。二位次大。皆住聖",
    "T38n1782_001:1007b05": "果。非凡位故。三功德大。或諸漏盡。證智斷",
    "T38n1782_001:1007b06": "故。四修行大。求大菩提。修廣業故。五徒眾",
    "T38n1782_001:1007b07": "大。八千人故。梵云苾芻。此有五義。一怖魔。",
    "T38n1782_001:1007b08": "創心出家。四魔怖故。二乞士。以乞自活。濟自",
    "T38n1782_001:1007b09": "他故。三淨命。離五邪命。明正三業故。四淨",
    "T38n1782_001:1007b10": "戒。住戒威德。曾不缺故。五破惡。修道獲果。",
    "T38n1782_001:1007b11": "斷煩惱故。僧伽名眾。證理法事。二俱和故。學",
    "T38n1782_001:1007b12": "無學數。合有八千。與佛同處。復名俱也。",
    "T38n1782_001:1007b13": "經。菩薩摩訶薩三萬二千。贊曰。下明菩薩",
    "T38n1782_001:1007b14": "眾中有四。一標類舉數。二歎彰功德。三別列",
    "T38n1782_001:1007b15": "名。四牒總結。如是等上首菩薩下是。此初文",
    "T38n1782_001:1007b16": "也。菩薩摩訶薩。類也。三萬二千。數也。菩提",
    "T38n1782_001:1007b17": "薩埵。略言菩薩。合有四釋。一菩提覺義。智所",
    "T38n1782_001:1007b18": "求佛果。薩埵有情義。則所度眾生。攝論云。以",
    "T38n1782_001:1007b19": "菩提薩埵。為所緣境。故言菩薩。菩薩所修自",
    "T38n1782_001:1007b20": "他二利。二利即二行。故以為名。又菩提如前。",
    "T38n1782_001:1007b21": "薩埵有情義。謂諸菩薩。猶有異熟識。故得名",
    "T38n1782_001:1007b22": "有情。求大菩提之有情者。簡異所餘諸有情",
    "T38n1782_001:1007b23": "者。故名菩薩。又菩提如前。薩埵勇健義。不憚",
    "T38n1782_001:1007b24": "處時。不悋財命。求大菩提之勇健義者。簡",
    "T38n1782_001:1007b25": "餘生死之勇健者。故名菩薩。故攝論云。有志",
    "T38n1782_001:1007b26": "有能。故名菩薩。十一面經云。菩提即般若。薩",
    "T38n1782_001:1007b27": "埵謂方便。法花云。諸佛所證。甚深難解。有所",
    "T38n1782_001:1007b28": "言說。意趣難知。即有智慧。及有方便。有實",
    "T38n1782_001:1007b29": "智。權智。真智。修智。理智。事智。自利利他。故",
    "T38n1782_001:1007c01": "名菩薩。摩訶薩埵。略言摩訶薩。摩訶大義。薩",
    "T38n1782_001:1007c02": "埵如前。為簡二乘地前凡類。乃簡七地已前",
    "T38n1782_001:1007c03": "菩薩。故立大名。是等皆是八地已上。非前位",
    "T38n1782_001:1007c04": "故。三萬二千。現所機會。但標上位。下位准",
    "T38n1782_001:1007c05": "知。故不標別。",
    "T38n1782_001:1007c06": "經。皆為一切眾生所識。贊曰。自下第二。彰",
    "T38n1782_001:1007c07": "歎功德。於中總有四十一句。初四十句。別歎",
    "T38n1782_001:1007c08": "功德。後一句。總結德深廣。卒陳難盡。舊經但",
    "T38n1782_001:1007c09": "有三十八句。此中第十句。念定總持無不圓",
    "T38n1782_001:1007c10": "滿。第十一句。建立無彰解脫智門。舊經合云。",
    "T38n1782_001:1007c11": "心常安住無礙解脫。此第三十一句。正直審",
    "T38n1782_001:1007c12": "諦柔和微密。舊經脫之。此第三十四句。獲無",
    "T38n1782_001:1007c13": "等等佛智灌頂。第三十五句。近力無畏不共",
    "T38n1782_001:1007c14": "佛法。舊經合云。近無等等佛自在慧十力無",
    "T38n1782_001:1007c15": "畏十八不共。所以但有三十八句。古人亦有",
    "T38n1782_001:1007c16": "十地別科。此中但讚八地以上。或第十地因",
    "T38n1782_001:1007c17": "位究竟。非讚前位。非七地前神通成辦。永離",
    "T38n1782_001:1007c18": "障纏。總持等滿故。其間文句疎謬。至文當釋。",
    "T38n1782_001:1007c19": "此中。初有四十句。別歎德中。分為二十一種",
    "T38n1782_001:1007c20": "殊勝功德。初二句。他悉外化德。次二句。他",
    "T38n1782_001:1007c21": "護自護德。次三句。利他繼他德。利他中有二。",
    "T38n1782_001:1007c22": "說法善友為二句故。次二句。降惡人法德。次",
    "T38n1782_001:1007c23": "三句。內德外辨德。內德有二。能發所發為二",
    "T38n1782_001:1007c24": "句故。念定總持。為能發因。解脫智門。為所",
    "T38n1782_001:1007c25": "發果。智由念定總持起故。次二句。行成智滿",
    "T38n1782_001:1007c26": "德。六度行成。三無生忍智滿。次二句。說法達",
    "T38n1782_001:1007c27": "理德。次二句。知根能伏德。次三句。因嚴果遂",
    "T38n1782_001:1007c28": "德。果遂有二。獲妙體離惡嚴為二句故。次",
    "T38n1782_001:1007c29": "二句。名高信重德。次二句。法勝音妙德。次一",
    "T38n1782_001:1008a01": "句。離邊會中德。次二句。決定深大德。次一",
    "T38n1782_001:1008a02": "句。超出情計德。次二句。積善離惡德。次二",
    "T38n1782_001:1008a03": "句。達理證真德。次二句。紹位繼道德。次二",
    "T38n1782_001:1008a04": "句。不住二邊德。除惡趣。越深坑。棄緣起。分",
    "T38n1782_001:1008a05": "生死。為二類。並不住生死邊。示現趣生。不住",
    "T38n1782_001:1008a06": "涅槃邊。次一句。應病說藥德。次一句。內外",
    "T38n1782_001:1008a07": "二嚴德。次一句。自他不虛德。准義依文。且為",
    "T38n1782_001:1008a08": "此制。諸有智者。如理應知。又四十一句。別歎",
    "T38n1782_001:1008a09": "德中。應一一為名。皆為一切眾望所識。此歎",
    "T38n1782_001:1008a10": "菩薩。德大位高。智者所識。殊勝功德。國王大",
    "T38n1782_001:1008a11": "臣長者居士。諸有德藝。所推望者。即是翹楚。",
    "T38n1782_001:1008a12": "鑒別人物。名為眾望。今諸菩薩。為此一切眾",
    "T38n1782_001:1008a13": "推望者之所識知。譬如垂耳長鳴。王良見",
    "T38n1782_001:1008a14": "識。此諸菩薩。位大德高。人物所識。亦復如",
    "T38n1782_001:1008a15": "是。非諸凡愚所能識悉。縱餘識悉。未以為",
    "T38n1782_001:1008a16": "珍。如智度論云。天王人王大人所識。今此要",
    "T38n1782_001:1008a17": "在人物所識。又此菩薩。皆為一切大眾瞻望。",
    "T38n1782_001:1008a18": "大眾識悉。二義俱得。舊云眾所識知。乃冗",
    "T38n1782_001:1008a19": "此義。",
    "T38n1782_001:1008a20": "經。大神通業修已成得。贊曰。此歎利他妙",
    "T38n1782_001:1008a21": "用功德。能遍十方。起難思化。因已辦故。業者",
    "T38n1782_001:1008a22": "事業。作用之義。體即神通。菩薩事業。利他作",
    "T38n1782_001:1008a23": "用。即神通故。成唯識論第九卷中。解第十地",
    "T38n1782_001:1008a24": "二愚。一大神通。即所起事業故。舊經云。大智",
    "T38n1782_001:1008a25": "本行皆悉成就。文言雖總本行。亦即神通利",
    "T38n1782_001:1008a26": "物。",
    "T38n1782_001:1008a27": "經。諸佛威德(至)能攝正法。贊曰。上二句。修",
    "T38n1782_001:1008a28": "行廣大諸佛攝受功德。下二句。輕身重道含",
    "T38n1782_001:1008a29": "持妙法功德。八地以上。於諸行中。能修諸行。",
    "T38n1782_001:1008b01": "於無相海。任運進修。十方諸佛。舒手摩頂。以",
    "T38n1782_001:1008b02": "神通威。用福慧德。於一切時。增如其力。任",
    "T38n1782_001:1008b03": "持不捨。故名修行廣大佛攝受德。舊云建立。",
    "T38n1782_001:1008b04": "便無是義。法城有二。一法即是城。此諸菩薩。",
    "T38n1782_001:1008b05": "如守城者。常外捍御。不令損壞。諸佛法教",
    "T38n1782_001:1008b06": "而修行者。名城中人。城者。防援外御之義。防",
    "T38n1782_001:1008b07": "援城內諸修行者。外御四魔。不令侵橫。故",
    "T38n1782_001:1008b08": "法名城。或復正法。如城中人。菩薩如城。菩薩",
    "T38n1782_001:1008b09": "善為護法之城。此諸菩薩。捨身命財。護持正",
    "T38n1782_001:1008b10": "法。能攝正法。即勝鬘經。攝受正法。正法有",
    "T38n1782_001:1008b11": "四。教理行果。於此四中。並能攝受。領納屬",
    "T38n1782_001:1008b12": "己。或復攝持。曾不暫捨。隨其所應。於四法",
    "T38n1782_001:1008b13": "中。並能攝之。於法能學能說。於理能觀能",
    "T38n1782_001:1008b14": "達。於行能修能習。於果能知能證。或斷一切",
    "T38n1782_001:1008b15": "惡。修一切善。度一切生。名攝正法。凡所修",
    "T38n1782_001:1008b16": "善。皆攝正法。凡所棄惡。皆攝正法。凡所利",
    "T38n1782_001:1008b17": "生。皆攝正法。故勝鬘云。攝受正法者。即",
    "T38n1782_001:1008b18": "是無量得一切佛法。攝八萬四千法門。捨身",
    "T38n1782_001:1008b19": "命財。攝正法故。此中善字。不但善護法城。通",
    "T38n1782_001:1008b20": "下亦能善攝正法。或善別說。不須通下。以",
    "T38n1782_001:1008b21": "護法城。復能攝之故。是輕身重道含持妙法",
    "T38n1782_001:1008b22": "功德。",
    "T38n1782_001:1008b23": "經。以大師子(至)周遍十方。贊曰。廣大說法覺",
    "T38n1782_001:1008b24": "悟功德。下云。演法無畏。猶師子吼。乍觀與",
    "T38n1782_001:1008b25": "此中覺悟義同。下以說法決定無畏。如師子",
    "T38n1782_001:1008b26": "吼。今以覺悟眾生。令增道意。如師子吼。故不",
    "T38n1782_001:1008b27": "同也。師子吼時。能為十一事。涅槃經云。一為",
    "T38n1782_001:1008b28": "破諸實非師子詐稱師子。二自試身力。三自",
    "T38n1782_001:1008b29": "淨住處。四令了知處。五令群輩無怖畏心。六",
    "T38n1782_001:1008c01": "眠者得寤。七令諸禽獸不得放逸。八令諸獸",
    "T38n1782_001:1008c02": "咸來歸附。九為調伏大香象等。十為教諸子。",
    "T38n1782_001:1008c03": "十一莊嚴眷屬。此諸菩薩。為師子吼。亦復如",
    "T38n1782_001:1008c04": "是。一為摧魔軍。二為現眾力。三開佛行處。四",
    "T38n1782_001:1008c05": "為邪見作歸依處。五為安撫怖畏眾生。六覺",
    "T38n1782_001:1008c06": "悟無明睡眠眾生。七行惡法者為作悔心。八",
    "T38n1782_001:1008c07": "開示邪見。令諸眾生知六師等非正師子。",
    "T38n1782_001:1008c08": "九為破諸富蘭那等。亦令二乘生變悔心。十",
    "T38n1782_001:1008c09": "教五住諸菩薩等生大力心。十一為令正見",
    "T38n1782_001:1008c10": "之心。於邪見者。不生悋心。由諸菩薩能",
    "T38n1782_001:1008c11": "摧伏故。以大師子吼聲敷演。敷謂開發。警",
    "T38n1782_001:1008c12": "悟初機。演謂廣談。覺察根熟。既住十地。能遍",
    "T38n1782_001:1008c13": "十方。雲雨說法。其說法聲。遠播十方。美妙音",
    "T38n1782_001:1008c14": "聲。名為美音。遐者遠也。振者揚也。世尊之",
    "T38n1782_001:1008c15": "聲。廣音具足。隨眾大小。無不等聞。此諸菩",
    "T38n1782_001:1008c16": "薩。隨眾十方美音亦遍得廣音故。舊云名聞",
    "T38n1782_001:1008c17": "十方。與下名稱高遠。有何差別。可言名者說",
    "T38n1782_001:1008c18": "法音聲。便無此失。",
    "T38n1782_001:1008c19": "經。為眾生(至)能使不絕。贊曰。上二句。三種",
    "T38n1782_001:1008c20": "慈悲拔濟功德。下二句。統嗣法王不斷功德。",
    "T38n1782_001:1008c21": "慈悲喜捨。各各有三。一有情緣。作假有情想。",
    "T38n1782_001:1008c22": "二法緣。不見假有情。唯見蘊等法。三無緣。於",
    "T38n1782_001:1008c23": "彼法中。亦離分別。唯見其如。或法緣者。緣十",
    "T38n1782_001:1008c24": "二分教。無緣者。不見有情及法二種。而行慈",
    "T38n1782_001:1008c25": "悲喜捨。不見身外有定眾生。眾生即已。故行",
    "T38n1782_001:1008c26": "慈悲。為不請友。譬之父母。怜救於子。不待請",
    "T38n1782_001:1008c27": "故。已前諸位。或待他請。方救濟之。未能任運",
    "T38n1782_001:1008c28": "為不請友。此皆任運慈悲深故。長阿含說。有",
    "T38n1782_001:1008c29": "四惡友。一如親惡友。畏而伏之。實無親意。二",
    "T38n1782_001:1009a01": "美言惡友。言順意違。三敬順惡友。心雖敬順。",
    "T38n1782_001:1009a02": "然於所作。善惡皆從。無相諫心。四者惡友。為",
    "T38n1782_001:1009a03": "惡事伴。或同飲酒。博獻婬逸。及歌舞等。此",
    "T38n1782_001:1009a04": "四友中。各各有四。而應遠之。有四善友。一",
    "T38n1782_001:1009a05": "止非善友。惡事相止故。二慈愍善友。苦事相",
    "T38n1782_001:1009a06": "怜故。三利人善友。樂事相與故。四同事善友。",
    "T38n1782_001:1009a07": "善事相同故。一一之中。各有四種。皆應親近。",
    "T38n1782_001:1009a08": "此諸菩薩。為諸眾生。此四善友。此中三寶。略",
    "T38n1782_001:1009a09": "有二解。一同體三寶。種謂種子。即如來藏。佛",
    "T38n1782_001:1009a10": "無漏因。此諸菩薩。修此種子。令不斷絕。常勤",
    "T38n1782_001:1009a11": "證會。二別體三寶。有為無為。自利利他。隨其",
    "T38n1782_001:1009a12": "所應。三佛。四法。十地僧等。此諸菩薩。修此",
    "T38n1782_001:1009a13": "三寶之種。及展轉教人。令不斷絕。如花嚴經",
    "T38n1782_001:1009a14": "明法品中。有三重釋。發菩提心。佛寶不斷。開",
    "T38n1782_001:1009a15": "說正法。法寶不斷。受持戒行。僧寶不斷。自他",
    "T38n1782_001:1009a16": "俱爾。",
    "T38n1782_001:1009a17": "經。降伏魔怨制諸外道。贊曰。此顯能摧怨",
    "T38n1782_001:1009a18": "敵功德。魔謂四魔。或種八魔。涅槃經說。前",
    "T38n1782_001:1009a19": "四加四倒懷四德故名魔。魔即是怨。為法怨",
    "T38n1782_001:1009a20": "故。降伏諸魔。如別章解。其四倒魔。是分別法",
    "T38n1782_001:1009a21": "執。初地永斷。地前漸伏。制者制御。如制牛",
    "T38n1782_001:1009a22": "馬。由具智辨。能伏外道。由近十力。能伏天",
    "T38n1782_001:1009a23": "魔。近四無畏。能摧外道。",
    "T38n1782_001:1009a24": "經。永離一切障及蓋纏。贊曰。此顯菩薩離",
    "T38n1782_001:1009a25": "染功德。障謂障礙。此有二種。一煩惱障。二所",
    "T38n1782_001:1009a26": "知障。煩惱障。以三界見修所斷。根本百二十",
    "T38n1782_001:1009a27": "八煩惱。及隨煩惱為體。所知障。以三界見修",
    "T38n1782_001:1009a28": "所斷。一切能障於智。貪癡慢等。為其體性。頭",
    "T38n1782_001:1009a29": "數多少。如煩惱障漸頓伏斷。皆如論說。此諸",
    "T38n1782_001:1009b01": "菩薩八地之位。一切六識二障現行。皆已伏",
    "T38n1782_001:1009b02": "盡。或種已斷。故言求離。蓋謂蓋覆行者之心。",
    "T38n1782_001:1009b03": "令不清淨。此有五種。一貪欲蓋。二嗔恚蓋。三",
    "T38n1782_001:1009b04": "惛沈睡眠蓋。四掉舉惡作蓋。五疑蓋。此五為",
    "T38n1782_001:1009b05": "三時障。貪欲五境。能障出家。既出家以。前",
    "T38n1782_001:1009b06": "犯邪行。有覺悟之。嗔恚為障。不用覺悟。更",
    "T38n1782_001:1009b07": "生嗔恚。若不犯邪行。學定慧時。後三為障。初",
    "T38n1782_001:1009b08": "學止心。惛睡為障。次學舉心。掉悔為障。若",
    "T38n1782_001:1009b09": "住捨位。疑能為障。障此五憎。故立為蓋。纏",
    "T38n1782_001:1009b10": "謂纏繞。數數現起。纏繞行者之心。故立為纏。",
    "T38n1782_001:1009b11": "此有八種。謂無漸。無愧。惛沈。睡眠。掉舉。惡",
    "T38n1782_001:1009b12": "作。嫉。慳。初二障戒。次二障定。次二障慧。後",
    "T38n1782_001:1009b13": "之二種。障自他利。諸出家者。於自他利。悋妬",
    "T38n1782_001:1009b14": "門中。數現起故。二障已攝一切染盡。於中據",
    "T38n1782_001:1009b15": "勝。偏舉蓋纏。三漏。四取。身繫結縛。皆准已",
    "T38n1782_001:1009b16": "離。舊云悉已清淨。文意難知。即二障盡。",
    "T38n1782_001:1009b17": "經。念定總時(至)解脫智門。贊曰。上二句。能",
    "T38n1782_001:1009b18": "以少法廣含多義功德。下二句。顯無漏離縛",
    "T38n1782_001:1009b19": "殊勝功德。念謂明記諸所作事。如瑜伽五十",
    "T38n1782_001:1009b20": "七釋契經說。念等念隨念。別念不忘念。心明",
    "T38n1782_001:1009b21": "記無失。無忘無失法。此義如瑜伽攝異門說。",
    "T38n1782_001:1009b22": "定謂於境心不嬈亂。五十七云。令心注。等",
    "T38n1782_001:1009b23": "住安住與近住。謂調寂靜寂止。一趣等持",
    "T38n1782_001:1009b24": "性。此如對法論第十說。總持者。陀羅尼也。念",
    "T38n1782_001:1009b25": "慧為體。能以少功廣含多義。能總任持。名為",
    "T38n1782_001:1009b26": "總持。此有四種。一法。二義。三能得菩薩忍。",
    "T38n1782_001:1009b27": "四者呪。由念明記。成無忘失。定無亂錯。常居",
    "T38n1782_001:1009b28": "一趣。總持苞含。易可受說。故以少法。能苞廣",
    "T38n1782_001:1009b29": "法。解脫智門者。謂無漏智。離有漏縛。故言解",
    "T38n1782_001:1009c01": "脫。解脫即無障。無障解脫。以智為體。智即是",
    "T38n1782_001:1009c02": "門。智門。能入三性境。故瑜伽論云。若以解",
    "T38n1782_001:1009c03": "脫門言之。出世正智所攝。顯揚論云。但言空",
    "T38n1782_001:1009c04": "無願無相。通有漏無漏。若定若散。聞思修慧。",
    "T38n1782_001:1009c05": "若言空無願無相三摩地。通有漏無漏。唯定",
    "T38n1782_001:1009c06": "非散。唯修慧非聞思。若言空無願無相解脫",
    "T38n1782_001:1009c07": "門。唯無漏非有漏。唯定非散。唯修慧非聞思。",
    "T38n1782_001:1009c08": "今言解脫。故唯無漏。空門。緣所執。彼無體",
    "T38n1782_001:1009c09": "故。無願門。緣依他。不於三界願求故。無相",
    "T38n1782_001:1009c10": "門。緣圓成。觀真如為無相故。或三解脫門。皆",
    "T38n1782_001:1009c11": "能緣三性。或十六行。種種不同。如樞要及瑜",
    "T38n1782_001:1009c12": "伽第十二抄。古經。二句合云。心常安住無礙",
    "T38n1782_001:1009c13": "解脫。無礙即無障。解脫即智門。可謂建立無",
    "T38n1782_001:1009c14": "障解脫智門。其心常安住。乍觀。常安住彼無",
    "T38n1782_001:1009c15": "礙解脫。然即是定。略無今念及總持二。合今",
    "T38n1782_001:1009c16": "二合。為古一句。仍義不全。",
    "T38n1782_001:1009c17": "經。逮得一切(至)陀羅尼辨。贊曰。此說成熟六",
    "T38n1782_001:1009c18": "辨功德。一無斷辨。連環不息故。二殊勝辨。不",
    "T38n1782_001:1009c19": "可屈伏故。三念辨。憶說法事故。四慧辨。分折",
    "T38n1782_001:1009c20": "諸法故。五等持辨。巧說諸定故。六總持辨。於",
    "T38n1782_001:1009c21": "一字等中。說諸義等故。既非四無礙解。亦非",
    "T38n1782_001:1009c22": "七辨。故別成六。下一辨字。貫通上中。此第",
    "T38n1782_001:1009c23": "六辨。四無礙解中。法義所攝。前之五辨。並",
    "T38n1782_001:1009c24": "解第攝。此第一。七辨中。第四無斷盡攝。此",
    "T38n1782_001:1009c25": "第二。七中第七攝。一切世間最上妙故。此第",
    "T38n1782_001:1009c26": "四。彼第五。無疎謬故。念定皆通。隨其所應。",
    "T38n1782_001:1009c27": "後智為體。舊經云。念定總持辨第不斷。念",
    "T38n1782_001:1009c28": "定總持為三。辨才不斷之言。應為一辨。闕勝",
    "T38n1782_001:1009c29": "慧二。古翻意說上三種。辨才不斷。非不斷辨",
    "T38n1782_001:1010a01": "也。",
    "T38n1782_001:1010a02": "說無垢稱經疏卷第一(末)",
    "T38n1782_001:1010a03": "天保六乙未中冬第八日寫之於愛智寮釋",
    "T38n1782_001:1010a04": "遊識"
}