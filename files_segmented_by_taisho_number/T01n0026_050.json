{
    "T01n0026_050:0740c08": "中阿含經卷第五十",
    "T01n0026_050:0740c10": "東晉罽賓三藏瞿曇僧伽提婆譯",
    "T01n0026_050:0740c11": "大品第二(有十經)(第五後誦)",
    "T01n0026_050:0740c12": "　加樓烏陀夷　　牟梨破群那",
    "T01n0026_050:0740c13": "　跋陀、阿濕貝　　周那、優婆離",
    "T01n0026_050:0740c14": "　調御、癡慧地　　阿梨吒、[口*荼]帝",
    "T01n0026_050:0740c15": "（一九二）中阿含大品加樓烏陀夷經第一",
    "T01n0026_050:0740c16": "我聞如是：一時，佛遊鴦伽國中，與大比丘",
    "T01n0026_050:0740c17": "眾俱，往至阿惒那住揵若精舍。爾時，世尊",
    "T01n0026_050:0740c18": "過夜平旦，著衣持鉢，入阿惒那而行乞",
    "T01n0026_050:0740c19": "食，食訖中後，收舉衣鉢，澡洗手足，以尼師",
    "T01n0026_050:0740c20": "檀著於肩上，往至一林，欲晝經行。尊者",
    "T01n0026_050:0740c21": "烏陀夷亦過夜平旦，著衣持鉢，入阿惒那",
    "T01n0026_050:0740c22": "而行乞食，食訖中後，收舉衣鉢，澡洗手足，",
    "T01n0026_050:0740c23": "以尼師檀著於肩上，隨侍佛後，而作是",
    "T01n0026_050:0740c24": "念：「若世尊今晝行者，我亦至彼晝行。」於是，",
    "T01n0026_050:0740c25": "世尊入於林中，至一樹下，敷尼師檀，結",
    "T01n0026_050:0740c26": "跏趺坐。尊者烏陀夷亦入彼林，去佛不遠，",
    "T01n0026_050:0740c27": "至一樹下，敷尼師檀，結跏趺坐。爾時，尊者",
    "T01n0026_050:0740c28": "烏陀夷獨在靖處燕坐思惟，心作是念：",
    "T01n0026_050:0740c29": "「世尊為我等多所饒益，善逝為我等多",
    "T01n0026_050:0741a01": "所安隱。世尊於我除眾苦法，增益樂法。世",
    "T01n0026_050:0741a02": "尊於我除無量惡不善之法，增益無量諸善",
    "T01n0026_050:0741a03": "妙法。」尊者烏陀夷則於晡時從燕坐起，往",
    "T01n0026_050:0741a04": "詣佛所，稽首佛足，却坐一面，世尊告曰：「烏",
    "T01n0026_050:0741a05": "陀夷！無有所乏，安隱快樂，氣力如常耶？」尊",
    "T01n0026_050:0741a06": "者烏陀夷白曰：「唯然。世尊！我無所乏，安隱快",
    "T01n0026_050:0741a07": "樂，氣力如常。」世尊復問曰：「烏陀夷！云何汝",
    "T01n0026_050:0741a08": "無所乏，安隱快樂，氣力如常耶？」尊者烏陀夷",
    "T01n0026_050:0741a09": "答曰：「世尊！我獨在靖處燕坐思惟，心作",
    "T01n0026_050:0741a10": "是念：『世尊為我等多所饒益，善逝為我",
    "T01n0026_050:0741a11": "等多所安隱。世尊於我除眾苦法，增益",
    "T01n0026_050:0741a12": "樂法。世尊於我除無量惡不善之法，增益",
    "T01n0026_050:0741a13": "無量諸善妙法。』世尊昔時告諸比丘：『汝等",
    "T01n0026_050:0741a14": "斷過中食。』世尊！我等聞已，不堪不忍，不欲不",
    "T01n0026_050:0741a15": "樂。若有信梵志、居士往至眾園，廣施作福，",
    "T01n0026_050:0741a16": "我等自手受食，而世尊今教我斷是，善逝",
    "T01n0026_050:0741a17": "教我絕是。復作是說：『此大沙門不能消食。』",
    "T01n0026_050:0741a18": "然我等於世尊威神妙德敬重不堪，是故我",
    "T01n0026_050:0741a19": "等斷中後食。「復次，昔時世尊告諸比丘：『汝等",
    "T01n0026_050:0741a20": "斷夜食。』世尊！我等聞已，不堪不忍，不欲不樂，",
    "T01n0026_050:0741a21": "於二食中最上、最妙、最勝、最美者，而世尊今",
    "T01n0026_050:0741a22": "教我斷是，善逝教我絕是，復作是說：『此大",
    "T01n0026_050:0741a23": "沙門不能消食。』世尊！昔時有一居士，多持",
    "T01n0026_050:0741a24": "種種淨妙食飲，還歸其家，勅內人曰：『汝等",
    "T01n0026_050:0741a25": "受此舉著一處，我當盡共集會夜食，不為",
    "T01n0026_050:0741a26": "朝中。』世尊！若於諸家施設極妙最上食者，",
    "T01n0026_050:0741a27": "唯有夜食，我為朝中，而世尊今教我斷是，",
    "T01n0026_050:0741a28": "善逝教我絕是，復作是說：『此大沙門不能",
    "T01n0026_050:0741a29": "消食。』然我等於世尊威神妙德敬重不堪，",
    "T01n0026_050:0741b01": "是故我等斷於夜食。「世尊！我復作是念：『若",
    "T01n0026_050:0741b02": "有比丘非時入村而行乞食，或能逢賊，作",
    "T01n0026_050:0741b03": "業不作業，或逢虎逢鹿，或逢虎鹿，或逢豹",
    "T01n0026_050:0741b04": "逢羆，或逢豹羆，或往如是處，或逢惡象、",
    "T01n0026_050:0741b05": "惡馬、惡牛、惡狗，或值蛇聚，或得塊擲，或得",
    "T01n0026_050:0741b06": "杖打，或墮溝瀆，或墮廁中，或乘臥牛，或墮",
    "T01n0026_050:0741b07": "深坑，或入刺中，觀見空家，入如是家，若彼",
    "T01n0026_050:0741b08": "入已，女人見之，或呼共行惡不淨行。』「世尊！",
    "T01n0026_050:0741b09": "昔一比丘夜闇微雨，睒睒掣電，而非時行入",
    "T01n0026_050:0741b10": "他家乞食。彼家婦人爾時出外洗蕩食器，",
    "T01n0026_050:0741b11": "彼時婦人於電光中遙見比丘，謂為是鬼，",
    "T01n0026_050:0741b12": "見已驚怖，身毛皆竪，失聲大呼，即便墮娠，而",
    "T01n0026_050:0741b13": "作是語：『尊是鬼！尊是鬼！』時，彼比丘語婦人",
    "T01n0026_050:0741b14": "曰：『妹！我非鬼，我是沙門，今來乞食。』爾時，婦人",
    "T01n0026_050:0741b15": "恚罵比丘至苦至惡，而作是語：『令此沙門",
    "T01n0026_050:0741b16": "命根早斷，令此沙門父母早死，令此沙門種",
    "T01n0026_050:0741b17": "族絕滅，令此沙門腹裂破壞，禿頭沙門以黑",
    "T01n0026_050:0741b18": "自纏，無子斷種，汝寧可持利刀自破其腹，",
    "T01n0026_050:0741b19": "不應非時夜行乞食，坐此沙門而墮我",
    "T01n0026_050:0741b20": "娠。』世尊！我憶彼已，便生歡悅。世尊！我因此",
    "T01n0026_050:0741b21": "歡悅遍充滿體，正念正智，生喜、止、樂、定。世",
    "T01n0026_050:0741b22": "尊！我因此定遍充滿體，正念正智。如是，世",
    "T01n0026_050:0741b23": "尊！我無所乏，安隱快樂，氣力如常。」世尊歎",
    "T01n0026_050:0741b24": "曰：「善哉！善哉！烏陀夷！汝今不爾如彼癡人。彼",
    "T01n0026_050:0741b25": "愚癡人，我為其說：『汝等斷此。』彼作是說：『此",
    "T01n0026_050:0741b26": "是小事，何足斷之？而世尊今教我斷此，善",
    "T01n0026_050:0741b27": "逝令我絕此。』亦如是說：『此大沙門不能消",
    "T01n0026_050:0741b28": "食，彼不斷此，彼但於我生不可、不忍，及餘",
    "T01n0026_050:0741b29": "比丘善護持戒者，亦復為彼生不可、不忍。』",
    "T01n0026_050:0741c01": "烏陀夷！彼癡人所縛極堅極牢，轉增轉急，不",
    "T01n0026_050:0741c02": "可斷絕，不得解脫。烏陀夷！猶如有蠅，為",
    "T01n0026_050:0741c03": "涕唾所縛，彼在其中或苦或死。烏陀夷！",
    "T01n0026_050:0741c04": "若人作是說彼蠅所縛，不堅不牢，不轉增急",
    "T01n0026_050:0741c05": "而可斷絕，則得解脫者，為正說耶？」尊者烏",
    "T01n0026_050:0741c06": "陀夷白曰：「不也。世尊！所以者何？蠅為涕唾",
    "T01n0026_050:0741c07": "所縛，彼於其中或苦或死。是故，世尊！彼蠅",
    "T01n0026_050:0741c08": "所縛，極堅極牢，轉增轉急，不可斷絕，不得",
    "T01n0026_050:0741c09": "解脫。」「烏陀夷！彼愚癡人，我為其說：『汝等斷",
    "T01n0026_050:0741c10": "此。』彼作是說：『此是小事，何足斷之？而世尊",
    "T01n0026_050:0741c11": "今教我斷此，善逝令我絕此。』亦如是說：『此",
    "T01n0026_050:0741c12": "大沙門不能消食，彼不斷此，彼但於我生",
    "T01n0026_050:0741c13": "不可、不忍，及餘比丘善護持戒者，亦復為彼",
    "T01n0026_050:0741c14": "生不可、不忍。』烏陀夷！彼癡人所縛極堅極牢，",
    "T01n0026_050:0741c15": "轉增轉急，不可斷絕，不得解脫。烏陀夷！若",
    "T01n0026_050:0741c16": "族姓子我為其說：『汝等斷此。』彼不作是說：",
    "T01n0026_050:0741c17": "『此是小事，何足斷之？而世尊今教我斷此，",
    "T01n0026_050:0741c18": "善逝令我絕此。』亦不如是說：『此大沙門不",
    "T01n0026_050:0741c19": "能消食，彼便斷此，彼不於我生不可、不忍，",
    "T01n0026_050:0741c20": "及餘比丘善護奉戒者，亦不為彼生不可、",
    "T01n0026_050:0741c21": "不忍。』烏陀夷！彼族姓子所縛不堅不牢，不轉",
    "T01n0026_050:0741c22": "增急，而可斷絕，則得解脫。烏陀夷！猶如象",
    "T01n0026_050:0741c23": "王，年至六十，而以憍慠摩訶能伽，牙足體",
    "T01n0026_050:0741c24": "具，筋力熾盛，彼所堅縛，若怒力轉身，彼堅",
    "T01n0026_050:0741c25": "縛者，則便斷絕，還歸本所。烏陀夷！若人作是",
    "T01n0026_050:0741c26": "說彼大象王年至六十，而以憍慠摩訶能",
    "T01n0026_050:0741c27": "伽，牙足體具，筋力熾盛，彼縛極堅極牢，轉增",
    "T01n0026_050:0741c28": "轉急，不可斷絕，不得解脫者，為正說耶？」",
    "T01n0026_050:0741c29": "尊者烏陀夷白曰：「不也。世尊！所以者何？彼大",
    "T01n0026_050:0742a01": "象王年至六十，而以憍慠摩訶能伽，牙足體",
    "T01n0026_050:0742a02": "具，筋力熾盛。彼所堅縛，若怒力轉身，彼堅",
    "T01n0026_050:0742a03": "縛者，則便斷絕，還歸本所。世尊！是故彼大象",
    "T01n0026_050:0742a04": "王年至六十，而以憍慠摩訶能伽，牙足體具，",
    "T01n0026_050:0742a05": "筋力熾盛。彼縛不堅不牢，不轉增急，而可斷",
    "T01n0026_050:0742a06": "絕，則得解脫。」「如是，烏陀夷！彼族姓子我為",
    "T01n0026_050:0742a07": "其說：『汝等斷此。』彼不作是說：『此是小事，何",
    "T01n0026_050:0742a08": "足斷之？而世尊今教我斷此，善逝令我絕",
    "T01n0026_050:0742a09": "此。』亦不如是說：『此大沙門不能消食，彼便",
    "T01n0026_050:0742a10": "斷此，彼不於我生不可、不忍，及餘比丘善",
    "T01n0026_050:0742a11": "護持戒者，亦不為彼生不可、不忍。』烏陀夷！",
    "T01n0026_050:0742a12": "彼族姓子所縛不堅不牢，不轉增急，而可斷",
    "T01n0026_050:0742a13": "絕，則得解脫。烏陀夷！若有癡人，我為其說：",
    "T01n0026_050:0742a14": "『汝等斷此。』彼作是說：『此是小事，何足斷之？",
    "T01n0026_050:0742a15": "而世尊今教我斷此，善逝令我絕此。』亦如",
    "T01n0026_050:0742a16": "是說：『此大沙門不能消食，彼不斷此，彼但",
    "T01n0026_050:0742a17": "於我生不可、不忍，及餘比丘善護持戒者，亦",
    "T01n0026_050:0742a18": "復為彼生不可、忍。』烏陀夷！彼癡人所縛極",
    "T01n0026_050:0742a19": "堅極牢，轉增轉急，不可斷絕，不得解脫。「烏",
    "T01n0026_050:0742a20": "陀夷！猶貧窮人無有錢財，亦無勢力。彼有",
    "T01n0026_050:0742a21": "一婦，其眼復瞎，醜不可愛，唯有一屋，崩壞",
    "T01n0026_050:0742a22": "穿漏，烏鳥所栖，弊不可居。而有一床，復破",
    "T01n0026_050:0742a23": "折壞，弊不可臥，正有一瓶，缺不可用。彼",
    "T01n0026_050:0742a24": "見比丘食訖中後，淨洗手足，敷尼師檀，坐",
    "T01n0026_050:0742a25": "一樹下，清涼和調，修增上心。彼見已，而作是",
    "T01n0026_050:0742a26": "念：『沙門為快樂，沙門如涅槃，我惡無德。所",
    "T01n0026_050:0742a27": "以者何？我有一婦，其眼復瞎，醜不可愛，不",
    "T01n0026_050:0742a28": "能捨離。唯有一屋，崩壞穿漏，烏鳥所栖，弊不",
    "T01n0026_050:0742a29": "可居，不能捨離。而有一床，復破折壞，弊不",
    "T01n0026_050:0742b01": "可臥，不能捨離。正有一瓶，缺不可用，不",
    "T01n0026_050:0742b02": "能捨離。愛樂比丘剃除鬚髮，著袈裟衣，至",
    "T01n0026_050:0742b03": "信、捨家、無家、學道。』烏陀夷！若人作是說：『彼貧",
    "T01n0026_050:0742b04": "窮人無有錢財，亦無勢力，所縛不堅不牢，",
    "T01n0026_050:0742b05": "不轉增急，而可斷絕，則得解脫。』者，為正說",
    "T01n0026_050:0742b06": "耶？」尊者烏陀夷白曰：「不也。世尊！所以者何？彼",
    "T01n0026_050:0742b07": "貧窮人無有錢財，亦無勢力，有一瞎婦，醜",
    "T01n0026_050:0742b08": "不可愛，不能捨離。唯有一屋，崩壞穿漏，",
    "T01n0026_050:0742b09": "烏鳥所栖，弊不可居，不能捨離。而有一",
    "T01n0026_050:0742b10": "床，復破折壞，弊不可臥，不能捨離。正有",
    "T01n0026_050:0742b11": "一瓶，缺不可用，不能捨離。愛樂比丘剃",
    "T01n0026_050:0742b12": "除鬚髮，著袈裟衣，至信、捨家、無家、學道。世",
    "T01n0026_050:0742b13": "尊！是故彼貧窮人無有錢財，亦無勢力，所",
    "T01n0026_050:0742b14": "縛極堅極牢，轉增轉急，不可斷絕，不得解",
    "T01n0026_050:0742b15": "脫。」「如是，烏陀夷！若有癡人，我為其說：『汝等",
    "T01n0026_050:0742b16": "斷此。』彼作是說：『此是小事，何足斷之？而世",
    "T01n0026_050:0742b17": "尊今教我斷此，善逝令我絕此。』亦如是說：",
    "T01n0026_050:0742b18": "『此大沙門不能消食，彼不斷此，彼但於我",
    "T01n0026_050:0742b19": "生不可、不忍，及餘比丘善護持戒者，亦復為",
    "T01n0026_050:0742b20": "彼生不可、不忍。』烏陀夷！是故彼癡人所縛極",
    "T01n0026_050:0742b21": "堅極牢，轉增轉急，不可斷絕，不得解脫。烏",
    "T01n0026_050:0742b22": "陀夷！若族姓子我為其說：『汝等斷此。』彼不",
    "T01n0026_050:0742b23": "作是說：『此是小事，何足斷之？而世尊今教",
    "T01n0026_050:0742b24": "我斷此，善逝令我絕此。』亦不如是說：『此",
    "T01n0026_050:0742b25": "大沙門不能消食，彼便斷此，彼不於我生",
    "T01n0026_050:0742b26": "不可、不忍，及餘比丘善護持戒者，亦不為",
    "T01n0026_050:0742b27": "彼生不可、不忍。』烏陀夷！是故彼族姓子所縛",
    "T01n0026_050:0742b28": "不堅不牢，不轉增急，而可斷絕，則得解脫。",
    "T01n0026_050:0742b29": "「烏陀夷！猶如居士、居士子，極大富樂，多有錢",
    "T01n0026_050:0742c01": "財，畜牧產業不可稱計，封戶、食邑、米穀豐饒，",
    "T01n0026_050:0742c02": "及若干種諸生活具、奴婢、象馬，其數無量。彼",
    "T01n0026_050:0742c03": "見比丘食訖中後，淨洗手足，敷尼師檀，坐",
    "T01n0026_050:0742c04": "一樹下，清涼和調，修增上心。彼見已，而作",
    "T01n0026_050:0742c05": "是念：『沙門為快樂，沙門如涅槃，我寧可捨",
    "T01n0026_050:0742c06": "極大富樂金寶、財穀、象馬，奴婢，愛樂比丘剃",
    "T01n0026_050:0742c07": "除鬚髮，著袈裟衣，至信、捨家、無家、學道。』烏陀",
    "T01n0026_050:0742c08": "夷！若人作是說：『彼居士、居士子所縛極堅極",
    "T01n0026_050:0742c09": "牢，轉增轉急，不可斷絕，不得解脫。』者，為",
    "T01n0026_050:0742c10": "正說耶？」尊者烏陀夷白曰：「不也。世尊！所以者",
    "T01n0026_050:0742c11": "何？彼居士、居士子，彼能捨離極大富樂金寶、",
    "T01n0026_050:0742c12": "財穀、象馬，奴婢，愛樂比丘剃除鬚髮，著袈",
    "T01n0026_050:0742c13": "裟衣，至信、捨家、無家、學道。世尊！是故彼居士、",
    "T01n0026_050:0742c14": "居士子所縛不堅不牢，不轉增急，而可斷絕，",
    "T01n0026_050:0742c15": "則得解脫。」「如是，烏陀夷！若族姓子我為其",
    "T01n0026_050:0742c16": "說：『汝等斷此。』彼不作是說：『此是小事，何足",
    "T01n0026_050:0742c17": "斷之？而世尊今教我斷此，善逝令我絕此。』",
    "T01n0026_050:0742c18": "亦不如是說：『此大沙門不能消食，彼便斷",
    "T01n0026_050:0742c19": "此，彼不於我生不可、不忍，及餘比丘善護",
    "T01n0026_050:0742c20": "持戒者，亦不為彼生不可、不忍。』烏陀夷！是",
    "T01n0026_050:0742c21": "故彼族姓子所縛不堅不牢，不轉增急，而可",
    "T01n0026_050:0742c22": "斷絕，則得解脫。烏陀夷！比丘行捨，彼行捨",
    "T01n0026_050:0742c23": "已，生欲相應念，愛樂結縛，彼樂是，不斷、不",
    "T01n0026_050:0742c24": "住、不吐。烏陀夷！我說是縛，不說解脫。所以",
    "T01n0026_050:0742c25": "者何？諸結不善。烏陀夷！結不善故，我說是縛，",
    "T01n0026_050:0742c26": "不說解脫。烏陀夷！比丘行捨，彼行捨已，生",
    "T01n0026_050:0742c27": "欲相應念，愛樂結縛，彼不樂是，斷、住、吐。烏",
    "T01n0026_050:0742c28": "陀夷！我說亦是縛，不說解脫。所以者何？諸",
    "T01n0026_050:0742c29": "結不善。烏陀夷！結不善故，我說是縛，不說",
    "T01n0026_050:0743a01": "解脫。烏陀夷！比丘行捨，彼行捨已，或時意",
    "T01n0026_050:0743a02": "忘俱有欲相應念，愛樂結縛，遲觀速滅。烏陀",
    "T01n0026_050:0743a03": "夷！猶如鐵丸、鐵犁，竟日火燒，或有人著二",
    "T01n0026_050:0743a04": "三渧水，渧遲不續，水便速盡。烏陀夷！如",
    "T01n0026_050:0743a05": "是比丘行捨，彼行捨已，或時意忘，俱有欲相",
    "T01n0026_050:0743a06": "應念，愛樂結縛，遲觀速滅。烏陀夷！我說亦是",
    "T01n0026_050:0743a07": "縛，不說解脫。所以者何？諸結不善。烏陀夷！",
    "T01n0026_050:0743a08": "結不善故，我說是縛，不說解脫。「烏陀夷！俱",
    "T01n0026_050:0743a09": "在苦根，遊行無生死，於無上愛盡，善心解",
    "T01n0026_050:0743a10": "脫。烏陀夷！我說解脫，不說是縛。所以者何？",
    "T01n0026_050:0743a11": "諸結已盡。烏陀夷！諸結盡故，我說解脫，不",
    "T01n0026_050:0743a12": "說是縛。烏陀夷！有樂，非聖樂，是凡夫樂，病",
    "T01n0026_050:0743a13": "本、癰本、箭刺之本，有食、有生死，不可修、不",
    "T01n0026_050:0743a14": "可習、不可廣布，我說於彼則不可修。烏",
    "T01n0026_050:0743a15": "陀夷！有樂，是聖樂、無欲樂、離樂、息樂、正覺之",
    "T01n0026_050:0743a16": "樂，無食、無生死，可修、可習、可廣布，我說",
    "T01n0026_050:0743a17": "於彼則可修也。烏陀夷！云何有樂，非聖樂，",
    "T01n0026_050:0743a18": "是凡夫樂，病本、癰本、箭刺之本，有食、有生",
    "T01n0026_050:0743a19": "死，不可修、不可習、不可廣布，我說於彼",
    "T01n0026_050:0743a20": "不可修耶？若因五欲生樂生善者，是樂非",
    "T01n0026_050:0743a21": "聖樂，是凡夫樂，病本、癰本、箭刺之本，有食、有",
    "T01n0026_050:0743a22": "生死，不可修、不可習、不可廣布，我說於",
    "T01n0026_050:0743a23": "彼則不可修。「烏陀夷！云何有樂，是聖樂、無",
    "T01n0026_050:0743a24": "欲樂、離樂、息樂、正覺之樂，無食、無生死，可",
    "T01n0026_050:0743a25": "修、可習、可廣布，我說於彼則可修耶？烏陀",
    "T01n0026_050:0743a26": "夷！若比丘離欲、離惡不善之法，至得第四",
    "T01n0026_050:0743a27": "禪成就遊者，是樂是聖樂、無欲樂、離樂、息樂、",
    "T01n0026_050:0743a28": "正覺之樂，無食、無生死，可修、可習、可廣布，",
    "T01n0026_050:0743a29": "我說於彼則可修也。烏陀夷！比丘離欲、離",
    "T01n0026_050:0743b01": "惡不善之法，有覺、有觀，離生喜、樂，得初禪成",
    "T01n0026_050:0743b02": "就遊，聖說是移動。此中何等聖說移動？此中",
    "T01n0026_050:0743b03": "有覺、有觀，是聖說移動。此中何等聖說移動？",
    "T01n0026_050:0743b04": "烏陀夷！比丘覺、觀已息，內靖、一心，無覺、無觀，",
    "T01n0026_050:0743b05": "定生喜、樂，得第二禪成就遊，是聖說移動。",
    "T01n0026_050:0743b06": "此中何等聖說移動？若此得喜，是聖說移動。",
    "T01n0026_050:0743b07": "此中何等聖說移動？烏陀夷！比丘離於喜欲，",
    "T01n0026_050:0743b08": "捨無求遊，正念正智而身覺樂，謂聖所說，聖",
    "T01n0026_050:0743b09": "所捨、念、樂住、空，得第三禪成就遊，是聖說",
    "T01n0026_050:0743b10": "移動。此中何等聖說移動？若此說移動心樂，",
    "T01n0026_050:0743b11": "是聖說移動。此中何等聖說不移動？烏陀夷！",
    "T01n0026_050:0743b12": "比丘樂滅、苦滅，喜、憂本已滅，不苦不樂、捨念、",
    "T01n0026_050:0743b13": "清淨，得第四禪成就遊，是聖說不移動。「烏陀",
    "T01n0026_050:0743b14": "夷！比丘離欲、離惡不善之法，有覺、有觀，離生",
    "T01n0026_050:0743b15": "喜、樂，得初禪成就遊。烏陀夷！我說此不得",
    "T01n0026_050:0743b16": "無、不得斷、不得過度。此中何等過度？烏陀",
    "T01n0026_050:0743b17": "夷！比丘覺、觀已息，內靖、一心，無覺、無觀，定生",
    "T01n0026_050:0743b18": "喜、樂，得第二禪成就遊，是謂此中過度。烏陀",
    "T01n0026_050:0743b19": "夷！我說此亦不得無、不得斷、不得過度。",
    "T01n0026_050:0743b20": "此中何等過度？烏陀夷！比丘離於喜欲，捨無",
    "T01n0026_050:0743b21": "求遊，正念正智而身覺樂，謂聖所說，聖所捨、",
    "T01n0026_050:0743b22": "念、樂住、空，得第三禪成就遊，是謂此中過",
    "T01n0026_050:0743b23": "度。烏陀夷！我說此亦不得無、不得斷、不得",
    "T01n0026_050:0743b24": "過度。此中何等過度？烏陀夷！比丘樂滅、苦滅，",
    "T01n0026_050:0743b25": "喜、憂本已滅，不苦不樂、捨、念、清淨，得第四禪",
    "T01n0026_050:0743b26": "成就遊，是謂此中過度。烏陀夷！我說此亦不",
    "T01n0026_050:0743b27": "得無、不得斷、不得過度。「此中何等過度？烏",
    "T01n0026_050:0743b28": "陀夷！比丘度一切色想，滅有對想，不",
    "T01n0026_050:0743b29": "念若干想，無量空，是無量空處成就遊，",
    "T01n0026_050:0743c01": "是謂此中過度。烏陀夷！我說此亦不得無、",
    "T01n0026_050:0743c02": "不得斷、不得過度。此中何等過度？烏陀夷！",
    "T01n0026_050:0743c03": "比丘度一切無量空處，無量識，是無量識",
    "T01n0026_050:0743c04": "處成就遊，是謂此中過度。烏陀夷！我說此亦",
    "T01n0026_050:0743c05": "不得無，不得斷，不得過度。此中何等過度？",
    "T01n0026_050:0743c06": "烏陀夷！比丘度一切無量識處，無所有，是",
    "T01n0026_050:0743c07": "無所有處成就遊，是謂此中過度。烏陀夷！",
    "T01n0026_050:0743c08": "我說此亦不得無，不得斷，不得過度，此中",
    "T01n0026_050:0743c09": "何等過度。烏陀夷！比丘度一切無所有處，非",
    "T01n0026_050:0743c10": "有想非無想，是非有想非無想處成就遊，是",
    "T01n0026_050:0743c11": "謂此中過度。烏陀夷！我說至非有想非無想",
    "T01n0026_050:0743c12": "處亦不得無，不得斷，不得過度。烏陀夷！",
    "T01n0026_050:0743c13": "頗有一結，或多或少久住者，我說不得無，",
    "T01n0026_050:0743c14": "不得斷，不得過度，謂我說不斷耶？」尊者烏",
    "T01n0026_050:0743c15": "陀夷白曰：「不也。世尊！」世尊歎曰：「善哉！善哉！烏",
    "T01n0026_050:0743c16": "陀夷！汝不爾如彼癡人，彼愚癡人，我為其",
    "T01n0026_050:0743c17": "說：『汝等斷此。』彼作是說：『此是小事，何足斷",
    "T01n0026_050:0743c18": "之？而世尊今教我斷此，善逝令我絕此。』亦",
    "T01n0026_050:0743c19": "如是說：『此大沙門不能消食，彼不斷此，彼",
    "T01n0026_050:0743c20": "但於我生不可、不忍，及餘比丘善護持戒者，",
    "T01n0026_050:0743c21": "亦復為彼生不可、不忍。』烏陀夷！是故彼癡人",
    "T01n0026_050:0743c22": "所縛極堅極牢，轉增轉急，不可斷絕，不得",
    "T01n0026_050:0743c23": "解脫。烏陀夷！若有族姓子我為其說：『汝等",
    "T01n0026_050:0743c24": "斷此。』彼不作是說：『此是小事，何足斷之？而",
    "T01n0026_050:0743c25": "今世尊教我斷此，善逝令我絕此。』亦不如",
    "T01n0026_050:0743c26": "是說：『此大沙門不能消食，彼便斷此，彼不",
    "T01n0026_050:0743c27": "於我生不可、不忍，及餘比丘善護持戒者，亦",
    "T01n0026_050:0743c28": "不為彼生不可、不忍。』烏陀夷！是故彼族姓",
    "T01n0026_050:0743c29": "子所縛不堅不牢，不轉增急，而可斷絕，則得",
    "T01n0026_050:0744a01": "解脫。」佛說如是。尊者烏陀夷聞佛所說，歡",
    "T01n0026_050:0744a02": "喜奉行。",
    "T01n0026_050:0744a03": "加樓烏陀夷經第一竟(四千四百六十七字)",
    "T01n0026_050:0744a04": "（一九三）中阿含大品牟犁破群那經第二",
    "T01n0026_050:0744a05": "(第五後誦)",
    "T01n0026_050:0744a06": "我聞如是：一時，佛遊舍衛國，在勝林給孤",
    "T01n0026_050:0744a07": "獨園。爾時，牟犁破群那與比丘尼數共集",
    "T01n0026_050:0744a08": "會。若有人向牟犁破群那比丘道說比",
    "T01n0026_050:0744a09": "丘尼者，彼聞已，便瞋恚憎嫉，乃至鬪諍。若有",
    "T01n0026_050:0744a10": "人向諸比丘尼道說牟犁破群那比丘者，",
    "T01n0026_050:0744a11": "諸比丘尼聞已，便瞋恚憎嫉，乃至鬪諍。眾多",
    "T01n0026_050:0744a12": "比丘聞已，便往詣佛，稽首佛足，却坐一面，",
    "T01n0026_050:0744a13": "白曰：「世尊！牟犁破群那比丘與比丘尼數",
    "T01n0026_050:0744a14": "共集會。若有人向牟犁破群那比丘道說",
    "T01n0026_050:0744a15": "比丘尼者，彼聞已，便瞋恚憎嫉，乃至鬪諍。若",
    "T01n0026_050:0744a16": "有人向諸比丘尼道說牟犁破群那比丘",
    "T01n0026_050:0744a17": "者，諸比丘尼聞已，便瞋恚憎嫉，乃至鬪諍。」世",
    "T01n0026_050:0744a18": "尊聞已，告一比丘：「汝往牟犁破群那比丘",
    "T01n0026_050:0744a19": "所，而語之曰：『世尊呼汝。』」一比丘聞已：「唯然",
    "T01n0026_050:0744a20": "世尊！」即從坐起，稽首佛足，繞三匝而去。至",
    "T01n0026_050:0744a21": "牟犁破群那比丘所，而語之曰：「世尊呼汝！」",
    "T01n0026_050:0744a22": "牟犁破群那聞已，來詣佛所，為佛作禮，却",
    "T01n0026_050:0744a23": "坐一面。世尊告曰：「破群那！汝實與比丘尼",
    "T01n0026_050:0744a24": "數共集會。若有人向汝道說比丘尼者，汝",
    "T01n0026_050:0744a25": "聞已，便嗔恚憎嫉，乃至鬪諍。若有人向諸",
    "T01n0026_050:0744a26": "比丘尼道說汝者，諸比丘尼聞已，便嗔",
    "T01n0026_050:0744a27": "恚憎嫉，乃至鬪諍。破群那！汝實如是耶？」破群",
    "T01n0026_050:0744a28": "那答曰：「實爾。世尊！」世尊復問曰：「破群那！汝",
    "T01n0026_050:0744a29": "非至信、捨家、無家、學道耶？」破群那答曰：「唯然。",
    "T01n0026_050:0744b01": "世尊！」世尊告曰：「破群那！是以汝至信、捨家、無",
    "T01n0026_050:0744b02": "家、學道者，應當學。若有欲有念依家，斷是。",
    "T01n0026_050:0744b03": "若有欲有念依於無欲，是習是修，是廣布",
    "T01n0026_050:0744b04": "也。破群那！汝當如是學。」爾時，世尊問諸比",
    "T01n0026_050:0744b05": "丘曰：「汝等非至信、捨家、無家、學道耶？」諸比",
    "T01n0026_050:0744b06": "丘答曰：「唯然。世尊！」世尊復告諸比丘曰：「是",
    "T01n0026_050:0744b07": "以汝等至信、捨家、無家、學道者，應當學。若有",
    "T01n0026_050:0744b08": "欲有念依家，斷是。若有欲有念依於無欲，",
    "T01n0026_050:0744b09": "是習是修，是廣布也，汝等當如是學。昔時",
    "T01n0026_050:0744b10": "我曾告諸比丘：『汝等！若有比丘多所知識，",
    "T01n0026_050:0744b11": "若有比丘少所知識，彼一切盡學一坐食，",
    "T01n0026_050:0744b12": "學一坐食已，無為無求，無有病痛，身體輕",
    "T01n0026_050:0744b13": "便，氣力康強，安隱快樂。』彼諸比丘多所知識",
    "T01n0026_050:0744b14": "及少知識，盡學一坐食，學一坐食已，無為",
    "T01n0026_050:0744b15": "無求，無有病痛，身體輕便，氣力康強，安隱",
    "T01n0026_050:0744b16": "快樂。彼諸比丘可於我心，我亦不多教訶。",
    "T01n0026_050:0744b17": "諸比丘因此生念向法次法，猶如馬車，御",
    "T01n0026_050:0744b18": "者乘之，左手執轡，右手執策，隨八道行，",
    "T01n0026_050:0744b19": "在意所至。如是諸比丘可於我心，我亦不",
    "T01n0026_050:0744b20": "多教訶。諸比丘因此生念向法次法，猶如",
    "T01n0026_050:0744b21": "良地有娑羅樹林，彼治林者，聰明黠慧而",
    "T01n0026_050:0744b22": "不懈怠，彼隨時治娑羅樹根，數數鋤糞，以",
    "T01n0026_050:0744b23": "水溉灌，高者掘下，下者填滿。若邊生惡草，",
    "T01n0026_050:0744b24": "薅除棄之，若並生曲戾惡不直者，拔根著",
    "T01n0026_050:0744b25": "外，若枝生橫曲，則落治之，若近邊新生",
    "T01n0026_050:0744b26": "調直好者，便隨時治，數數鋤糞，以水溉灌，",
    "T01n0026_050:0744b27": "如是彼良地娑羅樹林轉轉茂盛。如是諸比",
    "T01n0026_050:0744b28": "丘可於我心，我亦不多教訶。彼我不說",
    "T01n0026_050:0744b29": "彼善語恭順，謂因衣鉢、飲食、床榻、湯藥、諸生",
    "T01n0026_050:0744c01": "活具故。所以者何？彼比丘若不得是還不",
    "T01n0026_050:0744c02": "善語恭順，成就不善語恭順法。「若有比丘",
    "T01n0026_050:0744c03": "為遠離、依遠離、住遠離，善語恭順，成就善",
    "T01n0026_050:0744c04": "語恭順法者，我說彼善語恭順。所以者何？或",
    "T01n0026_050:0744c05": "有一善護善逝行者，謂因他無惡語言",
    "T01n0026_050:0744c06": "也。若他不惡語言者，便不瞋恚，亦不憎嫉，",
    "T01n0026_050:0744c07": "不憂纏住，不憎嗔恚，不發露惡。彼諸比丘",
    "T01n0026_050:0744c08": "見已，便作是念：『此賢者忍辱溫和堪耐，善制",
    "T01n0026_050:0744c09": "善定善息。』若他惡語言者，便嗔恚憎嫉，而",
    "T01n0026_050:0744c10": "憂纏住憎恚發惡。彼諸比丘見已，便作是念：",
    "T01n0026_050:0744c11": "『此賢者惡性急弊麤獷，不定不制不息。』所以",
    "T01n0026_050:0744c12": "者何？「比丘！昔時有居士婦，名鞞陀提，極大",
    "T01n0026_050:0744c13": "富樂，多有錢財，畜牧產業不可稱計，封戶、",
    "T01n0026_050:0744c14": "食邑、米穀豐饒，及若干種諸生活具。爾時，居",
    "T01n0026_050:0744c15": "士婦鞞陀提如是大有名稱，流布諸方，居士",
    "T01n0026_050:0744c16": "婦鞞陀提忍辱堪耐溫和，善制善定善息。爾",
    "T01n0026_050:0744c17": "時，居士婦鞞陀提有婢名黑，本侍者，有妙",
    "T01n0026_050:0744c18": "善言，少多行善。彼黑婢作是念：『我大家居士",
    "T01n0026_050:0744c19": "婦鞞陀提如是有大名稱，流布諸方，居士",
    "T01n0026_050:0744c20": "婦鞞陀提忍辱堪耐溫和，善制善定善息，我",
    "T01n0026_050:0744c21": "今寧可試大家居士婦鞞陀提，為實嗔、為",
    "T01n0026_050:0744c22": "實不嗔耶？』「於是，黑婢臥不早起。夫人呼曰：",
    "T01n0026_050:0744c23": "『黑婢！何不早起耶？』黑婢聞已，便作是念：『我",
    "T01n0026_050:0744c24": "大家居士婦鞞陀提實瞋，非不瞋也。但因",
    "T01n0026_050:0744c25": "我善能料理家業、善經營、善持故，令我大",
    "T01n0026_050:0744c26": "家居士婦鞞陀提如是有極大名稱，流布諸",
    "T01n0026_050:0744c27": "方，居士婦鞞陀提忍辱堪耐溫和，善制善定",
    "T01n0026_050:0744c28": "善息。我今寧可復更大試大家居士婦鞞陀",
    "T01n0026_050:0744c29": "提，為實嗔、為實不嗔耶？』「於是，黑婢臥極",
    "T01n0026_050:0745a01": "晚不起。夫人呼曰：『黑婢！何以極晚不起耶？』",
    "T01n0026_050:0745a02": "黑婢聞已，作是念：『我大家居士婦鞞陀提實",
    "T01n0026_050:0745a03": "瞋，非不瞋也。但因我善能料理家業、善經營、",
    "T01n0026_050:0745a04": "善持故，令我大家居士婦鞞陀提如是有",
    "T01n0026_050:0745a05": "極大名稱，流布諸方，居士婦鞞陀提忍辱堪",
    "T01n0026_050:0745a06": "耐溫和，善制善定善息耳。我今寧可復更極",
    "T01n0026_050:0745a07": "大試大家居士婦鞞陀提，為實瞋、為實不",
    "T01n0026_050:0745a08": "瞋耶？』「於是，黑婢臥至晡時乃起。夫人呼曰：",
    "T01n0026_050:0745a09": "『黑婢！何以乃至晡時起，既不自作，亦不教",
    "T01n0026_050:0745a10": "作，此黑婢不隨我教，此黑婢輕慢於我。』便",
    "T01n0026_050:0745a11": "大瞋恚而生憎嫉，額三脉起，皺面自往，閉戶",
    "T01n0026_050:0745a12": "下關，手執大杖以打其頭，頭破血流。於是，",
    "T01n0026_050:0745a13": "黑婢頭破血流，便出語比隣，訟聲紛紜，多",
    "T01n0026_050:0745a14": "所道說：『尊等！見是忍辱行人堪耐溫和，善制",
    "T01n0026_050:0745a15": "善定善息行耶？罵我曰：「黑婢！何以乃至晡",
    "T01n0026_050:0745a16": "時起，既不自作，亦不教作，此黑婢不隨",
    "T01n0026_050:0745a17": "我教，此黑婢輕慢於我。」便大瞋恚而生憎",
    "T01n0026_050:0745a18": "嫉，額三脉起，皺面自來，閉戶下關，手執大",
    "T01n0026_050:0745a19": "杖以打我頭，頭破血流。』爾時，居士婦鞞陀提",
    "T01n0026_050:0745a20": "如是便有極大惡名，流布諸方，居士婦鞞",
    "T01n0026_050:0745a21": "陀提惡性急弊麤獷，不定不制不息。「如是。",
    "T01n0026_050:0745a22": "或有一善護善逝行者，謂因他無惡語言",
    "T01n0026_050:0745a23": "也。若他不惡語言者，便不瞋恚，亦不憎",
    "T01n0026_050:0745a24": "嫉，不憂纏住，不增瞋恚，不發露惡。彼諸",
    "T01n0026_050:0745a25": "比丘見已，便作是念：『此賢者忍辱溫和堪耐，",
    "T01n0026_050:0745a26": "善制善定善息。』若他惡語言者，便瞋恚憎嫉",
    "T01n0026_050:0745a27": "而憂纏住，憎恚發惡。彼諸比丘見已，便作是",
    "T01n0026_050:0745a28": "念：『此賢者惡性急弊麤獷，不定不制不息。』",
    "T01n0026_050:0745a29": "「復次，有五言道，若他說者，或時或非時，或",
    "T01n0026_050:0745b01": "真或非真，或軟或堅，或慈或恚，或有義或",
    "T01n0026_050:0745b02": "無義。汝等！此五言道，若他說時，或心變易",
    "T01n0026_050:0745b03": "者，或口惡言者，我說汝等因此必衰。汝等",
    "T01n0026_050:0745b04": "當學此五言道，若他說時，心不變易，口無",
    "T01n0026_050:0745b05": "惡言，向怨家人緣彼起慈愍心，心與慈俱，",
    "T01n0026_050:0745b06": "遍滿一方成就遊。如是二三四方、四維上下，",
    "T01n0026_050:0745b07": "普周一切，心與慈俱，無結無怨，無恚無諍，極",
    "T01n0026_050:0745b08": "廣甚大，無量善修，遍滿一切世間成就遊。如",
    "T01n0026_050:0745b09": "是悲、喜心與捨俱，無結無怨，無恚無諍，極廣",
    "T01n0026_050:0745b10": "甚大，無量善修，遍滿一切世間成就遊，汝等",
    "T01n0026_050:0745b11": "當學如是。猶如有人持大鏵鍬來，而作是",
    "T01n0026_050:0745b12": "語：『我能令此大地，使作非地。』彼便處處掘",
    "T01n0026_050:0745b13": "復掘，唾溺污之，說惡語言，作如是說：『令",
    "T01n0026_050:0745b14": "大地非地。』於意云何？彼人以此方便，能令此",
    "T01n0026_050:0745b15": "大地作非地耶？」諸比丘答曰：「不也。世尊！所",
    "T01n0026_050:0745b16": "以者何？此大地甚深極廣而不可量，是故彼",
    "T01n0026_050:0745b17": "人以此方便，不能令此大地使作非地。",
    "T01n0026_050:0745b18": "世尊！但使彼人唐自疲勞也。」「如是，此五言",
    "T01n0026_050:0745b19": "道，若他說者，或時或非時，或真或不真，或軟",
    "T01n0026_050:0745b20": "或堅，或慈或恚，或有義或無義。汝等！此五",
    "T01n0026_050:0745b21": "言道，若他說時，或心變易者，或口惡言者，我",
    "T01n0026_050:0745b22": "說汝等因此必衰，汝等當學此五言道。若",
    "T01n0026_050:0745b23": "他說時，心不變易，口無惡言，向言說者，緣",
    "T01n0026_050:0745b24": "彼起慈愍心，心行如地，無結無怨，無恚無諍，",
    "T01n0026_050:0745b25": "極廣甚大，無量善修，遍滿一切世間成就遊，",
    "T01n0026_050:0745b26": "汝等當學如是。猶如有人持大草炬，作",
    "T01n0026_050:0745b27": "如是語：『我以此草炬，用熱恒伽水，令作",
    "T01n0026_050:0745b28": "沸湯。』於意云何？彼人以此方便，能令恒伽",
    "T01n0026_050:0745b29": "水熱作沸湯耶？」諸比丘答曰：「不也。世尊！所",
    "T01n0026_050:0745c01": "以者何？世尊！彼恒伽水甚深極廣，不可度",
    "T01n0026_050:0745c02": "量。是故彼人以此方便，不能令恒伽水熱",
    "T01n0026_050:0745c03": "使作沸湯。世尊！但使彼人唐自疲勞也。」「如",
    "T01n0026_050:0745c04": "是。此五言道，若他說者——或時或非時、或嗔",
    "T01n0026_050:0745c05": "或不瞋、或軟或堅、或慈或恚、或有義或無",
    "T01n0026_050:0745c06": "義。汝等！此五言道，若他說時，或心變易者，",
    "T01n0026_050:0745c07": "或口惡言者，我說汝等因此必衰。汝等當",
    "T01n0026_050:0745c08": "學此五言道，若他說時，心不變易，口無惡",
    "T01n0026_050:0745c09": "言，向言說者，緣彼起慈愍心，心行如恒伽",
    "T01n0026_050:0745c10": "水，無結無怨，無恚無諍，極廣甚大，無量善修，",
    "T01n0026_050:0745c11": "遍滿一切世間成就遊，汝等當學如是。猶",
    "T01n0026_050:0745c12": "如畫師、畫師弟子，持種種彩來，彼作是說：",
    "T01n0026_050:0745c13": "『我於此虛空畫作形像，以彩莊染。』於意",
    "T01n0026_050:0745c14": "云何？彼畫師、畫師弟子以此方便，寧能於虛",
    "T01n0026_050:0745c15": "空畫作形像，以彩莊染耶？」諸比丘答曰：「不",
    "T01n0026_050:0745c16": "也。世尊！所以者何？世尊！此虛空非色，不可見",
    "T01n0026_050:0745c17": "無對。是故彼畫師、畫師弟子以此方便，不",
    "T01n0026_050:0745c18": "能於虛空畫作形像，以彩莊染。世尊！但",
    "T01n0026_050:0745c19": "使彼畫師、畫師弟子唐自疲勞也。」「如是，此",
    "T01n0026_050:0745c20": "五言道，若他說者，或時或非時，或真或不真，",
    "T01n0026_050:0745c21": "或軟或堅，或慈或恚，或有義或無義。汝等！此",
    "T01n0026_050:0745c22": "五言道，若他說時，或心變易者，或口惡言",
    "T01n0026_050:0745c23": "者，我說汝等因此必衰。汝等當學此五言",
    "T01n0026_050:0745c24": "道，若他說時，心不變易，口無惡言，向言說",
    "T01n0026_050:0745c25": "者，緣彼起慈愍心，心行如虛空，無結無怨，",
    "T01n0026_050:0745c26": "無恚無諍，極廣甚大，無量善修，遍滿一切世",
    "T01n0026_050:0745c27": "間成就遊，汝等當學如是。猶如猫皮囊柔",
    "T01n0026_050:0745c28": "治極軟，除[車/瓦][車/瓦]聲，無[車/瓦][車/瓦]聲。彼或有人以",
    "T01n0026_050:0745c29": "手拳扠，石擲杖打，或以刀斫，或撲著地，",
    "T01n0026_050:0746a01": "於意云何？彼猫皮囊柔治極軟，除[車/瓦][車/瓦]聲，",
    "T01n0026_050:0746a02": "無[車/瓦][車/瓦]聲，彼寧復有[車/瓦][車/瓦]聲耶？」諸比丘",
    "T01n0026_050:0746a03": "答曰：「不也。世尊！所以者何？世尊！彼猫皮囊柔",
    "T01n0026_050:0746a04": "治極軟，除[車/瓦][車/瓦]聲，無[車/瓦][車/瓦]聲。是故無復",
    "T01n0026_050:0746a05": "有[車/瓦][車/瓦]聲。」「如是。諸比丘！若有他人拳扠",
    "T01n0026_050:0746a06": "石擲，杖打刀斫，汝等若為他人拳扠石擲，杖",
    "T01n0026_050:0746a07": "打刀斫時，或心變易者，或口惡言者，我說汝",
    "T01n0026_050:0746a08": "等因此必衰。汝等當學，若為他人拳扠石",
    "T01n0026_050:0746a09": "擲，杖打刀斫時，心不變易，口不惡言，向捶",
    "T01n0026_050:0746a10": "打人緣彼起慈愍心，心行如猫皮囊，無結",
    "T01n0026_050:0746a11": "無怨，無恚無諍，極廣甚大，無量善修，遍滿一",
    "T01n0026_050:0746a12": "切世間成就遊，汝等當學如是。若有賊來，",
    "T01n0026_050:0746a13": "以利鋸刀節節解截，汝等若有賊來，以利",
    "T01n0026_050:0746a14": "鋸刀節節解截時，或心變易者，或口惡言者，",
    "T01n0026_050:0746a15": "我說汝等因此必衰。汝等當學，若有賊來，",
    "T01n0026_050:0746a16": "以利鋸刀，節節解截，心不變易，口無惡言",
    "T01n0026_050:0746a17": "向割截人，緣彼起慈愍心，心與慈俱，遍滿",
    "T01n0026_050:0746a18": "一方成就遊。如是二三四方、四維上下，普周一",
    "T01n0026_050:0746a19": "切，心與慈俱，無結無怨，無恚無諍，極廣甚",
    "T01n0026_050:0746a20": "大，無量善修，遍滿一切世間成就遊。如是",
    "T01n0026_050:0746a21": "悲、喜心與捨俱，無結無怨，無恚無諍，極廣甚",
    "T01n0026_050:0746a22": "大，無量善修，遍滿一切世間成就遊，汝等當",
    "T01n0026_050:0746a23": "學如是。」於是，世尊歎諸比丘曰：「善哉！善哉！",
    "T01n0026_050:0746a24": "汝等當數數念利鋸刀喻沙門教，汝等數數",
    "T01n0026_050:0746a25": "念利鋸刀喻沙門教已，汝等頗見他不愛惡",
    "T01n0026_050:0746a26": "語言向我，我聞已，不堪耐耶？」諸比丘答曰：",
    "T01n0026_050:0746a27": "「不也。世尊！」世尊復歎諸比丘曰：「善哉！善哉！",
    "T01n0026_050:0746a28": "汝等當數數念利鋸刀喻沙門教，汝等數數",
    "T01n0026_050:0746a29": "念利鋸刀喻沙門教已，若汝遊東方，必得",
    "T01n0026_050:0746b01": "安樂，無眾苦患；若遊南方、西方、北方者，必",
    "T01n0026_050:0746b02": "得安樂，無眾苦患。善哉！善哉！汝等當數數",
    "T01n0026_050:0746b03": "念利鋸刀喻沙門教，汝等數數念利鋸刀喻",
    "T01n0026_050:0746b04": "沙門教已，我尚不說汝諸善法住，況說衰",
    "T01n0026_050:0746b05": "退？但當晝夜增長善法而不衰退。善哉！善",
    "T01n0026_050:0746b06": "哉！汝等當數數念利鋸刀喻沙門教，汝等",
    "T01n0026_050:0746b07": "數數念利鋸刀喻沙門教已，於二果中必",
    "T01n0026_050:0746b08": "得其一，或於現世得究竟智，或復有餘",
    "T01n0026_050:0746b09": "得阿那含。」佛說如是。彼諸比丘聞佛所說，",
    "T01n0026_050:0746b10": "歡喜奉行。",
    "T01n0026_050:0746b11": "牟犁破群那經第二竟(三千三百五十八字)",
    "T01n0026_050:0746b12": "中阿含經卷第五十(七千八百二十五字)"
}