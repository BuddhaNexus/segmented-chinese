{
    "T03n0152_007:0039a11": "六度集經卷第七",
    "T03n0152_007:0039a13": "吳康居國沙門康僧會譯",
    "T03n0152_007:0039a14": "禪度無極章第五(此有九章)",
    "T03n0152_007:0039a15": "（七四）「禪度無極者云何？端其心，壹其意，合",
    "T03n0152_007:0039a16": "會眾善，內著心中，意諸穢惡，以善消之。凡",
    "T03n0152_007:0039a17": "有四禪：一禪之行，去所貪愛五妖邪事，眼",
    "T03n0152_007:0039a18": "覩華色心為淫狂，去耳聲、鼻香、口味、身好，",
    "T03n0152_007:0039a19": "道行之志必當遠彼。又有五蓋：貪財蓋、恚",
    "T03n0152_007:0039a20": "怒蓋、睡眠蓋、淫樂蓋、悔疑蓋。有道無道，有",
    "T03n0152_007:0039a21": "佛無佛，有經無經，心意識念，清淨無垢，心",
    "T03n0152_007:0039a22": "明覩真得無不知，天龍鬼妖所不能惑。",
    "T03n0152_007:0039a23": "猶人有十怨脫身離之，獨處山間眾所",
    "T03n0152_007:0039a24": "不知、無所復畏，人遠情慾，內淨心寂，斯",
    "T03n0152_007:0039a25": "謂一禪。心獲一禪進向二禪，第二之禪，如",
    "T03n0152_007:0039a26": "人避怨，雖處深山懼怨尋之，逾自深藏，",
    "T03n0152_007:0039a27": "行家雖遠十情慾怨，猶恐慾賊來壞道",
    "T03n0152_007:0039a28": "志，得第二禪，情慾稍遠不能污己。第一",
    "T03n0152_007:0039a29": "之禪，善惡諍已，以善消惡，惡退善進。第",
    "T03n0152_007:0039b01": "二之禪，喜心寂止，不復以善住消彼惡",
    "T03n0152_007:0039b02": "也。喜善二意，悉自消滅，十惡煙絕，外無因",
    "T03n0152_007:0039b03": "緣來入心者。譬如高山其頂有泉，無流入",
    "T03n0152_007:0039b04": "者，亦非龍雨水自內出，水淨泉滿，善內心",
    "T03n0152_007:0039b05": "出，惡不復由耳目鼻口入，御心如是，便",
    "T03n0152_007:0039b06": "向三禪。第三之禪，守意牢固，善惡不入，心",
    "T03n0152_007:0039b07": "安如須彌，諸善不出。外事善惡寂滅不入，",
    "T03n0152_007:0039b08": "心猶蓮華根莖在水，華合未發為水所覆。",
    "T03n0152_007:0039b09": "三禪之行，其淨猶華，去離眾惡身意俱安。",
    "T03n0152_007:0039b10": "御心如是，便向四禪。善惡皆棄，心不念",
    "T03n0152_007:0039b11": "善亦不存惡，心中明淨猶琉璃珠，又如",
    "T03n0152_007:0039b12": "士女淨自沐浴，名香塗身，內外衣新，鮮明",
    "T03n0152_007:0039b13": "上服，表裏香淨，菩薩心端獲彼四禪。群邪",
    "T03n0152_007:0039b14": "眾垢無能蔽其心，猶若淨繒在作何色。又",
    "T03n0152_007:0039b15": "如陶家埏埴為器，泥無沙礫在作何器。又",
    "T03n0152_007:0039b16": "猶鍛師熟煉名金，百奇千巧從心所欲。菩",
    "T03n0152_007:0039b17": "薩心淨得彼四禪，在意所由，輕舉騰飛，",
    "T03n0152_007:0039b18": "履水而行，分身散體，變化萬端，出入無間",
    "T03n0152_007:0039b19": "存亡自由。摸日月，動天地，洞視徹聽靡",
    "T03n0152_007:0039b20": "不聞見，心淨觀明得一切智，未有天地眾",
    "T03n0152_007:0039b21": "生所更，十方現在眾心所念，未萠之事，眾",
    "T03n0152_007:0039b22": "生魂靈為天為人，入太山、餓鬼、畜生道中，",
    "T03n0152_007:0039b23": "福盡受罪，殃訖受福，無遠不知。夫得",
    "T03n0152_007:0039b24": "四禪，欲得溝港、頻來、不還、應儀，各佛如",
    "T03n0152_007:0039b25": "來、至真平等正覺、無上之明，求之即得。猶若",
    "T03n0152_007:0039b26": "萬物皆因地生，自五通智至于世尊，皆四",
    "T03n0152_007:0039b27": "禪成，猶眾生所作非地不立。眾祐又曰：",
    "T03n0152_007:0039b28": "『群生處世，正使天帝仙聖巧黠之智，不",
    "T03n0152_007:0039b29": "覩斯經，不獲四棄之定者，猶為愚矇",
    "T03n0152_007:0039c01": "也。』既有智慧，而復一心即近度世。此為",
    "T03n0152_007:0039c02": "菩薩禪度無極一心如是。」",
    "T03n0152_007:0039c03": "（七五）「昔者比丘，飯畢澡漱，入深山丘墓間樹",
    "T03n0152_007:0039c04": "下坐，叉手低頭，一心滅念。內意心中消去",
    "T03n0152_007:0039c05": "五蓋，五蓋滅後，其心煚然，冥退明存。顧",
    "T03n0152_007:0039c06": "愍天人蜎飛蚑行蠕動之類，傷其愚惑懷斯",
    "T03n0152_007:0039c07": "五蓋，遏絕明善之心。消去五蓋諸善即強，",
    "T03n0152_007:0039c08": "猶若貧人舉債治生，獲利還彼餘財修居，",
    "T03n0152_007:0039c09": "日有利入，其人心喜。又如奴使免為良",
    "T03n0152_007:0039c10": "民，困病獲瘳，九族日興，牢獄重罪逢赦得",
    "T03n0152_007:0039c11": "出。又如重寶渡海歷險，還家見親其",
    "T03n0152_007:0039c12": "喜無量。心懷五蓋猶斯五苦，比丘見諦",
    "T03n0152_007:0039c13": "去離五蓋，猶彼凡人免上五患，蓋退明進，",
    "T03n0152_007:0039c14": "眾惡悉滅，道志強盛即獲一禪。自一禪之",
    "T03n0152_007:0039c15": "二禪，凡有三行：一曰勤仂，二曰數念，三",
    "T03n0152_007:0039c16": "曰思惟。自斯三事得成四禪，以一禪至",
    "T03n0152_007:0039c17": "二禪，以二禪之三禪，以三禪之四禪。四",
    "T03n0152_007:0039c18": "禪勝三禪，三禪勝二禪，二勝一。第一之",
    "T03n0152_007:0039c19": "禪，十惡退，五善進。何謂十惡？眼樂色、耳音、",
    "T03n0152_007:0039c20": "鼻香、口味、身好，并上五蓋，謂之十惡。何謂",
    "T03n0152_007:0039c21": "五善？一計、二念、三愛、四樂、五曰一心。斯五善",
    "T03n0152_007:0039c22": "處內。第二之禪不計、不念，制心內觀，善",
    "T03n0152_007:0039c23": "行在內，不復由耳目鼻口出入，善惡二行",
    "T03n0152_007:0039c24": "不復相干，心處在內唯有歡喜也。三禪",
    "T03n0152_007:0039c25": "之行除去歡喜，心尚清淨，怕然寂寞，眾",
    "T03n0152_007:0039c26": "祐各佛應儀曰：『諸能滅欲淨其心者，身",
    "T03n0152_007:0039c27": "終始安。』第四之禪喜心去，得寂定。一禪耳",
    "T03n0152_007:0039c28": "為聲亂，二禪心為念亂，三禪心歡喜亂，四",
    "T03n0152_007:0039c29": "禪心為喘息亂。一禪耳聲止，進至二禪，二",
    "T03n0152_007:0040a01": "禪念滅，進至三禪，三禪歡喜滅，進至四",
    "T03n0152_007:0040a02": "禪，四禪喘息滅得空定。菩薩禪度無極一心",
    "T03n0152_007:0040a03": "如是。」",
    "T03n0152_007:0040a04": "（七六）「菩薩志道，凡以幾事，能令內淨心一得",
    "T03n0152_007:0040a05": "禪？或見老者，頭白齒落形體變異，覩之意",
    "T03n0152_007:0040a06": "悟曰：『吾後必然。』一心得禪。或覩病者身心",
    "T03n0152_007:0040a07": "困痛，猶被杖楚。悵然悟曰：『吾後必然。』一心",
    "T03n0152_007:0040a08": "得禪。或覩眾生壽命終訖，息絕熅逝，神",
    "T03n0152_007:0040a09": "遷身冷，九族捐之，遠著外野，旬日之間胮",
    "T03n0152_007:0040a10": "脹爛臭，或為狐犬眾鳥所噉，肌肉生蟲，",
    "T03n0152_007:0040a11": "蟲還食身，膿血惡露滂沱流地，骸骨解散，",
    "T03n0152_007:0040a12": "節節異處，足趺脛髀，尻脊脇臂，頭齒髑",
    "T03n0152_007:0040a13": "髏，各自分離。道人念曰：『夫生有死，人物",
    "T03n0152_007:0040a14": "猶幻，會即有離，神逝體散。吾豈得止，獨不",
    "T03n0152_007:0040a15": "如彼乎？』覩之愴然，一心得禪。或見久死體",
    "T03n0152_007:0040a16": "骨消滅，泥土同塵。深自惟曰：『吾體方爾。』一",
    "T03n0152_007:0040a17": "心得禪。或以聞太山湯火之毒、酷裂之痛，",
    "T03n0152_007:0040a18": "餓鬼飢饉積年之勞，畜生屠剝割截之苦，",
    "T03n0152_007:0040a19": "存之愕然，一心得禪，或見窮凍餓死，或",
    "T03n0152_007:0040a20": "見履非之人為王法所戮。道人念曰：『斯人",
    "T03n0152_007:0040a21": "遭患由無道志，吾不精進必復如彼也。』",
    "T03n0152_007:0040a22": "一其心得禪。深惟內觀，下即為屎尿所",
    "T03n0152_007:0040a23": "迫，上即為寒熱所愶，覺身可惡，一心",
    "T03n0152_007:0040a24": "得禪。或見惡歲五穀不豐，民窮為亂更相",
    "T03n0152_007:0040a25": "挌戰，死屍縱橫，覩之愴然：『吾不為道必",
    "T03n0152_007:0040a26": "復如之。』一其心得禪。覩盛有衰榮財難",
    "T03n0152_007:0040a27": "保，少壯有老病壽猶電光，憶之愕然，一",
    "T03n0152_007:0040a28": "其心得禪。念佛巍巍相難雙矣，皆由清",
    "T03n0152_007:0040a29": "淨致為眾祐，存之欣然，一其心得禪。念",
    "T03n0152_007:0040b01": "經深義，沙門高行，一其心得禪。惟身行",
    "T03n0152_007:0040b02": "善，前後積德，一其心得禪。惟愚所求",
    "T03n0152_007:0040b03": "違佛明法，勞而益罪，諸天處世守戒奉齋，",
    "T03n0152_007:0040b04": "自致升天榮壽無量，一其心得禪。受佛",
    "T03n0152_007:0040b05": "深經反覆思之，為眾訓導，中心歡喜，一",
    "T03n0152_007:0040b06": "其心得禪。存憶眾生有成輙壞，壞皆苦痛，",
    "T03n0152_007:0040b07": "惟之愴然，一其心得禪。眾生之性莫能",
    "T03n0152_007:0040b08": "自保，來始之變，道人自懼，命盡卒至，或",
    "T03n0152_007:0040b09": "墮惡道，視世榮樂真偽如夢，志重醒悟，一",
    "T03n0152_007:0040b10": "其心得禪。諸食入口與涕唾澆灒，外好",
    "T03n0152_007:0040b11": "內臭化成屎尿，憶之可惡，一其心得禪。",
    "T03n0152_007:0040b12": "兒在母腹，初如凝粥，以漸長大，三十八七",
    "T03n0152_007:0040b13": "日，身體皆成，臨生之難，多危少安。既",
    "T03n0152_007:0040b14": "生之後，諸病並進，或一或十、或五十至百",
    "T03n0152_007:0040b15": "年，皆當老死無免斯患，惟己亦然，一其",
    "T03n0152_007:0040b16": "心得禪。有存即滅，尋之無處，三界皆空，",
    "T03n0152_007:0040b17": "志無貪慕，悲念眾生不覩佛經，邪欲所蔽",
    "T03n0152_007:0040b18": "無知非常，誓願拯濟，一其心得禪。「志成",
    "T03n0152_007:0040b19": "行高，懷四等心愍育眾生，猶若慈母哀護",
    "T03n0152_007:0040b20": "幼兒，兒隨輩熙戲，母以慈心行索，覩兒為",
    "T03n0152_007:0040b21": "泥塵所污，飢渴啼呼。覩兒若茲，悲淚抱歸，",
    "T03n0152_007:0040b22": "洗浴衣食，身康心悅，慈母歡喜，愛攝徘",
    "T03n0152_007:0040b23": "徊不捨如前。道人慈悲愛護眾生，踰彼慈",
    "T03n0152_007:0040b24": "母，教天下人蜎飛蚑行蠕動之類，奉佛覩",
    "T03n0152_007:0040b25": "經，親沙門眾，採執佛戒懷而行之，遠離",
    "T03n0152_007:0040b26": "三惡，心念善、口言善、身行善，抑上三惡，",
    "T03n0152_007:0040b27": "永興三善，長不令更太山、地獄、餓鬼、畜生",
    "T03n0152_007:0040b28": "窮苦險處。安以無極之福堂，尋復追誨，",
    "T03n0152_007:0040b29": "懼其處福為之憍蕩，恣縱惡心還處三",
    "T03n0152_007:0040c01": "塗，亦榮祿之禍，非常苦空之變以誡之",
    "T03n0152_007:0040c02": "也。勸取無為，如彼慈母攝護之意也。「思",
    "T03n0152_007:0040c03": "十六事，一其心得禪。何謂十六？喘息長",
    "T03n0152_007:0040c04": "短即自知，喘息動身即自知，喘息微著即",
    "T03n0152_007:0040c05": "自知，喘息快不快即自知，喘息止走即自",
    "T03n0152_007:0040c06": "知，喘息歡慼即自知，自惟萬物無常喘息自",
    "T03n0152_007:0040c07": "知，萬物過去不可追得喘息自知，內無",
    "T03n0152_007:0040c08": "所思棄捐所惟喘息自知，放棄軀命不棄",
    "T03n0152_007:0040c09": "軀命喘息自知。道人深思，有是即得是，",
    "T03n0152_007:0040c10": "無是不得是，夫生必有老死之患，魂靈",
    "T03n0152_007:0040c11": "不滅即更受身。不生即無老，不老即無",
    "T03n0152_007:0040c12": "死，念是一其心得禪。道人以眼觀世生",
    "T03n0152_007:0040c13": "死，但以十二因緣，念此一其心得禪。",
    "T03n0152_007:0040c14": "「道人以五事自觀形體：一曰自觀面類數",
    "T03n0152_007:0040c15": "變，二曰苦樂數移，三曰志意數轉，四曰",
    "T03n0152_007:0040c16": "形體數異，五曰善惡數改。是謂五事。數",
    "T03n0152_007:0040c17": "有變異猶如流水前後相及，念此一其心",
    "T03n0152_007:0040c18": "得禪。道人念禪當云何？目見死人自頭",
    "T03n0152_007:0040c19": "至足，諦思熟視存想著心，行坐臥起飯",
    "T03n0152_007:0040c20": "飲萬役，常念著心以固其志，得禪自在所",
    "T03n0152_007:0040c21": "念。譬如人炊數斛米飯欲知熟未，直取一",
    "T03n0152_007:0040c22": "米捻[〦/(火*羊*火)/火]視之，一米熟者明餘者皆熟。道志",
    "T03n0152_007:0040c23": "若茲，心之迴走，猶水之流，道人直念一事，",
    "T03n0152_007:0040c24": "心停意淨，應儀真道，滅度可得。「第一之禪",
    "T03n0152_007:0040c25": "欲得應儀，可得不？曰「中有得者有不得",
    "T03n0152_007:0040c26": "者。何行能得？何行不得？於一禪中，有念",
    "T03n0152_007:0040c27": "有愛，道則不成。天地無常，虛空難保，盡",
    "T03n0152_007:0040c28": "內穢垢，無貪愛念，志淨如斯，應真可得。二",
    "T03n0152_007:0040c29": "三至四，執心當如一禪。志存一禪未得",
    "T03n0152_007:0041a01": "應儀，命終可趣，即上七天受壽一劫；在",
    "T03n0152_007:0041a02": "二禪終，上十一天受壽二劫；處三禪終，",
    "T03n0152_007:0041a03": "上十五天受壽八劫；處四禪終，上十九",
    "T03n0152_007:0041a04": "天壽十六劫。「道人自觀內體惡露都為不",
    "T03n0152_007:0041a05": "淨，髮膚髑髏皮肌，眼瞬涕唾，筋脉肉髓，",
    "T03n0152_007:0041a06": "肝肺腸胃，心膽脾腎，屎尿膿血，眾穢共",
    "T03n0152_007:0041a07": "合乃成為人。猶若以囊盛五穀也，有目",
    "T03n0152_007:0041a08": "瀉囊，分別視之，種種各異。明人如此內",
    "T03n0152_007:0041a09": "觀其身，四大種數各自有名都為無人，",
    "T03n0152_007:0041a10": "以無欲觀乃覩本空，一其心得禪。「道人",
    "T03n0152_007:0041a11": "深觀別身四大，地水火風。髮毛骨齒，皮肉",
    "T03n0152_007:0041a12": "五藏，斯即地也。目淚涕唾，膿血汗肪，髓",
    "T03n0152_007:0041a13": "腦小便，斯即水也。內身溫熱主消食者，",
    "T03n0152_007:0041a14": "斯即火也。喘息呼吸，斯即風也。譬如屠兒殺",
    "T03n0152_007:0041a15": "畜刳解，別作四分具知委曲。道人內觀分",
    "T03n0152_007:0041a16": "別四大，此地彼水，火風俱然，都為無人，",
    "T03n0152_007:0041a17": "念之志寂，一其心得禪。道人自覺喘息長",
    "T03n0152_007:0041a18": "短，遲疾巨細皆別知之，猶人削物自知深",
    "T03n0152_007:0041a19": "淺，念息如此，一其心得禪。菩薩禪度無極",
    "T03n0152_007:0041a20": "一心如是。」",
    "T03n0152_007:0041a21": "（七七）太子出遊，王勅國內無令眾穢當彼",
    "T03n0152_007:0041a22": "王道。太子出城，第二天帝化為老人，當其",
    "T03n0152_007:0041a23": "車前，頭白背僂，倚杖羸步。太子曰：「斯人",
    "T03n0152_007:0041a24": "何乎？」御使對曰：「老人矣！」「何謂為老？」曰：「四",
    "T03n0152_007:0041a25": "大根熟，餘命無幾。」太子曰：「吾後亦當老乎？」",
    "T03n0152_007:0041a26": "對曰：「自古有老，無聖免茲。」太子曰：「吾謂尊",
    "T03n0152_007:0041a27": "榮與凡有異，而俱不免，榮何益己？」還宮",
    "T03n0152_007:0041a28": "存之，一心得禪。王問僕曰：「太子出遊觀",
    "T03n0152_007:0041a29": "國喜乎？」對曰：「道觀老叜，存世非常，心不",
    "T03n0152_007:0041b01": "為欣。」王懼去國，重益樂人，惑之以榮華，",
    "T03n0152_007:0041b02": "亂之以眾音，欲壞其道意令守尊位",
    "T03n0152_007:0041b03": "也。後復出遊，王重勅曰：「無令羸老在道",
    "T03n0152_007:0041b04": "側也。」前釋復化為病人，體疲氣微，肉盡骨",
    "T03n0152_007:0041b05": "立，惡露塗身，倚在門側。曰：「斯復何人？」對",
    "T03n0152_007:0041b06": "曰：「病人也。」曰：「何謂為病？」「飲食不節，臥起",
    "T03n0152_007:0041b07": "無常，故獲斯病，或愈或死。」曰：「吾亦飲食",
    "T03n0152_007:0041b08": "不節，臥起無常，當更病乎？」對曰：「有身即",
    "T03n0152_007:0041b09": "病，無免斯患。」太子曰：「吾不免患，後必如",
    "T03n0152_007:0041b10": "之。」還宮存之，一心入禪。後出，帝釋復化",
    "T03n0152_007:0041b11": "為死人，舁擔建旐，哀慟塞路。曰：「斯復",
    "T03n0152_007:0041b12": "何人？」對曰：「死人。」「何謂為死？」「命終神遷，",
    "T03n0152_007:0041b13": "形骸分散，長與親離，痛夫難處。」太子曰：",
    "T03n0152_007:0041b14": "「吾亦然乎？」對曰：「上聖之純德，無免斯患。」",
    "T03n0152_007:0041b15": "迴車還宮，一心入禪。後復出遊，之王田",
    "T03n0152_007:0041b16": "廬，坐樹下。覩耕犁者，反土蟲出，或傷或",
    "T03n0152_007:0041b17": "死，鳥追食之。心中愴然，長歎曰：「咄眾生",
    "T03n0152_007:0041b18": "擾擾，痛焉難處。」念之悵如，一心入禪。時，",
    "T03n0152_007:0041b19": "日盛出照太子身，樹為低枝不令日炙。王",
    "T03n0152_007:0041b20": "尋所之，遙覩無上聖德之靈，悲喜交集，不",
    "T03n0152_007:0041b21": "識投身，稽首為禮，太子亦俱稽首于地。父",
    "T03n0152_007:0041b22": "子辭畢，王還于宮，太子一心入禪。菩薩禪",
    "T03n0152_007:0041b23": "度無極一心如是。",
    "T03n0152_007:0041b24": "（七八）太子初生，王令師相，師曰：「處國必為飛",
    "T03n0152_007:0041b25": "行皇帝；捐國作沙門者，當為天人師也。」",
    "T03n0152_007:0041b26": "王興三時殿，春夏冬各自異殿，殿有五百",
    "T03n0152_007:0041b27": "妓人，不肥不瘦，長短無訶，顏華鮮明，皆",
    "T03n0152_007:0041b28": "齊桃李，各兼數伎，姿態傾賢，以樂太子。",
    "T03n0152_007:0041b29": "殿前列種甘果，華香苾芬，清淨浴池，中有",
    "T03n0152_007:0041c01": "雜華，異類之鳥，鳴聲相和。宮門開閉聞",
    "T03n0152_007:0041c02": "四十里，忠臣衛士徼循不懈，警備之鳥，",
    "T03n0152_007:0041c03": "鵁鶄鴛鴦驚鳴相屬。太子年十七無經不通，",
    "T03n0152_007:0041c04": "師更拜受。王為納妃，妃名裘夷，容色之",
    "T03n0152_007:0041c05": "華，天女為雙，力勢頓却六十巨象。至年十",
    "T03n0152_007:0041c06": "九，太子都合諸妓凡千五百人，共處一殿，",
    "T03n0152_007:0041c07": "極其伎樂。欲令疲臥可得捨去，天令樂人",
    "T03n0152_007:0041c08": "皆臥無知。太子靖思視諸伎人，猶木梗",
    "T03n0152_007:0041c09": "人，百節皆空，中如竹節，手足垂地，涕淚流",
    "T03n0152_007:0041c10": "出，口唾污頰，伏鼓亂頭，樂人皆著名璫垂",
    "T03n0152_007:0041c11": "懸步搖華光，珠璣瓔珞琨環雜巧，羅縠文",
    "T03n0152_007:0041c12": "繡上服御衣，琴瑟箏笛，笳簫樂器，縱橫",
    "T03n0152_007:0041c13": "著地。警備之鳥及守衛者，頓瞑無識。太子",
    "T03n0152_007:0041c14": "以無蔽之眼遍觀眾身，還觀其妃，頭髮髑",
    "T03n0152_007:0041c15": "髏，骨齒爪指，皮膚肌肉，膿血髓腦，筋脉心",
    "T03n0152_007:0041c16": "膽，脾腎肝肺，腸胃眼窌，屎尿涕唾，內",
    "T03n0152_007:0041c17": "視猶枯骨，外視猶肉囊，無一可貴。不淨臭",
    "T03n0152_007:0041c18": "處，覩之存憶令人吐逆，猶藍假面文綵衣",
    "T03n0152_007:0041c19": "之熏香其表，以屎尿膿血滿著其內，愚者",
    "T03n0152_007:0041c20": "信其表，明者覩其內，遠之萬里猶復閉",
    "T03n0152_007:0041c21": "目也。",
    "T03n0152_007:0041c22": "太子覩之若幻難可久保，處世假借，必當",
    "T03n0152_007:0041c23": "還主。臥者縱橫，猶如死屍，愈不樂焉，一",
    "T03n0152_007:0041c24": "心得禪。從禪覺，仰視沸星，夜已向半，",
    "T03n0152_007:0041c25": "諸天側塞，叉手作禮，華香眾樂舉頭無",
    "T03n0152_007:0041c26": "量，太子覩諸天稽首，即說經曰：「淫泆最惡，",
    "T03n0152_007:0041c27": "令人狂醉，謗正歎邪，以瞑為明，是故諸",
    "T03n0152_007:0041c28": "佛、辟支佛、阿羅漢，不譽為善，當疾遠之。」",
    "T03n0152_007:0041c29": "反覆思惟，呼車匿曰：「疾被鞬陟。」重自",
    "T03n0152_007:0042a01": "惟曰：「城門開閉聞四十里，云如之何？」諸",
    "T03n0152_007:0042a02": "天僉曰：「敬諾。世尊！吾等御門令其無聲。」",
    "T03n0152_007:0042a03": "宮人無知，馬蹄寂然不聞微聲，太子上馬，",
    "T03n0152_007:0042a04": "百億帝釋、四百億四大天王、天龍鬼神翼從",
    "T03n0152_007:0042a05": "導引，平治塗路。天樂詠謌：「無上巍巍吾生",
    "T03n0152_007:0042a06": "遇哉，得覩靈輝消心塵勞，永世不衰，痛夫",
    "T03n0152_007:0042a07": "八難遠尊可哀！」重曰：「遇哉吾等偶諧。」馬",
    "T03n0152_007:0042a08": "始出門，門即有聲。馬哽咽悲鳴，淚流交",
    "T03n0152_007:0042a09": "頰。諸天[袖由+厭]王，一國無知。所以然者，欲",
    "T03n0152_007:0042a10": "令太子早得佛道。太子棄金輪王七寶之",
    "T03n0152_007:0042a11": "位，忍眾苦度眾生，菩薩禪度無極一心如",
    "T03n0152_007:0042a12": "是。",
    "T03n0152_007:0042a13": "（七九）太子未得道時，取地槀草，於樹下叉",
    "T03n0152_007:0042a14": "手正坐，棄眾垢念，清其心，一其志。自念",
    "T03n0152_007:0042a15": "曰：「今日為始，肌筋枯腐，於此不得佛者，",
    "T03n0152_007:0042a16": "吾終不起。」菩薩即得一禪，二三至四禪，即",
    "T03n0152_007:0042a17": "於一夜得一術闍，知無數劫父母兄弟妻",
    "T03n0152_007:0042a18": "子九族。二夜之中得二術闍，自知無數劫",
    "T03n0152_007:0042a19": "貧富貴賤長短白黑，眾生心中有念無念，得",
    "T03n0152_007:0042a20": "無不知。三夜之中得三術闍，三毒都滅。",
    "T03n0152_007:0042a21": "夜向明時，佛道成矣。深自思曰：「吾今得佛，",
    "T03n0152_007:0042a22": "甚深甚深難知難了，微中之微、妙中之妙也。",
    "T03n0152_007:0042a23": "今佛道成得無不知。」起至龍水所，龍名",
    "T03n0152_007:0042a24": "文隣，文隣所處，水邊有樹，佛坐樹下曰：",
    "T03n0152_007:0042a25": "「昔者錠光佛授吾尊決，當為釋迦文佛，真",
    "T03n0152_007:0042a26": "如所聞，吾今得佛矣。自無數劫來，布",
    "T03n0152_007:0042a27": "施、持戒、忍辱、精進、禪定、明度，積功之願，始",
    "T03n0152_007:0042a28": "今得極尊，作善福歸，不亡我功。」佛適念",
    "T03n0152_007:0042a29": "之，便入禪度無極。佛在水邊，光明徹照",
    "T03n0152_007:0042b01": "龍所居處。龍覩光影，鱗甲皆起。龍甞見",
    "T03n0152_007:0042b02": "三佛：拘婁秦佛、拘那鋡牟尼佛、迦葉佛，",
    "T03n0152_007:0042b03": "三佛得道，皆在此坐。明悉照龍所居，龍覩",
    "T03n0152_007:0042b04": "光明念曰：「斯光與前三佛光影齊同，世間",
    "T03n0152_007:0042b05": "得無復有佛乎？」龍大歡喜，出水左右顧",
    "T03n0152_007:0042b06": "視，覩佛坐樹下，身有三十二相，紫磨金色，",
    "T03n0152_007:0042b07": "光明奕奕過月踰日，相好端正如樹有華。",
    "T03n0152_007:0042b08": "龍前趣佛，頭面著地，遶佛七匝，身去佛",
    "T03n0152_007:0042b09": "四十里，以七頭覆佛上。龍喜作風雨七日",
    "T03n0152_007:0042b10": "七夕，佛端坐不動不搖不喘不息，七日不",
    "T03n0152_007:0042b11": "食得佛，心喜都無有想。龍大歡喜，亦七",
    "T03n0152_007:0042b12": "日不食無飢渴念，七日畢風雨止，佛禪覺",
    "T03n0152_007:0042b13": "悟。龍化為梵志，年少鮮服，長跪叉手，稽首",
    "T03n0152_007:0042b14": "問曰：「得無寒無熱無飢無渴，功福會聚，眾",
    "T03n0152_007:0042b15": "毒不加，處世為佛，三界特尊，豈不快哉？」佛",
    "T03n0152_007:0042b16": "告龍曰：「過去諸佛經說，眾生離三惡道得",
    "T03n0152_007:0042b17": "為人快，處世閑居守道志快，昔者所聞今",
    "T03n0152_007:0042b18": "皆獲快，處世懷慈不害眾生快，天魔重",
    "T03n0152_007:0042b19": "毒皆歇快，惔怕無欲不慕榮快，於世得道",
    "T03n0152_007:0042b20": "為天人師，志空、不願、無相之定。眾欲之有",
    "T03n0152_007:0042b21": "身，還神於本無，長存之寂，永與苦絕，斯",
    "T03n0152_007:0042b22": "無上之快矣。」龍稽首言：「自今以後，自歸佛",
    "T03n0152_007:0042b23": "歸法。」佛告龍：「方有眾聖，其誓應儀欲除",
    "T03n0152_007:0042b24": "饉苦，亦當豫自歸之。」龍曰：「諾。」自歸除饉",
    "T03n0152_007:0042b25": "眾。畜生之中歸佛先化，斯龍為首。菩薩禪",
    "T03n0152_007:0042b26": "度無極一心如是。",
    "T03n0152_007:0042b27": "（八〇）佛行得小徑，其邊有樹，佛坐其下，與",
    "T03n0152_007:0042b28": "千二百五十比丘俱，一心入定。有五百乘",
    "T03n0152_007:0042b29": "車過，佛時盛渴，告阿難曰：「爾取水，吾欲",
    "T03n0152_007:0042c01": "飲之。」曰：「屬有五百乘車過，其水盛濁不可",
    "T03n0152_007:0042c02": "飲。」又重勅曰：「吾渴尤甚，爾駛取水來。」至",
    "T03n0152_007:0042c03": "再三。阿難曰：「有溪名鳩對，清澄且美，可",
    "T03n0152_007:0042c04": "浴可飲。」佛與阿難說斯未竟，時有一人",
    "T03n0152_007:0042c05": "名胞罽，師事逝心，逝心名羅迦藍。胞罽",
    "T03n0152_007:0042c06": "覩佛靈輝，身色紫金，相好甚奇，古聖希",
    "T03n0152_007:0042c07": "有，心喜踰溢，拱手直進，稽首而曰：「屬",
    "T03n0152_007:0042c08": "有五百乘車由斯行矣，世尊寧聞見乎？」曰：",
    "T03n0152_007:0042c09": "「不聞不見也。」胞罽曰：「世尊臥乎？」曰：「吾坐禪",
    "T03n0152_007:0042c10": "得一心定。」胞罽歎曰：「如來、無所著、正真覺，玄",
    "T03n0152_007:0042c11": "深之定，乃至斯乎？車向者震國，躬污塵",
    "T03n0152_007:0042c12": "埃，志道無猗不聞不見，乾坤可動，斯志",
    "T03n0152_007:0042c13": "難傾。吾師在時，亦於道邊樹下得禪，時，亦",
    "T03n0152_007:0042c14": "有五百乘車歷其前，有人問曰：『寧聞見乎？』",
    "T03n0152_007:0042c15": "曰：『不聞不覩。』其人曰：『子時臥出乎？』曰：『吾一",
    "T03n0152_007:0042c16": "其心得清淨定，故不聞。』其人曰：『羅漢道志",
    "T03n0152_007:0042c17": "深，乃如之乎？車歷前，身污塵而不覺。』",
    "T03n0152_007:0042c18": "其人覩彼志幽玄，師事終年。」胞罽曰：「佛",
    "T03n0152_007:0042c19": "寂定無猗之志猶吾往師，自今日始終命，",
    "T03n0152_007:0042c20": "奉佛五戒為清信士敢履眾惡。」佛告胞",
    "T03n0152_007:0042c21": "罽：「五百車聲孰如雷震之響。」對曰：「千車之",
    "T03n0152_007:0042c22": "聲，猶不比雨之小雷，豈況激怒之霹靂乎？」",
    "T03n0152_007:0042c23": "世尊曰：「吾昔處阿譚縣蓬廬之下，坐惟生",
    "T03n0152_007:0042c24": "死之本，暴風雨雹雷電霹靂，殺四特牛、耕",
    "T03n0152_007:0042c25": "者兄弟二人。其縣黎民，觀者甚眾。吾時",
    "T03n0152_007:0042c26": "出經行，有一人至吾所，吾問之曰：『眾將",
    "T03n0152_007:0042c27": "何觀乎？』其人如事說之。人曰：『佛時何之？』答",
    "T03n0152_007:0042c28": "曰：『獨在屋下。』人曰：『佛時臥乎？』曰：『不。』人曰：『焉",
    "T03n0152_007:0042c29": "有寤而不聞乎？志道甚深，自今之後，願",
    "T03n0152_007:0043a01": "師事世尊，奉五淨戒為清信士，終身守",
    "T03n0152_007:0043a02": "真。』」胞罽聞之，心開結解，其喜無量，顧",
    "T03n0152_007:0043a03": "勅從者曰：「內藏金織成衣有千領，擇取妙",
    "T03n0152_007:0043a04": "者來，吾欲上佛。」從者承命歸家取來，胞",
    "T03n0152_007:0043a05": "罽自手以衣被佛身上，退稽首曰：「自今願",
    "T03n0152_007:0043a06": "世尊屈影靈，之吾鄉諸清信士所，并顧",
    "T03n0152_007:0043a07": "下吾家，宗門巨細，各自親身供養於佛。",
    "T03n0152_007:0043a08": "畢天地之壽以至恭之心，奉養天龍鬼神",
    "T03n0152_007:0043a09": "蜎飛蚑行蠕動之類者，不如一日飯一沙",
    "T03n0152_007:0043a10": "門，豈況無上正真佛乎？願垂弘慈授吾",
    "T03n0152_007:0043a11": "無極之福。」世尊曰：「大善！」菩薩禪度無極道",
    "T03n0152_007:0043a12": "志如是。",
    "T03n0152_007:0043a13": "（八一）眾祐自說，為菩薩時，名曰常悲。常悲",
    "T03n0152_007:0043a14": "菩薩，常流淚且行。時世無佛，經典悉盡，",
    "T03n0152_007:0043a15": "不覩沙門賢聖之眾，常思覩佛聞經妙旨。",
    "T03n0152_007:0043a16": "時世穢濁，背正向邪，華偽趣利猶蛾之",
    "T03n0152_007:0043a17": "樂火；四等六度永康之宅，而世廢佛斯",
    "T03n0152_007:0043a18": "法，就彼危禍，以自破碎也，故為愁荒哀",
    "T03n0152_007:0043a19": "慟且行。往昔有佛名影法無穢如來王，滅",
    "T03n0152_007:0043a20": "度來久，經法都盡。常悲菩薩，夢見其佛",
    "T03n0152_007:0043a21": "為其說法云：「慎無貢高，學士之行，去心",
    "T03n0152_007:0043a22": "恩愛之垢，無著六情之塵勞，無遺眾愛毛",
    "T03n0152_007:0043a23": "髮之大。藏爾心內，諸念寂滅是為無為。」菩薩",
    "T03n0152_007:0043a24": "從佛聞斯法，猶餓夫得甘食，其喜無量，",
    "T03n0152_007:0043a25": "心垢除，入淨定。即棄家捐妻子，入深山",
    "T03n0152_007:0043a26": "處閑寂，以山水果蓏自供，處山舉手椎",
    "T03n0152_007:0043a27": "心哀號而云：「吾生怨乎！不值佛世，不聞",
    "T03n0152_007:0043a28": "佛經，十方現在至真世尊，洞視徹聽，皆一",
    "T03n0152_007:0043a29": "切知，恍惚髣髴，暉靡不之，願現尊靈，",
    "T03n0152_007:0043b01": "令吾覩佛，得聞弘摸大道極趣。」哀聲適",
    "T03n0152_007:0043b02": "訖，天神下曰：「明士乃爾，莫復哀號，佛有大",
    "T03n0152_007:0043b03": "法，名明度無極之明。過去諸佛，今現在、甫",
    "T03n0152_007:0043b04": "當來，皆由斯成，爾必索之誦習其文，懷識",
    "T03n0152_007:0043b05": "其義奉而行之，爾必得四無所畏、十種力、",
    "T03n0152_007:0043b06": "十八不共。身色紫金，項光無際。十方經道，",
    "T03n0152_007:0043b07": "爾為明主，眾聖之尊、天人之師，應儀各佛",
    "T03n0152_007:0043b08": "所無有也。」常悲菩薩仰視報曰：「當由誰",
    "T03n0152_007:0043b09": "聞斯尊法乎？以何方便之何國土？厥師",
    "T03n0152_007:0043b10": "族名？」天人報曰：「爾自斯正東行，無念色",
    "T03n0152_007:0043b11": "痛想行識，無念苦樂善惡、耳目鼻口身",
    "T03n0152_007:0043b12": "心吾我，及人往世所更、來世之事，無念",
    "T03n0152_007:0043b13": "地水火風空，青黃白黑都及眾色，貪淫瞋恚，",
    "T03n0152_007:0043b14": "愚癡嫉妬，男女九族，左右前後高下遲疾。",
    "T03n0152_007:0043b15": "無念有佛無佛、有經道無經道、有賢聖無",
    "T03n0152_007:0043b16": "賢聖，空爾意、絕眾願。爾之執心無違吾",
    "T03n0152_007:0043b17": "教，今覩明度無極聖典。」常悲菩薩仰曰：「敬",
    "T03n0152_007:0043b18": "諾，終始戢之。」天人重曰：「精進存之。」言",
    "T03n0152_007:0043b19": "竟忽然不現。菩薩受教，端心內淨，東行",
    "T03n0152_007:0043b20": "索之。數日即止，深自思曰：「吾宿薄祐，生",
    "T03n0152_007:0043b21": "不值佛，世無沙門，君臣憒憒，無知佛",
    "T03n0152_007:0043b22": "者。明度無極、除冥尊師，去斯幾里，未覩",
    "T03n0152_007:0043b23": "之頃。」心中悲猛，舉哀而行，精誠之至感",
    "T03n0152_007:0043b24": "於諸佛。上方佛來，飛在其前，身色紫金，",
    "T03n0152_007:0043b25": "相好絕聖，面若滿月，項有日光，諸天翼",
    "T03n0152_007:0043b26": "從，寶帳華蓋，作樂散華，叉手垂首。佛歎",
    "T03n0152_007:0043b27": "菩薩曰：「善哉善哉！爾之快健，覩世希有。」",
    "T03n0152_007:0043b28": "菩薩見佛，且喜且悲，稽首而曰：「願佛哀",
    "T03n0152_007:0043b29": "我，斷我繫、解吾結、開吾盲、愈吾病，為吾",
    "T03n0152_007:0043c01": "說經。」佛告之曰：「三界皆空，夫有悉無，萬",
    "T03n0152_007:0043c02": "物若幻，一生一滅，猶若水泡，覩世皆然。",
    "T03n0152_007:0043c03": "爾其思之，吾為爾說經，端心諦聽，慎無忘",
    "T03n0152_007:0043c04": "也。自是東行二萬里，有國名揵陀越，諸",
    "T03n0152_007:0043c05": "菩薩城也，一國之內皆是上士無凡庸人，欲",
    "T03n0152_007:0043c06": "為說諸菩薩之德，劫數已盡，其德有餘。至",
    "T03n0152_007:0043c07": "尊上德菩薩名法來，於彼諸聖猶星有月，",
    "T03n0152_007:0043c08": "懷諸經典，其明無限，敷演明度無極之經，",
    "T03n0152_007:0043c09": "反覆教人，諸菩薩有受經者、誦者、書者、定",
    "T03n0152_007:0043c10": "經原者，爾往見焉，必為爾師。勸爾索",
    "T03n0152_007:0043c11": "佛，疾馳就之，自當為爾說內外明度無",
    "T03n0152_007:0043c12": "極景德。」常悲菩薩聞佛歎彼菩薩名德，",
    "T03n0152_007:0043c13": "心入法喜，得現在定，眾想都寂，悉覩諸",
    "T03n0152_007:0043c14": "佛為己說明度無極之德，歎己精進索佛",
    "T03n0152_007:0043c15": "之勳，僉曰：「善哉！求佛之志爾為得之。吾",
    "T03n0152_007:0043c16": "於往昔始發意時亦皆然也。已逝、甫來、現",
    "T03n0152_007:0043c17": "在諸佛，皆如爾索矣。爾必得佛，濟一切生",
    "T03n0152_007:0043c18": "也。」常悲菩薩從定寤，左右顧視不復覩諸",
    "T03n0152_007:0043c19": "佛，即復心悲流淚且云：「諸佛靈耀自何所",
    "T03n0152_007:0043c20": "來？今逝焉如？」菩薩禪度無極一心如是。",
    "T03n0152_007:0043c21": "（八二）「昔有兩菩薩，志清行淨，內寂無欲，表",
    "T03n0152_007:0043c22": "如天金，去穢濁之群，處山澤，鑿石為室。",
    "T03n0152_007:0043c23": "閑居靖志，菅衣草席，食果飲泉，清淨無",
    "T03n0152_007:0043c24": "為，志若虛空，四禪備悉，得五通智：一能",
    "T03n0152_007:0043c25": "徹視無遐不覩，二能洞聽無微不聞，三",
    "T03n0152_007:0043c26": "能騰飛出入無間，四能通知十方眾生心",
    "T03n0152_007:0043c27": "中所念，五能自知無數劫來宿命所更。梵",
    "T03n0152_007:0043c28": "釋仙聖，諸天龍鬼，靡不稽首。處山澤六",
    "T03n0152_007:0043c29": "十餘年，悲念眾生展轉愚冥，不覩為惡",
    "T03n0152_007:0044a01": "後有重殃，約情棄欲敬奉三尊，福至響",
    "T03n0152_007:0044a02": "應必獲其榮。二梵志者：一名題耆羅，二名",
    "T03n0152_007:0044a03": "那賴。題耆夜興誦經，疲極臥出，那賴時亦",
    "T03n0152_007:0044a04": "誦經，誤蹈題耆羅首，題耆即興而曰：『誰蹈",
    "T03n0152_007:0044a05": "吾首者，明旦日出一竿，破爾之首為七",
    "T03n0152_007:0044a06": "分善乎！』那賴曰：『誤蹈爾耳，祝誓何重？瓦",
    "T03n0152_007:0044a07": "器不行之類，尚有相觸，豈況於人共處，終",
    "T03n0152_007:0044a08": "年而不誤失乎？爾言常誠，明旦日出，吾",
    "T03n0152_007:0044a09": "首必為七分矣。吾當制日不令其出。』遂",
    "T03n0152_007:0044a10": "爾不出。五日之間，舉國幽冥，炬燭相尋，",
    "T03n0152_007:0044a11": "眾官不修，君民惶惑，會群寮、請道士。王",
    "T03n0152_007:0044a12": "曰：『日之不出，其咎安在？』道士之中有五",
    "T03n0152_007:0044a13": "通者曰：『山中道士，兩有微諍，故制日令",
    "T03n0152_007:0044a14": "不出耳。』王曰：『其諍有緣乎？』道士具以本",
    "T03n0152_007:0044a15": "未為王說之。王曰：『奈之何？』答曰：『王率",
    "T03n0152_007:0044a16": "群寮民無巨細，馳詣于彼稽首和解，彼",
    "T03n0152_007:0044a17": "必慈和。』王即有詔如道士令，詣于山澤叩",
    "T03n0152_007:0044a18": "頭曰：『國豐民寧，二尊之潤，而今不和，率土",
    "T03n0152_007:0044a19": "失所。其咎在我，黎民無過，願赦之。』那賴",
    "T03n0152_007:0044a20": "曰：『王勤曉彼意，彼意解者、吾放日矣。』王之",
    "T03n0152_007:0044a21": "題耆羅所，宣那賴旨。王即曰：『令彼以泥塗",
    "T03n0152_007:0044a22": "其首放日。』泥首即破為七分，那賴無為。王",
    "T03n0152_007:0044a23": "臣黎民靡不欣懌，兩道士為王廣陳治國，",
    "T03n0152_007:0044a24": "當以四等無蓋之慈，勸奉五戒載十善而",
    "T03n0152_007:0044a25": "行。王及臣民，僉然受戒。王還國有詔曰：『人",
    "T03n0152_007:0044a26": "無尊卑，帶五戒十善經，以為國政。』自斯",
    "T03n0152_007:0044a27": "之後，王潤逮草木，忠臣誠且清讓，父法母",
    "T03n0152_007:0044a28": "儀室家各尚，守道貞信，家有孝子。眾祐曰：",
    "T03n0152_007:0044a29": "『兩菩薩覩其國主不知三尊，臣民憒憒邪見",
    "T03n0152_007:0044b01": "自蔽，猶冥中閉目行。愍其徒死不覩佛",
    "T03n0152_007:0044b02": "經，故為斯變，欲其覩明也。』」佛告諸比丘：「那",
    "T03n0152_007:0044b03": "賴者，吾身是。題耆羅者，彌勒是。菩薩禪度無",
    "T03n0152_007:0044b04": "極一心如是。」",
    "T03n0152_007:0044b05": "六度集經卷第七"
}