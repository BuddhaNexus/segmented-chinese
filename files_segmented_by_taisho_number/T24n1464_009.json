{
    "T24n1464_009:0887b15": "鼻奈耶卷第九",
    "T24n1464_009:0887b17": "姚秦涼州沙門竺佛念譯",
    "T24n1464_009:0887b18": "◎佛世尊遊舍衛國祇樹給孤獨園。波斯匿",
    "T24n1464_009:0887b19": "大臣伊沙多富蘭那[打-丁+翕]跋提見諦人，將諸比",
    "T24n1464_009:0887b20": "丘往看軍馬。諸比丘亦有親里在軍中，留",
    "T24n1464_009:0887b21": "比丘住三日。諸長者見，自相謂言：「此沙門釋",
    "T24n1464_009:0887b22": "子出家為道，必當傳彼此語。」十二法比丘聞，",
    "T24n1464_009:0887b23": "往白世尊。世尊告曰：「若比丘在軍中，不得過",
    "T24n1464_009:0887b24": "再宿，若過者墮。」拘薩羅波斯匿王講武戲軍，",
    "T24n1464_009:0887b25": "諸比丘往看。諸長者見，自相謂言：「此沙門釋",
    "T24n1464_009:0887b26": "子非其所習而來觀看。」十二法比丘聞，往白",
    "T24n1464_009:0887b27": "世尊。世尊告曰：「若比丘，講武戲軍、若觀軍",
    "T24n1464_009:0887b28": "鹵簿幢麾者，墮。」",
    "T24n1464_009:0887b29": "佛世尊遊舍衛國祇樹給孤獨園。時六群比",
    "T24n1464_009:0887c01": "丘常與十七群比丘共諍。六群比丘自恃豪",
    "T24n1464_009:0887c02": "姓，打十七群比丘。諸長者見，自相謂言：「云",
    "T24n1464_009:0887c03": "何比丘比丘自相打？」十二法比丘聞，往具白",
    "T24n1464_009:0887c04": "世尊。世尊告曰：「若比丘瞋比丘，打者，墮。」時六",
    "T24n1464_009:0887c05": "群比丘瞋，舉杖相恐，以手相搏。十二法比丘",
    "T24n1464_009:0887c06": "見，往白世尊。世尊告曰：「若比丘，不得舉杖相",
    "T24n1464_009:0887c07": "恐，以手相搏者，墮。」",
    "T24n1464_009:0887c08": "佛世尊遊舍衛國祇樹給孤獨園。時跋難陀",
    "T24n1464_009:0887c09": "弟子難陀語跋難陀弟子言：「我欲有所至，可",
    "T24n1464_009:0887c10": "逐我到彼。」便然共往。路逢一女人，難陀便將",
    "T24n1464_009:0887c11": "覆屏處為不淨行。跋難陀弟子見，還語諸比",
    "T24n1464_009:0887c12": "丘。諸比丘往白世尊。世尊因此事，集和合僧，",
    "T24n1464_009:0887c13": "備十功德，佛為沙門結戒：「若比丘見犯罪藏",
    "T24n1464_009:0887c14": "匿經一宿者，貝夜提。」",
    "T24n1464_009:0887c15": "佛世尊遊舍衛國祇樹給孤獨園。時跋難陀",
    "T24n1464_009:0887c16": "釋子便作是念：「此弟子辱我小弟，今當報之。」",
    "T24n1464_009:0887c17": "便語弟子言：「我欲有所至，著衣持鉢隨我來，",
    "T24n1464_009:0887c18": "亦當語檀越好供養汝。」即相隨去。處處將行，",
    "T24n1464_009:0887c19": "從一家至一家。視日欲中撾揵稚，時過便",
    "T24n1464_009:0887c20": "語弟子：「汝還舍衛，我不喜與汝共行。」即還向",
    "T24n1464_009:0887c21": "祇桓，日已過中，比丘食已竟。即往白世尊。",
    "T24n1464_009:0887c22": "世尊告曰：「若比丘語比丘，作是語：『我欲有",
    "T24n1464_009:0887c23": "所至，共我到彼，當語檀越好供養汝。』將去之",
    "T24n1464_009:0887c24": "後復作是語：『汝去。比丘！我不喜與汝共行，我",
    "T24n1464_009:0887c25": "樂獨行。』作如是調誑者，墮。」(非上難陀，同字耳)",
    "T24n1464_009:0887c26": "佛世尊遊舍衛國祇樹給孤獨園。佛從舍衛",
    "T24n1464_009:0887c27": "欲詣拘薩羅界，中道無有村落，依一山宿。",
    "T24n1464_009:0887c28": "有一摩訶羅比丘，負大腐木來欲然火。有黑",
    "T24n1464_009:0887c29": "虺蛇木中來出，比丘怖懼便失聲喚。諸比",
    "T24n1464_009:0888a01": "丘聞，謂為被賊，即前問：「何以驚喚？」比丘如事",
    "T24n1464_009:0888a02": "答。諸比丘往白世尊。世尊告曰：「若比丘不病，",
    "T24n1464_009:0888a03": "於露地聚薪草牛屎糠樹葉然火。若自然、教",
    "T24n1464_009:0888a04": "他然者，墮。」",
    "T24n1464_009:0888a05": "佛世尊遊舍衛國祇樹給孤獨園。時尊者舍",
    "T24n1464_009:0888a06": "利弗來辭佛及比丘僧，欲六十日普行分衛。",
    "T24n1464_009:0888a07": "時加羅檀提比丘聞舍利弗欲六十日普行",
    "T24n1464_009:0888a08": "分衛，即來詣佛所，頭面禮足在一面坐。迦羅",
    "T24n1464_009:0888a09": "檀提白世尊言：「尊者舍利弗懈慢，不辭別世",
    "T24n1464_009:0888a10": "尊及比丘僧，欲於人間普行分衛。」時世尊即",
    "T24n1464_009:0888a11": "勅一比丘僧：「汝往詣舍利弗所，『世尊來呼汝。』」",
    "T24n1464_009:0888a12": "時比丘即從坐起，頭面禮足而去，詣舍利弗",
    "T24n1464_009:0888a13": "所：「世尊使我來呼舍利弗。」舍利弗與此比丘",
    "T24n1464_009:0888a14": "詣如來所，頭面禮足在一面坐。世尊告舍利",
    "T24n1464_009:0888a15": "弗言：「汝向者去不久，有此比丘來言：『舍利",
    "T24n1464_009:0888a16": "弗不辭佛及比丘僧，欲於人間普行分衛。』」舍",
    "T24n1464_009:0888a17": "利弗白佛言：「所周行處未曾失旨，無不辭眾",
    "T24n1464_009:0888a18": "而行。但此比丘所白事誤。譬如髦牛截兩",
    "T24n1464_009:0888a19": "角却，將人間行，無復觝突人意。我亦如是，未",
    "T24n1464_009:0888a20": "曾懈慢，不辭眾而行。譬如此地含容穢惡，",
    "T24n1464_009:0888a21": "大小行地亦不作此言：『當載此置此。』我亦如",
    "T24n1464_009:0888a22": "是，與地無異，豈當懈慢不辭眾而行？」時迦羅",
    "T24n1464_009:0888a23": "檀提比丘從坐起，禮舍利弗足悔過：「舍利弗！",
    "T24n1464_009:0888a24": "悔過，願恕。我如癡不及，我今云何謗舍利弗",
    "T24n1464_009:0888a25": "淨行？我自前犯此妄語，願舍利弗受我悔過。」",
    "T24n1464_009:0888a26": "時世尊告舍利弗言：「時受悔過，勿令此比丘",
    "T24n1464_009:0888a27": "於此座上頭破七分。」時舍利弗承佛教，即受",
    "T24n1464_009:0888a28": "其悔過。世尊告曰：「若比丘，比丘僧常法辭比",
    "T24n1464_009:0888a29": "丘僧，僧聽使行。後比丘證言不如法辭比丘",
    "T24n1464_009:0888b01": "僧。初可，後違者，墮。」",
    "T24n1464_009:0888b02": "佛世尊遊舍衛國祇樹給孤獨園。時沙彌羅",
    "T24n1464_009:0888b03": "云舍利弗弟子，夜不聽使房中宿，所向諸房",
    "T24n1464_009:0888b04": "皆不聽宿。唯有一客比丘房無人，羅云於中",
    "T24n1464_009:0888b05": "宿。臥未久復有一客比丘至，言：「汝是沙彌，避",
    "T24n1464_009:0888b06": "我大沙門去。」即牽曳出。時羅云墮淚，行詣如",
    "T24n1464_009:0888b07": "來廁。入廁屋，持如來一隻屐枕頭如眠。有一",
    "T24n1464_009:0888b08": "惡蛇常居此廁，先出求食，中夜暴風雨，蛇走",
    "T24n1464_009:0888b09": "來趣廁。諸佛常法，夜三時觀眾生，誰應得度？",
    "T24n1464_009:0888b10": "見羅云正爾當為惡蛇所害。時世尊即以三",
    "T24n1464_009:0888b11": "昧力往至廁上，時如來三彈指，羅云即覺。世",
    "T24n1464_009:0888b12": "尊問：「汝是誰？」沙彌答：「是羅云。」世尊問：「何以於",
    "T24n1464_009:0888b13": "此眠？」羅云具白世尊。時如來左肘擁羅云",
    "T24n1464_009:0888b14": "頭，將至石室。平旦世尊集和合僧，告諸比丘",
    "T24n1464_009:0888b15": "言：「此沙彌無父無母，唯仰和上阿闍梨隨",
    "T24n1464_009:0888b16": "時看視。不看者，誰當看？從今已往，聽沙彌與",
    "T24n1464_009:0888b17": "大比丘再宿，過者墮。」",
    "T24n1464_009:0888b18": "佛世尊遊舍衛國祇樹給孤獨園。時闡怒比丘",
    "T24n1464_009:0888b19": "生此惡念。觀如來說法。我悉知犯。此惡法者",
    "T24n1464_009:0888b20": "不足以為罪。時眾多比丘聞闡怒比丘生此",
    "T24n1464_009:0888b21": "惡念：「觀如來說法，我悉知，犯惡法者不足為",
    "T24n1464_009:0888b22": "罪。」時眾多比丘往至闡怒比丘所，語闡怒比",
    "T24n1464_009:0888b23": "丘言：「審有是語：『觀如來說法我悉知，犯惡法",
    "T24n1464_009:0888b24": "者不足為罪。』耶？」闡怒比丘答言：「此事信然。",
    "T24n1464_009:0888b25": "世尊說法我悉知，犯惡法者不足為罪。」諸比",
    "T24n1464_009:0888b26": "丘語：「止止。闡怒！莫作是語，亦莫謗如來。謗如",
    "T24n1464_009:0888b27": "來者，現世不得善。世尊無數方便說犯罪惡。",
    "T24n1464_009:0888b28": "汝今闡怒捨此倒見。」諸比丘諫而不肯隨，諸",
    "T24n1464_009:0888b29": "比丘不知當云何，往白世尊。世尊告曰：「若比",
    "T24n1464_009:0888c01": "丘生此惡念：『觀如來說法我悉知，犯惡事者",
    "T24n1464_009:0888c02": "不足為罪。』善比丘再三諫，從諫者可，不從諫",
    "T24n1464_009:0888c03": "者墮。」",
    "T24n1464_009:0888c04": "佛世尊遊舍衛國祇樹給孤獨園。時闡怒比丘",
    "T24n1464_009:0888c05": "故習惡見，不親近比丘僧，與六群比丘為伴，",
    "T24n1464_009:0888c06": "受六群教。諸比丘見，往白世尊。世尊告曰：「若",
    "T24n1464_009:0888c07": "比丘習惡見，已擯出，若與坐臥、言語者，墮。」",
    "T24n1464_009:0888c08": "佛世尊遊舍衛國祇樹給孤獨園。時尊者目",
    "T24n1464_009:0888c09": "揵連有二沙彌，不持戒、習惡法，在祇桓外",
    "T24n1464_009:0888c10": "各各為惡。諸比丘見，語沙彌言：「世尊無數方",
    "T24n1464_009:0888c11": "便說婬不淨，向婬念婬、婬意熾盛婬之惡露。",
    "T24n1464_009:0888c12": "汝等云何習此不淨？」時沙彌答：「我等亦見如",
    "T24n1464_009:0888c13": "來說法，其習婬者無有罪。」諸比丘復語：「汝為",
    "T24n1464_009:0888c14": "沙彌，莫作是語，言：『世尊說法犯婬無罪。』莫謗",
    "T24n1464_009:0888c15": "如來，其謗如來現身不得善。汝今沙彌，可捨",
    "T24n1464_009:0888c16": "惡見。」時沙彌不從比丘諫。諸比丘不知云何，",
    "T24n1464_009:0888c17": "往白世尊。世尊告曰：「若沙彌作是語：『如來說",
    "T24n1464_009:0888c18": "法犯婬無罪。』時比丘來諫：『汝沙彌莫作是語：",
    "T24n1464_009:0888c19": "「世尊說法犯婬無罪。」莫謗如來，謗如來者現",
    "T24n1464_009:0888c20": "身不善。』若沙彌從諫者善，不從者比丘當語",
    "T24n1464_009:0888c21": "沙彌作是語：『從今以往不得禮如來世尊，亦",
    "T24n1464_009:0888c22": "不得逐比丘行。如諸沙彌，應得與大比丘再",
    "T24n1464_009:0888c23": "宿，汝今無是。汝今促去，不復得住此。』若",
    "T24n1464_009:0888c24": "比丘知此沙彌已被擯，將行作使、若同止一",
    "T24n1464_009:0888c25": "宿者，墮。」",
    "T24n1464_009:0888c26": "佛世尊遊舍衛國祇樹給孤獨園。時毘舍佉",
    "T24n1464_009:0888c27": "無夷羅母著百種金瓔珞，往詣世尊所。毘舍",
    "T24n1464_009:0888c28": "佉無夷羅母中道便作是念：「我今往見世尊，",
    "T24n1464_009:0888c29": "著瓔珞非我禮。」即脫瓔珞，白[疊*毛]裹，付一婢",
    "T24n1464_009:0889a01": "使。時無夷羅母前禮佛足在一面坐。時世",
    "T24n1464_009:0889a02": "尊與說種種微妙法。說法已即從坐起，禮佛",
    "T24n1464_009:0889a03": "而去。時此婢使忘金瓔珞。時阿難見，即取舉",
    "T24n1464_009:0889a04": "之。便懷狐疑：「我不犯墮婆？」即白世尊。世尊告",
    "T24n1464_009:0889a05": "曰：「若比丘手捉金寶瓔珞、若教人取者，墮。除",
    "T24n1464_009:0889a06": "其僧園中得金寶。當遍令無人取者，停九十",
    "T24n1464_009:0889a07": "日。停九十日復令無人取者，停三歲。復令無",
    "T24n1464_009:0889a08": "人取者，以供僧事。若三歲後有主來索者，持",
    "T24n1464_009:0889a09": "僧物償。此是應取。」",
    "T24n1464_009:0889a10": "佛世尊遊舍衛國祇樹給孤獨園。時六群比",
    "T24n1464_009:0889a11": "丘不染新衣而著。諸長者見，自相謂言：「此沙",
    "T24n1464_009:0889a12": "門釋子出家學道，不染衣而著，與俗人何異？」",
    "T24n1464_009:0889a13": "十二法比丘聞，往白世尊。世尊告曰：「若比丘",
    "T24n1464_009:0889a14": "得新衣，當染作三色，青、皂、木蘭。若比丘不染",
    "T24n1464_009:0889a15": "作三色青皂木蘭者，墮。」",
    "T24n1464_009:0889a16": "佛世尊遊舍衛國祇樹給孤獨園。王波斯匿",
    "T24n1464_009:0889a17": "別作浴室，問諸阿逸：「今日應浴不？」諸比丘答",
    "T24n1464_009:0889a18": "曰：「今日應浴。」王語比丘：「於我浴室浴。」諸比",
    "T24n1464_009:0889a19": "丘，或早食時浴、或食後浴、或夜浴。波斯匿王",
    "T24n1464_009:0889a20": "夜來欲浴，諸比丘洗，王不得浴。竟夜欲曉，方",
    "T24n1464_009:0889a21": "乃得浴。王便作是念：「我不見如來即還城",
    "T24n1464_009:0889a22": "者，非是我宜。」時王波斯匿即詣佛所，頭面作",
    "T24n1464_009:0889a23": "禮在一面坐。佛知而問王：「時猶未曉，王從何",
    "T24n1464_009:0889a24": "來？」王具白世尊。時佛為王說種種法，默然住。",
    "T24n1464_009:0889a25": "王聞說法已，即從坐起，頭面禮足而去。世尊",
    "T24n1464_009:0889a26": "見王去不久，集和合僧，備十功德，世尊與沙",
    "T24n1464_009:0889a27": "門結戒：「若比丘半月一浴，過者貝逸提。此",
    "T24n1464_009:0889a28": "應時春後一月、半歲前一月，此應得浴。除其",
    "T24n1464_009:0889a29": "熱風雨、僧作、著路行，此常得浴。」(六十竟)◎",
    "T24n1464_009:0889b01": "◎佛世尊遊鞞舍梨獼猴江石室所。當於爾",
    "T24n1464_009:0889b02": "時鞞舍梨諸童子等在城門裏而射，筈筈相",
    "T24n1464_009:0889b03": "拄。時尊者迦留陀夷平旦著衣持鉢入鞞舍",
    "T24n1464_009:0889b04": "梨分衛，遙見諸童子共射筈筈相續，即往詣",
    "T24n1464_009:0889b05": "射所，語童子言：「汝等共射雖為奇特，不如我",
    "T24n1464_009:0889b06": "工。」諸童子即授弓箭。迦留陀夷問：「欲使我射",
    "T24n1464_009:0889b07": "何等物？」當於爾時有一鵄在上飛，諸童子",
    "T24n1464_009:0889b08": "言：「仰射此鳥。」迦留陀夷即以四角叉箭射鵄，",
    "T24n1464_009:0889b09": "叉箭叉鵄令住空不得飛。童子復言：「不殺此",
    "T24n1464_009:0889b10": "鳥，何以為工巧？」迦留陀夷問：「欲射何處？」童",
    "T24n1464_009:0889b11": "子言：「射右眼。」即射右眼，鳥墮地死。諸童子往",
    "T24n1464_009:0889b12": "白世尊。世尊告曰：「若比丘斷眾生命者，墮。」(佛及",
    "T24n1464_009:0889b13": "洴沙王、迦留陀夷三人，無比射也)",
    "T24n1464_009:0889b14": "佛世尊遊舍衛國祇樹給孤獨園。六群比丘常",
    "T24n1464_009:0889b15": "與十七群比丘共諍，二群共著道行。六群",
    "T24n1464_009:0889b16": "比丘語十七群比丘言：「汝等前行蹈殺虫，",
    "T24n1464_009:0889b17": "犯貝逸提。可時來向我悔過。」時此十七群比",
    "T24n1464_009:0889b18": "丘即向悔過。諸十二法比丘聞，往白世尊。世",
    "T24n1464_009:0889b19": "尊告曰：「若比丘不殺虫，證言殺虫者，墮。」",
    "T24n1464_009:0889b20": "佛世尊遊舍衛國祇樹給孤獨園。諸比丘在",
    "T24n1464_009:0889b21": "靜室坐禪，時天甚熱各各欲睡。諸比丘以指",
    "T24n1464_009:0889b22": "相挃，驚禪比丘，覺欠，復以指挃口中。諸十",
    "T24n1464_009:0889b23": "二法比丘往白世尊。世尊告曰：「若比丘禪，以",
    "T24n1464_009:0889b24": "指挃驚，覺欠，復以指挃口中者，墮。」",
    "T24n1464_009:0889b25": "佛世尊遊舍衛國祇樹給孤獨園。時諸比丘",
    "T24n1464_009:0889b26": "在靜室坐禪，時天甚熱各各欲睡。諸比丘",
    "T24n1464_009:0889b27": "以水相灑，驚禪比丘。比丘往白世尊。世尊告",
    "T24n1464_009:0889b28": "曰：「若比丘，不得以水相灑驚禪者，墮。」",
    "T24n1464_009:0889b29": "佛世尊遊舍衛國祇樹給孤獨園。時尊者阿那",
    "T24n1464_009:0889c01": "律在拘薩羅界夏坐，夏坐已著衣持鉢詣舍",
    "T24n1464_009:0889c02": "衛國。中道過一邑，問中人：「此間得止宿不？」人",
    "T24n1464_009:0889c03": "指示一寡婦家：「此中得住。」尊者阿那律即往",
    "T24n1464_009:0889c04": "此家，語言：「大妹！此間得住不？」阿那律面首白",
    "T24n1464_009:0889c05": "淨，婦人見婬意起，答言：「得宿。」即與淨掃房室",
    "T24n1464_009:0889c06": "敷床使坐在內，辦種種飲食。日已向暮，持水",
    "T24n1464_009:0889c07": "來洗手，持食來：「沙門可食。」阿那律答：「我今一",
    "T24n1464_009:0889c08": "食，不向暮飯。」婦人便作是念：「今雖不食，暮必",
    "T24n1464_009:0889c09": "與我臥。」更好布床使臥。婦人自食已，然油明",
    "T24n1464_009:0889c10": "燈。時此婦人即床頭立，前牽引阿那律衣裳，",
    "T24n1464_009:0889c11": "欲作不淨行。阿那律答：「梵行淨，不得從汝意。",
    "T24n1464_009:0889c12": "世尊無數方便說婬不淨，向婬念婬、婬意熾",
    "T24n1464_009:0889c13": "盛。」婦人竟夜擾阿那律。婦人便作是念：「此必",
    "T24n1464_009:0889c14": "清淨沙門，非不淨人。」便心開意解，向阿那律。",
    "T24n1464_009:0889c15": "阿那律為說種種深法，即時婦人壞二十億",
    "T24n1464_009:0889c16": "惡，得須陀洹，見諦得果。即從坐起，頭面禮阿",
    "T24n1464_009:0889c17": "那律足：「我今日已往歸佛歸法歸比丘僧，聽",
    "T24n1464_009:0889c18": "為優婆夷，盡命不殺生。願尊者阿那律受我",
    "T24n1464_009:0889c19": "請，於此間食。」阿那律默然受請。婦人入內辦",
    "T24n1464_009:0889c20": "種種食，行清淨水，手自授食。食已行水，在前",
    "T24n1464_009:0889c21": "長跪白阿那律言：「盡命受我請衣被飲食床臥",
    "T24n1464_009:0889c22": "病瘦醫藥。」阿那律默然受請。阿那律為說法",
    "T24n1464_009:0889c23": "已，即從坐起而去，詣舍衛國至世尊所，頭面",
    "T24n1464_009:0889c24": "禮足在一面坐。佛問阿那律：「於夏坐中無所",
    "T24n1464_009:0889c25": "乏少婆？」阿那律白佛：「無所乏少。」時阿那律以",
    "T24n1464_009:0890a01": "此事具白世尊。世尊告曰：「阿那律！譬如四毒",
    "T24n1464_009:0890a02": "蛇同一室住，寧與惡蛇同處，不與女人同床",
    "T24n1464_009:0890a03": "坐。譬如有明人，王教令之：『守此四蛇，食飲不",
    "T24n1464_009:0890a04": "失時節。若一蛇瞋，殺汝不疑。』語此人：『從汝所",
    "T24n1464_009:0890a05": "宜。』時此人便捨去，復值五拔刀賊欲殺。云何",
    "T24n1464_009:0890a06": "阿那律！此人畏四蛇得脫，復值五賊。趣得免",
    "T24n1464_009:0890a07": "之，復值六怨家常伺其便，今適相逢殺汝不",
    "T24n1464_009:0890a08": "疑。復得脫去，前有空舍欲入中藏，見舍空無",
    "T24n1464_009:0890a09": "所有，捫摸四壁值瓶器皆空。有一人來語此",
    "T24n1464_009:0890a10": "人言：『今有賊來可時避去。』適出門遇賊。復",
    "T24n1464_009:0890a11": "得免去，前值山水流駛，墮水死者無數人，所",
    "T24n1464_009:0890a12": "立處復有狼虎欲來害人，意欲渡水無有舟",
    "T24n1464_009:0890a13": "船，便作是念：『我以何方便得渡此水？』即收",
    "T24n1464_009:0890a14": "草木縛以為筏，手足排水，得到彼岸，得脫四",
    "T24n1464_009:0890a15": "蛇、五賊、六怨家、空舍賊，山水虎狼得度，婆羅",
    "T24n1464_009:0890a16": "門得活。」佛告阿那律：「所以引喻者，當解此義。",
    "T24n1464_009:0890a17": "蛇所居，以喻此身。身肥白好，由父母得長，此",
    "T24n1464_009:0890a18": "亦無常是壞敗法。四蛇者，是四大，地界水火",
    "T24n1464_009:0890a19": "風界各各增，則死不疑。五賊者，喻五陰，色痛",
    "T24n1464_009:0890a20": "想行識。六怨家者，喻六入。空聚者，喻六情，眼",
    "T24n1464_009:0890a21": "耳鼻舌身意處。觀眼眼空，觀耳鼻舌身心心",
    "T24n1464_009:0890a22": "空。出門見賊者，外六塵。山水者，四使，欲界",
    "T24n1464_009:0890a23": "欲使、不可使、癡使、見使。河水者，三愛是，欲",
    "T24n1464_009:0890a24": "愛、色愛、無色愛。所住處有虎狼者，謂五道生",
    "T24n1464_009:0890a25": "死。度彼岸者，謂泥洹。栰者，八聖道。手足",
    "T24n1464_009:0890a26": "排水者，是勇猛。婆羅門得活者，謂如來、無",
    "T24n1464_009:0890a27": "所著、等正覺。」佛告阿那律：「我與汝等勤苦學",
    "T24n1464_009:0890a28": "道，正可爾耳。是以之故，阿練兒常處樹下空",
    "T24n1464_009:0890a29": "處禪思莫懈。」時世尊因此事為沙門結戒：「若",
    "T24n1464_009:0890b01": "比丘與婦人同共室宿者，墮。」",
    "T24n1464_009:0890b02": "佛世尊遊白善山，時佛中夜起室前經行。時",
    "T24n1464_009:0890b03": "須那剎多比丘協掣子反被拘執，來恐世",
    "T24n1464_009:0890b04": "尊曰：「我天地大神，汝避我去。」世尊告曰：「十八",
    "T24n1464_009:0890b05": "億魔來恐我，不能動一毛，豈當畏反被拘執",
    "T24n1464_009:0890b06": "遙來恐我耶？」明旦世尊告諸比丘：「若比丘自",
    "T24n1464_009:0890b07": "恐人、教人恐者，墮。」",
    "T24n1464_009:0890b08": "佛世尊遊舍衛國祇樹給孤獨園。時六群比",
    "T24n1464_009:0890b09": "丘取十七群比丘衣鉢藏，揵槌以鳴，比丘僧",
    "T24n1464_009:0890b10": "入坐，十七群比丘索衣鉢不知所在。比丘僧",
    "T24n1464_009:0890b11": "會罷，還其衣鉢。十七群比丘語：「汝為沙門，何",
    "T24n1464_009:0890b12": "以盜人衣鉢？」六群比丘答：「戲耳，不盜。」諸比丘",
    "T24n1464_009:0890b13": "聞，往白世尊。世尊告曰：「若比丘戲藏衣鉢戶",
    "T24n1464_009:0890b14": "鑰鍼筒革屣及種種物，自戲藏、若教人藏者，",
    "T24n1464_009:0890b15": "墮。」",
    "T24n1464_009:0890b16": "佛世尊遊舍衛國祇樹給孤獨園。時跋難陀",
    "T24n1464_009:0890b17": "釋子賒賣衣與比丘尼，後從借著。既著衣壞，",
    "T24n1464_009:0890b18": "復責他直。十二法比丘聞，往白世尊。世尊告",
    "T24n1464_009:0890b19": "曰：「若比丘賒賣衣與比丘、若比丘尼、式叉摩",
    "T24n1464_009:0890b20": "尼、沙彌、沙彌尼，還借著。既著衣壞，復責其直",
    "T24n1464_009:0890b21": "者，墮。」",
    "T24n1464_009:0890b22": "佛世尊遊舍衛國祇樹給孤獨園。時尊者摩",
    "T24n1464_009:0890b23": "訶拘致羅從拘薩羅國來至舍衛國，中路依他",
    "T24n1464_009:0890b24": "聚宿。爾時村中夫婦共鬪，時婦逃走。尊者摩",
    "T24n1464_009:0890b25": "訶拘致平旦著衣持鉢出此村詣舍衛國，道",
    "T24n1464_009:0890b26": "逢此婦人，問：「沙門欲何所至？」答言：「至舍衛國。」",
    "T24n1464_009:0890b27": "婦人語沙門言：「貪為伴至舍衛國。」答言：「隨意。」",
    "T24n1464_009:0890b28": "時夫覓婦不知所在，逢一人隨道來，即問行",
    "T24n1464_009:0890b29": "人：「頗見有婦人西向行耶？」行人答言：「有一婦",
    "T24n1464_009:0890c01": "人共一沙門西去。」即瞋恚往逐，捉得沙門：「汝",
    "T24n1464_009:0890c02": "為比丘，將我婦欲何所至？」時比丘答：「我不將",
    "T24n1464_009:0890c03": "行，此自著路行。」即熟打沙門，放使去。至舍衛",
    "T24n1464_009:0890c04": "國，向諸比丘說。諸比丘往白世尊。世尊告曰：",
    "T24n1464_009:0890c05": "「若比丘與婦人同道行，從一村至一村者，墮。」",
    "T24n1464_009:0890c06": "佛遊王舍城迦蘭陀竹園所。慈地比丘數數",
    "T24n1464_009:0890c07": "證尊者沓婆犯僧迦婆施沙。諸比丘聞，往",
    "T24n1464_009:0890c08": "白世尊。世尊集和合僧，備十功德，佛為沙門",
    "T24n1464_009:0890c09": "結戒：「若比丘證言犯無根僧迦婆施沙法",
    "T24n1464_009:0890c10": "者，貝逸提。」",
    "T24n1464_009:0890c11": "佛遊舍衛國祇樹給孤獨園。有一比丘從拘",
    "T24n1464_009:0890c12": "薩羅詣舍衛國，中道至[口*蔡]羅園，與群賊相值。",
    "T24n1464_009:0890c13": "即問諸賊：「君何所至？」答言：「至舍衛國。」沙門語：",
    "T24n1464_009:0890c14": "「相貪為伴。」即與為伴。至舍衛國，賊不著大道",
    "T24n1464_009:0890c15": "行，為羅護人所捉。羅人語群賊言：「此沙門",
    "T24n1464_009:0890c16": "亦作賊耶？」答言：「亦作賊，為最魁首。」即將詣",
    "T24n1464_009:0890c17": "耆老所，具陳事狀。耆老心好道德，言：「此沙門",
    "T24n1464_009:0890c18": "釋子終不作賊，放使去，莫復更爾。」此比丘至",
    "T24n1464_009:0890c19": "舍衛國，語諸比丘。諸比丘往白世尊。世尊告",
    "T24n1464_009:0890c20": "曰：「若比丘知群賊與共行，從一村至一村者，",
    "T24n1464_009:0890c21": "墮。」",
    "T24n1464_009:0890c22": "佛世尊遊王舍城迦蘭陀竹園所。爾時尊者",
    "T24n1464_009:0890c23": "大目揵連將羅閱城內十餘童子為道，集諸",
    "T24n1464_009:0890c24": "年少沙彌七八十人，年未滿二十，次第授具",
    "T24n1464_009:0890c25": "足戒。竹園門外諸沙彌少氣多飢，喚呼索食。",
    "T24n1464_009:0890c26": "世尊知而問阿難：「喚呼涕泣者誰？」阿難白佛：",
    "T24n1464_009:0890c27": "「尊者目揵連在外授諸沙彌七八十人具足",
    "T24n1464_009:0890c28": "戒。飢不得食，是以喚呼。」世尊知而問目揵",
    "T24n1464_009:0890c29": "連：「年未滿二十，汝授具足戒耶？」答：「審爾。世尊！」",
    "T24n1464_009:0891a01": "世尊告曰：「年未滿二十者，不耐寒熱飢渴，亦",
    "T24n1464_009:0891a02": "不堪行道。年滿二十者，耐寒熱飢渴，復能行",
    "T24n1464_009:0891a03": "道。若比丘沙彌年未滿二十授具足戒者，墮。",
    "T24n1464_009:0891a04": "若授具足戒則非得戒，授者諸沙門犯慚愧",
    "T24n1464_009:0891a05": "罪。」",
    "T24n1464_009:0891a06": "佛世尊遊舍衛國祇樹給孤獨園。時六群比",
    "T24n1464_009:0891a07": "丘手自掘地，復教人掘地。諸長者見，自相謂",
    "T24n1464_009:0891a08": "言：「此沙門釋子云何自手掘地，復教人掘地。",
    "T24n1464_009:0891a09": "與耕人何異？」諸十二法比丘聞，往白世尊。世",
    "T24n1464_009:0891a10": "尊告曰：「若比丘自手掘地、若教人掘是置是",
    "T24n1464_009:0891a11": "者，墮。」",
    "T24n1464_009:0891a12": "佛遊舍衛國祇樹給孤獨園。有一長者請佛",
    "T24n1464_009:0891a13": "及比丘僧夏坐四月，供養供給衣裳飲食病",
    "T24n1464_009:0891a14": "瘦醫藥。諸比丘往詣長者所請夏坐四月病",
    "T24n1464_009:0891a15": "瘦醫藥，或有比丘長請四月外者。諸長者見，",
    "T24n1464_009:0891a16": "自相謂言：「我等許比丘齊四月裏，更無餘調。」",
    "T24n1464_009:0891a17": "十二法比丘聞，往白世尊。世尊告曰：「若比丘",
    "T24n1464_009:0891a18": "受四月夏坐，往請衣裳病瘦醫藥，除其長請、",
    "T24n1464_009:0891a19": "或時時別請、或本一日請，若長請物者，",
    "T24n1464_009:0891a20": "墮。」",
    "T24n1464_009:0891a21": "佛世尊遊舍衛國祇樹給孤獨園。時十五日",
    "T24n1464_009:0891a22": "撾揵搥，比丘僧集說戒。尊者闡怒語諸比丘：",
    "T24n1464_009:0891a23": "「我不學此戒。當先問博學毘尼法師，此戒有",
    "T24n1464_009:0891a24": "何義？」諸比丘不知當云何答，往白世尊。世尊",
    "T24n1464_009:0891a25": "告曰：「若比丘說戒日便作是言：『我不學此",
    "T24n1464_009:0891a26": "戒。當先問博學毘尼法師，此戒有何義？』者，墮。」",
    "T24n1464_009:0891a27": "世尊告諸比丘：「若不解戒，當學問比丘、博",
    "T24n1464_009:0891a28": "學毘尼法師，此不犯。」",
    "T24n1464_009:0891a29": "佛世尊遊拘捨彌瞿師羅園。拘舍彌比丘喜",
    "T24n1464_009:0891b01": "鬪諍訟罵詈誹謗。時六群比丘自相謂言：「此",
    "T24n1464_009:0891b02": "等比丘罵詈誹謗，我等誦習，明日向說之。」十",
    "T24n1464_009:0891b03": "二法比丘聞，往白世尊。世尊告曰：「若比丘共",
    "T24n1464_009:0891b04": "諍，默然誦習，明日向說者，墮。」",
    "T24n1464_009:0891b05": "佛世尊遊拘舍彌瞿師羅園。時瞿舍彌比丘",
    "T24n1464_009:0891b06": "集二十僧，於中悔過。時六群比丘自相謂言：",
    "T24n1464_009:0891b07": "「我等默然起去，使不得悔過。」即從坐起去。",
    "T24n1464_009:0891b08": "十二法比丘往白世尊。世尊告曰：「若比丘，比",
    "T24n1464_009:0891b09": "丘僧斷事未竟默然起去，不囑比坐比丘者，",
    "T24n1464_009:0891b10": "墮。」",
    "T24n1464_009:0891b11": "佛世尊遊王舍城耆闍崛山。時六群比丘於",
    "T24n1464_009:0891b12": "大眾中高聲大喚擾亂眾僧。十二法比丘聞，",
    "T24n1464_009:0891b13": "往白世尊。世尊告曰：「若比丘，不得高聲大喚",
    "T24n1464_009:0891b14": "擾亂人。若擾亂者，墮。」",
    "T24n1464_009:0891b15": "佛世尊遊舍衛國祇樹給孤獨園。時尊者海",
    "T24n1464_009:0891b16": "從拘薩羅至[口*蔡]祇多國。去[口*蔡]祇多國不遠，有",
    "T24n1464_009:0891b17": "龍名阿末提吐，於中住。凶惡暴虐，人不得到",
    "T24n1464_009:0891b18": "其處，象馬駝牛驢皆不得到，鳥亦不得在上",
    "T24n1464_009:0891b19": "飛。時尊者[口*蔡]偈妬平旦著衣持鉢入[口*蔡]祇",
    "T24n1464_009:0891b20": "多國分衛。聞去城不遠，有龍名阿末提吐，兇",
    "T24n1464_009:0891b21": "惡暴虐，人不得到其處，象馬駝牛驢皆不得",
    "T24n1464_009:0891b22": "到其處，鳥亦不得在上飛。分衛已還出城，",
    "T24n1464_009:0891b23": "舉衣鉢洗足舉坐布著肩上，往詣龍所。樹下",
    "T24n1464_009:0891b24": "先三震，拂布尼師檀，結加趺坐。阿末提",
    "T24n1464_009:0891b25": "吐龍聞袈裟臭，即大瞋恚來。尊者海即入三",
    "T24n1464_009:0891b26": "昧。時龍放雷雨霹靂，尊者[口*蔡]偈化雨霹靂成",
    "T24n1464_009:0891b27": "優鉢羅、鉢曇摩、拘勿陀、分陀利。時龍復雨蛇",
    "T24n1464_009:0891b28": "蠆龜鼈，尊者[口*蔡]偈化蛇作青蓮傳飾，化蠆",
    "T24n1464_009:0891b29": "成詹蔔鬘，化龜鼈為百葉華鬘。龍復雨擲",
    "T24n1464_009:0891c01": "牟刀戟，海化成甘蔗石蜜蒲萄，取而食之。時",
    "T24n1464_009:0891c02": "龍便作是念：「此必大神人，欲度我故來坐此",
    "T24n1464_009:0891c03": "耳。」時龍心開意解，不懷瞋恚，捨形化作婆羅",
    "T24n1464_009:0891c04": "門，來至海前，頭面禮足叉手白言：「我歸於君。」",
    "T24n1464_009:0891c05": "海答言：「汝莫歸我，如我歸佛歸法歸比丘僧，",
    "T24n1464_009:0891c06": "汝當從我。」時龍叉手受教，「正爾歸佛歸法歸",
    "T24n1464_009:0891c07": "比丘僧，聽為優婆塞，從今日始盡命不殺生。」",
    "T24n1464_009:0891c08": "時國界人民聞海降此惡龍，長者婆羅門聞",
    "T24n1464_009:0891c09": "爭來供養。比丘僧[口*蔡]偈漸來至舍衛國祇",
    "T24n1464_009:0891c10": "樹給孤獨園。有一優婆夷，聞[口*蔡]偈來到，別",
    "T24n1464_009:0891c11": "請一日供養。平旦[口*蔡]偈著衣持鉢至此優婆",
    "T24n1464_009:0891c12": "夷家。是優婆夷見坐已定，頭面禮足，行清淨",
    "T24n1464_009:0891c13": "水，自手斟酌布種種食。海語優婆夷言：「大妹！",
    "T24n1464_009:0891c14": "行來渴，有漿水不？」優婆夷便作是念：「若當與",
    "T24n1464_009:0891c15": "黑石蜜蒲萄漿苦酒漿者，恐發腹內風。」即盛",
    "T24n1464_009:0891c16": "酒似水、亦如水味。時[口*蔡]偈不味而飲。優婆夷",
    "T24n1464_009:0891c17": "行水訖，在前聽法。[口*蔡]偈說法，說法已便去。",
    "T24n1464_009:0891c18": "至祇桓兩門間，酒氣始徹醉不能前，臥於",
    "T24n1464_009:0891c19": "路側，三衣鉢鉢囊錫杖各在一處。佛知而告",
    "T24n1464_009:0891c20": "阿難曰：「汝著衣來，共出祇桓觀。」時世尊將阿",
    "T24n1464_009:0891c21": "難出祇桓門，遙見[口*蔡]偈醉臥路側，三衣鉢",
    "T24n1464_009:0891c22": "鉢囊錫杖各在一處。世尊知而問阿難曰：",
    "T24n1464_009:0891c23": "「此是何人？」阿難白佛：「尊者[口*蔡]偈。」世尊告阿難",
    "T24n1464_009:0891c24": "曰：「汝還祇桓，告諸比丘盡來會此。」時阿難敬",
    "T24n1464_009:0891c25": "承佛教，即入祇桓請諸比丘，將至門外。時",
    "T24n1464_009:0891c26": "世尊告諸比丘：「云何比丘！頗見聞知[口*蔡]偈比",
    "T24n1464_009:0891c27": "丘降惡龍不？」見者言見，聞者言聞。世尊告曰：",
    "T24n1464_009:0891c28": "「云何比丘！如今此人使降一蝦蟇能不？而降",
    "T24n1464_009:0891c29": "惡龍？」諸比丘對：「不能。世尊。」世尊告曰：「如是比",
    "T24n1464_009:0892a01": "丘！此飲酒之大失。諸比丘！從今已往不得飲",
    "T24n1464_009:0892a02": "酒甞酒。飲酒甞酒者，墮。漿有八種：蒲萄漿、甘",
    "T24n1464_009:0892a03": "蔗漿、柿漿、梨漿、[木*柰]漿、煮麥漿、麴漿(苦酒)、華漿。取",
    "T24n1464_009:0892a04": "要言之，其漿似酒、亦如酒味，飲而醉者，世尊",
    "T24n1464_009:0892a05": "曰皆不得飲。其漿似酒、亦如酒味、飲而不醉",
    "T24n1464_009:0892a06": "者，世尊曰得飲。其漿不似酒味、不似酒，飲而",
    "T24n1464_009:0892a07": "醉者，世尊曰亦不得飲。其漿不似酒、亦不如",
    "T24n1464_009:0892a08": "酒味，飲而不醉者，世尊曰得飲。」(八漿皆中前飲，其中有中後",
    "T24n1464_009:0892a09": "得飲者)",
    "T24n1464_009:0892a10": "佛世尊遊舍衛國祇樹給孤獨園。時迦留陀",
    "T24n1464_009:0892a11": "夷以得阿羅漢道，便作是念：「我本未得道時，",
    "T24n1464_009:0892a12": "與此六群比丘在此舍衛國，多觸惱諸長者家、",
    "T24n1464_009:0892a13": "多犯諸事。我今當教化用補前愆。」即於舍衛",
    "T24n1464_009:0892a14": "教化九百九十九家，少一不滿千家。其婦得",
    "T24n1464_009:0892a15": "道而夫不得者，不在數；其夫得道婦不得者，",
    "T24n1464_009:0892a16": "亦不在數；夫婦同得者乃數。有一婆羅門，夫",
    "T24n1464_009:0892a17": "婦應從迦留陀夷得道。時迦留陀夷平旦著",
    "T24n1464_009:0892a18": "衣持鉢入舍衛，殯陀跋陀不失次第，至此",
    "T24n1464_009:0892a19": "婆羅門家。時婆羅門出行不在，婆羅門婦閉",
    "T24n1464_009:0892a20": "門在內作食。迦留陀夷即三昧正受，從竈前",
    "T24n1464_009:0892a21": "地中踊出。婆羅門婦見，便作是念：「此必從我",
    "T24n1464_009:0892a22": "乞食。若空中倒懸，我不與食。」迦留陀夷即空",
    "T24n1464_009:0892a23": "中倒懸。婆羅門婦復作是念：「眼大如釜口，我",
    "T24n1464_009:0892a24": "不與食。」時迦留陀夷眼即大如釜口。婆羅門",
    "T24n1464_009:0892a25": "婦復作是念：「若戾口著額上，我不與食。」時迦",
    "T24n1464_009:0892a26": "留陀夷即戾口著額上。婆羅門婦復作是念：",
    "T24n1464_009:0892a27": "「正爾在我前死，我不與食。」迦留陀夷即在前",
    "T24n1464_009:0892a28": "死。婆羅門婦大驚怖言：「此沙門釋子廣有知",
    "T24n1464_009:0892a29": "識，是波斯匿王善知識、末利夫人阿闍梨。備",
    "T24n1464_009:0892b01": "當聞於此婆羅門家死，則誅我門族。今當活",
    "T24n1464_009:0892b02": "者，從意所索，不逆其意。」時迦留陀夷小頻申",
    "T24n1464_009:0892b03": "起，婆羅門婦見起復作是念：「著釜燋飯當與",
    "T24n1464_009:0892b04": "其食。」即以杓酌，終不得燋飯，但得好飯，時釜",
    "T24n1464_009:0892b05": "飯流來向鉢。婆羅門婦見此變化，心開意解：",
    "T24n1464_009:0892b06": "「此大神人來此間者，正欲度我，不來求食。」即",
    "T24n1464_009:0892b07": "擎鉢飯授優陀耶。優陀耶答：「妹！不用此飯。可",
    "T24n1464_009:0892b08": "持往施比丘僧。」此婆羅門婦於前先佛種善",
    "T24n1464_009:0892b09": "根，語迦留陀夷：「共往。欲持此釜飯，盡飯比丘",
    "T24n1464_009:0892b10": "僧。」優陀耶言：「隨意。」時婆羅門婦負此釜飯詣",
    "T24n1464_009:0892b11": "祇桓，鳴揵搥集比丘僧，以飯施比丘僧。頭",
    "T24n1464_009:0892b12": "面禮迦留陀夷，在一面坐。優陀耶即為說種",
    "T24n1464_009:0892b13": "種法，破二十拘利惡，得須陀洹果。時此婦人",
    "T24n1464_009:0892b14": "已得見諦，頭面禮優陀耶：「從今日始歸佛歸",
    "T24n1464_009:0892b15": "法歸比丘僧，聽為優婆夷，盡命不殺生。」時此",
    "T24n1464_009:0892b16": "婦人頭面禮迦留陀夷足便去。還詣家，語婆",
    "T24n1464_009:0892b17": "羅門言：「尊者迦留陀夷至此分衛，作若干變",
    "T24n1464_009:0892b18": "化，我即釜飯布施。比丘僧與我說法，得須陀",
    "T24n1464_009:0892b19": "洹道。君今及時，可速往聽法。」時婆羅門在先",
    "T24n1464_009:0892b20": "佛種善根，即往詣迦留陀夷所，頭面禮足在",
    "T24n1464_009:0892b21": "一面坐。迦留陀夷與說法，破二十拘利惡，得",
    "T24n1464_009:0892b22": "須陀洹果。時婆羅門得見諦，從坐起，頭面禮",
    "T24n1464_009:0892b23": "足：「從今日始歸佛歸法歸比丘僧，聽為優婆",
    "T24n1464_009:0892b24": "塞，盡命不殺生。」時優婆塞聞說法已，從坐起，",
    "T24n1464_009:0892b25": "頭面禮足而去。到舍，語其婦言：「迦留陀夷最",
    "T24n1464_009:0892b26": "是我等善知識，斷我等生死根、閉地獄門，得",
    "T24n1464_009:0892b27": "度彼岸。所須衣被飯食病瘦醫藥，使此間",
    "T24n1464_009:0892b28": "取。」時婦語婆羅門：「若往請。」即往頭面禮迦留",
    "T24n1464_009:0892b29": "陀夷足，在前白言：「所須衣被飯食病瘦醫",
    "T24n1464_009:0892c01": "藥，願到我家取，莫有疑難。」迦留陀夷默然受",
    "T24n1464_009:0892c02": "之，所須常到彼取。此婆羅門唯有一子，即與",
    "T24n1464_009:0892c03": "取婦，呼子與婦二人在前，約勅子言：「若我夫",
    "T24n1464_009:0892c04": "婦死後，汝看迦留陀夷如我在時。」兒跪答言：",
    "T24n1464_009:0892c05": "「奉教。」後漸漸父母死。七日後澡洗著衣，往",
    "T24n1464_009:0892c06": "詣迦留陀夷所，頭面禮足在一面坐，白優陀",
    "T24n1464_009:0892c07": "耶言：「迦留陀夷則是我父母，所須衣被飲食",
    "T24n1464_009:0892c08": "病瘦醫藥，至我家取。」迦留陀夷有所乏少，常",
    "T24n1464_009:0892c09": "往取之。時此婆羅門子出行不在，時有五百",
    "T24n1464_009:0892c10": "賊，外劫人已持財入舍衛城。時群賊中有一",
    "T24n1464_009:0892c11": "魁首，端正無雙。婆羅門子婦屋上遙[門@視]，即",
    "T24n1464_009:0892c12": "遣一婢使往語：「可暫顧屈，見造貧舍。」即到其",
    "T24n1464_009:0892c13": "家，與婆羅門子婦為不淨行。尊者迦留陀夷",
    "T24n1464_009:0892c14": "尋亦至舍，即就坐行清淨水，布種種食。食訖",
    "T24n1464_009:0892c15": "復行清淨水，在一面坐，聽說法。說婬之惡露，",
    "T24n1464_009:0892c16": "犯戒墮惡道持戒生天。婆羅門婦便作是念：",
    "T24n1464_009:0892c17": "「此沙門後至，說婬之不淨、持戒生天，必當見",
    "T24n1464_009:0892c18": "我為不淨行。又於我夫最為親厚，若當語此",
    "T24n1464_009:0892c19": "事者，罪我不少。」迦留陀夷去後，語此賊師：「此",
    "T24n1464_009:0892c20": "沙門後至，但說婬事，必當見我為不淨行。又",
    "T24n1464_009:0892c21": "於我夫最為親厚，若當告此事者，罪我不少。」",
    "T24n1464_009:0892c22": "賊問：「當云何？」婆羅門婦言：「當取殺。」賊答：「不",
    "T24n1464_009:0892c23": "得殺。」婦人問：「何以故不得殺？」賊答：「此是大",
    "T24n1464_009:0892c24": "種姓家子，波斯匿善知識、末利夫人師。是",
    "T24n1464_009:0892c25": "故不得殺。」婦言：「當作方便。」即詐病遣信呼。迦",
    "T24n1464_009:0892c26": "留陀夷食後著衣持鉢來至此家，頭面禮足，",
    "T24n1464_009:0892c27": "在一面坐。迦留陀夷與說法，說法已欲去。婆",
    "T24n1464_009:0892c28": "羅門婦白言：「小留莫去，意貪聞陀夷說法，病",
    "T24n1464_009:0892c29": "如小差。」迦留陀夷復重說深法。日沒時，此賊",
    "T24n1464_009:0893a01": "執利刀在後斫頭，即命斷，藏舍後馬糞下。其",
    "T24n1464_009:0893a02": "日是十五日說戒，撾揵搥集僧說戒行舍羅，",
    "T24n1464_009:0893a03": "長一。簸[口*蔡]羅問：「誰不入說戒？」比坐對：「尊者迦",
    "T24n1464_009:0893a04": "留陀夷不來。」簸[口*蔡]羅即問：「有囑授不？」答言：「無。」",
    "T24n1464_009:0893a05": "時簸[口*蔡]羅不知當云何，往白世尊。世尊告曰：",
    "T24n1464_009:0893a06": "「諸比丘但說戒，迦留陀夷已般泥洹，少一不",
    "T24n1464_009:0893a07": "滿五百。」世尊：「迦留陀夷常為我善知識，今日",
    "T24n1464_009:0893a08": "別矣。」時世尊平旦著衣持鉢，與大比丘眾入",
    "T24n1464_009:0893a09": "舍衛國，往詣馬糞所。佛力使迦留陀夷身踊",
    "T24n1464_009:0893a10": "出去地七仞，諸比丘以床仰承，即下臥床上",
    "T24n1464_009:0893a11": "送至城外。詣塚間，種種花香供養幡蓋圍",
    "T24n1464_009:0893a12": "繞，作眾伎樂，香油灌體而闍維之，與起偷",
    "T24n1464_009:0893a13": "婆。王波斯匿聞尊者迦留陀夷為某婆羅門",
    "T24n1464_009:0893a14": "所殺，即誅婆羅門家，左右誅十八家，捕五百",
    "T24n1464_009:0893a15": "賊，截手足，擲祇桓塹中。世尊因此事集和",
    "T24n1464_009:0893a16": "合僧，備十功德，佛為沙門結戒：「若比丘，不",
    "T24n1464_009:0893a17": "囑左右比丘，非時入邑落者，貝逸提。」諸比丘",
    "T24n1464_009:0893a18": "白佛：「尊者迦留陀夷本造何惡，今得阿羅漢，",
    "T24n1464_009:0893a19": "故為此婆羅門家所殺？」世尊告曰：「迦留陀夷",
    "T24n1464_009:0893a20": "往昔久遠時作天祀主。有五百群賊，劫掠得",
    "T24n1464_009:0893a21": "物，持入舍衛國。五百群賊截羊四足，持來",
    "T24n1464_009:0893a22": "祠天。天祠主即斷此羊命。爾時五百群賊截",
    "T24n1464_009:0893a23": "羊四足者，今祇桓塹中五百群賊是。時天",
    "T24n1464_009:0893a24": "祠主斷羊命者，今迦留陀夷是。雖得阿羅漢，",
    "T24n1464_009:0893a25": "不免宿對。爾時羊者，今婆羅門婦是。」時世尊",
    "T24n1464_009:0893a26": "說迦留陀夷昔所更，諸比丘聞佛所說，歡喜",
    "T24n1464_009:0893a27": "作禮而去。◎",
    "T24n1464_009:0893a28": "鼻奈耶卷第九"
}