{
    "X79n1560_004:0499a03": "禪林僧寶傳卷第四",
    "X79n1560_004:0499a05": "宋明白庵居沙門　惠洪　撰",
    "X79n1560_004:0499a06": "福州玄沙備禪師",
    "X79n1560_004:0499a07": "禪師名師備。福州閩縣謝氏子。少漁於南臺江上。及",
    "X79n1560_004:0499a08": "壯忽棄舟。從芙蓉山靈訓禪師斷髮。詣南昌開元道",
    "X79n1560_004:0499a09": "玄律師所。受具足戒。芒鞵布衲。食纔接氣。宴坐終日。",
    "X79n1560_004:0499a10": "眾異之。兄視雪峰。而師承之。雪峰呼為頭陀。每見之",
    "X79n1560_004:0499a11": "曰。再來人也。何不徧參去。對曰。達磨不來東土。二祖",
    "X79n1560_004:0499a12": "不往西天。雪峯然之。備結屋玄沙。眾相尋而至。遂成",
    "X79n1560_004:0499a13": "叢林。說法與契經冥合。諸方有未明要義。皆從決之。",
    "X79n1560_004:0499a14": "備曰。佛道閑曠。無有塗程。無門為解脫之門。無見作",
    "X79n1560_004:0499a15": "道人之見。不在三際。豈有昇沉。建立乖真。不屬造作。",
    "X79n1560_004:0499a16": "動即涉塵勞之境。靜則沉昏醉之鄉。動靜雙泯。即落",
    "X79n1560_004:0499a17": "空亡。動靜雙收。即漫汗佛性。必須對其塵境。如枯木",
    "X79n1560_004:0499a18": "寒灰。但臨時應用。不失其宜。如鏡照像。不亂光輝。如",
    "X79n1560_004:0499a19": "鳥飛空。不雜空色。所以十方無影像。三界絕行蹤。不",
    "X79n1560_004:0499a20": "墮往來機。不住中間相。鐘中無皷響。皷中無鐘聲。鐘",
    "X79n1560_004:0499a21": "皷不交參。句句無前後。如壯士展臂。不借他力。如師",
    "X79n1560_004:0499a22": "子游行。豈求伴侶。九霄絕翳。何用穿通。一段光明。未",
    "X79n1560_004:0499a23": "曾昏昧。到這裏。體寂寂。常皎皎。赤赫燄。無邊表。圓覺",
    "X79n1560_004:0499a24": "空中。不動搖。吞爍乾坤。逈然照出世者。元無出入。蓋",
    "X79n1560_004:0499b01": "名相無體。道本如如。法爾天真。不因修證。只要虗閑。",
    "X79n1560_004:0499b02": "不昧作用。不涉塵泥。若纖毫不盡。即落魔界。且句前",
    "X79n1560_004:0499b03": "句後。是學人難處。所以云。一句當機。八萬法門。生死",
    "X79n1560_004:0499b04": "路絕。直似秋潭月影。靜夜鐘聲。隨扣擊以無虧。觸波",
    "X79n1560_004:0499b05": "瀾而不散。猶是生死岸頭事。道人行處。如火銷氷。箭",
    "X79n1560_004:0499b06": "既離弦。無反回勢。所以牢籠不肯住。呼喚不迥頭。古",
    "X79n1560_004:0499b07": "聖不安排。至今無處所。步步登玄。不屬邪正。識不能",
    "X79n1560_004:0499b08": "識。智不能知。動便失宗。覺即迷旨。二乘膽戰。十地魂",
    "X79n1560_004:0499b09": "驚。語路處絕。心行處滅。直得釋迦掩室於摩竭。淨名",
    "X79n1560_004:0499b10": "杜口於毗耶。須菩提唱無說而顯道。釋梵絕視聽而",
    "X79n1560_004:0499b11": "雨花。與麼。現行無疑。此外更疑何事。勿棲泊處。離去",
    "X79n1560_004:0499b12": "來今。限約不得。尋思路絕。不因莊嚴。本來清淨。動用",
    "X79n1560_004:0499b13": "語笑。隨處明了。更無少欠。時人不悟。妄自涉塵。處處",
    "X79n1560_004:0499b14": "染著。頭頭繫絆。縱悟則塵境紛紛。名相不實。更擬凝",
    "X79n1560_004:0499b15": "心斂念。攝事歸空。隨有念起。旋旋破除。細想纔生。即",
    "X79n1560_004:0499b16": "便遏捺。如此見解。即是落空亡底外道。魂不散底死",
    "X79n1560_004:0499b17": "人。冥冥寞寞。無覺無知。塞耳偷鈴。徒自欺誑。我這裏",
    "X79n1560_004:0499b18": "則不然也。更不隈門旁戶。分明句句現前。不屬商量。",
    "X79n1560_004:0499b19": "不涉文字。權名出家兒。畢竟無蹤迹。真如凡聖。地獄",
    "X79n1560_004:0499b20": "天堂。皆是療狂子之方。都無實事。虗空尚無改變。大",
    "X79n1560_004:0499b21": "道豈有昇沉。悟則縱橫不離本際。到這裏凡聖也無",
    "X79n1560_004:0499b22": "立處。若向句中作意。則沒溺汝。學人若向外馳求。又",
    "X79n1560_004:0499b23": "屬魔王眷屬。如如不動。沒可安排。恰似燄鑪。不藏蚊",
    "X79n1560_004:0499b24": "蚋。本來平坦。何用剗除動轉。施為是真解脫。纖毫不",
    "X79n1560_004:0499c01": "受。措意便差。借使千聖出頭來。也安排他。一字不得。",
    "X79n1560_004:0499c02": "又曰。仁者如今事不獲已。教我抑下多少威光。苦口",
    "X79n1560_004:0499c03": "相勸。百千方便道。如此如彼。共相知聞。盡成顛倒知",
    "X79n1560_004:0499c04": "見。將此喉咽脣吻。祇成得箇野狐精業。謾汝我。還肯",
    "X79n1560_004:0499c05": "麼。只如今有過無過。唯我自知。汝又爭得會。若是恁",
    "X79n1560_004:0499c06": "麼人出頭來。甘伏呵責。夫為人師匠。大不容易。須是",
    "X79n1560_004:0499c07": "善知識始得。我如今恁麼道。方便助汝。猶尚不能覯",
    "X79n1560_004:0499c08": "得。可中渾舉宗乘。是汝向什麼處措手。還會麼。四十",
    "X79n1560_004:0499c09": "九年是方便。祇如靈山會上。有百千眾。唯有迦葉一",
    "X79n1560_004:0499c10": "人親聞。餘皆不聞。汝道。聞底事作麼生。不可道。如來",
    "X79n1560_004:0499c11": "無說說。迦葉不聞聞。便當得否。不可是汝修因成果。",
    "X79n1560_004:0499c12": "福智莊嚴底事。知麼。且道吾有正法眼藏。付囑大迦",
    "X79n1560_004:0499c13": "葉。我道猶如話月。曹谿竪拂。還同指月。所以道。大唐",
    "X79n1560_004:0499c14": "國內宗乘。未有一人舉唱。設有一人舉唱。盡大地人",
    "X79n1560_004:0499c15": "失却性命。無孔鐵鎚相似。一時亡鋒結舌去。汝諸人",
    "X79n1560_004:0499c16": "賴我不惜身命。共汝顛倒知見。隨汝狂意。方有申問",
    "X79n1560_004:0499c17": "處。我若不共汝與麼知聞去。汝向什麼處得見我。會",
    "X79n1560_004:0499c18": "麼。大難大難。備疾大法難舉。罕遇上根。學者依語生",
    "X79n1560_004:0499c19": "解。隨照失宗。乃示綱宗三句。曰第一句。且自承當。現",
    "X79n1560_004:0499c20": "成具足。盡十方世界。更無他故。祇是仁者。更教誰見",
    "X79n1560_004:0499c21": "誰聞。都來是汝心王所為。全成不動智。只欠自承當。",
    "X79n1560_004:0499c22": "渙作開方便門。使汝信有一分真常流注。亘古亘今。",
    "X79n1560_004:0499c23": "未有不是。未有不非者。然此句。只成平等法。何以故。",
    "X79n1560_004:0499c24": "但是以言。遣言以理逐理。平常性相。接物利生耳。且",
    "X79n1560_004:0500a01": "於宗旨。猶是明前。不明後。號為一味平實。分證法身",
    "X79n1560_004:0500a02": "之量。未有出格之句。死在句下。未有自由分。若知出",
    "X79n1560_004:0500a03": "格量。不被心魔所使。入到手中。便轉換落落地。言通",
    "X79n1560_004:0500a04": "大道。不墮平懷之見。是謂第一句綱宗也。第二句。迥",
    "X79n1560_004:0500a05": "因就果。不著平常一如之理。方便喚作轉位投機。生",
    "X79n1560_004:0500a06": "殺自在。縱奪隨宜。出生入死。廣利一切。逈脫色欲。愛",
    "X79n1560_004:0500a07": "見之境。方便喚作頓超三界之佛性。此名二理雙明。",
    "X79n1560_004:0500a08": "二義齊照。不被二邊之所動。妙用現前。是謂第二句",
    "X79n1560_004:0500a09": "綱宗也。第三句。知有大智。性相之本。通其過量之見。",
    "X79n1560_004:0500a10": "明陰洞陽。廓周沙界。一真體性。大用現前。應化無方。",
    "X79n1560_004:0500a11": "全用全不用。全生全不生。方便喚作慈定之門。是謂",
    "X79n1560_004:0500a12": "第三句綱宗也。因見亡僧。謂眾曰。亡僧面前。正是觸",
    "X79n1560_004:0500a13": "目菩提。萬里神光頂後相。學者多溟涬其語。梁開平",
    "X79n1560_004:0500a14": "二年戊辰十二月二十七日。示疾而化。閱世七十有",
    "X79n1560_004:0500a15": "四。坐四十四夏。備狀短小。然精神可掬。與閩帥王審",
    "X79n1560_004:0500a16": "知。為內外護。審知盡禮。延至安國禪院。眾盈七百。石",
    "X79n1560_004:0500a17": "頭之宗。至是遂中興之。有得法上首羅漢琛禪師。",
    "X79n1560_004:0500a18": "漳州羅漢琛禪師",
    "X79n1560_004:0500a19": "禪師名桂琛。生李氏。常山人也。幼卓越。絕酒胾。見萬",
    "X79n1560_004:0500a20": "壽寺無相律師。即前作禮。無相拊其首曰。若從我乎。",
    "X79n1560_004:0500a21": "乃欣然依隨之。父母不逆也。年二十餘。即剃髮為大",
    "X79n1560_004:0500a22": "僧。無相使習毗尼。一日為眾陞堂。宣戒本布薩已。乃",
    "X79n1560_004:0500a23": "曰。持犯但律身而已。非真解脫也。依文作解。豈發聖",
    "X79n1560_004:0500a24": "乎。一眾愕然。琛顧笑。為無相。作禮辭去。無相不強。初",
    "X79n1560_004:0500b01": "謁雪峯存公。不大發明。又事玄沙。遂臻其奧。與慧球",
    "X79n1560_004:0500b02": "者齊名。號二大士。琛能秘重大法。痛自韜晦。然叢林",
    "X79n1560_004:0500b03": "指目。以為雪峯法道之所寄也。漳州牧王公。請住城",
    "X79n1560_004:0500b04": "西石山。十餘年。遷止羅漢。破垣敗簀。人不堪其憂。非",
    "X79n1560_004:0500b05": "忘身為法者。不至。僧問。如何是羅漢一句。曰我若向",
    "X79n1560_004:0500b06": "汝道。却成兩句。又問以字不成。八字不是。是甚字。琛",
    "X79n1560_004:0500b07": "曰。汝不識此字耶。曰不識。琛曰。看取其下注脚。琛甞",
    "X79n1560_004:0500b08": "垂頭。頹然坐折木床。見僧來。即舉拂子曰。會麼。對曰。",
    "X79n1560_004:0500b09": "謝和尚指示學人。琛曰。見我豎起拂子。便道指示學",
    "X79n1560_004:0500b10": "人。汝每日見山見水。可不指示汝耶。又見僧來。舉拂",
    "X79n1560_004:0500b11": "子。其僧禮拜稱贊。琛曰。見我竪起拂子。便禮拜贊嘆。",
    "X79n1560_004:0500b12": "那裏掃地。竪起掃帚。為甚不贊嘆。有僧來報。保福遷",
    "X79n1560_004:0500b13": "化也。琛曰保福遷化。地藏入塔。琛時住地藏。乃石山",
    "X79n1560_004:0500b14": "也。于時學者莫測其旨。琛憫之為作明道偈。其詞曰。",
    "X79n1560_004:0500b15": "至道淵曠。勿以言宣。言宣非指。孰云有是。觸處皆渠。",
    "X79n1560_004:0500b16": "豈喻真虗。真虗設辨。如鏡中現。有無雖彰。在處無傷。",
    "X79n1560_004:0500b17": "無傷無在。何拘何礙。不假功成。將何法爾。法爾不爾。",
    "X79n1560_004:0500b18": "俱為脣齒。若以斯陳。埋沒宗旨。宗非意陳。無以見聞。",
    "X79n1560_004:0500b19": "見聞不脫。如水中月。於此不明。翻成剩法。一法有形。",
    "X79n1560_004:0500b20": "翳汝眼睛。眼睛不明。世界崢嶸。我宗奇特。當陽顯赫。",
    "X79n1560_004:0500b21": "佛及眾生。皆承恩力。不在低頭。思量難得。拶破面門。",
    "X79n1560_004:0500b22": "蓋覆乾坤。快須薦取。脫却根塵。其如不曉。謾說而今。",
    "X79n1560_004:0500b23": "後唐天成三年戊子秋。琛復至閩城舊止。徧游近城",
    "X79n1560_004:0500b24": "諸剎。乃還示微疾。沐浴安坐而化。閱世六十有二。坐",
    "X79n1560_004:0500c01": "四十二夏。闍維收舍利建塔。有得法上首。清涼益禪",
    "X79n1560_004:0500c02": "師。",
    "X79n1560_004:0500c03": "金陵清涼益禪師(法眼)",
    "X79n1560_004:0500c04": "禪師諱文益。餘杭魯氏子。七齡秀發。依新定全偉律",
    "X79n1560_004:0500c05": "師落髮。詣越州開元希覺律師。受具足戒。及覺公盛",
    "X79n1560_004:0500c06": "化四明。益往習毗尼。工文章。覺大奇之。俄辭去。初謁",
    "X79n1560_004:0500c07": "長慶稜道者。無所契悟。與善脩洪進。自漳州抵湖外。",
    "X79n1560_004:0500c08": "將發而雨。谿壯不可濟。顧城隅有古寺。解包休于門",
    "X79n1560_004:0500c09": "下。雨不止。入堂。有老僧坐地鑪。見益而曰。此行何之。",
    "X79n1560_004:0500c10": "曰行脚去。又問如何是行脚事。對曰不知。曰不知最",
    "X79n1560_004:0500c11": "親。益疑之。三人者附火。舉肇公語。至天地與我同根",
    "X79n1560_004:0500c12": "處。老僧又曰。山河大地與自己。是同是別。益曰同。琛",
    "X79n1560_004:0500c13": "竪兩指。熟視曰。兩箇。即起去。益大驚。周行廊廡。讀字",
    "X79n1560_004:0500c14": "額曰石山地藏。顧語脩輩曰。此老琛禪師也。意欲留",
    "X79n1560_004:0500c15": "止。語未卒。琛又至。雨已止。業已成行。琛送之問曰。上",
    "X79n1560_004:0500c16": "座尋常說。三界唯心。乃指庭下石曰。此石在心內。在",
    "X79n1560_004:0500c17": "心外。益曰在心內。琛笑曰。行脚人著甚來由。安塊石",
    "X79n1560_004:0500c18": "在心頭耶。益無以對之。乃俱求決擇。尋皆出世。益住",
    "X79n1560_004:0500c19": "臨川崇壽。僧子方者問曰。公久親長慶。乃嗣地藏。何",
    "X79n1560_004:0500c20": "意哉。益曰。以不解長慶說。萬象之中獨露身故。子方",
    "X79n1560_004:0500c21": "舉拂子示之。益曰。撥萬象。不撥萬象。子方曰。不撥萬",
    "X79n1560_004:0500c22": "象。益曰。獨露身[口*爾]。子方曰。撥萬象。益云。萬象之中[妳女+口]。",
    "X79n1560_004:0500c23": "子方於是悟旨。歎曰。我幾枉度此生。益謂門弟子曰。",
    "X79n1560_004:0500c24": "趙州曰。莫費力也。大好言語。何不仍舊去。世間法尚",
    "X79n1560_004:0501a01": "有門。佛法豈無門。自是不仍舊故。諸佛諸祖。秖於仍",
    "X79n1560_004:0501a02": "舊中得。如初夜鐘。不見有絲毫異。得與麼恰好。聞時",
    "X79n1560_004:0501a03": "無一聲子閙。何以故。為及時節。無心曰死。且不是死。",
    "X79n1560_004:0501a04": "止於一切。祇為不仍舊。忽然非次聞時。諸人盡驚愕",
    "X79n1560_004:0501a05": "道。鐘子恠鳴也。且如今日道。孟夏漸熱。則不可。方隔",
    "X79n1560_004:0501a06": "一日。能校多少。向五月一日。道便成賺。須知校絲髮",
    "X79n1560_004:0501a07": "不得。於方便中。向上座道不是時。蓋為賺。所以不仍",
    "X79n1560_004:0501a08": "舊。寶公曰。暫時自肯不追尋。歷劫何曾異今日。還會",
    "X79n1560_004:0501a09": "麼。今日只是塵劫。但著衣喫飯。行住坐臥。晨參暮請。",
    "X79n1560_004:0501a10": "一切仍舊。便為無事人也。又曰。見道為本。明道為功。",
    "X79n1560_004:0501a11": "便能得大智慧力。若未得如此。三界可愛底事。直教",
    "X79n1560_004:0501a12": "去盡。纔有纖毫。還應未可。祇如汝輩睡時。不瞋便喜。",
    "X79n1560_004:0501a13": "此是三界昏亂。習熟境界。不惺惺。便昏亂。蓋緣汝輩",
    "X79n1560_004:0501a14": "雜亂所致。古人謂之夾幻金。即是真。其如鑛何。若覷",
    "X79n1560_004:0501a15": "得徹骨徹髓。是汝輩力。脫未能如是。觀察他什麼。樓",
    "X79n1560_004:0501a16": "臺殿閣。諸聖未必長把却汝手。汝未必依而行之。古",
    "X79n1560_004:0501a17": "今如此也。又曰。出家兒。但隨時及節便得。寒即寒。熱",
    "X79n1560_004:0501a18": "即熱。欲識佛性義。當觀時節因緣。古今方便不少。石",
    "X79n1560_004:0501a19": "頭初看肇論。至會萬物為己者。其唯聖人乎。則曰。聖",
    "X79n1560_004:0501a20": "人無己。靡所不己。乃作參同契。首言竺土大僊心。無",
    "X79n1560_004:0501a21": "過此語也。中間亦只尋常說話。夫欲會萬物為自己",
    "X79n1560_004:0501a22": "去。盖盡大地無一法可見。已而又囑曰。光陰莫虗度。",
    "X79n1560_004:0501a23": "所以告汝輩。但隨時及節。便得。若也移時失候。即虗",
    "X79n1560_004:0501a24": "度光陰。於非色中作色解。於非色作色解。即是移時",
    "X79n1560_004:0501b01": "失候。且道色作非色解。還當得否。若與麼會。便是沒",
    "X79n1560_004:0501b02": "交涉。正是癡狂兩頭走。有什麼用處。但守分過時好。",
    "X79n1560_004:0501b03": "甞指竹問僧曰。還見麼。曰見。益曰。竹來眼裏。眼到竹",
    "X79n1560_004:0501b04": "邊。曰總不與麼。益笑曰。死急作麼。有偈曰。三界唯心。",
    "X79n1560_004:0501b05": "萬法唯識。唯識唯心。眼聲耳色。色不到耳。聲何觸眼。",
    "X79n1560_004:0501b06": "眼色耳聲。萬法成辦。萬法匪緣。豈觀如幻。大地山河。",
    "X79n1560_004:0501b07": "誰堅誰變。周顯德五年戊午七月十七日示疾。李國",
    "X79n1560_004:0501b08": "主駕至。慰問甚勤。閏月望。剃髮沐浴。辭眾訖。跏趺而",
    "X79n1560_004:0501b09": "化。顏貌久而如生。閱世七十有四。坐五十有四。夏公",
    "X79n1560_004:0501b10": "卿李建勳已下。素服奉全身。于江寧丹陽鄉建塔。諡",
    "X79n1560_004:0501b11": "大法眼禪師。",
    "X79n1560_004:0501b12": "贊曰。玄沙論三句。初無金銀銅輪之語。不然。殆與教",
    "X79n1560_004:0501b13": "乘何異哉。琛公精深廣大。唯以直下便見。擬成剩法",
    "X79n1560_004:0501b14": "為要。非三句所能管攝也。益以仍舊自處。以絕滲漏",
    "X79n1560_004:0501b15": "句為物。頗事邊幅。而永明乃其的孫。豈所謂深山大",
    "X79n1560_004:0501b16": "澤。龍蛇所由生者耶。",
    "X79n1560_004:0501b18": "禪林僧寶傳卷第四"
}