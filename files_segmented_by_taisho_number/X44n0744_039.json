{
    "X44n0744_039:0693c24": "四分律名義標釋卷第三十九",
    "X44n0744_039:0694a01": "明　廣州沙門釋　弘贊在犙　輯",
    "X44n0744_039:0694a02": "　　新安沙門釋　弘麗羅峰　校",
    "X44n0744_039:0694a03": "　　●律藏卷第五十九",
    "X44n0744_039:0694a04": "五非法",
    "X44n0744_039:0694a05": "律言。和尚有五非法。弟子應懺悔而去。應語和尚",
    "X44n0744_039:0694a06": "言。我如法。和尚不知(一也)。我不如法。亦不知(二也)。若我",
    "X44n0744_039:0694a07": "犯戒。捨不教呵(三也)。若犯。亦不知(四也)。若犯而懺悔。亦",
    "X44n0744_039:0694a08": "不知(五也)。和尚有如是五法。弟子應懺悔而去。僧祇",
    "X44n0744_039:0694a09": "律云。若和尚阿闍棃有過。弟子應諫。不得麤語。如",
    "X44n0744_039:0694a10": "教誡法。應輭語言。師不應作是事。若從者善若反",
    "X44n0744_039:0694a11": "加訶斥者。彼是和尚。應捨遠去。是阿闍棃。應持衣",
    "X44n0744_039:0694a12": "鉢。出界一宿。還依止餘人。若彼有勢力。應遠去。或",
    "X44n0744_039:0694a13": "依止有德重人。復次。有四種阿闍棃。一者無食無",
    "X44n0744_039:0694a14": "法。應不問而去。二者有食無法。應問而去。三者無",
    "X44n0744_039:0694a15": "食有法。雖苦。盡壽不應去。四者有食有法。雖驅遣。",
    "X44n0744_039:0694a16": "盡壽不應去。大論云。弟子見師之過。若實若虗。其",
    "X44n0744_039:0694a17": "心自壞。不復能得法利。若見師過。莫起嫌恨。應作",
    "X44n0744_039:0694a18": "是念。我先世福德不具足故。不得值佛。今值是襍",
    "X44n0744_039:0694a19": "行師。我不應念其過失。而自妨失般若。師之過失。",
    "X44n0744_039:0694a20": "不著於我。我但從師。受般若法。譬如狗皮囊。盛好",
    "X44n0744_039:0694a21": "寶物。不應以囊故。而棄其寶。如罪人執燭照道。不",
    "X44n0744_039:0694a22": "可以人罪故。不受其明。自墜溝壑。又如行路。遣小",
    "X44n0744_039:0694a23": "人導道。不可以人小故。不隨其語。如是等因緣。不",
    "X44n0744_039:0694a24": "應遠離於師。又如經說。復有說法者。持戒清淨。離",
    "X44n0744_039:0694b01": "於五欲。多知多識。有好名聞。威德尊重。弟子受法。",
    "X44n0744_039:0694b02": "而不顧錄。汝於是中。莫生怨恨。當作是念。我宿世",
    "X44n0744_039:0694b03": "罪故。今為小人。師不輕我。我自無福。不能得近。又",
    "X44n0744_039:0694b04": "我於師所。應破憍慢。以求法利。有如是種種諸師。",
    "X44n0744_039:0694b05": "菩薩為求般若故。但一心恭敬。不念其長短。若能",
    "X44n0744_039:0694b06": "如是忍辱。於師一心不起增減者。汝於師所。盡得",
    "X44n0744_039:0694b07": "妙法。如完牢之器。所受不漏(敬師法。詳如正恭敬經說)。",
    "X44n0744_039:0694b08": "五種犯",
    "X44n0744_039:0694b09": "或有犯。自心念懺悔(如不故作。犯責心突吉羅。自心念懺後不更作。是也)。或",
    "X44n0744_039:0694b10": "有犯小罪。從他懺悔(如犯故作突吉羅。若惡口。向一人說。得除滅之)。或有",
    "X44n0744_039:0694b11": "犯中罪。亦從他懺悔(如波逸提。自性。方便輕偷蘭遮。向一人前悔。亦得除滅)。",
    "X44n0744_039:0694b12": "或有犯重罪。從他懺悔(如僧殘罪。二十人羯磨除滅。及僧殘邊重偷蘭。波羅",
    "X44n0744_039:0694b13": "夷邊偷蘭。四人已上。眾共羯磨。而除滅之。若波羅夷邊重偷蘭。即一切僧共羯磨)。或有罪。",
    "X44n0744_039:0694b14": "不可懺悔(波羅夷是也)。薩婆多論云。若犯五篇戒。一一",
    "X44n0744_039:0694b15": "得三罪。如犯波羅夷。以犯戒體波羅夷。違佛教波",
    "X44n0744_039:0694b16": "夜提。犯威儀突吉羅。乃至眾多學法。犯三罪。犯戒",
    "X44n0744_039:0694b17": "體突吉羅。違佛語波逸提。犯威儀突吉羅。各有三",
    "X44n0744_039:0694b18": "罪。若懺時。但懺戒體。餘二罪同滅。以戒體是根本",
    "X44n0744_039:0694b19": "故(此是薩婆多論意。若準根本部。懺本罪時。所有方便。違教。覆藏。一一疊名隨懺。但不須別說耳。",
    "X44n0744_039:0694b20": "上代古德宗本部。則遣先懺從生。覆藏等罪。次懺根本。以先輕後重故。彌沙塞部。意亦同也)。母",
    "X44n0744_039:0694b21": "經云。或有犯重。報輕。或有犯輕。報重。或有犯重報",
    "X44n0744_039:0694b22": "亦重。或有犯輕。報亦輕。有犯重報輕者。有比丘作",
    "X44n0744_039:0694b23": "使。和合男女。若和合者。得僧殘不和合。得偷蘭遮。",
    "X44n0744_039:0694b24": "若比丘私作房。不白眾僧乞羯磨。未成。犯偷蘭遮。",
    "X44n0744_039:0694c01": "成已。犯僧殘。是名犯重。報輕。犯輕報重者。若比丘",
    "X44n0744_039:0694c02": "瞋恚心。打阿羅漢。或復欲心。摩觸阿羅漢。起於染",
    "X44n0744_039:0694c03": "著。乃至打佛。於佛上起染欲心。或有惡口。罵阿羅",
    "X44n0744_039:0694c04": "漢。及佛。毀訾形殘。諸根不具。此得波逸提。是名犯",
    "X44n0744_039:0694c05": "輕。報重。犯重報重者。波羅夷。及二無根謗聖及凡。",
    "X44n0744_039:0694c06": "得僧殘罪。一污他家。二壞法輪僧方便。三隨壞法",
    "X44n0744_039:0694c07": "輪僧徒眾。四惡性不受人諫。得僧殘罪。此是犯重。",
    "X44n0744_039:0694c08": "報亦重。犯輕報亦輕者。若比丘入聚落。不憶念。攝",
    "X44n0744_039:0694c09": "身四威儀。及口四過。忘誤犯者。一人前懺悔。波逸。",
    "X44n0744_039:0694c10": "提。突吉羅。若比丘犯罪。忘不發露。布薩時始憶。若",
    "X44n0744_039:0694c11": "欲發露。恐亂僧聽戒。心中默念。說戒已。當懺悔。如",
    "X44n0744_039:0694c12": "此等。皆犯輕報亦輕。波羅夷者。犯名雖同。果報有",
    "X44n0744_039:0694c13": "異。所以者何。如婬處非一。畜生及人。人中有出家。",
    "X44n0744_039:0694c14": "有不出家。不出家中。有二種。有持戒。不持戒。出家",
    "X44n0744_039:0694c15": "中。有五種。亦有持戒。不持戒。乃至聖人。有如是差",
    "X44n0744_039:0694c16": "別。犯名雖同。果報有異。第二波羅夷者。天及人。乃",
    "X44n0744_039:0694c17": "至聖人。如此人等。若斷命根。得波羅夷。斷名雖同。",
    "X44n0744_039:0694c18": "果報亦異。第三波羅夷者。所盜處非一。有出家。在",
    "X44n0744_039:0694c19": "家。在家人中。盜取他物。亦有差別。出家人中。盜亦",
    "X44n0744_039:0694c20": "有差別。三寶中盜。亦有差別。是故波羅夷名雖同。",
    "X44n0744_039:0694c21": "果報有異。第四波羅夷者。亦有差別。向在家人說。",
    "X44n0744_039:0694c22": "得過人法重。向出家人說。得過人法輕。是故得罪",
    "X44n0744_039:0694c23": "名雖同。果報不同也。又有犯須羯磨。有不須羯磨。",
    "X44n0744_039:0694c24": "須羯磨者。如十三僧殘。乃至惡口。不須羯磨者。三",
    "X44n0744_039:0695a01": "波羅夷是。一犯波羅夷。須羯磨得除。如難提伽比",
    "X44n0744_039:0695a02": "丘。無覆藏。心念念相。續無一念隱。亦不樂捨法服。",
    "X44n0744_039:0695a03": "僧為作得戒羯磨。所以得戒者。一。此人見佛。二。發",
    "X44n0744_039:0695a04": "露心重。是以得戒。是名有須。不須也。如上所說。犯",
    "X44n0744_039:0695a05": "戒有七種。謂波羅夷。乃至突吉羅。波羅夷者。不生",
    "X44n0744_039:0695a06": "善根。永不可懺。亦無羯磨。可得除罪。有偷蘭遮。不",
    "X44n0744_039:0695a07": "可羯磨除罪。何者。如提婆達多。出佛身血是。此偷",
    "X44n0744_039:0695a08": "蘭。永不生無漏善根。亦無羯磨可除罪也。有波逸",
    "X44n0744_039:0695a09": "提。不生善根。亦無羯磨可得除罪也。何者。如比丘",
    "X44n0744_039:0695a10": "瞋心。欲斷佛命。打佛。得波逸提。不可懺也。有突吉",
    "X44n0744_039:0695a11": "羅。不生善根。亦無除罪羯磨。何者。沙彌。沙彌尼。式",
    "X44n0744_039:0695a12": "叉彌尼。四波羅夷中。若犯一。此罪不可懺也。是故",
    "X44n0744_039:0695a13": "有犯須羯磨。有不須也。羯磨已復羯磨者。僧殘是",
    "X44n0744_039:0695a14": "也。羯磨已。更不羯磨者。三十事。九十事等。是也有",
    "X44n0744_039:0695a15": "忘誤犯者。心念自嘖滅也。心念自嘖滅者。眾學中。",
    "X44n0744_039:0695a16": "不故作者是。故作下者。一人前懺悔者。名輕也。故",
    "X44n0744_039:0695a17": "作中者。自性偷蘭遮。波逸提。波羅提提舍尼。是中",
    "X44n0744_039:0695a18": "犯。一人前悔也。重者。十三僧殘。僧殘邊偷蘭遮。波",
    "X44n0744_039:0695a19": "羅夷邊偷蘭遮。此是懺悔中重者。不可悔。四重。突",
    "X44n0744_039:0695a20": "吉羅波逸提。偷蘭。此罪不可悔也。",
    "X44n0744_039:0695a21": "破戒五過",
    "X44n0744_039:0695a22": "一自害。二為智者所呵。三有惡名流布。四臨終時",
    "X44n0744_039:0695a23": "生悔恨五死墮惡道。大論云。持戒之人。觀破戒人",
    "X44n0744_039:0695a24": "罪。應自勉勵。一心持戒。云何名為破戒人罪。破戒",
    "X44n0744_039:0695b01": "之人。人所不敬。其家如塚。人所不到。破戒之人。失",
    "X44n0744_039:0695b02": "諸功德。譬如枯樹。人不愛樂。破戒之人。如霜蓮華。",
    "X44n0744_039:0695b03": "人不喜見。破戒之人。惡心可畏。譬如羅剎。破戒之",
    "X44n0744_039:0695b04": "人。人不歸向。譬如渴人。不向枯井。破戒之人。心常",
    "X44n0744_039:0695b05": "疑悔。譬如犯事之人。常畏罪至。破戒之人。如田被",
    "X44n0744_039:0695b06": "雹。不可依仰。破戒之人。譬如苦瓜。雖形似甘種。而",
    "X44n0744_039:0695b07": "不可食。破戒之人。如賊聚落。不可依止。破戒之人。",
    "X44n0744_039:0695b08": "譬如病人。人不欲近。破戒之人。不得免苦。譬如惡",
    "X44n0744_039:0695b09": "道。難可得過。破戒之人。不可共止。譬如惡賊。難可",
    "X44n0744_039:0695b10": "親近。破戒之人。譬如火坑。行者避之。破戒之人。難",
    "X44n0744_039:0695b11": "可共住。譬如毒蛇。破戒之人。不可近觸。譬如大火。",
    "X44n0744_039:0695b12": "破戒之人。譬如破船。不可乘度。破戒之人。譬如吐",
    "X44n0744_039:0695b13": "食。不可更噉。破戒之人。在好眾中。譬如惡馬。在善",
    "X44n0744_039:0695b14": "馬中。破戒之人。與善人异。如驢在牛羣。破戒之人。",
    "X44n0744_039:0695b15": "在精進中。譬如儜兒。在健人中。破戒之人。雖似比",
    "X44n0744_039:0695b16": "丘。譬如死屍。在眠人中。破戒之人。譬如偽珠。在真",
    "X44n0744_039:0695b17": "珠中。破戒之人。譬如伊蘭。在旃檀林中。破戒之人。",
    "X44n0744_039:0695b18": "雖形似善人。內無善法。雖復剃頭染衣。次第捉籌。",
    "X44n0744_039:0695b19": "名為比丘。實非比丘。破戒之人。若著法衣。則是熱",
    "X44n0744_039:0695b20": "銅熱鐵鍱。以纏其身。若持鉢盂。則是盛洋銅器。若",
    "X44n0744_039:0695b21": "所噉食。則是吞燒鐵丸。飲熱洋銅。若受人供養供",
    "X44n0744_039:0695b22": "給。則是地獄。獄卒守人。若入精舍。則是入大地獄。",
    "X44n0744_039:0695b23": "若坐眾僧牀榻。是為坐熱鐵牀上。復次破戒之人。",
    "X44n0744_039:0695b24": "常懷怖懅。如病重人。常畏死至。亦如五逆罪人。心",
    "X44n0744_039:0695c01": "常自念。我為佛賊。藏覆避隈。如賊畏人。歲月日過。",
    "X44n0744_039:0695c02": "常不安隱。破戒之人。雖得供養利樂。是樂不淨。譬",
    "X44n0744_039:0695c03": "如愚人。供養莊嚴死屍。智者聞之。惡不欲見。如是",
    "X44n0744_039:0695c04": "種種無量。破戒之罪。不可稱說。行者。應當一心持",
    "X44n0744_039:0695c05": "戒。",
    "X44n0744_039:0695c06": "五種鹽",
    "X44n0744_039:0695c07": "此中二五種鹽。如藥犍度中明。",
    "X44n0744_039:0695c08": "猫皮",
    "X44n0744_039:0695c09": "應云野猫皮。野猫。即野狸。家狸。乃猫也。猫。眉標切。",
    "X44n0744_039:0695c10": "音苗。是捕鼠獸也。旦暮目睛皆圓。及午從斂如線。",
    "X44n0744_039:0695c11": "鼻端常冷。惟夏至一日暖。蓋陰類屬也。故其應陰",
    "X44n0744_039:0695c12": "氣如此也。",
    "X44n0744_039:0695c13": "伊師皮",
    "X44n0744_039:0695c14": "如皮革揵度未詳。",
    "X44n0744_039:0695c15": "懺有五法",
    "X44n0744_039:0695c16": "律言。年少比丘。在上座前懺悔。有五法。偏露右肩。",
    "X44n0744_039:0695c17": "脫革屣。禮足。右膝著地。合掌。應說罪名種性。作如",
    "X44n0744_039:0695c18": "是語。我某甲比丘。犯如是如是罪。從長老懺悔。上",
    "X44n0744_039:0695c19": "座應答言。自責汝心。生厭離。彼答言。爾。上座在下",
    "X44n0744_039:0695c20": "座比丘前懺悔。有四法。偏露右肩。脫革屣。胡跪合",
    "X44n0744_039:0695c21": "掌。說所犯名。我犯某罪。今於長老前懺悔。彼應語",
    "X44n0744_039:0695c22": "言。應改悔。生厭離心。答言。爾。母經云。上座於下座。",
    "X44n0744_039:0695c23": "有所犯罪。現前應立四法發露。一偏袒右肩。二脫",
    "X44n0744_039:0695c24": "革屣。三合掌。四說所犯罪。下座向上座悔過所犯",
    "X44n0744_039:0696a01": "者。現前應立五法。第三加胡跪。即成五法也。餘部",
    "X44n0744_039:0696a02": "皆同此式。言上座胡跪者。乃本部文。疑是誤也。言",
    "X44n0744_039:0696a03": "胡跪者。以雙足履地。兩膝皆豎。攝斂衣服。勿令垂",
    "X44n0744_039:0696a04": "地。即是對人說罪。持衣說淨。常途軌式。或向大眾",
    "X44n0744_039:0696a05": "而作敬。或被責而請忍。或受具而禮僧。皆同斯也",
    "X44n0744_039:0696a06": "(梵云嗢屈竹迦。此云蹲踞。即胡跪也)。",
    "X44n0744_039:0696a07": "罪名種性",
    "X44n0744_039:0696a08": "名。謂六聚差別。種。謂畜長離衣。三十事異。性謂一",
    "X44n0744_039:0696a09": "多不同。故律云。一名多種。自性非自性。住別異。十",
    "X44n0744_039:0696a10": "誦云。佛語優波離。有一種犯。性各各異。波羅夷性。",
    "X44n0744_039:0696a11": "各各異。僧伽婆尸沙性。各各異。波逸提性。各各異。",
    "X44n0744_039:0696a12": "波羅提提舍尼性。各各異。突吉羅性。各各異。餘如",
    "X44n0744_039:0696a13": "說戒犍度中釋。",
    "X44n0744_039:0696a14": "客比丘",
    "X44n0744_039:0696a15": "律言。年少客比丘。應以五法。禮上座舊比丘。應偏",
    "X44n0744_039:0696a16": "露右肩。脫革屣。右膝著地。捉上座足。言。大德。我和",
    "X44n0744_039:0696a17": "南。若年少舊比丘。禮客上座比丘。亦如是。僧祇律",
    "X44n0744_039:0696a18": "云。受禮人。不得如啞羊不語。當相問訊。應問少病。",
    "X44n0744_039:0696a19": "少惱。安樂不。道路不疲苦耶。客比丘應問。何者是",
    "X44n0744_039:0696a20": "僧上座。第二。第三上座。應禮足。舊比丘應問。長老",
    "X44n0744_039:0696a21": "幾歲。若客比丘小者。應與座令坐。若有者。前食後",
    "X44n0744_039:0696a22": "食。塗足油。非時漿。客舊比丘。應如是。若不者。越威",
    "X44n0744_039:0696a23": "儀法。內法傳云。昔大師在日。親為教主。客苾芻至。",
    "X44n0744_039:0696a24": "自唱善來。又復西方寺眾。多為制法。凡見新來。無",
    "X44n0744_039:0696b01": "論客舊。及弟子門人。舊人即須迎前。唱莎揭哆(譯曰",
    "X44n0744_039:0696b02": "善來)。客乃尋聲即云。窣莎揭哆(譯曰極善來)。如不說者。一",
    "X44n0744_039:0696b03": "違寺制。二準律有犯。無問大小。悉皆如此。即為收",
    "X44n0744_039:0696b04": "取瓶鉢。掛在壁牙。隨處安坐。令其憩息。幼向屏處。",
    "X44n0744_039:0696b05": "尊乃房前。卑則敬上。而執搦其腨。後及遍身。尊乃",
    "X44n0744_039:0696b06": "撫下。而頻按其背。不至腰足。齊年之類。事無間然。",
    "X44n0744_039:0696b07": "既解疲勞。方澡手濯足。次就尊所。伸其禮敬。但為",
    "X44n0744_039:0696b08": "一禮。跪而按足。尊遂乃展其右手。撫彼肩背。若別",
    "X44n0744_039:0696b09": "非經久。手撫不為。師乃問其安不。弟子隨事見答。",
    "X44n0744_039:0696b10": "然後退在一邊。恭敬而坐。實無立法。然西方軌則。",
    "X44n0744_039:0696b11": "多坐小枮。復皆露足。東夏既無斯事。執足之禮不",
    "X44n0744_039:0696b12": "行。經說人天來至佛所。頂禮雙足。退坐一面。即其",
    "X44n0744_039:0696b13": "儀矣。然後釋其時候。供給湯飲。酥蜜沙糖。飲噉隨",
    "X44n0744_039:0696b14": "意。或時八漿。並須羅濾。澄清方飲。如兼濁滓。此定",
    "X44n0744_039:0696b15": "不開。杏湯之流。體是稠濁。準依道理。全非飲限。律",
    "X44n0744_039:0696b16": "云。凡漿淨濾。色如黃荻。此謂西國。師弟門徒。客舊",
    "X44n0744_039:0696b17": "相遇。逢迎之禮。豈有冐寒創至。觸熱新來。或遍體",
    "X44n0744_039:0696b18": "汗流。或手足皆凍。放却衣幞。急事和南。情狀怱忙。",
    "X44n0744_039:0696b19": "深乖軌式。師乃立之。閒問餘事。誠哉太急。將為紹",
    "X44n0744_039:0696b20": "隆(若是別時禮拜。詳如下述)。",
    "X44n0744_039:0696b21": "和南",
    "X44n0744_039:0696b22": "或言婆南。應法師云。正言槃談。此譯為我禮。若云",
    "X44n0744_039:0696b23": "那謨悉羯羅。此翻禮拜(那謨。此云歸依。亦云歸命。言禮拜。亦未是正翻也)。",
    "X44n0744_039:0696b24": "按禮之與拜。其事略分。西國俗侶。有信敬者。見諸",
    "X44n0744_039:0696c01": "婆羅門外道等。唱云跪拜。若見比丘。即言敬禮。此",
    "X44n0744_039:0696c02": "則西國禮法之殊分也。新經正作畔睇。義淨三藏",
    "X44n0744_039:0696c03": "云。言和南者。梵云畔睇。或云畔憚南。譯為敬禮。但",
    "X44n0744_039:0696c04": "為採語不真。喚為和南。的取正音。應云畔睇。且如",
    "X44n0744_039:0696c05": "西國僧徒。凡欲出外。禮拜尊像。有人問云。何所之",
    "X44n0744_039:0696c06": "適。答曰。我向某處制底畔睇。即其事也。又凡禮拜",
    "X44n0744_039:0696c07": "者。意在敬上。自卑之儀也。欲致敬時。及有請白。先",
    "X44n0744_039:0696c08": "整法衣。搭左肩上。擪衣左腋。令使著身。即將左手",
    "X44n0744_039:0696c09": "向下。掩攝衣之左畔。右手隨所掩之衣裙。既至下",
    "X44n0744_039:0696c10": "邊。卷衣向膝。兩膝俱掩。勿令身現。背後衣緣。急使",
    "X44n0744_039:0696c11": "近身。掩攝衣裳。莫遣垂地。足跟雙豎。脊須平直。十",
    "X44n0744_039:0696c12": "指布地。方始叩頭。然其膝下。逈無衣物。復還合掌。",
    "X44n0744_039:0696c13": "復還叩地。慇懃致敬。如是至三。必也尋常。一禮便",
    "X44n0744_039:0696c14": "罷。中間更無起義。西國見為三拜。人皆怪之。若恐",
    "X44n0744_039:0696c15": "額上有塵。先須摩手令淨。然後拭之。次當拂去兩",
    "X44n0744_039:0696c16": "膝頭土。整頓衣裳。在一邊坐。或可暫時佇立。尊者",
    "X44n0744_039:0696c17": "即宜賜坐。必有訶責。立亦無傷。斯乃佛在世時。迄",
    "X44n0744_039:0696c18": "乎末代。師弟相傳。於今不絕如經律云。來至佛所。",
    "X44n0744_039:0696c19": "禮佛雙足。在一邊坐。不云敷坐具。禮三拜。在一邊",
    "X44n0744_039:0696c20": "立。斯其教矣。但尊老之處。多座須安。必有人來。準",
    "X44n0744_039:0696c21": "儀而坐。凡是坐者。皆足蹋地。曾無帖膝之法也。若",
    "X44n0744_039:0696c22": "是蹲居之式。準上應為。或可雙膝著地。平身合掌。",
    "X44n0744_039:0696c23": "乃是香臺瞻仰。讚歎之容矣。然於牀上禮拜。諸國",
    "X44n0744_039:0696c24": "所無。或敷氈席。亦不見有。欲敬反慢。豈成道理。至",
    "X44n0744_039:0697a01": "如牀上席上。平懷尚不致恭。況禮尊師大師。此事",
    "X44n0744_039:0697a02": "若為安可。西國講堂食堂之內。元來不置大牀。多",
    "X44n0744_039:0697a03": "設木枯。并小牀子。聽講食時。用將踞坐。斯其本法",
    "X44n0744_039:0697a04": "矣。神州則大牀方坐。其事久之。雖可隨時設儀。而",
    "X44n0744_039:0697a05": "本末之源須識。又夫禮敬之法。須合其儀。若不順",
    "X44n0744_039:0697a06": "教。則平地顛蹶。故佛言。有二種汙觸。不應受禮。亦",
    "X44n0744_039:0697a07": "不禮他。若違教者。拜拜皆招惡作之罪。一是飲食",
    "X44n0744_039:0697a08": "汙。二是不淨汙(二種汙觸如房舍犍度應禮句中出)又於大眾聚集。",
    "X44n0744_039:0697a09": "齋會之次。合掌即是致敬。故亦不勞全禮。禮便違",
    "X44n0744_039:0697a10": "教。或迮鬧處。或不淨地。或途路中。禮亦同犯。若在",
    "X44n0744_039:0697a11": "餘時。即應全禮。如佛告鄔波離。凡是口云。我今敬",
    "X44n0744_039:0697a12": "禮。但是口業伸敬。若時曲躬。口云畔睇。此雖是禮。",
    "X44n0744_039:0697a13": "而未具足。然有二種敬禮。一者五輪著地。二者兩",
    "X44n0744_039:0697a14": "手捉腨。而皆口云。我今敬禮。彼云無病。若不爾者。",
    "X44n0744_039:0697a15": "俱得越法罪。十誦律云。佛告優波離。稱和南者。是",
    "X44n0744_039:0697a16": "口語。若曲身者。是名心淨。若比丘禮時。從座起。偏",
    "X44n0744_039:0697a17": "袒右肩。脫革屣。右膝著地。兩手接上座足。僧祇律",
    "X44n0744_039:0697a18": "云。和南有三種。身口心。身者。前人若坐若立。頭面",
    "X44n0744_039:0697a19": "禮足。是名身。口者。若前人遠遙。合掌低頭。作是言。",
    "X44n0744_039:0697a20": "和南。是名口。心者。若以背去。應合掌作敬。是名身",
    "X44n0744_039:0697a21": "口心恭敬。若見上座來。不起迎和南恭敬者。越毗",
    "X44n0744_039:0697a22": "尼罪。上來所明僧徒伸敬儀軌。向下當述禮聖讚",
    "X44n0744_039:0697a23": "德之儀。義淨法師曰。神州之地。自古相傳。但知禮",
    "X44n0744_039:0697a24": "佛題名。多不稱揚讚德。何者。聞名但聽其名。罔識",
    "X44n0744_039:0697b01": "智之高下。讚歎具陳其德。名乃體德之弘深。即如",
    "X44n0744_039:0697b02": "西方制底畔睇。及常途禮敬。每於哺後。或昏黃時。",
    "X44n0744_039:0697b03": "大眾出門。繞塔三帀。香華具設。並悉蹲踞。令其能",
    "X44n0744_039:0697b04": "者。作哀雅聲。明徹雄朗。讚大師德。或十頌。或二十",
    "X44n0744_039:0697b05": "頌。次第還入寺中。至常集處。既其坐定。令一經師。",
    "X44n0744_039:0697b06": "升師子座。讀誦少經。具師子座。在上座頭。量處其",
    "X44n0744_039:0697b07": "宜。亦不高大。所誦之經。多誦三啟。乃是尊者馬鳴",
    "X44n0744_039:0697b08": "之所集。置初可十誦許。取經意而讚歎三尊。次述",
    "X44n0744_039:0697b09": "正經。是佛親說。讚誦既了。更陳十餘頌論。迴向發",
    "X44n0744_039:0697b10": "願。節段三開。故云三啟。經了之時。大眾皆云。蘇婆",
    "X44n0744_039:0697b11": "師多。蘇。即是妙。婆師多。是語。意欲讚經。是微妙語。",
    "X44n0744_039:0697b12": "或云娑度。義日善哉。經師方下。上座先起。禮師子",
    "X44n0744_039:0697b13": "座。修敬既訖。次禮聖僧座。還居本處。第二上座。準",
    "X44n0744_039:0697b14": "前禮二處已。次禮上座。方居自位而坐。第三上座。",
    "X44n0744_039:0697b15": "準次同然。迄乎眾末。若其眾大。過三五人。餘皆一",
    "X44n0744_039:0697b16": "時。望眾起禮。隨情而去。斯法乃是東聖方。耽摩立",
    "X44n0744_039:0697b17": "底國。僧徒軌式。至如那爛陀寺。人眾殷繁。僧徒數",
    "X44n0744_039:0697b18": "出五千。造次難為翔集。寺有八院。房有三百。但可",
    "X44n0744_039:0697b19": "隨時。當處自為禮誦。然此寺法。差一能唱導師。每",
    "X44n0744_039:0697b20": "至晡西。巡行禮讚。淨人童子。持雜香華。引前而去。",
    "X44n0744_039:0697b21": "院院悉過。殿殿皆禮。每禮拜時。高聲讚歎。三頌五",
    "X44n0744_039:0697b22": "頌。響皆遍徹。迄乎日暮。方始言周。此唱導師。恒受",
    "X44n0744_039:0697b23": "寺家。別料供養。或復獨對香臺。則隻坐而心讚。或",
    "X44n0744_039:0697b24": "翔臨於梵宇。則眾跪而高闡。然後十指布地。叩頭",
    "X44n0744_039:0697c01": "三禮。斯乃西方。承籍禮敬之儀。而老病之流。任居",
    "X44n0744_039:0697c02": "小座。其讚佛者。而舊已有。但為行之稍別。不與梵",
    "X44n0744_039:0697c03": "同。且如禮。佛之時。云歎佛相好者。即合直聲長讚。",
    "X44n0744_039:0697c04": "或十頌。二十頌。斯即其法也。又如來等偈。元是讚",
    "X44n0744_039:0697c05": "佛。良以音韻稍長。意義難顯。或可因齋靜夜。大眾",
    "X44n0744_039:0697c06": "悽然。令一能者。誦一百五十讚。及四百讚。并餘別",
    "X44n0744_039:0697c07": "讚。斯誠佳也(惟有二事。得作吟詠聲。一謂讚大師德。二謂誦三啟經。其餘誦諸經法。並",
    "X44n0744_039:0697c08": "皆不合作)。然而西國禮敬。盛傳讚歎。但有才人。莫不於",
    "X44n0744_039:0697c09": "所敬之尊。而為稱說。且如尊者。摩咥(丁結切)哩制吒",
    "X44n0744_039:0697c10": "者。乃西方宏才碩德。秀冠羣英人也(摩咥哩。是母。制吒。是兒)。",
    "X44n0744_039:0697c11": "佛先記曰。我沒代後。摩咥哩制吒。廣為稱歎。讚我",
    "X44n0744_039:0697c12": "實德也。其人初依外道出家。事大自在天。既是所",
    "X44n0744_039:0697c13": "尊。具仰讚詠。後乃見所記名。翻心奉佛。染衣出俗。",
    "X44n0744_039:0697c14": "廣興讚歎。初造四百讚。次造一百五十讚。總陳六",
    "X44n0744_039:0697c15": "度。明佛世尊所有勝德。斯可謂文情婉麗。共天蘤",
    "X44n0744_039:0697c16": "而齊芳。理致清高。與地嶽而爭峻。西方造讚頌者。",
    "X44n0744_039:0697c17": "莫不咸同祖習。無著世親菩薩。悉皆仰旨。故五天",
    "X44n0744_039:0697c18": "之地。初出家者。亦既誦得。五戒十戒。即須先教。誦",
    "X44n0744_039:0697c19": "斯二讚。無問大乘小乘。咸同遵此。有六意焉。一能",
    "X44n0744_039:0697c20": "知佛德之深遠。二識體制文之次第。三令舌根清",
    "X44n0744_039:0697c21": "淨。四得胸藏開通。五則處眾不惶。六乃長命無病。",
    "X44n0744_039:0697c22": "誦得此已。方學餘經。又尊者馬鳴。亦造歌詞。及莊",
    "X44n0744_039:0697c23": "嚴論。并作佛本行詩。大本若譯。有十餘卷。意述如",
    "X44n0744_039:0697c24": "來始自王宮。終乎雙樹。一代佛法。並輯為詩。五天",
    "X44n0744_039:0698a01": "南海。無不[言*奉]誦。意明字少。而攝義能多。復令誦者。",
    "X44n0744_039:0698a02": "心悅忘倦。又復纂持聖教。能生福利(云云)。其一百",
    "X44n0744_039:0698a03": "五十讚。并餘讚誦。備在藏典。亦刊流行。此不繁出。",
    "X44n0744_039:0698a04": "樂者自當討習。今略錄諸經論中。偈讚數頌。以便",
    "X44n0744_039:0698a05": "創學者。伸禮敬。而知歎德之儀。初為香讚。次乃隨",
    "X44n0744_039:0698a06": "情稱咏。如華嚴經偈云(當嚴整威儀。手擎香爐。誦云)。",
    "X44n0744_039:0698a07": "　戒香定香解脫香　　光明雲臺徧法界",
    "X44n0744_039:0698a08": "　供養十方無量佛　　見聞普熏證寂滅",
    "X44n0744_039:0698a09": "(又散華偈云)。",
    "X44n0744_039:0698a10": "　散華莊嚴淨光明　　莊嚴妙華以為帳",
    "X44n0744_039:0698a11": "　散眾雜華徧十方　　供養一切諸如來",
    "X44n0744_039:0698a12": "(或可誦平常香華讚亦佳)。",
    "X44n0744_039:0698a13": "禮三寶讚",
    "X44n0744_039:0698a14": "(賢聖集伽陀一百頌偈云)。",
    "X44n0744_039:0698a15": "　稽首一切出世間　　三界最尊功德海",
    "X44n0744_039:0698a16": "　智者能燒煩惱垢　　正覺我今歸命禮",
    "X44n0744_039:0698a17": "　稽首能拔生死險　　普竭憂惱貪癡海",
    "X44n0744_039:0698a18": "　破彼塵勞罪業山　　我今歸禮妙法寶",
    "X44n0744_039:0698a19": "　稽首一切佛稱讚　　八聖道行作莊嚴",
    "X44n0744_039:0698a20": "　無為禪定漸圓明　　我今歸禮聖眾寶",
    "X44n0744_039:0698a21": "普禮讚",
    "X44n0744_039:0698a22": "(發菩提心論主。讚佛偈云)。",
    "X44n0744_039:0698a23": "　敬禮無邊際　　去來現在佛　　等空不動智",
    "X44n0744_039:0698a24": "　救世大悲尊",
    "X44n0744_039:0698b01": "(又寶性論偈云)。",
    "X44n0744_039:0698b02": "　我今悉歸命　　一切無上尊　　為開法王藏",
    "X44n0744_039:0698b03": "　廣利諸羣生　　佛體無前際　　及無中間際",
    "X44n0744_039:0698b04": "　亦復無後際　　寂靜自覺知　　既自覺知已",
    "X44n0744_039:0698b05": "　覺他令他覺　　是故為彼說　　無畏常恒道",
    "X44n0744_039:0698b06": "　佛智慈悲力　　能執金剛柱　　摧破諸見山",
    "X44n0744_039:0698b07": "　故我今敬禮　　不可思量法　　非聞慧境界",
    "X44n0744_039:0698b08": "　去離言語道　　內心智清涼　　彼真妙法日",
    "X44n0744_039:0698b09": "　清淨無塵垢　　大智慧光明　　普照諸世間",
    "X44n0744_039:0698b10": "　能破諸曀障　　覺觀貪瞋癡　　一切煩惱等",
    "X44n0744_039:0698b11": "　故我今敬禮　　以能知於彼　　自性清淨心",
    "X44n0744_039:0698b12": "　見煩惱無實　　故離諸煩惱　　無障淨智慧",
    "X44n0744_039:0698b13": "　如實見眾生　　自性清淨心　　佛法身境界",
    "X44n0744_039:0698b14": "　無礙淨智眼　　見諸眾生性　　徧無量境界",
    "X44n0744_039:0698b15": "　故我今敬禮",
    "X44n0744_039:0698b16": "(又文殊師利問經。讚佛偈云)。",
    "X44n0744_039:0698b17": "　我禮一切佛　　調御無等雙　　丈六真法身",
    "X44n0744_039:0698b18": "　亦禮於佛塔　　生處得道處　　法輪涅槃處",
    "X44n0744_039:0698b19": "　行住坐臥處　　一切皆悉禮　　諸佛不思議",
    "X44n0744_039:0698b20": "　妙法亦如是　　能信及果報　　亦不可思議",
    "X44n0744_039:0698b21": "　能以此祇夜　　讚歎如來者　　於千萬億劫",
    "X44n0744_039:0698b22": "　不墮諸惡趣(祇夜。即是頌也)。",
    "X44n0744_039:0698b23": "禮釋尊讚",
    "X44n0744_039:0698b24": "(涅槃經。迦葉。菩薩。以偈讚佛云)。",
    "X44n0744_039:0698c01": "　憐愍世間大醫王　　身及智慧俱寂靜",
    "X44n0744_039:0698c02": "　無我法中有真我　　是故敬禮無上尊",
    "X44n0744_039:0698c03": "　發心畢竟二不別　　如是二心先心難",
    "X44n0744_039:0698c04": "　自未得度先度他　　是故我禮初發心",
    "X44n0744_039:0698c05": "(大方等陀羅尼經。華聚菩薩。以偈讚佛及法云)。",
    "X44n0744_039:0698c06": "　世尊色身如金山　　猶如日光照世間",
    "X44n0744_039:0698c07": "　能拔一切諸苦惱　　我今稽首大法王",
    "X44n0744_039:0698c08": "　世主法王甚希有　　如是妙法復過是",
    "X44n0744_039:0698c09": "　難見難聞亦難遇　　若有覩者成正覺",
    "X44n0744_039:0698c10": "(勝鬘師子吼經。勝鬘。以偈讚歎敬禮云)。",
    "X44n0744_039:0698c11": "　如來妙色身　　世間無與等　　無比不思議",
    "X44n0744_039:0698c12": "　是故今敬禮　　如來身無盡　　智慧亦復然",
    "X44n0744_039:0698c13": "　一切法常住　　是故我歸依　　降伏心過惡",
    "X44n0744_039:0698c14": "　及與身四種　　已到難伏地　　是故禮法王",
    "X44n0744_039:0698c15": "　知一切爾炎　　智慧身自在　　攝持一切法",
    "X44n0744_039:0698c16": "　是故今敬禮　　敬禮過稱量　　敬禮無譬類",
    "X44n0744_039:0698c17": "　敬禮無邊法　　敬禮難思議　　哀愍覆護我",
    "X44n0744_039:0698c18": "　令法種增長　　此世及後生　　願佛常攝受",
    "X44n0744_039:0698c19": "(天上天下無如佛偈。佛面猶如淨滿月。讚等。隨意稱咏。如常可知。此不繁出)。",
    "X44n0744_039:0698c20": "禮三身讚",
    "X44n0744_039:0698c21": "(佛三身讚。讚法身偈云)。",
    "X44n0744_039:0698c22": "　我今稽首法身佛　　無喻難思普徧智",
    "X44n0744_039:0698c23": "　充滿法界無罣礙　　湛然寂靜無等等",
    "X44n0744_039:0698c24": "　非有非無性真實　　亦非多少離數量",
    "X44n0744_039:0699a01": "　平等無相若虗空　　福利自他亦如是",
    "X44n0744_039:0699a02": "(報身偈云)。",
    "X44n0744_039:0699a03": "　我今稽首報身佛　　湛然安住大牟尼",
    "X44n0744_039:0699a04": "　哀愍化度菩薩眾　　處會如日而普照",
    "X44n0744_039:0699a05": "　三祇積集諸功德　　始能圓滿寂靜道",
    "X44n0744_039:0699a06": "　以大音聲談妙法　　普令獲得平等果",
    "X44n0744_039:0699a07": "(化身偈云)。",
    "X44n0744_039:0699a08": "　我今稽首化身佛　　菩提樹下成正覺",
    "X44n0744_039:0699a09": "　或起變現或寂靜　　或復往化於十方",
    "X44n0744_039:0699a10": "　或轉法輪於鹿苑　　或現大光如火聚",
    "X44n0744_039:0699a11": "　三途苦報悉能除　　三界無比大牟尼",
    "X44n0744_039:0699a12": "(迴向偈云)。",
    "X44n0744_039:0699a13": "　如是佛身無漏智　　我常信解淨三業",
    "X44n0744_039:0699a14": "　以無量慧大福行　　一心垂愍諸羣生",
    "X44n0744_039:0699a15": "　以今頌讚三身佛　　所獲無漏功德種",
    "X44n0744_039:0699a16": "　願我速證佛菩提　　盡引眾生歸正道",
    "X44n0744_039:0699a17": "若禮別佛。及菩薩。辟支。羅漢。等讚。廣出經論。此不",
    "X44n0744_039:0699a18": "繁錄。言爾炎者。此云所知。亦云應知。又云境界。言",
    "X44n0744_039:0699a19": "東聖方者。即東天竺。所言香臺者。或云香殿。雜事",
    "X44n0744_039:0699a20": "注云。西方名佛所住堂。為揵陀俱知。揵陀。是香。俱",
    "X44n0744_039:0699a21": "知。是堂。此言香室香臺。香殿之義。不可親觸尊顏。",
    "X44n0744_039:0699a22": "故但喚其所住之殿。即如此方稱王為陛下之類。",
    "X44n0744_039:0699a23": "然名為佛堂。佛殿者。斯乃不順西方之意也。",
    "X44n0744_039:0699a24": "四分律名義標釋卷第三十九"
}