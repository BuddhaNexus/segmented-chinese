{
    "T12n0375_026:0772c02": "2大般涅槃經卷第二十六",
    "T12n0375_026:0772c04": "宋代沙門慧嚴等依泥洹經加之",
    "T12n0375_026:0772c05": "師子吼菩薩品之二",
    "T12n0375_026:0772c06": "「善男子！復有眼見，諸佛如來、十住菩薩眼",
    "T12n0375_026:0772c07": "見佛性。復有聞見，一切眾生乃至九地聞見",
    "T12n0375_026:0772c08": "佛性。菩薩若聞一切眾生悉有佛性心不",
    "T12n0375_026:0772c09": "生信，不名聞見。",
    "T12n0375_026:0772c10": "「善男子！若有善男子、善女人欲見如來，",
    "T12n0375_026:0772c11": "應當修習十二部經，受持、讀誦、書寫、解說。」",
    "T12n0375_026:0772c12": "師子吼菩薩摩訶薩言：「世尊！一切眾生不能",
    "T12n0375_026:0772c13": "得知如來心相，當云何觀而得知耶？」",
    "T12n0375_026:0772c14": "「善男子！一切眾生實不能知如來心相。若",
    "T12n0375_026:0772c15": "欲觀察而得知者，有二因緣：一者、眼見，二",
    "T12n0375_026:0772c16": "者、聞見。若見如來所有身業，當知是則為",
    "T12n0375_026:0772c17": "如來也，是名眼見；若觀如來所有口業，當",
    "T12n0375_026:0772c18": "知是則為如來也，是名聞見。「若見色貌一",
    "T12n0375_026:0772c19": "切眾生無與等者，當知是則為如來也，是",
    "T12n0375_026:0772c20": "名眼見；若聞音聲微妙最勝，不同眾生所",
    "T12n0375_026:0772c21": "有音聲，當知是則為如來也，是名聞見。「若",
    "T12n0375_026:0772c22": "見如來所作神通——為眾生、為利養——若為",
    "T12n0375_026:0772c23": "眾生不為利養，當知是則為如來也，是",
    "T12n0375_026:0772c24": "名眼見；若觀如來以他心智觀眾生時——",
    "T12n0375_026:0772c25": "為利養說、為眾生說——若為眾生不為利",
    "T12n0375_026:0772c26": "養，當知是則為如來也，是名聞見。「云何如",
    "T12n0375_026:0772c27": "來而受是身？何故受身？為誰受身？是名眼",
    "T12n0375_026:0772c28": "見。若觀如來云何說法？何故說法？為誰說",
    "T12n0375_026:0772c29": "法？是名聞見。「以身惡業加之不瞋，當知",
    "T12n0375_026:0773a01": "是則為如來也，是名眼見；以口惡業加之",
    "T12n0375_026:0773a02": "不瞋，當知是則為如來也，是名聞見。「若",
    "T12n0375_026:0773a03": "見菩薩初生之時於十方面各行七步，摩",
    "T12n0375_026:0773a04": "尼跋陀、富那跋陀、鬼神大將執持幡蓋，震動",
    "T12n0375_026:0773a05": "無量無邊世界，金光晃曜彌滿虛空，難陀龍",
    "T12n0375_026:0773a06": "王及跋難陀以神通力浴菩薩身，諸天形",
    "T12n0375_026:0773a07": "像承迎禮拜，阿私陀仙合掌恭敬。盛年捨欲",
    "T12n0375_026:0773a08": "如棄涕唾，不為世樂之所迷惑。出家修道，",
    "T12n0375_026:0773a09": "樂於閑寂，為破邪見，六年苦行。於諸眾生",
    "T12n0375_026:0773a10": "平等無二，心常在定，初無散亂，相好嚴麗",
    "T12n0375_026:0773a11": "莊飾其身。所遊之處，丘墟皆平；衣服離身",
    "T12n0375_026:0773a12": "四寸不墮；行時直視，不顧左右；所食之物，",
    "T12n0375_026:0773a13": "物無完過；坐起之處，草不動亂。為調眾生，",
    "T12n0375_026:0773a14": "故往說法，心無憍慢。是名眼見。若聞菩薩",
    "T12n0375_026:0773a15": "行七步已唱如是言：『我今此身最是後邊。』",
    "T12n0375_026:0773a16": "阿私陀仙合掌而言：『大王當知：悉達太子定",
    "T12n0375_026:0773a17": "當得成阿耨多羅三藐三菩提，終不在家",
    "T12n0375_026:0773a18": "作轉輪王。何以故？相明了故。轉輪聖王相",
    "T12n0375_026:0773a19": "不明了，悉達太子身相炳著，是故必得阿耨",
    "T12n0375_026:0773a20": "多羅三藐三菩提。』見老、病、死，復作是言：『一",
    "T12n0375_026:0773a21": "切眾生甚可憐愍，常與如是生、老、病、死共",
    "T12n0375_026:0773a22": "相隨逐而不能觀，常行於苦，我當斷之。』",
    "T12n0375_026:0773a23": "從阿羅邏五通仙人受無想定，既成就已，",
    "T12n0375_026:0773a24": "後說其非。從欝陀仙受非有想非無想定，",
    "T12n0375_026:0773a25": "既成就已，說非涅槃是生死法。六年苦行無",
    "T12n0375_026:0773a26": "所剋獲，即作是言：『修是苦行空無所得，",
    "T12n0375_026:0773a27": "若是實者，我應得之。以虛妄故，我無所得。",
    "T12n0375_026:0773a28": "是名邪術，非正道也。』既成道已，梵天勸",
    "T12n0375_026:0773a29": "請：『惟願如來當為眾生廣開甘露，說無",
    "T12n0375_026:0773b01": "上法。』佛言：『梵王！一切眾生常為煩惱之所",
    "T12n0375_026:0773b02": "障覆，不能受我正法之言。』梵王復言：『世尊！",
    "T12n0375_026:0773b03": "一切眾生凡有三種：所謂利根、中根、鈍根。",
    "T12n0375_026:0773b04": "利根能受，惟願為說。』佛言：『梵王！諦聽諦聽，",
    "T12n0375_026:0773b05": "我今當為一切眾生開甘露門。』即於波羅",
    "T12n0375_026:0773b06": "㮈國轉正法輪，宣說中道。一切眾生不破",
    "T12n0375_026:0773b07": "諸結、非不能破，非破、非不破，故名中道；",
    "T12n0375_026:0773b08": "不度眾生、非不能度，是名中道；非一切",
    "T12n0375_026:0773b09": "成、亦非不成，是名中道；凡有所說，不自",
    "T12n0375_026:0773b10": "言師、不言弟子，是名中道；說不為利、",
    "T12n0375_026:0773b11": "非不得果，是名中道。正語、實語、時語、真語，",
    "T12n0375_026:0773b12": "言不虛發，微妙第一。如是等法是名聞見。",
    "T12n0375_026:0773b13": "「善男子！如來心相實不可見。若有善男子、",
    "T12n0375_026:0773b14": "善女人欲見如來，應當依是二種因緣。」",
    "T12n0375_026:0773b15": "爾時，師子吼菩薩摩訶薩白佛言：「世尊！如",
    "T12n0375_026:0773b16": "先所說菴羅菓喻四種人等，有人行細心",
    "T12n0375_026:0773b17": "不正實、有人心細行不正實、有人心細行",
    "T12n0375_026:0773b18": "亦正實、有人心不細行不正實。是初二種",
    "T12n0375_026:0773b19": "云何可知？如佛所說，唯依是二，不可得",
    "T12n0375_026:0773b20": "知。」",
    "T12n0375_026:0773b21": "佛言：「善哉，善哉。善男子！菴羅果喻二種人",
    "T12n0375_026:0773b22": "等實難可知。以難知故，我經中說當與共",
    "T12n0375_026:0773b23": "住；住若不知，當與久處；久處不知，當以智",
    "T12n0375_026:0773b24": "慧；智慧不知，當深觀察；以觀察故，則知持",
    "T12n0375_026:0773b25": "戒及以破戒。善男子！具是四事——共住、久處、智",
    "T12n0375_026:0773b26": "慧、觀察——然後得知持戒、破戒。「善男子！戒有",
    "T12n0375_026:0773b27": "二種，持者亦二：一、究竟，二、不究竟。有人以",
    "T12n0375_026:0773b28": "因緣故，受持禁戒。智者當觀：是人持戒，為",
    "T12n0375_026:0773b29": "為利養？為究竟持？「善男子！如來戒者，無有",
    "T12n0375_026:0773c01": "因緣，是故得名為究竟戒。以是義故，菩薩",
    "T12n0375_026:0773c02": "雖為諸惡眾生之所傷害，不生恚礙。是",
    "T12n0375_026:0773c03": "故如來得名成就畢竟持戒、究竟持戒。「善男",
    "T12n0375_026:0773c04": "子！我昔一時與舍利弗及五百弟子俱，共",
    "T12n0375_026:0773c05": "止住摩伽陀國瞻婆大城。時有獵師追逐",
    "T12n0375_026:0773c06": "一鴿。是鴿惶怖，至舍利弗影猶故戰慄，如芭",
    "T12n0375_026:0773c07": "蕉樹；至我影中，身心安隱，恐怖得除。是故",
    "T12n0375_026:0773c08": "當知：如來世尊畢竟持戒，乃至身影猶有是",
    "T12n0375_026:0773c09": "力。「善男子！不究竟戒尚不能得聲聞、緣覺，",
    "T12n0375_026:0773c10": "何況能得阿耨多羅三藐三菩提？「復有二",
    "T12n0375_026:0773c11": "種：一、為利養，二、為正法。為利養故受持禁",
    "T12n0375_026:0773c12": "戒，當知是戒不見佛性及以如來，雖聞佛",
    "T12n0375_026:0773c13": "性及如來名，猶不得名為聞見也。若為正",
    "T12n0375_026:0773c14": "法受持禁戒，當知是戒能見佛性及以如",
    "T12n0375_026:0773c15": "來，是名眼見、亦名聞見。「復有二種：一者、",
    "T12n0375_026:0773c16": "根深難拔，二者、根淺易動。若能修習空、無",
    "T12n0375_026:0773c17": "相、願，是名根深難拔；若不修習是三三昧，",
    "T12n0375_026:0773c18": "雖復修習為二十五有，是名根淺易動。「復",
    "T12n0375_026:0773c19": "有二種：一、為自身，二、為眾生。為眾生者，能",
    "T12n0375_026:0773c20": "見佛性及以如來。「持戒之人復有二種：一",
    "T12n0375_026:0773c21": "者、性自能持，二者、須他教勅。若受戒已，",
    "T12n0375_026:0773c22": "經無量世初不漏失，或值惡國、遇惡知識、",
    "T12n0375_026:0773c23": "惡時惡世、聞邪惡法、邪見同止，爾時雖無",
    "T12n0375_026:0773c24": "受戒之法，修持如本，無所毀犯，是名性自",
    "T12n0375_026:0773c25": "能持。若遇師僧、白四羯磨然後得戒，雖得",
    "T12n0375_026:0773c26": "戒已，要憑和上、諸師、同學、善友誨喻乃",
    "T12n0375_026:0773c27": "知進止、聽法說法、備諸威儀，是名須他教",
    "T12n0375_026:0773c28": "勅。善男子！性能持者，眼見佛性及以如來，亦",
    "T12n0375_026:0773c29": "名聞見。「戒復有二：一、聲聞戒，二、菩薩戒。",
    "T12n0375_026:0774a01": "從初發心乃至得成阿耨多羅三藐三菩提，",
    "T12n0375_026:0774a02": "是名菩薩戒；若觀白骨乃至證得阿羅漢",
    "T12n0375_026:0774a03": "果，是名聲聞戒。若有受持聲聞戒者，當知",
    "T12n0375_026:0774a04": "是人不見佛性及以如來；若有受持菩薩",
    "T12n0375_026:0774a05": "戒者，當知是人得阿耨多羅三藐三菩提，",
    "T12n0375_026:0774a06": "能見佛性、如來、涅槃。」",
    "T12n0375_026:0774a07": "師子吼菩薩言：「世尊！何因緣故受持禁戒？」佛",
    "T12n0375_026:0774a08": "言：「善男子！為心不悔故。何故不悔？為受",
    "T12n0375_026:0774a09": "樂故。何故受樂？為遠離故。何故遠離？為",
    "T12n0375_026:0774a10": "安隱故。何故安隱？為禪定故。何故禪定？為",
    "T12n0375_026:0774a11": "實知見故。何故為實知見？為見生死諸過",
    "T12n0375_026:0774a12": "患故。何故為見生死過患？為心不貪著",
    "T12n0375_026:0774a13": "故。何故為心不貪著？為得解脫故。何故為",
    "T12n0375_026:0774a14": "得解脫？為得無上大涅槃故。何故為得",
    "T12n0375_026:0774a15": "大般涅槃？為得常、樂、我、淨法故。何故為得",
    "T12n0375_026:0774a16": "常、樂、我、淨？為得不生、不滅故。何故為得不",
    "T12n0375_026:0774a17": "生、不滅？為見佛性故。是故，菩薩性自能持",
    "T12n0375_026:0774a18": "究竟淨戒。「善男子！持戒比丘雖不發願求",
    "T12n0375_026:0774a19": "不悔心，不悔之心自然而得。何以故？法性爾",
    "T12n0375_026:0774a20": "故。雖不求樂、遠離、安隱、真實知見、見生死",
    "T12n0375_026:0774a21": "過心不貪著、解脫、涅槃、常、樂、我、淨、不生、不滅，",
    "T12n0375_026:0774a22": "見於佛性而自然得。何以故？法性爾故。」",
    "T12n0375_026:0774a23": "師子吼菩薩言：「世尊！若因持戒得不悔果、",
    "T12n0375_026:0774a24": "因於解脫得涅槃果者，戒則無因、涅槃無",
    "T12n0375_026:0774a25": "果。戒若無因則名為常，涅槃有因則是無",
    "T12n0375_026:0774a26": "常。若爾者，涅槃則為本無今有。若本無今有，",
    "T12n0375_026:0774a27": "是為無常，猶如然燈。涅槃若爾，云何得名",
    "T12n0375_026:0774a28": "我、樂、淨耶？」",
    "T12n0375_026:0774a29": "佛言：「善男子！善哉，善哉。汝以曾於無量佛",
    "T12n0375_026:0774b01": "所種諸善根，能問如來如是深義。善男子！",
    "T12n0375_026:0774b02": "不失本念乃如是問也。「我憶往昔過無",
    "T12n0375_026:0774b03": "量劫，波羅㮈城有佛出世，號曰善得。爾時，",
    "T12n0375_026:0774b04": "彼佛三億歲中演說如是《大涅槃經》，我時與",
    "T12n0375_026:0774b05": "汝俱在彼會，我以是事諮問彼佛。爾時，如",
    "T12n0375_026:0774b06": "來為眾生故，三昧正受，未答此義。善哉，大",
    "T12n0375_026:0774b07": "士！乃能憶念如是本事。諦聽諦聽，當為汝",
    "T12n0375_026:0774b08": "說。「戒亦有因，謂聽正法；聽正法者，是亦",
    "T12n0375_026:0774b09": "有因，謂近善友；近善友者，是亦有因，所",
    "T12n0375_026:0774b10": "謂信心；有信心者，是亦有因——因有二種：一",
    "T12n0375_026:0774b11": "者、聽法，二、思惟義。善男子！信心者，因於聽",
    "T12n0375_026:0774b12": "法；聽法者，因於信心。如是二法，亦因、亦因",
    "T12n0375_026:0774b13": "因，亦果、亦果果。善男子！譬如尼乾立拒、舉",
    "T12n0375_026:0774b14": "瓶，互為因果，不得相離。善男子！如無明緣",
    "T12n0375_026:0774b15": "行、行緣無明，是無明行亦因、亦因因，亦果、亦",
    "T12n0375_026:0774b16": "果果；乃至生緣老死、老死緣生，是生老死",
    "T12n0375_026:0774b17": "亦因、亦因因，亦果、亦果果。善男子！生能生法，",
    "T12n0375_026:0774b18": "不能自生；不自生故，由生生生。生生不",
    "T12n0375_026:0774b19": "自生，賴生故生。是故，二生亦因、亦因因，亦果、",
    "T12n0375_026:0774b20": "亦果果。善男子！信心聽法亦復如是。「善男",
    "T12n0375_026:0774b21": "子！是果非因，謂大涅槃。何故名果？是上果",
    "T12n0375_026:0774b22": "故、沙門果故、婆羅門果故、斷生死故、破煩",
    "T12n0375_026:0774b23": "惱故，是故名果。為諸煩惱之所呵責，是故",
    "T12n0375_026:0774b24": "涅槃名果。煩惱者，名為過過。「善男子！涅槃",
    "T12n0375_026:0774b25": "無因，而體是果。何以故？無生滅故、無所作",
    "T12n0375_026:0774b26": "故、非有為故、是無為故、常不變故、無處所",
    "T12n0375_026:0774b27": "故、無始終故。善男子！若涅槃有因則不得",
    "T12n0375_026:0774b28": "稱為涅槃也。槃者，言因；般涅，言無；無有",
    "T12n0375_026:0774b29": "因故，故稱涅槃。」",
    "T12n0375_026:0774c01": "師子吼菩薩言：「如佛所說：『涅槃無因。』是義",
    "T12n0375_026:0774c02": "不然。若言無者，則合六義。一者、畢竟無故，",
    "T12n0375_026:0774c03": "名之為無，如一切法無我、無我所。二者、",
    "T12n0375_026:0774c04": "有時無故，名之為無，如世人言河池無水、",
    "T12n0375_026:0774c05": "無有日月。三者少故，名之為無，如世人",
    "T12n0375_026:0774c06": "言食中少醎名為無醎、甘漿少甜名為無",
    "T12n0375_026:0774c07": "甜。四者、無受故，名之為無，如旃陀羅不",
    "T12n0375_026:0774c08": "能受持婆羅門法，是故名為無婆羅門。五",
    "T12n0375_026:0774c09": "者、受惡法故，名之為無，如世人言受",
    "T12n0375_026:0774c10": "惡法者不名沙門及婆羅門，是故名為無",
    "T12n0375_026:0774c11": "有沙門及婆羅門。六者、不對故，名之為",
    "T12n0375_026:0774c12": "無，譬如無白名之為黑、無有明故名之",
    "T12n0375_026:0774c13": "無明。世尊！涅槃亦爾，有時無因，故名涅",
    "T12n0375_026:0774c14": "槃。」",
    "T12n0375_026:0774c15": "佛言：「善男子！汝今所說如是六義，何故不",
    "T12n0375_026:0774c16": "引畢竟無者以喻涅槃，乃取有時無耶？善",
    "T12n0375_026:0774c17": "男子！涅槃之體畢竟無因，猶如無我及無我",
    "T12n0375_026:0774c18": "所。善男子！世法、涅槃，終不相對。是故，六事不",
    "T12n0375_026:0774c19": "得為喻。「善男子！一切諸法悉無有我，而",
    "T12n0375_026:0774c20": "此涅槃真實有我。以是義故，涅槃無因而",
    "T12n0375_026:0774c21": "體是果。是因非果，名為佛性；非因生故，是",
    "T12n0375_026:0774c22": "因非果；非沙門果，故名非果。何故名因？",
    "T12n0375_026:0774c23": "以了因故。善男子！因有二種：一者、生因，",
    "T12n0375_026:0774c24": "二者、了因。能生法者，是名生因；燈能了物，",
    "T12n0375_026:0774c25": "故名了因。煩惱諸結，是名生因；眾生父母，是",
    "T12n0375_026:0774c26": "名了因。如穀子等，是名生因；地、水、糞等，是",
    "T12n0375_026:0774c27": "名了因。復有生因，謂六波羅蜜阿耨多羅",
    "T12n0375_026:0774c28": "三藐三菩提；復有了因，謂佛性、阿耨多羅三",
    "T12n0375_026:0774c29": "藐三菩提。復有了因，謂六波羅蜜佛性；復",
    "T12n0375_026:0775a01": "有生因，謂首楞嚴三昧、阿耨多羅三藐三",
    "T12n0375_026:0775a02": "菩提。復有了因，謂八正道、阿耨多羅三藐三",
    "T12n0375_026:0775a03": "菩提；復有生因，所謂信心六波羅蜜。」",
    "T12n0375_026:0775a04": "師子吼菩薩言：「世尊！如佛所說：『見於如來",
    "T12n0375_026:0775a05": "及以佛性。』是義云何？世尊！如來之身無有",
    "T12n0375_026:0775a06": "相貌，非長，非短，非白，非黑，無有方所、不",
    "T12n0375_026:0775a07": "在三界，非有為相、非眼識識，云何可見？",
    "T12n0375_026:0775a08": "佛性亦爾。」",
    "T12n0375_026:0775a09": "佛言：「善男子！佛身二種：一者、常，二者、無",
    "T12n0375_026:0775a10": "常。無常者，為欲度脫一切眾生方便示現，",
    "T12n0375_026:0775a11": "是名眼見；常者，如來世尊解脫之身，亦名眼",
    "T12n0375_026:0775a12": "見、亦名聞見。佛性亦二：一者、可見，二、不",
    "T12n0375_026:0775a13": "可見。可見者，十住菩薩、諸佛世尊；不可見者，",
    "T12n0375_026:0775a14": "一切眾生。眼見者，謂十住菩薩、諸佛如來眼",
    "T12n0375_026:0775a15": "見眾生所有佛性；聞見者，一切眾生、九住菩",
    "T12n0375_026:0775a16": "薩聞有佛性。「如來之身復有二種：一者、是",
    "T12n0375_026:0775a17": "色，二者、非色。色者，如來解脫；非色者，如來",
    "T12n0375_026:0775a18": "永斷諸色相故。佛性二種：一者、是色，二",
    "T12n0375_026:0775a19": "者、非色。色者，阿耨多羅三藐三菩提；非色者，",
    "T12n0375_026:0775a20": "凡夫乃至十住菩薩，十住菩薩見不了了，故",
    "T12n0375_026:0775a21": "名非色。「善男子！佛性者，復有二種：一者、是",
    "T12n0375_026:0775a22": "色，二者、非色。色者，謂佛、菩薩；非色者，一切",
    "T12n0375_026:0775a23": "眾生。色者，名為眼見；非色者，名為聞見。佛",
    "T12n0375_026:0775a24": "性者，非內、非外，雖非內、外，然非失壞，故",
    "T12n0375_026:0775a25": "名眾生悉有佛性。」",
    "T12n0375_026:0775a26": "師子吼菩薩言：「世尊！如佛所說：『一切眾生",
    "T12n0375_026:0775a27": "悉有佛性，如乳中有酪。』金剛力士、諸佛佛",
    "T12n0375_026:0775a28": "性如清醍醐，云何如來說言佛性非內、非",
    "T12n0375_026:0775a29": "外？」",
    "T12n0375_026:0775b01": "佛言：「善男子！我亦不說乳中有酪。酪從乳",
    "T12n0375_026:0775b02": "生，故言有酪。」「世尊！一切生法各有時節。」「善",
    "T12n0375_026:0775b03": "男子！乳時無酪，亦無生酥、熟酥、醍醐，一切眾",
    "T12n0375_026:0775b04": "生亦謂是乳。是故，我言乳中無酪。如其有",
    "T12n0375_026:0775b05": "者，何故不得二種名字——如人二能，言金鐵",
    "T12n0375_026:0775b06": "師？酪時無乳、生酥、熟酥及以醍醐，眾生",
    "T12n0375_026:0775b07": "亦謂是酪非乳，非生、熟酥及以醍醐；乃至",
    "T12n0375_026:0775b08": "醍醐亦復如是。善男子！因有二種：一者、正",
    "T12n0375_026:0775b09": "因，二者、緣因。正因者，如乳生酪；緣因者，如",
    "T12n0375_026:0775b10": "酵、煖等。從乳生故，故言乳中而有酪性。」",
    "T12n0375_026:0775b11": "師子吼菩薩言：「世尊！若乳無酪性，角中亦",
    "T12n0375_026:0775b12": "無，何故不從角中生耶？」",
    "T12n0375_026:0775b13": "「善男子！角亦生酪。何以故？我亦說言緣因",
    "T12n0375_026:0775b14": "有二：一、酵，二、煖。角性煖故，亦能生酪。」師",
    "T12n0375_026:0775b15": "子吼言：「世尊！若角能生酪，求酪之人何故求",
    "T12n0375_026:0775b16": "乳而不取角？」佛言：「善男子！是故，我說正因、",
    "T12n0375_026:0775b17": "緣因。」師子吼菩薩言：「若使乳中本無酪性、",
    "T12n0375_026:0775b18": "今方有者，乳中本無菴摩羅樹，何故不生？",
    "T12n0375_026:0775b19": "二俱無故。」「善男子！乳亦能生菴摩羅樹。若以",
    "T12n0375_026:0775b20": "乳灌，一夜之中增長五尺。以是義故，我說",
    "T12n0375_026:0775b21": "二因。善男子！若一切法一因生者，可得難",
    "T12n0375_026:0775b22": "言：『乳中何故不能出生菴摩羅樹？』善男子！",
    "T12n0375_026:0775b23": "猶如四大為一切色而作因緣，然色各異，",
    "T12n0375_026:0775b24": "差別不同。以是義故，乳中不生菴摩羅",
    "T12n0375_026:0775b25": "樹。」",
    "T12n0375_026:0775b26": "「世尊！如佛所說：有二種因：正因、緣因。眾生",
    "T12n0375_026:0775b27": "佛性為是何因？」「善男子！眾生佛性亦二種因：",
    "T12n0375_026:0775b28": "一者、正因，二者、緣因。正因者，謂諸眾生；緣",
    "T12n0375_026:0775b29": "因者，謂六波羅蜜。」",
    "T12n0375_026:0775c01": "師子吼言：「世尊！我今定知乳有酪性。何以",
    "T12n0375_026:0775c02": "故？我見世間求酪之人唯取於乳，終不取",
    "T12n0375_026:0775c03": "水，是故當知乳有酪性。」「善男子！如汝所問，",
    "T12n0375_026:0775c04": "是義不然。何以故？譬如有人欲見面像，",
    "T12n0375_026:0775c05": "即便取刀。」",
    "T12n0375_026:0775c06": "師子吼言：「世尊！以是義故，乳有酪性。刀無",
    "T12n0375_026:0775c07": "面像，何故取刀？」佛言：「善男子！若此刀中定",
    "T12n0375_026:0775c08": "有面像，何故顛倒，竪則見長、橫則見闊？若",
    "T12n0375_026:0775c09": "是自面，何故見長？若是他面，何得稱言是己",
    "T12n0375_026:0775c10": "面像？若因己面見他面者，何故不見驢、馬",
    "T12n0375_026:0775c11": "面像？」師子吼言：「世尊！眼光到彼，故見面長。」",
    "T12n0375_026:0775c12": "佛言：「善男子！而此眼光實不到彼。何以故？",
    "T12n0375_026:0775c13": "近遠一時俱得見故，不見中間所有物故。",
    "T12n0375_026:0775c14": "善男子！光若到彼而得見者，一切眾生悉",
    "T12n0375_026:0775c15": "見於火，何故不燒？如人遠見白物，不應",
    "T12n0375_026:0775c16": "生疑：『鵠耶？幡耶？人耶？樹耶？』若光到者，云何",
    "T12n0375_026:0775c17": "得見水精中物、淵中魚石？若不到見，何故",
    "T12n0375_026:0775c18": "得見水精中物，而不得見壁外之色？是故，",
    "T12n0375_026:0775c19": "若言眼光到彼而見長者，是義不然。「善男",
    "T12n0375_026:0775c20": "子！如汝所言乳有酪者，何故賣乳之人但",
    "T12n0375_026:0775c21": "取乳價，不責酪直？賣騲馬者，但取馬價，",
    "T12n0375_026:0775c22": "不責駒直？善男子！世間之人，無子息故，",
    "T12n0375_026:0775c23": "故求娉婦。婦若懷妊，不得言女。若言是女，",
    "T12n0375_026:0775c24": "有兒性故，故應娉者。是義不然。何以故？",
    "T12n0375_026:0775c25": "若有兒性，亦應有孫；若有孫者，則是兄弟。",
    "T12n0375_026:0775c26": "何以故？一腹生故。是故，我言女無兒性。若",
    "T12n0375_026:0775c27": "其乳中有酪性者，何故一時不見五味？若",
    "T12n0375_026:0775c28": "樹子中有尼拘陀五丈質者，何故一時不",
    "T12n0375_026:0775c29": "見芽、莖、枝、葉、花、菓形色之異？善男子！乳色",
    "T12n0375_026:0776a01": "時異、味異、菓異，乃至醍醐亦復如是。云何可",
    "T12n0375_026:0776a02": "說乳有酪性？「善男子！譬如有人明當服酥，",
    "T12n0375_026:0776a03": "今已患臭；若言乳中定有酪性亦復如",
    "T12n0375_026:0776a04": "是。善男子！譬如有人有筆、紙、墨和合成字，",
    "T12n0375_026:0776a05": "而是紙中本無有字。以本無故，假緣而成。",
    "T12n0375_026:0776a06": "若本有者，何須眾緣？譬如青、黃，合成綠色，",
    "T12n0375_026:0776a07": "當知是二本無綠性。若本有者，何須合成？",
    "T12n0375_026:0776a08": "善男子！譬如眾生因食得命，而此食中實",
    "T12n0375_026:0776a09": "無有命。若本有命，未食之時，食應是命。善",
    "T12n0375_026:0776a10": "男子！一切諸法本無有性。以是義故，我說",
    "T12n0375_026:0776a11": "是偈：",
    "T12n0375_026:0776a12": "「『本無今有、　　本有今無、　　三世有法，",
    "T12n0375_026:0776a13": "無有是處。』",
    "T12n0375_026:0776a14": "「善男子！一切諸法，因緣故生、因緣故滅。善男",
    "T12n0375_026:0776a15": "子！若眾生內有佛性者，一切眾生應有佛",
    "T12n0375_026:0776a16": "身如我今也。眾生佛性不破、不壞，不牽、不",
    "T12n0375_026:0776a17": "捉，不繫、不縛。如眾生中所有虛空，一切眾",
    "T12n0375_026:0776a18": "生悉有虛空。無罣礙故，各不自見有此",
    "T12n0375_026:0776a19": "虛空。若使眾生無虛空者，則無去、來、行、住、",
    "T12n0375_026:0776a20": "坐、臥，不生、不長。以是義故，我經中說一切",
    "T12n0375_026:0776a21": "眾生有虛空界。虛空界者，是名虛空。眾生佛",
    "T12n0375_026:0776a22": "性亦復如是，十住菩薩少能見之，如金剛",
    "T12n0375_026:0776a23": "珠。善男子！眾生佛性諸佛境界，非是聲聞、緣",
    "T12n0375_026:0776a24": "覺所知。一切眾生不見佛性，是故常為煩",
    "T12n0375_026:0776a25": "惱繫縛，流轉生死。見佛性故，諸結煩惱所",
    "T12n0375_026:0776a26": "不能繫，解脫生死，得大涅槃。」",
    "T12n0375_026:0776a27": "師子吼菩薩言：「世尊！一切眾生有佛性。性",
    "T12n0375_026:0776a28": "如乳中酪性，若乳無酪性，云何佛說有二",
    "T12n0375_026:0776a29": "種因：一者、正因，二者、緣因？緣因者，一、酵，二、",
    "T12n0375_026:0776b01": "煖。虛空無性，故無緣因。」佛言：「善男子！若使",
    "T12n0375_026:0776b02": "乳中定有酪性者，何須緣因？」師子吼菩薩",
    "T12n0375_026:0776b03": "言：「世尊！以有性故，故須緣因。何以故？欲明",
    "T12n0375_026:0776b04": "見故。緣因者，即是了因。世尊！譬如闇中先",
    "T12n0375_026:0776b05": "有諸物，為欲見故，以燈照了。若本無者，燈",
    "T12n0375_026:0776b06": "何所照？如泥中有瓶，故須人、水、輪、繩、杖等",
    "T12n0375_026:0776b07": "而為了因。如尼拘陀子，須地、水、糞而作了",
    "T12n0375_026:0776b08": "因。乳中酵、煖亦復如是，須作了因。是故，雖",
    "T12n0375_026:0776b09": "先有性，要假了因然後得見。以是義故，定",
    "T12n0375_026:0776b10": "知乳中先有酪性。」",
    "T12n0375_026:0776b11": "「善男子！若使乳中定有酪性者，即是了因。",
    "T12n0375_026:0776b12": "若是了因，復何須了？善男子！若是了因性是",
    "T12n0375_026:0776b13": "了者，常應自了。若自不了，何能了他？若",
    "T12n0375_026:0776b14": "言：『了因有二種性：一者、自了，二者、了他。』是",
    "T12n0375_026:0776b15": "義不然。何以故？了因一法，云何有二？若有",
    "T12n0375_026:0776b16": "二者，乳亦應二。若使乳中無二相者，云何",
    "T12n0375_026:0776b17": "了因而獨有二？」師子吼言：「世尊！如世人言",
    "T12n0375_026:0776b18": "我共八人；了因亦爾，自了、了他。」佛言：「善男",
    "T12n0375_026:0776b19": "子！了因若爾，則非了因。何以故？數者能數",
    "T12n0375_026:0776b20": "自色、他色，故得言八。而此色性自無了相，",
    "T12n0375_026:0776b21": "無了相故，要須智性乃數自他。是故，了因",
    "T12n0375_026:0776b22": "不能自了、亦不了他。「善男子！一切眾生有",
    "T12n0375_026:0776b23": "佛性者，何故修習無量功德？若言修習是",
    "T12n0375_026:0776b24": "了因者，已同酪壞。若言因中定有果者，戒、",
    "T12n0375_026:0776b25": "定、智慧則無增長。我見世人本無禁戒、禪",
    "T12n0375_026:0776b26": "定、智慧，從師受已，漸漸增益。若言師教是",
    "T12n0375_026:0776b27": "了因者，當師教時，受者未有戒、定、智慧。若",
    "T12n0375_026:0776b28": "是了者，應了未有，云何乃了戒、定、智慧令",
    "T12n0375_026:0776b29": "得增長？」",
    "T12n0375_026:0776c01": "師子吼菩薩言：「世尊！若了因無者，云何得",
    "T12n0375_026:0776c02": "名有乳有酪？」「善男子！世間答難凡有三",
    "T12n0375_026:0776c03": "種：一者、轉答。如先所說：何故名戒？以不",
    "T12n0375_026:0776c04": "悔故乃至為得大涅槃故。二者、默然答。如",
    "T12n0375_026:0776c05": "有梵志來問我言：『我是常耶？』我時默然。三",
    "T12n0375_026:0776c06": "者、疑答。如此經中，若了因有二，乳中何故不",
    "T12n0375_026:0776c07": "得有二？善男子！我今轉答：如世人言有",
    "T12n0375_026:0776c08": "乳酪者，以定得故，是故得名有乳有酪。",
    "T12n0375_026:0776c09": "佛性亦爾，有眾生、有佛性，以當見故。」",
    "T12n0375_026:0776c10": "師子吼言：「世尊！如佛所說，是義不然。過去",
    "T12n0375_026:0776c11": "已滅、未來未到，云何名有？若言當有名為",
    "T12n0375_026:0776c12": "有者，是義不然。如世間人，見無兒息便",
    "T12n0375_026:0776c13": "言無兒。一切眾生無佛性者，云何說言一",
    "T12n0375_026:0776c14": "切眾生悉有佛性？」佛言：「善男子！過去名有。",
    "T12n0375_026:0776c15": "譬如種橘，芽生子滅，芽亦甘甜；乃至生",
    "T12n0375_026:0776c16": "菓味亦如是，熟已乃醋。善男子！而是醋味，子、",
    "T12n0375_026:0776c17": "芽乃至生菓悉無，隨本熟時形色、相貌則",
    "T12n0375_026:0776c18": "生醋味。而是醋味本無今有，雖本無今有，",
    "T12n0375_026:0776c19": "非不因本。如是本子雖復過去，故得名",
    "T12n0375_026:0776c20": "有。以是義故，過去名有。「云何復名未來為",
    "T12n0375_026:0776c21": "有？譬如有人種植胡麻。有人問言：『何故種",
    "T12n0375_026:0776c22": "此？』答言：『有油。』實未有油，胡麻熟已，取子熬",
    "T12n0375_026:0776c23": "烝、擣壓乃得，當知是人非虛妄也。以是",
    "T12n0375_026:0776c24": "義故，名未來有。「云何復名過去有耶？善男",
    "T12n0375_026:0776c25": "子！譬如有人私屏罵王，經歷年歲，王乃聞",
    "T12n0375_026:0776c26": "之。聞已即問：『何故見罵？』答言：『大王！我不罵",
    "T12n0375_026:0776c27": "也。何以故？罵者已滅。』王言：『罵者、我身，二俱存",
    "T12n0375_026:0776c28": "在。云何言滅？』以是因緣喪失身命。善男子！",
    "T12n0375_026:0776c29": "是二實無而果不滅，是名過去有。「云何復",
    "T12n0375_026:0777a01": "名未來有耶？譬如有人往陶師所，問：『有",
    "T12n0375_026:0777a02": "瓶不？』答言：『有瓶。』而是陶師實未有瓶，以有",
    "T12n0375_026:0777a03": "泥故，故言有瓶，當知是人非妄語也。「乳",
    "T12n0375_026:0777a04": "中有酪、眾生佛性亦復如是，欲見佛性，應",
    "T12n0375_026:0777a05": "當觀察時節、形色。是故，我說一切眾生悉有",
    "T12n0375_026:0777a06": "佛性，實不虛妄。」",
    "T12n0375_026:0777a07": "師子吼言：「一切眾生無佛性者，云何而得",
    "T12n0375_026:0777a08": "阿耨多羅三藐三菩提？以正因故，故令眾",
    "T12n0375_026:0777a09": "生得阿耨多羅三藐三菩提。何等正因？所謂",
    "T12n0375_026:0777a10": "佛性。世尊！若尼拘陀子無尼拘陀樹者，何",
    "T12n0375_026:0777a11": "故名為尼拘陀子，而不名為佉陀羅子？世",
    "T12n0375_026:0777a12": "尊！如瞿曇姓不得稱為阿坻耶姓，阿坻",
    "T12n0375_026:0777a13": "耶姓亦復不得稱瞿曇姓。尼拘陀子亦復如",
    "T12n0375_026:0777a14": "是不得稱為佉陀羅尼子，佉陀羅尼子",
    "T12n0375_026:0777a15": "不得稱為尼拘陀子。猶如世尊不得捨離",
    "T12n0375_026:0777a16": "瞿曇種姓，眾生佛性亦復如是。以是義故，",
    "T12n0375_026:0777a17": "當知眾生悉有佛性。」佛言：「善男子！若言子",
    "T12n0375_026:0777a18": "中有尼拘陀者，是義不然。如其有者，何故",
    "T12n0375_026:0777a19": "不見？善男子！如世間物，有因緣故不可",
    "T12n0375_026:0777a20": "得見。云何因緣？謂遠不可見，如空中鳥跡；",
    "T12n0375_026:0777a21": "近不可見，如人眼睫；壞故不見，如根敗",
    "T12n0375_026:0777a22": "者；亂想故不見，如心不專一；細故不見，如",
    "T12n0375_026:0777a23": "小微塵；障故不見，如雲表星；多故不見，如",
    "T12n0375_026:0777a24": "稻聚中麻；相似故不見，如豆在豆聚。尼拘",
    "T12n0375_026:0777a25": "陀樹不同如是八種因緣，如其有者，何故不",
    "T12n0375_026:0777a26": "見？若言細故不見者，是義不然。何以故？",
    "T12n0375_026:0777a27": "樹相麁故。若言性細，云何增長？若言障故",
    "T12n0375_026:0777a28": "不可見者，常應不見。本無麁相，今則見",
    "T12n0375_026:0777a29": "麁，當知是麁本無見性。本無見性，今則",
    "T12n0375_026:0777b01": "可見，當知是見亦本無性。子亦如是，本無",
    "T12n0375_026:0777b02": "有樹，今則有之，當有何咎？」",
    "T12n0375_026:0777b03": "師子吼言：「如佛所說：有二種因：一者、正因，",
    "T12n0375_026:0777b04": "二者、了因。尼拘陀子以地、水、糞作了因故，",
    "T12n0375_026:0777b05": "令細得麁。」佛言：「善男子！若本有者，何須了",
    "T12n0375_026:0777b06": "因？若本無性，了何所了？若尼拘陀中本無",
    "T12n0375_026:0777b07": "麁相，以了因故乃生麁者，何故不生佉",
    "T12n0375_026:0777b08": "陀羅樹？二俱無故。善男子！若細不見者，麁",
    "T12n0375_026:0777b09": "應可見。譬如一塵則不可見，多塵和合則",
    "T12n0375_026:0777b10": "應可見。如是子中麁應可見。何以故？是中",
    "T12n0375_026:0777b11": "已有芽、莖、花、菓。一一菓中有無量子，一一",
    "T12n0375_026:0777b12": "子中有無量樹，是故名麁。有是麁故，故應",
    "T12n0375_026:0777b13": "可見。善男子！若尼拘陀子有尼拘陀性而生",
    "T12n0375_026:0777b14": "樹者，眼見是子為火所燒，如是燒性亦應",
    "T12n0375_026:0777b15": "本有。若本有者，樹不應生。若一切法本有",
    "T12n0375_026:0777b16": "生、滅，何故先生、後滅，不一時耶？以是義故，",
    "T12n0375_026:0777b17": "當知無性。」",
    "T12n0375_026:0777b18": "師子吼菩薩言：「世尊！若尼拘陀子本無樹",
    "T12n0375_026:0777b19": "性而生樹者，是子何故不出於油？二俱無",
    "T12n0375_026:0777b20": "故。」「善男子！如是子中亦能出油，雖本無性，",
    "T12n0375_026:0777b21": "因緣故有。」",
    "T12n0375_026:0777b22": "師子吼言：「何故不名胡麻油耶？」「善男子！非",
    "T12n0375_026:0777b23": "胡麻故。善男子！如火緣生火、水緣生水，雖",
    "T12n0375_026:0777b24": "俱從緣，不能相有。尼拘陀子及胡麻油亦復",
    "T12n0375_026:0777b25": "如是，雖俱從緣，各不相生。尼拘陀子，性能",
    "T12n0375_026:0777b26": "治冷；胡麻油者，性能治風。善男子！譬如甘",
    "T12n0375_026:0777b27": "蔗，因緣故生石蜜、黑蜜，雖俱一緣，色相各",
    "T12n0375_026:0777b28": "異——石蜜治熱、黑蜜治冷。」",
    "T12n0375_026:0777b29": "師子吼菩薩言：「世尊！如其乳中無有酪性、",
    "T12n0375_026:0777c01": "麻無油性、尼拘陀子無有樹性、泥無瓶性、",
    "T12n0375_026:0777c02": "一切眾生無佛性者，如佛先說：『一切眾生",
    "T12n0375_026:0777c03": "悉有佛性，是故應得阿耨多羅三藐三菩提。』",
    "T12n0375_026:0777c04": "者，是義不然。何以故？人天無性。以無性",
    "T12n0375_026:0777c05": "故，人可作天、天可作人，以業緣故，不以",
    "T12n0375_026:0777c06": "性故。菩薩摩訶薩以業因緣故，得阿耨多",
    "T12n0375_026:0777c07": "羅三藐三菩提。若諸眾生有佛性者，何因",
    "T12n0375_026:0777c08": "緣故一闡提等斷諸善根，墮于地獄？若",
    "T12n0375_026:0777c09": "菩提心是佛性者，一闡提等不應能斷。若",
    "T12n0375_026:0777c10": "可斷者，云何得言佛性是常？若非常者，不",
    "T12n0375_026:0777c11": "名佛性。若諸眾生有佛性者，何故名為初",
    "T12n0375_026:0777c12": "發心耶？云何而言是毘跋致、阿毘跋致？毘",
    "T12n0375_026:0777c13": "跋致者，當知是人無有佛性。「世尊！菩薩",
    "T12n0375_026:0777c14": "摩訶薩一心趣向阿耨多羅三藐三菩提，大",
    "T12n0375_026:0777c15": "慈大悲，見生、老、死、煩惱過患，觀大涅槃無",
    "T12n0375_026:0777c16": "生、老、死、煩惱諸過，信於三寶及業果報，受持",
    "T12n0375_026:0777c17": "禁戒，如是等法名為佛性。若離是法有佛",
    "T12n0375_026:0777c18": "性者，何須是法而作因緣？「世尊！如乳",
    "T12n0375_026:0777c19": "不假緣必當成酪；生酥不爾，要待因",
    "T12n0375_026:0777c20": "緣，所謂人功、水瓶、攢繩。眾生亦爾，有佛性",
    "T12n0375_026:0777c21": "者，應離因緣得阿耨多羅三藐三菩提。若",
    "T12n0375_026:0777c22": "定有者，行人何故見三惡苦、生、老、病、死而生",
    "T12n0375_026:0777c23": "退心？亦不須修六波羅蜜，即應得成阿耨",
    "T12n0375_026:0777c24": "多羅三藐三菩提。如乳非緣而得成酪，然",
    "T12n0375_026:0777c25": "非不因六波羅蜜而得成於阿耨多羅三",
    "T12n0375_026:0777c26": "藐三菩提。以是義故，當知眾生悉無佛性。",
    "T12n0375_026:0777c27": "「如佛先說僧寶是常，如其常者則非無常。",
    "T12n0375_026:0777c28": "非無常者，云何而得阿耨多羅三藐三菩提？",
    "T12n0375_026:0777c29": "僧若常者，云何復言一切眾生悉有佛性？世",
    "T12n0375_026:0778a01": "尊！若使眾生從本已來無菩提心、亦無阿",
    "T12n0375_026:0778a02": "耨多羅三藐三菩提心，後方有者，眾生佛性",
    "T12n0375_026:0778a03": "亦應如是本無後有。以是義故，一切眾生",
    "T12n0375_026:0778a04": "應無佛性。」",
    "T12n0375_026:0778a05": "佛言：「善哉，善哉。善男子！汝已久知佛性之",
    "T12n0375_026:0778a06": "義，為眾生故，作如是問。一切眾生實有佛",
    "T12n0375_026:0778a07": "性。汝言：『眾生若有佛性，不應言有初發",
    "T12n0375_026:0778a08": "心。』者，善男子！心非佛性。何以故？心是無常，",
    "T12n0375_026:0778a09": "佛性常故。汝言：『何故有退心？』者，實無退心。",
    "T12n0375_026:0778a10": "心若有退，終不能得阿耨多羅三藐三菩",
    "T12n0375_026:0778a11": "提。以遲得故，名之為退。此菩提心實非佛",
    "T12n0375_026:0778a12": "性。何以故？一闡提等斷於善根，墮地獄故。",
    "T12n0375_026:0778a13": "若菩提心是佛性者，一闡提輩則不得名一",
    "T12n0375_026:0778a14": "闡提也，菩提之心亦不得名為無常也。是",
    "T12n0375_026:0778a15": "故，定知菩提之心實非佛性。",
    "T12n0375_026:0778a16": "「善男子！汝言：『眾生若有佛性，不應假緣，",
    "T12n0375_026:0778a17": "如乳成酪。』者，是義不然。何以故？若言五緣",
    "T12n0375_026:0778a18": "成於生酥，當知佛性亦復如是。譬如眾",
    "T12n0375_026:0778a19": "石，有金、有銀、有銅、有鐵，俱稟四大，一名一",
    "T12n0375_026:0778a20": "實。而其所出各各不同，要假眾緣、眾生福",
    "T12n0375_026:0778a21": "德、爐冶人功，然後出生。是故當知：本無金",
    "T12n0375_026:0778a22": "性。眾生佛性不名為佛，以諸功德因緣和",
    "T12n0375_026:0778a23": "合得見佛性，然後得佛。",
    "T12n0375_026:0778a24": "「汝言：『眾生悉有佛性，何故不見？』者，是義不",
    "T12n0375_026:0778a25": "然。何以故？以諸因緣未和合故。善男子！",
    "T12n0375_026:0778a26": "以是義故，我說二因：正因、緣因。正因者，名",
    "T12n0375_026:0778a27": "為佛性；緣因者，發菩提心。以二因緣得阿",
    "T12n0375_026:0778a28": "耨多羅三藐三菩提，如石出金。",
    "T12n0375_026:0778a29": "「善男子！汝言：『僧常，一切眾生無佛性。』者，善",
    "T12n0375_026:0778b01": "男子！僧名和合。和合有二：一者、世和合，二",
    "T12n0375_026:0778b02": "者、第一義和合。世和合者，名聲聞僧；義和合",
    "T12n0375_026:0778b03": "者，名菩薩僧。世僧無常，佛性是常。如佛性",
    "T12n0375_026:0778b04": "常義，僧亦爾。復次，有僧謂法和合；法和合",
    "T12n0375_026:0778b05": "者，謂十二部經。十二部經常，是故我說法、僧",
    "T12n0375_026:0778b06": "是常。善男子！僧名和合。和合者，名十二因",
    "T12n0375_026:0778b07": "緣。十二因緣中亦有佛性，十二因緣常，佛性",
    "T12n0375_026:0778b08": "亦爾，是故我說僧有佛性。又復，僧者，諸佛",
    "T12n0375_026:0778b09": "和合，是故我說僧有佛性。",
    "T12n0375_026:0778b10": "「善男子！汝言：『眾生若有佛性，云何有退、有",
    "T12n0375_026:0778b11": "不退？』者，諦聽諦聽，我當為汝分別解說。善",
    "T12n0375_026:0778b12": "男子！菩薩摩訶薩有十三法則便退轉。何等",
    "T12n0375_026:0778b13": "十三？一者、心不信，二者、不作心，三者、疑心，",
    "T12n0375_026:0778b14": "四者、悋惜身財，五者、於涅槃中生大怖畏：",
    "T12n0375_026:0778b15": "『云何乃令眾生永滅？』六者、心不堪忍，七者、心",
    "T12n0375_026:0778b16": "不調柔，八者、愁惱，九者、不樂，十者、放逸，十",
    "T12n0375_026:0778b17": "一者、自輕己身，十二者、自見煩惱，無能壞",
    "T12n0375_026:0778b18": "者，十三者、不樂進趣菩提之法。善男子！是",
    "T12n0375_026:0778b19": "名十三法令諸菩薩退轉菩提。「復有六法",
    "T12n0375_026:0778b20": "壞菩提心。何等為六？一者、悋法，二者、於諸",
    "T12n0375_026:0778b21": "眾生起不善心，三者、親近惡友，四者、不勤",
    "T12n0375_026:0778b22": "精進，五者、自大憍慢，六者、營務世業，如是",
    "T12n0375_026:0778b23": "六法則能破壞菩提之心。「善男子！有人得",
    "T12n0375_026:0778b24": "聞諸佛世尊是人天師，於眾生中最上無比，",
    "T12n0375_026:0778b25": "勝於聲聞、辟支佛等，法眼明了，見法無礙，",
    "T12n0375_026:0778b26": "能度眾生於大苦海。聞已即復發大誓願：『如",
    "T12n0375_026:0778b27": "其世間有如是人，我亦當得。』以是因緣發",
    "T12n0375_026:0778b28": "阿耨多羅三藐三菩提心。或復為他之所教",
    "T12n0375_026:0778b29": "誨，發菩提心。或聞菩薩阿僧祇劫修行苦",
    "T12n0375_026:0778c01": "行，然後乃得阿耨多羅三藐三菩提，聞已思",
    "T12n0375_026:0778c02": "惟：『我今不堪如是苦行，云何能得？』是故有",
    "T12n0375_026:0778c03": "退。「善男子！復有五法退菩提心。何等為",
    "T12n0375_026:0778c04": "五？一者、樂在外道出家，二者、不修大慈之",
    "T12n0375_026:0778c05": "心，三者、好求法師過惡，四者、常樂處在生",
    "T12n0375_026:0778c06": "死，五者、不憙受持、讀誦、書寫、解說十二部",
    "T12n0375_026:0778c07": "經，是名五法退菩提心。「復有二法退菩提",
    "T12n0375_026:0778c08": "心。「何等為二？一者、貪樂五欲，二者、不能恭",
    "T12n0375_026:0778c09": "敬尊重三寶。「以如是等眾因緣故，退菩提",
    "T12n0375_026:0778c10": "心。",
    "T12n0375_026:0778c11": "「云何復名不退之心？有人聞佛能度眾生",
    "T12n0375_026:0778c12": "生、老、病、死，不從師諮，自然修習得阿耨多",
    "T12n0375_026:0778c13": "羅三藐三菩提：『若菩提道是可得者，我當修",
    "T12n0375_026:0778c14": "習，必令得之。』以是因緣發菩提心，所作功",
    "T12n0375_026:0778c15": "德若多、若少，悉以迴向阿耨多羅三藐三菩",
    "T12n0375_026:0778c16": "提，作是誓願：『願我常得親近諸佛及佛弟",
    "T12n0375_026:0778c17": "子，常聞深法，五情完具。若遇苦難，不失是",
    "T12n0375_026:0778c18": "心。』「『復願諸佛及諸弟子常於我所生歡喜",
    "T12n0375_026:0778c19": "心，具五善根。若諸眾生斫伐我身、斬截手、",
    "T12n0375_026:0778c20": "足、頭、目、支節，當於是人生大慈心，深自喜",
    "T12n0375_026:0778c21": "慶：「如是諸人為我增長菩提因緣。若無是",
    "T12n0375_026:0778c22": "者，我當何緣而得成就阿耨多羅三藐三菩",
    "T12n0375_026:0778c23": "提？」』「復發是願：『莫令我得無根、二根、女人之",
    "T12n0375_026:0778c24": "身，不繫屬人、不遭惡主、不屬惡王、不生",
    "T12n0375_026:0778c25": "惡國。若得好身、種姓真正、多饒財寶，不生",
    "T12n0375_026:0778c26": "憍慢。』「『令我常聞十二部經，受持、讀誦、書寫、解",
    "T12n0375_026:0778c27": "說。若為眾生有所演說，願令受者敬信無",
    "T12n0375_026:0778c28": "疑，常於我所不生惡心。』「『寧當少聞、多解",
    "T12n0375_026:0778c29": "義味，不願多聞、於義不了。』「『願作心師，不師",
    "T12n0375_026:0779a01": "於心，身、口、意業不與惡交，能施一切眾生安",
    "T12n0375_026:0779a02": "樂，身、戒、心、慧不動如山。』「『為欲受持無上正",
    "T12n0375_026:0779a03": "法，於身命財不生慳悋。』「『不淨之物不為福",
    "T12n0375_026:0779a04": "業，正命自活，心無邪諂，受恩常念，小恩大",
    "T12n0375_026:0779a05": "報。』「『善知世中所有事藝，善解眾生方俗之言，",
    "T12n0375_026:0779a06": "讀誦、書寫十二部經，不生懈怠懶墮之心。』",
    "T12n0375_026:0779a07": "「『若諸眾生不樂聽聞，方便引接，令彼樂聞。』",
    "T12n0375_026:0779a08": "「『言常柔軟，口不宣惡。』「『不和合眾能令和合，",
    "T12n0375_026:0779a09": "有憂怖者令離憂怖，飢饉之世令得豐足。』",
    "T12n0375_026:0779a10": "「『疾病之世作大醫王，病藥所須、財寶自在，",
    "T12n0375_026:0779a11": "令疾病者悉得除愈。』「『刀兵之劫有大力勢，",
    "T12n0375_026:0779a12": "斷其殘害，令無遺餘。』「『能斷眾生種種怖畏——",
    "T12n0375_026:0779a13": "所謂死畏、閉繫、打擲、水、火、王賊、貧窮、破戒、惡名、",
    "T12n0375_026:0779a14": "惡道，如是等畏悉當斷之。』「『父母、師長深生",
    "T12n0375_026:0779a15": "恭敬，怨憎之中生大慈心，常修六念、空三昧",
    "T12n0375_026:0779a16": "門、十二因緣、生滅等觀、出息、入息、天行、梵行及",
    "T12n0375_026:0779a17": "以聖行金剛三昧首楞嚴定。』「『無三寶處，令我",
    "T12n0375_026:0779a18": "自得寂靜之心。』「『若其身心受大苦時，莫失",
    "T12n0375_026:0779a19": "無上菩提之心，莫以聲聞、辟支佛心而生知",
    "T12n0375_026:0779a20": "足。』「『無三寶處，常在外道法中出家，為破邪",
    "T12n0375_026:0779a21": "見，不習其道。』「『得法自在、得心自在，於有",
    "T12n0375_026:0779a22": "為法了了見過。』「『令我怖畏二乘道果，如惜",
    "T12n0375_026:0779a23": "命者怖畏捨身。』「『為眾生故樂處三惡，如諸",
    "T12n0375_026:0779a24": "眾生樂忉利天。』「『為一一人於無量劫受地",
    "T12n0375_026:0779a25": "獄苦，心不生悔。』「『見他得利不生妬心，常",
    "T12n0375_026:0779a26": "生歡喜，如自得樂。』「『若值三寶，當以衣服、",
    "T12n0375_026:0779a27": "飲食、臥具、房舍、醫藥、燈明、花香、伎樂、幡蓋、七",
    "T12n0375_026:0779a28": "寶供養。』「『若受佛戒，堅固護持，終不生於毀",
    "T12n0375_026:0779a29": "犯之想。』「『若聞菩薩難行、苦行，其心歡喜，不",
    "T12n0375_026:0779b01": "生悔恨。』「『自識往世宿命之事，終不造作貪、",
    "T12n0375_026:0779b02": "瞋、癡業。』「『不為果報而集因緣，於現在樂",
    "T12n0375_026:0779b03": "不生貪著。』「善男子！若有能發如是願者，",
    "T12n0375_026:0779b04": "是名菩薩終不退失菩提之心，亦名施主，",
    "T12n0375_026:0779b05": "能見如來明了佛性、能調眾生度脫生死、",
    "T12n0375_026:0779b06": "善能護持無上正法、能得具足六波羅蜜。",
    "T12n0375_026:0779b07": "善男子！以是義故，不退之心不名佛性。",
    "T12n0375_026:0779b08": "「善男子！汝不可以有退心故，言諸眾生",
    "T12n0375_026:0779b09": "無有佛性。譬如二人俱聞他方有七寶山，",
    "T12n0375_026:0779b10": "山有清泉，其味甘美，有能到者，永斷貧窮；",
    "T12n0375_026:0779b11": "服其水者，增壽萬歲。唯路懸遠，嶮阻多難。",
    "T12n0375_026:0779b12": "時彼二人俱欲共往，一人莊嚴種種行具、",
    "T12n0375_026:0779b13": "一則空往無所齎持，相與前進。路值一人",
    "T12n0375_026:0779b14": "多齎寶貨，七珍具足。二人便前問言：『仁者！",
    "T12n0375_026:0779b15": "彼土實有七寶山耶？』其人答言：『實有不虛，",
    "T12n0375_026:0779b16": "我已獲寶，飲服其水。唯患路險，多有盜賊，",
    "T12n0375_026:0779b17": "沙礫棘刺，乏於水草。往者千萬，達者甚少。』",
    "T12n0375_026:0779b18": "聞是事已，一人即悔，尋作是言：『路既懸遠，",
    "T12n0375_026:0779b19": "艱難非一，往者無量，達者無幾。而我云何",
    "T12n0375_026:0779b20": "當能到彼？我今產業粗自供足，若涉斯路",
    "T12n0375_026:0779b21": "或失身命。身命不全，長壽安在？』一人復言：",
    "T12n0375_026:0779b22": "『有人能過，我亦能過。若得果達，則得如願",
    "T12n0375_026:0779b23": "採取珍寶、飲服甘水；如其不達，以死為",
    "T12n0375_026:0779b24": "期。』是時二人，一則悔退、一則前進，到彼山",
    "T12n0375_026:0779b25": "所多獲財寶，如願服水，多齎所有，還其",
    "T12n0375_026:0779b26": "所止，奉養父母，供給宗親。時悔還者見是",
    "T12n0375_026:0779b27": "事已，心中生熱：『彼去已還，我何為住？』即便",
    "T12n0375_026:0779b28": "莊嚴，涉道而去。「七寶山者，喻大涅槃；甘美",
    "T12n0375_026:0779b29": "之水，喻於佛性；其二人者，喻二菩薩初發",
    "T12n0375_026:0779c01": "心者；險惡道者，喻於生死；所逢人者，喻佛",
    "T12n0375_026:0779c02": "世尊；有盜賊者，喻於四魔；沙礫、棘刺，喻諸",
    "T12n0375_026:0779c03": "煩惱；無水草者，喻不修習菩提之道；一人",
    "T12n0375_026:0779c04": "還者，喻退轉菩薩；其直往者，喻不退菩薩。",
    "T12n0375_026:0779c05": "善男子！眾生佛性常住不變，猶彼嶮道，不",
    "T12n0375_026:0779c06": "可說言：『人悔還故，令道無常。』佛性亦爾。「善",
    "T12n0375_026:0779c07": "男子！菩提道中終無退者。善男子！如向悔",
    "T12n0375_026:0779c08": "者，見其先伴獲寶而還，勢力自在，供養父",
    "T12n0375_026:0779c09": "母，給足宗親，多受安樂。見是事已，心中生",
    "T12n0375_026:0779c10": "熱，即復莊嚴復道還去，不惜身命，堪忍眾",
    "T12n0375_026:0779c11": "難，遂便到彼七寶山中。退轉菩薩亦復如",
    "T12n0375_026:0779c12": "是。善男子！一切眾生定當得成阿耨多羅",
    "T12n0375_026:0779c13": "三藐三菩提。以是義故，我經中說一切眾",
    "T12n0375_026:0779c14": "生——乃至五逆、犯四重禁及一闡提——悉有佛",
    "T12n0375_026:0779c15": "性。」",
    "T12n0375_026:0779c16": "師子吼言：「世尊！云何菩薩有退、不退？」「善男",
    "T12n0375_026:0779c17": "子！若有菩薩修習如來三十二相業因緣",
    "T12n0375_026:0779c18": "者，得名不退、得名菩薩摩訶薩也、名不",
    "T12n0375_026:0779c19": "動轉、名為憐愍一切眾生、名勝一切聲聞",
    "T12n0375_026:0779c20": "緣覺、名阿毘跋致。「善男子！若菩薩摩訶薩持",
    "T12n0375_026:0779c21": "戒不動、施心不移、安住實語如須彌山，",
    "T12n0375_026:0779c22": "以是業緣得足下平如奩底相。「若菩薩摩",
    "T12n0375_026:0779c23": "訶薩於父母所、和上、師長、乃至畜生以如",
    "T12n0375_026:0779c24": "法財供養供給，以是業緣得成足下千輻",
    "T12n0375_026:0779c25": "輪相。",
    "T12n0375_026:0779c26": "「若菩薩摩訶薩不殺、不盜，於父母、師長常生",
    "T12n0375_026:0779c27": "歡喜，以是業緣得成三相——一者、手指纖",
    "T12n0375_026:0779c28": "長，二者、足跟長，三者、其身方直，如是三相",
    "T12n0375_026:0779c29": "同一業緣。「若菩薩摩訶薩修四攝法攝取眾",
    "T12n0375_026:0780a01": "生，以是業緣得網縵指，如白鵝王。「若菩薩",
    "T12n0375_026:0780a02": "摩訶薩父母、師長若病苦時，自手洗拭，捉持",
    "T12n0375_026:0780a03": "按摩，以是業緣得手足軟。「若菩薩摩訶薩",
    "T12n0375_026:0780a04": "持戒、聞法、惠施無厭，以是業緣得節踝𦟛滿、",
    "T12n0375_026:0780a05": "身毛上靡。「若菩薩摩訶薩專心聽法、演說正",
    "T12n0375_026:0780a06": "教，以是業緣得鹿王腨。「若菩薩摩訶薩於",
    "T12n0375_026:0780a07": "諸眾生不生害心，飲食知足，常樂惠施、瞻病",
    "T12n0375_026:0780a08": "給藥，以是業緣其身圓滿如尼拘陀樹，立",
    "T12n0375_026:0780a09": "手過膝，頂有肉髻，無見頂相。「若菩薩摩訶",
    "T12n0375_026:0780a10": "薩見怖畏者為作救護、見裸跣者施與衣",
    "T12n0375_026:0780a11": "服，以是業緣得陰藏相。「若菩薩摩訶薩親",
    "T12n0375_026:0780a12": "近智者、遠離愚人，善憙問答，掃治行路，以",
    "T12n0375_026:0780a13": "是業緣，皮膚細軟、身毛右旋。「若菩薩摩訶薩",
    "T12n0375_026:0780a14": "常以衣服、飲食、臥具、醫藥、香花、燈明施人，",
    "T12n0375_026:0780a15": "以是業緣得身金色，常光明曜。「若菩薩摩訶",
    "T12n0375_026:0780a16": "薩行施之時，所珍之物能捨不悋，不觀福",
    "T12n0375_026:0780a17": "田及非福田，以是業緣得七處滿相。「若菩",
    "T12n0375_026:0780a18": "薩摩訶薩布施之時心不生疑，以是業緣",
    "T12n0375_026:0780a19": "得柔軟聲。「若菩薩摩訶薩如法求財以用布",
    "T12n0375_026:0780a20": "施，以是業緣得缺骨充滿、師子上身、臂肘𦟛",
    "T12n0375_026:0780a21": "纖。「若菩薩摩訶薩遠離兩舌、惡口、恚心，以是",
    "T12n0375_026:0780a22": "業緣得四十齒白淨齊密。「若菩薩摩訶薩於",
    "T12n0375_026:0780a23": "諸眾生修大慈悲，以是業緣得二牙相。「若",
    "T12n0375_026:0780a24": "菩薩摩訶薩常作是願：『有來求者隨意給",
    "T12n0375_026:0780a25": "與。』以是業緣得師子頰。「若菩薩摩訶薩隨",
    "T12n0375_026:0780a26": "諸眾生所須飲食悉皆與之，以是業緣得",
    "T12n0375_026:0780a27": "味中上味。「若菩薩摩訶薩自修十善、兼以化",
    "T12n0375_026:0780a28": "人，以是業緣得廣長舌。「若菩薩摩訶薩不",
    "T12n0375_026:0780a29": "訟彼短、不謗正法，以是業緣得梵音聲。",
    "T12n0375_026:0780b01": "「若菩薩摩訶薩見諸怨憎生於喜心，以是",
    "T12n0375_026:0780b02": "業緣得目睫紺色。「若菩薩摩訶薩不隱他",
    "T12n0375_026:0780b03": "德、稱揚其善，以是業緣得白毫相。「善男",
    "T12n0375_026:0780b04": "子！若菩薩摩訶薩修習如是三十二相業",
    "T12n0375_026:0780b05": "因緣時，則得不退菩提之心。",
    "T12n0375_026:0780b06": "「善男子！一切眾生不可思議，諸佛境界、業果、",
    "T12n0375_026:0780b07": "佛性亦不可思議。何以故？如是四法皆悉是",
    "T12n0375_026:0780b08": "常。以是常故，不可思議。一切眾生煩惱覆障，",
    "T12n0375_026:0780b09": "故名為常；斷常煩惱，故名無常。若言一切",
    "T12n0375_026:0780b10": "眾生常者，何故修習八聖道分為斷眾",
    "T12n0375_026:0780b11": "苦？眾苦若斷則名無常，所受之樂則名為",
    "T12n0375_026:0780b12": "常。是故，我言一切眾生煩惱覆障不見佛",
    "T12n0375_026:0780b13": "性；以不見故，不得涅槃。」",
    "T12n0375_026:0780b14": "大般涅槃經卷第二十六"
}