{
    "T28n1546_020:0143b23": "2阿毘曇毘婆沙論卷第二十",
    "T28n1546_020:0143b25": "迦旃延子造　五百羅漢釋",
    "T28n1546_020:0143b26": "北涼天竺沙門浮陀跋摩",
    "T28n1546_020:0143b27": "共道泰等譯",
    "T28n1546_020:0143b28": "雜揵度無慚愧品下",
    "T28n1546_020:0143b29": "一切掉盡悔相應耶？乃至廣說。問曰：何故作",
    "T28n1546_020:0143c01": "此論？答曰：世尊說掉與悔作一蓋。或謂掉外",
    "T28n1546_020:0143c02": "無悔、悔外無掉；欲說悔外有掉、掉外有悔，決",
    "T28n1546_020:0143c03": "定義故，而作此論。",
    "T28n1546_020:0143c04": "一切掉盡悔相應耶？乃至廣說。作四句。云何",
    "T28n1546_020:0143c05": "掉不與悔相應？答曰：非悔時心不休不息，乃",
    "T28n1546_020:0143c06": "至廣說。彼是何耶？答曰：一切色無色界掉，欲",
    "T28n1546_020:0143c07": "界見道所斷四種掉，修道所斷五識身掉，意",
    "T28n1546_020:0143c08": "識地欲恚慢慳愱相應掉，如是等掉不與悔",
    "T28n1546_020:0143c09": "相應。所以者何？彼品中無悔故。云何悔不與",
    "T28n1546_020:0143c10": "掉相應？答曰：不染污心悔，乃至廣說。彼是",
    "T28n1546_020:0143c11": "何耶？如比丘畏戒故悔，若不自舉、若使人舉",
    "T28n1546_020:0143c12": "露地臥具，若自閉、若使人閉大小行處門，若",
    "T28n1546_020:0143c13": "為作福悔。何者是耶？有悔因不善悔亦不善、",
    "T28n1546_020:0143c14": "有悔不善因善、有悔因善悔亦善、有悔善因",
    "T28n1546_020:0143c15": "不善。有悔因不善悔亦不善者，猶如有一作",
    "T28n1546_020:0143c16": "惡，悔我所作惡少，應當益作。有悔不善因善",
    "T28n1546_020:0143c17": "者，猶如有一作善後悔，我何故作此善耶？如",
    "T28n1546_020:0143c18": "彼居士施辟支佛食，後便悔言：我寧以此食",
    "T28n1546_020:0143c19": "與奴婢作人，何用施是人為？有悔因善悔亦善",
    "T28n1546_020:0143c20": "者，猶如有一作善後悔，便悔言：我作善少，應當",
    "T28n1546_020:0143c21": "益作。如尊者阿尼盧頭作如是言：我若知此",
    "T28n1546_020:0143c22": "大德有如是威神者，我當益施其食。有悔善",
    "T28n1546_020:0143c23": "因不善者，猶如有一於戒不犯，我作如是事",
    "T28n1546_020:0143c24": "非是善好，如不舉露地敷具如是等戒是也。",
    "T28n1546_020:0143c25": "此四種中，悔善因善、悔善因不善，是悔不與",
    "T28n1546_020:0143c26": "掉相應。云何掉與悔相應？謂染污心悔是也，",
    "T28n1546_020:0143c27": "乃至廣說。問曰：何故問掉應悔，而答悔應掉",
    "T28n1546_020:0143c28": "耶？答曰：此文應如是說。云何掉應悔？若心悔",
    "T28n1546_020:0143c29": "時不休不息，乃至廣說。而無說者，有何意",
    "T28n1546_020:0144a01": "耶？答曰：此說染污心悔應於掉時，諸餘染污",
    "T28n1546_020:0144a02": "心唯掉相應、不與悔相應。復有說者，悔之",
    "T28n1546_020:0144a03": "與掉體俱是蓋。應作是問：云何掉與悔相應？",
    "T28n1546_020:0144a04": "云何悔與掉相應？云何掉不與悔相應？悔不",
    "T28n1546_020:0144a05": "與掉相應，除上爾所事。諸法已立名已稱說",
    "T28n1546_020:0144a06": "者，作第一第二第三句。未立名未稱說者，作",
    "T28n1546_020:0144a07": "第四句。一切睡眠相應耶，乃至廣說。問曰：",
    "T28n1546_020:0144a08": "何故作此論？答曰：世尊說睡與眠作一蓋。或",
    "T28n1546_020:0144a09": "謂睡外無眠、眠外無睡。今欲說睡外有眠、眠",
    "T28n1546_020:0144a10": "外有睡，決定義故，而作此論。",
    "T28n1546_020:0144a11": "一切睡眠相應耶？乃至廣作四句。云何睡不",
    "T28n1546_020:0144a12": "與眠相應？若身未動時身重，是說五識身睡；",
    "T28n1546_020:0144a13": "心重是說意識身睡。身心瞪瞢等餘句亦如",
    "T28n1546_020:0144a14": "是。彼是何耶？一切色無色界睡，欲界不眠時",
    "T28n1546_020:0144a15": "睡，是謂睡不與眠相應。云何眠不與睡相應？",
    "T28n1546_020:0144a16": "不染污心眠夢，身動、心不散、心不行，五識在",
    "T28n1546_020:0144a17": "意識中眠。不污染心者，善心不隱沒無記",
    "T28n1546_020:0144a18": "心，是名眠不與睡相應。云何睡與眠相應？答",
    "T28n1546_020:0144a19": "曰：染污心眠夢，乃至廣說。餘句答餘句，如",
    "T28n1546_020:0144a20": "上掉悔中說。",
    "T28n1546_020:0144a21": "眠當言善耶？乃至廣說。問曰：何故作此論？答",
    "T28n1546_020:0144a22": "曰：此因論生論。先說不染污心眠夢，乃至廣",
    "T28n1546_020:0144a23": "說，不說眠是善不善無記。彼中不說者，今欲",
    "T28n1546_020:0144a24": "說故，而作此論。",
    "T28n1546_020:0144a25": "眠當言善耶？乃至廣說。答曰：眠或善、不善、無",
    "T28n1546_020:0144a26": "記。云何善？善心眠夢，是謂善。問曰：為是生",
    "T28n1546_020:0144a27": "得善心眠夢、為是方便善心眠夢耶？答曰：生",
    "T28n1546_020:0144a28": "得善，非方便善。問曰：何等眾生善心中眠耶？",
    "T28n1546_020:0144a29": "答曰：不眠時。多修行善者，以多修行善故，眠",
    "T28n1546_020:0144b01": "時亦善。如行者不眠時念其境界耶？念境界",
    "T28n1546_020:0144b02": "而眠，眠中還見本境界；誦經施主亦如是。如",
    "T28n1546_020:0144b03": "是眾生善心眠。何等眾生不善心眠耶？答曰：",
    "T28n1546_020:0144b04": "不眠時。多作惡行者，如屠兒獵師晝作不善，",
    "T28n1546_020:0144b05": "眠夢亦然。如屠獵師，盜賊婬人亦如是。如是",
    "T28n1546_020:0144b06": "等眾生不善心眠。何等眾生無記心眠耶？答",
    "T28n1546_020:0144b07": "曰：不眠時。多作無記行，亦無記心眠，還見",
    "T28n1546_020:0144b08": "無記事報。無記心中亦眠，威儀、工巧心亦眠，",
    "T28n1546_020:0144b09": "還作威儀工巧事。身見邊見隱沒無記心亦",
    "T28n1546_020:0144b10": "眠。如本有陰多修行善不善無記，善不善無",
    "T28n1546_020:0144b11": "記心而死。不眠時，多行善不善無記，眠時亦",
    "T28n1546_020:0144b12": "善不善無記心而眠。",
    "T28n1546_020:0144b13": "眠中所作善增益，當言迴耶？乃至廣說。問曰：",
    "T28n1546_020:0144b14": "何故作此論？答曰：前說善心眠，乃至廣說，不",
    "T28n1546_020:0144b15": "說眠所作善增益當言迴耶、不迴耶？彼中不",
    "T28n1546_020:0144b16": "說者今欲說故，而作此論。",
    "T28n1546_020:0144b17": "眠中所作善增益當言迴耶？乃至廣說。或有",
    "T28n1546_020:0144b18": "說，得是增益。或有說，生是增益。云何說得是",
    "T28n1546_020:0144b19": "增益耶？如定揵度說：以何等故，凡夫人退時，",
    "T28n1546_020:0144b20": "見道修道所斷煩惱增益；世尊弟子退時，唯",
    "T28n1546_020:0144b21": "修道所斷煩惱增益。云何說生是增益？如《施",
    "T28n1546_020:0144b22": "設經》說：凡夫人若生欲界愛，必生五法。何謂",
    "T28n1546_020:0144b23": "為五？一、欲界愛；二、欲界愛增益；三、無明；四、無",
    "T28n1546_020:0144b24": "明增益；五、掉。此中說善不善思得愛不愛果，",
    "T28n1546_020:0144b25": "說名增益。彼增益，為生愛果、為生不愛果耶？",
    "T28n1546_020:0144b26": "答曰：若善生愛果，若不善生不愛果。云何善",
    "T28n1546_020:0144b27": "增益？如眠夢時施與。如人常行布施，彼眠夢",
    "T28n1546_020:0144b28": "時亦行是事。若好行多聞，彼眠夢時亦行是",
    "T28n1546_020:0144b29": "事。讀修多羅、阿毘曇、持戒善亦如是。若好修",
    "T28n1546_020:0144c01": "定，彼眠夢時亦行是事，如修不淨等善眠，是",
    "T28n1546_020:0144c02": "名善增益。云何不善增益？若好惡事，彼眠夢",
    "T28n1546_020:0144c03": "時亦行是事。如獵師屠兒夢作殺事、賊取他",
    "T28n1546_020:0144c04": "財、婬人犯他女色，是名不善增益。云何非善",
    "T28n1546_020:0144c05": "增益非不善增益？如人好行威儀、工巧事，彼",
    "T28n1546_020:0144c06": "眠夢時亦行是事。如行者夢作農夫種植，",
    "T28n1546_020:0144c07": "如銅鐵師等夢作銅鐵等物。",
    "T28n1546_020:0144c08": "問曰：若眠時所作善增益者，何以佛說愚人",
    "T28n1546_020:0144c09": "眠時無有果報？答曰：如不眠人能作田種等",
    "T28n1546_020:0144c10": "作，以眠故不作，佛說是人言無果報。如不眠",
    "T28n1546_020:0144c11": "人能讀誦經、能修不淨等善根、能生念處、能",
    "T28n1546_020:0144c12": "生煖等達分善根、能得須陀洹果斯陀含阿",
    "T28n1546_020:0144c13": "那含阿羅漢果，以眠故不得如是等果報，是",
    "T28n1546_020:0144c14": "故佛說愚人眠時無有果報。尊者和須蜜說",
    "T28n1546_020:0144c15": "曰：以眠時得果少故，佛說無果。",
    "T28n1546_020:0144c16": "佛經中說：寧當眠，莫起惡覺。問曰：若眠不善",
    "T28n1546_020:0144c17": "增益者，何故佛說：寧當眠，不起惡覺耶？答曰：",
    "T28n1546_020:0144c18": "以不眠時數數多起惡覺故，眠時則少。以是",
    "T28n1546_020:0144c19": "事故，佛說：寧當眠，不起惡覺。",
    "T28n1546_020:0144c20": "問曰：眠時能作生處造業不耶？答曰：或有說",
    "T28n1546_020:0144c21": "者，能作惡道生處造業。如婆羅地迦虫、曲蟬",
    "T28n1546_020:0144c22": "虫等，受此微怯弱之身是也。",
    "T28n1546_020:0144c23": "夢名何法？乃至廣說。問曰：何故作此論？答",
    "T28n1546_020:0144c24": "曰：先說夢所作事，未說夢體。今欲說故，而作",
    "T28n1546_020:0144c25": "此論。復次佛經說：我為菩薩時，夢見五事。波",
    "T28n1546_020:0144c26": "斯匿王夢見十事。如難陀迦母優婆斯白佛",
    "T28n1546_020:0144c27": "言：我夫命過，為我現夢。餘經說偈：",
    "T28n1546_020:0144c28": "「夢中共人會，　　寤已便不見；",
    "T28n1546_020:0144c29": "一切所有物，　　死已亦不見。」",
    "T28n1546_020:0145a01": "餘經亦說：汝等當捨如夢之法。云何如夢法？",
    "T28n1546_020:0145a02": "五陰是也，乃至廣說。佛經雖處處說夢而不",
    "T28n1546_020:0145a03": "分別。佛經是此論所為根本，彼中不說者今",
    "T28n1546_020:0145a04": "欲說故，而作此論。復有說者，譬喻者說：夢非",
    "T28n1546_020:0145a05": "實有法。彼以何故作如是說？答曰：以世現",
    "T28n1546_020:0145a06": "事故作如是說。如人夢中飲食飽足、諸根增",
    "T28n1546_020:0145a07": "益，寤已飢渴。夢中夢作五樂，寤已都不復",
    "T28n1546_020:0145a08": "見。夢四種兵而自圍遶，寤已獨己。以是事故，",
    "T28n1546_020:0145a09": "夢非實有。為止如是說者意、亦明夢是實有",
    "T28n1546_020:0145a10": "法故，而作此論。",
    "T28n1546_020:0145a11": "夢名何法？答曰：眠時心心數法隨其所緣，寤",
    "T28n1546_020:0145a12": "已不忘，向他人說我夢見如是事，是名為夢。",
    "T28n1546_020:0145a13": "問曰：如夢所見事，寤已不憶；設憶，不向他人",
    "T28n1546_020:0145a14": "說，為是夢不？答曰：此亦是夢。此中所說是",
    "T28n1546_020:0145a15": "滿足夢。滿足夢者，夢中所見，寤已不忘，亦",
    "T28n1546_020:0145a16": "向他人說者是也。",
    "T28n1546_020:0145a17": "問曰：夢體性是何？答曰：體性是意。所以者",
    "T28n1546_020:0145a18": "何？以意力故心心數法生。復有說者，夢體性",
    "T28n1546_020:0145a19": "是心心數法。所以者何？如經本說：心心數法",
    "T28n1546_020:0145a20": "隨其所緣。復有說者，心心數法境是夢體性。",
    "T28n1546_020:0145a21": "所以者何？如經本說：心心數法隨其所緣。復",
    "T28n1546_020:0145a22": "有說者，夢體性是五陰。",
    "T28n1546_020:0145a23": "問曰：何處有夢耶。答曰？欲界，非色無色界。或",
    "T28n1546_020:0145a24": "有說者，欲界不盡有夢，如地獄眾生。所以者",
    "T28n1546_020:0145a25": "何？以苦痛所逼故不得眠。復有說者，地獄亦",
    "T28n1546_020:0145a26": "有眠時。所以者何？如說活地獄中，或時有冷",
    "T28n1546_020:0145a27": "風來，如是唱言：眾生活。眾生活。時諸眾生即",
    "T28n1546_020:0145a28": "便還活。冷風吹故，暫時得眠。以是事故，知地",
    "T28n1546_020:0145a29": "獄中亦有眠夢。畜生、餓鬼、人亦有眠夢。問曰：",
    "T28n1546_020:0145b01": "何等人有夢耶？答曰：凡夫、聖人俱夢。聖人從",
    "T28n1546_020:0145b02": "須陀洹至辟支佛盡夢，唯有諸佛不夢。所以",
    "T28n1546_020:0145b03": "者何？唯有諸佛無有疑故，亦離一切無巧便",
    "T28n1546_020:0145b04": "習氣故。問曰：夢中所見，為是所更事、為非所",
    "T28n1546_020:0145b05": "更事耶？答曰：是所更事，非不所更事。問曰：",
    "T28n1546_020:0145b06": "若然者，夢見人有角，何處曾見有角人耶？答",
    "T28n1546_020:0145b07": "曰：此是亂想故。異處見人、異處見角，以亂想",
    "T28n1546_020:0145b08": "故，言是一處見人有角。復有說者，大海中有",
    "T28n1546_020:0145b09": "人形虫，頭上有角，以曾見故，今亦夢見。問",
    "T28n1546_020:0145b10": "曰：如菩薩夢見五事，為於何處曾見是事耶？",
    "T28n1546_020:0145b11": "答曰：所更有二種：一者曾見；二者曾聞。菩",
    "T28n1546_020:0145b12": "薩所夢是曾聞。於何處聞？過去諸佛為諸弟",
    "T28n1546_020:0145b13": "子說此五夢，菩薩於彼而得聞之，以曾聞故",
    "T28n1546_020:0145b14": "今亦夢見。問曰：誰現此夢耶？答曰：或有說",
    "T28n1546_020:0145b15": "者，是諸鬼神為現吉不吉事。尊者和須蜜說",
    "T28n1546_020:0145b16": "曰：以五事故現夢。如偈說：",
    "T28n1546_020:0145b17": "「以疑心分別，　　覺習因現事，",
    "T28n1546_020:0145b18": "非人來相語，　　因此五見夢。」",
    "T28n1546_020:0145b19": "醫方說：有七事故夢。如偈說：",
    "T28n1546_020:0145b20": "「或所更聞見，　　所求亦分別，",
    "T28n1546_020:0145b21": "覺習及諸患，　　因此七見夢。」",
    "T28n1546_020:0145b22": "問曰：如現在意識不能見色等，云何言夢是",
    "T28n1546_020:0145b23": "意地而能見色等耶？答曰：以見吉不吉相故",
    "T28n1546_020:0145b24": "言見，諸仙人說夢亦如是。尊者佛陀提婆說",
    "T28n1546_020:0145b25": "曰：眠時五識不現在前，不能見色等。如難陀",
    "T28n1546_020:0145b26": "迦母優婆斯所夢，以眠勢衰微，是以能見色",
    "T28n1546_020:0145b27": "等。問曰：夢所念事多，第四禪地宿命智所念",
    "T28n1546_020:0145b28": "事多耶？答曰：夢所念事多，非第四禪地宿命",
    "T28n1546_020:0145b29": "智所念事多。以是事故，而作是說。頗不入禪、",
    "T28n1546_020:0145c01": "不起通現在前，能憶念阿僧祇劫事不？答曰：",
    "T28n1546_020:0145c02": "有，謂夢中所念是也。",
    "T28n1546_020:0145c03": "仙人所說夢書，若人夢見如是事，當有如是",
    "T28n1546_020:0145c04": "果。問曰：如知未來世事是願智境界，彼不",
    "T28n1546_020:0145c05": "得願智，何由能知耶？答曰。以過去現在事比",
    "T28n1546_020:0145c06": "未來世事故能知。如諸仙曾有如是夢、有如",
    "T28n1546_020:0145c07": "是果，今有如是夢，亦當有如是果。如此皆以",
    "T28n1546_020:0145c08": "比相故知。",
    "T28n1546_020:0145c09": "如經說：當捨如夢等法。云何是如夢等法？答",
    "T28n1546_020:0145c10": "曰：五陰等是也。問曰：以何等故說五陰如",
    "T28n1546_020:0145c11": "夢？答曰：以不適人意，暫有不經久故，說陰如",
    "T28n1546_020:0145c12": "夢。問曰：於何處眠耶？答曰：如經先說，五道",
    "T28n1546_020:0145c13": "中有眠，中陰中亦眠，在母胎諸根具者亦眠，",
    "T28n1546_020:0145c14": "乃至佛世尊亦眠。問曰：如薩遮尼揵所說，若",
    "T28n1546_020:0145c15": "人眠者，其人亦愚。所以者何？以是蓋故。此云",
    "T28n1546_020:0145c16": "何通？答曰：非一切眠盡是蓋。有眠是蓋，有眠",
    "T28n1546_020:0145c17": "非蓋。眠非蓋者，佛起現在前，欲調適身故。眠",
    "T28n1546_020:0145c18": "是蓋者，佛不起現在前。所以者何？已離一切",
    "T28n1546_020:0145c19": "愚故。有五蓋，五蓋攝一切蓋耶？乃至廣說。問",
    "T28n1546_020:0145c20": "曰：何故作此論？答曰：佛經說五蓋，或謂唯五",
    "T28n1546_020:0145c21": "蓋更無餘蓋，欲明五蓋外更有無明蓋故，而",
    "T28n1546_020:0145c22": "作此論。五蓋攝一切蓋、一切蓋攝五蓋耶？答",
    "T28n1546_020:0145c23": "曰：一切蓋攝五蓋，非五蓋攝一切蓋，乃至廣",
    "T28n1546_020:0145c24": "說。五蓋者，所說者是也。一切蓋者，第六無明",
    "T28n1546_020:0145c25": "蓋是也。彼一切蓋能攝五蓋，以多故。五不攝",
    "T28n1546_020:0145c26": "一切，以有餘故。如以大器覆小器則遍，小器",
    "T28n1546_020:0145c27": "覆大器則不遍。彼亦如是，一切攝五，非五攝",
    "T28n1546_020:0145c28": "一切。不攝何等？謂無明蓋。",
    "T28n1546_020:0145c29": "佛說：無明覆、愛結繫，愚小得此身聰明亦然。",
    "T28n1546_020:0146a01": "問曰：如無明是蓋亦是結，愛亦是蓋亦是結，",
    "T28n1546_020:0146a02": "何以唯說無明覆、不說愛覆耶？答曰：或有說",
    "T28n1546_020:0146a03": "者，欲現種種文、種種說故。若有種種文，義則",
    "T28n1546_020:0146a04": "易解。復有說者，蓋義是覆義，更無有結覆眾",
    "T28n1546_020:0146a05": "生慧眼如無明者。繫義是結義，更無有結繫",
    "T28n1546_020:0146a06": "於眾生如愛結者。猶如一人有二怨家，一縛",
    "T28n1546_020:0146a07": "其手足、二以土坌其目。是人被縛無目，不能",
    "T28n1546_020:0146a08": "有所至。如是無明覆眾生慧眼、愛結繫之，不",
    "T28n1546_020:0146a09": "能起向涅槃。以是事故，尊者瞿沙作如是說：",
    "T28n1546_020:0146a10": "以無明覆、愛結繫故，不善法得生。是中應說，",
    "T28n1546_020:0146a11": "一名伊利摩、二名摩舍輸賊。尊者佛陀羅測",
    "T28n1546_020:0146a12": "說曰：此現二門，乃至廣說。如說：無明覆、愛結",
    "T28n1546_020:0146a13": "繫，說愛結覆、無明繫亦如是。以是故，欲現",
    "T28n1546_020:0146a14": "二門義，乃至廣說。問曰：以何等故，不說無明",
    "T28n1546_020:0146a15": "蓋在五蓋中耶？答曰：覆義是蓋義。此五法覆",
    "T28n1546_020:0146a16": "勢用等，無明覆勢用偏多。如一無明蓋覆勢",
    "T28n1546_020:0146a17": "用，勝於五蓋所覆勢用。復有說者，以無明體",
    "T28n1546_020:0146a18": "重故，不立無明蓋在五蓋中。",
    "T28n1546_020:0146a19": "諸蓋盡覆耶？乃至廣說。問曰：何故作此論？答",
    "T28n1546_020:0146a20": "曰：先解經中五蓋所不攝無明蓋，今欲說阿",
    "T28n1546_020:0146a21": "毘曇義一切煩惱盡是蓋。所以者何？一切煩",
    "T28n1546_020:0146a22": "惱盡覆此身中故。以是事故，尊者迦旃延子",
    "T28n1546_020:0146a23": "作如是問：諸蓋覆耶？乃至廣作四句。云何是",
    "T28n1546_020:0146a24": "蓋非覆？過去未來五蓋是也。所以者何？以是",
    "T28n1546_020:0146a25": "蓋相故言蓋。過去蓋所作已竟，未來蓋所作",
    "T28n1546_020:0146a26": "未生，故不名為覆。云何覆非蓋？除五蓋，諸餘",
    "T28n1546_020:0146a27": "煩惱現在前。何者是耶？謂色無色界一切結、",
    "T28n1546_020:0146a28": "欲界繫諸見慢無明，蓋所不攝，諸纏現在前",
    "T28n1546_020:0146a29": "時是也。云何蓋亦覆？五蓋展轉現在前，若不",
    "T28n1546_020:0146b01": "眠欲愛蓋現在前時，三蓋現在前，謂欲愛、睡、",
    "T28n1546_020:0146b02": "掉蓋；眠時有四，即增眠蓋。瞋恚癡悔說亦",
    "T28n1546_020:0146b03": "如是。不眠睡蓋現在前時，二蓋現在前，謂睡、",
    "T28n1546_020:0146b04": "掉蓋；眠時三蓋現在前，即增眠是也。云何非",
    "T28n1546_020:0146b05": "蓋非覆？除上爾所事。諸法已立名、已稱說者，",
    "T28n1546_020:0146b06": "作第一第二第三句，未立名未稱說者作第",
    "T28n1546_020:0146b07": "四句。何者是耶？行陰作四句。在三世五蓋，現",
    "T28n1546_020:0146b08": "在煩惱五蓋所不攝者，如是法作第一第二",
    "T28n1546_020:0146b09": "第三句，諸餘相應不相應行陰、全四陰、無為",
    "T28n1546_020:0146b10": "法，如是等法作第四句。問曰：如過去煩惱覆",
    "T28n1546_020:0146b11": "過去法，未來煩惱覆未來法，現在煩惱覆現",
    "T28n1546_020:0146b12": "在法。何以故但說現在煩惱是覆，不說過去",
    "T28n1546_020:0146b13": "未來耶？答曰：或有說者，若說現在，當知亦說",
    "T28n1546_020:0146b14": "過去未來。復有說者，現在煩惱能障聖道，過",
    "T28n1546_020:0146b15": "去未來煩惱不能障聖道。復有說者，現在煩",
    "T28n1546_020:0146b16": "惱能取依果報果，非過去未來。復有說者，現",
    "T28n1546_020:0146b17": "在煩惱能取果與果，非過去未來。復有說者，",
    "T28n1546_020:0146b18": "現在煩惱現呵責，染污此身墮不是處，非過",
    "T28n1546_020:0146b19": "去未來。復有說者，現在煩惱能生世愚及緣",
    "T28n1546_020:0146b20": "中愚。復有說者，現在煩惱有所作。復有說",
    "T28n1546_020:0146b21": "者，現在煩惱障礙所依所行所緣。復有說者，",
    "T28n1546_020:0146b22": "或有為法、或有為人。若為法而言，過去法為",
    "T28n1546_020:0146b23": "過去煩惱所覆，未來現在法為未來現在煩",
    "T28n1546_020:0146b24": "惱所覆。若為人而言，則現在煩惱名覆人。如",
    "T28n1546_020:0146b25": "世人言：誰為煩惱所覆？謂不得解脫人為煩",
    "T28n1546_020:0146b26": "惱所覆。現在陰界入假名為人，過去未來陰",
    "T28n1546_020:0146b27": "界入假名為法，以是事故，現在煩惱名覆，非",
    "T28n1546_020:0146b28": "過去未來也。",
    "T28n1546_020:0146b29": "一切欲界繫無明使盡不善耶？乃至廣說。問",
    "T28n1546_020:0146c01": "曰：何故作此論？答曰：或有說一切結使盡是",
    "T28n1546_020:0146c02": "不善。如譬喻者作如是說：一切煩惱盡是不",
    "T28n1546_020:0146c03": "善。所以者何？無巧便故。欲止如是說者意，亦",
    "T28n1546_020:0146c04": "欲說欲界身見邊見及相應無明、色無色界一",
    "T28n1546_020:0146c05": "切結，盡是無記故。復有說者，一切欲界煩惱",
    "T28n1546_020:0146c06": "盡是不善，一切色無色界煩惱盡是無記。",
    "T28n1546_020:0146c07": "今欲現欲界身見邊見及相應無明亦是無",
    "T28n1546_020:0146c08": "記，以是事故，欲止他義顯於己義，亦欲說法",
    "T28n1546_020:0146c09": "相相應義故，而作此論。",
    "T28n1546_020:0146c10": "一切欲界繫無明使盡不善耶？答曰：諸不善",
    "T28n1546_020:0146c11": "者盡欲界繫無明使。頗有欲界無明使非不",
    "T28n1546_020:0146c12": "善耶？答曰：有。欲界身見邊見相應無明使是",
    "T28n1546_020:0146c13": "也。問曰：何故欲界身見邊見相應無明非不",
    "T28n1546_020:0146c14": "善耶？答曰：若體是無慚無愧，與無慚無愧相",
    "T28n1546_020:0146c15": "應、從無慚無愧生，是無慚無愧依果者是不",
    "T28n1546_020:0146c16": "善；彼與此相違，故非不善。復次此法非一向",
    "T28n1546_020:0146c17": "壞於期心。云何非一向壞於期心耶？答曰：體",
    "T28n1546_020:0146c18": "非無慚愧等故。復次此法不妨布施持戒修",
    "T28n1546_020:0146c19": "定等故。所以者何？計我見者為我樂故行於",
    "T28n1546_020:0146c20": "布施，為我生善道故行於持戒，為我得解脫",
    "T28n1546_020:0146c21": "故而修於定。邊見隨身見後生彼相應無明",
    "T28n1546_020:0146c22": "亦爾。復次此二見，於自法中愚不逼切他。所",
    "T28n1546_020:0146c23": "以者何？我見者不如是說眼能見色是可見，",
    "T28n1546_020:0146c24": "作如是說，我能見、我所是可見。乃至意知法",
    "T28n1546_020:0146c25": "說亦如是。此見未曾逼切於他。邊見隨身見",
    "T28n1546_020:0146c26": "後生故，相應無明亦爾。復次以此見不能生",
    "T28n1546_020:0146c27": "報故，尊者和須蜜作如是說：何故身見邊見",
    "T28n1546_020:0146c28": "是無記耶？答曰：以不能生身口麁業故。問",
    "T28n1546_020:0146c29": "曰：不善煩惱亦有不能生身口麁業者，可是",
    "T28n1546_020:0147a01": "無記耶？答曰：現在雖不起，後增益時能起身",
    "T28n1546_020:0147a02": "口麁業；身見邊見終不能起。復次此見不能",
    "T28n1546_020:0147a03": "令眾生墮於惡道。問曰：不善煩惱亦有不能",
    "T28n1546_020:0147a04": "令眾生墮惡道者，可是無記耶？答曰：不善煩",
    "T28n1546_020:0147a05": "惱後增長時，能令眾生墮於惡道；身見邊見",
    "T28n1546_020:0147a06": "終不能令眾生墮惡道故。復次此見不能生",
    "T28n1546_020:0147a07": "不愛果故。問曰：若能得未來有，即是生不愛",
    "T28n1546_020:0147a08": "果。世尊亦說：比丘！我不稱美乃至彈指頃生",
    "T28n1546_020:0147a09": "未來有者。所以者何？有皆是苦故。邊見隨身",
    "T28n1546_020:0147a10": "見後生相應無明亦爾。尊者佛陀提婆說曰：",
    "T28n1546_020:0147a11": "此二見是顛倒，能生諸煩惱，非安隱法，故是",
    "T28n1546_020:0147a12": "不善。若當身見非是不善者，誰是不善？世尊",
    "T28n1546_020:0147a13": "亦說：比丘！若無明是不善，邊見隨身見後生",
    "T28n1546_020:0147a14": "相應無明亦爾。",
    "T28n1546_020:0147a15": "一切色無色界無明使盡無記耶？答曰：一切",
    "T28n1546_020:0147a16": "色無色界無明使盡是無記，廣說如經本。問",
    "T28n1546_020:0147a17": "曰：何故色無色界煩惱是無記耶？答曰：若體",
    "T28n1546_020:0147a18": "是無慚無愧，乃至是無慚無愧依果者，是不",
    "T28n1546_020:0147a19": "善。色無色界煩惱，與此相違，故非不善。復次",
    "T28n1546_020:0147a20": "此諸煩惱不一向壞期心，如上所說。復次以",
    "T28n1546_020:0147a21": "不能生報故。如是因論生論，以何等故，彼諸",
    "T28n1546_020:0147a22": "煩惱不能生報？答曰：此諸煩惱，為四支五支",
    "T28n1546_020:0147a23": "三昧所制持故。猶如毒蛇為呪所持不能螫",
    "T28n1546_020:0147a24": "人，彼亦如是。復次彼無報器故。若當色無色",
    "T28n1546_020:0147a25": "界煩惱當生報者，應生何報？必生苦報。苦報",
    "T28n1546_020:0147a26": "在欲界，不可以色無色界行欲界中受報。復",
    "T28n1546_020:0147a27": "次彼煩惱非一向受於顛倒，亦少有所因。如",
    "T28n1546_020:0147a28": "色無色界邪見謗苦，彼有少樂故，亦有少勝",
    "T28n1546_020:0147a29": "見取見第一，亦有少淨戒取見淨。如色界道",
    "T28n1546_020:0147b01": "能淨欲界，色無色界道能淨色，無色界道能",
    "T28n1546_020:0147b02": "淨無色界。尊者和須蜜說曰：以何等故，色無",
    "T28n1546_020:0147b03": "色界煩惱是無記？答言：不能生身口麁業，",
    "T28n1546_020:0147b04": "廣說如上。尊者佛陀提婆說曰：若當色無色",
    "T28n1546_020:0147b05": "界煩惱非是不善者，誰是不善？世尊亦說煩",
    "T28n1546_020:0147b06": "惱生業。一切見苦集所斷無明使，盡是一切",
    "T28n1546_020:0147b07": "遍耶？問曰：何故作此論？答：應如上一切遍",
    "T28n1546_020:0147b08": "因中說。一切見苦集所斷無明使，盡是一切",
    "T28n1546_020:0147b09": "遍使耶？答曰：諸一切遍盡是見苦集所斷無",
    "T28n1546_020:0147b10": "明使。頗見苦集所斷無明使非一切遍耶？答",
    "T28n1546_020:0147b11": "曰：有。非一切遍使相應無明。何者是耶？欲恚",
    "T28n1546_020:0147b12": "慢等相應無明，隨相而說。",
    "T28n1546_020:0147b13": "云何不共無明使？答曰：不說苦，於苦不忍、不",
    "T28n1546_020:0147b14": "可；餘諦亦爾。此心一向愚、一向劣、一向癡，",
    "T28n1546_020:0147b15": "是故說不共無明。問曰：若然者，云何非是邪",
    "T28n1546_020:0147b16": "見耶？答曰：邪見謗言無苦，此不欲忍苦。猶如",
    "T28n1546_020:0147b17": "宿食不消憎於乳食，彼亦如是。或有說者，",
    "T28n1546_020:0147b18": "上已說體，所行云何？答曰：無知黑闇愚癡是",
    "T28n1546_020:0147b19": "也。復有說者，先說所行，如不說苦，於苦不忍、",
    "T28n1546_020:0147b20": "不可是也。問曰：若然者，《波伽羅那經》所說云",
    "T28n1546_020:0147b21": "何通？如說：云何無明使所使？答言：若無知黑",
    "T28n1546_020:0147b22": "闇愚癡是也。答曰：彼說無明所行不盡有，煩",
    "T28n1546_020:0147b23": "惱所行彼中不說。復有說者，不說苦等，是說",
    "T28n1546_020:0147b24": "無明所緣。",
    "T28n1546_020:0147b25": "問曰：云何是不共義耶？答曰：罽賓沙門作如",
    "T28n1546_020:0147b26": "是說：不與緣四諦煩惱相應故名不共。復有",
    "T28n1546_020:0147b27": "說者，此使緣於四諦，唯是凡夫所行，故名不",
    "T28n1546_020:0147b28": "共。尊者婆已說曰：不共餘煩惱故名不共。所",
    "T28n1546_020:0147b29": "以者何？以遠離煩惱所行各異，不待煩惱而",
    "T28n1546_020:0147c01": "生，故名不共。尊者婆摩勒說曰：與煩惱別異，",
    "T28n1546_020:0147c02": "不共一意，故名不共。復有說者，與煩惱別異，",
    "T28n1546_020:0147c03": "不共方便，故名不共。問曰：不共無明，為是五",
    "T28n1546_020:0147c04": "種所斷、為是見道所斷耶？若是見道所斷者，",
    "T28n1546_020:0147c05": "《識身經》所說云何通？如說：彼是修道所斷，不",
    "T28n1546_020:0147c06": "共無明相應心。若是五種者，此中何以不說",
    "T28n1546_020:0147c07": "耶？答曰：或有說者，見道所斷。問曰：若然者，《識",
    "T28n1546_020:0147c08": "身經》所說云何通？答曰：此文應如是說：彼是",
    "T28n1546_020:0147c09": "修道所斷無明使相應心。應作是說而不說",
    "T28n1546_020:0147c10": "者，有何意？答曰：《識身經》所說，不說不共無明",
    "T28n1546_020:0147c11": "使。若以自功力不因他生者，是不共無明。彼",
    "T28n1546_020:0147c12": "雖不與煩惱相應，不以自功力因他而生，是",
    "T28n1546_020:0147c13": "故不是不共。復有說者，是五種斷。問曰：此中",
    "T28n1546_020:0147c14": "何以不說耶？答曰：或有說者，若無明緣四諦，",
    "T28n1546_020:0147c15": "不與餘使相應，故名不共。修道所斷無明有",
    "T28n1546_020:0147c16": "不與煩惱相應者，不緣四諦。復有說者，若不",
    "T28n1546_020:0147c17": "與諸使相應，唯凡夫所行者，是中則說；彼修",
    "T28n1546_020:0147c18": "道所斷，雖有不與煩惱相應，而是凡夫聖人",
    "T28n1546_020:0147c19": "所行，是故不說。問曰：修道所斷不共無明使，",
    "T28n1546_020:0147c20": "何等心邊可得耶？答曰：欲界十小煩惱大地。",
    "T28n1546_020:0147c21": "色界初禪地諂放逸，第二禪乃至非想非非想",
    "T28n1546_020:0147c22": "處放逸俱者是也。問曰：於何時現在前行耶？",
    "T28n1546_020:0147c23": "答曰：若人起正見、若人起見，心疲勞已，或時",
    "T28n1546_020:0147c24": "起如是等不共無明。不共無明不說苦，乃至",
    "T28n1546_020:0147c25": "廣說。問曰：如一切心中盡有慧，何以說不忍",
    "T28n1546_020:0147c26": "可苦耶？答曰：為無明所蔽故，彼慧不明不了。",
    "T28n1546_020:0147c27": "頗有使不為俱使所使耶？答曰：有。緣使已斷",
    "T28n1546_020:0147c28": "不共無明使是也。頗有使不為使所使耶？答",
    "T28n1546_020:0147c29": "曰：有。即前者是也。頗有使不能使耶？答曰：",
    "T28n1546_020:0148a01": "有。無漏緣不共無明使是也。云何不共掉纏",
    "T28n1546_020:0148a02": "耶？答曰：無不共掉纏。問曰：何故作此論？答",
    "T28n1546_020:0148a03": "曰：為止人疑故。如有不與煩惱相應不共無",
    "T28n1546_020:0148a04": "明使，亦謂有不共掉纏。為止如是疑意故，答",
    "T28n1546_020:0148a05": "曰無不共掉纏。所以者何？一切染污心中盡",
    "T28n1546_020:0148a06": "有無明使。復次如有不與煩惱相應不共無",
    "T28n1546_020:0148a07": "明使，亦謂有不與纏相應不共掉纏。為斷如",
    "T28n1546_020:0148a08": "是疑意，答言無不共掉纏。所以者何？一切",
    "T28n1546_020:0148a09": "染污心有睡掉故。以是事故，而作此論。",
    "T28n1546_020:0148a10": "問曰：如睡掉通三界五種斷，六識身一切染",
    "T28n1546_020:0148a11": "污心可得，何故不問睡但問掉耶？答曰：或有",
    "T28n1546_020:0148a12": "說者，作經者意欲爾，乃至廣說。復有說者，以",
    "T28n1546_020:0148a13": "掉多放逸過生諸罪咎故。以多過患故，《波伽",
    "T28n1546_020:0148a14": "羅那經》立掉為煩惱大地。此經本中問：云何",
    "T28n1546_020:0148a15": "不共掉纏？亦立為上分結。《施設經》亦說：凡夫",
    "T28n1546_020:0148a16": "起欲愛使時，五法現在前，謂欲愛使、欲愛使",
    "T28n1546_020:0148a17": "增益、無明使、無明使增益。掉睡無如上等過",
    "T28n1546_020:0148a18": "故不問。復次掉能發動四支五支定覺心，睡",
    "T28n1546_020:0148a19": "隨順三昧與三昧相似，若睡現在前時如入",
    "T28n1546_020:0148a20": "禪者。復次睡為無明所蔽，似無明所行。愚小",
    "T28n1546_020:0148a21": "不猛利，掉不與無明相似猛利，是故問掉不",
    "T28n1546_020:0148a22": "問於睡。復次睡依於無明，若說無明當知已",
    "T28n1546_020:0148a23": "說睡。復有說者，修善時掉能令遠善退失，令",
    "T28n1546_020:0148a24": "人心退故；發動睡則不爾。復有說者，掉能令",
    "T28n1546_020:0148a25": "三昧中心心數法散亂，亦於所緣事移動；睡",
    "T28n1546_020:0148a26": "則不爾。復有說者，亦應問睡。此文應如是說：",
    "T28n1546_020:0148a27": "云何不共睡纏？答言：無不共睡纏。而不說",
    "T28n1546_020:0148a28": "者，當知此說有餘。復有說者，若說掉，當知亦",
    "T28n1546_020:0148a29": "說睡。所以者何？一切處共俱故。",
    "T28n1546_020:0148b01": "6 色品阿毘曇毘婆沙論雜揵度色品第六",
    "T28n1546_020:0148b02": "色法生住老無常，當言色耶？乃至廣說。此章",
    "T28n1546_020:0148b03": "及解章義，是中應廣說優婆提舍。問曰：何",
    "T28n1546_020:0148b04": "故作此論？答曰：此是佛經。佛經中說，告諸比",
    "T28n1546_020:0148b05": "丘：有三有為相。不解此經義趣故，諸家作種",
    "T28n1546_020:0148b06": "種異說，其義不同。如譬喻者說：三有為相無",
    "T28n1546_020:0148b07": "有實體。所以者何？三有為相是不相應行陰",
    "T28n1546_020:0148b08": "所攝，不相應行陰無有實體。欲止如是說者",
    "T28n1546_020:0148b09": "意，亦明三有為相是實有法故，而作此論。復",
    "T28n1546_020:0148b10": "有說者，言此法是無為法。如毘婆闍婆提作",
    "T28n1546_020:0148b11": "如是說：若此法是有為者，其性羸劣，以羸劣",
    "T28n1546_020:0148b12": "故不能生法住法滅法。無為有力，以有力故，",
    "T28n1546_020:0148b13": "能令法生住滅。或有說，此二法是有為、一是",
    "T28n1546_020:0148b14": "無為。如曇摩掘部作如是說：二是有為，謂生",
    "T28n1546_020:0148b15": "住；一是無為，謂滅。若此是有為，其性羸劣不",
    "T28n1546_020:0148b16": "能滅法，以是無為故能滅法。為止如是說者",
    "T28n1546_020:0148b17": "意，欲明此三法是有為故。復有說者，此法是",
    "T28n1546_020:0148b18": "相應。為止如是說者意故。復有說者，為止即",
    "T28n1546_020:0148b19": "彼法沙門意故。彼法沙門作如是說：色法生",
    "T28n1546_020:0148b20": "住無常即是色體，乃至識亦如是。為止如",
    "T28n1546_020:0148b21": "是等說者意、欲顯己義，亦欲說法相相應義",
    "T28n1546_020:0148b22": "故，而作此論。",
    "T28n1546_020:0148b23": "色法生住老無常，當言色耶非色耶？答曰：當",
    "T28n1546_020:0148b24": "言非色。問曰：非色入有二種，謂意入、法入。",
    "T28n1546_020:0148b25": "為意入所攝、為法入所攝耶？答曰：法入所攝",
    "T28n1546_020:0148b26": "非色法，當言非色。即法入所攝可見法，當言",
    "T28n1546_020:0148b27": "不可見。不可見法有十一入，除色入，彼非眼",
    "T28n1546_020:0148b28": "入乃至意入所攝，是法入所攝不可見法，當",
    "T28n1546_020:0148b29": "言不可見。即法入所攝有對法當言無對。無",
    "T28n1546_020:0148c01": "對是二入，謂意入、法入。非意入所攝，是法入",
    "T28n1546_020:0148c02": "所攝無對法，當言無對。即法入所攝有漏法，",
    "T28n1546_020:0148c03": "當言即有漏。從是已後，還與彼法相似。無漏",
    "T28n1546_020:0148c04": "即無漏，有為即有為。以是義故，為止說有為",
    "T28n1546_020:0148c05": "相是無為者意故，無為法無過去未來現在，",
    "T28n1546_020:0148c06": "當言即過去未來現在。問曰：何以過去法得",
    "T28n1546_020:0148c07": "通三世，生住老無常唯過去耶？答曰：過去法",
    "T28n1546_020:0148c08": "得與彼不同一果、不共行、相離、不相隨，於彼",
    "T28n1546_020:0148c09": "聚為非聚。如樹皮離樹生等不爾，與彼同一",
    "T28n1546_020:0148c10": "果，乃至廣說。如過去者，未來現在說亦如是。",
    "T28n1546_020:0148c11": "善不善無記，當言即善不善無記。三界繫不",
    "T28n1546_020:0148c12": "繫、學無學非學非無學、見道所斷修道所斷",
    "T28n1546_020:0148c13": "不斷，說亦如是。",
    "T28n1546_020:0148c14": "云何老？云何死？云何無常？問曰：何故作此論？",
    "T28n1546_020:0148c15": "答曰：先說真實義有為相，今欲說假名有為",
    "T28n1546_020:0148c16": "相故。復有說者，先說剎那無常，今欲說一世",
    "T28n1546_020:0148c17": "無常，故作此論。云何為老？乃至廣說。問曰：此",
    "T28n1546_020:0148c18": "中何故不問生耶？答曰：或有說者，彼作經者",
    "T28n1546_020:0148c19": "意欲爾，乃至廣說。復有說者，若法於彼法無",
    "T28n1546_020:0148c20": "增益，令彼法散壞者，是中則問；生於彼法，能",
    "T28n1546_020:0148c21": "令增益熾盛，是故不問。復有說，若法能令",
    "T28n1546_020:0148c22": "彼法相離相遠，此中則問；生能令彼法相近",
    "T28n1546_020:0148c23": "相隨，是故不問。云何為老？答曰：髮白零落、身",
    "T28n1546_020:0148c24": "體皮皺、轉轉損減，身形曲膢、氣息損少、身生",
    "T28n1546_020:0148c25": "黑點猶如彩畫，扶杖而行、恒患顛伏、行步遲",
    "T28n1546_020:0148c26": "微，諸根漸損、轉轉衰熟、舉身戰掉，是為老。云",
    "T28n1546_020:0148c27": "何為死？答曰：諸行散滅是名為死。如說若死",
    "T28n1546_020:0148c28": "即無常耶？云何死是無常？云何無常非死？答",
    "T28n1546_020:0148c29": "曰：或有說者，最後命根滅一剎那，是名為死，",
    "T28n1546_020:0149a01": "亦名無常；餘時陰散滅，是名無常，不名為死。",
    "T28n1546_020:0149a02": "復有說者，與最後命根俱滅五陰，是名為死，",
    "T28n1546_020:0149a03": "亦名無常；餘時陰散滅，是名無常，不名為死。",
    "T28n1546_020:0149a04": "復有說者，一生中命根散滅，是名為死，亦名",
    "T28n1546_020:0149a05": "無常；餘陰散滅，是名無常，不名為死。復有",
    "T28n1546_020:0149a06": "說者，一生中與命根俱五陰散失，是名為死，",
    "T28n1546_020:0149a07": "亦名無常；餘陰散失，是名無常，不名為死。復",
    "T28n1546_020:0149a08": "有說者，眾生數陰散失，是名為死，亦名無常；",
    "T28n1546_020:0149a09": "非眾生數陰散失，是名無常，不名為死。問曰：",
    "T28n1546_020:0149a10": "業力強、無常力強耶？答曰：業力強，非無常。業",
    "T28n1546_020:0149a11": "是聖道，無常即無常。世尊或說道是受、或說",
    "T28n1546_020:0149a12": "是想、或說是思、或說是意、或說是燈明、或說",
    "T28n1546_020:0149a13": "是信進念定慧、或說是栰是石是水是花、或",
    "T28n1546_020:0149a14": "說是慈悲喜捨。何處說道是受？如說：我實覺",
    "T28n1546_020:0149a15": "苦聖諦。何處說道是想？如說：比丘修行廣布",
    "T28n1546_020:0149a16": "無常想，能斷欲愛，乃至廣說。何處說是思？如",
    "T28n1546_020:0149a17": "說有業無黑報無白報能盡業。何處說是意？",
    "T28n1546_020:0149a18": "如偈說：",
    "T28n1546_020:0149a19": "「意能燒屋宅，　　亦不染於緣，",
    "T28n1546_020:0149a20": "謂佛天人師，　　應受一切供。」",
    "T28n1546_020:0149a21": "何處說是燈明？如偈說：",
    "T28n1546_020:0149a22": "「汝起莫放逸，　　以戒自調伏，",
    "T28n1546_020:0149a23": "如是等燈明，　　馳流不能滅。」",
    "T28n1546_020:0149a24": "何處說是信？如偈說：",
    "T28n1546_020:0149a25": "「信能度大河，　　不放逸亦然，",
    "T28n1546_020:0149a26": "精進除眾苦，　　慧能到解脫。」",
    "T28n1546_020:0149a27": "何處說精進？如說佛告阿難：精進能增長菩",
    "T28n1546_020:0149a28": "提。何處說是念？如說佛告比丘：我說念過一",
    "T28n1546_020:0149a29": "切處。我聖弟子具足念力、守護根門，則離",
    "T28n1546_020:0149b01": "不善法、能修善法。何處說是定？如說：有定是",
    "T28n1546_020:0149b02": "正道、無定是邪道；有定心得解脫，非不定。如",
    "T28n1546_020:0149b03": "是等是也。何處說是慧？如偈說：",
    "T28n1546_020:0149b04": "「慧為世間上，　　趣向於至真，",
    "T28n1546_020:0149b05": "若能正知此，　　必盡於老死。」",
    "T28n1546_020:0149b06": "何處說是栰？如說：比丘當知，栰者即八聖道。",
    "T28n1546_020:0149b07": "何處說是石？如說：比丘當知，此是正見大石",
    "T28n1546_020:0149b08": "山。何處說是水？如說：比丘當知，此八聖道是",
    "T28n1546_020:0149b09": "八味水。何處說是花？如說：此七覺意花。何處",
    "T28n1546_020:0149b10": "說是慈悲喜捨？如說：修慈心三昧得阿那含",
    "T28n1546_020:0149b11": "果，悲喜捨亦如是。此中說道是業，是故說業",
    "T28n1546_020:0149b12": "力彊，非無常。業能滅過去未來現在行，其滅",
    "T28n1546_020:0149b13": "是數滅；無常滅現在行，其滅是無常滅。或有",
    "T28n1546_020:0149b14": "說無常力彊，非業力。所以者何？業能滅過去",
    "T28n1546_020:0149b15": "未來行，無常能滅彼業。若人能殺千人敵者，",
    "T28n1546_020:0149b16": "是人名為二千人敵。彼亦如是，是故無常力",
    "T28n1546_020:0149b17": "強，非業力。如我義者，業力彊，非無常力。所以",
    "T28n1546_020:0149b18": "者何？業能令過去未來現在行不行境界，無",
    "T28n1546_020:0149b19": "常何所滅耶。復有說者，業名和合，無常名壞",
    "T28n1546_020:0149b20": "和合。為業力強、無常力強？答曰：業力強，非無",
    "T28n1546_020:0149b21": "常力。所以者何？和合事難，壞和合易。復有說",
    "T28n1546_020:0149b22": "者，無常力強，非業力。所以者何？彼和合者必",
    "T28n1546_020:0149b23": "有別離。如我義？業力強？非無常力。所以者何？",
    "T28n1546_020:0149b24": "和合事難，壞和合易。如人作瓶時難，壞瓶時",
    "T28n1546_020:0149b25": "易。復有說者，若業能作五道受生處造業，是",
    "T28n1546_020:0149b26": "業力強，非無常力。復有說者，無常力強，非業",
    "T28n1546_020:0149b27": "力。所以者何？彼業亦為無常所壞。如我義，業",
    "T28n1546_020:0149b28": "力強，非無常力。所以者何？法造時難、壞時易。",
    "T28n1546_020:0149b29": "此中亦應說瓶喻。",
    "T28n1546_020:0149c01": "世尊說三有為相。問曰：何故作此論？答曰：為",
    "T28n1546_020:0149c02": "止他義故。如譬喻者不欲令一剎那中有三",
    "T28n1546_020:0149c03": "有為相，彼作是說：若一剎那中有三有為相",
    "T28n1546_020:0149c04": "者，則一法一時，即生即老即無常。問曰：若",
    "T28n1546_020:0149c05": "然者，其義云何？答言：法初時名生，後時名",
    "T28n1546_020:0149c06": "無常，此二中間名老。如是說者，則一剎那中",
    "T28n1546_020:0149c07": "無三有為相。此說不如實分別。所以者何？說",
    "T28n1546_020:0149c08": "一生中相似法故。一生中初生者名生，最後",
    "T28n1546_020:0149c09": "者名無常，此二中間名老。若作是說者，則一",
    "T28n1546_020:0149c10": "法無三相。為止如是說者意，亦明一法有三",
    "T28n1546_020:0149c11": "相故。問曰：若一法有三相者，云何不一法一",
    "T28n1546_020:0149c12": "時即生即老即無常耶？答曰：所作異故。所以",
    "T28n1546_020:0149c13": "者何？法生時，生有所作；法滅時，老無常有所",
    "T28n1546_020:0149c14": "作，以所作次第各異故而無有過。是故為止",
    "T28n1546_020:0149c15": "他義、欲顯己義，亦欲說法相相應義故，而作",
    "T28n1546_020:0149c16": "此論。此三有為相，有為法有生有滅有住變，",
    "T28n1546_020:0149c17": "云何有為法一剎那中有生有滅有住變耶？",
    "T28n1546_020:0149c18": "答曰：法起時生，生彼法；法滅時滅，滅彼法；",
    "T28n1546_020:0149c19": "住變是老，老能熟彼法。問曰：若然者，法體是",
    "T28n1546_020:0149c20": "變異者，云何法不捨自體耶？若不變異者，何",
    "T28n1546_020:0149c21": "以說住變是老？答曰：應作是說：法體無變異。",
    "T28n1546_020:0149c22": "問曰：何以說住變是老耶？答曰：此是老名老，",
    "T28n1546_020:0149c23": "名為老亦名住變。復有說者，以其體不異故，",
    "T28n1546_020:0149c24": "名不變異；所作異故，名為變異。所以者何？法",
    "T28n1546_020:0149c25": "生時所作異，滅時所作異。云何生時所作異、",
    "T28n1546_020:0149c26": "滅時所作異？答曰：法生時，有力、有功能、有所",
    "T28n1546_020:0149c27": "作；法滅時，衰退散壞。以是義故，言有變異。復",
    "T28n1546_020:0149c28": "有說者，法迅速故生，迅速遲微故滅。濕潤",
    "T28n1546_020:0149c29": "故生，萎枯故滅。復有說者，以經三世故變異。",
    "T28n1546_020:0150a01": "所以者何？過去法異未來現在法。",
    "T28n1546_020:0150a02": "問曰：此相為是總相、為是別相耶？若是別相",
    "T28n1546_020:0150a03": "者，云何一法而有四相？若是總相者，諸法各",
    "T28n1546_020:0150a04": "自有相，云何是總相耶？答曰：或有說者，此",
    "T28n1546_020:0150a05": "相是別相。問曰：若然者，云何一法而有四相？",
    "T28n1546_020:0150a06": "答曰：此說自相，非如火熱。是自相如受自有",
    "T28n1546_020:0150a07": "生住滅，受生住滅不能生乃至識，是故言自",
    "T28n1546_020:0150a08": "相。諸法各各自有別相，如色是不久散壞，如",
    "T28n1546_020:0150a09": "病如癰如瘡如箭等百四十種相。相有二種：",
    "T28n1546_020:0150a10": "一者舊相；二是客相。生等於彼法是客相，非",
    "T28n1546_020:0150a11": "是舊相。合聚他物相、本自體相亦如是。復有",
    "T28n1546_020:0150a12": "說者，是總相。問曰：若然者，諸法各自相，云",
    "T28n1546_020:0150a13": "何是總相耶？答曰：相似相。如一法有三相，",
    "T28n1546_020:0150a14": "一切法亦有三相。復有說者，非別相亦非總",
    "T28n1546_020:0150a15": "相。所以者何？非自體故非別相，各有相故非",
    "T28n1546_020:0150a16": "總相。問曰：若此非總相非別相者，當言是何",
    "T28n1546_020:0150a17": "法耶？答曰：此是諸法印幟。若法有此印幟是",
    "T28n1546_020:0150a18": "有為，無印幟者是無為。如大人相非大人體，",
    "T28n1546_020:0150a19": "若有此相者名為大人，若無此相者不名大",
    "T28n1546_020:0150a20": "人；彼亦如是。評曰：不應作此說，說總相者",
    "T28n1546_020:0150a21": "好。",
    "T28n1546_020:0150a22": "問曰：法生時，除其自體，餘一切法能生此法。",
    "T28n1546_020:0150a23": "何故唯說能生生此法耶？答曰：法生時，餘",
    "T28n1546_020:0150a24": "法雖有功，不名能生，唯生體能生。如女人產",
    "T28n1546_020:0150a25": "時，諸餘女人雖復佐助，不名為產，唯母名產；",
    "T28n1546_020:0150a26": "彼亦如是。尊者和須蜜說曰：唯生能生彼法，",
    "T28n1546_020:0150a27": "非餘法。所以者何？若無生者，則彼法不生。",
    "T28n1546_020:0150a28": "問曰：若無餘法，彼法亦不生。復次若有生",
    "T28n1546_020:0150a29": "彼法生，非無生。問曰：亦有餘法作緣使此法",
    "T28n1546_020:0150b01": "生，非無餘法緣。尊者佛陀提婆說曰：法生時，",
    "T28n1546_020:0150b02": "生勢最勝故，生得其名；餘法不爾。如作伎書",
    "T28n1546_020:0150b03": "畫染法，作伎時非無伎子毘頭梢等而伎得",
    "T28n1546_020:0150b04": "成，然彼伎成，師得其名。如畫非不因筆墨紙",
    "T28n1546_020:0150b05": "等而人受其名，畫時非不因眾彩而人受",
    "T28n1546_020:0150b06": "其名，染時非不因瓫水等而染者得名；彼亦",
    "T28n1546_020:0150b07": "如是。",
    "T28n1546_020:0150b08": "問曰：生相為有生相不？若有者，云何非無窮？",
    "T28n1546_020:0150b09": "彼生復有生故。若無者，誰生此生？答曰：應作",
    "T28n1546_020:0150b10": "是說：生相復有生相。問曰：若然者，云何非無",
    "T28n1546_020:0150b11": "窮？答曰：無窮有何過？未來世寬，無住處耶。",
    "T28n1546_020:0150b12": "又生死是無窮法。以是事故難除難過，能生",
    "T28n1546_020:0150b13": "眾生無量連瑣之苦。復次此二同在一剎那",
    "T28n1546_020:0150b14": "中，故非無窮。彼一剎那中生生二法：一生法、",
    "T28n1546_020:0150b15": "二生生生。生生唯生生。問曰：何故生生二法，",
    "T28n1546_020:0150b16": "生生唯生生？答曰：如是亦無有過。猶如女人",
    "T28n1546_020:0150b17": "有生一子者、有雙生者。復有說者，生相生八",
    "T28n1546_020:0150b18": "法，謂彼法生生、老後老、住後住、無常後無常，",
    "T28n1546_020:0150b19": "生生生一法謂生。問曰：何故生生八法，生生",
    "T28n1546_020:0150b20": "唯生生？答曰：是亦無過。猶如猪犬狼犲等，",
    "T28n1546_020:0150b21": "或生一子或生多子。",
    "T28n1546_020:0150b22": "問曰：諸行為有住相不？若有者，有為相中何",
    "T28n1546_020:0150b23": "以不說？此經復云何通？如說：諸行不住，猶如",
    "T28n1546_020:0150b24": "壽行，乃至廣說。若無者，此文云何通？如說：色",
    "T28n1546_020:0150b25": "法生老住無常，當言色耶？乃至廣說。《波伽羅",
    "T28n1546_020:0150b26": "那經》亦說：云何住諸行生不散壞？答曰：應作",
    "T28n1546_020:0150b27": "是說：諸行有住相。問曰：諸行有住相者，有為",
    "T28n1546_020:0150b28": "相中何以不說耶？答曰：應說有為法有四相。",
    "T28n1546_020:0150b29": "若不說者，當知此義有餘。復次住相似無為",
    "T28n1546_020:0150c01": "法故，不說是有為相。復次若相能令諸行歷",
    "T28n1546_020:0150c02": "世者是有為相，如生移未來行現在世，老",
    "T28n1546_020:0150c03": "無常移現在行在過去世，住與彼法相著無",
    "T28n1546_020:0150c04": "捨離時。復次分別諸相時，三相墮有為部中，",
    "T28n1546_020:0150c05": "住相墮無為部中。復次若相能令諸行不增",
    "T28n1546_020:0150c06": "益散壞者說是有為相，住能令諸行增益不",
    "T28n1546_020:0150c07": "散壞，不說是有為相。問曰：若然者，生能令諸",
    "T28n1546_020:0150c08": "行增益不散壞，何以說是有為相耶？答曰：生",
    "T28n1546_020:0150c09": "能令諸行增益散壞其於老無常。所以者何？",
    "T28n1546_020:0150c10": "若生不生諸行在現在者，則老無常不能散",
    "T28n1546_020:0150c11": "壞。以生生諸行在現在世故，老令衰微、無常",
    "T28n1546_020:0150c12": "能壞。猶如有人雖居牢固之處，有三怨家，一",
    "T28n1546_020:0150c13": "於牢固之處挽其人出，二共斷其命，此三於",
    "T28n1546_020:0150c14": "彼人俱作不饒益事。若一人不於牢固之處",
    "T28n1546_020:0150c15": "挽出者，則二人無由斷其人命。彼亦如是。問",
    "T28n1546_020:0150c16": "曰：若諸行有住相者，佛經云何通耶？答曰：佛",
    "T28n1546_020:0150c17": "經說不住，無有久住相，非謂一剎那，如命根",
    "T28n1546_020:0150c18": "等。復次言無住者，無長久時住，住相謂少時",
    "T28n1546_020:0150c19": "住。復次剎那中，住相微細，唯佛所知。所以者",
    "T28n1546_020:0150c20": "何？如以神足屈申臂頃，從此間沒，住須彌山",
    "T28n1546_020:0150c21": "頂。於其中間，眾多剎那相續，非不相續，是故",
    "T28n1546_020:0150c22": "言從此至彼。如是等相，唯佛境界，非餘所",
    "T28n1546_020:0150c23": "知，是故經說無有住相。復有說者，雖有少時",
    "T28n1546_020:0150c24": "住，速為老所衰無常所滅。是故住相有如是",
    "T28n1546_020:0150c25": "過患，故佛經不說。復有說者，諸行無住相，是",
    "T28n1546_020:0150c26": "以有為相中不說。佛經善通，此文云何通？如",
    "T28n1546_020:0150c27": "說：色法生老住無常，乃至廣說。答曰：此文應",
    "T28n1546_020:0150c28": "如是說：色法生老無常，乃至廣說。不應言住。",
    "T28n1546_020:0150c29": "若言住者，有何意耶？答曰：此住是老異名，如",
    "T28n1546_020:0151a01": "生名生亦名出現，無常名無常亦名滅盡，老",
    "T28n1546_020:0151a02": "名老亦名住。評曰：應作是說：諸行有住相。",
    "T28n1546_020:0151a03": "若諸行無住相者，不能有所緣。欲令無如是",
    "T28n1546_020:0151a04": "過故，說諸行有住相。",
    "T28n1546_020:0151a05": "問曰：何者是變異？為以滅故壞故、以為變易",
    "T28n1546_020:0151a06": "故言變異耶？答：以滅故言變異者，變異與滅",
    "T28n1546_020:0151a07": "則是一體，有為法唯有二相。若以壞者，則法",
    "T28n1546_020:0151a08": "捨自相。若以變易者，云何不助成外道作如",
    "T28n1546_020:0151a09": "是說：諸法變易。答曰：應作是說：勢衰故言變",
    "T28n1546_020:0151a10": "易。所以者何？諸行勢盛故生，勢衰故言變",
    "T28n1546_020:0151a11": "異。復次諸行有力故生，衰劣故變異。復次諸",
    "T28n1546_020:0151a12": "行未熟名生，已熟名變異。復次諸行漸羸故",
    "T28n1546_020:0151a13": "變異。復次諸行新故名生，舊故名變異。問曰：",
    "T28n1546_020:0151a14": "若然者，云何不助成外道義？答曰：諸行相續",
    "T28n1546_020:0151a15": "不住，外道計有住時，住滅言是變。如乳作酪、",
    "T28n1546_020:0151a16": "如薪作灰，不說剎那勢衰故變異。此說剎那",
    "T28n1546_020:0151a17": "勢衰變異，不說住時變異。問曰：此有為相與",
    "T28n1546_020:0151a18": "所相，為一、為異耶？若一者，云何一法不為多",
    "T28n1546_020:0151a19": "法耶？若異者，相與所相則異者，何故不以餘",
    "T28n1546_020:0151a20": "相為相？答曰：應作是說：相所相不一，是故一",
    "T28n1546_020:0151a21": "不為三、三不為一。問曰：若然者，云何不以餘",
    "T28n1546_020:0151a22": "相為相耶？答曰：隨相所作處則相所相，是故",
    "T28n1546_020:0151a23": "無過。復次相與所相常不相離。若相離者，可",
    "T28n1546_020:0151a24": "以餘相為相。以相所相不相離故，無如是過。",
    "T28n1546_020:0151a25": "如是雜合、不相離、共，說亦如是。復次相從所",
    "T28n1546_020:0151a26": "相生，生所生異。如烟雖從火生，烟火各異；彼",
    "T28n1546_020:0151a27": "亦如是。復次相是所相過患。如病是人之過",
    "T28n1546_020:0151a28": "患，人異病。若當不異者，人病愈時應當無",
    "T28n1546_020:0151a29": "人。餘亦如是。復次佛說此相是有為相。以是",
    "T28n1546_020:0151b01": "言故，當知相異所相。如言此人，舍亦如是。",
    "T28n1546_020:0151b02": "問曰：一切剎那中盡有老者，何以不一切時",
    "T28n1546_020:0151b03": "頭生白髮耶？答曰：不應作如是問有白髮無",
    "T28n1546_020:0151b04": "白髮。然老與壯年或有相妨、或不相妨，相妨",
    "T28n1546_020:0151b05": "者不生白髮，不相妨者頭生白髮。復次或有",
    "T28n1546_020:0151b06": "羸弱四大多、強盛四大少，或強盛四大多、羸",
    "T28n1546_020:0151b07": "弱四大少。若羸弱四大多、強盛四大少，頭生",
    "T28n1546_020:0151b08": "白髮；若強盛四大多、羸弱四大少，不生白髮。",
    "T28n1546_020:0151b09": "多力少力亦如是。復有說者，白髮非老，白髮",
    "T28n1546_020:0151b10": "是色，老是非色。但此身後時生如是報滓不",
    "T28n1546_020:0151b11": "好之法。猶如麻油，亦如木酒，後欲盡時必",
    "T28n1546_020:0151b12": "生濁滓；彼亦如是。問曰：何處有此白髮？答",
    "T28n1546_020:0151b13": "曰：界者，欲界中有，非色無色界。趣者，人、畜生、",
    "T28n1546_020:0151b14": "餓鬼中有。方者，三方有，非欝單曰。所以者",
    "T28n1546_020:0151b15": "何？白髮是罪報，彼方非受罪報處。問曰：誰有",
    "T28n1546_020:0151b16": "此白髮耶？答曰：凡夫聖人俱有。聖人從須陀",
    "T28n1546_020:0151b17": "洹至辟支佛，唯除世尊。所以者何？佛世尊",
    "T28n1546_020:0151b18": "無髮白漸落皮緩面皺音聲破壞，死時無解",
    "T28n1546_020:0151b19": "支節痛，心不錯亂、根不漸滅，一時而滅。此",
    "T28n1546_020:0151b20": "是佛身之法。問曰：以何等故佛世尊無白髮",
    "T28n1546_020:0151b21": "漸落皮緩面皺耶？答曰：此是惡色，佛世尊永",
    "T28n1546_020:0151b22": "離惡色故。問曰：佛作何業無如是報耶？答",
    "T28n1546_020:0151b23": "曰：佛世尊本為菩薩時，修行善法信心堅",
    "T28n1546_020:0151b24": "固未曾衰退。以行相似因故，受如是相似",
    "T28n1546_020:0151b25": "果。以是事故，無白髮漸落皮緩面皺。",
    "T28n1546_020:0151b26": "問曰：若一切剎那中盡是無常者：何以不一",
    "T28n1546_020:0151b27": "切時有死屍現耶？答曰：不應問此事有死屍",
    "T28n1546_020:0151b28": "無死屍。所以者何？有相有相法異、無相",
    "T28n1546_020:0151b29": "無相法異。有心無心，說亦如是。復有說者，",
    "T28n1546_020:0151c01": "以根法滅生有根法，所以無死屍。有根法滅",
    "T28n1546_020:0151c02": "生無根法，所以有死屍。有心無心、眾生數非",
    "T28n1546_020:0151c03": "眾生數、內法外法，說亦如是。復有說者，眾生",
    "T28n1546_020:0151c04": "業力故所以有，眾生業力故所以無。眾生業",
    "T28n1546_020:0151c05": "力故所以有者，眾生須皮肉筋骨齒爪毛角",
    "T28n1546_020:0151c06": "等以為資生具，所以便有。眾生業力故所以",
    "T28n1546_020:0151c07": "無者，一日夜二十不滿，有六十五百千剎",
    "T28n1546_020:0151c08": "那，一一剎那有五陰生滅。若當一一剎那有",
    "T28n1546_020:0151c09": "死屍者，則一眾生死屍滿於世間，以眾生業",
    "T28n1546_020:0151c10": "報所以無。問曰：化生眾生何以無死屍耶？",
    "T28n1546_020:0151c11": "答曰：或有說者，以生時頓得諸根、死時頓捨",
    "T28n1546_020:0151c12": "諸根故。如人水中暫出暫沒，不知沒至何所",
    "T28n1546_020:0151c13": "出從何來。復有說者，化生眾生其身輕漂，猶",
    "T28n1546_020:0151c14": "如火焰，風吹至空不知去處，雲霧電光亦復",
    "T28n1546_020:0151c15": "如是。復有說者，四大多者有死屍，彼造色多",
    "T28n1546_020:0151c16": "故無死屍。復有說者，受身非根法多者有死",
    "T28n1546_020:0151c17": "屍，受身非根法少者無死屍。復有說者，受身",
    "T28n1546_020:0151c18": "可捨法多者有死屍，受身可捨法少者無死",
    "T28n1546_020:0151c19": "屍。可捨法，謂髮毛爪齒等也。",
    "T28n1546_020:0151c20": "問曰：有為法，為體是生故生、為與生合故生",
    "T28n1546_020:0151c21": "耶？若體是生者，生相何所作？若與生合生",
    "T28n1546_020:0151c22": "者，何故不與無為法合而使無為法生耶？答",
    "T28n1546_020:0151c23": "曰：應作是說：體是生相。問曰：若然者，生相",
    "T28n1546_020:0151c24": "何所作耶？答曰：雖體是生，由生相故顯發。猶",
    "T28n1546_020:0151c25": "如闇中有瓨瓶等物，而由燈顯發、不從燈生；",
    "T28n1546_020:0151c26": "彼亦如是。復有說者，與生合故生。問曰：若",
    "T28n1546_020:0151c27": "然者，何以不與無生法合，令使無為法生耶？",
    "T28n1546_020:0151c28": "答曰：以無合義故，若有者亦應生。無常說亦",
    "T28n1546_020:0151c29": "如是。",
    "T28n1546_020:0152a01": "問曰：如有為法有三有為相，無為法有三無",
    "T28n1546_020:0152a02": "為相不耶？若有者，云何無為法非是聚法耶？",
    "T28n1546_020:0152a03": "若無者，《波伽羅那經》所說云何通？如說：云何",
    "T28n1546_020:0152a04": "不生法？答曰：無為法，以無生相故。云何不住",
    "T28n1546_020:0152a05": "法？答曰：無為法，以無住相故。云何不滅法？",
    "T28n1546_020:0152a06": "答曰：無為法，以無滅相故。答曰：應作是說：",
    "T28n1546_020:0152a07": "無為法無無為法相。問曰：若然者，《波伽羅那",
    "T28n1546_020:0152a08": "經》所說云何通？答曰：對有為法故。如有為法",
    "T28n1546_020:0152a09": "有生住滅，無為法無生住滅故作如是說。",
    "T28n1546_020:0152a10": "佛經說：汝等比丘！即出現、即生、即沒、即滅。",
    "T28n1546_020:0152a11": "問曰：出現與生有何差別？沒與死有何差別",
    "T28n1546_020:0152a12": "耶？答曰：或有說者，無有差別。所以者何？出",
    "T28n1546_020:0152a13": "現即生沒即死，同是剎那性故。尊者波奢說",
    "T28n1546_020:0152a14": "曰：受中陰身是名出現，受生陰身是名生，",
    "T28n1546_020:0152a15": "壞中陰身是名沒，壞生陰身是名死。復次卵",
    "T28n1546_020:0152a16": "生、胎生、濕生眾生，受身時是出現。所以者何？",
    "T28n1546_020:0152a17": "眼等諸根漸出現故。化生眾生，受身是生。所",
    "T28n1546_020:0152a18": "以者何？頓得眼等諸根故。捨卵胎濕生眾生",
    "T28n1546_020:0152a19": "身，是名死。所以者何？有死屍故。捨化生眾",
    "T28n1546_020:0152a20": "生身，是名沒。所以者何？以無死屍故。尊者和",
    "T28n1546_020:0152a21": "須蜜說曰：入母胎時名生，出胎時名出現，代",
    "T28n1546_020:0152a22": "謝諸陰是名沒，死時陰是名死。尊者佛陀提",
    "T28n1546_020:0152a23": "婆說曰：諸趣中，初受身時名生，已在趣中諸",
    "T28n1546_020:0152a24": "陰名出現，中陰中死、向生陰中是名沒，捨命",
    "T28n1546_020:0152a25": "根時陰是名死。",
    "T28n1546_020:0152a26": "阿毘曇毘婆沙論卷第二十"
}