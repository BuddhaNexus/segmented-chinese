{
    "X82n1571_107:0651a03": "五燈全書卷第一百七",
    "X82n1571_107:0651a05": "京都聖感禪寺住持(臣)僧　(超永)　編輯",
    "X82n1571_107:0651a06": "京都古華嚴寺住持(臣)僧　(超揆)　較閱　進",
    "X82n1571_107:0651a07": "呈",
    "X82n1571_107:0651a08": "　　臨濟宗",
    "X82n1571_107:0651a09": "　　　南嶽下三十七世隨錄",
    "X82n1571_107:0651a10": "處州半山壁觀默禪師頌古德喫油糍曰。山前流水",
    "X82n1571_107:0651a11": "弄瑤琴。聽罷漁翁笑不禁。今古未知霜月裏。脚跟走",
    "X82n1571_107:0651a12": "斷是何人(隨菴猷嗣)。",
    "X82n1571_107:0651a13": "處州福安景蓮源禪師問如何是福安境。師曰。天池",
    "X82n1571_107:0651a14": "深莫測。曰如何是境中人。師曰。倚杖看雲飛。曰不薦",
    "X82n1571_107:0651a15": "師機。再請剖露。師拈拄杖。卓一下曰。假鷄聲裏難瞞",
    "X82n1571_107:0651a16": "我。未肯糢糊放過關(隨菴猷嗣)。",
    "X82n1571_107:0651a17": "處州宣陽東巖慧觀賢禪師問如何是東巖境。師曰。",
    "X82n1571_107:0651a18": "泉底穿明月。峰頭起白雲。曰如何是境中人。師曰。香",
    "X82n1571_107:0651a19": "飯慣分霜雪裏。眾山猿鳥飽無聲。僧作女人拜曰。謝",
    "X82n1571_107:0651a20": "和尚慈悲。師曰。西巖今日有齋(隨菴猷嗣)。",
    "X82n1571_107:0651a21": "處州青田石門大圓鏡禪師問如何是妙音境。師曰。",
    "X82n1571_107:0651a22": "田上月明三尺浪。屋頭春老六朝松。曰如何是境中",
    "X82n1571_107:0651a23": "人。師曰。舀乾大海半邊杓。指住斜陽一杖藜。曰作家",
    "X82n1571_107:0651a24": "相見事如何。師曰。且坐喫茶(蒼石立嗣)。",
    "X82n1571_107:0651b01": "石渚太平谷應乾禪師上堂。舉臨濟一日與普化克",
    "X82n1571_107:0651b02": "符二人曰。我欲于此建立黃檗宗旨。汝二人可承褫。",
    "X82n1571_107:0651b03": "我。三日後普化問三日前和尚道甚麼。濟便打。三日",
    "X82n1571_107:0651b04": "後克符問。三日前和尚打普化做甚麼。濟亦打。師曰。",
    "X82n1571_107:0651b05": "你看那普化克符二人展大旗鼓。逆風揚塵。臨濟大",
    "X82n1571_107:0651b06": "師雖成一株大樹蔭覆天下人。只是眼孔太窄。欲立",
    "X82n1571_107:0651b07": "先宗。止望那二人成褫。山僧不然。亦欲于此建立廣",
    "X82n1571_107:0651b08": "惠宗旨。現前大眾個個都教成褫。我若要成褫。不待",
    "X82n1571_107:0651b09": "三日前三日後。上來下去。總教喫山僧手中痛棒。何",
    "X82n1571_107:0651b10": "故聻心不負。人面無慙色(啟密綿嗣)。",
    "X82n1571_107:0651b11": "益州兜率不磷宗堅禪師蘄州孫氏子。二十五歲。投",
    "X82n1571_107:0651b12": "雲南嵩山慧脫白。參本來無一物。三年無所得。一日",
    "X82n1571_107:0651b13": "兀坐。聞旁僧一喝。有省。呈悟由。慧打曰。臨濟在黃檗",
    "X82n1571_107:0651b14": "處得力。在大愚處得力。師曰。落得一場笑具。慧曰。未",
    "X82n1571_107:0651b15": "在。更道。師舞具便出。一日慧問。如何是萬象之中獨",
    "X82n1571_107:0651b16": "露身。師曰。明如日。黑似漆。如何是衲僧巴鼻。師曰。瓦",
    "X82n1571_107:0651b17": "礫相然諾。石頭解笑人。慧頷之　上堂。活人劒離相",
    "X82n1571_107:0651b18": "離名。活人刀絕魔絕異。拈起則乾坤鼓舞。放下則大",
    "X82n1571_107:0651b19": "地增輝。到者裏直須知。有向上一竅格外提持。佛魔",
    "X82n1571_107:0651b20": "俱遣。凡聖兩忘。方有入路。今日兜率不惜眉毛。旁通",
    "X82n1571_107:0651b21": "一線去也。以杖擊禪床曰。棒頭有眼明如日。要識真",
    "X82n1571_107:0651b22": "金火裏看(嵩山慧嗣)。",
    "X82n1571_107:0651b23": "契嵩嶽禪師山居示眾。冷披破衲。熱披葛渴。飲一瓢。",
    "X82n1571_107:0651b24": "饑一鉢。山中無曆記年。華轉眼花。開葉又脫(晦菴道嗣)。",
    "X82n1571_107:0651c01": "揚州葉菴果禪師郡之陳氏子。示眾。師舉扇曰。拈起",
    "X82n1571_107:0651c02": "也函葢乾坤。拂拂凉風生大地。放下也縱橫日月。炎",
    "X82n1571_107:0651c03": "炎暑氣逼凉天。忽拈忽放。全體照用。不拈不放。迴絕",
    "X82n1571_107:0651c04": "炎凉。人人盡道。臘月扇子用不著。山僧則不然。何故",
    "X82n1571_107:0651c05": "相逢自有風流態。何必扶搖天地間(大乾明嗣)。",
    "X82n1571_107:0651c06": "仙巖首座化國鐸秉拂小參。諸兄弟來此山中參究。",
    "X82n1571_107:0651c07": "還有透徹者麼。驀豎拂子曰。于此透徹。去能使盲者",
    "X82n1571_107:0651c08": "見。聾者聞。啞者說。所謂見見之時。見非是見。見猶離",
    "X82n1571_107:0651c09": "見。見不能及。還會麼。須知耳聽。終難會。眼裏聞聲。方",
    "X82n1571_107:0651c10": "始知(天目智嗣)。",
    "X82n1571_107:0651c11": "天堂太虗空禪師中秋小參。天上月正圓。人間道月",
    "X82n1571_107:0651c12": "半。不用擬思量。打鼓普請看大眾。看則一任看。畢竟",
    "X82n1571_107:0651c13": "那個是真月。以拂子畫○曰。莫錯認　示眾以拄杖。",
    "X82n1571_107:0651c14": "卓一卓曰。若向者裏薦取落二落三。不向者裏薦取",
    "X82n1571_107:0651c15": "落二落三。畢竟如何話會。復卓拄杖曰。參(天目智嗣)。",
    "X82n1571_107:0651c16": "永嘉大羅兜率中安質禪師被盜。示眾。山居兜率靜",
    "X82n1571_107:0651c17": "即天宮。盜者相尋。囊藏不得。由是家私劫盡。幻物一",
    "X82n1571_107:0651c18": "空。要知宿債應償不免。歡喜忍受。其奈人心不滿。貪",
    "X82n1571_107:0651c19": "欲無邊。逼拶將來。鞭敲繩縛。喝不領會。默示徒然到",
    "X82n1571_107:0651c20": "這裏通。身手眼也。無用處畢竟作麼。生得休歇。驀豎",
    "X82n1571_107:0651c21": "拂子曰。大眾見麼。到底家珍偷不去。可憐空做賊名",
    "X82n1571_107:0651c22": "聲　問和尚被盜綑縛。得無熬煎。師曰。山僧似覺通",
    "X82n1571_107:0651c23": "身慶快。曰好事不如無。師曰。知音者少(天目智嗣)。",
    "X82n1571_107:0651c24": "永嘉護國範遠彥禪師小參。山僧昨日有一句。子未",
    "X82n1571_107:0652a01": "出方丈門早。與諸人道破了也。還有聞得記得者麼。",
    "X82n1571_107:0652a02": "試出來。舉看。眾皆默然。自代曰。晝夜鐘聲一百八",
    "X82n1571_107:0652a03": "　開爐上堂。師以拂子打圓相曰。大眾還識。護國者裏",
    "X82n1571_107:0652a04": "現成爐鞴麼。一向柴足炭足。惜乎幾歷兵燹。直得烟",
    "X82n1571_107:0652a05": "消灰冷。山僧今日于冷竈裏。下一把火為要。兩序勤",
    "X82n1571_107:0652a06": "舊。添柴添炭。互相著力。將十方三世。盡空法界。塵勞",
    "X82n1571_107:0652a07": "生死。解脫涅槃。情與無情。一齊打入爐中。管取金聲",
    "X82n1571_107:0652a08": "玉振。普有光輝。正恁麼時。設有不入爐鞴。不受鉗鎚",
    "X82n1571_107:0652a09": "的。山僧但冷笑一聲。若知山僧這一笑。管取參學事",
    "X82n1571_107:0652a10": "畢　元旦上堂。新年佛法有。舌頭常在口。新年佛法",
    "X82n1571_107:0652a11": "無。水上。捺葫蘆。新舊有無都不涉。光陰迅速莫蹉跎",
    "X82n1571_107:0652a12": "(天目智嗣)。",
    "X82n1571_107:0652a13": "永嘉白門卓然立禪師示眾。我有沒絃琴。一向懸高",
    "X82n1571_107:0652a14": "壁。不是不會彈。只是少人識。以杖置案。作彈勢曰。欲",
    "X82n1571_107:0652a15": "識琴中意。何煩絃上聲　耡田示眾。我無大義可說。",
    "X82n1571_107:0652a16": "慣用耡頭一橛。鏟除異見。稠林翻轉。劫初田地。下菩",
    "X82n1571_107:0652a17": "提種。開優鉢花。結無生果。令一切眾生。齩嚼飽滿。顧",
    "X82n1571_107:0652a18": "左右曰。還有知味者麼。良久以耡築地曰。正好著力。",
    "X82n1571_107:0652a19": "　示眾。未生前屋破見青天。已生後袖穿露赤肘。現",
    "X82n1571_107:0652a20": "在的直到驢年。會卓拄杖喝一喝(天目智嗣)。",
    "X82n1571_107:0652a21": "永嘉白塔尼照清光禪師本邑相國張文忠公孫。女",
    "X82n1571_107:0652a22": "十三歲為父死難。即持齋。誓不出字。二十四薙染。參",
    "X82n1571_107:0652a23": "仙巖智。一日呈偈頌。智曰。偈頌且止。你將公案。說看。",
    "X82n1571_107:0652a24": "師進步默然而立。智曰。囫圇吞棗。師曰。千峰勢到嶽",
    "X82n1571_107:0652b01": "邊止。智曰。萬派聲歸海上消。又作麼生會。師退步默",
    "X82n1571_107:0652b02": "然而立。智休去　示眾。一棒一條痕。一掌一握血。辣",
    "X82n1571_107:0652b03": "手不容情。祖師真妙訣識。此訣生死。徹擲下竹篦曰。",
    "X82n1571_107:0652b04": "惟此最親切(天目智嗣)。",
    "X82n1571_107:0652b05": "眉聲居士明誠。浙瑞安林氏子。世名。齊鋐字仲覺。幼",
    "X82n1571_107:0652b06": "聰頴。攻文史韜略。年十五省父法幢幟于四明大梅",
    "X82n1571_107:0652b07": "山。知發心參究。幟指謁雪竇雲。多所訓誨。嗣見大梅",
    "X82n1571_107:0652b08": "寤于武林。令參狗子佛性。趙州因甚道無道有。每參",
    "X82n1571_107:0652b09": "諸方。皆以狗子佛性話為問。適游浦江晤多子無于",
    "X82n1571_107:0652b10": "水月菴。見案頭有垂絲千尺意。在深潭話。忽有省曰。",
    "X82n1571_107:0652b11": "趙州敗闕。被我捉得了也。無曰。那裏是趙州敗闕處。",
    "X82n1571_107:0652b12": "士曰。不被和尚惑。無曰。狗子聻。士擬對。被無一喝。疑",
    "X82n1571_107:0652b13": "情復發。時霽崙永卓錫雲外。士登峰參請。凡十寒暑。",
    "X82n1571_107:0652b14": "一日復叩前話。永曰。佛性則且置。喚甚麼作狗子。士",
    "X82n1571_107:0652b15": "不覺。從前膺礙。一時放下。踴躍曰嗄。永徵曰。佛性聻。",
    "X82n1571_107:0652b16": "士仍作舞躍狀。永曰。是甚伎倆。士即呈偈曰。獅兒不",
    "X82n1571_107:0652b17": "受黃金索。隨類翻身展大雄。却笑趙州無伎倆。隨人",
    "X82n1571_107:0652b18": "起倒敗家風。永頷之。臨行乃問。永曰。不昧本來人。請",
    "X82n1571_107:0652b19": "師分付。永曰。清泉流出甚分明。士觸禮一拜。永曰。本",
    "X82n1571_107:0652b20": "來人聻。士曰。弟子告辭。和尚去也。永搊住鼻曰。還在",
    "X82n1571_107:0652b21": "這裏。士拂袖便行。一日問永曰。如何是太平本是將",
    "X82n1571_107:0652b22": "軍定。永曰。惺惺著。士曰。不許將軍見太平。又作麼生。",
    "X82n1571_107:0652b23": "永曰。正好著力。士曰。學人則不然。永曰。你又作麼生。",
    "X82n1571_107:0652b24": "士曰。一人有慶兆。民賴之。永曰咦。丁巳秋。永乃授如",
    "X82n1571_107:0652c01": "意源流偈曰。十載爐錘鍼芥合。西江吸盡了無依。須",
    "X82n1571_107:0652c02": "知吾法同儒道。善自施為展大機　文學陳聖俞問。",
    "X82n1571_107:0652c03": "文殊七佛之師。因甚出不得女子定。士曰。文殊且置。",
    "X82n1571_107:0652c04": "喚甚麼作女子。陳沈吟。士震威一喝曰。因甚瞌睡至。",
    "X82n1571_107:0652c05": "此。陳踴躍曰。原來如此。士曰。罔明聻。陳作禮曰。一串",
    "X82n1571_107:0652c06": "穿却。士頷之　隨喜楞嚴講期。座主講至第一月第",
    "X82n1571_107:0652c07": "二月月影。士失笑。僧介石芳便問。士曰。且道如何是",
    "X82n1571_107:0652c08": "第一月。士曰。無眼耳鼻身意舌。芳曰。如何是第二月。",
    "X82n1571_107:0652c09": "士曰。蒼黃赤白憑君說。芳曰。如何是月影。士曰。長江",
    "X82n1571_107:0652c10": "水面波千頃。芳復請作偈。士信口曰。問我楞嚴第一",
    "X82n1571_107:0652c11": "月。覿體圓明非喻說。堂堂密密爍虗空。十方世界都",
    "X82n1571_107:0652c12": "含攝。問我楞嚴第二月。有情無情熾然說。揚眉瞬目",
    "X82n1571_107:0652c13": "直承當。粗拳惡棒當頭楔。更問楞嚴說月影。日用常",
    "X82n1571_107:0652c14": "行自不領。一念迴光是甚麼。五雙十個雲門餅。芳遂",
    "X82n1571_107:0652c15": "矢願參宗。一日問士曰。一切眾生皆有佛性。為甚麼。",
    "X82n1571_107:0652c16": "佛放眉間白毫光。照東方萬八千國土。眾生不能。士",
    "X82n1571_107:0652c17": "喚童子曰。天亮也未。童子報道。日頭正上山。士曰。還",
    "X82n1571_107:0652c18": "可道。眾生不能麼。芳躍然　李標遠問。如何是海底",
    "X82n1571_107:0652c19": "泥牛銜月走。士曰。時至若知無滲漏。風迴便可結靈",
    "X82n1571_107:0652c20": "胎。李曰。如何是巖前石虎抱兒眠。士曰。動靜不隨聲",
    "X82n1571_107:0652c21": "色去。保持豈在有無中。李曰。如何是鐵蛇鑽入金剛",
    "X82n1571_107:0652c22": "眼。士曰。扶桑合璧方成朔。滄海擒龍始見珠。李曰。如",
    "X82n1571_107:0652c23": "何是崑崙騎象鷺鷥牽。士曰。樓閣門開彈指入。眾生",
    "X82n1571_107:0652c24": "魔佛共毗盧。李曰。高峰道四句中有一句。能縱能奪。",
    "X82n1571_107:0653a01": "能殺能活。畢竟是那一句。士驀面便唾　耆儒章于",
    "X82n1571_107:0653a02": "磐問。不落因果。因何却墮野狐。士曰。此處無銀二兩。",
    "X82n1571_107:0653a03": "章曰。不昧因果。因甚却脫野狐。士曰。如上所供是實。",
    "X82n1571_107:0653a04": "章曰。祇如脫却。野狐還作甚麼。士高聲喚章先生。章",
    "X82n1571_107:0653a05": "遂信宗門。即問喜怒哀樂未發時如何。士復喚章。章",
    "X82n1571_107:0653a06": "應諾。士曰。是甚麼。章欣然復問。孔顏樂處又作麼生。",
    "X82n1571_107:0653a07": "士曰。用之則行。舍之則藏　僧問。趙州訪二菴主。一",
    "X82n1571_107:0653a08": "樣豎拳。因甚有肯有不肯。士曰。你道不肯那一個。曰",
    "X82n1571_107:0653a09": "淺水不是泊舟處。士曰。獅子齩人。韓廬逐塊。僧忽省",
    "X82n1571_107:0653a10": "曰。恁麼則二菴主俱是作家也。士曰。獅子齩人。韓盧",
    "X82n1571_107:0653a11": "逐塊。僧踴躍作禮曰。從今不被天下老和尚惑也。士",
    "X82n1571_107:0653a12": "便掌曰。逢人莫錯舉　陳兆彬問。五祖演謝監修上",
    "X82n1571_107:0653a13": "堂曰。人之真性命。須是○這個。這個是甚麼。士曰。龍",
    "X82n1571_107:0653a14": "從火裏出。彬曰。五祖道。若欲成就這個。先須防于○",
    "X82n1571_107:0653a15": "這個。這個又是甚麼。士曰。虎向水中生。彬曰。五祖道。",
    "X82n1571_107:0653a16": "若是真○這個人。這個是甚麼人。士曰。但盡凡情。別",
    "X82n1571_107:0653a17": "無聖解。彬曰○○又是甚麼。士曰。我見燈明佛。本光",
    "X82n1571_107:0653a18": "瑞如此。士甞有偈曰。北海泥牛吼。中天玉兔生。金烏",
    "X82n1571_107:0653a19": "吞一口。動靜悉圓明。一掌又一喝。毒人痛到。骨俗漢",
    "X82n1571_107:0653a20": "最用情。切莫道唐突。玉泉揆輯(聖感永嗣)。",
    "X82n1571_107:0653a21": "東嘉大羅山玉泉寺肅印正禪師本邑徐氏子。父母",
    "X82n1571_107:0653a22": "念其胎齋。七歲時。命禮羅隱洞石龕。任老宿薙染。年",
    "X82n1571_107:0653a23": "十七。任公指。參諸方。末入深雪室。徹法源底。嗣即記",
    "X82n1571_107:0653a24": "莂。開法玉泉　小參。舉梁山道。南來者。與他三十棒。",
    "X82n1571_107:0653b01": "北來者。與他三十棒。雖然與麼不當宗乘後來。瑯瑘",
    "X82n1571_107:0653b02": "道。梁山將一片真金當頑鐵賣却。瑯瑘即不然。南來",
    "X82n1571_107:0653b03": "者。與他三十棒。北來者。與他三十棒。一任天下人貶",
    "X82n1571_107:0653b04": "剝。師曰。玉泉又不然。南來者。聽他南來。北來者。聽他",
    "X82n1571_107:0653b05": "北來。各與濃茶白飯欵待。若要山僧棒喫。未敢相許。",
    "X82n1571_107:0653b06": "何故聻黃金自有黃金價。終不和沙賣與人　示眾。",
    "X82n1571_107:0653b07": "鐺是銕鑄。飯是米做。汝等諸人。終日觸著齩著。只是",
    "X82n1571_107:0653b08": "不肯承當覿面。錯過帶累。山僧鼓舌搖唇。指東話西。",
    "X82n1571_107:0653b09": "舊題新做不錯過。驀豎拄杖曰。且道這個是甚麼",
    "X82n1571_107:0653b10": "　上堂僧出擬問。師以杖約住曰。住住今朝仲冬初。一",
    "X82n1571_107:0653b11": "山僧無法可說。擲下拄杖曰。有人直下承當一生參",
    "X82n1571_107:0653b12": "學事畢　晚參。舉雪峰拈拄杖曰。山僧這個為中下",
    "X82n1571_107:0653b13": "人。僧問。上上人來如何。峰靠拄杖便休。雲門曰。山僧",
    "X82n1571_107:0653b14": "這個也為中下人。僧問。上上人來如何。問拈拄杖便",
    "X82n1571_107:0653b15": "打。師拈拄杖曰。山僧這個一味平等。不論上中下根。",
    "X82n1571_107:0653b16": "總教伊立地搆去。汝等諸人還識這個麼。眾無語。師",
    "X82n1571_107:0653b17": "連卓拄杖歸方丈　佛成道日。上堂。黃面瞿曇夜出",
    "X82n1571_107:0653b18": "城。娑婆由此禍根生。雪山六載饑寒逼。却被明星換",
    "X82n1571_107:0653b19": "眼睛。以拂子作○相曰。祇這個莫沈吟。不是佛兮不",
    "X82n1571_107:0653b20": "是心。復擲拂曰。舉頭天外看。誰是我般人　丁卯元",
    "X82n1571_107:0653b21": "旦。上堂。立春已十日。鳴鐘慶元旦。時序暗推遷。初一",
    "X82n1571_107:0653b22": "仍不換。大眾既是初一因。甚又喚作元旦。不見道月",
    "X82n1571_107:0653b23": "月有初一。日日是好日。山僧住此已三年。本命元辰",
    "X82n1571_107:0653b24": "何得失。忽有個漢道。今日元旦上堂。說到本命元辰",
    "X82n1571_107:0653c01": "作甚麼。山僧只向他道。記取一萬事。畢春三夏六。忽",
    "X82n1571_107:0653c02": "逢秋千里。神駒追不及(師于是年七月初一。日示寂)　問城東老",
    "X82n1571_107:0653c03": "母。與佛同生。因甚不肯見佛。師曰。抱贓呌屈。曰兩手",
    "X82n1571_107:0653c04": "遮面總皆是佛。又作麼生。師曰。料你放不下。僧禮拜",
    "X82n1571_107:0653c05": "曰。某甲親見和尚。師曰。更禮三拜　問如何是一同",
    "X82n1571_107:0653c06": "一質。師曰。錦繡重重如何是二。同大事。師曰。石頭土",
    "X82n1571_107:0653c07": "塊如何是三總同參。師曰。泥猪癩狗如何是四同真",
    "X82n1571_107:0653c08": "智。師曰。紅爐點雪如何是五同遍普。師曰。萬象森羅",
    "X82n1571_107:0653c09": "如何是六同具足。師曰。頂天立地如何是七同得失。",
    "X82n1571_107:0653c10": "師曰。坐斷虗空如何是八同生殺。師曰。橫按鏌鎁如",
    "X82n1571_107:0653c11": "何是九同音吼。師曰。風吹石臼如何是十同得入。師",
    "X82n1571_107:0653c12": "卓拄杖曰。向這裏薦取　問如何是佛。師豎拳。曰如",
    "X82n1571_107:0653c13": "何是道。師展手　問如何是和尚家風。師曰。鋤頭刀",
    "X82n1571_107:0653c14": "斧。曰還更有麼。師曰。斫斷汝脚跟。師門風孤峻。囓蘗",
    "X82n1571_107:0653c15": "飲冰。本色鉗錘。象龍蹴踏　康熈丁卯之歲。朝上堂。",
    "X82n1571_107:0653c16": "微露順世之意。無何示疾。至孟秋朔日。晨起書偈曰。",
    "X82n1571_107:0653c17": "三十三年大夢。一朝緣盡歸休。四恩重大未曾酬。爭",
    "X82n1571_107:0653c18": "怪卒難分手。生死不離覺海。何須分外牽愁。泥牛吼",
    "X82n1571_107:0653c19": "動海天秋。試看再翻觔斗。擲筆而逝。塔于羅隱洞之",
    "X82n1571_107:0653c20": "西麓。同門明誠輯(聖感永嗣)。",
    "X82n1571_107:0653c21": "鶴沙冰輪祚道者參深雪本師。制期中有省。值黃捷",
    "X82n1571_107:0653c22": "菴問。本師一口氣不來。向那裏安身立命。本師振威",
    "X82n1571_107:0653c23": "一喝。捷菴茫然。本師曰。山僧今日失利。道者便問。適",
    "X82n1571_107:0653c24": "纔和尚喝。捷菴這一喝。是臨濟四喝中第幾喝。本師",
    "X82n1571_107:0654a01": "便掌。道者亦掌。本師把住曰。是第幾喝。道者連喝。本",
    "X82n1571_107:0654a02": "師曰。還有一喝聻。道者吹滅燈火而出。本師曰。慣得",
    "X82n1571_107:0654a03": "其便　深雪解制。上堂。道者問。世尊拈花。迦葉微笑。",
    "X82n1571_107:0654a04": "達磨西來。得遇神光。和尚今日佛法流通何處。本師",
    "X82n1571_107:0654a05": "曰。汝還瞌睡在。道者曰。一盲引眾盲。相牽入火坑。本",
    "X82n1571_107:0654a06": "師曰抱贓呌屈漢。道者曰。也須和尚證明。本師曰。又",
    "X82n1571_107:0654a07": "與麼去也　道場山兀菴源問。冰輪日出又如何。道",
    "X82n1571_107:0654a08": "者曰。爍破和尚面門　鐸菴遠問。堂中磬終日口向",
    "X82n1571_107:0654a09": "天。為甚不下一語。道者曰。開口成雙橛。無言落二三",
    "X82n1571_107:0654a10": "　金粟天岸昇問。此夜一輪滿清光。何處無因甚不",
    "X82n1571_107:0654a11": "照覆盆之下。道者曰。車不橫推。理無曲斷　問德雲",
    "X82n1571_107:0654a12": "見妙高峰。因甚七日不相見。道者曰。官不容鍼。曰因",
    "X82n1571_107:0654a13": "甚七日後別峰相見道者曰。私通車馬　問黑豆未",
    "X82n1571_107:0654a14": "生芽事如何道者曰昨日秋。曰黑豆已生芽聻。道者",
    "X82n1571_107:0654a15": "曰。今日冬　頌女子出定曰七佛之師顛倒顛。何勞",
    "X82n1571_107:0654a16": "用盡力千般。識得瞿曇真面目。憑他女子坐驢年",
    "X82n1571_107:0654a17": "　頌百丈野狐曰不落不昧韓獹逐塊。不昧不落兩途",
    "X82n1571_107:0654a18": "俱錯。直饒因果分明。總與一坑埋却　頌庭前柏樹",
    "X82n1571_107:0654a19": "子曰。西來不是柏樹子。柏子不是西來意。雖然拈得",
    "X82n1571_107:0654a20": "目前機。到底終成第二句　頌德山托缽曰。托缽堂",
    "X82n1571_107:0654a21": "前遇雪峰。熱膓遭在是非中。果然只得三年活。移却",
    "X82n1571_107:0654a22": "西來換却東　讚本師像曰。臨濟兒孫銅頭鐵額。惟",
    "X82n1571_107:0654a23": "有景雲逾加惡極。白棒毫不容情。一喝千江水逆描",
    "X82n1571_107:0654a24": "畵未成。誰能辨的。覿面相逢。佛祖不識。某甲有恨難",
    "X82n1571_107:0654b01": "消只把瓣香薰鼻。同門明誠錄(聖感永嗣)。",
    "X82n1571_107:0654b02": "繼雪堂仁菴覺道者氏出華胄。夙慧不凡。少嗜易理。",
    "X82n1571_107:0654b03": "嗣聞深雪本師名。修書問道。甚是懇切。本師初致問",
    "X82n1571_107:0654b04": "曰。喚著念珠則觸。不喚念珠則背。不得有語。不得無",
    "X82n1571_107:0654b05": "語。速道速道。道者苦參數晝夜。忽聞鐘有省。即復本",
    "X82n1571_107:0654b06": "師曰。喚著念珠則錯。不喚念珠亦錯。不得有語則恰。",
    "X82n1571_107:0654b07": "不得無語亦恰。速道速道。不道不道。和尚以為何如。",
    "X82n1571_107:0654b08": "本師曰。只為分明極。本師又致。問曰。道者果爾信徹",
    "X82n1571_107:0654b09": "無時。不與三教聖人覿面且道如何是覿面句。于此",
    "X82n1571_107:0654b10": "識得初祖安心竟。道者答曰。承問三教聖人覿面句。",
    "X82n1571_107:0654b11": "弟子向未有三教。已前早已道破。又何必初祖安心。",
    "X82n1571_107:0654b12": "師畵○曰。這個聻。道者拈白紙一幅來。本師首肯而",
    "X82n1571_107:0654b13": "記莂焉　靜祖百日之期。本師上堂。道者問。花放當",
    "X82n1571_107:0654b14": "林柳垂古渡。今朝成服百期老祖遺範。宛然大眾不",
    "X82n1571_107:0654b15": "敢錯過。不錯過的共作陽春一助。本師曰。雨添三尺",
    "X82n1571_107:0654b16": "水風散一庭花。道者曰。臨風吹玉笛。恰是一家音。本",
    "X82n1571_107:0654b17": "師曰。一回飲水一回噎。一度臨風一度愁。道者曰。不",
    "X82n1571_107:0654b18": "妨傾盡此時心。本師曰。善為珍重　本師誕日上堂。",
    "X82n1571_107:0654b19": "道者問。花開根熟。地久天長。未審本來面目。還落視",
    "X82n1571_107:0654b20": "聽也無本師曰。不與虗空安耳穴。道者曰。劫石可磨。",
    "X82n1571_107:0654b21": "此心不易。本師曰。豈憑露柱著眉端。道者曰。勿將支",
    "X82n1571_107:0654b22": "遁鶴。喚作右軍鵞。本師曰。一以貫之。道者顧左右曰。",
    "X82n1571_107:0654b23": "既到翠微峰。頂上大家齊賀太平時。本師曰。可謂晉",
    "X82n1571_107:0654b24": "之以禮　問過去佛阿誰證明。未來佛我不喜聞。現",
    "X82n1571_107:0654c01": "在佛何處藏身。道者曰。莫瞌睡　問昨日地動犬吠。",
    "X82n1571_107:0654c02": "人喧。護法。可曾受驚恐麼。道者曰。長安雖閙。我國晏",
    "X82n1571_107:0654c03": "然　頌世尊覩星曰。千年老樹忽成精。剎剎塵塵盡",
    "X82n1571_107:0654c04": "露形。可笑後人無智眼。見他還道悟明星　頌女子",
    "X82n1571_107:0654c05": "出定曰。本是青天與白日。文殊罔明俱著賊。兩頭坐",
    "X82n1571_107:0654c06": "斷甚分明。任從入兮任從出　頌百丈野狐曰。也莫",
    "X82n1571_107:0654c07": "認真也莫假。桃紅李白兩相宜。任憑雨打芭蕉葉。無",
    "X82n1571_107:0654c08": "耳之人總不知　頌十智同真曰。強把虗空分塊數。",
    "X82n1571_107:0654c09": "只將燈草拄須彌。自從捉敗汾陽後。不向山前讀舊",
    "X82n1571_107:0654c10": "碑　頌德山托鉢曰。知音莫向知音舉。若遇知音禍",
    "X82n1571_107:0654c11": "轉多。密啟纔明末後句。紛紛從此起誵訛　道者病",
    "X82n1571_107:0654c12": "篤因老嫗。問僧耶俗耶。道者隨聲應曰。若喚是僧。原",
    "X82n1571_107:0654c13": "在俗。若喚是俗。本來僧已得圓通自在。便成清淨法",
    "X82n1571_107:0654c14": "身。聖亦不減。凡亦不增。亘古堂堂真實相。摩醯正眼",
    "X82n1571_107:0654c15": "頂門新。晨起焚香禮佛坐。中堂集諸眷。屬揮拂說偈",
    "X82n1571_107:0654c16": "以示訣別。少頃本師至。道者稽首曰。弟子不能侍師",
    "X82n1571_107:0654c17": "矣。早生南方長者家。童真入道。弘揚臨濟正宗。是所",
    "X82n1571_107:0654c18": "願也。微笑而逝。同門明誠錄(聖感永嗣)。",
    "X82n1571_107:0654c19": "瑞安雲嶼天頴浩禪師記莂日。玉泉請小參。諸佛有",
    "X82n1571_107:0654c20": "寬廓。不盡的法。列祖有縱橫。無礙的機。祇在覿面承",
    "X82n1571_107:0654c21": "當。所貴全身擔荷。如壯士展臂。豈假他力凌風快鷂。",
    "X82n1571_107:0654c22": "一舉翀霄。今日浩上座。既膺本師老人大任。又蒙長",
    "X82n1571_107:0654c23": "兄和尚相推。可謂道誼重千秋。意氣膠和漆。只得將",
    "X82n1571_107:0654c24": "現前眾兄弟。人人共有的。拈來作個證據。驀豎拂子",
    "X82n1571_107:0655a01": "曰。還委悉麼。山本崔嵬。水本深知音。烏用頻頻。舉揮",
    "X82n1571_107:0655a02": "拂子　示眾不是心。不是佛。不是物。若人覰破。奴喚",
    "X82n1571_107:0655a03": "釋迦。僕呼彌勒。其或躊蹰。直到驢年。相救不得　問",
    "X82n1571_107:0655a04": "嚙破鐵酸饀因甚。路上有饑人。師曰。切忌話墮　問",
    "X82n1571_107:0655a05": "虗空無背向。何緣有東西南北。師曰。不因一。問幾乎",
    "X82n1571_107:0655a06": "忘却了也。同門明誠輯(聖感永嗣)。",
    "X82n1571_107:0655a07": "長洲萬青居士錢選業儒信佛。事母至孝。母蘇氏飯",
    "X82n1571_107:0655a08": "僧好施。長齋課佛。後示微疾。念佛而終。士深悲切。詣",
    "X82n1571_107:0655a09": "華嚴昱處問。如何參究。得報母恩。昱曰。不見昔日那",
    "X82n1571_107:0655a10": "叱太子。柝骨還父。拆肉還母。然後現本身。為父母說",
    "X82n1571_107:0655a11": "法。如能會得。不唯一生父母。多生父母。一時酬畢。從",
    "X82n1571_107:0655a12": "此立念參學。悟徹方休。甞腰包遍禮名宿。如資福靈",
    "X82n1571_107:0655a13": "機觀。報恩骨巖峰。天目全菴進。金粟石菴琈。吳越諸",
    "X82n1571_107:0655a14": "山。參請者。不下百餘員。雖時有契會。機緣頗多。然一",
    "X82n1571_107:0655a15": "種膺礙未釋。不敢自欺。一曰訪蛤菴圜于西山隆恩。",
    "X82n1571_107:0655a16": "纔入方丈。圜曰。居士帶得小蘇州來麼。士曰。教壞人",
    "X82n1571_107:0655a17": "家男女。圜曰。因甚麼走到老僧脚底下來。士曰。某甲",
    "X82n1571_107:0655a18": "罪過。圜曰。汝不會我語。有霽崙和尚。明眼宗匠。汝必",
    "X82n1571_107:0655a19": "須志誠參請。當與汝說破。士因。謁本師于萬佛寺。初",
    "X82n1571_107:0655a20": "到丈室。士曰。和尚。住此。可謂龍到水到。旁僧曰。居士",
    "X82n1571_107:0655a21": "莫塗污好。士曰。自領三十棒。本師曰。老僧只管看。士",
    "X82n1571_107:0655a22": "曰。今日親見和尚。本師曰。昨日已相見了也。士曰。門",
    "X82n1571_107:0655a23": "內有君子。門外君子至。本師曰。也是隨人脚跟轉。士",
    "X82n1571_107:0655a24": "便喝。本師曰。著忙作麼。士曰。知心能幾人。本師曰。將",
    "X82n1571_107:0655b01": "謂忘却。士後請益。本師即變色呵斥。凡下語俱不許。",
    "X82n1571_107:0655b02": "一日引看滿井。本師指曰。你看此水如何高起數尺。",
    "X82n1571_107:0655b03": "士纔欲起答。本師搖手曰。不是。于此豁然徹底。即呈",
    "X82n1571_107:0655b04": "偈曰。徹底掀翻滿井泉。從今更不被師瞞。若將體用",
    "X82n1571_107:0655b05": "分前後。算到驢年未會禪。本師頷之。次年本師被",
    "X82n1571_107:0655b06": "　旨住聖感。入山省覲。適值本師垂問曰。臨濟有三要。",
    "X82n1571_107:0655b07": "我這裏有四要。大眾還會麼。士曰。今日天寒。請師尊",
    "X82n1571_107:0655b08": "重。本師曰。山僧罪過。尋受記莂偈。有滿井寒泉。徹底",
    "X82n1571_107:0655b09": "清照見。鬚眉俱凜冽之句　問如何是神通妙用。士",
    "X82n1571_107:0655b10": "曰。擬翻個觔斗。恐被你笑。曰觔斗阿誰不會翻。士曰",
    "X82n1571_107:0655b11": "磕破髑髏　訪華嚴昱。值昱閱磬山錄有涅槃相語。",
    "X82n1571_107:0655b12": "昱掩卷問士。如何是涅槃相。士曰。劒去久矣。少頃士",
    "X82n1571_107:0655b13": "亦問昱。如何是涅槃相。昱指梅樹曰。者枝梅長。那枝",
    "X82n1571_107:0655b14": "梅短。士曰。有人來也。相視大笑　過接待訪雪屏。主",
    "X82n1571_107:0655b15": "人纔見屏曰。古人道。三日不見。刮目相待。久不晤居",
    "X82n1571_107:0655b16": "士。還我親切一句來。士曰。今日特來相看。屏曰。真個",
    "X82n1571_107:0655b17": "那。士曰。莫眼花　過祇園訪童碩本。士指荷花池曰。",
    "X82n1571_107:0655b18": "內有魚否。本曰有。士曰。因甚麼不見興波作浪。本曰。",
    "X82n1571_107:0655b19": "甚麼世界敢出頭來。士曰。低聲低聲　訪子音首座",
    "X82n1571_107:0655b20": "值雪。士曰。古人道。好雪片片不落別處。且道落在甚",
    "X82n1571_107:0655b21": "處座曰。正要居士疑著。士曰。一釣便上　訪瞿奉石。",
    "X82n1571_107:0655b22": "士曰。經年不相見。親切道一句。看石作掌勢。士曰。打",
    "X82n1571_107:0655b23": "即任打。未許親切在。石擬議。士曰。看破了也。同門明",
    "X82n1571_107:0655b24": "誠輯(聖感永嗣)。",
    "X82n1571_107:0655c01": "天津天安淨己樂禪師示眾。舉南泉一日不赴堂。侍",
    "X82n1571_107:0655c02": "者請和尚赴堂。泉云。我在庄上。喫油糍飽。者云。和尚",
    "X82n1571_107:0655c03": "不曾出入。泉云。你去問庄主。侍者方出門。遇庄主歸。",
    "X82n1571_107:0655c04": "謝和尚到庄喫油糍。師頌曰。喫飽油糍不赴堂。南泉",
    "X82n1571_107:0655c05": "老漢為誰忙。大風吹倒梧桐樹。自有旁人話短長",
    "X82n1571_107:0655c06": "　晚參。師豎拂子曰。眼觀色。耳聞聲。鼻嗅香。舌噉味。口",
    "X82n1571_107:0655c07": "談說。手持物。足運奔。眉毛乃是無用之物。因甚麼反",
    "X82n1571_107:0655c08": "居其上。一曰。只為太近。答都不契。師代曰。少他一點",
    "X82n1571_107:0655c09": "不得(冲涵恒嗣)。",
    "X82n1571_107:0655c11": "五燈全書卷第一百七"
}