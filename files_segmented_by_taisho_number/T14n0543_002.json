{
    "T14n0543_002:0832a14": "佛說巨力長者所問大乘經卷中",
    "T14n0543_002:0832a16": "宋西天同譯經寶法大師賜紫",
    "T14n0543_002:0832a17": "沙門智吉祥等奉　詔譯",
    "T14n0543_002:0832a18": "爾時，世尊復告巨力長者及諸長者言：「汝等",
    "T14n0543_002:0832a19": "宿植善本信根堅固，欲學菩薩摩訶薩所修",
    "T14n0543_002:0832a20": "之行，伏斷障染求證菩提，應當觀彼諸有情",
    "T14n0543_002:0832a21": "類，從無始來輪迴流轉，持苦報身經歷多生",
    "T14n0543_002:0832a22": "不可限數，而此色身無有堅實如幻如化。「是",
    "T14n0543_002:0832a23": "諸有情，顛倒妄念搆造業因，外藉眾緣積集",
    "T14n0543_002:0832a24": "成就，如水為氷及如聚沫，五蘊四大先業為",
    "T14n0543_002:0832a25": "因招感勢力，積集諸種住識藏中。假彼父母",
    "T14n0543_002:0832a26": "情愛和合貪喜俱極，最後各出濃厚精血，號",
    "T14n0543_002:0832a27": "羯羅藍，識依於彼最初而住，以至後時精血",
    "T14n0543_002:0832a28": "交結，不淨凝成處於胎中。所歷諸位，業風",
    "T14n0543_002:0832a29": "內吹肢相增長，由業勢力漸漸所資，色身四",
    "T14n0543_002:0832b01": "大諸根具足，心識煩惱亦共俱生。既離胎胞，",
    "T14n0543_002:0832b02": "外風所觸楚痛發聲，於一切境不能明了，風",
    "T14n0543_002:0832b03": "緣動轉有出入息，飲噉母乳結生便利，心識",
    "T14n0543_002:0832b04": "現行生諸分別，耽眾食味資益諸根，皮膚、血",
    "T14n0543_002:0832b05": "肉、腸胃、骨髓、髮毛、爪齒、涕唾便利，身形肢體",
    "T14n0543_002:0832b06": "好醜之相。「從自業因受諸異報，貪瞋癡慢煩",
    "T14n0543_002:0832b07": "惱隨逐，於冤親境妄生違順，五欲色相縱意",
    "T14n0543_002:0832b08": "染著，於業報身復增業報，密近惡友踈慢尊",
    "T14n0543_002:0832b09": "親。於菩薩人及真實法，心不愛樂亦不餐採，",
    "T14n0543_002:0832b10": "恣任愚癡造作諸惡，瞋恚暴害諂曲嫉妬，忿",
    "T14n0543_002:0832b11": "戾鬪諍捶打罵辱，損惱有情。於男女色橫生",
    "T14n0543_002:0832b12": "染著，如繩縛物不相捨離，於自身相不念無",
    "T14n0543_002:0832b13": "常，謂得長時永無殞謝，於諸資財及以珍寶，",
    "T14n0543_002:0832b14": "多求積聚而無厭足。「塵勞垢染覆蓋心識，不",
    "T14n0543_002:0832b15": "修智慧增長無明，不覺世間男女色相，及以",
    "T14n0543_002:0832b16": "自身五根四大雜染所起，由顛倒緣墮不淨",
    "T14n0543_002:0832b17": "處，皮膚、血肉、髮毛、爪齒本無自相，從彼貪愛",
    "T14n0543_002:0832b18": "結業所生，流轉輪迴因緣不斷，生死苦果無",
    "T14n0543_002:0832b19": "暫停息，煩惱業火燒逼身心，於晝夜時未嘗",
    "T14n0543_002:0832b20": "安適，愚盲闇鈍懈怠放逸，不樂菩提違背聖",
    "T14n0543_002:0832b21": "道。於自心垢不求清淨，身常倨傲心意貢高，",
    "T14n0543_002:0832b22": "誣謗因果輕毀賢善。於有為相虛幻空法，不",
    "T14n0543_002:0832b23": "覺不知，如是無智諸有情類，處生死海無有",
    "T14n0543_002:0832b24": "出期。「汝諸長者！於如是事應悉覺悟，了知",
    "T14n0543_002:0832b25": "色相珍玩資具男女眷屬，假緣而有相會暫",
    "T14n0543_002:0832b26": "時，眷念方隆已歸磨滅，五蘊身相本性皆空，",
    "T14n0543_002:0832b27": "由諸妄因受諸異報，如夢中人歷種種事，覺",
    "T14n0543_002:0832b28": "已皆空都無所有。「是故，菩薩摩訶薩志求阿",
    "T14n0543_002:0832b29": "耨多羅三藐三菩提，於諸色相覺悟解脫，障",
    "T14n0543_002:0832c01": "染輕微智慧明了，雖發大願往諸趣中受種",
    "T14n0543_002:0832c02": "種身，為化眾生心無顛倒，如是乃至遍十方",
    "T14n0543_002:0832c03": "剎，隨順眾生作諸事業，布施軟語利行同事，",
    "T14n0543_002:0832c04": "方便攝受饒益有情，捨邪見家入於正道，修",
    "T14n0543_002:0832c05": "諸善行同趣大乘，遠至菩提誓無退屈。「善男",
    "T14n0543_002:0832c06": "子！菩薩摩訶薩為求阿耨多羅三藐三菩提，",
    "T14n0543_002:0832c07": "身心清淨得四總持，於名句義印忍不忘諦",
    "T14n0543_002:0832c08": "審思惟，達彼真實諸法自性。「菩薩摩訶薩，身",
    "T14n0543_002:0832c09": "心清淨，於諸有情平等任持，不生冤親憎愛",
    "T14n0543_002:0832c10": "分別。「菩薩摩訶薩，身心清淨，不著世間上",
    "T14n0543_002:0832c11": "妙美食，唯餐法喜禪悅之味。「菩薩摩訶薩，身",
    "T14n0543_002:0832c12": "心清淨，觀諸世間一切有為生滅之相，皆是",
    "T14n0543_002:0832c13": "虛妄無有真實。「菩薩摩訶薩，身心清淨，孝",
    "T14n0543_002:0832c14": "養父母敬順師長，承受教誨無輕慢心。「菩薩",
    "T14n0543_002:0832c15": "摩訶薩，身心清淨，生於上族為大國王，正",
    "T14n0543_002:0832c16": "法化民息除鬪諍。「菩薩摩訶薩，身心清淨，遠",
    "T14n0543_002:0832c17": "離暴害屠兒魁膾，諸惡律儀旃陀羅行，少欲",
    "T14n0543_002:0832c18": "知足無不與取，常修梵行絕愛染心。「菩薩摩",
    "T14n0543_002:0832c19": "訶薩，身心清淨，言語真實離於虛妄，音聲",
    "T14n0543_002:0832c20": "清徹令人樂聞，說法如泉流注不斷。「菩薩摩",
    "T14n0543_002:0832c21": "訶薩，身心清淨，善能調伏貪瞋癡等，於三有",
    "T14n0543_002:0832c22": "果心不染著，苦法資具亦不捨離，智慧現前",
    "T14n0543_002:0832c23": "心常明了。「菩薩摩訶薩，身心清淨，四等六",
    "T14n0543_002:0832c24": "度晝夜修習，乃至長時無少疲倦，八萬四千",
    "T14n0543_002:0832c25": "煩惱塵勞，一一對治生諸功德。「菩薩摩訶薩，",
    "T14n0543_002:0832c26": "身心清淨，不著菩提不厭生滅，於諸法中心",
    "T14n0543_002:0832c27": "得自在，或入流轉或證涅槃。「菩薩摩訶薩，身",
    "T14n0543_002:0832c28": "心清淨，於今佛說最上大乘，深生愛樂，及",
    "T14n0543_002:0832c29": "能憶念過去諸佛甚深經典，任持不忘，亦能",
    "T14n0543_002:0833a01": "宣轉諸佛法輪，如大江河流注無盡。「菩薩摩",
    "T14n0543_002:0833a02": "訶薩，身心清淨，遠離諂曲憍慢嫉妬惡獸毒",
    "T14n0543_002:0833a03": "蟲畢舍遮行，慈愛有情不生損惱。「菩薩摩訶",
    "T14n0543_002:0833a04": "薩，身心清淨，不貪資具不念飲食，不捨貧乏",
    "T14n0543_002:0833a05": "及與孤露，所生之處資財豐足，眷屬成就身",
    "T14n0543_002:0833a06": "相端正，有大威德。「菩薩摩訶薩，身心清淨，",
    "T14n0543_002:0833a07": "於一切樂無不了知，於一切苦無不解脫，生",
    "T14n0543_002:0833a08": "老病死親愛別離，所欲難得仇讐會遇眾苦，",
    "T14n0543_002:0833a09": "現前悉能曉了，不為惱觸，觀諸有情及以色",
    "T14n0543_002:0833a10": "相，如夢如幻無有堅固。「汝諸長者，隨其所聞",
    "T14n0543_002:0833a11": "當如是知，諸大菩薩身心清淨，四大五蘊色",
    "T14n0543_002:0833a12": "身空聚畢竟非實。」爾時，世尊復告巨力長者",
    "T14n0543_002:0833a13": "等言：「善男子！如是菩薩摩訶薩，於生死界，",
    "T14n0543_002:0833a14": "其所愛身為緣有情，示現形相無有希求，於",
    "T14n0543_002:0833a15": "種種境遠離愛染，身心平等無取無捨，常作",
    "T14n0543_002:0833a16": "善事利益安樂，饒益眾生未嘗懈廢，所有壽",
    "T14n0543_002:0833a17": "命於三界中或增或減，隨順眾生，所樂差別，",
    "T14n0543_002:0833a18": "為令覺悟心無所欲。「於諸眾生平等一觀，於",
    "T14n0543_002:0833a19": "諸世中上妙珍寶受用之具，金銀庫藏錢財",
    "T14n0543_002:0833a20": "穀米，衣服飲食床榻臥具，塗香末香花鬘瓔",
    "T14n0543_002:0833a21": "珞婇女眷屬，一切世間種種上妙嚴飾之具，",
    "T14n0543_002:0833a22": "於自所有色身壽命，而是菩薩摩訶薩悉無",
    "T14n0543_002:0833a23": "愛戀。「若有眾生，而來求乞錢財、穀米、金銀、庫",
    "T14n0543_002:0833a24": "藏珍妙之物，衣服、飲食、床榻、臥具、塗香、末香、",
    "T14n0543_002:0833a25": "花鬘、瓔珞，男子、婇女、內外眷屬，色身壽命，悉",
    "T14n0543_002:0833a26": "皆能捨，未甞有心於剎那頃暫生慳悋。何以",
    "T14n0543_002:0833a27": "故？是菩薩摩訶薩，久悟虛幻，於生滅相而無",
    "T14n0543_002:0833a28": "染著，為欲圓滿六波羅蜜到於彼岸，度脫眾",
    "T14n0543_002:0833a29": "生亦離苦際。是故於此生滅因緣虛幻境相，",
    "T14n0543_002:0833b01": "唯求遠離，無心取著故無悋惜。「善男子！當知",
    "T14n0543_002:0833b02": "菩薩摩訶薩，如是修行六到彼岸微妙勝行，",
    "T14n0543_002:0833b03": "精進長時無少懈怠，即當速得成就無上正",
    "T14n0543_002:0833b04": "等菩提，永契真常心無退轉。」爾時，世尊為諸",
    "T14n0543_002:0833b05": "長者，重宣此義而說偈言：",
    "T14n0543_002:0833b06": "「善哉長者，　　汝等當知，　　是菩薩人，",
    "T14n0543_002:0833b07": "於生滅法，　　種種身相，　　種種壽命；",
    "T14n0543_002:0833b08": "嚴飾之具，　　婇女眷屬，　　為欲圓滿，",
    "T14n0543_002:0833b09": "六波羅蜜，　　轉化眾生，　　遠離苦際，",
    "T14n0543_002:0833b10": "於此所有，　　皆不愛著。　　汝善男子！",
    "T14n0543_002:0833b11": "歡喜諦聽，　　於菩薩行，　　當勤修習，",
    "T14n0543_002:0833b12": "勿以貪瞋，　　煩惱繩索，　　晝夜繫縛，",
    "T14n0543_002:0833b13": "淪墮三塗，　　無有休息。　　汝善男子！",
    "T14n0543_002:0833b14": "是身猶如，　　飲食之器，　　內外之間，",
    "T14n0543_002:0833b15": "常令清淨，　　諸惡毒物，　　不令入中。",
    "T14n0543_002:0833b16": "參諸上味，　　若有飲噉，　　損壞色身，",
    "T14n0543_002:0833b17": "及與壽命，　　身中若有，　　貪瞋癡等，",
    "T14n0543_002:0833b18": "煩惱毒藥，　　參諸法味，　　眾生飲噉，",
    "T14n0543_002:0833b19": "損壞法身，　　及與慧命。　　汝善男子！",
    "T14n0543_002:0833b20": "一切眾生，　　無始時來，　　少有智慧，",
    "T14n0543_002:0833b21": "如彼嬰兒，　　但念乳食，　　餘無知見，",
    "T14n0543_002:0833b22": "於諸境相，　　不能分別，　　生滅過患，",
    "T14n0543_002:0833b23": "由因感果，　　果復造因，　　智不現前。",
    "T14n0543_002:0833b24": "心常癡暗，　　唯貪飲食，　　資益四大，",
    "T14n0543_002:0833b25": "常處夢中，　　而無醒覺，　　於佛教法，",
    "T14n0543_002:0833b26": "心無修習，　　猶如醉人，　　言無義味。",
    "T14n0543_002:0833b27": "於五欲境，　　未甞遠離，　　晝夜邪思，",
    "T14n0543_002:0833b28": "唯增苦惱，　　愁憂積集，　　身心放逸，",
    "T14n0543_002:0833b29": "縱無明流，　　入生死海，　　漂沈汩沒，",
    "T14n0543_002:0833c01": "受諸業報，　　飢寒困苦，　　羸瘦憔悴，",
    "T14n0543_002:0833c02": "遠於彼岸，　　不能解脫。　　此諸眾生，",
    "T14n0543_002:0833c03": "從久遠來，　　於自真心，　　塵惑所昏，",
    "T14n0543_002:0833c04": "不能覺悟，　　故於幻境，　　貪愛染著。",
    "T14n0543_002:0833c05": "汝諸長者！　　當知己身，　　假因緣成，",
    "T14n0543_002:0833c06": "無有堅固，　　但由業力，　　造作招集，",
    "T14n0543_002:0833c07": "生死輪迴，　　受諸異報，　　循環遠劫，",
    "T14n0543_002:0833c08": "無解脫時。　　智者觀之，　　深心厭捨，",
    "T14n0543_002:0833c09": "凡夫愚昧，　　不念無常，　　著我著人，",
    "T14n0543_002:0833c10": "專自逸樂，　　不親善友，　　自構業緣。",
    "T14n0543_002:0833c11": "身壞命終，　　當墮地獄，　　輪轉三界，",
    "T14n0543_002:0833c12": "受諸苦惱，　　大火逼身，　　逃竄無地。",
    "T14n0543_002:0833c13": "諸佛大悲，　　哀愍世間，　　自無信心，",
    "T14n0543_002:0833c14": "亦難救護。　　智者自知，　　色身虛幻，",
    "T14n0543_002:0833c15": "無有真實，　　但由業因，　　之所招集，",
    "T14n0543_002:0833c16": "根塵大種，　　和合積聚，　　假名為身，",
    "T14n0543_002:0833c17": "如沫如泡，　　畢竟無體，　　膿血敗壞，",
    "T14n0543_002:0833c18": "何所愛著？　　是故當知，　　於此聚中，",
    "T14n0543_002:0833c19": "作不淨觀，　　深生厭離；　　勤修聖法，",
    "T14n0543_002:0833c20": "趣不壞身，　　遠離眾惡，　　近善知識，",
    "T14n0543_002:0833c21": "信最上乘，　　修菩提行，　　廣修福慧，",
    "T14n0543_002:0833c22": "生佛國中，　　身心安樂，　　清淨無畏。",
    "T14n0543_002:0833c23": "以微妙衣，　　及上飲食，　　床榻臥具，",
    "T14n0543_002:0833c24": "花鬘瓔珞，　　無價寶香，　　種種資具，",
    "T14n0543_002:0833c25": "充足無乏，　　以清淨心，　　歡喜供養。",
    "T14n0543_002:0833c26": "慚愧勝解，　　希除罪業，　　增長福智。",
    "T14n0543_002:0833c27": "如是之人，　　百千劫中，　　於無上乘，",
    "T14n0543_002:0833c28": "發生信解，　　漸以覺悟，　　實性真空，",
    "T14n0543_002:0833c29": "本來寂靜，　　如海湛然，　　無有增減，",
    "T14n0543_002:0834a01": "雖遇風緣，　　水成波浪，　　即波為水，",
    "T14n0543_002:0834a02": "動靜一源。　　如是了知，　　住佛境界，",
    "T14n0543_002:0834a03": "不生惡趣，　　漸息輪迴，　　百千俱胝，",
    "T14n0543_002:0834a04": "那庾多劫，　　明了心地，　　貪瞋癡慢，",
    "T14n0543_002:0834a05": "煩惱業因，　　而不現行，　　雜類苦果，",
    "T14n0543_002:0834a06": "自然不受，　　色身堅固，　　經無量時，",
    "T14n0543_002:0834a07": "歡喜快樂。　　心無邪念，　　亦無妄想，",
    "T14n0543_002:0834a08": "於顛倒境，　　常生思惟，　　善說法要，",
    "T14n0543_002:0834a09": "利益眾生，　　自無病行，　　令他亦無。",
    "T14n0543_002:0834a10": "適悅調順，　　安隱快樂，　　深入禪定，",
    "T14n0543_002:0834a11": "離諸苦縛，　　常以善行，　　守護眾生。",
    "T14n0543_002:0834a12": "不作惡緣，　　親近智者，　　稱揚如來，",
    "T14n0543_002:0834a13": "最勝妙法，　　恭敬讚歎，　　踊躍奉行。",
    "T14n0543_002:0834a14": "觀諸世間，　　有為事相，　　皆如幻夢，",
    "T14n0543_002:0834a15": "無一真實，　　了知飲食，　　色力壽命，",
    "T14n0543_002:0834a16": "煩惱苦本。　　愚夫無知，　　耽染愛著，",
    "T14n0543_002:0834a17": "無一剎那，　　暫時間斷，　　味諸飲食，",
    "T14n0543_002:0834a18": "增長過失，　　善友教誨，　　心不信受。",
    "T14n0543_002:0834a19": "遇惡知識，　　密近隨逐，　　深入愚癡，",
    "T14n0543_002:0834a20": "不能覺悟，　　於諸塵境，　　妄想執著，",
    "T14n0543_002:0834a21": "晝夜無時，　　染諸娛樂。　　智者觀之，",
    "T14n0543_002:0834a22": "深生厭捨，　　又諸世間，　　色相幻惑，",
    "T14n0543_002:0834a23": "畢竟衰謝，　　妻子男女，　　眷屬因緣，",
    "T14n0543_002:0834a24": "如行路人，　　暫時而會，　　因緣報盡，",
    "T14n0543_002:0834a25": "恩愛別離，　　難以剎那，　　相戀而住。",
    "T14n0543_002:0834a26": "汝諸長者！　　當知幻身，　　譬如畫師，",
    "T14n0543_002:0834a27": "繪眾色相，　　好醜雖成，　　畢竟當壞。",
    "T14n0543_002:0834a28": "又如冬月，　　積水為氷，　　堅厚暫時，",
    "T14n0543_002:0834a29": "終鎔成水。　　所以者何？　　色相虛幻，",
    "T14n0543_002:0834b01": "體性非實。　　而愚癡人，　　隨境生貪，",
    "T14n0543_002:0834b02": "染著愛樂，　　心既顛倒，　　造不善因，",
    "T14n0543_002:0834b03": "淪墮三塗，　　受種種苦，　　經於長劫，",
    "T14n0543_002:0834b04": "無有出期；　　設生人天，　　耽諸快樂，",
    "T14n0543_002:0834b05": "由此幻身，　　造作惡業，　　無有窮盡。",
    "T14n0543_002:0834b06": "如是癡人，　　常為結使，　　冤家魔嬈，",
    "T14n0543_002:0834b07": "妻子男女，　　父母眷屬，　　繫縛在心，",
    "T14n0543_002:0834b08": "未甞捨離，　　晝夜之間，　　為彼纏縛，",
    "T14n0543_002:0834b09": "妄認為樂，　　實是苦因，　　恣任三毒，",
    "T14n0543_002:0834b10": "憎長憍慢。　　如是之人，　　違背善緣，",
    "T14n0543_002:0834b11": "不生智慧，　　造作無邊，　　諸不律儀。",
    "T14n0543_002:0834b12": "於諸眷屬，　　父母妻子，　　珍寶飲食，",
    "T14n0543_002:0834b13": "生苦法中，　　心無厭足，　　不思出離，",
    "T14n0543_002:0834b14": "耽染愛著，　　多求財寶，　　積集庫藏；",
    "T14n0543_002:0834b15": "見諸貧窮，　　飢餓眾生，　　無憐愍心，",
    "T14n0543_002:0834b16": "拯濟困厄，　　不行正道，　　邪念增強，",
    "T14n0543_002:0834b17": "智人教示，　　不能聽受，　　故處輪迴。",
    "T14n0543_002:0834b18": "汝諸長者！　　人之色身，　　譬如大樹，",
    "T14n0543_002:0834b19": "根莖枝葉，　　悉皆繁茂，　　久無濕潤，",
    "T14n0543_002:0834b20": "土地乾亢，　　為日所炙，　　脂脈皆盡，",
    "T14n0543_002:0834b21": "不經歲月，　　必當枯朽。　　一切眾生，",
    "T14n0543_002:0834b22": "盛年壯色，　　身相充滿，　　貪著世間，",
    "T14n0543_002:0834b23": "縱五欲樂，　　筋血衰耗，　　病苦所侵，",
    "T14n0543_002:0834b24": "形貌憔悴，　　諸根衰謝，　　不得久停，",
    "T14n0543_002:0834b25": "終歸磨滅。　　如是癡人，　　愛著色身，",
    "T14n0543_002:0834b26": "貪諸財寶，　　不知罪福，　　不念無常，",
    "T14n0543_002:0834b27": "如樹枯朽，　　不久摧壞。　　汝諸長者！",
    "T14n0543_002:0834b28": "觀此幻身，　　及彼資生，　　金銀瑠璃，",
    "T14n0543_002:0834b29": "真珠摩尼，　　硨磲碼碯，　　珊瑚琥珀，",
    "T14n0543_002:0834c01": "體無真實，　　猶如聚沫，　　愚者迷情，",
    "T14n0543_002:0834c02": "妄生貴重，　　但增貪欲，　　雜亂正心，",
    "T14n0543_002:0834c03": "於佛法門，　　無所趣入。　　智者了知，",
    "T14n0543_002:0834c04": "色身資具，　　一切皆如，　　夢所見物，",
    "T14n0543_002:0834c05": "都無自相，　　防護六根，　　閉於五欲，",
    "T14n0543_002:0834c06": "親近三寶，　　行施等行，　　息諸慳悋，",
    "T14n0543_002:0834c07": "絕愛染心，　　觀彼諸欲，　　如大火聚，",
    "T14n0543_002:0834c08": "燒煮眾生，　　甚可怖畏，　　不應戀著。」",
    "T14n0543_002:0834c09": "佛說巨力長者所問大乘經卷中"
}