{
    "X64n1260_017:0134c16": "列祖提綱錄卷第十七",
    "X64n1260_017:0134c18": "武林十八澗理安禪寺住持婁東行悅集",
    "X64n1260_017:0134c19": "肅眾提綱",
    "X64n1260_017:0134c20": "汾陽無德禪師一日謂眾曰。夜來夢亡父母覓酒肉",
    "X64n1260_017:0134c21": "紙錢。不免狥俗置以祀之。事辦於庫堂。設位如俗間",
    "X64n1260_017:0134c22": "禮。酌酒行肉化紙錢訖。令集知事頭首散其餘盤。知",
    "X64n1260_017:0134c23": "事輩却之。無德獨坐筵中飲啖自若。眾僧數曰。酒肉",
    "X64n1260_017:0134c24": "僧豈堪為師法耶。腰包盡去。惟慈明大愚泉大道等",
    "X64n1260_017:0135a01": "六七人在耳。無德翼日上堂云。許多閒神野鬼。祇消",
    "X64n1260_017:0135a02": "一盤酒肉兩陌紙錢斷送去了也。法華經云。此眾無",
    "X64n1260_017:0135a03": "枝葉。惟有諸真實。下座。",
    "X64n1260_017:0135a04": "雪竇顯禪師因事示眾。杜耳目於胎殻。掩玄象於霄",
    "X64n1260_017:0135a05": "外。而責宮商之異。辯玄素之殊底是甚麼人。還知麼。",
    "X64n1260_017:0135a06": "那一箇。者一箇。兼本三人。放過一著。便下座。",
    "X64n1260_017:0135a07": "因事示眾。石本落落。玉自碌碌。古之今之。一何[斯/言]速。",
    "X64n1260_017:0135a08": "獅子不咬麒麟。猛虎不食伏肉。君不見。洞庭孤島煙",
    "X64n1260_017:0135a09": "浪深。木馬追風有人識。",
    "X64n1260_017:0135a10": "因事示眾。客從遠方來。遺我徑寸璧。中有四箇字。字",
    "X64n1260_017:0135a11": "字無人識。清涵鯨海寬。冷射蟾輪窄。今朝呈似看。請",
    "X64n1260_017:0135a12": "道末後句。",
    "X64n1260_017:0135a13": "雪巖欽禪師因事并謝首座。十五日以前。雷聲甚大",
    "X64n1260_017:0135a14": "雨點全無。十五日以後。時清道泰家國晏然。正當十",
    "X64n1260_017:0135a15": "五日。恭惟宿來各各道體起居萬福。畢竟如何。堂中",
    "X64n1260_017:0135a16": "首座人天眼目。",
    "X64n1260_017:0135a17": "高峰妙禪師因事上堂。水中鹹味。色裏膠青。決定是",
    "X64n1260_017:0135a18": "有。不見其形。竪拂子云。見其形。失却山前一村人眼",
    "X64n1260_017:0135a19": "睛。",
    "X64n1260_017:0135a20": "天如則禪師因事示眾。以拂子擊禪床左邊云。莫認",
    "X64n1260_017:0135a21": "錯莫認錯。通身是病通身藥。擊右邊云。莫錯認莫錯",
    "X64n1260_017:0135a22": "認。通身是藥通身病。竪拂云。如今藥病兩忘。諸人還",
    "X64n1260_017:0135a23": "見麼。三錢賣却黑撈波。打瓦皷。唱村歌。隨處薩婆訶。",
    "X64n1260_017:0135a24": "擲拂子下座。",
    "X64n1260_017:0135b01": "廣德義禪師因事示眾。纔到洪山便跺根。四方八面",
    "X64n1260_017:0135b02": "不言論。他家自有眠雲志。蘆管橫吹宇宙喧。",
    "X64n1260_017:0135b03": "卍庵顏禪師因事上堂。元宵已過。化主出門。六群比",
    "X64n1260_017:0135b04": "丘各從其類。此眾無復枝葉。純有真實。如是增上慢",
    "X64n1260_017:0135b05": "人退亦佳矣。麒麟不為瑞。鸑鷟不為榮。麥秀兩岐。禾",
    "X64n1260_017:0135b06": "登九穗。總不消得。但願官中無事。林下棲禪。水牯牛",
    "X64n1260_017:0135b07": "飽臥斜陽。擔板漢清貧長樂。粥足飯足俯仰隨時。筯",
    "X64n1260_017:0135b08": "籠不亂攙匙。老鼠不咬甑箄。山家活計淡薄常情。不",
    "X64n1260_017:0135b09": "敬功德天。誰嫌黑暗女。有智主人二俱不受。良久曰。",
    "X64n1260_017:0135b10": "君子愛財取之以道。",
    "X64n1260_017:0135b11": "洞山寶禪師因事上堂。總恁麼風恬浪靜。那裏得來。",
    "X64n1260_017:0135b12": "忽遇洪波浩渺白浪滔天。當恁麼時。覓箇水手也難",
    "X64n1260_017:0135b13": "得。眾中莫有把柁者也無。眾無對。師曰賺殺一船人。",
    "X64n1260_017:0135b14": "慈受深禪師因事上堂。古者道。忍忍。三世如來從此",
    "X64n1260_017:0135b15": "盡。饒饒。萬禍千殃從此消。默默。無上菩提從此得。師",
    "X64n1260_017:0135b16": "曰。會得此三種語了。好箇不快活漢。山僧祇是得人",
    "X64n1260_017:0135b17": "一牛還人一馬。潑水相唾插嘴斯罵。卓拄杖曰。平出",
    "X64n1260_017:0135b18": "平出。",
    "X64n1260_017:0135b19": "竹庵珪禪師住鴈蕩日。其徒懼行規法。深夜放火鞠",
    "X64n1260_017:0135b20": "為瓦礫之墟。師竟就樹縛屋陞座示眾云。愛閒不打",
    "X64n1260_017:0135b21": "禾山皷。投老來看鴈蕩山。傑閣危樓渾不見。溪邊茅",
    "X64n1260_017:0135b22": "屋兩三間。還有共相出手者麼。喝一喝下座。",
    "X64n1260_017:0135b23": "洞山聰禪師因事示眾。天睛葢却屋。乘乾刈却禾。早",
    "X64n1260_017:0135b24": "輸王稅了。皷腹唱巴歌。",
    "X64n1260_017:0135c01": "愚庵及禪師因事上堂。舉古德道。忍忍。三世如來從",
    "X64n1260_017:0135c02": "此盡。饒饒。萬禍千殃從此消。默默。無上菩提從此得。",
    "X64n1260_017:0135c03": "慈受深和尚云。會得此三種語了。好箇不快活漢。師",
    "X64n1260_017:0135c04": "云。老慈受錯下名言。會得此三種語了。好箇沒量大",
    "X64n1260_017:0135c05": "人。還委悉麼。堯舜不彰民自化。相逢何必動干戈。",
    "X64n1260_017:0135c06": "用彰俊禪師因事上堂。世尊於華嚴會上度一童男。",
    "X64n1260_017:0135c07": "法華會上度一童女。於楞嚴會上度一淫。涅槃會上",
    "X64n1260_017:0135c08": "度一殺。大地眾生如恒沙數。如此度之何日而了。瑞",
    "X64n1260_017:0135c09": "巖者裏也不度童男。也不度童女。也不度婬。也不度",
    "X64n1260_017:0135c10": "殺。只教諸人行則任行。住則任住。坐則任坐。臥則任",
    "X64n1260_017:0135c11": "臥。熱則乘凉。寒則向火。眾中忽有箇出來道。長老長",
    "X64n1260_017:0135c12": "老。宗師家為人何得與麼怠墮。只對他道。我不敢輕",
    "X64n1260_017:0135c13": "於汝等。汝等皆當作佛。",
    "X64n1260_017:0135c14": "呆庵莊禪師因事上堂。嗟末法惡時世。眾生薄福難",
    "X64n1260_017:0135c15": "調制。去聖遠兮邪見深。魔強法弱多冤害。聞說如來",
    "X64n1260_017:0135c16": "頓教門。恨不滅除令瓦碎。古人一期說話。誰知騐在",
    "X64n1260_017:0135c17": "今日。雖然。從他謗。任他非。把火燒天徒自疲。我聞恰",
    "X64n1260_017:0135c18": "似飲甘露。消融頓入不思議。且道是什麼人分上事。",
    "X64n1260_017:0135c19": "拈拄杖敲香几云。永嘉大師來也。卓拄杖。上士一決",
    "X64n1260_017:0135c20": "一切了。中下多聞多不信。",
    "X64n1260_017:0135c21": "壽昌經禪師因事上堂。諸佛時常說法。不須疑議猜",
    "X64n1260_017:0135c22": "詳。是何法。天地玄黃宇宙洪荒。不論通宗透教。祗貴",
    "X64n1260_017:0135c23": "直下承當。承當箇甚麼。雲騰致雨露結為霜。蛟龍不",
    "X64n1260_017:0135c24": "宿死水。猛虎豈行路旁。透得者些關棙。何須願往西",
    "X64n1260_017:0136a01": "方。不問先佛後祖。鼻孔一樣放光。作麼生放光。化被",
    "X64n1260_017:0136a02": "草木賴及萬方。釋迦不肯泄破。達磨九年覆藏。峩峯",
    "X64n1260_017:0136a03": "不惜口業。一下為君宣揚。且道作麼生宣揚。揮尺一",
    "X64n1260_017:0136a04": "下云。罔談彼短靡恃己長。便下座。",
    "X64n1260_017:0136a05": "天隱修禪師因事示眾。有志學道者必須決擇師承。",
    "X64n1260_017:0136a06": "發明心地為要。宜當竭力曲盡師法。深蓄厚養然後",
    "X64n1260_017:0136a07": "隨緣闡化不拘方所。若在學地中師承不擇。邪正難",
    "X64n1260_017:0136a08": "分。迷流逐隊妄認緣塵。大法不明心地何達。或者初",
    "X64n1260_017:0136a09": "發心時不知歸向。三年兩載從而聞之。漸漸慕之。憤",
    "X64n1260_017:0136a10": "然發志。腰包行脚撥草瞻風。趣造林下依棲知識。排",
    "X64n1260_017:0136a11": "入上輩。固為道念。非為求名位。只欲幹辨本分一著",
    "X64n1260_017:0136a12": "而已。原無薦上之心。況有人我見耶。然處稠人廣眾",
    "X64n1260_017:0136a13": "之中。其間有先出家而名位卑下者。有年少而先具",
    "X64n1260_017:0136a14": "戒者。有年長而未具戒者。不可以尊卑之位忽先後",
    "X64n1260_017:0136a15": "之分。況此法門本來平等。若識心達本。當下與佛祖",
    "X64n1260_017:0136a16": "不別。豈可持其先後執著名分。妄爭人我徒喪光陰。",
    "X64n1260_017:0136a17": "諸人要幹辦大事畢竟行履。無有一毫自欺處。纔不",
    "X64n1260_017:0136a18": "孤負行脚之初心矣。他日甚有得力。決不相賺。",
    "X64n1260_017:0136a19": "牧雲門禪師上堂。古南箇村僧。性燥多嗔罵。佛法嬾",
    "X64n1260_017:0136a20": "得說。終日尋人打。打打打。上士笑呵呵。下士便驚怕。",
    "X64n1260_017:0136a21": "怕怕怕。好事不出門。惡事傳天下。",
    "X64n1260_017:0136a22": "箬庵問禪師因事祖堂示眾。法門授受誠非細故。前",
    "X64n1260_017:0136a23": "佛性命後佛紀綱統系一人。苟得其人則叢社何幸。",
    "X64n1260_017:0136a24": "不得其人。將見長師為徒。無有出泥犁分。豈非雖是",
    "X64n1260_017:0136b01": "善因而招惡果。老汾陽一陌紙兩片肉斷送閒神野",
    "X64n1260_017:0136b02": "鬼。老僧者裏并不用一陌紙兩片肉。若是閒神野鬼",
    "X64n1260_017:0136b03": "斷然存劄不住。何故。近來例作禱鬼獻神。誰甘淡薄。",
    "X64n1260_017:0136b04": "老僧今日與諸人約法三章。一知半見底請過一邊。",
    "X64n1260_017:0136b05": "囫圇吞棗底且緩緩著。無繩自縛去死十分與你草",
    "X64n1260_017:0136b06": "鞋一緉。若是英俊道流高超獨步。定不入他時流圈",
    "X64n1260_017:0136b07": "繢。老僧昔日婆心錯失。儘有數員禪客。念其相依日",
    "X64n1260_017:0136b08": "久。恐致為人悞賺。收到座下。豈期竟自罔然無知。如",
    "X64n1260_017:0136b09": "鮮魚臭肉沿塗販賣。誤賺後昆更妄付授。追思切齒。",
    "X64n1260_017:0136b10": "每甞室中對諸人枚舉。如斯等輩作老僧奴兒婢子",
    "X64n1260_017:0136b11": "尚不中用。何況敢稱老僧法子。已後如曾經記莂。非",
    "X64n1260_017:0136b12": "親炙多年分座說法。不許擅自受請離師。何況付授。",
    "X64n1260_017:0136b13": "違者追擯。如曾經記莂。總不得過量超師。師命住山",
    "X64n1260_017:0136b14": "住靜。本分自甘。亦不失為真正衲子。逆命違師不甘",
    "X64n1260_017:0136b15": "本分者追擯。如(曾經)記莂行業有餘文彩麤陋。刀耕火",
    "X64n1260_017:0136b16": "種了却一生。敢保此人龍天自不敢昧。不識利害妄",
    "X64n1260_017:0136b17": "刊語句流布者追擯。已上數條皆老僧慟心疾首痛",
    "X64n1260_017:0136b18": "哭鼓攻。諸仁者。是豈老僧得已之陳也哉。奉告諸仁",
    "X64n1260_017:0136b19": "者。切須見賢思齊。不賢自省。昧心負德報亦匪輕。泛",
    "X64n1260_017:0136b20": "泛之流向破驢脊上攢簇及時趂哄。老僧正不敢攀",
    "X64n1260_017:0136b21": "留。也不須惆悵。臨岐句。只箇真金不混沙。卓拄杖。",
    "X64n1260_017:0136b22": "訓童行規誨",
    "X64n1260_017:0136b23": "佛印禪師訓童行。自小離於父母。第一歸依佛祖。寅",
    "X64n1260_017:0136b24": "朝禮念精專。夜靜堂中莫語。普請作務慇懃。常住什",
    "X64n1260_017:0136c01": "物愛護。一粒米。重千斤。日裏應身須顧。觸事不要獐",
    "X64n1260_017:0136c02": "狂。出言低聲慢舉。出入束斂身心。行步威儀詳序。廊",
    "X64n1260_017:0136c03": "下逢僧問訊。叉手旁邊待去。既然捨却俗緣。遵奉叢",
    "X64n1260_017:0136c04": "林規矩。師長訓誨之時。不得高聲辭訢。白曰無事學",
    "X64n1260_017:0136c05": "書。聖教經文記取。謹慎遞相無事。且莫欺瞞常住。衣",
    "X64n1260_017:0136c06": "衫黑驂[袖-由+直]裰。莫騁尖新鋒措。仔細約束身心。勿令世",
    "X64n1260_017:0136c07": "情染污。深思六道輪迴。警策應當恐怖。出家要秉佛",
    "X64n1260_017:0136c08": "言。不信三途受苦。小心侍奉師僧。恭敬三寶福助。童",
    "X64n1260_017:0136c09": "行上下謙和。酒肉賭錢莫覷。閒話不要論量。聖教時",
    "X64n1260_017:0136c10": "時思慕。豈可虗度光陰。死後將何憑據。不惟辜負四",
    "X64n1260_017:0136c11": "恩。一乃帶累先祖。辭親割愛投師。本欲出塵濟度。慷",
    "X64n1260_017:0136c12": "慨決志修行。省察輪迴不住。萬劫得箇人身。慚愧須",
    "X64n1260_017:0136c13": "知來處。去除懶墮睡眠。調伏身心寬&#;。從小戒行真",
    "X64n1260_017:0136c14": "實。長大為僧堅固。參禪報答佛恩。誓願須求頓悟。今",
    "X64n1260_017:0136c15": "生幸得出家。不可遇而不遇。念念不退善根。心心長",
    "X64n1260_017:0136c16": "成覺樹。若能如是修行。必證菩提之路。",
    "X64n1260_017:0136c17": "為行者普說(肅師語雖不甚暢。然不失訓行者之體。且諸家為行者普說竟少。故錄)",
    "X64n1260_017:0136c18": "普庵肅禪師為行者普說。此中寶所。非從妄想發生。",
    "X64n1260_017:0136c19": "心地光明應化萬緣。如是人心佛行佛行人心。遇末",
    "X64n1260_017:0136c20": "劫則地獄現前。逢明眼則彌勒境界。為什麼如此。所",
    "X64n1260_017:0136c21": "作無心自然契合。不用皮毛滴酒。二三載何事不圓。",
    "X64n1260_017:0136c22": "終日杜門信施力財而未甞少欠。道非傲物欲顯天",
    "X64n1260_017:0136c23": "真。佛豈背人法身普應。若無靈感於物何異。紙畫日",
    "X64n1260_017:0136c24": "頭若有應於群心。杲杲炎光遍爍。聖凡難辨。龍蛇混",
    "X64n1260_017:0137a01": "雜以同居。迷悟同光。佛於眾生而一體。悟則方通消",
    "X64n1260_017:0137a02": "息。動靜法益群情。迷時總屬夢游。生死無明顛倒。夢",
    "X64n1260_017:0137a03": "中說夢。迷覺不分。醉戒醉人。旁觀呵笑。善男子。欲求",
    "X64n1260_017:0137a04": "解脫。依師戒定慧方成。日久月深般若純熟。心法現",
    "X64n1260_017:0137a05": "前。由人努力不在遲疑。今日雖安。來朝難保。人似浮",
    "X64n1260_017:0137a06": "根岸草。水急難留。且無可救之人。誰作波心之主。唯",
    "X64n1260_017:0137a07": "有真心廣佛。本自不滅不生。猶若虗空包含天地。顯",
    "X64n1260_017:0137a08": "假名則無窮無盡。建法幢則無量無邊。二乘外道不",
    "X64n1260_017:0137a09": "通玄根。境法中虗揑怪。妄謂諸佛有可說。卜度法身",
    "X64n1260_017:0137a10": "妄認識神。更不求大悟了心。一向愛他文字。所以徒",
    "X64n1260_017:0137a11": "學多知返成謗教。老僧若不了心。與汝一般愚昧。今",
    "X64n1260_017:0137a12": "幸具足元常意光無盡。所以終日杜門怕逢醉漢。有",
    "X64n1260_017:0137a13": "時苦口。汝又不行。朝夕而只是自瞞。懶惰而怕見和",
    "X64n1260_017:0137a14": "尚。不肯息心自悔廣作眾緣。天龍嗔呵。護教不肯。一",
    "X64n1260_017:0137a15": "時業報現前。難瞞眾目。若是箇信佛依法修行之人。",
    "X64n1260_017:0137a16": "為法忘軀。寒灰冷月深思古德非少善而得見如來。",
    "X64n1260_017:0137a17": "復想我身無一德而助資眾善。假使十二時中懸腰",
    "X64n1260_017:0137a18": "墜石猶自妄意麤心。直饒粉骨碎身箇裏難求良匠。",
    "X64n1260_017:0137a19": "今則棄俗割愛。忽遇斯人。何不速辦精機信心實地。",
    "X64n1260_017:0137a20": "步步依如。念念不退究竟涅槃。定歸實際與佛無殊。",
    "X64n1260_017:0137a21": "天龍守護。鬼神瞻依。邪魔摧落。千古而不墜玄風。長",
    "X64n1260_017:0137a22": "劫而本光不動。所遺言句自有護法傳持。所立標宗",
    "X64n1260_017:0137a23": "劫火應不能壞。如斯精妙事由一心。舍短從長豈由",
    "X64n1260_017:0137a24": "他悟。佛教則如標月指。祖說如潑水示氷。見月知光。",
    "X64n1260_017:0137b01": "釋氷為水。然後大感佛祖之恩。殞命猶難酬報。我迷",
    "X64n1260_017:0137b02": "心法。經劫而不出塵勞。今悟佛因。見性而永脫生死。",
    "X64n1260_017:0137b03": "拳拳在念豈不快哉。安比十聖三賢二乘圓覺。五蘊",
    "X64n1260_017:0137b04": "不空輪迴不歇。任你聰明超世。不離三界循環。假饒",
    "X64n1260_017:0137b05": "移山填海。猶落非色界中。雖然雷電奔馳。不出五通",
    "X64n1260_017:0137b06": "陰界。直饒橫衝直過。也不出諸佛法身。未解自己本",
    "X64n1260_017:0137b07": "元一切有為如幻。直須幻盡覺圓具足實相。將大地",
    "X64n1260_017:0137b08": "山河為自己。以色空明暗顯真如。指南栢以標心。顧",
    "X64n1260_017:0137b09": "西松而露意。方寸逈絕於能所。大千無假一微塵。受",
    "X64n1260_017:0137b10": "用身心。不落有無知見。為人拈舉。非干聲色指人心。",
    "X64n1260_017:0137b11": "如斯方是出家兒。不誤後來之初學。等觀今時。聚此",
    "X64n1260_017:0137b12": "出家當求何事。教汝持戒。一行不持。令汝澄心。愈增",
    "X64n1260_017:0137b13": "嫉妬。教汝擊鐘[言*奉]呪。也無一字分明。隨時逐隊鬨喧。",
    "X64n1260_017:0137b14": "只欲打過。教汝恭敬往來廣結歡喜眾緣。汝又要自",
    "X64n1260_017:0137b15": "求閒靜。迷識沉神。食氣不和。自成病體。諸事難為必",
    "X64n1260_017:0137b16": "竟變壞。又入魔徒。百千萬劫不遇善知識。汝等今時",
    "X64n1260_017:0137b17": "遇我出家。知汝來處亦知汝去處。只似空花從空而",
    "X64n1260_017:0137b18": "有。我不得全定汝作妖魔。我著汝魔同歸魔道。我若",
    "X64n1260_017:0137b19": "如是法身如猛火焰。邪魔猶若氷霜。汝定消洋。法身",
    "X64n1260_017:0137b20": "常住亘古亘今永無變壞。所以千佛萬佛只傳此心。",
    "X64n1260_017:0137b21": "歷劫恒沙此宗不壞。汝之業識雖聞不信。後日明朝",
    "X64n1260_017:0137b22": "自當敗闕。莫道良醫門下猶有病夫。爐鞴完全尚存",
    "X64n1260_017:0137b23": "鈍鐵。自是覆盆之下而不肯開張暗爛敗根。斯光常",
    "X64n1260_017:0137b24": "在不從直訓。役我多言。若是善根何消如此。各自努",
    "X64n1260_017:0137c01": "力。但辦肯心。一片時中究竟如是。珍重。",
    "X64n1260_017:0137c02": "受法衣提綱",
    "X64n1260_017:0137c03": "恕中慍禪師洪祐和尚送歸源法衣至上堂。拈衣示",
    "X64n1260_017:0137c04": "眾云。者箇是先歸源向異類中遺下皮可漏子。日炙",
    "X64n1260_017:0137c05": "風吹而不壞。刀斫鋸解而不開。業力既重。累及不肖",
    "X64n1260_017:0137c06": "子亦入其群隊去也。披云。且道是驢是馬。遂陞座。乃",
    "X64n1260_017:0137c07": "云。夫為宗師者。垂一機示一境。如青天霹靂不容掩",
    "X64n1260_017:0137c08": "耳。如十日竝照無幽不燭。如大爐鞴煅煉頑鈍。如大",
    "X64n1260_017:0137c09": "醫王療種種病。如大舟航運載一切。有如是奇特如",
    "X64n1260_017:0137c10": "是作略。然後方可據法空座傳持大法。為人抽釘拔",
    "X64n1260_017:0137c11": "楔解粘去縛。明(頭合暗頭)合據虎頭收虎尾。若也向上論",
    "X64n1260_017:0137c12": "去。尚恐埋沒宗風恥他先作。那更婆婆和和淟淟涊",
    "X64n1260_017:0137c13": "涊。撒土拋沙瞎學者眼。豈堪稱譽天台那畔。石佛山",
    "X64n1260_017:0137c14": "前有大智人。把斷要津不通水泄。提破沙盆索起遼",
    "X64n1260_017:0137c15": "天重價。用黑豆法換盡大地人眼睛。掀翻舊日條章。",
    "X64n1260_017:0137c16": "裂破今時窠臼。直得德山臨濟吞聲飲氣。竺乾震旦",
    "X64n1260_017:0137c17": "逈絕行踪。灼然不落聖凡。實謂大功不宰。諸人還知",
    "X64n1260_017:0137c18": "落處麼。經天緯地無多子。扶樹單傳只一人。復舉阿",
    "X64n1260_017:0137c19": "難問迦葉因緣。師拈云。世尊做盡生涯。貴在後來承",
    "X64n1260_017:0137c20": "紹。阿難太殺奢華。迦葉亦成落魄。靈巖今日承鴻祐",
    "X64n1260_017:0137c21": "木庵師兄持先師竺元和尚法衣到來。但知頂受。一",
    "X64n1260_017:0137c22": "語不敢問著。何故。不經一事不長一智。",
    "X64n1260_017:0137c23": "病起提綱",
    "X64n1260_017:0137c24": "五祖演禪師病起示眾。病來又病皮黏骨。抖擻起來",
    "X64n1260_017:0138a01": "無一物。行不成步語聲低。鼻孔依前空突兀。",
    "X64n1260_017:0138a02": "雪竇顯禪師病起示眾。門掩還同歲月摧。石牕經雨",
    "X64n1260_017:0138a03": "積莓苔。一床枕簟淨名老。時見斷雲孤月來。",
    "X64n1260_017:0138a04": "應庵華禪師病起上堂。法身病。色身即是法身。色身",
    "X64n1260_017:0138a05": "病。法身即是色身。如是次第自幼至老。病至膏肓神",
    "X64n1260_017:0138a06": "醫拱手處。萬病脫然直下正體如如。更轉向那邊。然",
    "X64n1260_017:0138a07": "後法隨法行。法幢隨處建立。故能顯示攢簇不得底",
    "X64n1260_017:0138a08": "病。直教千聖覓起處不得。普入一切眾生身內。全眾",
    "X64n1260_017:0138a09": "生之病入大解脫門。證無生法忍。始可津濟四生梯",
    "X64n1260_017:0138a10": "航九有。若不如是。空病何為。敢問諸人。只如山僧許",
    "X64n1260_017:0138a11": "多時病。且道與適來所說之病是同是別。若道是同。",
    "X64n1260_017:0138a12": "未見老僧在。若道是別。亦未見老僧在。何故。海枯終",
    "X64n1260_017:0138a13": "見底。人死不知心。",
    "X64n1260_017:0138a14": "黃龍死心禪師屬疾退居晦堂夜參。竪起拂子云。看",
    "X64n1260_017:0138a15": "看。拂子病死心病。拂子安死心安。拂子穿却死心。死",
    "X64n1260_017:0138a16": "心穿却拂子。正當恁麼時。喚作拂子又是死心。喚作",
    "X64n1260_017:0138a17": "死心又是拂子。畢竟喚作什麼。良久云。莫把是非來",
    "X64n1260_017:0138a18": "辨我。浮生穿鑿不相干。",
    "X64n1260_017:0138a19": "密庵傑禪師病起上堂。一葉飄空萬木秋。翻思光景",
    "X64n1260_017:0138a20": "急川流。若人識得其中意。坐斷千差向上頭。山僧數",
    "X64n1260_017:0138a21": "日來似病不病似安不安似死不死。方丈裏撒屎撒",
    "X64n1260_017:0138a22": "尿。大開眼狂言寐語。直是東西不辨南北不分。求生",
    "X64n1260_017:0138a23": "不得求死不可。釋迦老子為四生慈父三界醫王。也",
    "X64n1260_017:0138a24": "覓此病起處不得。正當此時。若人救得山僧。點一盞",
    "X64n1260_017:0138b01": "薄荷湯與伊濕口。若救不得。如人上山各自努力。閻",
    "X64n1260_017:0138b02": "羅大王不是你爺。他時打你鬼骨臀索飯錢去在。莫",
    "X64n1260_017:0138b03": "言不道。",
    "X64n1260_017:0138b04": "典牛游禪師病起上堂。舉馬大師日面佛月面佛。後",
    "X64n1260_017:0138b05": "來東山演和尚頌云。丫鬟女子畫娥眉。鸞鏡臺前語",
    "X64n1260_017:0138b06": "似癡。自說玉顏難比竝。却來架上著羅衣。師云。東山",
    "X64n1260_017:0138b07": "老翁滿口讚歎則故是。檢點將來。未免有鄉情在。雲",
    "X64n1260_017:0138b08": "巖又且不然。打殺黃鶯兒。莫教枝上啼。幾回驚妾夢。",
    "X64n1260_017:0138b09": "不得到遼西。",
    "X64n1260_017:0138b10": "白楊順禪師因病示眾。久病未甞推木枕。人來多是",
    "X64n1260_017:0138b11": "問如何。山僧據問隨緣對。窻外黃鸝口更多。只如七",
    "X64n1260_017:0138b12": "尺之軀甚處受病。眾中具眼者試為山僧指出病源。",
    "X64n1260_017:0138b13": "眾下語皆不契。師自拊掌一下作嘔吐聲。又云。好箇",
    "X64n1260_017:0138b14": "木枕子。",
    "X64n1260_017:0138b15": "佛心才禪師病起上堂。一法有形該動植。百川湍激",
    "X64n1260_017:0138b16": "競朝宗。韶琴不鼓雲天淡。想像毗耶老病翁。維摩病",
    "X64n1260_017:0138b17": "則上封病。上封病則拄杖子病。拄杖子病則森羅萬",
    "X64n1260_017:0138b18": "象病。森羅萬象病則凡之與聖病。諸人還覺病本起",
    "X64n1260_017:0138b19": "處麼。若也覺去。情與無情同一體。處處皆同真法界。",
    "X64n1260_017:0138b20": "其或未然。甜瓜徹蔕甜。苦瓠連根苦。",
    "X64n1260_017:0138b21": "心聞賁禪師病起上堂。維摩病說盡道理。龍翔病咳",
    "X64n1260_017:0138b22": "[口*敕]不已。咳[口*敕]不已說盡道理。說盡道理咳[口*敕]不已。汝",
    "X64n1260_017:0138b23": "等諸人還識得其中意旨也未。本是長江湊風冷。却",
    "X64n1260_017:0138b24": "教露柱患頭風。",
    "X64n1260_017:0138c01": "石屋珙禪師病起上堂。舉苕溪和尚示眾云。吾有大",
    "X64n1260_017:0138c02": "病非世所醫。後有僧問曹山。未審是甚麼病。山云攢",
    "X64n1260_017:0138c03": "簇不得底病。又問一切眾生還有此病也無。山云老",
    "X64n1260_017:0138c04": "僧正覓起處不得。師云。者僧是病過的人。極是搜尋",
    "X64n1260_017:0138c05": "到頭髮尖裏也不放過。若非曹山知他落處。其他難",
    "X64n1260_017:0138c06": "為啟口。復成一偈舉似大眾。百骨酸疼攢簇難。一番",
    "X64n1260_017:0138c07": "熱了一番寒。覓他起處竟不得。藥銚風爐盡打翻。",
    "X64n1260_017:0138c08": "傑峰愚禪師因眼病上堂。佛病祖病眾生病。拈向一",
    "X64n1260_017:0138c09": "邊。丹藥妙藥神仙藥。除過一壁。離却四大幻身。且道",
    "X64n1260_017:0138c10": "那箇是病那箇是藥。若向者裏薦得。許汝諸人具一",
    "X64n1260_017:0138c11": "隻眼。其或未然。老僧分明指出病源與諸人看。四大",
    "X64n1260_017:0138c12": "分散時向何處安身立命。是有病無藥底句。鎮州蘿",
    "X64n1260_017:0138c13": "蔔栢樹子乾屎橛麻三斤。是有藥無病底句。萬法歸",
    "X64n1260_017:0138c14": "一一歸何處。趙州云。我在青州做領布衫重七斤。是",
    "X64n1260_017:0138c15": "藥病對治底句。不是心不是佛不是物。狗子佛性無。",
    "X64n1260_017:0138c16": "是藥病雙忘底句。為治眾生心中五欲八風煩惱塵",
    "X64n1260_017:0138c17": "勞妄想執著一切諸病。一大藏教總是濟世醫方。一",
    "X64n1260_017:0138c18": "千七百祖師公案盡是靈丹妙藥。有病應服藥。無病",
    "X64n1260_017:0138c19": "藥還祛。眾中還有箇漢出來道。和尚自身不能治。何",
    "X64n1260_017:0138c20": "用治別人。只向他道。留得一雙青白眼。笑看無限往",
    "X64n1260_017:0138c21": "來人。",
    "X64n1260_017:0138c22": "無文璨禪師病起上堂。諸人病是山僧病。山僧病是",
    "X64n1260_017:0138c23": "諸人病。諸人痛處山僧能忍。山僧痛處諸人欲忍不",
    "X64n1260_017:0138c24": "能。拄杖卓一下。單方一服當下和平。不必松根採茯",
    "X64n1260_017:0139a01": "苓。",
    "X64n1260_017:0139a02": "恕中慍禪師病眼上堂。山僧數日來病眼暗昏昏地。",
    "X64n1260_017:0139a03": "直得東西不辨南北不分。然於不分不辨處却有箇",
    "X64n1260_017:0139a04": "分曉。僧問九峯。如何是把定乾坤眼。折筯攪龍門。峯",
    "X64n1260_017:0139a05": "云。把定在裏許。乞兒弄飯椀。僧云。乾坤眼何在。再犯",
    "X64n1260_017:0139a06": "不容。峯云。正是乾坤眼。貴買賤賣。僧云。還照燭也無。",
    "X64n1260_017:0139a07": "有甚失照燭。峯云。不借三光勢。舌頭拖地。僧云。既不",
    "X64n1260_017:0139a08": "借三光勢。憑何照燭。喚作乾坤眼。狗咬枯骨頭。峯云。",
    "X64n1260_017:0139a09": "若不恁麼。髏髑前見鬼正是見鬼說話。九峯長吹緩",
    "X64n1260_017:0139a10": "打。自謂手段高強。爭柰者僧久經行戶酬唱無虧。若",
    "X64n1260_017:0139a11": "是把定乾坤眼總未見得。今日不是攙行奪市。葢為",
    "X64n1260_017:0139a12": "病多諳藥性。要識把定乾坤眼麼。卓拄杖。曙色未分",
    "X64n1260_017:0139a13": "人盡望。及乎天曉也尋常。",
    "X64n1260_017:0139a14": "楚石琦禪師病起上堂。壽山不會說禪。病起骨露皮",
    "X64n1260_017:0139a15": "穿。判得閻羅老子。一朝催討飯錢。劍樹刀山未免。鑊",
    "X64n1260_017:0139a16": "湯爐炭交煎。更入驢胎馬腹。不知脫離何年。因什麼",
    "X64n1260_017:0139a17": "如此。是他家常茶飯。",
    "X64n1260_017:0139a18": "了庵欲禪師病起上堂。昨日病。前日病。病病相尋。無",
    "X64n1260_017:0139a19": "有自性。坐斷淨名舌頭。倒行摩竭正令。擊拂子。野狐",
    "X64n1260_017:0139a20": "窟裏產狻猊。獼猴各佩軒轅鏡。",
    "X64n1260_017:0139a21": "上堂。東山演和尚云。病來又病皮黏骨。可殺驚人。抖",
    "X64n1260_017:0139a22": "擻起來無一物。却較些子。行不成步語聲低。描也描",
    "X64n1260_017:0139a23": "不成畫也畫不就。鼻孔依然高突兀。築著磕著好。大",
    "X64n1260_017:0139a24": "眾。古人發揮到無發揮處。直是驚天動地邁古超今。",
    "X64n1260_017:0139b01": "山僧一夏以來病來病去。病得起來。內不見有四大",
    "X64n1260_017:0139b02": "五陰。外不見有山河大地。上不見有諸佛。下不見有",
    "X64n1260_017:0139b03": "眾生。中不見有自己。淨躶躶赤洒洒沒可把。幸自可",
    "X64n1260_017:0139b04": "憐生。無端侍者進退一段公案未了。今朝月望。拈香",
    "X64n1260_017:0139b05": "底拈香。揖客底揖客。濡毫底濡毫。請法底請法。直要",
    "X64n1260_017:0139b06": "山僧向太虗空中大書皇帝萬歲四字。莫有為山僧",
    "X64n1260_017:0139b07": "代筆者麼。舉起拂子云。文明齊北極。睿筭等南山。繫",
    "X64n1260_017:0139b08": "拂子下座。",
    "X64n1260_017:0139b09": "密雲悟禪師病起陞座云。山僧六十有五。數來不涉",
    "X64n1260_017:0139b10": "迷悟。無端痢疾三年。累得通身骨露。若人如是證明。",
    "X64n1260_017:0139b11": "管取超佛越祖。日用二六時中。直教更無差互。若能",
    "X64n1260_017:0139b12": "如是修行。定證金剛堅固。試看碓坊踏碓人。終日未",
    "X64n1260_017:0139b13": "甞移一步。蘇州城有六座門。門門有路通人路。可惜",
    "X64n1260_017:0139b14": "無人簡點知其數。便下座。",
    "X64n1260_017:0139b15": "箬庵問禪師病起陞座。師云。三百六十骨節。八萬四",
    "X64n1260_017:0139b16": "千毛竅。通身抖擻。欲覓病起處了不可得。風寒暑濕",
    "X64n1260_017:0139b17": "熱四面交逼時。且道向甚麼處著到。慣從五鳳樓前",
    "X64n1260_017:0139b18": "過。手握金鞭賀太平。忽有箇衲僧出來道。和尚猶作",
    "X64n1260_017:0139b19": "主那。山僧不覺手之舞之足之蹈之。今日初起囈語",
    "X64n1260_017:0139b20": "猶未歇在。喝一喝下座。",
    "X64n1260_017:0139b21": "掩室提綱",
    "X64n1260_017:0139b22": "天如則禪師依圓覺上期一百二十日掩室安居。書",
    "X64n1260_017:0139b23": "偈于門示眾。平地牢關立一重。佛來無路得相逢。分",
    "X64n1260_017:0139b24": "明只在尋常處。如隔千峰與萬峰。",
    "X64n1260_017:0139c01": "見心復禪師掩關示眾。槁木形骸百念灰。溪猿野鶴",
    "X64n1260_017:0139c02": "苦相猜。閉門獨掩青松雨。笑口逢人亦嬾開。",
    "X64n1260_017:0139c03": "無趣空禪師掩關示眾。三十餘年參禮請益十方宗",
    "X64n1260_017:0139c04": "匠。問法皆云無說。問佛皆云無相。幸得無相無說。不",
    "X64n1260_017:0139c05": "覺頓空伎倆。追昔脚跟失却便宜。今喜眉毛端在眼",
    "X64n1260_017:0139c06": "上。從斯丟去草鞋。即便抝折拄杖。拍雙空手入玄關。",
    "X64n1260_017:0139c07": "坐看陰陽消長。偈曰。窮子還歸長者宅。善財參遍雜",
    "X64n1260_017:0139c08": "華林。大千收拾毫端內。推出虗空掩上門。",
    "X64n1260_017:0139c09": "瑞白雪禪師為乘長老封關。封住拄杖頭。結定布袋",
    "X64n1260_017:0139c10": "口。山河大地攪得一團。明暗色空揑成一聚。爐峰不",
    "X64n1260_017:0139c11": "挂片雲。秦望豈帶煙色。正恁麼時。進關一句作麼生",
    "X64n1260_017:0139c12": "道。良久云。木人雲中拍氈板。石女山頭唱茶歌。",
    "X64n1260_017:0139c13": "石雨方禪師為屍行芥城封關。海濶天空智者不居。",
    "X64n1260_017:0139c14": "鐵壁銀山愚人不識。然則如鏡照鏡。不妨者邊那邊。",
    "X64n1260_017:0139c15": "死限之心既固。活埋之念須堅。雖然。欲知此話行。須",
    "X64n1260_017:0139c16": "看三年後。",
    "X64n1260_017:0139c17": "啟關提綱",
    "X64n1260_017:0139c18": "無趣空禪師啟關示眾。自結玄關自活埋。自吾閉也",
    "X64n1260_017:0139c19": "自吾開。一拳打破玄關竅。放出從前者漢來。",
    "X64n1260_017:0139c20": "玉芝聚禪師啟關示眾。丈室三年坐斷十方世界。蒲",
    "X64n1260_017:0139c21": "團一念頓圓十世古今。依稀彌勒樓中。不妨開已復",
    "X64n1260_017:0139c22": "閉。畢竟普賢界裏。要看絕後再甦。所以道把住則乾",
    "X64n1260_017:0139c23": "坤失色。放行則瓦礫生輝。霄漢縱橫。蒼檜豈容藏彩",
    "X64n1260_017:0139c24": "鳳。風雷浩蕩。碧潭寧許臥青龍。然則放出關中主一",
    "X64n1260_017:0140a01": "句作麼生道。咦。開門日出西方卯。萬象之中獨露身。",
    "X64n1260_017:0140a02": "石雨禪師為正衡開關。盡大地是箇關房。本無出入。",
    "X64n1260_017:0140a03": "只因迷故。關上重關亦是迷上重迷之意。今人只思",
    "X64n1260_017:0140a04": "尋悟。全不知迷。既不知迷。悟從何得。所以老僧常向",
    "X64n1260_017:0140a05": "人道。迷有十分悟有十分。今日開關豈屬迷悟。聽取",
    "X64n1260_017:0140a06": "一偈。有出入。無門戶。無開掩。有封固。若是香象截流",
    "X64n1260_017:0140a07": "機。終不從他覓頭路。乃舉鎻匙。且道是甚麼。試開看。",
    "X64n1260_017:0140a08": "迎待尊宿引座提綱",
    "X64n1260_017:0140a09": "實性大師因同參芙蓉訓禪師至上堂。以右手拈拄",
    "X64n1260_017:0140a10": "杖倚放左邊。良久曰。此事若不是芙蓉師兄也大難",
    "X64n1260_017:0140a11": "委悉。便下座。",
    "X64n1260_017:0140a12": "法昌遇禪師黃龍南禪師至上堂。拏雲攫浪數如麻。",
    "X64n1260_017:0140a13": "點著銅睛眼便花。除却黃龍頭角外。自餘渾是赤斑",
    "X64n1260_017:0140a14": "蛇。法昌小剎路遠山遙。景物蕭疎遊人罕到。敢謂黃",
    "X64n1260_017:0140a15": "龍禪師曲賜光臨。不唯泉石生輝亦乃人天欣悅。然",
    "X64n1260_017:0140a16": "雲行雨施自古自今。其柰爐鞴之所鈍鐵猶多。良醫",
    "X64n1260_017:0140a17": "之門病者愈甚。瘥病須求靈藥。銷頑必藉金錘。法昌",
    "X64n1260_017:0140a18": "者裏有幾箇躲根阿師。病者病在膏肓。頑者頑入骨",
    "X64n1260_017:0140a19": "髓。若非黃龍老漢到來。總是虗生浪死。拈拄杖曰。要",
    "X64n1260_017:0140a20": "會麼。打麵還他州土麥。唱歌須是帝鄉人。",
    "X64n1260_017:0140a21": "保寧勇禪師因長蘆和尚來上堂。金將火試。水將杖",
    "X64n1260_017:0140a22": "試。大眾。祇如金不將火試。水不將杖試。還有人辨得",
    "X64n1260_017:0140a23": "麼。若辨得。是真也假也深也淺也。若辨不得。且分付",
    "X64n1260_017:0140a24": "與明眼人。",
    "X64n1260_017:0140b01": "真淨文禪師隆慶長老來上堂。大眾。教中道佛滅度",
    "X64n1260_017:0140b02": "後為善知識者總是見佛來。然則其為善知識者亦",
    "X64n1260_017:0140b03": "不可容易覩。善知識者亦不可輕慢。隆慶禪師斯之",
    "X64n1260_017:0140b04": "謂也。老僧與知事首座大眾同增懽慶。乃喝一喝云。",
    "X64n1260_017:0140b05": "虎溪宗派龍山子孫。吉州隆慶大啟禪門。古人所謂",
    "X64n1260_017:0140b06": "從門入者不是家珍。驀拈起拄杖云。為是家珍。為是",
    "X64n1260_017:0140b07": "外物。大眾却請隆慶禪師決斷。擲下拄杖下座。",
    "X64n1260_017:0140b08": "雪竇顯禪師因宗上座至引座。大眾。今日雪竇宗上",
    "X64n1260_017:0140b09": "座。乃是昔年太陽韓大伯。具大知見。晦迹韜光。欲得",
    "X64n1260_017:0140b10": "發揚宗風。幸願特陞此座。",
    "X64n1260_017:0140b11": "白雲端禪師中峰至云。九九八十一。幾人能解筭。兩",
    "X64n1260_017:0140b12": "箇五百文。原來是一貫。到者裏添得一文麼。若有添",
    "X64n1260_017:0140b13": "得一文。即便滿路光生㧞出古今。爭柰自古自今千",
    "X64n1260_017:0140b14": "箇萬箇。祇愛足頭底白雲。今日為汝添看。乃云。下座",
    "X64n1260_017:0140b15": "與知事首座大眾請中峰和尚陞座一徧。",
    "X64n1260_017:0140b16": "圓悟勤禪師請長蘆覺禪師上堂。多子塔前分半座。",
    "X64n1260_017:0140b17": "截斷眾流。少林端拱歷九年。壁立萬仞。奮作家爐鞴。",
    "X64n1260_017:0140b18": "施向上鉗鎚。顯大用大機全生全殺。與一切人抽釘",
    "X64n1260_017:0140b19": "㧞楔解黏去縛。令大地人各各如獅子兒奮迅吒沙",
    "X64n1260_017:0140b20": "踞地返躑。所以道法王法力超群生。常以法財施一",
    "X64n1260_017:0140b21": "切。久積淨業稱無量。導眾以寂故稽首。夫如是則向",
    "X64n1260_017:0140b22": "萬仞懸崖垂手。敲唱俱有。百尺竿頭進步。主賓互換。",
    "X64n1260_017:0140b23": "正當恁麼時如何。龍吟長霧起。虎嘯乃風生。復云。撞",
    "X64n1260_017:0140b24": "著道伴交肩過。一生參學事已畢。今朝幸遇大導師。",
    "X64n1260_017:0140c01": "寶華王座為拈出。",
    "X64n1260_017:0140c02": "龍門遠禪師五祖和尚到上堂。曹溪大師傳衣歸嶺",
    "X64n1260_017:0140c03": "南。後來讓和尚得法授與馬大師。馬大師接得百丈。",
    "X64n1260_017:0140c04": "百丈得黃蘗。黃蘗得臨濟。臨濟得興化。興化得南院。",
    "X64n1260_017:0140c05": "南院得風穴。風穴得首山。首山得汾陽。汾陽得慈明",
    "X64n1260_017:0140c06": "大師。慈明大師接得一人楊岐和尚。如今舉他得底",
    "X64n1260_017:0140c07": "事看。此老子云。我者裏如閙市裏上竿子相似。是人",
    "X64n1260_017:0140c08": "皆見。瞞你眼得麼。楊岐老子後來接得端和尚一人。",
    "X64n1260_017:0140c09": "此老子曾住此山來。有頌云。海底珠動時。雲中月還",
    "X64n1260_017:0140c10": "現。涼夜無狂風。清光都一片。端師翁後來接得先師",
    "X64n1260_017:0140c11": "一人。先師有言曰。祇從咬破一箇鐵餕饀。直得百味",
    "X64n1260_017:0140c12": "具足。此老子所以一生口硬好說硬話。伏自先師付",
    "X64n1260_017:0140c13": "囑之後大法傳持以來。末後東山一時分付今五祖",
    "X64n1260_017:0140c14": "堂頭和尚。此日幸對人天廣眾。請不悋慈悲重為顯",
    "X64n1260_017:0140c15": "揚。使先宗有據吾道益明。莫不大幸。",
    "X64n1260_017:0140c16": "甘露和尚入山上堂。達磨不來唐土。地久天長。二祖",
    "X64n1260_017:0140c17": "不往西天。山青水綠。龍吟霧起虎嘯風生。秋雨垂空",
    "X64n1260_017:0140c18": "浮雲蔽日。諸人有眼還見麼。有耳還聞麼。既具見聞。",
    "X64n1260_017:0140c19": "何者是迷何者是悟。何物為緣何物為對。要知迷悟",
    "X64n1260_017:0140c20": "昇沉理。畢竟須還本分師。先佛道。身相屬四大。心性",
    "X64n1260_017:0140c21": "歸六塵。四大體各離。誰為和合者。大眾。身心既乃如",
    "X64n1260_017:0140c22": "此。現今復是何物。近來參學之人。盡皆奔馳語句舉",
    "X64n1260_017:0140c23": "論古今。於本分事全不明了。所以正宗淡薄道法澆",
    "X64n1260_017:0140c24": "漓。幸遇和尚到來。伏望震潮音示真旨。抉重瞙顯衣",
    "X64n1260_017:0141a01": "珠。四眾傾誠。不勝虔請。",
    "X64n1260_017:0141a02": "應庵華禪師烏巨山雪堂和尚到上堂。臨濟三遭痛",
    "X64n1260_017:0141a03": "棒。高安灘上知歸。興化於大覺棒頭深明黃蘗意旨。",
    "X64n1260_017:0141a04": "山中兄弟雖然不多。各各病在膏肓。若非師叔和尚",
    "X64n1260_017:0141a05": "到來。明果豈敢妄通消息。少間下座與知事頭首大",
    "X64n1260_017:0141a06": "眾同伸拜請。伏望慈悲痛垂發藥。",
    "X64n1260_017:0141a07": "萬杉和尚到上堂。大底大小底小。長底長短底短。曲",
    "X64n1260_017:0141a08": "底曲直底直。方底方圓底圓。正底正邪底邪。為復是",
    "X64n1260_017:0141a09": "佛耶是菩薩耶。是羅漢耶是聖僧耶。是鬼神耶是天",
    "X64n1260_017:0141a10": "仙耶。我昔聞是法。未甞妄宣說。是義非義是隨義墮。",
    "X64n1260_017:0141a11": "非是非義非非義是隨句墮。若作佛法商量。達磨一",
    "X64n1260_017:0141a12": "宗掃土而盡。不作佛法商量。老僧活陷地獄。是你諸",
    "X64n1260_017:0141a13": "人還緇素得出麼。苟或未然。少間下座同知事頭首",
    "X64n1260_017:0141a14": "攀請新萬杉和尚為眾說破。",
    "X64n1260_017:0141a15": "徑山大慧禪師至上堂。乃云。我本無心有所希求。今",
    "X64n1260_017:0141a16": "此法王大寶自然而至。法王大寶既至。汝等諸人急",
    "X64n1260_017:0141a17": "著精彩。所謂見之不取思之千里。豈不見大隋和尚",
    "X64n1260_017:0141a18": "道。我參七十餘員善知識。具大眼目底祇有一二。其",
    "X64n1260_017:0141a19": "他盡具正知見。在今天下具大眼目真善知識。惟我",
    "X64n1260_017:0141a20": "法叔老師一人而已。黑漆竹篦掀翻海嶽。從頭打過。",
    "X64n1260_017:0141a21": "雖是死馬醫。就中要妙。黃蘗打臨濟拄杖。蔣山豈是",
    "X64n1260_017:0141a22": "無耶。葢為土曠人稀。雲門一曲臘月二十五。那在今",
    "X64n1260_017:0141a23": "朝十六日吹唱。驀拈拄杖卓一卓云。虗空可量風可",
    "X64n1260_017:0141a24": "繫。無能盡說佛功德。復舉頃在虎丘聞先師舉佛眼",
    "X64n1260_017:0141b01": "叔祖初作無為軍化士。因道中著攧有箇省處。歸來",
    "X64n1260_017:0141b02": "舉似師祖。後令充知客。因夜坐撥火忽然猛省。雖然",
    "X64n1260_017:0141b03": "如是。每至入室未能深入閫奧從容請益大師。祖云。",
    "X64n1260_017:0141b04": "我為你說箇喻子。正如一人牽一頭牛從窻櫺中過。",
    "X64n1260_017:0141b05": "兩角四蹄悉皆過了。惟尾巴過不得。師云。者箇說話",
    "X64n1260_017:0141b06": "多年在肚皮裏。信知在今天下無人理會得。所以密",
    "X64n1260_017:0141b07": "之三寸。苟非法叔老師到來。小姪此生無因拈出。敢",
    "X64n1260_017:0141b08": "問諸人。既是大底過了。如何尾巴却過不得。且道誵",
    "X64n1260_017:0141b09": "訛在什麼處。小姪今日對眾拈出。供養我法叔老師",
    "X64n1260_017:0141b10": "大和尚。惟願壽與趙州同年。為佛法作大主張。使天",
    "X64n1260_017:0141b11": "下衲僧洞徹此一段奇特大事。下座同知事頭首大",
    "X64n1260_017:0141b12": "眾殷勤拜請。伏望慈悲俯垂開示。",
    "X64n1260_017:0141b13": "無用寬禪師天目中峰和尚至引座。明明百草頭。明",
    "X64n1260_017:0141b14": "明祖師意。天目山古佛輝天并鑒地。虎咬大虫蛇吞",
    "X64n1260_017:0141b15": "鼈鼻。擲拄杖云。直下來也急著眼覷。下座大眾懷香",
    "X64n1260_017:0141b16": "拜請幻住大和尚慈悲開示。便下座。",
    "X64n1260_017:0141b17": "千巖長禪師龜峯道源和尚至上堂。作家相見豈在",
    "X64n1260_017:0141b18": "形言。擊皷陞堂聊陳供養。供養我龜峯和尚降尊就",
    "X64n1260_017:0141b19": "卑。昔應庵敘謝大慧末句云。虗空可量風可繫。無能",
    "X64n1260_017:0141b20": "盡說佛功德。即今下座同大眾拜請和尚尊慈開示。",
    "X64n1260_017:0141b21": "恕中慍禪師瑞龍夢堂和尚至上堂。大人具大見。大",
    "X64n1260_017:0141b22": "智得大用。黑漆竹篦掀翻海嶽。芭蕉拄杖敲打虗空。",
    "X64n1260_017:0141b23": "直得釋迦彌勒拱手歸降。文殊普賢潛身無地。所以",
    "X64n1260_017:0141b24": "道殺人須是殺人刀。活人須是活人劍。有活人劍無",
    "X64n1260_017:0141c01": "殺人刀。一切活人死不得。有殺人刀無活人劍。一切",
    "X64n1260_017:0141c02": "死人活不得。活得死人死得活人。猶且墮在功勛埋",
    "X64n1260_017:0141c03": "沒宗旨。豈不見芙蓉和尚一日訪同參實性大師。性",
    "X64n1260_017:0141c04": "乃陞堂以右手拈拄杖倚放左邊良久曰。此事若不",
    "X64n1260_017:0141c05": "是芙蓉師兄也大難委悉。便下座。實性與麼道。李向",
    "X64n1260_017:0141c06": "赤邊咬。當茲季運。袒肩擔荷赤手提持。不涉廉纖斬",
    "X64n1260_017:0141c07": "釘截鐵。惟我瑞龍師兄一人也。勿謂土曠人稀秘而",
    "X64n1260_017:0141c08": "不泄。惟願放開線道曲狥時宜。使彼承言滯句者徹",
    "X64n1260_017:0141c09": "證直指單傳一段奇特大事。顧不韙歟。下座與首座",
    "X64n1260_017:0141c10": "大眾同伸拜請冀為敷揚。",
    "X64n1260_017:0141c11": "楚石琦禪師靈隱竹泉和尚至上堂。舉廣慧璉和尚",
    "X64n1260_017:0141c12": "道。我在先師會中見舉竹篦問省驢漢云。喚作竹篦",
    "X64n1260_017:0141c13": "則觸。不喚作竹篦則背。作麼生。省近前奪得。拋向地",
    "X64n1260_017:0141c14": "上云是什麼。先師云瞎。省從此悟入。我道省驢漢悟",
    "X64n1260_017:0141c15": "則太煞悟。要且未盡先師意旨。師云。大小廣慧恁麼",
    "X64n1260_017:0141c16": "道。先師實有意旨那。將一把火照看。面皮厚多少。下",
    "X64n1260_017:0141c17": "坡不走。快便難逢。若是向上提持。還我竹泉師兄始",
    "X64n1260_017:0141c18": "得。",
    "X64n1260_017:0141c19": "弘覺忞禪師通玄奇禪師至引座。別峯不意。却親遭",
    "X64n1260_017:0141c20": "力索。無因見妙高。豈是當頭多隱諱。從來正打貴旁",
    "X64n1260_017:0141c21": "敲。不見丹霞訪忠國師。霞問侍者。國師在不。者曰。在",
    "X64n1260_017:0141c22": "即在。祇是不見客。霞曰大深遠生。者曰。非但上座。佛",
    "X64n1260_017:0141c23": "眼亦覷不見。霞曰龍生龍子鳳生鳳兒。國師睡起。侍",
    "X64n1260_017:0141c24": "者以告。國師乃打侍者二十棒遣出院。丹霞聞得。嘆",
    "X64n1260_017:0142a01": "曰不謬為南陽國師。豈非丹霞旁敲故顯國師正打。",
    "X64n1260_017:0142a02": "因顯國師正打始知毫無隱諱。既知毫無隱諱。自然",
    "X64n1260_017:0142a03": "大用現前霜威凜凜。然後方可祖印高提吹毛橫按。",
    "X64n1260_017:0142a04": "勦絕今時露布。發揮從上家風。激揚敲唱雙行。驀劄",
    "X64n1260_017:0142a05": "主賓互換。主賓互換也。雲迷大野霧鎻長空。敲唱雙",
    "X64n1260_017:0142a06": "行也。韻出青霄風生滿座。直得山河大地盡作琴聲。",
    "X64n1260_017:0142a07": "草木叢林順方低向。正當恁麼時。作麼生是毫無隱",
    "X64n1260_017:0142a08": "諱底事。卓拄杖云。要會麼。下座同申勸請通玄和尚",
    "X64n1260_017:0142a09": "普為諸仁分明指出。",
    "X64n1260_017:0142a10": "化山三宜和尚至引座。孟甞門下珠履三千。金谷園",
    "X64n1260_017:0142a11": "中繡襦八百。安似我輩衲僧家。借來香飯餉萬聖於",
    "X64n1260_017:0142a12": "同堂。三變淨坊集分身於一處。是故進一步則震動",
    "X64n1260_017:0142a13": "無邊世界網。退一步則踏斷百億大風輪。不進不退",
    "X64n1260_017:0142a14": "則正令當行十方坐斷。便饒如是。未是衲僧全體作",
    "X64n1260_017:0142a15": "用在。諸人要見全體作用麼。舉起拂子云。看看。空王",
    "X64n1260_017:0142a16": "佛．多寶佛．威音王佛．大通智勝佛．四萬同名同號日",
    "X64n1260_017:0142a17": "月燈明佛。盡向山僧拂子頭上吹大法螺擊大法皷。",
    "X64n1260_017:0142a18": "演大法義作大佛事。一一佛事周徧法界。所謂一毛",
    "X64n1260_017:0142a19": "現神變。一切佛同說。盡於未來劫。莫得其邊際。倒握",
    "X64n1260_017:0142a20": "拂子云。及乎倒轉柄來。要且三世諸佛歷代祖師卒",
    "X64n1260_017:0142a21": "摸索頭腦不著。何況諸人茄子瓠子那裏知得。今朝",
    "X64n1260_017:0142a22": "幸遇化山和尚象駕光臨高垂天鑒。下座同申勸請",
    "X64n1260_017:0142a23": "普為諸人委曲指示。",
    "X64n1260_017:0142a24": "列祖提綱錄卷第十七"
}