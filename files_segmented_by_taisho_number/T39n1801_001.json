{
    "T39n1801_001:0977b05": "請觀音經疏闡義鈔卷第一",
    "T39n1801_001:0977b07": "宋錢唐沙門釋智圓述",
    "T39n1801_001:0977b08": "「請觀音經」四字，是疏之別名。「疏」即通名，以解",
    "T39n1801_001:0977b09": "釋諸經通名疏故，以別簡之，略標四字。疏者，",
    "T39n1801_001:0977b10": "疎也、決也。疎理經文，決擇義趣也。然智者",
    "T39n1801_001:0977b11": "釋經，解題稱玄義、解文稱文句，玄文合成一",
    "T39n1801_001:0977b12": "部者則題為疏。今即合者，故題疏焉。「天台」，所",
    "T39n1801_001:0977b13": "住之山。「智者」，能說之人。昔隋煬皇帝時為晉",
    "T39n1801_001:0977b14": "王，既從大師受菩薩戒，乃依《地持經》立師之",
    "T39n1801_001:0977b15": "號，號為智者也。「大師」者，大乃褒美之詞，師",
    "T39n1801_001:0977b16": "者教人以道之稱。古者或解行可軌於人，人",
    "T39n1801_001:0977b17": "必稱之為大師。暨唐懿宗朝，補署行焉，自茲",
    "T39n1801_001:0977b18": "厥後雖有其實，莫敢召者。「說」者，縱辯而談，非",
    "T39n1801_001:0977b19": "秉筆製述也。斯文既是弟子章安記錄，故不",
    "T39n1801_001:0977b20": "書諱，而書其美號也。「弟子」者，資則捨父從師、",
    "T39n1801_001:0977b21": "敬師如父；師之謙讓，處資為弟。是知弟子之",
    "T39n1801_001:0977b22": "名韞乎敬讓。故師召資為弟子，在於讓也；資",
    "T39n1801_001:0977b23": "亦自稱為弟子，在於敬也。雖有異說，今依《淨",
    "T39n1801_001:0977b24": "名疏》焉。「頂法師」者，諱灌頂，字法雲，臨海章安",
    "T39n1801_001:0977b25": "人。而云頂法師者，此疏元無記者之號，後人",
    "T39n1801_001:0977b26": "狀之。故不書其諱，是禮也。如《法華行儀》、《法界",
    "T39n1801_001:0977b27": "次第》，既大師親撰，故皆自書名諱。至于諸部，",
    "T39n1801_001:0977b28": "凡弟子記其言者，皆云智者大師說耳。又如",
    "T39n1801_001:0977b29": "《涅槃疏》，既經荊溪治定，故亦書云頂法師撰。",
    "T39n1801_001:0977c01": "此為標式，來者宜則之。《禮》云「二名不偏諱」，",
    "T39n1801_001:0977c02": "謂二字之名不一一諱也，故今稱頂而不稱",
    "T39n1801_001:0977c03": "灌。又如大師之諱智顗，今稱智者，止諱一字",
    "T39n1801_001:0977c04": "耳。偏其諱，非古也，後世之節制耳。然則詩",
    "T39n1801_001:0977c05": "書不諱、臨文不諱，講者具稱，故無咎也。《法華》",
    "T39n1801_001:0977c06": "有五種法師：一受持、二讀、三誦、四解說、五",
    "T39n1801_001:0977c07": "書寫。今章安即解說人，故人召為法師也。「記」",
    "T39n1801_001:0977c08": "者，記錄師言也。次、入文。此下分節，科既別行，",
    "T39n1801_001:0977c09": "不復編入。「人法」者，請觀世音菩薩，人也。消伏",
    "T39n1801_001:0977c10": "毒害陀羅尼，法也。若約自行，應先法後人，以",
    "T39n1801_001:0977c11": "諸佛所師所謂法也，觀音由悟法成道故。今",
    "T39n1801_001:0977c12": "約化他故，先人後法，以法不孤運弘之在人",
    "T39n1801_001:0977c13": "故。觀音說所證之法，治他三障之毒，故經題",
    "T39n1801_001:0977c14": "先人而後法也。「人是」下，無緣之慈，超彼生法，",
    "T39n1801_001:0977c15": "故曰至慈；道過凡小，故稱大士；離二邊惡，故",
    "T39n1801_001:0977c16": "曰至良；治障不虛，故曰神呪。大士即能說之",
    "T39n1801_001:0977c17": "人，神呪即所說之法，至慈則顯大士之德，至",
    "T39n1801_001:0977c18": "良則美神呪之功。群機，即月蓋及毘舍離人",
    "T39n1801_001:0977c19": "也。能必對所，若以群機為能感，觀音即是所",
    "T39n1801_001:0977c20": "感；觀音為能應，群機即是所應。今聖沒所感",
    "T39n1801_001:0977c21": "目為能應，凡沒所應目為能感，各從功力以",
    "T39n1801_001:0977c22": "能為稱。故知凡由理具三千故能感，聖由",
    "T39n1801_001:0977c23": "三千分顯故能應。「消伏」等者，消謂消除，伏謂",
    "T39n1801_001:0977c24": "調伏。三障，通名毒害。經云「消除三障，無諸惡",
    "T39n1801_001:0977c25": "力。」即是用。又生善故言力，滅惡故言用。此呪",
    "T39n1801_001:0977c26": "消除三障，用也；顯發三諦，力也。「正體」，即三德。",
    "T39n1801_001:0977c27": "「此間」等者，以陀羅尼是梵語，翻就此方名遮",
    "T39n1801_001:0977c28": "持也。「三義」，即持名、持行、持義。「二邊」，即生死、涅",
    "T39n1801_001:0977c29": "槃。故知三德之理，即寂而照故能持，即照而",
    "T39n1801_001:0978a01": "寂故能遮。「用即」下，此疏釋題凡有三番，俱論",
    "T39n1801_001:0978a02": "三義：一能說人、二所說法、三經總題。人及總",
    "T39n1801_001:0978a03": "題，在下方辨。法有三義，正在此文，故至別釋",
    "T39n1801_001:0978a04": "但直爾解。總別二文互現其義，大師說法之",
    "T39n1801_001:0978a05": "巧也，章安秉筆之妙也。然今部通四教，而三",
    "T39n1801_001:0978a06": "番三義並約圓論，文之旨故、應修門故、深收",
    "T39n1801_001:0978a07": "淺故、佛元意故，說者觀者宜乎思擇。「事者」",
    "T39n1801_001:0978a08": "下三文，皆直示毒害，以顯消伏。「虎狼」等者，即",
    "T39n1801_001:0978a09": "經云「逢值虎狼師子，及毒藥刀劍、臨當刑戮，",
    "T39n1801_001:0978a10": "稱名誦呪而得解脫」者，皆約事消伏也。「五",
    "T39n1801_001:0978a11": "住」，謂三界見為一，三界思為三，足根本無明",
    "T39n1801_001:0978a12": "成五。皆昏煩之法，惱亂心性故，通稱煩惱，即",
    "T39n1801_001:0978a13": "名此煩惱為虎狼等。經云「淨三毒根，不被三",
    "T39n1801_001:0978a14": "毒」等，即約行之明據也。故下疏釋虎狼，引《金",
    "T39n1801_001:0978a15": "光明》十地猶有虎狼之難，蓋此意也。修一心",
    "T39n1801_001:0978a16": "三觀破五住惑，即約行消毒也。「法界無礙」者，",
    "T39n1801_001:0978a17": "三諦一心名為法界，生佛互融一一咸遍，故",
    "T39n1801_001:0978a18": "云無礙。「無染而染」者，《淨名疏》云「中道自性清",
    "T39n1801_001:0978a19": "淨心，不為煩惱所染，本非縛脫，不染而染，難",
    "T39n1801_001:0978a20": "可了知。」即是眾生迷真性解脫，起六十二見。",
    "T39n1801_001:0978a21": "考彼言義，允合今文。若消今文，應云法性之",
    "T39n1801_001:0978a22": "與無明遍造諸法，即無染而染。全理性成毒，",
    "T39n1801_001:0978a23": "名理性毒。由理毒故，即有行毒、事毒也。今觀",
    "T39n1801_001:0978a24": "諸法唯心、染體悉淨，即神呪治理性之毒。即",
    "T39n1801_001:0978a25": "下經云「皆入如實之際」也。若爾，與約行何別？",
    "T39n1801_001:0978a26": "答：前約行者，是約智斷。智即能斷，斷是所斷，",
    "T39n1801_001:0978a27": "五住斷處名消行毒。今則不爾，專約諦理。理",
    "T39n1801_001:0978a28": "非能所，但由具惑即是無染而染，名為毒害。",
    "T39n1801_001:0978a29": "惑即法性，即是染而無染，名為消伏。是則惑",
    "T39n1801_001:0978b01": "性相待，非關智斷。或謂性惡是理毒者，毒義",
    "T39n1801_001:0978b02": "雖成，消義全闕。若無消義，安稱用耶？若云有",
    "T39n1801_001:0978b03": "者，應破性惡。性惡法門不可破也。「五重」下注",
    "T39n1801_001:0978b04": "云云者，次第辨示不假。先、列。「名者」下，辨示五",
    "T39n1801_001:0978b05": "章。夫釋名總論三法體宗用，別論三法教相、",
    "T39n1801_001:0978b06": "分別三法。「人法為名」者，請是能感、觀音是",
    "T39n1801_001:0978b07": "能應，即感應宗。消伏毒害，明其力用，即救危",
    "T39n1801_001:0978b08": "拔苦用也。陀羅尼明其正體，即法身體也。釋",
    "T39n1801_001:0978b09": "名總論，其在此矣。「靈知至為體」者，經通四教，",
    "T39n1801_001:0978b10": "理有偏圓，若論正體唯取圓理。靈知寂照皆",
    "T39n1801_001:0978b11": "法身即照之義，然雖寂照不二，菩薩既從觀",
    "T39n1801_001:0978b12": "智立名，以所從能，乃以照義為體。例此，若以",
    "T39n1801_001:0978b13": "止定為名者，應以寂義為體。靈知即法身靈",
    "T39n1801_001:0978b14": "明本覺，寂照謂靈知，是法身即寂而照也。應",
    "T39n1801_001:0978b15": "知三身並常、三諦俱照，從勝從本且指法身。",
    "T39n1801_001:0978b16": "又體性本一，有種種名，故使諸文明體，隨文",
    "T39n1801_001:0978b17": "約義名字不同。《法華》正約開權，乃以實相為",
    "T39n1801_001:0978b18": "體。《涅槃》既是示滅，即用性淨涅槃為體。〈普",
    "T39n1801_001:0978b19": "門〉既談二身，乃以靈智合法身為體。靈智即",
    "T39n1801_001:0978b20": "報身，以報合法，二身明義乃真身也。至若今",
    "T39n1801_001:0978b21": "經，三聖降臨既表三德，故以法身為經之體。",
    "T39n1801_001:0978b22": "又〈普門品〉明隨類現像，此經明聖主來儀，約",
    "T39n1801_001:0978b23": "身義便，故於辨體俱立身名。「感應為宗」者，月",
    "T39n1801_001:0978b24": "蓋致請為感，三聖遠降為應，教興由此，故以",
    "T39n1801_001:0978b25": "為宗。然諸經或以因果為宗，但於今經明義",
    "T39n1801_001:0978b26": "不便。何者？因果語通、凡聖各有。如舍離人",
    "T39n1801_001:0978b27": "致請求救為因，未來證道為果，此凡有因果",
    "T39n1801_001:0978b28": "也。觀音昔在凡地為因，今居分證為果，此聖",
    "T39n1801_001:0978b29": "有因果也。今以凡雖有因果，但以感為名；聖",
    "T39n1801_001:0978c01": "雖有因果，但以應為名，故以感應為宗也。「救",
    "T39n1801_001:0978c02": "危拔苦為用」者，以舍離病苦危若倒懸，以大",
    "T39n1801_001:0978c03": "悲救拔令平復如本，雖亦與樂，拔苦為正。「大",
    "T39n1801_001:0978c04": "乘為教相」者，包含曰大，運載曰乘，教則聖人",
    "T39n1801_001:0978c05": "被下之言，相則分別同異。雖部談四教，而三",
    "T39n1801_001:0978c06": "教大乘為其正意。「三義往簡」者，以約修行始終，",
    "T39n1801_001:0978c07": "三義收盡。謂依教修行，行成契理，以三義俱",
    "T39n1801_001:0978c08": "有通別，故有通別之名。此三乃通別二名之",
    "T39n1801_001:0978c09": "義旨也。若以位分，即約教屬名字位人，稟教",
    "T39n1801_001:0978c10": "生解故；約行屬觀行相似，依解修行故；約理",
    "T39n1801_001:0978c11": "在初住，分證本理故。然於約行，復須從容，",
    "T39n1801_001:0978c12": "若論造修猶居名字，的取行成方名觀行。凡",
    "T39n1801_001:0978c13": "當辨位，須知此旨。「教者」下，釋此三義。約理",
    "T39n1801_001:0978c14": "約行皆對理性而為通別行別，同歸理一名",
    "T39n1801_001:0978c15": "異，唯初約教不對理明。「聲聞」者。聲謂所聞之",
    "T39n1801_001:0978c16": "聲。教即八音四辯也。聞即能聞之機，用耳識",
    "T39n1801_001:0978c17": "攬別也。《大論》云「耳根不壞，聲在可聞處。」機",
    "T39n1801_001:0978c18": "宜既異，所說則殊；所說既殊，諸部乃異。此經",
    "T39n1801_001:0978c19": "彼經各有名故，故曰名異。「餘弟子」，即三乘賢",
    "T39n1801_001:0978c20": "聖。問：《智論》云「佛經通四人說，謂弟子、諸仙、諸",
    "T39n1801_001:0978c21": "天、化人。」今何言非？答：為佛印可，同稱佛說。如",
    "T39n1801_001:0978c22": "今經觀音說呪，身子說四大同入實際，以佛",
    "T39n1801_001:0978c23": "印故，皆名佛說。「入道多途」者，至理虛通，目之",
    "T39n1801_001:0978c24": "為道。諸經稱四悉機，示其入理之路，不獨",
    "T39n1801_001:0978c25": "一類，故曰多途。「觀門有異」者，如《法華》四安樂",
    "T39n1801_001:0978c26": "行為入理之門，今經以數息等為入理之門。",
    "T39n1801_001:0978c27": "又四教四門不同，俱是異義。「契道」者，謂契會",
    "T39n1801_001:0978c28": "真道，即入初住分證三德之時也。至此位時，",
    "T39n1801_001:0978c29": "修性一合無復分張，故云「同歸一理」。「理者」，即",
    "T39n1801_001:0979a01": "向觀門所契之理也。「真如」者，體非妄偽，故言",
    "T39n1801_001:0979a02": "真性。無改異，故稱如。不虛名實，至極曰際。非",
    "T39n1801_001:0979a03": "生死相、非涅槃相，故名實相。「阿梨耶」，亦阿賴",
    "T39n1801_001:0979a04": "耶，此云藏識，以能藏自體於諸法內，藏諸法",
    "T39n1801_001:0979a05": "於自體內故。此皆一心三諦之異字也。問：何",
    "T39n1801_001:0979a06": "不用第九淨識為詮理之名耶？答：大師依《地",
    "T39n1801_001:0979a07": "論》明阿梨耶識是真常淨識，不立第九；若依",
    "T39n1801_001:0979a08": "《攝論》，梨耶是無記無明隨眠之識，九方名淨。",
    "T39n1801_001:0979a09": "是知二論，隨機故異。若就即義，唯至第八，猶",
    "T39n1801_001:0979a10": "云即無明是法性也；若就離義，乃立第九，猶",
    "T39n1801_001:0979a11": "云斷無明即法性也。若曉今宗，理應無諍，不",
    "T39n1801_001:0979a12": "即不離一體無殊，而即而離何妨兩立？喻之",
    "T39n1801_001:0979a13": "波水，大旨可知。「人法」下，明來意也。陀羅尼，是",
    "T39n1801_001:0979a14": "三德，即所證之法。觀世音，即能證之人。自既",
    "T39n1801_001:0979a15": "已證三德，今說此呪，令他亦證三德。是則法",
    "T39n1801_001:0979a16": "假人弘、人因法立，相成相即不可暫分。今順",
    "T39n1801_001:0979a17": "經題約化他義，故先人次法。是自請者，斯那",
    "T39n1801_001:0979a18": "問身子根境相應攝住，自為入道之門，故是",
    "T39n1801_001:0979a19": "自請。月蓋為舍離重病，故是為他。佛說偈付",
    "T39n1801_001:0979a20": "囑流通，為護正法。此之三種皆名請觀音也。",
    "T39n1801_001:0979a21": "若約經文，則為他居初。今約義便，故先列自",
    "T39n1801_001:0979a22": "請，以自請意狹、為他次廣、護法最廣，從狹之",
    "T39n1801_001:0979a23": "廣而為次第也。問：斯那請，身子說六根，如來",
    "T39n1801_001:0979a24": "付囑八部，何名請觀音耶？答：觀音遠降，意在",
    "T39n1801_001:0979a25": "說治障之法。斯那所請，亦為此法。如來付囑",
    "T39n1801_001:0979a26": "八部，亦只令此法久住於世。約人雖殊，法門",
    "T39n1801_001:0979a27": "無異，以法顯人，俱是請觀音也。三請對三聚",
    "T39n1801_001:0979a28": "戒中，應以第一對攝律儀，第三對攝善法。《瓔",
    "T39n1801_001:0979a29": "珞經》云「律儀戒，謂十波羅夷。」戒疏云「攝律",
    "T39n1801_001:0979b01": "儀，能令心住。」此與斯那自請義合。《瓔珞》云「攝",
    "T39n1801_001:0979b02": "善法，謂八萬四千法門。」戒疏云「攝善，自成",
    "T39n1801_001:0979b03": "佛法。」此與如來護法請相應。《瓔珞》云「攝生，",
    "T39n1801_001:0979b04": "謂慈悲喜捨，化及眾生令得安樂。」戒疏云「攝",
    "T39n1801_001:0979b05": "生，成就眾生。」此與月蓋為他請相應。是故今",
    "T39n1801_001:0979b06": "經三請，即是三聚。此三聚名，出《方等》、《地持》。而",
    "T39n1801_001:0979b07": "文云「自請是攝善法，護法是攝正法」者，或是",
    "T39n1801_001:0979b08": "文誤，或別有據。「若得」下，示三戒本融。前文",
    "T39n1801_001:0979b09": "既對三聚，此中止會二名。亦恐文誤，應云自",
    "T39n1801_001:0979b10": "身戒明淨即是攝律儀，定慧明淨即是攝善",
    "T39n1801_001:0979b11": "法。明淨即相似分真，亦義通觀行。引《華嚴》者，",
    "T39n1801_001:0979b12": "諸法唯心，戒定慧三即心而具。我心既爾，生",
    "T39n1801_001:0979b13": "佛咸然，彼我互融故無差別。由無差故，故",
    "T39n1801_001:0979b14": "佛以所證說示於我，我心既淨還能化他，三",
    "T39n1801_001:0979b15": "聚之義於斯著矣，方知三請其體本融。「二傍」",
    "T39n1801_001:0979b16": "下云云者，自行為正，如斯那為他為正、如月",
    "T39n1801_001:0979b17": "蓋護法為正、如如來傍正互論，必具三請。後",
    "T39n1801_001:0979b18": "世行者思齊在茲。致，至也。祈，告也。干，求也。要",
    "T39n1801_001:0979b19": "心者，要謂要期，皆出下引證。既先明自請，合",
    "T39n1801_001:0979b20": "引斯那請文，而引月蓋者，文顯易見故。傍正",
    "T39n1801_001:0979b21": "而論三請，互具互引無在域限也。限意專請，",
    "T39n1801_001:0979b22": "觀音不在餘聖也。「行請」者，雖不標心，以行淨",
    "T39n1801_001:0979b23": "故自然感聖，即行淨是請，故名行請。證請亦",
    "T39n1801_001:0979b24": "然。「念佛三昧」，如《般舟經》，三昧成時，見十方佛",
    "T39n1801_001:0979b25": "在空中立等。蓋言雖不標心，而證理時自見",
    "T39n1801_001:0979b26": "觀音也。行請位在觀行，證請位在六根及初",
    "T39n1801_001:0979b27": "住也。標心，一謂位通深淺。「身業」下，例示口意",
    "T39n1801_001:0979b28": "各具三請也。向文雖云「三業無瑕」，而正在身",
    "T39n1801_001:0979b29": "業。問：口業倒身可爾，意業云何說標心等耶？",
    "T39n1801_001:0979c01": "答：若依今經，觀心心脈即見觀世音，是標心",
    "T39n1801_001:0979c02": "也。若依《法華》、《涅槃》，但觀心性實相，入觀行等",
    "T39n1801_001:0979c03": "位自見觀音者，此既初不標心，則是行請、證",
    "T39n1801_001:0979c04": "請。然此論請，皆約見彼應身。若標心無感，乃",
    "T39n1801_001:0979c05": "由過現緣淺，非今請義。不標而感，此由過現",
    "T39n1801_001:0979c06": "緣深，是今請義。標心復感，其旨可知。此聖既",
    "T39n1801_001:0979c07": "然，諸聖例爾。且眾生三業互有強弱，強可為",
    "T39n1801_001:0979c08": "機，故於三業各論三請。「足前十二」者，謂自、他、",
    "T39n1801_001:0979c09": "護法，各具延、祈、願三，是十二也。問：護法既是",
    "T39n1801_001:0979c10": "如來付囑，何故亦約三業論標心等請？答：經",
    "T39n1801_001:0979c11": "雖付囑，而行人豈無為護正法請觀音耶？「九",
    "T39n1801_001:0979c12": "界論請」者，乃至三教菩薩，為除界外三障，須",
    "T39n1801_001:0979c13": "請圓教觀音也。「佛界須料揀」者，應問云：九界",
    "T39n1801_001:0979c14": "可爾，佛界云何請耶？應答云：名字、觀行即佛，",
    "T39n1801_001:0979c15": "為除分段三障故，須請分證之觀音；相似即",
    "T39n1801_001:0979c16": "佛，為除變易三障亦爾。於分證中位位互作，",
    "T39n1801_001:0979c17": "乃至等覺，為除三障請究竟觀音。此約圓中",
    "T39n1801_001:0979c18": "五即俱名佛界也。若剋取究竟位為能請者，",
    "T39n1801_001:0979c19": "以眾生斷惡機在觀音，故須請也。則如經云",
    "T39n1801_001:0979c20": "「爾時世尊憐愍眾生覆護一切，重請觀世音",
    "T39n1801_001:0979c21": "菩薩」等。「菩薩皆具眾德」者，圓證實理故具眾",
    "T39n1801_001:0979c22": "德。文殊，具云文殊師利，此翻妙德，以見三德",
    "T39n1801_001:0979c23": "佛性不縱不橫，故稱妙德。《大經》云「了了見佛",
    "T39n1801_001:0979c24": "性，猶如妙德等。」彌勒，此云慈氏，一體三慈無",
    "T39n1801_001:0979c25": "所不攝，故以為名。「至論」下，明體性本融，釋成",
    "T39n1801_001:0979c26": "皆具眾德義也。是故德、慈、智三，一體異名展",
    "T39n1801_001:0979c27": "轉互攝。以三德三慈三智無異體故，無緣、種",
    "T39n1801_001:0979c28": "智並從勝說，中體雙照慈智俱三。「但逗」下，明",
    "T39n1801_001:0979c29": "隨機立號。宜聞者即隨其所聞有四悉益，所",
    "T39n1801_001:0980a01": "以各立一號。「同是因地」者，同是真因也。「各說",
    "T39n1801_001:0980a02": "身因」者，《涅槃》三十二云「五百比丘問身子云：",
    "T39n1801_001:0980a03": "『佛說身因，何者是耶？』身子答云：『汝等亦各得",
    "T39n1801_001:0980a04": "正解脫，自應知之。何緣方更作如是問？』有比",
    "T39n1801_001:0980a05": "丘言：『我等未得正解脫時，意謂無明即是身",
    "T39n1801_001:0980a06": "因。作是觀時，得阿羅漢果。』有說愛、有說行，乃",
    "T39n1801_001:0980a07": "至飲食五欲。如是五百共往佛所，各說已解。",
    "T39n1801_001:0980a08": "身子白佛：『誰為正說？』佛言：『無非正說。』」「三十二」",
    "T39n1801_001:0980a09": "者，《淨名》中初，法自在菩薩云：「生滅為二，不生",
    "T39n1801_001:0980a10": "不滅為不二。」乃至文殊說云：「無說無示為入",
    "T39n1801_001:0980a11": "不二。」共三十二人。若兼居士默然，則三十三",
    "T39n1801_001:0980a12": "也。「同入」下，五百比丘、四八大士，能入雖異所",
    "T39n1801_001:0980a13": "入無殊。約跨節論，五百趣實。例如《觀經疏》云",
    "T39n1801_001:0980a14": "「四四十六，同趣常樂也。」「一理」者，萬法雖差，心",
    "T39n1801_001:0980a15": "性常一，故云一理。「所以亦異」者，義趣別也。此",
    "T39n1801_001:0980a16": "則理體雖同，義異名異。如理有遍照義，故立",
    "T39n1801_001:0980a17": "觀智之名；理有遍攝義，故立慈氏之稱。名義",
    "T39n1801_001:0980a18": "雖異，只是一理，故云「不離於理」也。釋別名中，",
    "T39n1801_001:0980a19": "應先分二段：初約境智釋應，次約界業釋機。",
    "T39n1801_001:0980a20": "總別釋者，總釋即境智合辨，別釋即境智開",
    "T39n1801_001:0980a21": "說。言破立者，以觀世之名本是界外不思議",
    "T39n1801_001:0980a22": "境智，隨順機緣亦為思議境智，而皆絕四離",
    "T39n1801_001:0980a23": "百慮。人於此起四性執，故須先破四執。既",
    "T39n1801_001:0980a24": "破四，悉被物，則藏境智成乃至圓境智成，故",
    "T39n1801_001:0980a25": "須後立。「破者」下，先且標立境智之名以為所",
    "T39n1801_001:0980a26": "破。世，即三種世間也。「今問」下，境智相望各有",
    "T39n1801_001:0980a27": "四句，在文可解。「自境故境」等者，謂境自是境、",
    "T39n1801_001:0980a28": "智自是智，不相因也。「此是自生」者，若云境自",
    "T39n1801_001:0980a29": "是境者，境不因智照，是境自生。若云智自是",
    "T39n1801_001:0980b01": "智，智不因境發，是智自生。此中但難初句，餘",
    "T39n1801_001:0980b02": "三例之，故云等也。若欲備難者，次句應云若",
    "T39n1801_001:0980b03": "由境故智，是智他生。若由智故境，是境他生。",
    "T39n1801_001:0980b04": "何者？自境故境，既稱境為自，以境望智，智即",
    "T39n1801_001:0980b05": "是他。今境從智生，豈非他境？智亦如是，若合",
    "T39n1801_001:0980b06": "故境、合故智者，此則境不由智故境，亦不由",
    "T39n1801_001:0980b07": "境故境，智境因緣和合故境，智亦如是。此即",
    "T39n1801_001:0980b08": "共生，共生有二過，墮自他性中。若非智非境",
    "T39n1801_001:0980b09": "故境故智者，此則離境離智無因緣而辨境",
    "T39n1801_001:0980b10": "智。從因緣尚不可得，何況無因緣耶？此四並",
    "T39n1801_001:0980b11": "是妄想推計，故須破之。問：佛法皆云因緣和",
    "T39n1801_001:0980b12": "合，何故破共生？答：為定執故，亦須破之。四執",
    "T39n1801_001:0980b13": "破已，四說無過。「中論所破」者，論云「諸法不自",
    "T39n1801_001:0980b14": "生，亦不從他生，不共不無因，是故說無生。」龍",
    "T39n1801_001:0980b15": "樹既破，那得如前四種執一？為是餘妄語乎？",
    "T39n1801_001:0980b16": "六十二見，謂我大色小、色大我小，即色是我、",
    "T39n1801_001:0980b17": "離色是我，四陰亦爾，三世五陰，總成六十。不",
    "T39n1801_001:0980b18": "離有無，故六十二，皆邊見攝。今於境智起四",
    "T39n1801_001:0980b19": "見者，實八十八使具起，略言邊見及三受耳。",
    "T39n1801_001:0980b20": "若具論者，隨執一句謂我知解此法，法中計",
    "T39n1801_001:0980b21": "我即身見，執初三二句墮有邊，執二四二句",
    "T39n1801_001:0980b22": "墮無邊，乃六十二見所攝，即邊見也。如此妄",
    "T39n1801_001:0980b23": "執不當道理，即邪見。執此是實計為涅槃，即",
    "T39n1801_001:0980b24": "見取。果盜謂此為道，依之進行，即戒取。因盜",
    "T39n1801_001:0980b25": "有三苦者，樂受有壞苦、苦受有苦苦、不苦不",
    "T39n1801_001:0980b26": "樂受有行苦。「樂受則愛」等者，謂執一種境智",
    "T39n1801_001:0980b27": "為是，若他讚歎，心則愛著生喜而心樂，即貪",
    "T39n1801_001:0980b28": "使。苦受者，若他違逆，則忿怒生瞋而心苦，即",
    "T39n1801_001:0980b29": "瞋使。不苦不樂，即不為毀讚，則在癡使等分，",
    "T39n1801_001:0980c01": "亦在三使中收。又我解此境智、他所不解，以",
    "T39n1801_001:0980c02": "其所執矜傲於人，即慢使。既執此為是，今雖不",
    "T39n1801_001:0980c03": "疑，後當大疑，即疑使。是則十使宛然，皆從所",
    "T39n1801_001:0980c04": "執境智上起。將此歷三界四諦，則有八十八",
    "T39n1801_001:0980c05": "使。就思惟歷三界，則有九十八使。今於五利",
    "T39n1801_001:0980c06": "略舉邊見、五鈍略明四分者，從要而言，以",
    "T39n1801_001:0980c07": "四句境智皆墮一邊，依此所執皆生三受，其",
    "T39n1801_001:0980c08": "相易見，故且明之。如向細論，備九十八，故下",
    "T39n1801_001:0980c09": "文云「知句句中九十八使，名識病也。」「八萬四",
    "T39n1801_001:0980c10": "千塵勞」者，真諦三藏準《十使經》，以貪等十為",
    "T39n1801_001:0980c11": "根本，謂貪乃至戒取一一有九，隨眠一，即成",
    "T39n1801_001:0980c12": "十。十即成百，前後等分各一百，成三百。置本",
    "T39n1801_001:0980c13": "一百，就前後二百中又各以十使為方便，二",
    "T39n1801_001:0980c14": "百即成二千一百。約五類眾生，謂多貪、多瞋、",
    "T39n1801_001:0980c15": "多癡、著我、思覺，五品各二千一百，即成一萬",
    "T39n1801_001:0980c16": "五百。配已起未起，成二萬一千。又配貪、瞋、癡、",
    "T39n1801_001:0980c17": "等分，此四各有二萬一千，成八萬四千也。今",
    "T39n1801_001:0980c18": "云「四分開出」者，惑數雖多，四分收盡。「畢竟空",
    "T39n1801_001:0980c19": "寂」者，無四執故。「無依倚」者，以空寂故。問意者，",
    "T39n1801_001:0980c20": "理既空寂，何故有道滅因果耶？答意者，但識",
    "T39n1801_001:0980c21": "知苦集，不為四執滯礙，即名道諦。所緣空寂，",
    "T39n1801_001:0980c22": "即是滅諦。「知四」下，示道諦相。「污穢五陰」者，《止",
    "T39n1801_001:0980c23": "觀》明九種五陰：一期色心名果報，平平想受",
    "T39n1801_001:0980c24": "名無記，起見起愛名兩污穢，身口意業善惡",
    "T39n1801_001:0980c25": "分二，變化示現名工巧，三善根人名方便，四",
    "T39n1801_001:0980c26": "果名無漏。今於境智起見起愛，故云污穢。不",
    "T39n1801_001:0980c27": "受，即觀受是苦也。餘二存略。「道品等」者，等",
    "T39n1801_001:0980c28": "取三四二五七覺八正也。「又正」下，示滅諦相",
    "T39n1801_001:0980c29": "也。即以能觀為佛，所觀為法，境觀不二為僧，",
    "T39n1801_001:0981a01": "三義一心即同體三寶也。「覺了」，即能觀三觀；",
    "T39n1801_001:0981a02": "「四執」，即所破妄惑；「法性」，即所觀三諦。境觀不",
    "T39n1801_001:0981a03": "二，故云和合。而於正勤心中示滅諦者，以道",
    "T39n1801_001:0981a04": "品約位則正勤是小乘內凡位也。以小準大，",
    "T39n1801_001:0981a05": "即圓六根相似證滅。「無所住心」等者，謂大聖",
    "T39n1801_001:0981a06": "人內無四執、外順機緣，令獲四益，說境智異。",
    "T39n1801_001:0981a07": "謂若人樂聞自生境智，即說境是自境、智是",
    "T39n1801_001:0981a08": "自智，以赴欣欲之心。或宜聞生善，或說必",
    "T39n1801_001:0981a09": "破惑。或聞則悟道，他共無因亦復如是。故使",
    "T39n1801_001:0981a10": "經論所明，若境若智不出自等。列名中，四教",
    "T39n1801_001:0981a11": "境智俱順四悉。別教獨得名者，以出假位正",
    "T39n1801_001:0981a12": "以四悉化他故。圓名不思議者，則顯前三教",
    "T39n1801_001:0981a13": "皆思議也。然四境智皆是總釋觀世二字，應",
    "T39n1801_001:0981a14": "預知差別，則至文易了。前二以心生六界三",
    "T39n1801_001:0981a15": "種世間為境，而智有體析之殊。別教以心生",
    "T39n1801_001:0981a16": "十界三種世間為境，用次第智。圓教以心具",
    "T39n1801_001:0981a17": "十界三種世間為境，用一心三智。「一切法從",
    "T39n1801_001:0981a18": "緣」者，證境智因緣皆是實有，破柝方空也。「但",
    "T39n1801_001:0981a19": "有名字」者，謂瓶已破、首已斷，但有瓶、首之名，",
    "T39n1801_001:0981a20": "實無其體。此喻出《大經》。「是字不住」即性空。「亦",
    "T39n1801_001:0981a21": "不不住」即相空。「法眼」等者，即十行出假，說四",
    "T39n1801_001:0981a22": "教四悉境智也。「雖無境智」等者，法從心造，全",
    "T39n1801_001:0981a23": "法是心。心本自無，諸法寧立？不有而有，三千",
    "T39n1801_001:0981a24": "宛然。無始不覺，理具情迷。今既覺了，知心",
    "T39n1801_001:0981a25": "即是不離能觀別有所照，而於一心強分境",
    "T39n1801_001:0981a26": "智，故曰「而論」。「經言」下，境即所觀，照即能觀。能",
    "T39n1801_001:0981a27": "所一如，故皆云不思議。「欲擬」者，大師尚謙，表",
    "T39n1801_001:0981a28": "無專執。「久袪四執」者，以得無所住心故。「慈悲」",
    "T39n1801_001:0981a29": "等者，被偏圓機、示四教像，是故向約四種境",
    "T39n1801_001:0981b01": "智以釋其名。「故經」下，引證也。《維摩經》身子問",
    "T39n1801_001:0981b02": "天女云：「汝於三乘為何志求？」天曰：「以聲聞",
    "T39n1801_001:0981b03": "法化眾生故，我為聲聞。以緣覺法化眾生故，",
    "T39n1801_001:0981b04": "我為辟支佛。以大悲化眾生故，我為大乘。」觀",
    "T39n1801_001:0981b05": "音、天女俱分真故，故得引證。別釋中，若依名",
    "T39n1801_001:0981b06": "字為便，應先明觀智、次辨世境。若解義為便，",
    "T39n1801_001:0981b07": "前明世境、次辨觀智，以先有境可得論觀，若",
    "T39n1801_001:0981b08": "未有境，何所可觀？譬如鏡鼓，後方映擊。今從",
    "T39n1801_001:0981b09": "義便，故先境、次智。「三諦三境」者，《止觀》明理",
    "T39n1801_001:0981b10": "性是一，對止名諦，對觀名境。諸文所明，諦即",
    "T39n1801_001:0981b11": "是境，不云二別。今亦同之。所以然者？諸文但",
    "T39n1801_001:0981b12": "云三觀，不論三止故。且止觀行門方乃委示。",
    "T39n1801_001:0981b13": "「一因」下，列名。「此之三境」者，謂此三境不一不",
    "T39n1801_001:0981b14": "三，唯在一念遍攝諸法，三無差別彼彼互融。",
    "T39n1801_001:0981b15": "但以情迷不能覺了，遂於無縛法中強生繫",
    "T39n1801_001:0981b16": "縛，謂有情無情、事異理異。於無脫法中而妄",
    "T39n1801_001:0981b17": "求解脫，遂厭苦欣樂、捨有入空，離二邊求中",
    "T39n1801_001:0981b18": "道，故有凡夫生死及三教境智之異，故云「為",
    "T39n1801_001:0981b19": "智所觀即為四」也。四種觀者，經云「下智觀故",
    "T39n1801_001:0981b20": "得聲聞菩提，中智觀故得緣覺菩提，上智觀",
    "T39n1801_001:0981b21": "故得菩薩菩提，上上智觀故得佛菩提。」今家",
    "T39n1801_001:0981b22": "釋義用對四教。以聲聞是下乘藏，是最下教",
    "T39n1801_001:0981b23": "故，聲聞菩提即藏教也；緣覺是中乘通教，復",
    "T39n1801_001:0981b24": "居藏別之間；菩薩是上乘別教，仍居通教之",
    "T39n1801_001:0981b25": "上；圓教復在別教之上，故云上上。「中論」，可知。",
    "T39n1801_001:0981b26": "「終是三諦之境」者，根有遍圓，迷成四境；若論",
    "T39n1801_001:0981b27": "本理，三諦常融。「開為二觀」者，即前藏別二觀",
    "T39n1801_001:0981b28": "俱觀俗諦。「答」下，俗諦雖同，藏見麁相、別見細",
    "T39n1801_001:0981b29": "相，故分二別。「真亦淺深」者，前三果分見故淺，",
    "T39n1801_001:0981c01": "四果究竟故深。亦互為淺深。既分麁細二俗，",
    "T39n1801_001:0981c02": "應有淺深二真。「理則無二」者，見有淺深，真空",
    "T39n1801_001:0981c03": "但一。偏真既爾，中真例知。此淺深之言，不可",
    "T39n1801_001:0981c04": "用通教複真消之，以文云「理則無二」，若約複",
    "T39n1801_001:0981c05": "真，灼然是二。故知答意各從當分。「等觀」下云",
    "T39n1801_001:0981c06": "云者，應通前結數。前約自他護法等，能所",
    "T39n1801_001:0981c07": "合辨有七十八；今歷四教觀法觀之，則有三",
    "T39n1801_001:0981c08": "百十二請也。「次明智」下者，夫境智二法不分",
    "T39n1801_001:0981c09": "而分，故前釋境乃對智明，今文釋智還約境",
    "T39n1801_001:0981c10": "說，是知境非智莫顯、智非境莫成，義雖相",
    "T39n1801_001:0981c11": "仍，文有傍正。「觀因緣」下，標藏智。「觀因緣空」標",
    "T39n1801_001:0981c12": "通智。「二諦觀」者，假是虛妄俗諦，空是審實真",
    "T39n1801_001:0981c13": "諦。今欲去俗歸真，故言觀。因緣空假是入",
    "T39n1801_001:0981c14": "空之詮，先須觀假知假虛妄而得會真，故言",
    "T39n1801_001:0981c15": "二諦觀。「出假」下，標別智。從空而出，故言出假。",
    "T39n1801_001:0981c16": "入在假內，亦曰入假。故出入二名諸文互立。",
    "T39n1801_001:0981c17": "別雖三觀，以假為正。「平等觀」者，望前稱平等。",
    "T39n1801_001:0981c18": "前破假用空，今破空用假，破用既均，故名平",
    "T39n1801_001:0981c19": "等。「中道」下，標圓智。雖三觀一心，從勝彰名，故",
    "T39n1801_001:0981c20": "指中道，三皆名觀，復名智者。通而為論，觀",
    "T39n1801_001:0981c21": "智義一；別而往目，因果兩分。「世智」下，斥凡夫",
    "T39n1801_001:0981c22": "也。以凡夫外道通有此智，不出生死、不動煩",
    "T39n1801_001:0981c23": "惱，故云是世間之智也。「但有名字」者，以此世",
    "T39n1801_001:0981c24": "智虛誑不實，但有智名而無其體。故向云「亦",
    "T39n1801_001:0981c25": "名名字智」也。「凡聖通用」者，謂凡夫用此智得",
    "T39n1801_001:0981c26": "四禪八定。聖人二種不同：慧解脫人但用無",
    "T39n1801_001:0981c27": "漏智得成無學；俱解脫人俱用二智，斷惑之",
    "T39n1801_001:0981c28": "時隨用一智。故云凡聖通用也。以此智凡聖",
    "T39n1801_001:0981c29": "等有，故向云「亦名等智」也。「但此」下，結斥也。「菩",
    "T39n1801_001:0982a01": "薩」下，顯菩薩也。「於此觀中」者，指世智也。既不",
    "T39n1801_001:0982a02": "斷惑，但用世智，而能觀無常、修六度，成其勝",
    "T39n1801_001:0982a03": "解終出生死。「慈悲喜捨」，即四等心也。慈故與",
    "T39n1801_001:0982a04": "樂，悲故拔苦，見彼離苦得樂故喜，不求恩報",
    "T39n1801_001:0982a05": "故捨。不擇怨親，等用此四，故名四等。「具一切",
    "T39n1801_001:0982a06": "法」者，即六度四等萬行具修也。「三十四心」，謂",
    "T39n1801_001:0982a07": "八忍、八智斷見，九無間、九解脫斷思。「如旃延",
    "T39n1801_001:0982a08": "子」者，即《釋論》引迦旃延子明菩薩義。釋迦初",
    "T39n1801_001:0982a09": "為陶師，值昔釋迦，發菩薩心行六度行也。「三",
    "T39n1801_001:0982a10": "藏境智觀音」者，菩薩自伏六蔽，悲心熏物，眾",
    "T39n1801_001:0982a11": "生稱名即能脫苦。自行六度，慈心熏物，應可",
    "T39n1801_001:0982a12": "度者即能示現，令得安樂也。「雖行於空」等者，",
    "T39n1801_001:0982a13": "菩薩從薄地學遊戲神通，多修假觀，八地出",
    "T39n1801_001:0982a14": "假，故名不住於空。「初心」，謂見地也。「為如佛」者，",
    "T39n1801_001:0982a15": "被接之人能破無明，無明破已如通佛地，同",
    "T39n1801_001:0982a16": "得八相故名為如。「不同通教」等者，別人破空",
    "T39n1801_001:0982a17": "出假，不同通人空心出假，扶習潤生知空非",
    "T39n1801_001:0982a18": "空。在六七住破空出假，即十行位。「塵沙」，據所",
    "T39n1801_001:0982a19": "迷之法。「無知」，約能迷之心。四念處云「十住",
    "T39n1801_001:0982a20": "斷見思，又斷界外上品塵沙。」十行中品，十向",
    "T39n1801_001:0982a21": "下品，今論中品也。「行滿」者，以經論所明別",
    "T39n1801_001:0982a22": "教位，次等覺一位或有或無。今約無說，故云",
    "T39n1801_001:0982a23": "「十地行滿」。「稱理之觀」者，別次第觀尚非稱理，",
    "T39n1801_001:0982a24": "藏通析體不稱可知。三諦圓融本性自爾，順",
    "T39n1801_001:0982a25": "性而觀故名稱理。「理既」下，示稱理相。「從初至",
    "T39n1801_001:0982a26": "後」者，初謂名字，依解修觀，名名字觀音。後",
    "T39n1801_001:0982a27": "謂妙覺，究竟顯理，名究竟觀音。五即位殊，圓",
    "T39n1801_001:0982a28": "觀一揆。「五住圓除」者，謂三惑俱破也。問：十",
    "T39n1801_001:0982a29": "信位中既兩惑先去，何名五住圓除耶？答：圓",
    "T39n1801_001:0982b01": "觀心性麁垢自去，故四念處以治鐵為喻。是",
    "T39n1801_001:0982b02": "故圓觀，一生之中初住可獲。若次第行者，借",
    "T39n1801_001:0982b03": "使一生兩惑先除，雖不經歷亦成次第。或圓",
    "T39n1801_001:0982b04": "接別、或別接通、或解圓行漸，並兩惑先除，俱",
    "T39n1801_001:0982b05": "非今意。今文的取圓頓行者，故曰圓除。「妙",
    "T39n1801_001:0982b06": "覺觀音」者，問：觀音是等覺因人，何故約妙覺",
    "T39n1801_001:0982b07": "極果釋耶？答：《觀音三昧經》云「此菩薩已成正",
    "T39n1801_001:0982b08": "覺，號正法明佛。」《觀音受記經》云「次當補處，稱",
    "T39n1801_001:0982b09": "為普光功德。」其本迹若此。約究竟釋，理應無",
    "T39n1801_001:0982b10": "失。問：別名可爾：通號如何？答：文雖不明，例有",
    "T39n1801_001:0982b11": "此釋，謂名字菩薩乃至究竟菩薩也。《大論》云",
    "T39n1801_001:0982b12": "「眾生無上者佛是。」況菩薩眾生，華梵之異，名",
    "T39n1801_001:0982b13": "通極果，文義在茲。「此之三智」者，并世智有四，",
    "T39n1801_001:0982b14": "以世智是境，故但云三。「亦對五眼」者，三智",
    "T39n1801_001:0982b15": "既約四教，五眼亦然。肉天二眼照麁細事皆",
    "T39n1801_001:0982b16": "是世智，悉為諸觀境本，即同《中論》偈初句也。",
    "T39n1801_001:0982b17": "藏教觀音不斷煩惱，故唯約世智二眼也。若",
    "T39n1801_001:0982b18": "約二乘，從此入析法觀，斷惑亦得慧眼。又菩",
    "T39n1801_001:0982b19": "薩於三祇百劫得五神通、獲法眼，分別根性",
    "T39n1801_001:0982b20": "調熟眾生。今以別教望之，只名世智二眼。通",
    "T39n1801_001:0982b21": "唯慧眼、別唯法眼，其意亦然。「照真」，即一切智，",
    "T39n1801_001:0982b22": "故對慧眼，即通教也。「照假」，即道種智，故對法",
    "T39n1801_001:0982b23": "眼，即別教也。「藥」，即道滅。「病」，謂苦集。「照真俗實",
    "T39n1801_001:0982b24": "相」，即一切種智，此眼即佛眼也。「三法」，真、俗、中",
    "T39n1801_001:0982b25": "也。俗攝肉、天、法三眼。佛眼有五眼用，故曰「一",
    "T39n1801_001:0982b26": "而異名」。《小般若》云「如來有肉眼不？答云：有。乃",
    "T39n1801_001:0982b27": "至有佛眼不？答云：有。」今經云「五眼具足成菩",
    "T39n1801_001:0982b28": "提」，皆此意也。但從勝受名，云佛眼耳。譬如眾",
    "T39n1801_001:0982b29": "流入海，失本名字。《大論》云「十智入如實智，無",
    "T39n1801_001:0982c01": "復本名，但稱如實智。五眼具足，而但稱佛眼。」",
    "T39n1801_001:0982c02": "「三智」下云云者，應釋出開合所以。四觀，謂《大",
    "T39n1801_001:0982c03": "經》四種十二因緣觀，下、中、上、上上。彼經通取",
    "T39n1801_001:0982c04": "析法，故明四觀。《大品》、《瓔珞》直就摩訶衍，但明",
    "T39n1801_001:0982c05": "三觀三智。今若開二經合《涅槃》者，應開析法",
    "T39n1801_001:0982c06": "從假入空觀生滅一切智也。若合《涅槃》就二",
    "T39n1801_001:0982c07": "經者，下中觀同是一切智也。若將三經若開",
    "T39n1801_001:0982c08": "若合對五眼者，肉天二眼皆是世智，為諸觀",
    "T39n1801_001:0982c09": "境本。若三觀三智，從此境即入體法一切智。",
    "T39n1801_001:0982c10": "若四觀四智，從此境即入析法一切智。今約",
    "T39n1801_001:0982c11": "菩薩不斷惑邊，故向以世智對藏。又藏教滅",
    "T39n1801_001:0982c12": "事方空，既存於事，故對世智。《中論》偈初句對",
    "T39n1801_001:0982c13": "藏，即此意也。餘眼對智及觀，悉如向文。「收攝」",
    "T39n1801_001:0982c14": "下注云云者，凡諸經論所明名相，束廣開狹",
    "T39n1801_001:0982c15": "常使成三，三一一三互融互攝，攬入己心以",
    "T39n1801_001:0982c16": "成妙觀，乃知十方佛法不離剎那。「世者」，不約",
    "T39n1801_001:0982c17": "界業釋機。若論為機，正在音字。若不連世，其",
    "T39n1801_001:0982c18": "義莫顯，以十法界是生機處故。就文分二：初、",
    "T39n1801_001:0982c19": "通明世義。「差別隔異」者，於此十中有凡有聖、",
    "T39n1801_001:0982c20": "有大有小、有權有實，二報三業高下不同，名",
    "T39n1801_001:0982c21": "別名異。「世是」下，別顯為機。「世是色」者，又闕心",
    "T39n1801_001:0982c22": "字。於十法界各三世間，假實屬正、國土屬依。",
    "T39n1801_001:0982c23": "今云色心，且指五陰實法也。假名攬陰而立，",
    "T39n1801_001:0982c24": "國土乃陰所居，故舉色心足該餘二。「色即觀",
    "T39n1801_001:0982c25": "世身」等者，謂若約大士自行觀五陰空而成",
    "T39n1801_001:0982c26": "聖道，則應名觀世身及觀世意。既名觀音，即",
    "T39n1801_001:0982c27": "是觀彼十界眾生口業為機，故云「音是機」也。",
    "T39n1801_001:0982c28": "此約化他立稱。此文且以身意在應、口業屬",
    "T39n1801_001:0982c29": "機，若具足論，各備三業。三俱在機者，如五體",
    "T39n1801_001:0983a01": "投地、燒香散華，身業為機；大士往應，即觀世",
    "T39n1801_001:0983a02": "身。繫念數息，意業為機；大士往應，即觀世意。",
    "T39n1801_001:0983a03": "祈請，口業為機；大士往應，即觀世音。三俱在",
    "T39n1801_001:0983a04": "應，身意如向。若約口業，即是大士自觀音聲",
    "T39n1801_001:0983a05": "而得成道，由自行成，故能應物。此釋機應各",
    "T39n1801_001:0983a06": "三，與普門玄義或異者，符今疏文也。「言菩薩」",
    "T39n1801_001:0983a07": "等者，蓋西竺語倒，此方則云大道成眾生也，",
    "T39n1801_001:0983a08": "謂自求廣博大道，又成熟眾生。「釋論」下，初發",
    "T39n1801_001:0983a09": "心即自求大道，度一切即成熟眾生。「能忍成",
    "T39n1801_001:0983a10": "道事」者，不同二乘怱怱取證。「不動」下，魔不能",
    "T39n1801_001:0983a11": "動，小不能破。「有種種成」者，名通四教故。「因緣",
    "T39n1801_001:0983a12": "道」即藏菩薩，「空道」即通菩薩，假道即別菩薩，",
    "T39n1801_001:0983a13": "「第一義道」即圓菩薩。文闕「假道」二字。「又於諸",
    "T39n1801_001:0983a14": "道」者，即前四道。然文但示藏教，通別餘三略",
    "T39n1801_001:0983a15": "無。「直修因緣」，如直行六度及四無量心，不修",
    "T39n1801_001:0983a16": "無常觀、不發四弘誓者，但是人天之因。既亦",
    "T39n1801_001:0983a17": "名道，故須揀之。今言道者，乃別顯菩薩修出",
    "T39n1801_001:0983a18": "世之道，故云「起慈悲」等。若通菩薩，應揀二乘",
    "T39n1801_001:0983a19": "自證之道；別揀但從空出之道；圓揀次第之",
    "T39n1801_001:0983a20": "道。今菩薩即觀音，本修圓行故，能於一道觀",
    "T39n1801_001:0983a21": "一切道、一行修一切行，故至分果，隨機利見",
    "T39n1801_001:0983a22": "四應不同。自非觀心三千三諦者，其孰能至",
    "T39n1801_001:0983a23": "此乎？「豈有捨一取一」者，問：如菩薩本修圓行，",
    "T39n1801_001:0983a24": "則捨偏小，何言無取捨耶？答：取捨即無取捨。",
    "T39n1801_001:0983a25": "以圓觀權，實不離心性，豈可捨心性取心性",
    "T39n1801_001:0983a26": "耶？以唯見心性故。「然菩」下，雖知本具，當體空",
    "T39n1801_001:0983a27": "中而無所得，故無難苦及無分別。「為機亦",
    "T39n1801_001:0983a28": "異」等者，明鏡是一，現像自殊。現像不同，良由",
    "T39n1801_001:0983a29": "形對，故順四機有茲四應。以喻合法，其旨可",
    "T39n1801_001:0983b01": "見。「他人」下，問答。合在釋別名後，而在此者，",
    "T39n1801_001:0983b02": "或隨便、或文誤。問意者：設云菩薩三業俱觀",
    "T39n1801_001:0983b03": "機者，意輪鑑機，此義可了。身口是色，云何鑑",
    "T39n1801_001:0983b04": "機？故云「身口若為觀」。「聖觀智觀前人」等者，上",
    "T39n1801_001:0983b05": "觀去聲，下觀平聲。即是意輪觀彼十界身口",
    "T39n1801_001:0983b06": "之機，則可名觀世身、觀世音也。非是聖人用",
    "T39n1801_001:0983b07": "自己身口觀他也，以身口但能現身說法故。",
    "T39n1801_001:0983b08": "然實觀三業之機，彼既正以身口為難，故不",
    "T39n1801_001:0983b09": "云意，但言觀前人身口也。「通亦得」者，上約別",
    "T39n1801_001:0983b10": "論，觀機唯意。若約通義，則三業本融、六根互",
    "T39n1801_001:0983b11": "用，則聖人身口何妨觀機？「但除」下，病謂妄情，",
    "T39n1801_001:0983b12": "法謂三障。妄情若去，障體元真，若破三障即",
    "T39n1801_001:0983b13": "是破德，故但除病不除其法。「蛇虺」者，虺亦蛇",
    "T39n1801_001:0983b14": "也。《爾雅》云「蝮虺博三寸，首大如擘。」注云：身廣",
    "T39n1801_001:0983b15": "三寸，頭大如人擘指。此自一種蛇，名為蝮虺。",
    "T39n1801_001:0983b16": "螫音哲，又音適。蠆，田界反。螫，蠆毒也。蛇虺如",
    "T39n1801_001:0983b17": "三障，毒如妄執。今遣妄執如除毒，不迷三德",
    "T39n1801_001:0983b18": "如不侵人，三障本真如不殞命。如世呪蛇之",
    "T39n1801_001:0983b19": "法，但除其毒耳。「調善」者，謂調惡令善也。「堪任",
    "T39n1801_001:0983b20": "乘御」者，《大經》明呪師呪毒龍等堪可乘御，非",
    "T39n1801_001:0983b21": "殞彼命也。「隨應得度」者，以性惡不可斷故，故",
    "T39n1801_001:0983b22": "至果上為機所扣，現四惡趣身。",
    "T39n1801_001:0983b23": "請觀音經疏闡義鈔卷第一"
}