{
    "T44n1851_012:0695c17": "大乘義章卷第十二",
    "T44n1851_012:0695c19": "遠法師撰",
    "T44n1851_012:0695c20": "淨法聚因法中。此卷有三十一門五願義　五戒",
    "T44n1851_012:0695c21": "義　五品十善義　五停心義　五聖支定義　五聖智三",
    "T44n1851_012:0695c22": "昧義　五智義　五忍義　五種菩提義　五種方便義",
    "T44n1851_012:0695c23": "　五種善法義　五行義　五生義　五無量義　五德舉罪",
    "T44n1851_012:0695c24": "義　五種教誡義　六波羅蜜義　六念義　六種決定義",
    "T44n1851_012:0695c25": "　六妙行義　六種善法義　六和敬義　六修定義　六三",
    "T44n1851_012:0695c26": "昧義　六攝義　七善律儀義　七淨義　七財義　七種",
    "T44n1851_012:0695c27": "大乘義　七地義　七戒齊義。",
    "T44n1851_012:0695c28": "130 五願義(一二)五願義",
    "T44n1851_012:0695c29": "五願之義出地持論。求義名願。願別不同。",
    "T44n1851_012:0696a01": "一門說五。五名是何。一發心願。二者生願。",
    "T44n1851_012:0696a02": "三境界願。四平等願。五者大願。五中初一是",
    "T44n1851_012:0696a03": "自利願後四利他。發心願者。菩薩自為發菩",
    "T44n1851_012:0696a04": "提心求大菩提名發心願。後利他中言生願",
    "T44n1851_012:0696a05": "者。求利他身。為眾生故願未來世隨善趣生",
    "T44n1851_012:0696a06": "以道益物。名為生願。問曰。何故不願惡趣。釋",
    "T44n1851_012:0696a07": "言。願心有其二種。一為拔苦願生惡道。二為",
    "T44n1851_012:0696a08": "授善願生善趣。善趣眾生堪受道故。境界願",
    "T44n1851_012:0696a09": "者。求利他智。願未來世成就五種無量之智。",
    "T44n1851_012:0696a10": "正知五種無量境界名境界願。五無量者。一",
    "T44n1851_012:0696a11": "眾生境無量。二世界無量。三法界無量。四調",
    "T44n1851_012:0696a12": "伏界無量。五調伏界方便界無量。此義如後",
    "T44n1851_012:0696a13": "五無量中具廣分別。平等願者。求利他行。",
    "T44n1851_012:0696a14": "願未來世一切菩薩四攝之行平等成就名平",
    "T44n1851_012:0696a15": "等願。言大願者。正求利他。願未來世於眾生",
    "T44n1851_012:0696a16": "以四攝法平等饒益。名為大願。故論釋言。",
    "T44n1851_012:0696a17": "大願者即平等願。用前等行廣利人故。五願",
    "T44n1851_012:0696a18": "如是。",
    "T44n1851_012:0696a19": "131 五戒義(一二)五戒義五門分別列名解釋科簡癈立一　遮",
    "T44n1851_012:0696a20": "性分別二　得有分別具三　就時分別四　約就人",
    "T44n1851_012:0696a21": "趣形報分別五",
    "T44n1851_012:0696a22": "言五戒者。所謂不殺不盜不邪婬不妄不飲",
    "T44n1851_012:0696a23": "酒是其五戒也。此五能防故名為戒。前三",
    "T44n1851_012:0696a24": "防身。次一防口。後之一種通防身口。護前四",
    "T44n1851_012:0696a25": "故。問曰。身中打縛等事並是不善。何不說",
    "T44n1851_012:0696a26": "離。釋言。打縛是殺眷屬。但言離殺則已具攝。",
    "T44n1851_012:0696a27": "故不別論。又此過輕世人難持。故不說離。問",
    "T44n1851_012:0696a28": "曰。離殺離盜之中不言離邪。離婬之中偏言",
    "T44n1851_012:0696a29": "離邪邪。釋言。殺盜唯邪無正。有皆須離。是",
    "T44n1851_012:0696b01": "故不須以邪別之。婬則不爾。有正有邪。自妻",
    "T44n1851_012:0696b02": "為正。侵他為邪。為簡正婬故說不邪。問曰。何",
    "T44n1851_012:0696b03": "故餘戒法中有婬皆離。五戒之中偏離邪婬。",
    "T44n1851_012:0696b04": "釋言。五戒被在家者。在家之人自妻難斷故",
    "T44n1851_012:0696b05": "偏離邪。又成實言。若婬自妻不墮地獄。",
    "T44n1851_012:0696b06": "是故簡之偏言離邪。問曰。八戒亦被在家。",
    "T44n1851_012:0696b07": "以何義故有婬皆離。不說離邪。釋言。八戒是",
    "T44n1851_012:0696b08": "在家人持出家法。故似出家者有婬皆離。又",
    "T44n1851_012:0696b09": "復八戒時短易持有婬皆離。五戒盡形時久",
    "T44n1851_012:0696b10": "難持。故偏離邪。以難持故。乃至在家初果",
    "T44n1851_012:0696b11": "聖人亦不能離。問曰。口過乃有四種。以何義",
    "T44n1851_012:0696b12": "故偏離妄語不離餘三。龍樹釋言。妄語重故",
    "T44n1851_012:0696b13": "偏說離之。又復妄語故作心起。餘則不定。或",
    "T44n1851_012:0696b14": "有故作。或不故作。又復妄語攝餘口過。兩舌",
    "T44n1851_012:0696b15": "等罪不應法故皆名妄語。若說離妄餘者皆",
    "T44n1851_012:0696b16": "隨故不別論。又兩舌等在家難持故不說離。",
    "T44n1851_012:0696b17": "故雜心言。出家之人尚不能離。況在家者。問",
    "T44n1851_012:0696b18": "曰。飲酒不惱眾生。何故須離。論言。飲酒是",
    "T44n1851_012:0696b19": "放逸門多生罪過。是故須離。問曰。一切歌舞",
    "T44n1851_012:0696b20": "等事何不說離。以過微故又。在家者難常",
    "T44n1851_012:0696b21": "持故。所以不說此一門竟。次辨遮性。五中前四遠",
    "T44n1851_012:0696b22": "離性罪。後之一戒防禁遮惡。前離性罪是其",
    "T44n1851_012:0696b23": "戒體。後離遮惡是助戒法。又前戒體是其所",
    "T44n1851_012:0696b24": "護。後一助法是其能護。所護如菓。能護之者",
    "T44n1851_012:0696b25": "如似薗牆論說如是此二門竟。次辨得戒。有分",
    "T44n1851_012:0696b26": "有具。有人說言。五戒之法具受乃得。有人宣",
    "T44n1851_012:0696b27": "說。不具亦得。若依毘曇具受乃得。分受不",
    "T44n1851_012:0696b28": "得。門曰。若言具受得者是義不然。如經中",
    "T44n1851_012:0696b29": "說。優婆塞義差別有五。一者一分。二者小分。",
    "T44n1851_012:0696c01": "三者多分。四者具足。五者斷婬。若具受得",
    "T44n1851_012:0696c02": "云何得有一分等異。毘曇釋言。此據持中宣",
    "T44n1851_012:0696c03": "說一分小多分等。不關受事。於五戒中具受",
    "T44n1851_012:0696c04": "得竟。若於一戒名為一分。若持二戒名為小",
    "T44n1851_012:0696c05": "分。若持三四名為多分。若具持者名為具足。",
    "T44n1851_012:0696c06": "若於自妻亦不婬者名為斷婬。若依成實",
    "T44n1851_012:0696c07": "分受亦得。量其分齊或受一二乃至具足。故",
    "T44n1851_012:0696c08": "彼論言。隨受多小皆得。據極說五。以分",
    "T44n1851_012:0696c09": "得故經中宣說一分多分乃至斷婬。大智論",
    "T44n1851_012:0696c10": "中同成實說此三門竟。次辨時分。於中有二。一",
    "T44n1851_012:0696c11": "約要期以辨時分。二約法辨時。言約要期辨",
    "T44n1851_012:0696c12": "時分者。要期有三。一者要期盡一日夜。所謂",
    "T44n1851_012:0696c13": "八戒。二者要期盡於一形。所謂五戒出家戒。",
    "T44n1851_012:0696c14": "等三者要期盡未來際。謂菩薩戒。言約法者",
    "T44n1851_012:0696c15": "如毘曇說。有佛法時受戒則得。無時不得。",
    "T44n1851_012:0696c16": "以戒必依佛法受故。若先受得佛法雖滅成",
    "T44n1851_012:0696c17": "就不失。成實法中乃至法滅人十歲時受戒",
    "T44n1851_012:0696c18": "亦得。問曰。爾時既無佛法。依何受得。釋言。",
    "T44n1851_012:0696c19": "爾時雖無人授但自要期。結誓斷惡亦能得",
    "T44n1851_012:0696c20": "之此四門竟。次就人趣形報分別。趣謂五趣。依如",
    "T44n1851_012:0696c21": "毘曇五戒唯在人天中受。不在餘趣。成實",
    "T44n1851_012:0696c22": "法中人天鬼畜一切皆得。趣別如是。言就人",
    "T44n1851_012:0696c23": "者。依如毘曇佛弟子等得受此戒。外道不得。",
    "T44n1851_012:0696c24": "成實法中外道亦得。阿含經中宣說。外道",
    "T44n1851_012:0696c25": "得受八戒。當知五戒亦應得受。涅槃經說。供",
    "T44n1851_012:0696c26": "養外道持戒之者得無量報。明亦得受。人別",
    "T44n1851_012:0696c27": "如是。言就形者。依如毘曇男女得受。餘皆",
    "T44n1851_012:0696c28": "不得。依如成實律儀品中黃門無根不能男",
    "T44n1851_012:0696c29": "等皆得之。不局男女。五戒之義略辨如是。",
    "T44n1851_012:0697a01": "132 五品十善義(一二)五品十善義四門分別一釋名　二開合辨相",
    "T44n1851_012:0697a02": "　三約就人位辨其通局　四所治同異",
    "T44n1851_012:0697a03": "第一釋名。五品十善出地經論。順義名善。順",
    "T44n1851_012:0697a04": "有三種。一順益上昇名之為善。若從是義下",
    "T44n1851_012:0697a05": "極三有人天善法齊名為善。二順理名善。謂",
    "T44n1851_012:0697a06": "無漏行。若從是義下極二乘所修善法皆名",
    "T44n1851_012:0697a07": "為善。同順理故。三體順名善。謂真識中所",
    "T44n1851_012:0697a08": "成行德。相狀如何。法界真性是己自體。體性",
    "T44n1851_012:0697a09": "緣起集成行德。行不異性。還即本體。即如不",
    "T44n1851_012:0697a10": "乖稱曰體順。若從是義唯佛菩薩體證真行",
    "T44n1851_012:0697a11": "是其善也。良以所對惡有三故善分此三。言",
    "T44n1851_012:0697a12": "三惡者。一違損名惡。若從是義唯三塗因及",
    "T44n1851_012:0697a13": "人天中別報苦業是其惡也。翻對此故宣說",
    "T44n1851_012:0697a14": "初善。二違理名惡。取性心中所造諸業皆違",
    "T44n1851_012:0697a15": "法理同名為惡。若從是義上極凡夫有漏善",
    "T44n1851_012:0697a16": "業猶名為惡。翻對此故說第二善。三體違名",
    "T44n1851_012:0697a17": "惡。一切妄心所起諸業違背真體同名為惡。",
    "T44n1851_012:0697a18": "若從是義上至三乘緣照無漏齊名為惡。妄",
    "T44n1851_012:0697a19": "心起故。翻對此故說第三善。名義如是此一門竟。",
    "T44n1851_012:0697a20": "次第二門開合不定。總唯一善。簡凡異聖。分",
    "T44n1851_012:0697a21": "之為二。聖別大小。通凡說三。小中開分聲",
    "T44n1851_012:0697a22": "聞緣覺。二種善異。通餘說四。大中離其佛與",
    "T44n1851_012:0697a23": "菩薩。兩種善別。通餘說五。凡中別分人天善",
    "T44n1851_012:0697a24": "異通餘說六。廣則無量。今據一門且論五種。",
    "T44n1851_012:0697a25": "開合如是此二門竟。次約人位辨其通局。人有五",
    "T44n1851_012:0697a26": "階。所謂凡夫聲聞緣覺菩薩及佛。通局如何。",
    "T44n1851_012:0697a27": "善有二種。一者善法。二者善行。此二何別。別",
    "T44n1851_012:0697a28": "有四種。第一義者。法通理事。行唯在事。第二",
    "T44n1851_012:0697a29": "義者。法通有情及與非情。行唯在有情。第三",
    "T44n1851_012:0697b01": "義者。法通善惡及與無記。行唯是善。第四義",
    "T44n1851_012:0697b02": "者。法通自他行唯局別。法云何通。他人所",
    "T44n1851_012:0697b03": "行得為己法己之所行得為他法。行云何別。",
    "T44n1851_012:0697b04": "己行不得說為他行。他行不得說為己行。有",
    "T44n1851_012:0697b05": "斯差異故分兩門。今先就法辨其通局。義別",
    "T44n1851_012:0697b06": "有四。一隨人別分。凡夫善法唯就凡說。乃至",
    "T44n1851_012:0697b07": "佛善唯就佛說。無相通理。二簡勝異劣。於",
    "T44n1851_012:0697b08": "此門中下不兼上。上得兼下。以是義故凡夫",
    "T44n1851_012:0697b09": "最劣。唯有凡善無餘四種。聲聞次勝。其有聲",
    "T44n1851_012:0697b10": "聞凡夫善法無餘三種。緣覺轉勝。具有緣覺",
    "T44n1851_012:0697b11": "聲聞凡夫三種善法無餘二種。菩薩具四。無",
    "T44n1851_012:0697b12": "其佛善。如來具足一切善法。三簡大異小。凡",
    "T44n1851_012:0697b13": "夫二乘是其小故下不兼上上得兼下。備如",
    "T44n1851_012:0697b14": "向辨。菩薩及佛是其大故並皆具足一切善",
    "T44n1851_012:0697b15": "法。精麁為異。以並具故。二地菩薩攝五十",
    "T44n1851_012:0697b16": "善為善攝善戒。四就實通論。凡夫二乘菩",
    "T44n1851_012:0697b17": "薩及佛一切皆具五品善法。此就真實如來",
    "T44n1851_012:0697b18": "藏中十善法門以論具矣。凡夫心中即具法",
    "T44n1851_012:0697b19": "界一切善法。今雖未現法實常有。二乘亦然。",
    "T44n1851_012:0697b20": "菩薩小見。至佛圓見。良以法界無增減故一",
    "T44n1851_012:0697b21": "切皆具。法之通局辨之麁爾。次就善行以論",
    "T44n1851_012:0697b22": "通局。於中有三。一隨人別分。二簡勝異劣。三",
    "T44n1851_012:0697b23": "簡大異小。與前法中初三相似。行唯在事不",
    "T44n1851_012:0697b24": "同法。故闕無第四凡聖皆具。通局如是此三門竟。",
    "T44n1851_012:0697b25": "次明所治同異之義。五品十善所治之障義",
    "T44n1851_012:0697b26": "有同異。所言同者。莫不皆離十不善業。所治",
    "T44n1851_012:0697b27": "既同。何緣得分五品善別。釋言。離之有遠",
    "T44n1851_012:0697b28": "有近。故得分為五品善別。凡夫十善離之最",
    "T44n1851_012:0697b29": "近。乃至佛善去之最遠。所言異者。凡夫十",
    "T44n1851_012:0697c01": "善正離業道。餘之四種離業根本。五住煩惱",
    "T44n1851_012:0697c02": "是業根本。聲聞緣覺同治四住。聲聞解劣見",
    "T44n1851_012:0697c03": "法麁昧。所治不精。緣覺智勝見理深明。所斷",
    "T44n1851_012:0697c04": "精盡。菩薩及佛同滅無明。菩薩智淺離之未",
    "T44n1851_012:0697c05": "窮。佛智圓極斷之畢竟。有此差別故分五品。",
    "T44n1851_012:0697c06": "五品十善辨之略爾。",
    "T44n1851_012:0697c07": "133 五停心義(一二)五停心義四門分別一釋名辨相　二治患不",
    "T44n1851_012:0697c08": "同　三三善分別　四就地分別",
    "T44n1851_012:0697c09": "就初門中先釋其名。後辨其相。名字是何。一",
    "T44n1851_012:0697c10": "不淨觀。二慈悲觀。三因緣觀。四界分別觀。",
    "T44n1851_012:0697c11": "五安那般那觀。此五經中名五度門。亦曰停",
    "T44n1851_012:0697c12": "心。言度門者。度是出離至到之義。修此五觀",
    "T44n1851_012:0697c13": "能出貪等五種煩惱到涅槃處。故名為度。又",
    "T44n1851_012:0697c14": "斷煩惱度離生死亦名為度。通人趣入。因之",
    "T44n1851_012:0697c15": "為門。言停心者。停是息止安住之義。息離",
    "T44n1851_012:0697c16": "貪等制意住於不淨等法。故曰停心。名字如",
    "T44n1851_012:0697c17": "是。相狀云何。不淨觀中略有二種。一厭他身",
    "T44n1851_012:0697c18": "觀他不淨。二厭自身觀自不淨。觀他身中有",
    "T44n1851_012:0697c19": "其九相。一者死相。二者脹相。三青瘀相。四膿",
    "T44n1851_012:0697c20": "爛相。五者壞相。六者血塗相。七虫敢相。八",
    "T44n1851_012:0697c21": "骨鎖相。九離壞相。大智論中加一燒相少",
    "T44n1851_012:0697c22": "一死相。此義如後九相章中具廣分別。觀自",
    "T44n1851_012:0697c23": "身中有五不淨。如大智論說。一種子不淨。",
    "T44n1851_012:0697c24": "是身過去結業為種。現以父母精血為種。二",
    "T44n1851_012:0697c25": "住處不淨。在母胎中生藏之下熟藏之上兩",
    "T44n1851_012:0697c26": "界之間安置己體。三自相不淨。是身具有九",
    "T44n1851_012:0697c27": "孔常流。眼出眵淚。耳出結𦡲。鼻中出洟。口出",
    "T44n1851_012:0697c28": "延吐。大小便道流出屎尿。四自體不淨。是",
    "T44n1851_012:0697c29": "身具有三十六物所共合成。如大智論說。一",
    "T44n1851_012:0698a01": "髮。二毛。三爪。四齒。五皮。六肉。七骨。八髓。",
    "T44n1851_012:0698a02": "九筋。十脈。十一牌。十二腎。十三心。十四肝。",
    "T44n1851_012:0698a03": "十五肺。十六大膓。十七小膓。十八胃。十九",
    "T44n1851_012:0698a04": "胞。二十屎。二十一尿。二十二垢。二十三汗。",
    "T44n1851_012:0698a05": "二十四淚。二十五結𦡲。二十六洟。二十七唾。",
    "T44n1851_012:0698a06": "二十八膿。二十九血。三十黃陰。三十一白陰。",
    "T44n1851_012:0698a07": "三十二肪。三十三𦙇。三十四腦。三十五膜。三",
    "T44n1851_012:0698a08": "十六精。於此門中要唯二種。一皮等觀。二除",
    "T44n1851_012:0698a09": "去皮肉為白骨觀。骨觀有三。如毘曇說。一",
    "T44n1851_012:0698a10": "者始業觀察自身。從頭至足除去皮肉作其",
    "T44n1851_012:0698a11": "骨相。二已習行觀彼骨鎖。以漸寬廣周滿大",
    "T44n1851_012:0698a12": "地。又觀彼骨展轉相對大風飄搏變為雪聚。",
    "T44n1851_012:0698a13": "修此骨相極令純熟不作心想任運現前。三",
    "T44n1851_012:0698a14": "思惟已度於彼骨鎖。以漸略之還至自身。於",
    "T44n1851_012:0698a15": "其所緣清淨寂靜唯觀一色。此是第四自體",
    "T44n1851_012:0698a16": "不淨。五終竟不淨。此身死已埋則成土。虫噉",
    "T44n1851_012:0698a17": "成糞。火燒成灰。究竟推求無一淨相。名終竟",
    "T44n1851_012:0698a18": "不淨。慈悲觀者。普緣眾生作其與樂拔苦之",
    "T44n1851_012:0698a19": "想名慈悲觀。於中廣有七品修習。如前四無",
    "T44n1851_012:0698a20": "量章中具廣分別。因緣觀者。於彼生死十二",
    "T44n1851_012:0698a21": "因緣分別觀察。是觀不同。略有二種。一順。",
    "T44n1851_012:0698a22": "二逆。逆順不同略有兩門。一前後分別。從前",
    "T44n1851_012:0698a23": "向後次第觀察名為順觀。從後向前次第推",
    "T44n1851_012:0698a24": "之名為逆觀。二空有分別。有觀名順。順法相",
    "T44n1851_012:0698a25": "故空觀名逆。逆諸法故。五度門中因緣觀者。",
    "T44n1851_012:0698a26": "就初門說。界分別者。依如毘曇為六界觀名",
    "T44n1851_012:0698a27": "界分別。言六界者。一地。二水。三火。四風。五",
    "T44n1851_012:0698a28": "空。六識。如論中釋。地為水界潤故不相離。",
    "T44n1851_012:0698a29": "水為地界持不流散。火成熟故不淤壞。風動",
    "T44n1851_012:0698b01": "飄故得增長。以空界故食等出入。識界合故",
    "T44n1851_012:0698b02": "有所造作。此六差別無我人故。若依涅槃",
    "T44n1851_012:0698b03": "經觀十八界名界分別。十八界義如上廣釋。",
    "T44n1851_012:0698b04": "於此分別知無我人。數息觀者。觀自氣息繫",
    "T44n1851_012:0698b05": "心數之無令妄失名數息觀。於中分別略有",
    "T44n1851_012:0698b06": "四種。一者增數。以一為二。二者減數。以二為",
    "T44n1851_012:0698b07": "一。三者亂數。出作入想入作出想。四者等",
    "T44n1851_012:0698b08": "數。以一為一。心散亂者。為前三數。心不亂",
    "T44n1851_012:0698b09": "者。為後一數。數之至幾極不過十。於彼十中",
    "T44n1851_012:0698b10": "不滿心忘還從一起。若心不亂至十便迴。何",
    "T44n1851_012:0698b11": "故唯十不增不減。論自釋言。畏心散故不得",
    "T44n1851_012:0698b12": "過十。懼心聚故不得減十。出入息中數何為",
    "T44n1851_012:0698b13": "十。是義不定。內氣增者偏數出息。內氣小者",
    "T44n1851_012:0698b14": "偏數入息。氣息調者入出俱數。如雜心說。",
    "T44n1851_012:0698b15": "入五出五合為十也。出入息中先數何者。如",
    "T44n1851_012:0698b16": "論中說。先數入息後數出息。良以生時入",
    "T44n1851_012:0698b17": "息在前故先數入。命終之時出息在後故後",
    "T44n1851_012:0698b18": "數出。相狀麁爾此一門竟。次明五度治患不同。如",
    "T44n1851_012:0698b19": "經中說。多貪眾生教觀不淨。貪有五種。對治",
    "T44n1851_012:0698b20": "各異。何者五貪。一者色貪。男女相愛。以不淨",
    "T44n1851_012:0698b21": "觀而為對治。二親戚貪。亦名婬貪。眷屬相憐",
    "T44n1851_012:0698b22": "名親戚貪。親情相愛尋續不斷名為婬貪。如",
    "T44n1851_012:0698b23": "多日雨名為婬雨。多日之風名曰婬風。此亦",
    "T44n1851_012:0698b24": "如是。不同世人姦逸名婬。此之婬貪捨無量",
    "T44n1851_012:0698b25": "心而為對治。故雜心云。捨無量心對治婬貪。",
    "T44n1851_012:0698b26": "三者財貪。悋惜身財。檀度為治。四名聞貪。求",
    "T44n1851_012:0698b27": "善稱譽。身空為治。五善法貪。愛著善法。法",
    "T44n1851_012:0698b28": "空為治。今此偏說色貪對治為初度門。以此",
    "T44n1851_012:0698b29": "過重受生根本故偏說之。色貪有二。一愛自",
    "T44n1851_012:0698c01": "身。觀五不淨而為對治。二愛他身。九相為",
    "T44n1851_012:0698c02": "治。愛他身中有四種欲。一威儀欲。二形色",
    "T44n1851_012:0698c03": "欲。三處所欲。四細觸欲。威儀欲者。死相為",
    "T44n1851_012:0698c04": "治。第二形色青淤膿爛血塗為治。處所欲者",
    "T44n1851_012:0698c05": "脹壞虫食分散為治。細觸欲者骨鎖為治。問",
    "T44n1851_012:0698c06": "曰。九相能治貪欲。與彼十相對治何別。釋言。",
    "T44n1851_012:0698c07": "九相但能遮伏。十相能滅。九相能伏如似縛",
    "T44n1851_012:0698c08": "賊。十相能滅如似殺。賊差別如是。十相之義",
    "T44n1851_012:0698c09": "後當別論。多瞋眾生教慈悲觀。慈悲二心治",
    "T44n1851_012:0698c10": "有通別。通則俱治一切瞋恚。則則各異。如",
    "T44n1851_012:0698c11": "涅槃中六門別之。第一義者。瞋有二種。一",
    "T44n1851_012:0698c12": "能奪命。二能鞭撻。斷命之瞋麁而易捨。修慈",
    "T44n1851_012:0698c13": "悲能治。鞭撻之忿輕而難離。修悲方治。第",
    "T44n1851_012:0698c14": "二義者瞋有二種。一瞋眾生。二瞋非眾生。嗔",
    "T44n1851_012:0698c15": "眾生者。應生所起性容輕薄。易除易遣。修",
    "T44n1851_012:0698c16": "慈能治。瞋非眾生者。不應生處起性必深厚。",
    "T44n1851_012:0698c17": "難離難捨。修悲方離。嗔非生者。於眾生處灼",
    "T44n1851_012:0698c18": "然亦嗔。故曰深厚。第三義者。嗔有二種。一",
    "T44n1851_012:0698c19": "有因緣。二無因緣。有緣生嗔應生處起性容",
    "T44n1851_012:0698c20": "浮薄。易除易捨。修慈能治。無緣生者性必",
    "T44n1851_012:0698c21": "深厚。難除難斷。修悲方治。無緣生者有緣亦",
    "T44n1851_012:0698c22": "嗔。故曰深厚。第四義者。嗔有二種。一緣過",
    "T44n1851_012:0698c23": "去久因緣生。二緣現在近因緣生。緣於過去",
    "T44n1851_012:0698c24": "久緣生者。去境玄遠瞋容輕薄。易除易捨。修",
    "T44n1851_012:0698c25": "慈能治。緣現生者。近境逼心忿惱必深。難裁",
    "T44n1851_012:0698c26": "難忍。修悲方治。第五義者。嗔有二種。一嗔",
    "T44n1851_012:0698c27": "聖人。二嗔凡夫。憎聖人者。可敬處起。易除",
    "T44n1851_012:0698c28": "易捨。修慈能治。嗔凡夫者。可憎處起。難忍難",
    "T44n1851_012:0698c29": "捨。修悲方治。第六義者。嗔有三品。上中及",
    "T44n1851_012:0699a01": "下。上嗔易息。修慈能治。中嗔次難。修悲方",
    "T44n1851_012:0699a02": "治。下嗔難斷。修慧方離。慈悲不治。愚癡多",
    "T44n1851_012:0699a03": "者教觀因緣。癡有四種。一迷世事。五明為治。",
    "T44n1851_012:0699a04": "二迷世俗因果之法。十二緣觀而為對治。三",
    "T44n1851_012:0699a05": "迷二諦有無之理。以二諦觀而為對治。四迷",
    "T44n1851_012:0699a06": "真實如來藏性。實證為治。今說第二為因緣",
    "T44n1851_012:0699a07": "觀。問曰。經說。聲聞鈍根教觀四諦。緣覺利",
    "T44n1851_012:0699a08": "根教觀因緣。今云何言愚癡眾生教觀因緣。",
    "T44n1851_012:0699a09": "龍樹釋言。此愚癡者不如牛羊全無所知。蓋",
    "T44n1851_012:0699a10": "乃外道邪見。利根迷正因果。故說為癡。以利",
    "T44n1851_012:0699a11": "根故能觀因緣。然因緣中治患非一。今據一",
    "T44n1851_012:0699a12": "門且言治癡。著我多者教分別界。依如毘",
    "T44n1851_012:0699a13": "曇六界分別明無我人涅槃經中十八界觀",
    "T44n1851_012:0699a14": "明無我人。是身唯有六根六塵及識故。所治",
    "T44n1851_012:0699a15": "之我或一二三乃至六十五種差別。無我章",
    "T44n1851_012:0699a16": "中已廣分別。思覺多者教令數息。覺有八種。",
    "T44n1851_012:0699a17": "所謂欲覺．嗔．惱．親里．國土．不死．族姓．輕侮。",
    "T44n1851_012:0699a18": "此義如前八覺章中具廣分別。問曰。有人諸",
    "T44n1851_012:0699a19": "患等分以何為治。成實法中十六特勝能為",
    "T44n1851_012:0699a20": "對治。依如觀佛三昧經中觀佛三昧能為對",
    "T44n1851_012:0699a21": "治。毘曇法中義亦同此。以佛相好非是三毒",
    "T44n1851_012:0699a22": "境界故爾。問曰。何故諸煩惱中偏說對治貪",
    "T44n1851_012:0699a23": "嗔癡我及與覺觀以為度門不說餘結。以此",
    "T44n1851_012:0699a24": "凡夫多所起故。又貪嗔癡是三毒根。我為一",
    "T44n1851_012:0699a25": "切諸見根本。覺觀妨道故偏治此。以為度門。",
    "T44n1851_012:0699a26": "餘不如是。所以不說。又餘煩惱皆是觀收故",
    "T44n1851_012:0699a27": "唯說五此二門竟。次就三善分別五度。言三善者。",
    "T44n1851_012:0699a28": "所謂無貪無嗔無癡三善根也。五度觀中。不",
    "T44n1851_012:0699a29": "淨觀門是無貪性。慈悲觀門是無嗔性。餘三",
    "T44n1851_012:0699b01": "觀門是無癡性。若論眷屬即五陰性。定共無",
    "T44n1851_012:0699b02": "作是即色陰。受數為受。想數為想。心王為",
    "T44n1851_012:0699b03": "識。餘為行陰此三門竟。次就地論。地謂欲界未來",
    "T44n1851_012:0699b04": "中間及八禪地。約此諸地分別五度。初不淨",
    "T44n1851_012:0699b05": "觀是其欲界未來中間初禪二禪五地所攝。",
    "T44n1851_012:0699b06": "依欲界地聞思慧心作。即欲界攝。依未來等",
    "T44n1851_012:0699b07": "彼慧心作。即彼禪攝。問曰。何故三禪以上不",
    "T44n1851_012:0699b08": "起此觀。釋言。欲界有二種欲。一者身欲。二",
    "T44n1851_012:0699b09": "者心欲。五識地中有其身欲。意識地中有其",
    "T44n1851_012:0699b10": "心欲。故從欲界至禪中間修不淨觀對治彼",
    "T44n1851_012:0699b11": "欲。初禪地中亦有二欲。眼耳及身三識地中",
    "T44n1851_012:0699b12": "有其身欲。意識地中有其心欲。故依二禪修",
    "T44n1851_012:0699b13": "不淨觀對治彼欲。二禪以上單有心欲。無有",
    "T44n1851_012:0699b14": "身欲。故三禪上不修此觀。又三禪中樂樂於",
    "T44n1851_012:0699b15": "自樂。四禪以上其心寂靜。不樂觀此不淨之",
    "T44n1851_012:0699b16": "事。故三禪上不為此觀。設令修習小故不論。",
    "T44n1851_012:0699b17": "慈悲觀者。依如毘曇欲界四禪未來中間七",
    "T44n1851_012:0699b18": "地所攝。成實法中一切地攝。大乘法中麁",
    "T44n1851_012:0699b19": "同毘曇。細同成實。因緣界入二種度門一切",
    "T44n1851_012:0699b20": "地攝。安般念者。五地所攝。所謂欲界未來中",
    "T44n1851_012:0699b21": "間及彼二禪三禪地家方便道攝。雖五地攝",
    "T44n1851_012:0699b22": "多用欲界聞思慧心作。問曰。初禪二禪三禪",
    "T44n1851_012:0699b23": "根本定中以何義故不為此觀。釋言。數息為",
    "T44n1851_012:0699b24": "求禪定。彼根本定定心已成。是故不為。又",
    "T44n1851_012:0699b25": "問。何故四禪以上不為此觀。彼地已離出入",
    "T44n1851_012:0699b26": "息故。五停心義大況麁爾。",
    "T44n1851_012:0699b27": "134 五聖支定義(一二)五聖支定義",
    "T44n1851_012:0699b28": "如成實說。定能生聖。與聖作因名聖支定。",
    "T44n1851_012:0699b29": "聖支不同一門說五。五名是何。一是喜定。二",
    "T44n1851_012:0699c01": "是樂定三是清淨心定。四明相定。五觀相定。",
    "T44n1851_012:0699c02": "初禪二禪名為喜定。三禪名樂。第四禪中免",
    "T44n1851_012:0699c03": "三災絕四受滅出入息名清淨心定。此三猶",
    "T44n1851_012:0699c04": "是世俗四禪。依此三種發生理解名明名觀。",
    "T44n1851_012:0699c05": "始觀五陰苦無常等名之為明。破壞五陰觀",
    "T44n1851_012:0699c06": "五陰空說以為觀。問曰。何故世俗定中唯說",
    "T44n1851_012:0699c07": "四禪以為聖支。生聖強故。又問。此五位在何",
    "T44n1851_012:0699c08": "處。釋言。前三位在外凡。後之二種聞思已",
    "T44n1851_012:0699c09": "去。其中辨義進退不定。一義釋云。聞思位中",
    "T44n1851_012:0699c10": "習解方便名之為明。修慧位中現見二空說",
    "T44n1851_012:0699c11": "以為觀。第二釋云。四現忍心同名為明。無",
    "T44n1851_012:0699c12": "相已去齊稱為觀。以小類大大亦應有。大中",
    "T44n1851_012:0699c13": "前三亦在外凡。明在種性。觀在解行。亦可明",
    "T44n1851_012:0699c14": "在種性解行觀在地上。五聖支定略辨如是。",
    "T44n1851_012:0699c15": "135 五聖智三昧義(一二)五聖智三昧義",
    "T44n1851_012:0699c16": "五聖智三昧如成實論五聖智品說。名字是",
    "T44n1851_012:0699c17": "何。一聖清淨三昧。二非凡所近智者所讚三",
    "T44n1851_012:0699c18": "昧。三寂滅妙離三昧。四現樂後樂三昧。五",
    "T44n1851_012:0699c19": "者一心出入三昧。聖清淨者。行者在於見諦",
    "T44n1851_012:0699c20": "道時所修禪定。時若起煩惱則以智慧除彼",
    "T44n1851_012:0699c21": "煩惱令定清淨名聖清淨。非凡所近智所讚",
    "T44n1851_012:0699c22": "者。行者能破世俗假名。入無相位所得聖定",
    "T44n1851_012:0699c23": "名非凡近智所讚也。寂滅離者。論自釋言。薄",
    "T44n1851_012:0699c24": "諸煩惱令貪等滅名為寂滅。此斯陀含所得",
    "T44n1851_012:0699c25": "之定。妙盡欲界微細煩惱名為妙離。此阿那",
    "T44n1851_012:0699c26": "含所得之定。現樂後樂者。於現在世證煩惱",
    "T44n1851_012:0699c27": "斷名為現樂。未來世中得泥洹果名為後樂。",
    "T44n1851_012:0699c28": "此上二界一切煩惱對治定也。一心出入者。",
    "T44n1851_012:0699c29": "論自釋言。行者常行無相心故名為一心出",
    "T44n1851_012:0700a01": "入三昧。此一在於無學位中。准小類大。大亦",
    "T44n1851_012:0700a02": "具有解行已。前名聖清淨。歡喜地中名非凡",
    "T44n1851_012:0700a03": "近智者所讚。二地已上至第八地名寂滅妙",
    "T44n1851_012:0700a04": "離。九地十地名現樂後樂。佛地名為一心出",
    "T44n1851_012:0700a05": "入。問曰。何故說此五種。成實釋言。佛明",
    "T44n1851_012:0700a06": "定中非但繫心亦有聖智。是故說之。五聖智",
    "T44n1851_012:0700a07": "三昧相別麁爾。",
    "T44n1851_012:0700a08": "136 五智義(一二)五智義六門分別一辨相　二定體　三漏無",
    "T44n1851_012:0700a09": "漏分別　四就位分別　五就人分別　六就處分別",
    "T44n1851_012:0700a10": "言五智者。一法住智。二泥洹智。三無諍智。",
    "T44n1851_012:0700a11": "四者願智。五邊際智。法住泥洹從境為名。相",
    "T44n1851_012:0700a12": "狀如何。汎釋有六。一就有為無為分別。知苦",
    "T44n1851_012:0700a13": "集道有為之法法相存立名法住智。觀察滅",
    "T44n1851_012:0700a14": "諦無為之法名泥洹智。泥洹胡語。與彼涅槃",
    "T44n1851_012:0700a15": "原是一名。傳之音異。二望生死增損分別。觀",
    "T44n1851_012:0700a16": "集生苦增長生死名法住智。觀道趣滅減損",
    "T44n1851_012:0700a17": "生死名泥洹智。又觀諸法無常苦空趣向涅",
    "T44n1851_012:0700a18": "槃是亦名為泥洹智矣。故論說言。增長生死",
    "T44n1851_012:0700a19": "名法住智。減損生死名泥洹智。三空有分別。",
    "T44n1851_012:0700a20": "知世諦有名法住智。了真諦空名泥洹智。四",
    "T44n1851_012:0700a21": "望有法增損分別。觀察有法從因緣集名法",
    "T44n1851_012:0700a22": "住智。觀法無常苦無我等趣入空理名泥洹",
    "T44n1851_012:0700a23": "智。五事理分別。了知真實如來藏中法性常",
    "T44n1851_012:0700a24": "住名法住智。故經宣說。真諦之法以為法界",
    "T44n1851_012:0700a25": "法住。知其事滅無為之法名泥洹智。六直就",
    "T44n1851_012:0700a26": "真諦隨義分別。知第一義法性常住名法住",
    "T44n1851_012:0700a27": "智。知一苦滅名泥洹智。此六種中隨宗別分。",
    "T44n1851_012:0700a28": "初之兩門是毘曇法。中間兩門是成實法。後",
    "T44n1851_012:0700a29": "之兩門是大乘法。以深攝淺初之兩門是毘",
    "T44n1851_012:0700b01": "曇法。前之四門是成實法。六門是俱大乘之",
    "T44n1851_012:0700b02": "法。初二如是。無諍智者。就能為名。得此智",
    "T44n1851_012:0700b03": "時不與物競名無諍智。此義云何。聖人常恐",
    "T44n1851_012:0700b04": "違眾生心令起煩惱。凡所為作類察物情知",
    "T44n1851_012:0700b05": "其心欲。能以巧慧善順隨之名無諍智。言願",
    "T44n1851_012:0700b06": "智者。從方便為名。聖人修得捷疾智。故於一",
    "T44n1851_012:0700b07": "切法隨願欲知即能知之。名為願智。邊際智",
    "T44n1851_012:0700b08": "者。從境為名。身報窮處名為邊際。聖人修得",
    "T44n1851_012:0700b09": "自在智故於此邊際修促隨心名邊際智。問",
    "T44n1851_012:0700b10": "曰。此智所延之報誰為集因。釋言。所延之",
    "T44n1851_012:0700b11": "因不異。直以邊際住持力故令此身報相續",
    "T44n1851_012:0700b12": "不壞。報不壞故酬因無盡。如似仙藥延命不",
    "T44n1851_012:0700b13": "死。以不死故酬因不斷。此亦如是。問曰。所延",
    "T44n1851_012:0700b14": "由邊際智。邊際望彼說集可得。釋言。不得。失",
    "T44n1851_012:0700b15": "言集者能生為義。修但能治不能生果。故非",
    "T44n1851_012:0700b16": "是集因。譬如好器盛水不漏。非謂是水即從",
    "T44n1851_012:0700b17": "器生。彼亦如是此一門竟。次辨體性。此五皆用慧",
    "T44n1851_012:0700b18": "數為體。於中別分法住泥洹。小乘法中一切",
    "T44n1851_012:0700b19": "智為智體。小乘之人總能知一切法故。大乘",
    "T44n1851_012:0700b20": "法中或一切智或一切種。是義云何。大乘法",
    "T44n1851_012:0700b21": "中知世諦者名一切種。知真諦者名一切智。",
    "T44n1851_012:0700b22": "於彼法住泥洹智中差別非一。為是不定。若",
    "T44n1851_012:0700b23": "就世諦知有為法名為法住。知無為法名為",
    "T44n1851_012:0700b24": "泥洹。是則二種莫不皆用種智為體。問曰。何",
    "T44n1851_012:0700b25": "故二乘知此名一切智。如來知此名一切種。",
    "T44n1851_012:0700b26": "釋言。二乘但能總相知一切法。故名一切智。",
    "T44n1851_012:0700b27": "如來於中種別知。故名一切種。故龍樹云。",
    "T44n1851_012:0700b28": "聲聞緣覺有一切智。諸佛如來有一切種。若",
    "T44n1851_012:0700b29": "就真諦知理常住名法住智。知理寂滅名泥",
    "T44n1851_012:0700c01": "洹智。二種皆用一切智為體。若知世法名法",
    "T44n1851_012:0700c02": "住智。知真諦空名泥洹智。是則法住種智為",
    "T44n1851_012:0700c03": "體。泥洹智者一切智為體。若說了知真諦常",
    "T44n1851_012:0700c04": "住為法住智。了知世諦事滅無為為泥洹智。",
    "T44n1851_012:0700c05": "是則法住一切智為體。泥洹智者種智為體。",
    "T44n1851_012:0700c06": "第三無諍巧智為體。善巧隨順眾生心故。第",
    "T44n1851_012:0700c07": "四願智無礙智為體。知法種捷疾無障礙故。",
    "T44n1851_012:0700c08": "第五邊際自在智為體。修促知心得自在故",
    "T44n1851_012:0700c09": "此二門竟。次就有漏無漏分別。法住泥洹毘曇法",
    "T44n1851_012:0700c10": "中通漏無漏。等智觀者是其有漏。聖智觀者",
    "T44n1851_012:0700c11": "是其無漏。成實法中泥洹無漏。法住不定。",
    "T44n1851_012:0700c12": "在見道前說為有漏。在見道上義有兩兼。一",
    "T44n1851_012:0700c13": "切聖人名用心起不生漏。故名為無漏。非是",
    "T44n1851_012:0700c14": "現觀空斷漏行。故名為有漏。大乘法中義",
    "T44n1851_012:0700c15": "別有二。一約境分別。於此二中知世諦者是",
    "T44n1851_012:0700c16": "其有漏。知真諦者是其無漏。二就心分別。心",
    "T44n1851_012:0700c17": "中有三。一等智觀。二俱有漏。二者緣照無漏",
    "T44n1851_012:0700c18": "智觀亦漏無漏。緣修治障名為無漏。性是妄",
    "T44n1851_012:0700c19": "想分別心法名為有漏。三真智觀一向無漏。",
    "T44n1851_012:0700c20": "後之三智毘曇法中一向有漏。等智攝故。成",
    "T44n1851_012:0700c21": "實法中亦漏無漏。無學聖人名用心起不生",
    "T44n1851_012:0700c22": "漏。故名為無漏。非是觀空斷漏行。故名為有",
    "T44n1851_012:0700c23": "漏。大乘法中義別有二。一約境分別。此三",
    "T44n1851_012:0700c24": "知於世諦法故一向有漏。二約心分別。心有",
    "T44n1851_012:0700c25": "真妄。分相論之妄心所起一向有漏。性是妄",
    "T44n1851_012:0700c26": "想煩惱法故。真心所起一向無漏。體非妄想",
    "T44n1851_012:0700c27": "煩惱法故。隨義通論妄心所起亦漏無漏。與",
    "T44n1851_012:0700c28": "成實同。名用心起故名無漏。非是觀空斷漏",
    "T44n1851_012:0700c29": "行故名為有漏。真心所起亦漏無漏。體出妄",
    "T44n1851_012:0701a01": "想名為無漏。作用隨世名為有漏。有漏無漏",
    "T44n1851_012:0701a02": "辨之麁爾此三門竟。次就位論。位分有五。一者",
    "T44n1851_012:0701a03": "外凡。二者內凡。三者見道。四者修道。五無",
    "T44n1851_012:0701a04": "學道。小乘法中法住泥洹初位中無。後四位",
    "T44n1851_012:0701a05": "有之。後之三智第五位中有。前四無之。以是",
    "T44n1851_012:0701a06": "增上勝功德故。大乘法中除邊際智餘之四",
    "T44n1851_012:0701a07": "種初位。中無。後四有之。邊際一智位分不",
    "T44n1851_012:0701a08": "定。將小類大。局在地上。學窮處論在第十",
    "T44n1851_012:0701a09": "地。後身菩薩於生死邊得自在故。以實通論",
    "T44n1851_012:0701a10": "種性已上皆悉得之。生死之中麁細無量。隨",
    "T44n1851_012:0701a11": "在何邊際皆自在故此四門竟。次就人論。人謂凡",
    "T44n1851_012:0701a12": "夫聲聞緣覺菩薩如來。凡夫之人五智皆無。",
    "T44n1851_012:0701a13": "緣覺人中但有法住及泥洹智無餘三種。以",
    "T44n1851_012:0701a14": "後三智依教修起。緣覺出世無教可依。是故",
    "T44n1851_012:0701a15": "無之。聲聞菩薩如來齊具。聲聞之中法住泥",
    "T44n1851_012:0701a16": "洹一切皆有。後之三智增上利根羅漢有之。",
    "T44n1851_012:0701a17": "餘者皆無。以此增上勝功德故。以利根者得",
    "T44n1851_012:0701a18": "願智故。能於三千大千世界神變自在。乃",
    "T44n1851_012:0701a19": "至無色諸眾生心亦能知之此五門竟。次就處論。",
    "T44n1851_012:0701a20": "處中有三。一者身處。二者心處。三者境處。",
    "T44n1851_012:0701a21": "言身處者。法住泥洹三界身中皆得修起。餘",
    "T44n1851_012:0701a22": "之三種聲聞人中唯在欲界。三天下人能得",
    "T44n1851_012:0701a23": "修起。除欝單越。依說起故。故論說為三方",
    "T44n1851_012:0701a24": "依矣。菩薩不爾。於一切處皆得修起。言心處",
    "T44n1851_012:0701a25": "者。法住泥洹從欲界心乃至非想皆得修起。",
    "T44n1851_012:0701a26": "問曰。欲界何心修起。依如毘曇欲界地中聞",
    "T44n1851_012:0701a27": "慧思慧二種心起。成實大乘欲界地中三慧",
    "T44n1851_012:0701a28": "心起。彼說欲界有禪定故。後之三智小乘法",
    "T44n1851_012:0701a29": "中依第四禪。勝功德故諸佛菩薩麁同小乘。",
    "T44n1851_012:0701b01": "以實通論一切地心皆得修起。心自在故。言",
    "T44n1851_012:0701b02": "境處者。法住泥洹及與願智用三界法以為",
    "T44n1851_012:0701b03": "境界。無諍智者。唯欲界中未生惱心以為境",
    "T44n1851_012:0701b04": "界。彼觀欲界未生惱心護令不起瞋恚。唯在",
    "T44n1851_012:0701b05": "欲界地中。故論說言。緣於欲界未生惱矣。",
    "T44n1851_012:0701b06": "邊際智者。小乘法中唯以欲界身報為境。邊",
    "T44n1851_012:0701b07": "際唯在欲界修故。諸佛菩薩以一切處身報",
    "T44n1851_012:0701b08": "為境。一切身中皆自在故。五智如是。",
    "T44n1851_012:0701b09": "137 五忍義(一二)五忍義兩門分別一釋名義　二就位分別",
    "T44n1851_012:0701b10": "五忍之義出仁王經。慧心安法名之為忍。忍",
    "T44n1851_012:0701b11": "行不同。一門說五。五名是何。一者伏忍。二",
    "T44n1851_012:0701b12": "信忍。三順忍。四無生忍。五寂滅忍。言伏忍",
    "T44n1851_012:0701b13": "者。就能為名。始習觀解能伏煩惱。故名伏忍。",
    "T44n1851_012:0701b14": "言信忍者。從伴立稱。忍體是慧。與信相隨故",
    "T44n1851_012:0701b15": "從伴說稱為信忍。是義云何。信有兩種。一者",
    "T44n1851_012:0701b16": "證信。從前伏後觀心轉深分證法性。於所證",
    "T44n1851_012:0701b17": "法證信清淨。故名信忍。二者玄信以己所得",
    "T44n1851_012:0701b18": "仰類上法。信解不疑故曰信忍。言順忍者。就",
    "T44n1851_012:0701b19": "能為名。依前信已更修勝慧趣順無生。以能",
    "T44n1851_012:0701b20": "上順故名順忍。無生忍者。從境為名。理寂不",
    "T44n1851_012:0701b21": "起稱曰無生。慧安此理名無生忍。亦得名為",
    "T44n1851_012:0701b22": "遣相為目。得此忍時捨離生相。故曰無生。寂",
    "T44n1851_012:0701b23": "滅忍者。從境為名。一切法界常寂不動名為",
    "T44n1851_012:0701b24": "寂滅。慧安此法名寂滅忍。亦得名為當相",
    "T44n1851_012:0701b25": "為目。捨緣分別心體寂滅名寂滅忍。問曰。寂",
    "T44n1851_012:0701b26": "滅無生無我及空平等有何差別。通釋是一。",
    "T44n1851_012:0701b27": "是故諸地齊得此義。於中別分非無差異。異",
    "T44n1851_012:0701b28": "相如何。觀法虛假遣其定性是無我義。此理",
    "T44n1851_012:0701b29": "最淺。破相入如名空平等。此理次深。證實離",
    "T44n1851_012:0701c01": "相由來不起名為無生。此理轉深。法界皆寂",
    "T44n1851_012:0701c02": "名為寂滅。不同無生唯實無相。此理最勝。以",
    "T44n1851_012:0701c03": "不同故諸地之中亦得差異。異如後論。名義",
    "T44n1851_012:0701c04": "如是此一門竟。次就位論。第一伏忍通則遍在一",
    "T44n1851_012:0701c05": "切地前。於諸地前始觀未斷。斯名為伏。別則",
    "T44n1851_012:0701c06": "唯在種性解行。以此世間未入聖位不能永",
    "T44n1851_012:0701c07": "斷故偏名伏。問曰。地持宣說。種性二障清淨",
    "T44n1851_012:0701c08": "似永不伏。彼文復說。解行菩薩有其種種",
    "T44n1851_012:0701c09": "煩惱上纏。涅槃亦云。地前菩薩具煩惱性",
    "T44n1851_012:0701c10": "名為凡夫。似如具在非伏非永。仁王說伏。",
    "T44n1851_012:0701c11": "似非永非具在。其義云何。釋言。煩惱麁細",
    "T44n1851_012:0701c12": "非一。於中麁者種性地時已伏已斷。地持據",
    "T44n1851_012:0701c13": "此說為二淨。中品之者地前始伏未能永斷。",
    "T44n1851_012:0701c14": "仁王據此說為伏忍。微細之者地前菩薩未",
    "T44n1851_012:0701c15": "伏未斷。地持所說解行菩薩有其種種煩惱",
    "T44n1851_012:0701c16": "上纏據此為言。涅槃所云具煩惱性義有兩",
    "T44n1851_012:0701c17": "兼。若望中品伏而未斷亦名為具。若望細品",
    "T44n1851_012:0701c18": "未伏未斷亦得名具。若復細論煩惱無量。或",
    "T44n1851_012:0701c19": "有煩惱。十信中伏。種性時斷。或有煩惱。種",
    "T44n1851_012:0701c20": "性時伏。解行中斷。或有煩惱。解行中伏。初",
    "T44n1851_012:0701c21": "地時斷。或有煩惱。初地時伏。二地中斷。如",
    "T44n1851_012:0701c22": "是次第乃至佛地。若復細論。從初發心乃至",
    "T44n1851_012:0701c23": "佛地念念之中前伏後斷。以有此義聖說沈",
    "T44n1851_012:0701c24": "浮種種不同。今據一義且說地前以為伏耳。",
    "T44n1851_012:0701c25": "是伏有三。謂下中上。下在習種。中在性種。上",
    "T44n1851_012:0701c26": "在解行。第二信忍通亦遍在。如道品中所",
    "T44n1851_012:0701c27": "說之信。別唯在於初二三地。如仁王說。信中",
    "T44n1851_012:0701c28": "下品在於初地。中在二地。上在三地。問曰。",
    "T44n1851_012:0701c29": "論說證信兩地。信在地前。故論說言。願善",
    "T44n1851_012:0702a01": "決定已入初地。非信地攝。今說信忍。何故在",
    "T44n1851_012:0702a02": "於初二三地。釋言。信者是其始相世間中說。",
    "T44n1851_012:0702a03": "世與出世相對有二。一地前地上相對分別。",
    "T44n1851_012:0702a04": "地前世間說為信地。地上出世判為證地。二",
    "T44n1851_012:0702a05": "就地上隨相以分。初二三地是其世間說為",
    "T44n1851_012:0702a06": "信忍。四地已上是出世故更與異名。名為順",
    "T44n1851_012:0702a07": "忍無生忍等。問曰。若言信是始相世間說者。",
    "T44n1851_012:0702a08": "四不壞信應在世間。何故就彼出世說乎。釋",
    "T44n1851_012:0702a09": "言。不壞是其證信故就出世證處論之。不同",
    "T44n1851_012:0702a10": "玄信。在出世故。或對地前初地出世名不壞",
    "T44n1851_012:0702a11": "淨。故地持云。初地菩薩得不壞淨生歡喜心。",
    "T44n1851_012:0702a12": "或復對彼三地已還世間之行四地出世名不",
    "T44n1851_012:0702a13": "壞淨。故地持云四地菩薩不壞淨首。如修",
    "T44n1851_012:0702a14": "多羅。第三順忍通亦遍在。別唯在於四五六",
    "T44n1851_012:0702a15": "地。如彼仁王及地經說。以此三地破相趣寂",
    "T44n1851_012:0702a16": "順入無生。故說為順。順有三品。下在四地。為",
    "T44n1851_012:0702a17": "道品觀。中在五地。為四諦觀。上在六地。十法",
    "T44n1851_012:0702a18": "平等及因緣觀。無生忍者。通亦遍在。別則不",
    "T44n1851_012:0702a19": "定。如龍樹說。初地已上亦得無生。若依仁王",
    "T44n1851_012:0702a20": "及與地經無生在於七八九地。下在七地。始",
    "T44n1851_012:0702a21": "習無生。中在八地。成就無生。上在九地。無生",
    "T44n1851_012:0702a22": "忍滿。問曰。前來以何義故不名無生。至此",
    "T44n1851_012:0702a23": "方論。釋有四義。一就行以論。前六地中差別",
    "T44n1851_012:0702a24": "修道諸行漸起。初地起願。二地起戒。三地起",
    "T44n1851_012:0702a25": "定。四地修起道品之慧。五地修起諦相應慧。",
    "T44n1851_012:0702a26": "六地修習緣起之慧。以此諸行分分新生故",
    "T44n1851_012:0702a27": "非無生。七地已上念念頓起。一切佛法無有",
    "T44n1851_012:0702a28": "別行新起之者。故名無生。二據修以解。初",
    "T44n1851_012:0702a29": "至六地功用修道修心未熟。故名為生。第七",
    "T44n1851_012:0702b01": "地中修無功用。八地已上成無功用。修心純",
    "T44n1851_012:0702b02": "熟故曰無生。三約有無二法以解。前六地中",
    "T44n1851_012:0702b03": "有無二行前後互起不能雙修。以互起故名",
    "T44n1851_012:0702b04": "之為生。七地已上寂用雙修無有間起。故名",
    "T44n1851_012:0702b05": "無生。四就一相如理以釋。初地已上觀法虛",
    "T44n1851_012:0702b06": "假破遣定性。名得無我。四地已上破相入如。",
    "T44n1851_012:0702b07": "未能證實自體無相。故非無生。七地已上證",
    "T44n1851_012:0702b08": "實離相知法本寂。由來不起故名無生。寂滅",
    "T44n1851_012:0702b09": "忍者。通亦遍在。別唯在於十地已上。於中唯",
    "T44n1851_012:0702b10": "有上下二品。如仁王說。下在十地。上在如來。",
    "T44n1851_012:0702b11": "故經說言。下忍行中名為菩薩。上忍中行名",
    "T44n1851_012:0702b12": "之為佛。問曰。此忍九地已前何故不得。以",
    "T44n1851_012:0702b13": "彼趣求一相寂滅無分別法。未能了達法界",
    "T44n1851_012:0702b14": "皆寂。故不得此。問曰。何故三持之中地前分",
    "T44n1851_012:0702b15": "多。地上為一。此五忍中地前為一。地上分",
    "T44n1851_012:0702b16": "多。釋言。地位開合不定。或有開前合後。如",
    "T44n1851_012:0702b17": "彼三持三決定等。或開後合前。如五忍等。或",
    "T44n1851_012:0702b18": "前後俱開。如五方便及六地等。或前後俱合。",
    "T44n1851_012:0702b19": "如彼證信二種地等。門別各異寧可一類。五",
    "T44n1851_012:0702b20": "忍之義大況麁爾。",
    "T44n1851_012:0702b21": "138 五種菩提義(一二)五種菩提義",
    "T44n1851_012:0702b22": "五菩提義如大品經無生品說。彼經直云五",
    "T44n1851_012:0702b23": "種菩提。不列名字。論有二釋。一以聲聞緣覺",
    "T44n1851_012:0702b24": "大乘三種菩提及與順忍無生法忍合說為",
    "T44n1851_012:0702b25": "五。第二直就大乘之中隨義分五。五名是何。",
    "T44n1851_012:0702b26": "一發心菩提。二伏心菩提。三明心菩提。四出",
    "T44n1851_012:0702b27": "到菩提。五無上菩提。言發心者。論云。在於無",
    "T44n1851_012:0702b28": "量生死發菩提心求大菩提。因中說果。是故",
    "T44n1851_012:0702b29": "名為發心菩提。言伏心者。論言。菩薩斷諸煩",
    "T44n1851_012:0702c01": "惱降伏其心。行諸波羅蜜名伏心菩提。明心",
    "T44n1851_012:0702c02": "菩提者。論言。菩薩觀三世法本來總別得法",
    "T44n1851_012:0702c03": "實相畢竟清淨。所謂般若波羅蜜相。名明心",
    "T44n1851_012:0702c04": "菩提。言出到者。論言。菩薩於般若中得方便",
    "T44n1851_012:0702c05": "力不著般若。滅一切煩惱得無生忍。出離三",
    "T44n1851_012:0702c06": "界到薩波若名出到菩提。言無上者。論言。",
    "T44n1851_012:0702c07": "道場斷煩惱習得阿耨菩提名為無上。問曰。",
    "T44n1851_012:0702c08": "此五位分何處。文無定判。義釋有三。一義分",
    "T44n1851_012:0702c09": "別。發心菩提在種性前善趣位中。以此在於",
    "T44n1851_012:0702c10": "無量生死求菩提故。伏心在於種性解行。以",
    "T44n1851_012:0702c11": "此位中伏忍攝故。明心菩提者。在於初地",
    "T44n1851_012:0702c12": "乃至六地。以此諸地得無我智破諸法故。出",
    "T44n1851_012:0702c13": "到在於七地已上乃至十地。以七地上出離",
    "T44n1851_012:0702c14": "情相到無生忍故名出到。又七地上得方便",
    "T44n1851_012:0702c15": "智不著有無。能出三界到菩提。故名為出到。",
    "T44n1851_012:0702c16": "如彼論說。得方便力不著般若。猶七地上十",
    "T44n1851_012:0702c17": "方便慧於空不著。得無生忍猶七地上無生",
    "T44n1851_012:0702c18": "法忍。無上菩提在於佛果。第二義者。發心菩",
    "T44n1851_012:0702c19": "提在於地前。以此發心求出道故。伏心在於",
    "T44n1851_012:0702c20": "初二三地。以此三地修世間行伏煩惱故。明",
    "T44n1851_012:0702c21": "在四地五地六地。以此三地同修慧明順無",
    "T44n1851_012:0702c22": "生故。後二如上。第三義者。發心菩提還在地",
    "T44n1851_012:0702c23": "前。伏心在於初地已上乃至五地。論言。伏",
    "T44n1851_012:0702c24": "心斷諸煩惱行諸波羅蜜。此五地中修施戒",
    "T44n1851_012:0702c25": "忍精進及禪五度行故。明菩提者在第六地。",
    "T44n1851_012:0702c26": "論言。明者謂般若相。般若在於第六地故。後",
    "T44n1851_012:0702c27": "二同前。此五種中前四是因。後一是果。問",
    "T44n1851_012:0702c28": "曰。前四通皆是因。何故論文偏言發心因中",
    "T44n1851_012:0702c29": "說果。釋言。望彼無上菩提前四皆是因中說",
    "T44n1851_012:0703a01": "果。隨分論之伏心已上分證菩提。是故不名",
    "T44n1851_012:0703a02": "因中說果。初發心者一向未證。是故名為因",
    "T44n1851_012:0703a03": "中說果。云何得知伏心已上分證菩提。釋言。",
    "T44n1851_012:0703a04": "有驗。如法華論釋法華經。所言八生乃至",
    "T44n1851_012:0703a05": "一生得菩提者。謂初地證智。故知地上亦證",
    "T44n1851_012:0703a06": "菩提。又涅槃說。須陀洹人八萬劫到。乃至",
    "T44n1851_012:0703a07": "辟支十千劫到。謂到性地阿耨菩提。明種性",
    "T44n1851_012:0703a08": "上亦證菩提。以同證故論家不名因中說果。",
    "T44n1851_012:0703a09": "五種菩提辨之麁爾。",
    "T44n1851_012:0703a10": "139 五種方便義(一二)五種方便義",
    "T44n1851_012:0703a11": "五種方便如地持說。巧修上順名為方便。方",
    "T44n1851_012:0703a12": "便不同。一門說五。五名是何。一隨護方便。二",
    "T44n1851_012:0703a13": "無罪方便。三思惟方便。四淨心方便。五決",
    "T44n1851_012:0703a14": "定方便。五中前二是種性位。次一在於解行",
    "T44n1851_012:0703a15": "位。次一在於初地已上乃至七地。後一在於",
    "T44n1851_012:0703a16": "八九十地。言隨護者。種性地中集善行也。行",
    "T44n1851_012:0703a17": "有福智。智慧之行隨法防護。福德之行隨人",
    "T44n1851_012:0703a18": "防護。謂修福時自護護他。故曰隨護。言無罪",
    "T44n1851_012:0703a19": "者。種性位中離過行也。行修離過故曰無罪。",
    "T44n1851_012:0703a20": "言思惟者。論自釋言。謂解行地。以解行中思",
    "T44n1851_012:0703a21": "量出道故曰思惟。言淨心者。論自釋言。謂",
    "T44n1851_012:0703a22": "解行地以解行中思量出道故曰思惟。言淨",
    "T44n1851_012:0703a23": "心者。論自釋言。從淨心地至具行地。此出世",
    "T44n1851_012:0703a24": "間證心清淨。故曰淨心。言決定者。謂決定地",
    "T44n1851_012:0703a25": "決定行地及畢竟地。決定地者是第八地。決",
    "T44n1851_012:0703a26": "定行者是第九地。畢竟地者是第十地。此三",
    "T44n1851_012:0703a27": "在於法流水中決定趣向無上菩提。故曰決",
    "T44n1851_012:0703a28": "定。五種方便略之云爾。",
    "T44n1851_012:0703a29": "140 五種善法義(一二)五種善法義",
    "T44n1851_012:0703b01": "五種善法者。謂信戒施多聞智慧。始於三寶",
    "T44n1851_012:0703b02": "得清淨心名之為信。依信起行行初離過。故",
    "T44n1851_012:0703b03": "次明戒。既離惡已次修善行。善有福智。福行",
    "T44n1851_012:0703b04": "易為。故次明施。既修福已次宜起智。智由",
    "T44n1851_012:0703b05": "聞法。故次明聞。依聞起慧。故次第五明其智",
    "T44n1851_012:0703b06": "慧。五善如是。",
    "T44n1851_012:0703b07": "141 五行義(一二)五行義三門分別一釋名　二辨體　三就位",
    "T44n1851_012:0703b08": "分別",
    "T44n1851_012:0703b09": "五行之義出涅槃經。名字是何。一是聖行。",
    "T44n1851_012:0703b10": "二是梵行。三是天行。四是病行。五嬰兒行。言",
    "T44n1851_012:0703b11": "聖行者。就人為名。如經中釋。諸佛菩薩是其",
    "T44n1851_012:0703b12": "聖人。聖人之行名為聖行。又此亦得當相為",
    "T44n1851_012:0703b13": "名。會正名聖。此行會正故名聖行。問曰。五行",
    "T44n1851_012:0703b14": "皆聖人行。何故獨此偏名聖行。釋言。諸行名",
    "T44n1851_012:0703b15": "有通別。通則一切皆是聖行。於中別分初一",
    "T44n1851_012:0703b16": "名聖。餘者隨義更與異名。良以此行正聖人",
    "T44n1851_012:0703b17": "自行之體故偏名聖。言梵行者。當相為名。梵",
    "T44n1851_012:0703b18": "名為淨。利他之行能為一切不善對治離過",
    "T44n1851_012:0703b19": "清淨。故名為梵。亦可此行從果為名。初禪已",
    "T44n1851_012:0703b20": "上離欲果報。名之為梵。四無量等能生梵果。",
    "T44n1851_012:0703b21": "故名梵行。又復涅槃亦名梵果。此行能得說",
    "T44n1851_012:0703b22": "為梵行。言天行者。當相為名。一切禪定名為",
    "T44n1851_012:0703b23": "天住。天住之行名為天行。亦可此行從果立",
    "T44n1851_012:0703b24": "稱。初禪已上淨天果報名之為天。禪為彼因",
    "T44n1851_012:0703b25": "名為天行。又禪能得大般涅槃第一義天亦",
    "T44n1851_012:0703b26": "名天行。言病行者。從所治為名。罪業是病。",
    "T44n1851_012:0703b27": "治病之行故名病行。嬰兒行者。有二種。一者",
    "T44n1851_012:0703b28": "自利。二者利他。若論自利從喻為名。行離分",
    "T44n1851_012:0703b29": "別如彼嬰兒無所辨了名嬰兒行。若論利他",
    "T44n1851_012:0703c01": "從所化為名。如經中說。凡夫二乘始行菩",
    "T44n1851_012:0703c02": "薩如似嬰兒。化此嬰兒名嬰兒行。名義如是",
    "T44n1851_012:0703c03": "此一門竟。次辨體相。聖行體者。經說有三。一戒。",
    "T44n1851_012:0703c04": "二定。三者智慧。此三如上三學章中具廣分",
    "T44n1851_012:0703c05": "別。梵行體者。依經有二。一七善法化他之德。",
    "T44n1851_012:0703c06": "二四無量化他之心。何者七善。如經中說。一",
    "T44n1851_012:0703c07": "者知法。二者知義。三者知時。四者知足。五者",
    "T44n1851_012:0703c08": "知自。六者知眾。七知尊卑。七中前五是自",
    "T44n1851_012:0703c09": "利行。後二利他。自利二行具足方堪益物。",
    "T44n1851_012:0703c10": "是以明之。言知法者。知佛所說十二部經。言",
    "T44n1851_012:0703c11": "知義者。知經所說一切法義。言知時者。知起",
    "T44n1851_012:0703c12": "行時。知如是時任修寂靜。如是時中任修精",
    "T44n1851_012:0703c13": "進。如是時中任修捨心。如是時中任修施戒。",
    "T44n1851_012:0703c14": "如是一切。言知足者。是節量行。知於飲食湯",
    "T44n1851_012:0703c15": "藥眾具受求以限。故曰知足。言自知者。於",
    "T44n1851_012:0703c16": "前所修自行功德有成就者如實知之。故曰",
    "T44n1851_012:0703c17": "自知。故經說言。菩薩自知我有如是信戒施",
    "T44n1851_012:0703c18": "等。言知眾者。善知剎利婆羅門等種種眾別。",
    "T44n1851_012:0703c19": "如應教化。知尊卑者。知彼所化行有優劣。",
    "T44n1851_012:0703c20": "量宜勸道。七善如是。四無量心如上廣辨。有",
    "T44n1851_012:0703c21": "人更說。知見覺等以為梵行。案經以求四無",
    "T44n1851_012:0703c22": "量慧。知見覺心及六念等亦是第四捨中所",
    "T44n1851_012:0703c23": "收。不應別分。天行體者。謂八禪定。此義如",
    "T44n1851_012:0703c24": "後八禪章中具廣分別。此前三行猶地持中",
    "T44n1851_012:0703c25": "三住所攝。初聖行者。是彼聖住。第二梵行是",
    "T44n1851_012:0703c26": "彼梵住。第三天行是彼天住。前三攝善。後二",
    "T44n1851_012:0703c27": "離過。懺治前法名為病行。不起後過名嬰",
    "T44n1851_012:0703c28": "兒行。又化嬰兒令不起過亦得名為嬰兒行",
    "T44n1851_012:0703c29": "矣。體相如是此二門竟。次就位論。此五通則遍在",
    "T44n1851_012:0704a01": "諸地。隨相別分修在地前。成在地上。此云何",
    "T44n1851_012:0704a02": "知。如經中說。定行成時住堪忍地。慧行成時",
    "T44n1851_012:0704a03": "住不動地。慈行成時住於極愛一子之地。捨",
    "T44n1851_012:0704a04": "行成時住空平等地。所成皆在初地已上。明",
    "T44n1851_012:0704a05": "知修處在於地前。五行如是。",
    "T44n1851_012:0704a06": "142 五生義(一二)五生義",
    "T44n1851_012:0704a07": "五生之義出地持論。受報隨物故名為生。生",
    "T44n1851_012:0704a08": "別不同。一門說五。五名是何。一息苦生。二隨",
    "T44n1851_012:0704a09": "類生。三者勝生。四增上生。五者最後生。此五",
    "T44n1851_012:0704a10": "通論皆遍諸地。隨相別分前三地前。後二地",
    "T44n1851_012:0704a11": "上。息苦生者。菩薩願力自在力故受生三界。",
    "T44n1851_012:0704a12": "隨所生處能除物惱。名息苦生。所息之苦略",
    "T44n1851_012:0704a13": "有二種。一息現苦。謂三劫時及於餘時能息",
    "T44n1851_012:0704a14": "物苦。二息當苦。邪見眾生奉事天神。及諸惡",
    "T44n1851_012:0704a15": "行教令遠離不受當苦。隨類生者。菩薩願力",
    "T44n1851_012:0704a16": "自在力故與物同生。教令離惡化之住善。名",
    "T44n1851_012:0704a17": "隨類生。言勝生者。菩薩自以功德善業於人",
    "T44n1851_012:0704a18": "天中受八勝生。言八報者。如地持說。謂壽",
    "T44n1851_012:0704a19": "具足色具足等。增上生者。初地已上十王等",
    "T44n1851_012:0704a20": "報名增上生。最後生者。菩薩學窮受生剎利",
    "T44n1851_012:0704a21": "波羅門家。得阿耨菩提作一切佛事。名最後",
    "T44n1851_012:0704a22": "生。問曰。此五二種生中為是分段。為是變易。",
    "T44n1851_012:0704a23": "釋言。此五在地前者亦是應化。亦是分段。",
    "T44n1851_012:0704a24": "願力自在力故隨物現受。故是應化。隨所生",
    "T44n1851_012:0704a25": "處即與有漏結業相應。故是分段。所受是其",
    "T44n1851_012:0704a26": "六道身故非是變易故。在地上者惡道之身",
    "T44n1851_012:0704a27": "唯是應化。惡業盡故非是分段。善道之身亦",
    "T44n1851_012:0704a28": "是應化。應化如前。亦是分段。地上菩薩有",
    "T44n1851_012:0704a29": "漏殘氣未盡。隨所生處與之相應故。是所受",
    "T44n1851_012:0704b01": "亦是六道身。故非是變易。此義如前二生死",
    "T44n1851_012:0704b02": "中具廣分別。五生如是。",
    "T44n1851_012:0704b03": "143 五無量義(一二)五無量義五門分別一釋名　二辨相　三次",
    "T44n1851_012:0704b04": "第　四約對十盡共相收攝　五對二十無量共相收",
    "T44n1851_012:0704b05": "攝",
    "T44n1851_012:0704b06": "五無量者。是化他智。名字是何。一眾生界無",
    "T44n1851_012:0704b07": "量。二世界無量。三法界無量。四調伏界無量。",
    "T44n1851_012:0704b08": "五調伏方便界無量。善知所化眾生差別名",
    "T44n1851_012:0704b09": "眾生無量。善知眾生住處不同名世界無量。",
    "T44n1851_012:0704b10": "知諸眾生心心所起善惡等法用之教化名法",
    "T44n1851_012:0704b11": "界無量。知諸眾生根性差別名調伏無量。然",
    "T44n1851_012:0704b12": "此非直知調伏心。亦知不調。以調為主。故偏",
    "T44n1851_012:0704b13": "言耳。知度生法名調伏方便。度生法中行修",
    "T44n1851_012:0704b14": "善巧名為方便。用此授人調令起行名調伏",
    "T44n1851_012:0704b15": "方便。又復令他起行善巧亦名方便。問曰。如",
    "T44n1851_012:0704b16": "彼四無量心名為無量。今此五種亦名無量。",
    "T44n1851_012:0704b17": "無量之言為當在境。為就心說。釋言。不偏癈",
    "T44n1851_012:0704b18": "心論境。四境五境俱是無量。約境論心。四",
    "T44n1851_012:0704b19": "無量心五無量智皆是無量。名義如是此一門竟。",
    "T44n1851_012:0704b20": "次辨其相。如地持說。六十一種眾生名眾生",
    "T44n1851_012:0704b21": "無量。何者是其六十一種。文無定判。有人釋",
    "T44n1851_012:0704b22": "言。調伏界中就人不同有五十五。加以六道",
    "T44n1851_012:0704b23": "為六十一。或可如此。要略如是。若隨心別",
    "T44n1851_012:0704b24": "形類不同。地處差異。難以限算。故地持言。",
    "T44n1851_012:0704b25": "隨意地身則有無量。十方世界國土不同有",
    "T44n1851_012:0704b26": "無量種。如娑婆等。名世界無量。無善惡無",
    "T44n1851_012:0704b27": "記三性之法。一一分別各有無邊。名法界無",
    "T44n1851_012:0704b28": "量。調伏界者如地持說。從一至十有五十五。",
    "T44n1851_012:0704b29": "廣亦無邊。調伏方便如地持論成就品說。二",
    "T44n1851_012:0704c01": "十七種方便一一各有九品分別。為無量種",
    "T44n1851_012:0704c02": "此二門竟。次明五種次第之義。如地持說。菩薩方",
    "T44n1851_012:0704c03": "便為化眾生。是故先說眾生無量。所化眾生",
    "T44n1851_012:0704c04": "住處可得。是故次說第二無量。用何法化。是",
    "T44n1851_012:0704c05": "故次說第三無量。依何心化。是故次說第四",
    "T44n1851_012:0704c06": "無量。化住何法。是故次說第五無量此三門竟。次",
    "T44n1851_012:0704c07": "對十盡共相收攝。十盡之義如地經說。一眾",
    "T44n1851_012:0704c08": "生界盡。二世界盡。三虛空盡。四法界盡。五佛",
    "T44n1851_012:0704c09": "出世界盡。六涅槃界盡。七如來智界盡。八心",
    "T44n1851_012:0704c10": "緣界盡。九佛境界智入界盡。十世間轉法轉",
    "T44n1851_012:0704c11": "智轉界盡。此十皆悉該攝窮極。故名為盡。眾",
    "T44n1851_012:0704c12": "生無量攝眾生盡。世界無量攝世界盡虛空",
    "T44n1851_012:0704c13": "界盡。法界無量攝法界盡。調伏無量攝心緣",
    "T44n1851_012:0704c14": "界盡。調伏方便攝佛出世界涅槃界如來智",
    "T44n1851_012:0704c15": "界佛境界智入界盡。五種無量共攝第十世",
    "T44n1851_012:0704c16": "轉法轉智轉界盡。以彼總收此四門竟。次對地",
    "T44n1851_012:0704c17": "經二十種無量共相收攝。何者二十。如彼經",
    "T44n1851_012:0704c18": "說。一無量眾生界。二佛無量化業。三無量世",
    "T44n1851_012:0704c19": "界。四佛無量淨土。五無量法界。六佛無量智。",
    "T44n1851_012:0704c20": "七無量劫。八佛無量通達三世界事。九無量",
    "T44n1851_012:0704c21": "隨信化。十無量根。十一無量隨根說。十二",
    "T44n1851_012:0704c22": "無量心行。十三佛無量心行。十四佛無量說",
    "T44n1851_012:0704c23": "對治。十五無量聲聞乘法。十六佛無量說聲",
    "T44n1851_012:0704c24": "聞乘。十七無量辟支佛乘法。十八佛無量知",
    "T44n1851_012:0704c25": "辟支佛乘。十九無量大乘法。二十佛無量種",
    "T44n1851_012:0704c26": "說大乘。此二十中初二一對是眾生無量。次",
    "T44n1851_012:0704c27": "二一對是世界無量。次四兩對是法界無量。",
    "T44n1851_012:0704c28": "次六三對是調伏無量。後六三對是其調伏",
    "T44n1851_012:0704c29": "方便無量。五無量義辨之粗爾。",
    "T44n1851_012:0705a01": "144 五德舉罪義(一二)五德舉罪義",
    "T44n1851_012:0705a02": "五德舉罪如律中說。地持論中亦具明之。五",
    "T44n1851_012:0705a03": "名是何。一者慈心不以瞋恚。謂見他人有所",
    "T44n1851_012:0705a04": "毀犯以慈愍心舉罪令識。不以瞋恚故揚其",
    "T44n1851_012:0705a05": "過。二者柔軟不以麁獷。謂舉罪時軟言求聽。",
    "T44n1851_012:0705a06": "然後舉之不得麁獷令其瞋忿。三者利益不",
    "T44n1851_012:0705a07": "以損減。謂舉罪時屏處私語令其覺。令捨過",
    "T44n1851_012:0705a08": "住善終不彰揚使致衰惱。四者真實不以虛",
    "T44n1851_012:0705a09": "妄。謂舉罪時要具三根。見聞疑等。然後舉罪",
    "T44n1851_012:0705a10": "終不虛妄。五者知時不以非時。謂舉罪時先",
    "T44n1851_012:0705a11": "觀自己。有其勢力多善伴黨堪任治罰則宜",
    "T44n1851_012:0705a12": "舉之。無時便止。又觀前人。若無勢力惡黨",
    "T44n1851_012:0705a13": "相用是時宜舉。有時便止。如是一切名為以",
    "T44n1851_012:0705a14": "時不以非時。此五是其舉罪行德。故名五德。",
    "T44n1851_012:0705a15": "五德如是。",
    "T44n1851_012:0705a16": "145 五種教誡義(一二)五種教誡義",
    "T44n1851_012:0705a17": "五種教誡出地持論。教謂教示。誡謂誡約。",
    "T44n1851_012:0705a18": "教誡不同。一門說五。五名是何。一者名制。制",
    "T44n1851_012:0705a19": "斷惡法。二者名聽。聽修善法。此二是本。後三",
    "T44n1851_012:0705a20": "隨之。三者名舉。於前制聽有缺減者如法舉",
    "T44n1851_012:0705a21": "之。此言舉者是其彰舉。標過令識。不同賓",
    "T44n1851_012:0705a22": "舉。四名折伏。於前制聽數數毀犯折伏與",
    "T44n1851_012:0705a23": "念令其改悔。五名歡喜。於前制聽有實德者",
    "T44n1851_012:0705a24": "稱揚讚說令其歡喜。五種教誡略之云爾。",
    "T44n1851_012:0705a25": "146 六波羅蜜義(一二)六波羅蜜義十門分別一翻名解釋　二論體",
    "T44n1851_012:0705a26": "　三開合辨相　四通就諸行同相分別　五別就諸行",
    "T44n1851_012:0705a27": "異相分別　六修之所為辨論是非　七六度相攝",
    "T44n1851_012:0705a28": "　八資導為因　九就位分異并辨優劣不同　十因",
    "T44n1851_012:0705a29": "起次第",
    "T44n1851_012:0705a30": "第一釋名。六波羅蜜者。謂檀波羅蜜乃至般",
    "T44n1851_012:0705b01": "若波羅蜜。初言檀者。是外國語。此名布施。以",
    "T44n1851_012:0705b02": "己財事分布與他。名之為布。輟己惠人。目之",
    "T44n1851_012:0705b03": "為施。言尸羅者。此方正翻名曰清涼。三業炎",
    "T44n1851_012:0705b04": "非焚燒行人。事等如熱。戒能防息。故號清涼。",
    "T44n1851_012:0705b05": "復言戒者。隨義傍翻以能防焚故復稱戒。言",
    "T44n1851_012:0705b06": "羼提者。此名忍辱。他人加毀名之為辱。於辱",
    "T44n1851_012:0705b07": "能安目之為忍。毘離耶者。此名精進。練心於",
    "T44n1851_012:0705b08": "法故說為精。精心務達故稱為進。言禪那者。",
    "T44n1851_012:0705b09": "此名思惟修。亦名功德叢林。上界靜法審觀",
    "T44n1851_012:0705b10": "方成名思惟修。能生諸德故復說為功德叢",
    "T44n1851_012:0705b11": "林。言般若者。此方名慧。於法觀達故稱為",
    "T44n1851_012:0705b12": "慧。此六何故名波羅蜜。波羅蜜者是外國語。",
    "T44n1851_012:0705b13": "此翻名度亦名到彼岸。所言度者如地持說。",
    "T44n1851_012:0705b14": "度有三種。一者時度。此之六度行依從種",
    "T44n1851_012:0705b15": "性上度三僧祇方始成滿。故彼優婆塞經說",
    "T44n1851_012:0705b16": "言。前二僧祇所行檀等非波羅蜜。第三僧祇",
    "T44n1851_012:0705b17": "所修行者是波羅蜜。彼亦就其時度為言。二",
    "T44n1851_012:0705b18": "者果度。此六能得大菩提果。三者自性清淨",
    "T44n1851_012:0705b19": "度。修此六種能捨有相到法實性。具斯三義",
    "T44n1851_012:0705b20": "故名為度。到彼岸者波羅者岸蜜者是到。釋",
    "T44n1851_012:0705b21": "有兩義。第一能捨生死此岸到於究竟涅槃",
    "T44n1851_012:0705b22": "彼岸。與前度中果度相似。第二能捨生死涅",
    "T44n1851_012:0705b23": "槃有相此岸到於平等無相彼岸。與前度中",
    "T44n1851_012:0705b24": "自性清淨度其義相似。具斯兩義名到彼岸。",
    "T44n1851_012:0705b25": "第二門中辨其體性。於中約就色心等法以",
    "T44n1851_012:0705b26": "論其性。隨義進退略有五種。一就根本。六度",
    "T44n1851_012:0705b27": "皆以心法為體。離心之外更無行德。二據攝",
    "T44n1851_012:0705b28": "修方便為論。六度皆以色心為體。如布施中。",
    "T44n1851_012:0705b29": "身口捨財是其色性。思願捨財是心自性。第",
    "T44n1851_012:0705c01": "二戒中身口離過是其色性。內心清淨是心",
    "T44n1851_012:0705c02": "自性。忍中身口意不罵不報是色自性。內心",
    "T44n1851_012:0705c03": "安忍是心自性。就精進中身口造修是其色",
    "T44n1851_012:0705c04": "性。內心策懃是心自性。就禪定中身口安靜",
    "T44n1851_012:0705c05": "是其色性。內心不亂是心自性。就般若中身",
    "T44n1851_012:0705c06": "口求法是其色性。內心照明是心自性。第三",
    "T44n1851_012:0705c07": "約境以論行體。前之四種隨事造修該通色",
    "T44n1851_012:0705c08": "心。後二是其證法之行。局唯在心。住境見",
    "T44n1851_012:0705c09": "法唯心能故。第四就其行相以分。前三是其",
    "T44n1851_012:0705c10": "化眾生力。化藉三業該通色心。後三是其護",
    "T44n1851_012:0705c11": "煩惱力。局唯在心。伏惑斷結唯心能故。此之",
    "T44n1851_012:0705c12": "二力後當更辨。第五就其業性分別。布施持",
    "T44n1851_012:0705c13": "戒三業自性該通色心。施中思願是其意業。",
    "T44n1851_012:0705c14": "身口捨財是身口業。戒中心淨是其意業。身",
    "T44n1851_012:0705c15": "口清淨是身口業。故此二種該通色心。後四",
    "T44n1851_012:0705c16": "心法意業自性。局唯在心。體性如是。第三",
    "T44n1851_012:0705c17": "門中開合辨相。開合不定。約之唯一。統攝",
    "T44n1851_012:0705c18": "諸行唯一助道。或分為二。二有兩門。一約行",
    "T44n1851_012:0705c19": "分二。謂自利利他之道。如彼相續解脫經說。",
    "T44n1851_012:0705c20": "前三是其化眾生力。化力即是利他行也。後",
    "T44n1851_012:0705c21": "三是其護煩惱力。護惱即是自利行也。化眾",
    "T44n1851_012:0705c22": "生中先以布施攝取眾生。次以持戒不惱不",
    "T44n1851_012:0705c23": "怖。後以忍辱於彼惱害逼迫恐怖堪忍攝取。",
    "T44n1851_012:0705c24": "護煩惱中先以精進麁伏煩惱修習善法。不",
    "T44n1851_012:0705c25": "為煩惱之所傾動。次以禪定正伏煩惱。令其",
    "T44n1851_012:0705c26": "不起。後以智慧永斷煩惱。二就德分二。德有",
    "T44n1851_012:0705c27": "二種。一是福德。二是智慧。辨此二種經論不",
    "T44n1851_012:0705c28": "同。乃有四別。第一依彼優婆塞經施戒精",
    "T44n1851_012:0705c29": "進判為福分。以彼事中方便所作故說為福。",
    "T44n1851_012:0706a01": "忍禪般若判為慧分。般若正是慧之正體。慧",
    "T44n1851_012:0706a02": "心安法說之為忍。如五忍等。蓋乃是其法思",
    "T44n1851_012:0706a03": "惟解忍。不取安苦他不益忍。專心住理不動",
    "T44n1851_012:0706a04": "名定。非是事中住心之定。以此忍定同即慧",
    "T44n1851_012:0706a05": "故說為慧分斥取小分非盡言耳。第二依彼",
    "T44n1851_012:0706a06": "相續解脫及地持論前三是福。般若是智精",
    "T44n1851_012:0706a07": "進與禪亦福亦智。依精進故修施戒忍四無",
    "T44n1851_012:0706a08": "量等名為福分。起聞思修陰巧便等名為智",
    "T44n1851_012:0706a09": "分。又依禪定修四無量名為福分。修陰界",
    "T44n1851_012:0706a10": "入巧便觀名為智分。然此就其功能以分判",
    "T44n1851_012:0706a11": "為福智。論其體性性是福德。第三就彼大品",
    "T44n1851_012:0706a12": "等經前五為福。非慧性故般若是智。是慧性",
    "T44n1851_012:0706a13": "故。四依涅槃經前五及與事中般若同為福",
    "T44n1851_012:0706a14": "分。理觀般若說為智分。故彼經言。福莊嚴",
    "T44n1851_012:0706a15": "者。謂檀波羅蜜乃至般若。非般若波羅蜜。慧",
    "T44n1851_012:0706a16": "莊嚴者。是般若波羅蜜。依彼經中六度之行",
    "T44n1851_012:0706a17": "各有二種。一者隨事修行不到實性。非是自",
    "T44n1851_012:0706a18": "性清淨度故非波羅蜜。二依理修行到法實",
    "T44n1851_012:0706a19": "性。是其自性清淨度故是波羅蜜。前五莫問",
    "T44n1851_012:0706a20": "依事依理。同名為福。就般若中隨事修者。不",
    "T44n1851_012:0706a21": "見實性亦判為福。依理成者。見實性故說為",
    "T44n1851_012:0706a22": "智分。或分為三。所謂三學。前四戒學。次一",
    "T44n1851_012:0706a23": "定學。後一慧學。故地持云。眾具自性眷屬無",
    "T44n1851_012:0706a24": "盡是名戒學。禪為定學。般若慧學。言眾具者。",
    "T44n1851_012:0706a25": "是其布施。施為戒因。故曰眾具。言自性者。是",
    "T44n1851_012:0706a26": "其戒度。戒度正是戒學自體。故言自性。言",
    "T44n1851_012:0706a27": "眷屬者。忍波羅蜜。堪忍諸緣助成戒行。故云",
    "T44n1851_012:0706a28": "眷屬。言無盡者。以精進故持戒不息。故曰無",
    "T44n1851_012:0706a29": "盡。精進通策。以何義故偏說為戒。釋有三",
    "T44n1851_012:0706b01": "義。一三學中戒學在初。就初以言。故攝戒中。",
    "T44n1851_012:0706b02": "二戒學中備具三聚攝行寬廣難可成立。必",
    "T44n1851_012:0706b03": "須精進佐助方成。故攝戒中。三者戒學隨",
    "T44n1851_012:0706b04": "事修行。難成易敗。必須精進佐助方立。故攝",
    "T44n1851_012:0706b05": "戒中。或分為四。如彼相續解脫經說。前三戒",
    "T44n1851_012:0706b06": "學。禪為定學。般若慧學。精進通策別為一門。",
    "T44n1851_012:0706b07": "故有四種。或說為五。謂哀愍愛語勇猛惠施",
    "T44n1851_012:0706b08": "說深法義。如地持說。哀愍攝禪哀愍是悲。",
    "T44n1851_012:0706b09": "悲亦是禪。故攝禪定。愛語攝戒及與智慧。良",
    "T44n1851_012:0706b10": "以愛語離口四過戒分所收。是故攝戒。依慧",
    "T44n1851_012:0706b11": "起說。是故攝慧。勇猛攝於忍進及慧。由勇",
    "T44n1851_012:0706b12": "猛故苦緣不動。故攝忍辱。由勇猛故策修善",
    "T44n1851_012:0706b13": "法。故攝精進。由勇猛故能入深義。故攝般",
    "T44n1851_012:0706b14": "若。惠施攝檀。說深法義攝禪。攝慧依禪起",
    "T44n1851_012:0706b15": "說。是故攝禪依智起說。是故攝慧。或分為六。",
    "T44n1851_012:0706b16": "所謂檀等六波羅蜜。或復說十。謂十波羅蜜。",
    "T44n1851_012:0706b17": "就前六中開出方便願力智等四波羅蜜。故",
    "T44n1851_012:0706b18": "合有十。是故經中說後四種為前六伴。然經",
    "T44n1851_012:0706b19": "論中說伴不同。若依相續解脫經中別說其",
    "T44n1851_012:0706b20": "伴。彼說方便別伴前三。願伴精進。力伴禪",
    "T44n1851_012:0706b21": "定。智伴般若。何故方便偏伴前三。以前三種",
    "T44n1851_012:0706b22": "化眾生力化物須巧。故為方便別伴前三。何",
    "T44n1851_012:0706b23": "故以願別伴精進。精進勝求須願佐助。故偏",
    "T44n1851_012:0706b24": "伴之。伴有二種。一者前伴。如彼經說。以現",
    "T44n1851_012:0706b25": "在世多煩惱故。不能精進懃修善法。願未來",
    "T44n1851_012:0706b26": "世煩惱微薄懃修善法。故為前伴。二者後伴。",
    "T44n1851_012:0706b27": "依精進故能起願心。上上勝求故為後伴。何",
    "T44n1851_012:0706b28": "故以力別伴禪定。定多力用。故力伴之。伴有",
    "T44n1851_012:0706b29": "二種。一者前伴。如彼經說。近善知識聽聞正",
    "T44n1851_012:0706c01": "法。內正思惟。轉劣悕望得勝悕望。名之為力",
    "T44n1851_012:0706c02": "以是力故能修禪定。故為前伴。二者後伴。依",
    "T44n1851_012:0706c03": "禪定故起神通力。故為後伴。又復禪定發生",
    "T44n1851_012:0706c04": "如來十力種性。名之為力。此力亦是禪定後",
    "T44n1851_012:0706c05": "伴。何故以智別伴般若。知見性同相伴義親。",
    "T44n1851_012:0706c06": "故偏伴之。伴有二種。一者前伴。由世諦智",
    "T44n1851_012:0706c07": "開引出生第一義慧。故為前伴。二者後伴。依",
    "T44n1851_012:0706c08": "真諦智起世智用。故為後伴。若依地經及",
    "T44n1851_012:0706c09": "地持論通伴前六。彼說巧智以為方便。以",
    "T44n1851_012:0706c10": "方便故能修施等無量善法。求增進智名之",
    "T44n1851_012:0706c11": "為願。以是願故令其施等上上勝進。堅固之",
    "T44n1851_012:0706c12": "智不為魔動。名之為力。以是力故令彼施等",
    "T44n1851_012:0706c13": "不可破壞。於法開覺。名之為智。以是智故於",
    "T44n1851_012:0706c14": "施等法差別。示現攝化眾生。故後四種通伴",
    "T44n1851_012:0706c15": "前六。或復分為八萬四千諸度法門。如賢",
    "T44n1851_012:0706c16": "劫經說。彼說。如來三十二相八十種好十力",
    "T44n1851_012:0706c17": "無畏一切功德令有三百五十種門。一一門",
    "T44n1851_012:0706c18": "中皆以六度行修為因。便有二千一百度門。",
    "T44n1851_012:0706c19": "用此對四大及六衰十種之患便有二萬一",
    "T44n1851_012:0706c20": "千度門。言四大者。地水火風自身之患。言",
    "T44n1851_012:0706c21": "六衰者。謂外色聲香味觸法六塵之患。此六",
    "T44n1851_012:0706c22": "大賊衰耗善法。故名為衰。以此二萬一千度",
    "T44n1851_012:0706c23": "門化四眾生。故有八萬四千度門。四眾生",
    "T44n1851_012:0706c24": "者。一是多嗔。二是多貪。三是多癡。四是三",
    "T44n1851_012:0706c25": "毒等分。此等廣略各隨一宜。今據一門且論",
    "T44n1851_012:0706c26": "六種。第四門中通就諸行同相分別。諸行",
    "T44n1851_012:0706c27": "相似說名同相。廣略不定。於中增數次第辨",
    "T44n1851_012:0706c28": "之。或說為二。二有兩門。一有作無作相對分",
    "T44n1851_012:0706c29": "二。檀等諸行方便修成名為有作。無始法性",
    "T44n1851_012:0707a01": "顯成今德名為無作。是義云何。真識之心體",
    "T44n1851_012:0707a02": "是一切功德法性。本為妄陰名為佛性。不名",
    "T44n1851_012:0707a03": "行德。後息妄想彼心顯了。說為檀等。故曰無",
    "T44n1851_012:0707a04": "作。又經中說。真如法中離一切著。名之為",
    "T44n1851_012:0707a05": "檀。無一切惡即名為戒。無有瞋惱即名為忍。",
    "T44n1851_012:0707a06": "無有懈隋名為精進。遠離動亂說為禪定。永",
    "T44n1851_012:0707a07": "無闇障即名般若。此等一體隨義以分此義。",
    "T44n1851_012:0707a08": "昔隱今時始顯說為無作六波羅蜜。此波羅",
    "T44n1851_012:0707a09": "蜜諸聖同體無有差別。以真如法無別體故。",
    "T44n1851_012:0707a10": "二世間出世間相對分二。隨事修行名為世",
    "T44n1851_012:0707a11": "間。合理而成名為出世。又復地前名為世間。",
    "T44n1851_012:0707a12": "地上名出。或說為三。如彼相續解脫經說。一",
    "T44n1851_012:0707a13": "是因相。所謂大悲。悲能起行故說為因。二者",
    "T44n1851_012:0707a14": "果相。謂攝眾生得未來報。三能作。大義施等",
    "T44n1851_012:0707a15": "諸行能得菩提。或說為四。四有三門。一攝修",
    "T44n1851_012:0707a16": "方便以分四種。如彼相續解脫經說。一大悲",
    "T44n1851_012:0707a17": "方便。能趣起施等。二思惟方便。起施等法。",
    "T44n1851_012:0707a18": "三常方便。於施等法無間修習。四頓方便。於",
    "T44n1851_012:0707a19": "施等法具足修習。二據修論四。如地持說。",
    "T44n1851_012:0707a20": "一決定修。於施等法堅心修學不為緣動。二",
    "T44n1851_012:0707a21": "專心修。於施等法專意修學不雜餘相。三者",
    "T44n1851_012:0707a22": "常修。恒作不息。四無罪修。修時離過。三就",
    "T44n1851_012:0707a23": "能說四。如相續解脫及地持說。一者對治。",
    "T44n1851_012:0707a24": "能治六弊。二成菩提。具修施等法能得菩提。",
    "T44n1851_012:0707a25": "三能攝自他。修行施等能令自他離過恐怖",
    "T44n1851_012:0707a26": "得勝安樂。四得未來果。修行施等於未來世",
    "T44n1851_012:0707a27": "生善趣中受勝福報。或說為五。五有三門。一",
    "T44n1851_012:0707a28": "攝修方便。以論五種。如彼相續解脫經說。一",
    "T44n1851_012:0707a29": "者先當多修信解。如地持說。於八解處起",
    "T44n1851_012:0707b01": "淨信心。二起於聞慧。聞菩薩藏以為方便。三",
    "T44n1851_012:0707b02": "護菩提心。心為行本。是故須護。四近善知",
    "T44n1851_012:0707b03": "識。行依支成。是故須近。五精懃修學。無間",
    "T44n1851_012:0707b04": "善業。五中前四起修方便。後一心修施等",
    "T44n1851_012:0707b05": "善法。二離過說五。亦如相續解脫經說。一者",
    "T44n1851_012:0707b06": "無礙。修行施等能除六弊。二者無願。修行施",
    "T44n1851_012:0707b07": "等不願名利。三者無過。於施等法遠離雜染",
    "T44n1851_012:0707b08": "無方便過。四無妄想。不隨言說分別取著。五",
    "T44n1851_012:0707b09": "迴向菩提。不以施等求餘果報。唯求佛智。三",
    "T44n1851_012:0707b10": "就能說五。亦如相續解脫經說。一增上樂因",
    "T44n1851_012:0707b11": "能得菩提。二攝取自他。三得未來報。四遠離",
    "T44n1851_012:0707b12": "煩惱。五不往惡趣。或說為六。如攝論說。一",
    "T44n1851_012:0707b13": "廣大意。為一切生死無量無邊阿僧祇劫修",
    "T44n1851_012:0707b14": "行六度不生足相。二長時意。無量無邊阿僧",
    "T44n1851_012:0707b15": "祇劫修行六度不患其長。三隨喜意。見諸眾",
    "T44n1851_012:0707b16": "生得淨涅槃菩薩隨喜過彼得者。四恩德意。",
    "T44n1851_012:0707b17": "不見自己於生有恩。唯見眾生於己有恩。由",
    "T44n1851_012:0707b18": "彼受化令我得成諸度行故。五大志意。用己",
    "T44n1851_012:0707b19": "所行一切善根迴向施與一切眾生。六善好",
    "T44n1851_012:0707b20": "意。用前所施眾生善根代生迴向無上菩提。",
    "T44n1851_012:0707b21": "或說為七。如彼相續解脫經說。一行施等不",
    "T44n1851_012:0707b22": "求他知。二於諸法不著諸見。三於大菩提不",
    "T44n1851_012:0707b23": "生疑惑若是若非。四不自讚毀他五不高慢",
    "T44n1851_012:0707b24": "及不放逸。六不以少劣生知足想。七不起惱",
    "T44n1851_012:0707b25": "嫉。或復論九。如地持說。一者自性明其行",
    "T44n1851_012:0707b26": "體。二者一切彰其行相。三名為難。起修殊",
    "T44n1851_012:0707b27": "勝難為能為。四一切門攝行寬廣諸行同入。",
    "T44n1851_012:0707b28": "五者善人起行純善。六一切行起行具足。七",
    "T44n1851_012:0707b29": "者除惱辨行功能。修行施等能除煩惱。八者",
    "T44n1851_012:0707c01": "此世他世安樂。彰行利益。修施行等能令自",
    "T44n1851_012:0707c02": "他得於今世後世樂果。九者清淨行修離過。",
    "T44n1851_012:0707c03": "此等具釋如地持論。若復廣分義別無量。",
    "T44n1851_012:0707c04": "第五門中別就諸行異相略分別有四種。一",
    "T44n1851_012:0707c05": "修心不同。二行相不同。三治障不同。四得",
    "T44n1851_012:0707c06": "報不同。修心不同者。如彼七卷金光明說。一",
    "T44n1851_012:0707c07": "一各有五心修習。初依五法成就檀度。一具",
    "T44n1851_012:0707c08": "信根。二起慈悲。三心無異求。四以布施等攝",
    "T44n1851_012:0707c09": "眾生。五求一切智。次有五法成就戒度。一",
    "T44n1851_012:0707c10": "淨三業。二不為眾生作煩惱因緣。三斷惡道",
    "T44n1851_012:0707c11": "開諸善門。四過聲聞辟支佛地。五一切功德",
    "T44n1851_012:0707c12": "皆願滿足。次有五法成就忍辱。一降伏貪瞋。",
    "T44n1851_012:0707c13": "二不惜身命。三思惟往業用自開解。四為成",
    "T44n1851_012:0707c14": "就眾生善根發慈悲心。五為得甚深無生法",
    "T44n1851_012:0707c15": "忍。次有五法成就精進。一者不為煩惱共住。",
    "T44n1851_012:0707c16": "二福德未具不得安穩。三一切難行不生厭",
    "T44n1851_012:0707c17": "心。四為利眾生成就大慈。五願不退地。次有",
    "T44n1851_012:0707c18": "五行成就禪定。一於善法攝持不散。二解脫",
    "T44n1851_012:0707c19": "生死。三願得神通成就眾生。四者慈心洗浣",
    "T44n1851_012:0707c20": "法界。為淨心故。五為斷眾生一切煩惱。次",
    "T44n1851_012:0707c21": "有五法成就般若。一於佛菩薩供養無厭。為",
    "T44n1851_012:0707c22": "求法故。二於深法樂聞無厭。三成就勝智。四",
    "T44n1851_012:0707c23": "能斷煩惱。五善達五明此一門竟。次明成行不同",
    "T44n1851_012:0707c24": "之義。如相續解脫及地持說。彼說六度。皆有",
    "T44n1851_012:0707c25": "三種。施中三者。一是財施。二是法施。三無",
    "T44n1851_012:0707c26": "畏施。戒中三者。一律儀戒。二攝善戒。三攝",
    "T44n1851_012:0707c27": "眾生戒。此義如上三聚章中具廣分別。忍中",
    "T44n1851_012:0707c28": "三者。一他不饒益忍。堪忍他惱。二安苦忍。",
    "T44n1851_012:0707c29": "能自忍苦。三法思惟解忍。住法不動。精進",
    "T44n1851_012:0708a01": "三者。一弘誓精進。發生大願。二攝善精進。自",
    "T44n1851_012:0708a02": "修善行。三攝眾生精進。以善化他。禪中三",
    "T44n1851_012:0708a03": "者。一現法樂住內心寂淨。二出生功德。謂",
    "T44n1851_012:0708a04": "依禪定發生神通四無量等。三利益眾生。謂",
    "T44n1851_012:0708a05": "依禪定四攝益物。慧中三者。一隨覺分別第",
    "T44n1851_012:0708a06": "一義慧。二善達五明及三聚法世諦之慧。三",
    "T44n1851_012:0708a07": "利眾生慧。巧以四攝饒益眾生此二門竟。次明治",
    "T44n1851_012:0708a08": "障不同之義。修施治慳。戒治毀禁。忍治瞋",
    "T44n1851_012:0708a09": "恚。精進之心能治懈怠。禪治麁念。慧治愚癡。",
    "T44n1851_012:0708a10": "前五伏斷。後一永斷。理實智慧通治諸過。分",
    "T44n1851_012:0708a11": "相亦然。亦可諸過為慧治邊通名愚癡此三門竟。",
    "T44n1851_012:0708a12": "次論果報不同之義。依如相續解脫中六度",
    "T44n1851_012:0708a13": "之行各得一果。以布施故得於大樂。以持戒",
    "T44n1851_012:0708a14": "故生善趣中。以忍辱故無有怨對。以精進故",
    "T44n1851_012:0708a15": "隨所修善不為緣壞。以禪定故多致喜樂為",
    "T44n1851_012:0708a16": "梵等眾生之主。以智慧故多所堪能。不為一",
    "T44n1851_012:0708a17": "切生死所害。若依地持布施之行外得大財。",
    "T44n1851_012:0708a18": "內得色力壽命安樂無礙辨才五事之報。餘",
    "T44n1851_012:0708a19": "之五度各得一果。以持戒故生善趣中壽等",
    "T44n1851_012:0708a20": "奇特。以忍辱故得善方便。忍他侵逼不惱眾",
    "T44n1851_012:0708a21": "生。以精進故得其俱生一切方便堅固堪能。",
    "T44n1851_012:0708a22": "以禪定故隨所生處少諸塵穢。知義得通。以",
    "T44n1851_012:0708a23": "智慧故於未來世智慧增廣。異相如是。第",
    "T44n1851_012:0708a24": "六門中明修所為并論是非。所為有三。一為",
    "T44n1851_012:0708a25": "求菩提。二為念眾生。三為求實際。為求菩提",
    "T44n1851_012:0708a26": "是其大心。為念眾生是其廣心。為求實際是",
    "T44n1851_012:0708a27": "其深心。其深心故捨離有為不同凡夫。大",
    "T44n1851_012:0708a28": "心廣心不同二乘。為求菩提護彼小心。為念",
    "T44n1851_012:0708a29": "眾生護彼狹心。通則六度皆為此三。如地持",
    "T44n1851_012:0708b01": "經說。菩薩為求一切智故修行六度。如是等",
    "T44n1851_012:0708b02": "比名為菩提。如維摩說。以施攝慳。戒攝毀",
    "T44n1851_012:0708b03": "禁。忍攝瞋恚。精進攝怠。禪攝麁念。慧攝愚",
    "T44n1851_012:0708b04": "癡。勝鬘經中為成眾生修行六度。如是等比",
    "T44n1851_012:0708b05": "名為眾生。如大品說。為見實相修行六度。涅",
    "T44n1851_012:0708b06": "槃經說。為見佛性修行六度。如是等比名為",
    "T44n1851_012:0708b07": "實際。於中別分前之二門為攝眾生。中間兩",
    "T44n1851_012:0708b08": "門為求實際。後之兩門為求菩提。此等差別",
    "T44n1851_012:0708b09": "如維摩說。故彼經言。以攝慳貪起檀波羅",
    "T44n1851_012:0708b10": "蜜。以化犯戒起尸羅波羅蜜。以無我法起羼",
    "T44n1851_012:0708b11": "提波羅蜜。以離身心相起毘梨耶波羅蜜。以",
    "T44n1851_012:0708b12": "菩提相起禪波羅蜜。以一切智起般若波羅",
    "T44n1851_012:0708b13": "蜜。以攝慳貪起檀波羅蜜者。自行布施兼勸",
    "T44n1851_012:0708b14": "他施。以化犯戒起尸羅者。自持淨戒兼勸他",
    "T44n1851_012:0708b15": "持。何故此二偏為眾生。以此麁易可修起眾",
    "T44n1851_012:0708b16": "生能作。故偏為之。以無我法起羼提者。無我",
    "T44n1851_012:0708b17": "是其眾生空義。依之成忍。又為彼故修行忍",
    "T44n1851_012:0708b18": "辱。以離身心起毘梨耶者。離身心相是其法",
    "T44n1851_012:0708b19": "空依成精進。又為彼故修起精進。何故此二",
    "T44n1851_012:0708b20": "偏依二空。以此二行修時有苦在有難成依",
    "T44n1851_012:0708b21": "空易就故偏依之。又此二種依空防退易入實",
    "T44n1851_012:0708b22": "際。故偏為之。以菩提相起禪那者。菩提是佛",
    "T44n1851_012:0708b23": "功德之行。禪能生之。故為菩提修起禪定。以",
    "T44n1851_012:0708b24": "一切智起般若者。彼一切智是佛慧行。般若",
    "T44n1851_012:0708b25": "能生。故為彼智修起般若。何故此二偏為菩",
    "T44n1851_012:0708b26": "提一切智乎。於諸度中禪定最能出生廣德。",
    "T44n1851_012:0708b27": "於大菩提能生力強。故偏為之修起禪定。般",
    "T44n1851_012:0708b28": "若正是一切智因。生智親強。故偏為之修起",
    "T44n1851_012:0708b29": "般若。蓋乃是其隱顯門耳。所為如是。是非如",
    "T44n1851_012:0708c01": "何。經說。此六有波羅蜜非波羅蜜。其義云",
    "T44n1851_012:0708c02": "何。分別有三。一約時度以論是非。如優婆塞",
    "T44n1851_012:0708c03": "經說。前二阿僧祇所行非波羅蜜。非時度故。",
    "T44n1851_012:0708c04": "第三阿僧祇所行是波羅蜜。是時度故。二約",
    "T44n1851_012:0708c05": "果度分別。如涅槃說。四心中修能致究竟大",
    "T44n1851_012:0708c06": "涅槃果。是波羅蜜。是果度故。不具此四非波",
    "T44n1851_012:0708c07": "羅蜜。不能究竟致大涅槃。非果度故。何者四",
    "T44n1851_012:0708c08": "修。如地持說。一決定修。修心堅固不為緣",
    "T44n1851_012:0708c09": "動。二專心修。修意精純不雜餘想。三者常",
    "T44n1851_012:0708c10": "能修。恒化不息。四無罪修。不離煩惱無方",
    "T44n1851_012:0708c11": "便道。如涅槃經。初功德中具有此相。第三",
    "T44n1851_012:0708c12": "約就自性清淨度以論是非。隨事修行不能",
    "T44n1851_012:0708c13": "到於諸法實性。非是自性清淨度故非波羅",
    "T44n1851_012:0708c14": "蜜。依實所成破捨情相到法實性。是其自性",
    "T44n1851_012:0708c15": "清淨度。故是波羅蜜。是非如是。第七明其",
    "T44n1851_012:0708c16": "六度相攝。菩薩行巧一一度中皆攝一切。一",
    "T44n1851_012:0708c17": "切成一。云何一一皆攝一切。釋有兩種。一攝",
    "T44n1851_012:0708c18": "同義。二攝異義。言攝同者。於六度中所有捨",
    "T44n1851_012:0708c19": "義皆攝為檀。故彼金剛般若論云。檀義攝於",
    "T44n1851_012:0708c20": "六。資生無畏法。此中一二三名為修行住。言",
    "T44n1851_012:0708c21": "資生者。是其財施。言無畏者是無畏施。所言",
    "T44n1851_012:0708c22": "法者。是其法施。所言一者。謂初檀度是資生",
    "T44n1851_012:0708c23": "施。所言二者。謂戒與忍是無畏施。所言三者。",
    "T44n1851_012:0708c24": "謂後三度是其法施。於六度中有難過義悉",
    "T44n1851_012:0708c25": "攝為戒。有安忍義通攝為忍。有策懃義攝為",
    "T44n1851_012:0708c26": "精進。有不亂義通攝為禪。有離著義攝為般",
    "T44n1851_012:0708c27": "若。言攝異者。如大品說。一一度中皆攝諸",
    "T44n1851_012:0708c28": "度。云何檀中攝餘五度。修行施時身口意淨",
    "T44n1851_012:0708c29": "不犯佛戒而行布施名為攝戒。於彼受者瞋",
    "T44n1851_012:0709a01": "恚打罵堪忍饒益名為攝忍。於諸眾生常施",
    "T44n1851_012:0709a02": "不倦名攝精進。施心不亂名攝禪定。分別善",
    "T44n1851_012:0709a03": "修名攝般若。又於施中不取不著亦名般若。",
    "T44n1851_012:0709a04": "云何戒中攝餘五度。修行戒時離殺盜等。普",
    "T44n1851_012:0709a05": "施一切眾生安樂名攝布施。以堪忍力不為",
    "T44n1851_012:0709a06": "諸過名攝忍辱。持戒不息名攝精進。一心持",
    "T44n1851_012:0709a07": "戒離過寂靜名攝禪定。分別善修名攝般若。",
    "T44n1851_012:0709a08": "又復戒中不取不著亦名般若。云何忍中攝",
    "T44n1851_012:0709a09": "餘五度。修行忍時不怖眾生。施彼安樂名攝",
    "T44n1851_012:0709a10": "布施。又忍貪苦以財惠人亦名攝施。以安忍",
    "T44n1851_012:0709a11": "故離殺縛等名為攝戒。堪忍不息名攝精進。",
    "T44n1851_012:0709a12": "忍心不亂名攝禪定。分別善修名攝般若。又",
    "T44n1851_012:0709a13": "於忍中不取不著亦名般若。云何精進攝餘",
    "T44n1851_012:0709a14": "五度。以精進故懃修善法。饒益眾生名攝布",
    "T44n1851_012:0709a15": "施。懃斷諸惡名攝持戒。以勇猛力堪忍諸苦",
    "T44n1851_012:0709a16": "名攝忍辱。堅住精進名攝禪定。分別善修名",
    "T44n1851_012:0709a17": "攝般若。又於精進遠離取著亦名般若。云何",
    "T44n1851_012:0709a18": "禪中攝餘五度。依禪捨著。慈悲益物名攝布",
    "T44n1851_012:0709a19": "施。依禪離過名攝持戒。定心住緣安忍不動",
    "T44n1851_012:0709a20": "名攝忍辱。又依禪定發慈悲心。堪忍眾生打",
    "T44n1851_012:0709a21": "罵寢欺隨順攝取亦名為忍。於深禪定求無",
    "T44n1851_012:0709a22": "休息名攝精進。分別善修名攝般若。又復禪",
    "T44n1851_012:0709a23": "不味不著亦名攝般若。云何般若攝餘五度。",
    "T44n1851_012:0709a24": "修行慧時能以正義惠施眾生名攝布施。以",
    "T44n1851_012:0709a25": "智慧心觀過不為名攝持戒。於諸法中思惟",
    "T44n1851_012:0709a26": "不動名攝忍辱。又以智慧堪忍他惱亦名攝",
    "T44n1851_012:0709a27": "忍辱。觀法不倦名攝精進。於諸法中不起妄",
    "T44n1851_012:0709a28": "想亦名攝禪定。又依智慧分別善修一切三",
    "T44n1851_012:0709a29": "昧亦名攝禪。攝相如是。第八門中明其資",
    "T44n1851_012:0709b01": "導為因之義。先辨資導。福能資助。慧能導",
    "T44n1851_012:0709b02": "達。資導不同。略有五種。一資導相生唯望未",
    "T44n1851_012:0709b03": "起。已生之福資未起智令其得生。已起之智",
    "T44n1851_012:0709b04": "導未生福令其得起。二資導相成義在同時。",
    "T44n1851_012:0709b05": "同時之福資同時智令其明淨。同時之智導",
    "T44n1851_012:0709b06": "同時福。令其堅固不可破壞。三資導捨相亦",
    "T44n1851_012:0709b07": "在同時。同時之福資同時智於空不著。同時",
    "T44n1851_012:0709b08": "之智導同時福於有不染。四資導得果其義",
    "T44n1851_012:0709b09": "寬通。以寬通故一福起時能資已生未生智",
    "T44n1851_012:0709b10": "慧令近菩提。一智現時能導已生未生之福",
    "T44n1851_012:0709b11": "智悉令近果。良以諸行共牽一果故彼福智",
    "T44n1851_012:0709b12": "一一現時資導一切。五隨行前後以說資導。",
    "T44n1851_012:0709b13": "福行先生。智慧後起。以先生福資未生智令",
    "T44n1851_012:0709b14": "其得生。以後生智導先起福令出生死趣向",
    "T44n1851_012:0709b15": "涅槃。資導如是此一門竟。次明六度為因之義。於",
    "T44n1851_012:0709b16": "中別以三門辨釋。一明六度淺深分齊。二明",
    "T44n1851_012:0709b17": "果得差別不同。三以六度對果明因。言分",
    "T44n1851_012:0709b18": "齊者。義別有三。一緣修六度。於彼六識七識",
    "T44n1851_012:0709b19": "心中緣觀修習。二者真實有作六度。依前緣",
    "T44n1851_012:0709b20": "修動發真心令真心中諸行集起。此即地經",
    "T44n1851_012:0709b21": "第八地中世出世間有作淨勝。前五功德名",
    "T44n1851_012:0709b22": "為世間。後一智慧名為出世。此從緣生故曰",
    "T44n1851_012:0709b23": "有作。三者真實無作六度。真心自體本是一",
    "T44n1851_012:0709b24": "切功德法性。如妄想心雖不對緣現起煩惱。",
    "T44n1851_012:0709b25": "體是一切諸煩惱性。真心如是。雖不對緣現",
    "T44n1851_012:0709b26": "起諸德。體是一切諸功德性。故馬鳴言。從本",
    "T44n1851_012:0709b27": "已來具足無量性功德法。是功德性本為妄",
    "T44n1851_012:0709b28": "隱相似不淨。後息妄染本隱之性顯成今德。",
    "T44n1851_012:0709b29": "名為無作六波羅蜜。此即地經第八地中世",
    "T44n1851_012:0709c01": "出世間無作淨勝。分齊如是。次分果德。果德",
    "T44n1851_012:0709c02": "有二。一性淨果。本隱今顯。二方便果。本無",
    "T44n1851_012:0709c03": "今有。果德如是。次以六度對果明因。於中有",
    "T44n1851_012:0709c04": "二。一緣正分別。望性淨果無作六度以為正",
    "T44n1851_012:0709c05": "因。餘二為緣。望方便果有作六度以為正因。",
    "T44n1851_012:0709c06": "餘二為緣。二生了分別。望性淨果生了不定。",
    "T44n1851_012:0709c07": "若言辨無令有名生。則性淨果唯了因了非",
    "T44n1851_012:0709c08": "生因生。如涅槃說。非本無故。就了因中緣修",
    "T44n1851_012:0709c09": "有作二種六度異相顯了。故名了因。無作六",
    "T44n1851_012:0709c10": "度自體顯了而為果德。故曰了因。若說正起",
    "T44n1851_012:0709c11": "以為生因。傍助為了則性淨果具足二因。無",
    "T44n1851_012:0709c12": "作六度以為生因。餘二為了。望方便果生了",
    "T44n1851_012:0709c13": "不定。若言了於本有名了。則方便果唯生因",
    "T44n1851_012:0709c14": "生非了因了。非本有故。就生因中有作六度",
    "T44n1851_012:0709c15": "為正因生。餘二六度為緣因生。若說正起以",
    "T44n1851_012:0709c16": "為生因。傍助為了則方便果具足二因。如涅",
    "T44n1851_012:0709c17": "槃說。有作六度是彼正因。餘二六度是彼",
    "T44n1851_012:0709c18": "了因緣。修六度是了可解。無作六度云何名",
    "T44n1851_012:0709c19": "了。由見彼法成菩提智如色生識。故名了因。",
    "T44n1851_012:0709c20": "體性顯了成彼果故。第九門中就位分異并",
    "T44n1851_012:0709c21": "辨優劣。言分異者。六度隨位異有二種。一者",
    "T44n1851_012:0709c22": "別異。如地經說。菩薩初地檀度增上。乃至六",
    "T44n1851_012:0709c23": "地般若增上。二者通異。如彼相續解脫經說。",
    "T44n1851_012:0709c24": "彼說六度義別有三。一者直名為波羅蜜。二",
    "T44n1851_012:0709c25": "上波羅蜜。三大波羅蜜。地前菩薩煩惱亦行。",
    "T44n1851_012:0709c26": "善法亦起。不能起勝。是故直得名波羅蜜。初",
    "T44n1851_012:0709c27": "地已上乃至七地煩惱不行。善法獨起。隨分",
    "T44n1851_012:0709c28": "平等離染清淨名上波羅蜜。八地已上微細",
    "T44n1851_012:0709c29": "使性畢竟永滅。善行深廣名大波羅蜜。隱顯",
    "T44n1851_012:0710a01": "如是。通則義齊此一門竟。次辨優劣。釋有二。一攝",
    "T44n1851_012:0710a02": "善分別。二治患分別。攝善之中義別有四。一",
    "T44n1851_012:0710a03": "約位分別。檀在初地。乃至般若在第六地。",
    "T44n1851_012:0710a04": "且在初地。最以為劣。戒在二地。次以為勝。",
    "T44n1851_012:0710a05": "如是漸增乃至般若在第六地。最以為上。此",
    "T44n1851_012:0710a06": "之一義如地經說。二就能分別。精進般若通",
    "T44n1851_012:0710a07": "能策導一切諸行。說以為勝。餘不如是。說以",
    "T44n1851_012:0710a08": "為劣。此之一義如地持說。彼論言。六度之",
    "T44n1851_012:0710a09": "中精進般若勝餘波羅蜜。如四攝中愛語為",
    "T44n1851_012:0710a10": "勝四無量中大悲為勝。如是一切。三主伴分",
    "T44n1851_012:0710a11": "別。慧為行主。說之為勝。餘五伴助說以為",
    "T44n1851_012:0710a12": "劣。此之一義如大品說。地論亦云。智眷屬",
    "T44n1851_012:0710a13": "者。所謂檀等。四就說行相成分別。六俱是勝。",
    "T44n1851_012:0710a14": "六俱是劣。何故如是。六度之行互相助成。檀",
    "T44n1851_012:0710a15": "行為主餘五助成。檀行主故說以為勝。餘五",
    "T44n1851_012:0710a16": "助故說之為劣。乃至般若類亦同然。此之一",
    "T44n1851_012:0710a17": "義如大品經六度相攝品說。攝善義中有此",
    "T44n1851_012:0710a18": "四異。治患義中亦有四種。一對業煩惱辨其",
    "T44n1851_012:0710a19": "優劣。戒治業非。餘治煩惱。業兼易防能治",
    "T44n1851_012:0710a20": "之行說之為劣。煩惱是本。深細難遣能治之",
    "T44n1851_012:0710a21": "道通以為勝。若爾何故戒在施上。釋言。上",
    "T44n1851_012:0710a22": "能起犯戒煩惱。難治於慳故能治戒在於總",
    "T44n1851_012:0710a23": "上。非是破戒細於慳故戒在施上。故信戒等",
    "T44n1851_012:0710a24": "五種善中戒初施後。六念亦爾。二對使非使",
    "T44n1851_012:0710a25": "辨其優劣。六中忍慧對治使惑。忍治瞋使。慧",
    "T44n1851_012:0710a26": "治癡使。餘治非使。施治慳垢。是故非使戒防",
    "T44n1851_012:0710a27": "業非。故亦非使。精進與禪治煩惱地。故亦",
    "T44n1851_012:0710a28": "非使。使強難斷。忍慧能除。說之為勝。非使",
    "T44n1851_012:0710a29": "易遣餘四治之。說以為劣。問曰。何故忍慧二",
    "T44n1851_012:0710b01": "行偏治使性。釋言。六中前三是其化眾生力。",
    "T44n1851_012:0710b02": "後三是其護煩惱力。化生力中忍勝餘劣。護",
    "T44n1851_012:0710b03": "煩惱中慧勝餘劣。今就勝處明除使惑。餘廢",
    "T44n1851_012:0710b04": "不論。三伏永分別。前五伏斷說之為劣。般若",
    "T44n1851_012:0710b05": "永斷說以為勝。四隨過互論六度皆有勝劣",
    "T44n1851_012:0710b06": "之義。望慳貪病布施為勝。餘者為劣。對破",
    "T44n1851_012:0710b07": "戒病持戒為勝。乃至對治愚癡之病般若最",
    "T44n1851_012:0710b08": "勝。餘者為劣。是故六度皆有勝劣。第十明",
    "T44n1851_012:0710b09": "其因起次第。如地持說。始不顧賊捨離出家。",
    "T44n1851_012:0710b10": "故先明施。既出家已受菩薩戒。精持不犯。故",
    "T44n1851_012:0710b11": "次明戒。以護戒故忍力清淨不怖眾生。故次",
    "T44n1851_012:0710b12": "明忍。以忍力故能安苦緣。懃修無間善法方",
    "T44n1851_012:0710b13": "便。故次明精進。以其精進不放逸。故善一其",
    "T44n1851_012:0710b14": "心。故次明禪。心善一故得實知見。故次明",
    "T44n1851_012:0710b15": "慧。問曰。精進通策諸行為諸行本。何不初說",
    "T44n1851_012:0710b16": "乃為第四。釋言。精進雖策諸行隨義別分。或",
    "T44n1851_012:0710b17": "屬前三。或屬後二。故置第四。云何屬前。如地",
    "T44n1851_012:0710b18": "持說。前四戒學。精進是其戒行所依。故在第",
    "T44n1851_012:0710b19": "四。云何屬後。如龍樹說。施戒及忍世人能行",
    "T44n1851_012:0710b20": "不假精進。故不在初。云何不假。論言。如人所",
    "T44n1851_012:0710b21": "有客主法應供養。或為種種因緣行施。乃至",
    "T44n1851_012:0710b22": "畜生亦知施食。是故布施不假精進。又復世",
    "T44n1851_012:0710b23": "人見為惡者王法治罪順過不為。或畏惡名。",
    "T44n1851_012:0710b24": "或思世間種種苦惱。避罪不作。或有性善不",
    "T44n1851_012:0710b25": "樂為惡。不由精進。又如世人於打罵等或以",
    "T44n1851_012:0710b26": "畏故不敢返報。或復力小不堪加報。或性和",
    "T44n1851_012:0710b27": "忍而不返報。不假精進。又前三中雖有精進",
    "T44n1851_012:0710b28": "小故不說。禪智微細世間眾生不能自起。要",
    "T44n1851_012:0710b29": "假精進。故禪智前宣說精進。何故如是。禪定",
    "T44n1851_012:0710c01": "是其上地勝法。懃習方現。般若是其照理深",
    "T44n1851_012:0710c02": "行。專修乃成。故假精進。又禪智中得勝境界",
    "T44n1851_012:0710c03": "懃心轉增。譬如世人掘水見濕。攢火見烟求",
    "T44n1851_012:0710c04": "心踰猛。彼亦如是。僧故偏說。又復前三依",
    "T44n1851_012:0710c05": "事修行。後之二種依義而成。捨事入義。非懃",
    "T44n1851_012:0710c06": "不能故在第四。問曰。但有前三福行。所願皆",
    "T44n1851_012:0710c07": "得。何假精進方得禪智。龍樹釋言。佛道深",
    "T44n1851_012:0710c08": "難。雖有前三不能成辦。要假精進方得禪智",
    "T44n1851_012:0710c09": "及諸佛法。故地持云。世尊種種稱嘆精進為",
    "T44n1851_012:0710c10": "菩提因。六度之義辨之麁爾。",
    "T44n1851_012:0710c11": "147 六念義(一二)六念義五門分別一釋名義　二開合辨相",
    "T44n1851_012:0710c12": "　三隨別廣釋　四次第　五念之所為",
    "T44n1851_012:0710c13": "第一釋名。六念之義出涅槃經。守境名念。",
    "T44n1851_012:0710c14": "念別不同。一門說六。六名是何。一者念佛。",
    "T44n1851_012:0710c15": "二者念法。三者念僧。四者念戒。五者念施。六",
    "T44n1851_012:0710c16": "者念天。六中初三念其所學。中間二種念己",
    "T44n1851_012:0710c17": "所行。後之一種念己所成涅槃之果。言念佛",
    "T44n1851_012:0710c18": "者。覺故名佛。念有四義。一緣如來有大功德",
    "T44n1851_012:0710c19": "是諸眾生無上大師。名為念佛。二緣佛德念",
    "T44n1851_012:0710c20": "己當同。名為念佛。三緣佛德欲與眾生。名為",
    "T44n1851_012:0710c21": "念佛。四離妄想與彼如來實德相應。名為念",
    "T44n1851_012:0710c22": "佛。言念法者。軌則名法。念有四義。一緣法",
    "T44n1851_012:0710c23": "寶有大功德是諸眾生無上妙藥。名為念法。",
    "T44n1851_012:0710c24": "二緣法寶念己當證。名為念法。三念法寶欲",
    "T44n1851_012:0710c25": "授眾生。名為念法。四離妄想與法相應。名",
    "T44n1851_012:0710c26": "為念法。言念僧者。和故名僧。念有四義。一",
    "T44n1851_012:0710c27": "緣僧寶有大功德是諸眾生良厚福田。名為",
    "T44n1851_012:0710c28": "念僧。二緣僧德念己當行。名為念僧。三緣僧",
    "T44n1851_012:0710c29": "行欲與眾生。名為念僧。四離妄想與彼真實",
    "T44n1851_012:0711a01": "僧行相應。名為念僧。言念戒者。防禁名戒。",
    "T44n1851_012:0711a02": "念有四義。一緣戒行有大勢力能除眾生惡",
    "T44n1851_012:0711a03": "不善法。名為念戒。二念己所受精懃護持。名",
    "T44n1851_012:0711a04": "為念戒。三念己戒善勸人同習名為念戒。四",
    "T44n1851_012:0711a05": "離妄想得戒實性清淨無染。名為念戒。言念",
    "T44n1851_012:0711a06": "施者。惠捨名施。念有四義。一念施行有大功",
    "T44n1851_012:0711a07": "德能破眾生慳貪重病。名為念施。二念己所",
    "T44n1851_012:0711a08": "行專精修習。名為念施。三念以施善攝取眾",
    "T44n1851_012:0711a09": "生。名為念施。四離妄想得施實性無所繫著。",
    "T44n1851_012:0711a10": "名為念施。問曰。行有六度之別。今此何故偏",
    "T44n1851_012:0711a11": "念戒施。釋言。略故。以此行始故偏舉之。又",
    "T44n1851_012:0711a12": "問。於彼六度之中先施後戒。今此何故先戒",
    "T44n1851_012:0711a13": "後施釋言。行者二種次第。一麁細次第。施麁",
    "T44n1851_012:0711a14": "易為。是故先修。戒細難作。是以後習。二止作",
    "T44n1851_012:0711a15": "次第。要先止惡。然後作善。如似染衣要先除",
    "T44n1851_012:0711a16": "垢後受染色。戒是止行。是故先明。施是作",
    "T44n1851_012:0711a17": "行。是以後說。彼六度中依麁細門故先明施。",
    "T44n1851_012:0711a18": "此六念中依止作門故先明戒。言念天者。己",
    "T44n1851_012:0711a19": "家當來所成涅槃寂淨名天。有淨光明所受",
    "T44n1851_012:0711a20": "自然亦名為天。念有四義。一緣當來力無畏",
    "T44n1851_012:0711a21": "等一切種德有大福利。名為念天。二緣當果",
    "T44n1851_012:0711a22": "起必成意。名為念天。三緣當果欲與眾生。名",
    "T44n1851_012:0711a23": "為念天。四離妄想與彼菩薩境界相應。名為",
    "T44n1851_012:0711a24": "念天。名義如是此一門竟。第二門中開合辨相。開合",
    "T44n1851_012:0711a25": "不定。據要唯三。所謂念佛念法念僧。故雜心",
    "T44n1851_012:0711a26": "云。為開眾生佛法僧念故說斯偈。所謂說於",
    "T44n1851_012:0711a27": "敬三寶偈。或分為六。如上所辨。或離為八。",
    "T44n1851_012:0711a28": "如大智論說。於前六上更加二種。一念出入",
    "T44n1851_012:0711a29": "息。繫意住於數息法門。二者念死。常修死相。",
    "T44n1851_012:0711b01": "或分為十。如大智論摩訶衍品說。於前八上",
    "T44n1851_012:0711b02": "更加二種。一者念滅。念彼涅槃無為寂靜起",
    "T44n1851_012:0711b03": "意趣求。二者念身。自念己身無常苦空無我",
    "T44n1851_012:0711b04": "不淨修行厭離。或分十一。如經說。一者念",
    "T44n1851_012:0711b05": "佛。二者念法。三者念僧。四念菩薩。五念菩薩",
    "T44n1851_012:0711b06": "行。六念波羅蜜。七念十地。八念不壞力。九念",
    "T44n1851_012:0711b07": "無畏。十念不共法。十一念一切種一切智智。",
    "T44n1851_012:0711b08": "此之十一猶是六念。念佛念法與六念中初",
    "T44n1851_012:0711b09": "二念同。念僧菩薩是六念中念僧所收。念菩",
    "T44n1851_012:0711b10": "薩行念波羅蜜十地者。是六念中念戒念施",
    "T44n1851_012:0711b11": "二念所攝。六中略故單念戒施。是中廣故通",
    "T44n1851_012:0711b12": "念一切。後念力等是六念中念天所攝。廣則",
    "T44n1851_012:0711b13": "無量。今據一門且論六種。開合如是此二門竟。次",
    "T44n1851_012:0711b14": "廣辨釋。初念佛者。如涅槃說。念佛十種名稱",
    "T44n1851_012:0711b15": "功德。所謂如來應供．正遍知．明行足．善逝．",
    "T44n1851_012:0711b16": "世間解．無上士．調御丈夫．天人師．佛世尊。",
    "T44n1851_012:0711b17": "此十如後十號章中具廣分別。佛德無量。今",
    "T44n1851_012:0711b18": "據一門且論斯十。以此名稱生念義強故偏",
    "T44n1851_012:0711b19": "念之。言念法者。依大智論法有二種。一念",
    "T44n1851_012:0711b20": "教法。所謂三藏十二部經。二念義法。所謂無",
    "T44n1851_012:0711b21": "常無我涅槃三種法印。亦得分三。一念教法。",
    "T44n1851_012:0711b22": "謂三藏等。二念理法。所謂二諦一實諦等。三",
    "T44n1851_012:0711b23": "念行法。謂三學等起行之儀。言念僧者。念三",
    "T44n1851_012:0711b24": "乘眾及三乘人所成行德。言念戒者。就性分",
    "T44n1851_012:0711b25": "二。如龍樹說。一念有漏戒。二念無漏戒。問",
    "T44n1851_012:0711b26": "曰。直念無漏便足。何用念彼有漏戒乎。龍",
    "T44n1851_012:0711b27": "樹釋言。因有漏戒得無漏戒。故通念之。如人",
    "T44n1851_012:0711b28": "雖從賊中而來還能破賊王亦賞之。彼亦如",
    "T44n1851_012:0711b29": "是。就行分三。一念律儀。二念攝善。三念攝",
    "T44n1851_012:0711c01": "生。隨義分八。如龍樹說。一清淨戒。二不缺。",
    "T44n1851_012:0711c02": "三不破戒。四不穿戒。五不雜戒。六自在戒。",
    "T44n1851_012:0711c03": "七不著戒。八智者所讚戒。清淨戒者。如論釋",
    "T44n1851_012:0711c04": "言。無諸瑕穢名清淨戒。此句通明五篇清淨。",
    "T44n1851_012:0711c05": "不缺戒者。除離初篇二篇重惡名不缺戒。不",
    "T44n1851_012:0711c06": "破戒者。離後三篇名不破戒。又論釋言。遠離",
    "T44n1851_012:0711c07": "身惡名不缺戒。遠離口過名不破戒。不穿者。",
    "T44n1851_012:0711c08": "論言。善心向於涅槃不令煩惱惡覺入中名",
    "T44n1851_012:0711c09": "不穿戒。不雜戒者。正為涅槃不為世報名不",
    "T44n1851_012:0711c10": "雜戒。自在戒者。論言。隨戒不隨外緣。不為愛",
    "T44n1851_012:0711c11": "結之所傷礙名自在戒。言不著戒者。論言。",
    "T44n1851_012:0711c12": "於戒不取戒相。不生愛著名不著戒。智所讚",
    "T44n1851_012:0711c13": "者。持戒清淨常為賢聖之所稱讚。名為智者",
    "T44n1851_012:0711c14": "所讚戒也。言念施者。念行財法無畏施等。言",
    "T44n1851_012:0711c15": "念天者。依如涅槃天有三種。一者生天。謂",
    "T44n1851_012:0711c16": "四天王乃至非想。二者淨天。所謂一切三乘",
    "T44n1851_012:0711c17": "賢聖。三第一義天。謂佛果德。是三種中菩薩",
    "T44n1851_012:0711c18": "但念第一義天。以是究竟所求果故。依大智",
    "T44n1851_012:0711c19": "論天有四種。一假號天亦云名字天。如世人",
    "T44n1851_012:0711c20": "王名為天王亦云天子。二者生天。謂四天王",
    "T44n1851_012:0711c21": "乃至非想。三者淨天。謂諸賢聖。四生淨天。謂",
    "T44n1851_012:0711c22": "三界中受生聖人。是四種中念彼生天及生",
    "T44n1851_012:0711c23": "淨天。以此未來上勝果故。問曰。佛弟子眾",
    "T44n1851_012:0711c24": "應念三寶。以何義故念彼生天。以此自己善",
    "T44n1851_012:0711c25": "業果故。問曰。生天是凡夫法。何故念之。有",
    "T44n1851_012:0711c26": "人不堪入涅槃。故念彼生天。起行趣求此三門竟。",
    "T44n1851_012:0711c27": "第四門中明其次第。佛是究竟所學果德。故",
    "T44n1851_012:0711c28": "先念之。佛由法成。故次念法。法由人行方能",
    "T44n1851_012:0711c29": "到果。故次念僧。依前三寶發起修行先離十",
    "T44n1851_012:0712a01": "惡。故次念戒。以戒破惡便能生善。故次行",
    "T44n1851_012:0712a02": "施。依戒依施能得涅槃第一義天。故次念天。",
    "T44n1851_012:0712a03": "又依龍樹佛是化主說法之人。故先念佛。依",
    "T44n1851_012:0712a04": "佛說法故次念法。僧隨佛語能解能行故次",
    "T44n1851_012:0712a05": "念僧。僧由戒成故次念戒。以戒破惡便能行",
    "T44n1851_012:0712a06": "施故次念施。以戒施故得二果報。所謂生天",
    "T44n1851_012:0712a07": "及生淨天。中品行者得其生天。增上行者得",
    "T44n1851_012:0712a08": "生淨天。故後念天。次第如是此四門竟。第五明",
    "T44n1851_012:0712a09": "其念之所為。所為有四。一者為除現在怖畏。",
    "T44n1851_012:0712a10": "如龍樹說。或有惡魔來怖行者。佛即教人",
    "T44n1851_012:0712a11": "修習六念。或有怖畏念佛即滅。如諸天眾與",
    "T44n1851_012:0712a12": "脩羅鬪心生怖畏。若有憶念帝釋寶幢怖畏",
    "T44n1851_012:0712a13": "即滅。或有怖畏念法即滅。如天畏時憶念帝",
    "T44n1851_012:0712a14": "釋左面天王伊那舍天寶幢即滅。又念右面",
    "T44n1851_012:0712a15": "天王婆樓那天寶幢亦滅。或有怖畏。念己所",
    "T44n1851_012:0712a16": "修施戒善根及天果報亦得除滅。二為出離",
    "T44n1851_012:0712a17": "生死因果故修六念。三為求佛一切種德故",
    "T44n1851_012:0712a18": "修六念。四為化度一切眾生故修六念。六念",
    "T44n1851_012:0712a19": "之義辨之麁爾。",
    "T44n1851_012:0712a20": "148 六種決定義(一二)六種決定義",
    "T44n1851_012:0712a21": "六種決定出地經論。斯乃出世菩提之心。即",
    "T44n1851_012:0712a22": "實不退名為決定。此之決定是十地體故。地",
    "T44n1851_012:0712a23": "經中創始開宗標言。菩薩願善決定無雜不",
    "T44n1851_012:0712a24": "可見廣大如法界。究竟如虛空。盡未來際。覆",
    "T44n1851_012:0712a25": "護一切眾生界。能入三世諸佛智地。雖言願",
    "T44n1851_012:0712a26": "善統納眾德無不在中。眾德之狀難以具論。",
    "T44n1851_012:0712a27": "今據一門且說六種。六名是何。一觀相善決",
    "T44n1851_012:0712a28": "定。二真實善決定。三勝善決定。四因善決",
    "T44n1851_012:0712a29": "定。五大善決定。六不怯弱善決定。六中前",
    "T44n1851_012:0712b01": "五自分功德。後一勝進。故地持中第六名為",
    "T44n1851_012:0712b02": "增長勝分究竟菩提。就自分中初四自利。後",
    "T44n1851_012:0712b03": "一利他。就自利中前二行體。次一行德。後一",
    "T44n1851_012:0712b04": "行能為因之義。體中初一明其觀解破相入",
    "T44n1851_012:0712b05": "如。後一彰其契實離相。言觀相者。論自釋",
    "T44n1851_012:0712b06": "言。謂真如觀一味之相。言一味者從喻為名。",
    "T44n1851_012:0712b07": "如似大海雖復浩廓醎同一味。諸法雖廣如",
    "T44n1851_012:0712b08": "性一味。觀此如理更無異緣名一味相。言真",
    "T44n1851_012:0712b09": "實者。論自釋言。非世境界。以行契真不為世",
    "T44n1851_012:0712b10": "智之所照見。名非世境。言勝善者。行德深廣",
    "T44n1851_012:0712b11": "如於法界。故名為勝。言因善者。願善之行",
    "T44n1851_012:0712b12": "能為常果無常果因。故云因善。言常果者。謂",
    "T44n1851_012:0712b13": "大涅槃。無常果者。謂佛菩薩大悲作用。隨世",
    "T44n1851_012:0712b14": "生滅故曰無常。此二猶是涅槃經中二種莊",
    "T44n1851_012:0712b15": "嚴。常者猶彼智慧莊嚴。故彼經言。智慧莊嚴",
    "T44n1851_012:0712b16": "無礙常住。無常是彼功德莊嚴。故彼經言。功",
    "T44n1851_012:0712b17": "德莊嚴有礙非常。又涅槃云。諸佛如來無",
    "T44n1851_012:0712b18": "常共常常共無常。是此常果常共無常。",
    "T44n1851_012:0712b19": "是此所說無常愛果。願善望彼同能出生。故",
    "T44n1851_012:0712b20": "名為因。言大善者。上來自利。此一利他。利",
    "T44n1851_012:0712b21": "他行廣等眾生界。故名為大。故經說言。覆護",
    "T44n1851_012:0712b22": "一切眾生界矣。不怯弱者。諸佛智德菩薩分",
    "T44n1851_012:0712b23": "證於深能入心無憚退。故云不怯。故經說言。",
    "T44n1851_012:0712b24": "能入三世諸佛智地。六種決定釋之云爾。",
    "T44n1851_012:0712b25": "149 六妙行義(一二)六妙行義",
    "T44n1851_012:0712b26": "六妙行者。無學聖人離過行也。經亦名為六",
    "T44n1851_012:0712b27": "妙法矣。通釋一切起作名行。行之自體說以",
    "T44n1851_012:0712b28": "為法。此行與法遠離一切不善麁過。故稱為",
    "T44n1851_012:0712b29": "妙。隨相別分妙行妙法非無差異。異相如何。",
    "T44n1851_012:0712c01": "行陰無過名為妙行。餘陰離染說為妙法。是",
    "T44n1851_012:0712c02": "義云何。依如毘曇識想受行起在一時。眼識",
    "T44n1851_012:0712c03": "起時即具四陰。眼識識陰。同時受數說為受",
    "T44n1851_012:0712c04": "陰。同時想數說為想陰餘思欲等說為行陰。",
    "T44n1851_012:0712c05": "乃至意識起時亦爾。彼六行中離過無罪名",
    "T44n1851_012:0712c06": "六妙行。餘之三陰離過無染名六妙法。大乘",
    "T44n1851_012:0712c07": "亦爾。若依成實識想受行起在先後。眼識之",
    "T44n1851_012:0712c08": "後具有四心。初識次想受後行。乃至意識之",
    "T44n1851_012:0712c09": "後亦爾。彼六識後行中無過名六妙行。彼六",
    "T44n1851_012:0712c10": "識中識想及受性雖無記不生行中煩惱漏",
    "T44n1851_012:0712c11": "過。亦不從於煩惱漏生名六妙法。六妙行義",
    "T44n1851_012:0712c12": "辨之略爾。",
    "T44n1851_012:0712c13": "150 六種善法義(一二)六種善法義",
    "T44n1851_012:0712c14": "六種善法如大智論說。名字是何。謂善五",
    "T44n1851_012:0712c15": "陰及數滅無為是其六也。善五陰中有其四",
    "T44n1851_012:0712c16": "種。一生得善陰。宿習今成。二方便善陰。現",
    "T44n1851_012:0712c17": "在修起。三無漏善陰。謂三乘人緣修法身。四",
    "T44n1851_012:0712c18": "常住五陰。謂佛菩薩真實法身。故涅槃云。",
    "T44n1851_012:0712c19": "捨無常色獲得常色。受想行識亦復如是。此",
    "T44n1851_012:0712c20": "等如前五陰章中具廣分別。數滅無為略有",
    "T44n1851_012:0712c21": "三種。一煩惱滅。謂滅五住一切煩惱。二者業",
    "T44n1851_012:0712c22": "滅。謂滅有漏無漏之業。三者苦滅。謂滅分段",
    "T44n1851_012:0712c23": "變易之果。是等如前三無為中具廣辨釋。此",
    "T44n1851_012:0712c24": "等皆依大乘分別。六善如是。",
    "T44n1851_012:0712c25": "151 六和敬義(一二)六和敬義",
    "T44n1851_012:0712c26": "六和敬者。同止安樂不惱行也。起行不乖名",
    "T44n1851_012:0712c27": "之為和。以行和故情相親重。目之為敬。和敬",
    "T44n1851_012:0712c28": "不同。一門說六。六名是何。一身業同。二口",
    "T44n1851_012:0712c29": "業同。三意業同。四者同戒。五者同施。六者同",
    "T44n1851_012:0713a01": "見。六中前三就身彰同。後之三種就行說同。",
    "T44n1851_012:0713a02": "身業同者。略有二種。一離過同。同離殺盜邪",
    "T44n1851_012:0713a03": "婬等事。二作善同。同為一切禮拜等善。口業",
    "T44n1851_012:0713a04": "同者。亦有二種。一離過同。同皆遠離妄語兩",
    "T44n1851_012:0713a05": "舌惡口綺語。二作善同。同為讚誦讚詠等善。",
    "T44n1851_012:0713a06": "意業同者。亦有二種。一離過同。同離一切煩",
    "T44n1851_012:0713a07": "惱業思。二作善同。同修信進念定慧等一切",
    "T44n1851_012:0713a08": "善法。言同戒者。略有二種。一受戒同。二持",
    "T44n1851_012:0713a09": "戒同。又更分二。一作戒同。二無作戒同。亦得",
    "T44n1851_012:0713a10": "分三。一律儀戒同。二攝善戒同。三攝眾生戒",
    "T44n1851_012:0713a11": "同。言同施者。略有二種。一內施同。自捨己身",
    "T44n1851_012:0713a12": "奉給尊事。二外施同。捨餘資生。亦得分三。一",
    "T44n1851_012:0713a13": "財施同。二法施同。三無畏施同。言同見者。見",
    "T44n1851_012:0713a14": "謂見解。略有二種。一世諦中見解無別。二真",
    "T44n1851_012:0713a15": "諦中見解無別。問曰。前三行無不收。以何義",
    "T44n1851_012:0713a16": "故復說後三。釋言。前三是其能作。後三所",
    "T44n1851_012:0713a17": "作。故復說之。又前三中攝行難盡。未知前三",
    "T44n1851_012:0713a18": "所作是何。故復明之。問曰。所作行別無量。何",
    "T44n1851_012:0713a19": "故偏說戒施及見。以其略故。於六度中戒施",
    "T44n1851_012:0713a20": "在初。慧見在後。就初就後以彰其同。中間可",
    "T44n1851_012:0713a21": "知。故略不論。六和敬義辨之略爾。",
    "T44n1851_012:0713a22": "152 六修定義(一二)六修定義七門分別一辨相　二行義差別",
    "T44n1851_012:0713a23": "　三就位分別　四就地分別　五就界分別　六約智",
    "T44n1851_012:0713a24": "分別　七依受分別",
    "T44n1851_012:0713a25": "第一辨相。六修定者。一數。二隨。三止。四觀。",
    "T44n1851_012:0713a26": "五名為還。毘婆娑中名之為轉。六名為淨。初",
    "T44n1851_012:0713a27": "言數者。為制覺觀繫念數息。名之為數。數中",
    "T44n1851_012:0713a28": "有四。一增。二減。三亂。四等。如五度中具廣",
    "T44n1851_012:0713a29": "分別。此數即是止家方便。所言隨者。心無異",
    "T44n1851_012:0713b01": "行住隨氣息。為長為短。為近為遠。為遍身中",
    "T44n1851_012:0713b02": "為在一處。去至何處。齊何而還心隨覺知。名",
    "T44n1851_012:0713b03": "之為隨。此隨即觀家方便。所言止者。於己",
    "T44n1851_012:0713b04": "身分眉間鼻端齊輪足指隨心所宜繫念令",
    "T44n1851_012:0713b05": "住。故名為止。所言觀者。始觀氣息於己身中",
    "T44n1851_012:0713b06": "為損為益。為冷為煖。審悉觀察。然此氣息即",
    "T44n1851_012:0713b07": "是風大。毘婆娑云。為風大故等觀四大。觀",
    "T44n1851_012:0713b08": "四大已次觀四大所造之色。所謂色聲香味",
    "T44n1851_012:0713b09": "等。色依何法能有造作。謂依心法。故次觀察",
    "T44n1851_012:0713b10": "受想行識。觀察是等名之為觀。所言還者。止",
    "T44n1851_012:0713b11": "行能也。止行成故於欲惡法若起思覺則能",
    "T44n1851_012:0713b12": "制之。令心還住出離覺中。名之為還。故雜心",
    "T44n1851_012:0713b13": "云。欲覺少行。出覺多行。毘婆娑中何故名",
    "T44n1851_012:0713b14": "此以之為轉。轉離惡覺住善覺故。又善覺中",
    "T44n1851_012:0713b15": "轉下起上亦名為轉。所言淨者。觀之能也。觀",
    "T44n1851_012:0713b16": "行成故能滅諸惡。故名為淨。六相如是此一門竟。",
    "T44n1851_012:0713b17": "次明止等行義差別。如毘婆娑說。數有二事。",
    "T44n1851_012:0713b18": "一數出入息。二能捨惡覺。隨亦有二。一隨出",
    "T44n1851_012:0713b19": "入息。二能離惡覺。止亦有二。一能住心在於",
    "T44n1851_012:0713b20": "鼻端眉間足指。二不捨三昧。觀亦有二。一",
    "T44n1851_012:0713b21": "觀出入息。損益等事如上所辨。二能善取心",
    "T44n1851_012:0713b22": "心數相。轉亦有二。一能知五陰。二能入聖道。",
    "T44n1851_012:0713b23": "淨亦有二。一能斷結。二能於諦知見清淨。行",
    "T44n1851_012:0713b24": "別如是此二門竟。次就位論。隨義通論位位皆有。",
    "T44n1851_012:0713b25": "於中別分數隨止觀在五停心。還在念處至",
    "T44n1851_012:0713b26": "世第一法。故毘婆娑云。轉出入息起身念處。",
    "T44n1851_012:0713b27": "如是次第乃至轉忍起世第一法。名為轉矣。",
    "T44n1851_012:0713b28": "淨者在於見道已上。故毘婆娑云。淨者所謂",
    "T44n1851_012:0713b29": "苦法忍等此三門竟。次就地論。地謂欲界乃至",
    "T44n1851_012:0713c01": "非想。依毘婆娑此六欲界未來中間。二禪三",
    "T44n1851_012:0713c02": "禪方便道攝。於中別分數隨二行在於欲界",
    "T44n1851_012:0713c03": "未來中間二禪三禪方便道攝。止觀還淨在",
    "T44n1851_012:0713c04": "一切地方便道攝。諸地皆有止觀還淨四種",
    "T44n1851_012:0713c05": "義故此四門竟。次就界論。界謂三界。依毘婆娑此",
    "T44n1851_012:0713c06": "六初起在於欲界。後依色界亦得隨起此五門竟。",
    "T44n1851_012:0713c07": "次約智論。智謂十智。此六唯一等智所攝。世",
    "T44n1851_012:0713c08": "間修故。若當就位分淨在於見道已上。是則",
    "T44n1851_012:0713c09": "淨中具十智性此六門竟。次約受論。受謂苦樂憂",
    "T44n1851_012:0713c10": "喜及捨。此六唯一捨根相應。非是根本禪地",
    "T44n1851_012:0713c11": "攝故。若就諸禪義說止觀及與還淨或喜相",
    "T44n1851_012:0713c12": "應。或樂相應。或捨相應。在初二禪喜受相",
    "T44n1851_012:0713c13": "應。在三禪中樂受相應。自餘一切捨受相應。",
    "T44n1851_012:0713c14": "六種如是。",
    "T44n1851_012:0713c15": "153 六三昧義(一二)六三昧義",
    "T44n1851_012:0713c16": "六三昧義如成實義。名字是何。一一相修",
    "T44n1851_012:0713c17": "為一相。二一相修為種種相。三一相修為於",
    "T44n1851_012:0713c18": "一相及種種相。四種種相修為種種相。五種",
    "T44n1851_012:0713c19": "種相修為於一相。六種種相修為種種相及",
    "T44n1851_012:0713c20": "一相。相狀如何。論釋不同。有論師說。修第",
    "T44n1851_012:0713c21": "四禪名一相修。修五聖支定名種種相修。五",
    "T44n1851_012:0713c22": "聖支定廣如上辨。言一相修為一相者。修第",
    "T44n1851_012:0713c23": "四禪為得羅漢果。言一相修為種種者。修第",
    "T44n1851_012:0713c24": "四禪為得五通。言一相修為於一相及種種",
    "T44n1851_012:0713c25": "者。修第四禪為得羅漢及五禪通。種種相",
    "T44n1851_012:0713c26": "修為種種者。修五聖支為得五通。種種相修",
    "T44n1851_012:0713c27": "為一相者。修五聖支為得羅漢。種種相修為",
    "T44n1851_012:0713c28": "種種相及一相者。修五聖支為得五通及羅",
    "T44n1851_012:0713c29": "漢果。此之一義成實不立。故彼非言。五聖支",
    "T44n1851_012:0714a01": "中前三猶是世俗四禪。得羅漢時於四禪中",
    "T44n1851_012:0714a02": "隨依一禪。云何說言修五聖支得羅漢果名",
    "T44n1851_012:0714a03": "為一相。又復明觀二聖支中親依觀支得羅",
    "T44n1851_012:0714a04": "漢果不依明支。故知不以修五聖支為得一",
    "T44n1851_012:0714a05": "相。成實所立定守一緣名一相修。慧心見法",
    "T44n1851_012:0714a06": "種種差別名種種修。言一相修為一相者。論",
    "T44n1851_012:0714a07": "言。依定還生神定。如從初禪生二禪等。言",
    "T44n1851_012:0714a08": "一相修為種種者。依定生慧。言一相修為於",
    "T44n1851_012:0714a09": "一相及種種者。依定生定及生智慧。言種種",
    "T44n1851_012:0714a10": "修為種種者。依慧生慧。如聞生思如思生修。",
    "T44n1851_012:0714a11": "言種種修為一相者。依慧生定。言種種修為",
    "T44n1851_012:0714a12": "種種相及一相者。依慧能生一切定慧。問曰。",
    "T44n1851_012:0714a13": "是中定慧相生為是有漏。為是無漏。論無定",
    "T44n1851_012:0714a14": "判。義釋有三。一就通以論。能生所生一切定",
    "T44n1851_012:0714a15": "慧悉通有漏及與無漏。二就定慧隱顯互論。",
    "T44n1851_012:0714a16": "定唯有漏慧唯無漏。三就能生所生定慧隱",
    "T44n1851_012:0714a17": "顯互論。能生定慧隱一向有漏所生定慧一",
    "T44n1851_012:0714a18": "向無漏。六三昧義辨之云爾。",
    "T44n1851_012:0714a19": "154 六攝義(一二)六攝義",
    "T44n1851_012:0714a20": "六攝之義出地持論。錄物從道目之為攝。",
    "T44n1851_012:0714a21": "攝處不同。一門說六。六名是何。一者頓攝。二",
    "T44n1851_012:0714a22": "增上攝。三者取攝。四者久攝。五不久攝。六者",
    "T44n1851_012:0714a23": "後攝。六中前三化事分別。三中初一所化中",
    "T44n1851_012:0714a24": "頓。第二一門能化身上第三一門化具圓備。",
    "T44n1851_012:0714a25": "後之三種隨根分別。初一下根。次一中根。後",
    "T44n1851_012:0714a26": "一上根。故有六種。言頓攝者。於一切生作父",
    "T44n1851_012:0714a27": "母想。隨己力能以一切種安樂饒益。是名頓",
    "T44n1851_012:0714a28": "攝。增上攝者。菩薩居尊攝取眾生名增上攝。",
    "T44n1851_012:0714a29": "依論有三。一者為王善攝人民。二為家主巧",
    "T44n1851_012:0714b01": "益親屬。三者為父於子等益。情無偏黨。言取",
    "T44n1851_012:0714b02": "攝者。能以財法攝取眾生。言久攝者。軟根眾",
    "T44n1851_012:0714b03": "生久化乃熟。不久攝者。中根眾生易化近淨。",
    "T44n1851_012:0714b04": "言後攝者。上根眾生於現世中堪任清淨。化",
    "T44n1851_012:0714b05": "益之窮故名後攝。問曰。此六於四攝中何相",
    "T44n1851_012:0714b06": "所收。釋言。四攝通於六中。不別相對。六攝",
    "T44n1851_012:0714b07": "如是。",
    "T44n1851_012:0714b08": "155 七善律儀義(一二)七善律儀義四門分別一辨相　二開合廣略",
    "T44n1851_012:0714b09": "　三對境分別　四支因具不具",
    "T44n1851_012:0714b10": "無作之善說為律儀。律儀不同。一門說七。所",
    "T44n1851_012:0714b11": "謂不殺不盜不婬不妄語不兩舌不惡口不綺",
    "T44n1851_012:0714b12": "語。言不殺者。論說有三。一者因離。二果行",
    "T44n1851_012:0714b13": "離。三對治離。因離有二。一者共因。謂貪嗔",
    "T44n1851_012:0714b14": "癡。諸業皆悉用此為因。故名為共。二者不共",
    "T44n1851_012:0714b15": "因。謂離殺心畜刀枝等。此唯殺因故曰不共。",
    "T44n1851_012:0714b16": "問曰。若言遠離殺心是因離者。何故論中說",
    "T44n1851_012:0714b17": "為果離。釋言。殺心所望不定。若望貪等是其",
    "T44n1851_012:0714b18": "果行。若望正殺是其因行。今據後門說為因",
    "T44n1851_012:0714b19": "離。言果離者。正離殺業。對治離者。所謂慈",
    "T44n1851_012:0714b20": "心安隱心等。慈能與樂。安能授善。以此二",
    "T44n1851_012:0714b21": "種能治殺業故名對治。言不盜者。亦有三種。",
    "T44n1851_012:0714b22": "一者因離。二果行離。三對治離。因離有二。一",
    "T44n1851_012:0714b23": "離共因。謂貪嗔癡。二離不共因。所謂盜心及",
    "T44n1851_012:0714b24": "無資生。故地經中資生滿足名為因離。言滿",
    "T44n1851_012:0714b25": "足者。常修少欲知足之心無所須欲。故云滿",
    "T44n1851_012:0714b26": "足。果行離者。正離盜業。對治離者。所謂布",
    "T44n1851_012:0714b27": "施。言不婬者。亦有三種。一者因離。二對治",
    "T44n1851_012:0714b28": "離。三果行離。因離有二。一離共因。謂貪瞋",
    "T44n1851_012:0714b29": "癡。問曰。論中宣說。邪婬唯貪心成。今云何言",
    "T44n1851_012:0714c01": "離貪瞋癡為因離乎。釋言。終成其唯在貪。遠",
    "T44n1851_012:0714c02": "則從於貪瞋癡起。是故離之通名為因離。二",
    "T44n1851_012:0714c03": "離不共因。所謂婬心及無妻色。故地經中自",
    "T44n1851_012:0714c04": "足妻色名為因離。云何自足。於現在世梵行",
    "T44n1851_012:0714c05": "有餘。心無求欲名足妻色。以自足故心無悕",
    "T44n1851_012:0714c06": "欲。故離婬因。果行離者。正離婬業。對治離",
    "T44n1851_012:0714c07": "者。常修梵行。不淨觀等。不妄語者。論釋有",
    "T44n1851_012:0714c08": "二。一對治離。所謂實語對治誑心。二果行離。",
    "T44n1851_012:0714c09": "正離妄語。據實具論亦有三種。一者因離。二",
    "T44n1851_012:0714c10": "果行離。三對治離。因離有二。一離共因。謂貪",
    "T44n1851_012:0714c11": "瞋癡。二離不共因。謂誑他心。果行離者。正離",
    "T44n1851_012:0714c12": "妄語。對治離者。常修實語。問曰。是中實具三",
    "T44n1851_012:0714c13": "離。何故論中但云二乎。釋言。為彰口言易發",
    "T44n1851_012:0714c14": "不藉遠因。是故不說離貪瞋癡以為因離。離",
    "T44n1851_012:0714c15": "誑他心雖是因離能治誑心。對治中說故不",
    "T44n1851_012:0714c16": "別論。故地論云。對治誑心即是因離。不兩",
    "T44n1851_012:0714c17": "舌者。亦有三種。一者因離。二對治離。三果",
    "T44n1851_012:0714c18": "行離。因離有二。一離共因。謂貪瞋癡。二離不",
    "T44n1851_012:0714c19": "共因。離破壞心。果行離者。正離兩舌。對治離",
    "T44n1851_012:0714c20": "者。修和合語。不惡口者。亦有三種。一者因",
    "T44n1851_012:0714c21": "離。二果行離。三對治離。因離有二。一離共",
    "T44n1851_012:0714c22": "因。謂貪瞋癡。二離不共因。謂侵惱心。果行",
    "T44n1851_012:0714c23": "離者。正離惡言。對治離者。常修濡語。不綺語",
    "T44n1851_012:0714c24": "者。亦有三種。一者因離。二果行離。三對治",
    "T44n1851_012:0714c25": "離。因離有。一離共因。謂貪瞋癡。二離不",
    "T44n1851_012:0714c26": "共因。謂綺語心。果行離者。正離綺語。對治離",
    "T44n1851_012:0714c27": "者。恒修正語此一門竟。次辨開合廣略之義。開",
    "T44n1851_012:0714c28": "合不定。總之唯一善律儀攝。或分為二。一者",
    "T44n1851_012:0714c29": "身業。二者口業。前三身業。後四口業。或離為",
    "T44n1851_012:0715a01": "七。備如向辨。或復分之為二十一。此七律儀",
    "T44n1851_012:0715a02": "各從上中下品心起。是故通說有二十一。或",
    "T44n1851_012:0715a03": "復開分為六十三。前二十一各從無貪無瞋",
    "T44n1851_012:0715a04": "無癡三善根起。是故通說有六十三。問曰。三",
    "T44n1851_012:0715a05": "善常相隨逐未曾相離。云何別分為六十三。",
    "T44n1851_012:0715a06": "釋言。三善體雖同時隨用強弱非無先後。如",
    "T44n1851_012:0715a07": "不淨觀是無貪性慈悲觀等還無瞋性因緣觀",
    "T44n1851_012:0715a08": "等是無癡性。三善既有別起之義。所生律儀",
    "T44n1851_012:0715a09": "何為不別。是故得分六十三種。若隨凡聖禪",
    "T44n1851_012:0715a10": "地不同境界差別則有無量此二門竟。次對境論。",
    "T44n1851_012:0715a11": "此七律儀普於一切眾生處起。若不如是所",
    "T44n1851_012:0715a12": "受律儀便有增減。問曰。律儀為於現在眾生",
    "T44n1851_012:0715a13": "處起。為於三世眾生處起。論釋不同。若依成",
    "T44n1851_012:0715a14": "實普於三世眾生處起。緣之皆得起善心故。",
    "T44n1851_012:0715a15": "若依毘曇唯於現在眾生處起。良以過去未",
    "T44n1851_012:0715a16": "來眾生不可殺盜乃至綺語。為是緣之不發",
    "T44n1851_012:0715a17": "律儀。問曰。若於現在眾生得律儀者現在",
    "T44n1851_012:0715a18": "眾生死滅之時應失律儀。釋言。不失。念念常於",
    "T44n1851_012:0715a19": "現在眾生得律儀故。問曰。於彼非眾生所得",
    "T44n1851_012:0715a20": "律儀不。釋言。亦得。故成實言。非眾生所得",
    "T44n1851_012:0715a21": "善律儀。問曰。直緣非眾生數得善律儀不。釋",
    "T44n1851_012:0715a22": "言。不得。故成實言。要因眾生得善律儀。何",
    "T44n1851_012:0715a23": "故如是。於眾生所遠離性罪。於非眾生所遠",
    "T44n1851_012:0715a24": "離遮罪。離性為本。是故要於眾生所得。直緣",
    "T44n1851_012:0715a25": "草等不發律儀此三門竟。次明支因有具不具。支",
    "T44n1851_012:0715a26": "謂七支。始從不殺乃至不綺。因者所謂上中",
    "T44n1851_012:0715a27": "下心。問曰。七支要具乃得。不具亦得。釋言。",
    "T44n1851_012:0715a28": "不定。大比丘戒要具乃得。沙彌俗人不具亦",
    "T44n1851_012:0715a29": "得。是故五戒八戒十戒皆不具七。問曰。於彼",
    "T44n1851_012:0715b01": "上中下品三種因中具用發戒。不具亦得。釋",
    "T44n1851_012:0715b02": "言。不定。或有具用上中下心受在家戒沙彌",
    "T44n1851_012:0715b03": "十戒大比丘戒。名為具因。或有偏用上品之",
    "T44n1851_012:0715b04": "心受三種戒。或中或下名為不具。以此支因",
    "T44n1851_012:0715b05": "有具不具故。雜心中四句分別。何者是四。一",
    "T44n1851_012:0715b06": "一切因非一切支。謂以上中下品之心受其",
    "T44n1851_012:0715b07": "五戒八戒十戒。依具三因名一切因。所受唯",
    "T44n1851_012:0715b08": "離殺盜邪婬妄語過。故非一切支。二一切支",
    "T44n1851_012:0715b09": "非一切因。有人直以上品之心受具足戒。或",
    "T44n1851_012:0715b10": "中或下所受之戒具足七支。故名一切支。不",
    "T44n1851_012:0715b11": "具三心名非一切因。三一切因亦一切支。具",
    "T44n1851_012:0715b12": "以上中下品之心受在家戒沙彌十戒大比丘",
    "T44n1851_012:0715b13": "戒。四非一切因非一切支。謂以下心受在家",
    "T44n1851_012:0715b14": "戒及沙彌戒。中上亦爾。七善律儀略之云爾。",
    "T44n1851_012:0715b15": "156 七淨義(一二)七淨義兩門分別一辨相　二就位分別",
    "T44n1851_012:0715b16": "行德無垢。名之為淨。淨義不同。一門說七。七",
    "T44n1851_012:0715b17": "名是何。一者戒淨。二者定淨亦名心淨。三者",
    "T44n1851_012:0715b18": "見淨。四度疑淨。五道非道淨。此前五淨大小",
    "T44n1851_012:0715b19": "名同。後二名別。依如小乘六名行淨。七名行",
    "T44n1851_012:0715b20": "斷智淨。若依大乘六名行斷。七名思量菩提",
    "T44n1851_012:0715b21": "分法上上淨矣。此後二名如地經說。言戒",
    "T44n1851_012:0715b22": "淨者。行修之始持戒離過。故云戒淨。由戒淨",
    "T44n1851_012:0715b23": "故能生淨定說名定淨。以定淨故發生實慧。",
    "T44n1851_012:0715b24": "生已能除身見名為見淨。能斷疑惑名度疑",
    "T44n1851_012:0715b25": "淨。能離戒取知無漏慧是其真道戒等非道",
    "T44n1851_012:0715b26": "名道非道淨。後二種中若依小乘重緣諦理",
    "T44n1851_012:0715b27": "進習所行名為行淨。行窮盡障名行斷知淨。",
    "T44n1851_012:0715b28": "若依大乘隨道除障名為行斷。依此行斷趣",
    "T44n1851_012:0715b29": "入佛境名思菩提上上淨矣。七中初一是其",
    "T44n1851_012:0715c01": "戒學。次一定學。後五慧學此一門竟。次就位論。",
    "T44n1851_012:0715c02": "行實齊通。隨相隱顯非無階異。異相如何。依",
    "T44n1851_012:0715c03": "如小乘初二在於見道已前。次三在於見道",
    "T44n1851_012:0715c04": "之中。次一修道。後一無學。何故見前明戒明",
    "T44n1851_012:0715c05": "定。外凡麁過非戒不防。故先明戒。出世聖道",
    "T44n1851_012:0715c06": "非定不生。故次明定。何故次三偏在見道。以",
    "T44n1851_012:0715c07": "見道中斷除三結成就三淨故偏在中。何者",
    "T44n1851_012:0715c08": "三結。所謂身見戒取及疑。斷身見故得其見",
    "T44n1851_012:0715c09": "淨。斷疑心故得度疑淨。斷戒取故得道非道",
    "T44n1851_012:0715c10": "淨。問曰。聖人入見道時十使俱斷。云何說言",
    "T44n1851_012:0715c11": "但斷三結。如涅槃釋。此三重故。所以偏說。如",
    "T44n1851_012:0715c12": "世人言王來王去。重故偏論。又十使中五見",
    "T44n1851_012:0715c13": "及疑唯障見諦。入見道時斷之究竟。貪瞋癡",
    "T44n1851_012:0715c14": "慢通障見修。入見道時斷之不盡。五見及疑",
    "T44n1851_012:0715c15": "見中盡。故與其斷名。貪瞋癡慢見不盡。故不",
    "T44n1851_012:0715c16": "與斷稱。就彼所斷五見疑中三使是本。三",
    "T44n1851_012:0715c17": "使是隨。身見是本。邊見為隨。戒取是本。見取",
    "T44n1851_012:0715c18": "為隨。疑心是本。邪見為隨。說除三本三隨亦",
    "T44n1851_012:0715c19": "爾。故經論中偏說見道斷除三結。何故行淨",
    "T44n1851_012:0715c20": "偏在修道。以此位中重緣諦理趣修行故。何",
    "T44n1851_012:0715c21": "故行斷偏在無學。以無學道離障盡故。大乘",
    "T44n1851_012:0715c22": "法中初五同前。後二在於修道位中。就修道",
    "T44n1851_012:0715c23": "中有通有別。通而論之一切地中。有除障義",
    "T44n1851_012:0715c24": "悉名行斷。有上求義皆號思量。於中別分始",
    "T44n1851_012:0715c25": "從二地乃至七地修道斷障名為行斷。八地",
    "T44n1851_012:0715c26": "已上法流水中。趣入佛境說為思量上上淨",
    "T44n1851_012:0715c27": "矣。七淨如是。",
    "T44n1851_012:0715c28": "157 七財義(一二)七財義",
    "T44n1851_012:0715c29": "言七財者。善能資具。故名為財。財別不同。一",
    "T44n1851_012:0716a01": "門說七。七名是何。一信。二戒。三施。四聞。五",
    "T44n1851_012:0716a02": "慧。六慚。七愧。此義如後十藏章中具廣分",
    "T44n1851_012:0716a03": "別。七財如是。",
    "T44n1851_012:0716a04": "158 種大乘義(一二)七種大乘義",
    "T44n1851_012:0716a05": "七種大乘出地持論。運通名乘。乘中莫加。",
    "T44n1851_012:0716a06": "謂之為大。大乘不同。一門說七。七名是何。一",
    "T44n1851_012:0716a07": "者法大。二者心大。三者解大。四淨心大。五眾",
    "T44n1851_012:0716a08": "具大。六者時大。七者得大。七中前六就因說",
    "T44n1851_012:0716a09": "大。後之一種就果論大。因中初一是其因法。",
    "T44n1851_012:0716a10": "後五因行。言法大者。所謂大乘十二部經方",
    "T44n1851_012:0716a11": "廣之藏。過餘契經故云法大。問曰。法中說通",
    "T44n1851_012:0716a12": "理教。何故是中偏說教法。釋言。實通。攝旨從",
    "T44n1851_012:0716a13": "詮故不別論。言心大者。謂發無上菩提之心。",
    "T44n1851_012:0716a14": "超出餘願故曰心大。言解大者。謂解菩薩方",
    "T44n1851_012:0716a15": "廣之藏。勝過餘解稱曰解大。此心與解在於",
    "T44n1851_012:0716a16": "地前。淨心大者。在初地中。過解行住入歡喜",
    "T44n1851_012:0716a17": "地。證心解染名淨心大。眾具大者。在於二地",
    "T44n1851_012:0716a18": "乃至七地。修習功德智慧眾具趣向菩提名",
    "T44n1851_012:0716a19": "眾具大。言時大者。八地已上乃至十地度三",
    "T44n1851_012:0716a20": "僧祇。滿足眾行名為時大。言得大者。謂如來",
    "T44n1851_012:0716a21": "地得菩提果無與等者。況復過上。故為得大。",
    "T44n1851_012:0716a22": "七種大乘略辨如是。",
    "T44n1851_012:0716a23": "159 七地義(一二)七地義三門分別一釋名　二定體　三辨相",
    "T44n1851_012:0716a24": "第一釋名。七地之義出地持論。能生曰地。地",
    "T44n1851_012:0716a25": "位開合廣略難定。今據一門且論七種。一種",
    "T44n1851_012:0716a26": "性地。二解行地。三淨心地。四行跡地。五決定",
    "T44n1851_012:0716a27": "地。六決定行地。七畢竟地。種性地者。習種",
    "T44n1851_012:0716a28": "性種同名種性。行本達立能生因果。故名為",
    "T44n1851_012:0716a29": "種。種義不壞。目之為性。以性別地名種性地。",
    "T44n1851_012:0716b01": "解行地者。依前種性起修方便趣入出世。於",
    "T44n1851_012:0716b02": "出世道解而行故名為解行。以解別地名解",
    "T44n1851_012:0716b03": "行地。淨心地者。在初地中。過解行住入歡喜",
    "T44n1851_012:0716b04": "地證心離垢。名為淨心。又於菩提淨信悕望",
    "T44n1851_012:0716b05": "亦名淨心。以斯別地名淨心地。行跡地者。二",
    "T44n1851_012:0716b06": "地已上乃至七地起於修道名為行跡。以行",
    "T44n1851_012:0716b07": "別地名行跡地。決定地者。第八地中在法流",
    "T44n1851_012:0716b08": "水決定趣向無上菩提名決定地。決定行者。",
    "T44n1851_012:0716b09": "第九地中依前決定上上增進名決定行地。",
    "T44n1851_012:0716b10": "畢竟地者。謂第十地及如來地。第十地中因",
    "T44n1851_012:0716b11": "行窮滿。如來地中果德圓極。以是義故同",
    "T44n1851_012:0716b12": "名畢竟。蓋乃且據一門為論。若入餘門因果",
    "T44n1851_012:0716b13": "別矣。名義如是此一門竟。次定其體。諸地皆用",
    "T44n1851_012:0716b14": "行德為體。行門開合廣略不定。總唯一行。或",
    "T44n1851_012:0716b15": "分為二。一是證行。二阿含行。廣如上辨。又就",
    "T44n1851_012:0716b16": "福智亦得分二。或離為三。謂證助不住亦如",
    "T44n1851_012:0716b17": "上辨。又戒定慧亦得分三。或開為四。聞思修",
    "T44n1851_012:0716b18": "證。或說為六。謂六波羅蜜。或分為十。謂十",
    "T44n1851_012:0716b19": "波羅蜜。又復信等亦得分十。或復離為三十",
    "T44n1851_012:0716b20": "七品。廣則無量。體性如是此二門竟。次辨其相。",
    "T44n1851_012:0716b21": "地位開合廣略不定。要攝唯二。一是信地。二",
    "T44n1851_012:0716b22": "是證地。地前菩薩於出世道信順趣向名為",
    "T44n1851_012:0716b23": "信地。初地已上證實相應名為證地。或分為",
    "T44n1851_012:0716b24": "三。如地持說。一種性持在種性地。二發心",
    "T44n1851_012:0716b25": "持在解行地。三行方便持在初地上。或離為",
    "T44n1851_012:0716b26": "四。一方便道在於地前。二者見道在於初地。",
    "T44n1851_012:0716b27": "三者修道在二地上。四無學道在於佛地。或",
    "T44n1851_012:0716b28": "開為五。於前四中開方便道以為種性解行",
    "T44n1851_012:0716b29": "之別。故有五種。或分為六。如地持說。一種",
    "T44n1851_012:0716c01": "性地。二解行地。三淨心地。四行跡地。五決定",
    "T44n1851_012:0716c02": "地。謂八地九地。六畢竟地。謂第十地。涅槃經",
    "T44n1851_012:0716c03": "中言為六住諸菩薩者。據此為言。或復說七。",
    "T44n1851_012:0716c04": "廣如上辨。於前六中開決定地以為決定及",
    "T44n1851_012:0716c05": "決定行。故有七種。亦得分八。於前七中分種",
    "T44n1851_012:0716c06": "性地以為習種性種之別。故有八矣。亦得分",
    "T44n1851_012:0716c07": "九。於前八中分畢竟地以為畢竟及如來地。",
    "T44n1851_012:0716c08": "故有九種。或分十三。如地持論住品中說。",
    "T44n1851_012:0716c09": "彼十地上加種性住解行住及如來住。故有",
    "T44n1851_012:0716c10": "十三。亦得開分以為十四。前十三中開種性",
    "T44n1851_012:0716c11": "住以為習種性種之別。故有十四。經中或說",
    "T44n1851_012:0716c12": "四十二賢聖。廣則無量。是等廣略各隨一宜。",
    "T44n1851_012:0716c13": "今且論七。七地如是。",
    "T44n1851_012:0716c14": "160 八戒齊義(一二)八戒齊義七門分別一釋名定數　二辨相",
    "T44n1851_012:0716c15": "　三具得因緣　四界趣分別　五形報分別　六對境",
    "T44n1851_012:0716c16": "分別　七受持之義",
    "T44n1851_012:0716c17": "八戒齊者。所謂不殺．不盜．不婬．不妄語．不",
    "T44n1851_012:0716c18": "飲酒．不歌舞唱伎．不著香薰衣．不上高廣床．",
    "T44n1851_012:0716c19": "不過中食．是其名也。此等防禁故名為戒。潔",
    "T44n1851_012:0716c20": "清曰齊。問曰。於彼五戒之中言不邪婬。今此",
    "T44n1851_012:0716c21": "何故直言不婬。釋言。五戒是在家人持在家",
    "T44n1851_012:0716c22": "戒。唯制邪婬不防自妻。以是義故但言不邪",
    "T44n1851_012:0716c23": "婬。論八戒是在家人得持出家戒。非但制邪",
    "T44n1851_012:0716c24": "自妻亦防。故說不婬。問曰。是中所離有九以",
    "T44n1851_012:0716c25": "何義故但言八戒。釋言。有以。若依毘曇不",
    "T44n1851_012:0716c26": "著薰衣不上高床。此二同是莊嚴處起。合之",
    "T44n1851_012:0716c27": "為一。故說為八。若依成實及大智論前八",
    "T44n1851_012:0716c28": "是戒。後一是齊。戒齊合說。是故名為八戒齊",
    "T44n1851_012:0716c29": "矣此一門竟。次辨其相。於中有五。一體具分別不",
    "T44n1851_012:0717a01": "過中食是齊亦齊支。餘是齊支而非是齊。如",
    "T44n1851_012:0717a02": "八聖道正見是道亦是道支。餘是道支而非",
    "T44n1851_012:0717a03": "是道。此亦如是。以不殺等防惡禁罪助成齊",
    "T44n1851_012:0717a04": "法。助齊法中差別不同。故名齊支。非斷食",
    "T44n1851_012:0717a05": "法。故不名齊。不過中食是斷食法故名為齊。",
    "T44n1851_012:0717a06": "別前七種故名齊支。二遮性分別。前之四種",
    "T44n1851_012:0717a07": "遠離性惡。不飲酒等遠離遮罪。問曰。性惡乃",
    "T44n1851_012:0717a08": "有七種。始從殺生乃至綺語。何不具離但離",
    "T44n1851_012:0717a09": "前四。以綺語等難可防護在家之人不能離",
    "T44n1851_012:0717a10": "故。故論說言。出家之者尚不能離。何況在",
    "T44n1851_012:0717a11": "家。又綺語等不應法故通名妄語。但離妄語",
    "T44n1851_012:0717a12": "餘者皆隨。故不別論。又前四種重故偏明。餘",
    "T44n1851_012:0717a13": "者輕故。所以不說。問曰。遮罪差別無量。何不",
    "T44n1851_012:0717a14": "說離偏言遠離飲酒等乎。亦以餘過在家之",
    "T44n1851_012:0717a15": "人難防護故。又飲酒等生過處重故偏說離。",
    "T44n1851_012:0717a16": "餘過輕故。所以不論。三道福分別。如成實",
    "T44n1851_012:0717a17": "說。離前五過是福因緣。離後三罪是道因緣。",
    "T44n1851_012:0717a18": "以在家者未能得道。是故但說道因緣矣。通",
    "T44n1851_012:0717a19": "則齊等。四就具分別。具謂三業。不殺．不盜．不",
    "T44n1851_012:0717a20": "婬．不飲酒．不著薰衣．不上高床．不過中食。",
    "T44n1851_012:0717a21": "是其身業。不妄語者。是其口業。不歌舞者。通",
    "T44n1851_012:0717a22": "身口業。五所防分別。依如毘曇初四戒支遠",
    "T44n1851_012:0717a23": "離性惡。不飲酒者。是不放逸支離放逸因緣。",
    "T44n1851_012:0717a24": "餘是持支離餘遮過。成實法中亦分為三。名",
    "T44n1851_012:0717a25": "字不異。彼說。初四遠離實惡。不飲酒者。離諸",
    "T44n1851_012:0717a26": "惡門。餘者遠離放逸因緣此二門竟。次明得戒因",
    "T44n1851_012:0717a27": "緣差別。依如毘曇有八因緣。故彼偈言。謂優",
    "T44n1851_012:0717a28": "波婆素．受．時．他．二說．具足．一日夜．離嚴飾",
    "T44n1851_012:0717a29": "威儀。優波婆素．是一因緣。明此八戒是優婆",
    "T44n1851_012:0717b01": "塞受非出家者。以出家人堪能受持盡形戒",
    "T44n1851_012:0717b02": "故。所言受者。是二因緣。明此八戒要受乃得",
    "T44n1851_012:0717b03": "不同禪戒無漏戒等。所言時者。是三因緣。明",
    "T44n1851_012:0717b04": "此八戒清旦時受不得餘時。欲使具足一日",
    "T44n1851_012:0717b05": "夜。故成實法中隨在何時皆得受之。所言他",
    "T44n1851_012:0717b06": "者。是四因緣。明此八戒要從他受自誓不得。",
    "T44n1851_012:0717b07": "成實異此。故彼．論言。若無人．時心念口言亦",
    "T44n1851_012:0717b08": "得受之。言二說者。是五因緣。明此八戒二說",
    "T44n1851_012:0717b09": "方得。戒師前教受者後隨。戒師前問受者後",
    "T44n1851_012:0717b10": "答。是為二說。成實異此。故彼論言。自不解",
    "T44n1851_012:0717b11": "故須師教授。若自解者何假師教。以是義故",
    "T44n1851_012:0717b12": "不須二說。言具足者。是六因緣。明此八戒具",
    "T44n1851_012:0717b13": "受乃得分受不得。成實法中不具亦得。故彼",
    "T44n1851_012:0717b14": "論言。隨力堪能多小不定。一日夜者。是七",
    "T44n1851_012:0717b15": "因緣。明此八戒時分唯在一日一夜不增不",
    "T44n1851_012:0717b16": "減。成實不同。故彼論言。若說八戒定一日",
    "T44n1851_012:0717b17": "夜。是事不然。隨時多少。或可半日乃至一",
    "T44n1851_012:0717b18": "月。竟有何咎。離嚴威儀是八因緣。明此八戒",
    "T44n1851_012:0717b19": "要離種種嚴身之具方便受持。以在家者隨",
    "T44n1851_012:0717b20": "分修學出家戒故。論雖不同。受者宜依毘曇",
    "T44n1851_012:0717b21": "受之。多與諸經所說同故此三門竟。次就界趣分",
    "T44n1851_012:0717b22": "別其相。界謂三界。欲界得受。非上二界。趣謂",
    "T44n1851_012:0717b23": "五趣。依如毘曇。三天下人得受八戒。以覺知",
    "T44n1851_012:0717b24": "心捷疾力故。不通餘趣及欝單越。若依成實。",
    "T44n1851_012:0717b25": "人天鬼畜皆得受之。故彼論言。如天帝多受",
    "T44n1851_012:0717b26": "八戒龍等亦受。不局在人此四門竟。次就形報分",
    "T44n1851_012:0717b27": "別其相。依如毘曇。男女得受。餘形不得。成實",
    "T44n1851_012:0717b28": "法中黃門二形不能男等亦得受之。非局男",
    "T44n1851_012:0717b29": "女此五門竟。次對界辨其通局。當知八戒普於一",
    "T44n1851_012:0717c01": "切眾生邊得。不得別緣。問曰。為於現在一切",
    "T44n1851_012:0717c02": "眾生邊得。為於三世眾生邊得。論釋不同。若",
    "T44n1851_012:0717c03": "依毘曇。唯於現在眾生邊得。成實法中普於",
    "T44n1851_012:0717c04": "三世眾生邊得。過未眾生雖不可殺不可盜",
    "T44n1851_012:0717c05": "等。緣之亦得起善惡故此六門竟。次明受持八戒",
    "T44n1851_012:0717c06": "之儀。欲受戒者應先起其厭生死心求涅槃",
    "T44n1851_012:0717c07": "意。然後受之。以此所受出世戒故。受法云何。",
    "T44n1851_012:0717c08": "於六齊日清旦之時。詣戒師所。先禮三寶。次",
    "T44n1851_012:0717c09": "禮戒師。在戒師前。長跪合掌。先懺諸罪。然後",
    "T44n1851_012:0717c10": "受戒。戒師教之。三歸三寶。三稱歸竟。與受五",
    "T44n1851_012:0717c11": "戒。沙彌戒同。然後題上所列法。問其能不。言",
    "T44n1851_012:0717c12": "一不殺生是優婆塞戒。若女人受。應言是優",
    "T44n1851_012:0717c13": "婆夷戒。從今時至明清旦。一日一夜受。如諸",
    "T44n1851_012:0717c14": "佛能持不。受者應答言能。如是乃至不過中",
    "T44n1851_012:0717c15": "食。問答同爾。一遍便足。竟已禮去。護持之法",
    "T44n1851_012:0717c16": "與出家戒同。嚴身之具悉宜去之。男女不得",
    "T44n1851_012:0717c17": "同室而宿。八戒如是。",
    "T44n1851_012:0717c18": "大乘義章卷第十二終"
}