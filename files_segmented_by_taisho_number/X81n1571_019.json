{
    "X81n1571_019:0581b10": "五燈全書卷第十九",
    "X81n1571_019:0581b12": "京都聖感禪寺住持(臣)僧　(超永)　編輯",
    "X81n1571_019:0581b13": "京都古華嚴寺住持(臣)僧　(超揆)　較閱　進",
    "X81n1571_019:0581b14": "呈",
    "X81n1571_019:0581b15": "　　法眼宗",
    "X81n1571_019:0581b16": "　　　南嶽下九世",
    "X81n1571_019:0581b17": "　　　　清涼益禪師法嗣",
    "X81n1571_019:0581b18": "杭州永明寺道潛禪師河中府武氏子。初謁法眼。眼",
    "X81n1571_019:0581b19": "問曰。子於參請外。看甚麼經。師曰。華嚴經。眼曰。總別",
    "X81n1571_019:0581b20": "同異成壞六相。是何門攝屬。師曰。文在十地品中。據",
    "X81n1571_019:0581b21": "理。則世出世間一切法。皆具六相也。眼曰。空還具六",
    "X81n1571_019:0581b22": "相也無。師懵然無對。眼曰。汝問我。我向汝道。師乃問。",
    "X81n1571_019:0581b23": "空還具六相也無。眼曰空。師於是開悟。踊躍禮謝。眼",
    "X81n1571_019:0581b24": "曰。子作麼生會。師曰空。眼然之。異日因四眾士女入",
    "X81n1571_019:0581c01": "院。眼問師曰。律中道。隔壁聞釵釧聲。即名破戒。見覩",
    "X81n1571_019:0581c02": "金銀合雜朱紫駢闐。是破戒。不是破戒。師曰。好箇入",
    "X81n1571_019:0581c03": "路。眼曰。子向後有五百毳徒。為王侯所重在。師尋禮",
    "X81n1571_019:0581c04": "辭。駐錫於衢州古寺。閱大藏經。忠懿王。命入府。受菩",
    "X81n1571_019:0581c05": "薩戒。署慈化定慧禪師。建大伽藍。號慧日永明。請居",
    "X81n1571_019:0581c06": "之。師欲請塔下羅漢銅像。過新寺供養。王曰。善矣。予",
    "X81n1571_019:0581c07": "昨夜夢十六尊者。乞隨禪師入寺。何昭應之若是。仍",
    "X81n1571_019:0581c08": "於師號。加應真二字。師坐永明。常五百眾　上堂。佛",
    "X81n1571_019:0581c09": "法顯然。因甚麼却不會。諸上座。欲會佛法。但問取張",
    "X81n1571_019:0581c10": "三李四。欲會世法。則參取古佛叢林。無事久立　僧",
    "X81n1571_019:0581c11": "問。如何是永明的的意。師曰。今日十五。明朝十六。曰",
    "X81n1571_019:0581c12": "覽師的的意。師曰。何處覽　問如何是永明家風。師",
    "X81n1571_019:0581c13": "曰。早被上座答了也　問三種病人如何接。師曰。汝",
    "X81n1571_019:0581c14": "是聾人。曰請師方便。師曰。是方便　問牛頭未見四",
    "X81n1571_019:0581c15": "祖時。為甚麼百鳥銜華。師曰。見東見西。曰見後為甚",
    "X81n1571_019:0581c16": "麼不銜華。師曰。見南見北。曰昔日作麼生。師曰。且會",
    "X81n1571_019:0581c17": "今日　問達磨西來傳箇甚麼。師曰。傳箇冊子。曰恁",
    "X81n1571_019:0581c18": "麼則心外有法去也。師曰。心內無法　問如何是第",
    "X81n1571_019:0581c19": "二月。師曰。月　問如何是覿面事。師曰。背後是甚麼",
    "X81n1571_019:0581c20": "　問文殊仗劒擬殺何人。師曰止止。曰如何是劒。師",
    "X81n1571_019:0581c21": "曰眼是　問諸餘即不問。向上宗乘亦且置。請師不",
    "X81n1571_019:0581c22": "答。師曰。好箇師僧子。曰恁麼則禮拜去也。師曰。不要",
    "X81n1571_019:0581c23": "三拜。盡汝一生去　眾參次。師指香爐曰。汝諸人還",
    "X81n1571_019:0581c24": "見麼。若見。一時禮拜。各自歸堂　問至道無言。借言",
    "X81n1571_019:0582a01": "顯道。如何是顯道之言。師曰。切忌揀擇。曰如何是不",
    "X81n1571_019:0582a02": "揀擇。師曰。元帥大王太保令公　問如何是慧日祥",
    "X81n1571_019:0582a03": "光。師曰。此去報慈不遠。曰恁麼則親蒙照燭。師曰。且",
    "X81n1571_019:0582a04": "喜沒交涉　師於宋太祖建隆辛酉九月十八日示",
    "X81n1571_019:0582a05": "寂。白光晝發。舉眾皆見。闍維舍利不可勝紀。有屠者。",
    "X81n1571_019:0582a06": "展襟就火聚。求獲七顆。開寶庚午。韶請建塔天台。",
    "X81n1571_019:0582a07": "杭州報恩慧明禪師姓蔣氏。幼歲出家。三學精練。志",
    "X81n1571_019:0582a08": "探元旨。乃南遊於閩越間。歷諸禪會。莫契本心。後至",
    "X81n1571_019:0582a09": "臨川。謁法眼。師資道合。尋回鄞水大梅山庵居。吳越",
    "X81n1571_019:0582a10": "部內。禪學者雖盛。而以玄沙正宗。置之閫外。師欲整",
    "X81n1571_019:0582a11": "而導之　新到參。師問。近離甚處。曰都城。師曰。上座",
    "X81n1571_019:0582a12": "離都城到此山。則都城少上座。此間剩上座。剩則心",
    "X81n1571_019:0582a13": "外有法。少則心法不周。說得道理即住。不會即去。僧",
    "X81n1571_019:0582a14": "無對　問如何是大梅主。師曰。闍黎今日離甚麼處。",
    "X81n1571_019:0582a15": "僧無對　師尋遷天台山白沙卓庵。有朋彥者。博學",
    "X81n1571_019:0582a16": "強記。來訪師。敵論宗乘。師曰。言多去道轉遠。今有事",
    "X81n1571_019:0582a17": "借問。祇如從上諸聖。及諸先德。還有不悟者也無。彥",
    "X81n1571_019:0582a18": "曰。若是諸聖先德。豈有不悟者哉。師曰。一人發真歸",
    "X81n1571_019:0582a19": "源。十方虗空。悉皆消殞。今天台山嶷然。如何得消殞",
    "X81n1571_019:0582a20": "去。彥不知所措。自是他宗泛學來者。皆服膺矣　漢",
    "X81n1571_019:0582a21": "乾祐中。忠懿王。延入府中問法。命住資崇院。師盛談",
    "X81n1571_019:0582a22": "玄沙。及地藏法眼宗旨臻極。王因命翠巖令參等諸",
    "X81n1571_019:0582a23": "禪匠。及城下名公。定其勝負。天龍長老問曰。一切諸",
    "X81n1571_019:0582a24": "佛。及諸佛法。皆從此經出。未審此經從何而出。師曰。",
    "X81n1571_019:0582b01": "道甚麼。天龍擬進語。師曰過也。資嚴長老問。如何是",
    "X81n1571_019:0582b02": "現前三昧。師曰。還聞麼。嚴曰。某甲不患聾。師曰。果然",
    "X81n1571_019:0582b03": "患聾。師復舉雪峰塔銘。問諸老宿。夫從緣有者。始終",
    "X81n1571_019:0582b04": "而成壞。非從緣有者。歷劫而長堅。堅之與壞即且置。",
    "X81n1571_019:0582b05": "雪峰即今在甚麼處。(法眼別云。祇今是成是壞)宿無對。設有對者。",
    "X81n1571_019:0582b06": "亦不能當其徵詰。時羣彥弭伏。王大喜悅。署圓通普",
    "X81n1571_019:0582b07": "照禪師　上堂。諸人還委悉麼。莫道語默動靜無非",
    "X81n1571_019:0582b08": "佛事好。且莫錯會　問如何是祖師西來意。師曰。汝",
    "X81n1571_019:0582b09": "還見香臺麼。曰某甲未會。乞師指示。師曰。香臺也不",
    "X81n1571_019:0582b10": "識　問離却目前機。如何是西來意。師曰。汝何不問。",
    "X81n1571_019:0582b11": "曰恁麼則委是去也。師曰。也是虗施　問如何是佛",
    "X81n1571_019:0582b12": "法大意。師曰。我見燈明佛。本光瑞如此　問如何是",
    "X81n1571_019:0582b13": "學人自己。師曰。特地伸問。是甚麼意　問如何是西",
    "X81n1571_019:0582b14": "來意。師曰。十萬八千真跋涉。直下西來不到東　問",
    "X81n1571_019:0582b15": "如何是第二月。師曰。揑目看花花數朵。見精明樹幾",
    "X81n1571_019:0582b16": "枝枝。",
    "X81n1571_019:0582b17": "金陵報慈行言玄覺導師泉州人也。上堂。凡行脚人。",
    "X81n1571_019:0582b18": "參善知識。到一叢林。放下瓶鉢。可謂行菩薩道。能事",
    "X81n1571_019:0582b19": "畢矣。何用更來這裏。舉論真如涅槃。此是非時之說。",
    "X81n1571_019:0582b20": "然古人有言。譬如披沙識寶。沙礫若除。真金自現。便",
    "X81n1571_019:0582b21": "喚作常住世間。具足僧寶。亦如一味之雨。一般之地。",
    "X81n1571_019:0582b22": "生長萬物。大小不同。甘辛有異。不可道地與雨。有大",
    "X81n1571_019:0582b23": "小之名也。所以道。方即現方。圓即現圓。何以故爾。法",
    "X81n1571_019:0582b24": "無偏正。隨相應現。喚作對現色身。還見麼。若不見。也",
    "X81n1571_019:0582c01": "莫閑坐地　僧問。如何是祖師西來意。師曰。此問不",
    "X81n1571_019:0582c02": "當　問坐却是非。如何合得本來人。師曰。汝作麼生",
    "X81n1571_019:0582c03": "坐　師聞鳩子呌。問僧。甚麼聲。曰鳩子聲。師曰。欲得",
    "X81n1571_019:0582c04": "不招無間業。莫謗如來正法輪　江南國主。建報慈",
    "X81n1571_019:0582c05": "院。命師大闡宗猷。海會二千餘眾。別署導師之號。上",
    "X81n1571_019:0582c06": "堂。此日英賢共會。海眾同臻。諒惟佛法之趣。無不備",
    "X81n1571_019:0582c07": "矣。若是英鑒之者。不須待言也。然言之本無。何以默",
    "X81n1571_019:0582c08": "矣。是以森羅萬象。諸佛洪源。顯明則海印光澄。冥昧",
    "X81n1571_019:0582c09": "則情迷自惑。苟非通心上士。逸格高人。則何以於諸",
    "X81n1571_019:0582c10": "塵中。發揚妙極。卷舒物象。縱奪森羅。示生非生。應滅",
    "X81n1571_019:0582c11": "非滅。生滅洞已。乃曰真常。言假則影散千途。論真則",
    "X81n1571_019:0582c12": "一空絕跡。豈可以有無生滅。而計之者哉　問國王",
    "X81n1571_019:0582c13": "再請。特薦先朝。和尚今日如何舉唱。師曰。汝不是問",
    "X81n1571_019:0582c14": "再唱人。曰恁麼則天上人間。無過此也。師曰。沒交涉",
    "X81n1571_019:0582c15": "　問遠遠投師。請垂一接。師曰。却依舊處去。",
    "X81n1571_019:0582c16": "撫州崇壽院契稠禪師泉州人。上堂。僧問。四眾諦觀",
    "X81n1571_019:0582c17": "第一義。如何是第一義。師曰。何勞更問。乃曰。大眾欲",
    "X81n1571_019:0582c18": "知佛性義。當觀時節因緣。作麼生是時節因緣。上座",
    "X81n1571_019:0582c19": "如今便散去。且道。有也未。若無。因甚麼便散去。若有。",
    "X81n1571_019:0582c20": "作麼生是第一義。上座第一義現成。何勞更觀。恁麼",
    "X81n1571_019:0582c21": "顯明。得佛性常照。一切法常住。若見有法常住。猶未",
    "X81n1571_019:0582c22": "是法之真源。作麼生是法之真源。上座不見。古人道。",
    "X81n1571_019:0582c23": "一人發真歸源。十方虗空。悉皆消殞。還有一法。為意",
    "X81n1571_019:0582c24": "解麼。古人有如是大事因緣。依而行之即是。何勞長",
    "X81n1571_019:0583a01": "老多說。眾中有未知者。便請相示。僧問。法眼之燈。親",
    "X81n1571_019:0583a02": "然汝水。今日王侯請命。如何是法眼之燈。師曰。更請",
    "X81n1571_019:0583a03": "一問　問古人見不齊處。請師方便。師曰。古人見甚",
    "X81n1571_019:0583a04": "麼處不齊　問如何是佛。師曰。如何是佛。曰如何領",
    "X81n1571_019:0583a05": "解。師曰。領解即不是　問的的西來意。師當第幾人。",
    "X81n1571_019:0583a06": "師曰。年年八月半中秋　問如何是和尚為人一句。",
    "X81n1571_019:0583a07": "師曰。觀音舉。上藍舉。",
    "X81n1571_019:0583a08": "金陵報恩院法安慧濟禪師太和人。初住曹山。上堂。",
    "X81n1571_019:0583a09": "知幻即離。不作方便。離幻即覺。亦無漸次。諸上座。且",
    "X81n1571_019:0583a10": "作麼生會不作方便。又無漸次。古人意。在甚麼處。若",
    "X81n1571_019:0583a11": "會得。諸佛常現前。若未會。莫向圓覺經裏討。夫佛法",
    "X81n1571_019:0583a12": "亘古亘今。未甞不現前。諸上座。一切時中。咸承此威",
    "X81n1571_019:0583a13": "光。須具大信根。荷擔得起始得。不見佛讚猛利底人。",
    "X81n1571_019:0583a14": "堪為器用。亦不賞他向善。久修淨業者。要似他廣額",
    "X81n1571_019:0583a15": "兇屠。拋下操刀便證。直須恁麼始得。所以長者道。如",
    "X81n1571_019:0583a16": "將梵位直授凡庸。僧問。大眾既臨於法會。請師不吝",
    "X81n1571_019:0583a17": "句中元。師曰。謾得大眾麼。曰恁麼則全因此問也。師",
    "X81n1571_019:0583a18": "曰。不用得　問古人有言。一切法以不生為宗。如何",
    "X81n1571_019:0583a19": "是不生宗。師曰。好箇問處　問佛法中請師方便。師",
    "X81n1571_019:0583a20": "曰。方便了也　問如何是古佛心。師曰。何待問　江",
    "X81n1571_019:0583a21": "南國主。請居報恩。署號攝眾。上堂。謂眾曰。此日奉命。",
    "X81n1571_019:0583a22": "令住持當院。為眾演法。適來見維那白槌了。多少好。",
    "X81n1571_019:0583a23": "令教當觀第一義。且作麼生是第一義。若這裏參得",
    "X81n1571_019:0583a24": "多少省要。如今別更說箇甚麼即得。然承恩旨。不可",
    "X81n1571_019:0583b01": "杜默去也。夫禪宗示要。法爾常規。圓明顯露。亘古亘",
    "X81n1571_019:0583b02": "今。至于達磨西來。也祇與諸人證明。亦無法可得與",
    "X81n1571_019:0583b03": "人。祇道。直下是便教立地搆取。古人雖則道立地搆",
    "X81n1571_019:0583b04": "取。如今坐地。還搆得也無。有疑請問。僧問。三德奧樞。",
    "X81n1571_019:0583b05": "從佛演一音元露。請師明。師曰。汝道有也未　問如",
    "X81n1571_019:0583b06": "何是報恩境。師曰。大家見汝問　開寶中。示滅於本",
    "X81n1571_019:0583b07": "院。",
    "X81n1571_019:0583b08": "廬州長安院延規禪師僧問。如何是庵中主。師曰。汝",
    "X81n1571_019:0583b09": "到諸方。但道從長安來。",
    "X81n1571_019:0583b10": "南康軍雲居山清錫禪師泉州人。僧問。如何是雲居",
    "X81n1571_019:0583b11": "境。師曰。汝喚甚麼作境。曰如何是境中人。師曰。適來",
    "X81n1571_019:0583b12": "向汝道甚麼　後住泉州西明。有廖天使入院。見供",
    "X81n1571_019:0583b13": "養法眼真。乃問曰。真前是甚麼果子。師曰。假果子。天",
    "X81n1571_019:0583b14": "使曰。既是假果子。為甚麼將供養真。師曰。也祇要天",
    "X81n1571_019:0583b15": "使識假　問如何是佛。師曰。容顏甚奇妙。",
    "X81n1571_019:0583b16": "常州正勤院希奉禪師蘇州謝氏子。上堂。古聖道。圓",
    "X81n1571_019:0583b17": "同太虗。無欠無餘。又道。一一法一一宗。眾多法一法",
    "X81n1571_019:0583b18": "宗。又道。起唯法起。滅唯法滅。又道。起時不言我起。滅",
    "X81n1571_019:0583b19": "時不言我滅。據此說話。屈滯久在叢林上座。若是初",
    "X81n1571_019:0583b20": "心兄弟。且須體究。人身難得。正法難聞。莫同等閑。施",
    "X81n1571_019:0583b21": "主衣食不易消遣。若不明道。箇箇盡須還他。上座要",
    "X81n1571_019:0583b22": "會道麼。珍重　僧問。如何是祖師西來意。師曰。甚麼",
    "X81n1571_019:0583b23": "處得這箇消息　問如何是諸法空相。師曰。山河大",
    "X81n1571_019:0583b24": "地　問僧眾雲集。請師舉唱宗乘。師曰。舉來久矣",
    "X81n1571_019:0583c01": "　問佛法付囑國王大臣。今日正勤將何付囑。師曰。萬",
    "X81n1571_019:0583c02": "歲萬歲　問古人有言。山河大地。是汝真善知識。如",
    "X81n1571_019:0583c03": "何得山河大地。為善知識去。師曰。汝喚甚麼作山河",
    "X81n1571_019:0583c04": "大地　問如何是合道之言。師汝問我答　問靈山",
    "X81n1571_019:0583c05": "會上。迦葉親聞。未審今日誰人得聞。師曰。迦葉親聞",
    "X81n1571_019:0583c06": "箇甚麼　問古佛道場。學人如何得到。師曰。汝今在",
    "X81n1571_019:0583c07": "甚麼處　問如何是和尚圓通。師敲禪牀三下　問",
    "X81n1571_019:0583c08": "如何是脫却根塵。師曰。莫妄想　問人王法王。是一",
    "X81n1571_019:0583c09": "是二。師曰。人王法王　問如何是諸法寂滅相。師曰。",
    "X81n1571_019:0583c10": "起唯法起。滅唯法滅　問如何是未曾生底法。師曰。",
    "X81n1571_019:0583c11": "汝爭得知　問無著見文殊。為甚麼不識。師曰。汝道",
    "X81n1571_019:0583c12": "文殊還識無著麼　問得意誰家新曲妙。正勤一句",
    "X81n1571_019:0583c13": "請師宣。師曰。道甚麼。曰豈無方便也。師曰。汝不會我",
    "X81n1571_019:0583c14": "語。",
    "X81n1571_019:0583c15": "漳州羅漢智依宣法禪師上堂。盡十方世界。無一微",
    "X81n1571_019:0583c16": "塵許法。與汝作見聞覺知。還信麼。然雖如此。也須悟",
    "X81n1571_019:0583c17": "始得。莫將為等閑。不見道。單明自己。不悟目前。此人",
    "X81n1571_019:0583c18": "祇具一隻眼。還會麼。僧問。纖塵不立。為甚麼好醜現",
    "X81n1571_019:0583c19": "前。師曰。分明記取。別處問人　問大眾雲集。誰是得",
    "X81n1571_019:0583c20": "者。師曰。還曾失麼　問如何是佛。師曰。汝是行脚",
    "X81n1571_019:0583c21": "　問如何是寶壽家風。師曰。一任觀看。曰恁麼則大眾",
    "X81n1571_019:0583c22": "有賴。師曰。汝作麼生。曰終不敢謾大眾。師曰。嫌少作",
    "X81n1571_019:0583c23": "麼　問僧。受業在甚麼處。曰在佛跡。師曰。佛在甚麼",
    "X81n1571_019:0583c24": "處。曰甚麼處不是。師舉起拳曰。作麼生。曰和尚收取。",
    "X81n1571_019:0584a01": "師曰。放闍黎七棒　問僧。今夏在甚麼處。僧曰。在無",
    "X81n1571_019:0584a02": "言上座處。師曰。還曾問訊也否。僧曰。也曾問訊。師曰。",
    "X81n1571_019:0584a03": "無言作麼生問得。僧曰。若得無言。甚麼處不問得。師",
    "X81n1571_019:0584a04": "喝曰。恰似問你　師與彥端長老。喫餅餤。端曰。百種",
    "X81n1571_019:0584a05": "千般。其體不二。師曰。作麼生是不二體。端拈起餅餤",
    "X81n1571_019:0584a06": "師曰。祇守百種千般。端曰。也是和尚見處。師曰。汝也",
    "X81n1571_019:0584a07": "是羅公詠梳頭樣　師將示滅。乃謂眾曰。今晚四大",
    "X81n1571_019:0584a08": "不和暢。雲騰鳥飛。風動塵起。浩浩地。還有人治得麼。",
    "X81n1571_019:0584a09": "若治得。永劫不相識。若治不得。時時常見我。言訖。告",
    "X81n1571_019:0584a10": "寂。",
    "X81n1571_019:0584a11": "金陵鍾山章義院道欽禪師太原人。初住廬山棲賢。",
    "X81n1571_019:0584a12": "上堂。道遠乎哉。觸事而真。聖遠乎哉。體之則神。我尋",
    "X81n1571_019:0584a13": "常示汝。何不向衣鉢下座地。直下參取。須要上來討",
    "X81n1571_019:0584a14": "箇甚麼。既上來。我即事不獲已。便舉古德少許方便。",
    "X81n1571_019:0584a15": "抖擻些子龜毛兔角。解落向汝。諸上座。欲得省要。僧",
    "X81n1571_019:0584a16": "堂裏。三門下。寮舍裏。參取好。還有會處也未。若有會",
    "X81n1571_019:0584a17": "處。試說看。與上座證明　僧問。如何是棲賢境。師曰。",
    "X81n1571_019:0584a18": "棲賢有甚麼境　問古人拈椎豎拂。還當宗乘中事",
    "X81n1571_019:0584a19": "也無。師曰。古人道了也　問學人乍入叢林。乞和尚",
    "X81n1571_019:0584a20": "指示。師曰。一手指天。一手指地　後江南國主。請居",
    "X81n1571_019:0584a21": "章義。上堂。總來這裏。立作甚麼。善知識如河沙數。常",
    "X81n1571_019:0584a22": "與汝為伴。行住坐臥。不相捨離。但長連牀上穩坐地。",
    "X81n1571_019:0584a23": "十方善知識自來參。上座何不信取作得。如許多難",
    "X81n1571_019:0584a24": "易。他古聖嗟。見今時人不奈何。乃曰。傷夫人情之惑",
    "X81n1571_019:0584b01": "久矣。目對真而不覺。此乃嗟汝諸人看却不知。且道",
    "X81n1571_019:0584b02": "看却甚麼不知。何不體祭古人方便。祇為信之不及。",
    "X81n1571_019:0584b03": "致得如此。諸上座。但於佛法中留心。無不得者。無事",
    "X81n1571_019:0584b04": "體道去。便下座　僧問。百年暗室。一燈能破時如何。",
    "X81n1571_019:0584b05": "師曰。莫謾語　問佛法還受變異也無。師曰。上座是",
    "X81n1571_019:0584b06": "僧　問大眾雲集。請師舉揚宗旨。師曰。久矣　問如",
    "X81n1571_019:0584b07": "何是元旨。師曰。元有甚麼旨。",
    "X81n1571_019:0584b08": "金陵報恩匡逸禪師明州人。江南國主。請居上院。署",
    "X81n1571_019:0584b09": "凝密禪師。上堂。顧視大眾曰。依而行之。即無累矣。還",
    "X81n1571_019:0584b10": "信麼。如太陽赫奕皎然地。更莫思量。思量不及。設爾",
    "X81n1571_019:0584b11": "思量得及。喚作分限智慧。不見先德云。人無心合道。",
    "X81n1571_019:0584b12": "道無心合人。人道既合。是名無事人。且自何而凡。自",
    "X81n1571_019:0584b13": "何而聖。於此若未會。可謂為迷情所覆。便去離不得。",
    "X81n1571_019:0584b14": "迷時即有窒礙。為對為待。種種不同。忽然惺去。亦無",
    "X81n1571_019:0584b15": "所得。譬如演若達多。認影迷頭。豈不擔頭覓頭。然正",
    "X81n1571_019:0584b16": "迷之時。頭且不失。及乎悟去。亦不為得。何以故。人迷",
    "X81n1571_019:0584b17": "謂之失。人悟謂之得。得失在於人。何關於動靜　僧",
    "X81n1571_019:0584b18": "問。諸佛說法。普潤群機。和尚說法。甚麼人得聞。師曰。",
    "X81n1571_019:0584b19": "祇有汝不聞　問如何是報恩一句。師曰。道不是得",
    "X81n1571_019:0584b20": "麼　問十二時中。思量不到處。如何行履。師曰。汝如",
    "X81n1571_019:0584b21": "今在甚麼處　問祖嗣西來如何舉唱。師曰。不違所",
    "X81n1571_019:0584b22": "請　問如何是一句。師曰。我答爭似汝舉　問佛為",
    "X81n1571_019:0584b23": "一大事因緣出世。未審和尚出世如何。師曰恰好。曰",
    "X81n1571_019:0584b24": "恁麼則大眾有賴。師曰。莫錯會。",
    "X81n1571_019:0584c01": "金陵報慈文遂導師杭州陸氏子。嘗究首楞嚴。甄分",
    "X81n1571_019:0584c02": "真妄緣起。本末精博。於是節科注釋。文句交絡。厥功",
    "X81n1571_019:0584c03": "既就。謁於法眼。述己所業。深符經旨。眼曰。楞嚴豈不",
    "X81n1571_019:0584c04": "是有八還義。師曰是。曰明還甚麼。師曰。明還日輪。曰",
    "X81n1571_019:0584c05": "日還甚麼。師懵然無對。眼誡令焚其所注之文。師自",
    "X81n1571_019:0584c06": "此服膺請益。始忘知解。金陵國主。署雷音覺海大導",
    "X81n1571_019:0584c07": "師　上堂。天人羣生類。皆承此恩力。威權三界。德被",
    "X81n1571_019:0584c08": "四方。共稟靈光。咸稱妙義。十方諸佛常頂戴汝。誰敢",
    "X81n1571_019:0584c09": "是非。及乎向這裏。喚作開方便門。對根設教。便有如",
    "X81n1571_019:0584c10": "此。如彼流出無窮。若能依而奉行。有何不可。所以清",
    "X81n1571_019:0584c11": "涼先師道。佛是無事人。且如今覓箇無事人。也不可",
    "X81n1571_019:0584c12": "得　僧問。巔山巖崖。還有佛法也無。師曰。汝喚甚麼。",
    "X81n1571_019:0584c13": "作巔山巖崖。曰如何是道。師曰。妄想顛倒　上堂。老",
    "X81n1571_019:0584c14": "僧平生。百無所解。日日一般。雖住此間。隨緣任運。今",
    "X81n1571_019:0584c15": "日諸上座。與本無異。珍重。僧問。如何是無異底事。師",
    "X81n1571_019:0584c16": "曰。千差萬別。僧再問。師曰。止止不須說。且會取千差",
    "X81n1571_019:0584c17": "萬別　問如何是和尚家風。師曰。方丈板門扇　問",
    "X81n1571_019:0584c18": "如何是無相道場。師曰。四郎五郎廟　問如何是吹",
    "X81n1571_019:0584c19": "毛劒。師曰。簳麵杖　問如何是正直一路。師曰。遠遠",
    "X81n1571_019:0584c20": "近近。曰便恁麼去時如何。師曰。咄哉癡人。此是險路",
    "X81n1571_019:0584c21": "　問僧。從甚麼處來。曰曹山來。師曰。幾程到此。曰七",
    "X81n1571_019:0584c22": "程。師曰。行却許多山林谿澗。何者是汝自己。曰總是。",
    "X81n1571_019:0584c23": "師曰。眾生顛倒。認物為己。曰如何是學人自己。師曰。",
    "X81n1571_019:0584c24": "總是　上堂。諸上座。各在此經冬過夏。還有人悟自",
    "X81n1571_019:0585a01": "己也無。山僧與汝證明。令汝真見。不被邪魔所惑。問",
    "X81n1571_019:0585a02": "如何是學人自己。師曰。好箇師僧。眼目甚分明。",
    "X81n1571_019:0585a03": "漳州羅漢院守仁禪師泉州人。上堂。祇據如今。誰欠",
    "X81n1571_019:0585a04": "誰剩。然雖如此。猶是第二義門。上座若明達得去。也",
    "X81n1571_019:0585a05": "且是一是二。更須子細看　僧問。如何是祖師西來",
    "X81n1571_019:0585a06": "的的意。師曰。即今是甚麼意　問如何是涅槃。師曰",
    "X81n1571_019:0585a07": "生死。曰如何是生死。師曰。適來道甚麼。晚參。物物本",
    "X81n1571_019:0585a08": "來無處所。一輪明月印心池。便歸方丈　次住報恩。",
    "X81n1571_019:0585a09": "上堂。報恩這裏。不曾與人揀話。今日與諸上座。揀一",
    "X81n1571_019:0585a10": "兩則話。還願樂麼。諸上座。鶴脛長。鳬脛短。甘草甜。黃",
    "X81n1571_019:0585a11": "蘗苦。恁麼揀辨。還愜雅意麼。諸上座。莫是血脉不通。",
    "X81n1571_019:0585a12": "泥水有隔麼。且莫錯會。珍重　僧問。如何是西來意。",
    "X81n1571_019:0585a13": "師曰。喚甚麼作西來意。曰恁麼則無西來也。師曰。由",
    "X81n1571_019:0585a14": "汝口頭道　問如何是報恩家風。師曰。無汝著眼處",
    "X81n1571_019:0585a15": "　問學人未委稟承。請師方便。師曰。莫相孤負麼。曰",
    "X81n1571_019:0585a16": "恁麼則有師資之分也。師曰。叢林見多　問如何是",
    "X81n1571_019:0585a17": "佛法大意。師曰。向汝道甚麼　問如何是無生之相。",
    "X81n1571_019:0585a18": "師曰。捨身受身。曰恁麼則生死無過也。師曰。料汝恁",
    "X81n1571_019:0585a19": "麼會　示眾。人人皆備理。一一盡圓常。僧便問。如何",
    "X81n1571_019:0585a20": "是圓常之理。師曰。無事不參差。曰恁麼則縱橫法界",
    "X81n1571_019:0585a21": "也。師曰。巧道有何難　問如何是不到三寸。師曰。你",
    "X81n1571_019:0585a22": "問我答　問僧。甚麼處來。曰福州來。師曰。跋涉如許",
    "X81n1571_019:0585a23": "多山嶺。阿那箇是上座自己。曰某甲親離福州。師曰。",
    "X81n1571_019:0585a24": "祇恁麼。別更有商量。曰更作甚麼商量。師曰。汝話墮",
    "X81n1571_019:0585b01": "也　問不昧緣塵。請師一接。師曰。喚甚麼作緣塵。曰",
    "X81n1571_019:0585b02": "若不伸問。焉息疑情。師曰。若不是今日便作官方。",
    "X81n1571_019:0585b03": "撫州黃山良匡禪師吉州人。僧問。如何是黃山家風。",
    "X81n1571_019:0585b04": "師曰。築著汝鼻孔　問如何是不遷義。師曰。春夏秋",
    "X81n1571_019:0585b05": "冬　問如何是一路涅槃門。師曰。汝問宗乘中一句。",
    "X81n1571_019:0585b06": "豈不是。曰恁麼則不哆哆。師曰。莫哆哆好　問眾星",
    "X81n1571_019:0585b07": "攢月時如何。師曰。喚甚麼作月。曰莫祇這箇便是也",
    "X81n1571_019:0585b08": "無。師曰。這箇是甚麼　問明鏡當臺。森羅為甚麼不",
    "X81n1571_019:0585b09": "現。師曰。那裏當臺。曰爭奈即今何。師曰。又道不現。",
    "X81n1571_019:0585b10": "金陵報恩院玄則禪師滑州衛南人。初問青峰。如何",
    "X81n1571_019:0585b11": "是學人自己。峰曰。丙丁童子來求火。後謁法眼。眼問。",
    "X81n1571_019:0585b12": "甚處來。師曰青峰。眼曰。青峰有何言句。師舉前話。眼",
    "X81n1571_019:0585b13": "曰。上座作麼生會。師曰。丙丁屬火。而更求火。如將自",
    "X81n1571_019:0585b14": "己求自己。眼曰。與麼會又爭得。師曰。某甲祇與麼。未",
    "X81n1571_019:0585b15": "審和尚如何。眼曰。你問我。我與你道。師問。如何是學",
    "X81n1571_019:0585b16": "人自己。眼曰。丙丁童子來求火。師於言下頓悟。開堂",
    "X81n1571_019:0585b17": "日。李王與法眼。俱在會。僧問。龍吟霧起。虎嘯風生。學",
    "X81n1571_019:0585b18": "人知是出世邊事。到此為甚麼不會。師曰。會取好。僧",
    "X81n1571_019:0585b19": "舉頭看師。又看法眼。乃抽身入眾。法眼與李王。當時",
    "X81n1571_019:0585b20": "失色。眼歸方丈。令侍者喚問話僧至。眼曰。上座適來",
    "X81n1571_019:0585b21": "問底話。許你具眼。人天眾前。何不禮拜葢覆却。乃摵",
    "X81n1571_019:0585b22": "一坐具。其僧三日後。吐光而終　僧問。了了見佛性。",
    "X81n1571_019:0585b23": "如何是佛性。師曰。不欲便道　問如何是金剛大士。",
    "X81n1571_019:0585b24": "師披胸曰。見也未　問如何是諸聖密密處。師曰。却",
    "X81n1571_019:0585c01": "須會取自己。曰如何是和尚密密處。師曰。待汝會始",
    "X81n1571_019:0585c02": "得　上堂。諸上座盡有常圓之月。各懷無價之珍。所",
    "X81n1571_019:0585c03": "以月在雲中。雖明而不照。智隱惑內。雖真而不通。無",
    "X81n1571_019:0585c04": "事珍重　問如何是不動尊。師曰。飛飛颺颺　問如",
    "X81n1571_019:0585c05": "何是了然一句。師曰。對汝又何難。曰恁麼道莫便是",
    "X81n1571_019:0585c06": "也無。師曰。不對又何難。曰深領和尚恁麼道。師曰。汝",
    "X81n1571_019:0585c07": "道我道甚麼　問亡僧遷化。向甚麼處去也。師曰。待",
    "X81n1571_019:0585c08": "汝生即道。曰賓主歷然。師曰。汝立地見亡僧　問如",
    "X81n1571_019:0585c09": "何是學人本來心。師曰。汝還曾道著也未。曰祗如道",
    "X81n1571_019:0585c10": "著。如何體會。師曰。待汝問始得　問教中道。樹能生",
    "X81n1571_019:0585c11": "果。作玻瓈色。未審此果何人得喫。師曰。樹從何來。曰",
    "X81n1571_019:0585c12": "學人有分。師曰。去果八萬四千　問如何是不遷義。",
    "X81n1571_019:0585c13": "師曰。江河競注。日月旋流　問宗乘中元要處。請師",
    "X81n1571_019:0585c14": "一言。師曰。汝行脚來。多少時也。曰不曾逢伴侶。師曰。",
    "X81n1571_019:0585c15": "少瞌睡。",
    "X81n1571_019:0585c16": "金陵淨德院智筠達觀禪師河中府王氏子。初住棲",
    "X81n1571_019:0585c17": "賢。上堂。從上諸聖。方便門不少。大抵祇要諸仁者有",
    "X81n1571_019:0585c18": "箇見處。然雖未見。且不參差一絲髮許。諸仁者亦未",
    "X81n1571_019:0585c19": "嘗違背一絲髮許。何以故。烜赫地顯露。如今便會取。",
    "X81n1571_019:0585c20": "更不費一毫氣力。還省要麼。設道毗盧有師。法身有",
    "X81n1571_019:0585c21": "主。斯乃抑揚。對機施說。諸仁者。作麼生會對底道理。",
    "X81n1571_019:0585c22": "若也會。且莫嫌他佛語。莫重祖師。直下是自己眼明",
    "X81n1571_019:0585c23": "始得　僧問。如何是的的之言。師曰。道甚麼　問紛",
    "X81n1571_019:0585c24": "然覓不得時如何。師曰。覓箇甚麼不得　問如何是",
    "X81n1571_019:0586a01": "祖師意。師曰。用祖師意作甚麼　問今朝呈遠瑞。正",
    "X81n1571_019:0586a02": "意為誰來。師曰。大眾盡見。汝恁麼問　江南國主。創",
    "X81n1571_019:0586a03": "淨德院。延請居之。署達觀禪師。上堂。夫欲慕道。也須",
    "X81n1571_019:0586a04": "上上根器始得。造次中下。不易承當。何以故。佛法非",
    "X81n1571_019:0586a05": "心意識境界。上座莫恁麼[怡-台+(卄/(ㄇ@人)/戍)]猰地。他古人道。沙門眼。",
    "X81n1571_019:0586a06": "把定世界。函葢乾坤。綿綿不漏絲髮。所以諸佛讚歎。",
    "X81n1571_019:0586a07": "讚歎不及。比喻比喻不及。道上座威光赫奕。亘古亘",
    "X81n1571_019:0586a08": "今。幸有如是家風。何不紹續取。為甚麼自生卑劣。枉",
    "X81n1571_019:0586a09": "受辛勤。不能曉悟。祇為如此。所以諸佛出興於世。祇",
    "X81n1571_019:0586a10": "為如此。所以諸佛唱入涅槃。祇為如此。所以祖師特",
    "X81n1571_019:0586a11": "地西來　問諸聖皆入不二法門。如何是不二法門。",
    "X81n1571_019:0586a12": "師曰。但恁麼入。曰恁麼則今古同然去也。師曰。汝道",
    "X81n1571_019:0586a13": "甚麼處是同　問如何是佛法大意。師曰。恰問著。曰",
    "X81n1571_019:0586a14": "恁麼則學人禮拜也。師曰。汝作麼生會　問如何是",
    "X81n1571_019:0586a15": "佛。師曰。如何不是　師嘗曰。吾不能投身巖谷滅迹",
    "X81n1571_019:0586a16": "市廛。而出入禁庭。以重煩世主。吾之過也。遂屢辭歸",
    "X81n1571_019:0586a17": "故山。國主。錫以五峰棲玄蘭若　宋太祖開寶己巳",
    "X81n1571_019:0586a18": "八月十七日告寂。壽六十四。臘四十四。",
    "X81n1571_019:0586a19": "高麗國道峰山慧炬國師始發機於法眼之室。本國",
    "X81n1571_019:0586a20": "主思慕。遣使來請。遂回故地。國主受心訣。禮待彌厚。",
    "X81n1571_019:0586a21": "一日請入王府。上堂。師指威鳳樓。示眾曰。威鳳樓為",
    "X81n1571_019:0586a22": "諸上座舉揚了也。還會麼。儻若會。且作麼生會。若道",
    "X81n1571_019:0586a23": "不會。威鳳樓作麼生不會。珍重。",
    "X81n1571_019:0586a24": "杭州真身寶塔寺紹巖禪師雍州劉氏子。吳越王。命",
    "X81n1571_019:0586b01": "師開法。署了空大智常照禪師。上堂。山僧素寡知見。",
    "X81n1571_019:0586b02": "本期閑放以了餘年。豈謂今日大王勤重苦勉。山僧",
    "X81n1571_019:0586b03": "効諸方宿德。施張法筵。然大王致請。也祇圖諸仁者",
    "X81n1571_019:0586b04": "明心。此外別無道理。諸仁者。還明心也未。莫不是語",
    "X81n1571_019:0586b05": "言譚笑時。凝然杜默時。參尋知識時。道伴商略時。觀",
    "X81n1571_019:0586b06": "山玩水時。耳目絕對時。是汝心否。如上所解。盡為魔",
    "X81n1571_019:0586b07": "魅所攝。豈曰明心。更有一類人。離身中妄想外。別認",
    "X81n1571_019:0586b08": "徧十方世界。含日月包太虗。謂是本來真心。斯亦外",
    "X81n1571_019:0586b09": "道所計。非明心也。諸仁者要會麼。心無是者。亦無不",
    "X81n1571_019:0586b10": "是者。汝擬執認。其可得乎。僧問。六合澄清時如何。師",
    "X81n1571_019:0586b11": "曰。大眾誰信汝　師於宋太祖開寶辛未七月示疾。",
    "X81n1571_019:0586b12": "謂門弟子曰。諸行無常。即常住相。言訖。跏趺而逝。壽",
    "X81n1571_019:0586b13": "七十三。臘五十五。",
    "X81n1571_019:0586b14": "台州般若寺敬遵通慧禪師上堂。皎皎烜赫地。亘古",
    "X81n1571_019:0586b15": "亘今。也未曾有纖毫間斷相。無時無節。長時拶定。上",
    "X81n1571_019:0586b16": "座無通氣處。所以道。山河大地。是上座善知識。放光",
    "X81n1571_019:0586b17": "動地。觸處露現。實無絲頭許法可作隔礙。如今因甚",
    "X81n1571_019:0586b18": "麼却不會。特地生疑去。無事不用久立　僧問。優曇",
    "X81n1571_019:0586b19": "花折人皆覩。般若家風賜一言。師曰。不因上座問。不",
    "X81n1571_019:0586b20": "曾舉似人。曰恁麼則般若雄峯。詎齊今古。師曰。也莫",
    "X81n1571_019:0586b21": "錯會　問牛頭未見四祖時。為甚麼百鳥銜華。師曰。",
    "X81n1571_019:0586b22": "汝甚麼處見。曰見後為甚麼不銜華。師曰。且領話好",
    "X81n1571_019:0586b23": "　問靈山一會。迦葉親聞。未審今日一會。何人得聞。",
    "X81n1571_019:0586b24": "師曰。試舉迦葉聞底看。曰恁麼則迦葉親聞去也。師",
    "X81n1571_019:0586c01": "曰。亂道作麼　師自述真讚曰。真兮寥廓。郢人圖雘。",
    "X81n1571_019:0586c02": "嶽聳雲空。澄潭月躍。",
    "X81n1571_019:0586c03": "廬山歸宗策真法施禪師曹州魏氏子。初名慧超。謁",
    "X81n1571_019:0586c04": "法眼。問曰。如何是佛。眼曰。汝是慧超。師從此悟入。住",
    "X81n1571_019:0586c05": "後上堂。諸上座。見聞覺知。祇可一度。祇如會了。是見",
    "X81n1571_019:0586c06": "聞覺知。不是見聞覺知。要會麼。與諸上座。說破了也。",
    "X81n1571_019:0586c07": "待汝悟始得。久立珍重　僧問。如何是佛。師曰。我向",
    "X81n1571_019:0586c08": "汝道。即別有也　問如何是歸宗境。師曰。是汝見甚",
    "X81n1571_019:0586c09": "麼。曰如何是境中人。師曰。出去　問。國王請命。大啟",
    "X81n1571_019:0586c10": "法筵。不落見聞。請師速道。師曰。閑言語。曰師意如何。",
    "X81n1571_019:0586c11": "師曰。又亂說　問承教有言。將此深心奉塵剎。是則",
    "X81n1571_019:0586c12": "名為報佛恩。塵剎即不問。如何是報佛恩。師曰。汝若",
    "X81n1571_019:0586c13": "是則報佛恩　問無情說法大地得聞。師子吼時如",
    "X81n1571_019:0586c14": "何。師曰。汝還聞麼。曰恁麼則同無情也。師曰。汝不妨",
    "X81n1571_019:0586c15": "會得好　問古人以不離見聞為宗。未審和尚以何",
    "X81n1571_019:0586c16": "為宗。師曰。此問甚好。曰猶是三緣四緣。師曰。莫亂道",
    "X81n1571_019:0586c17": "　師次住金陵奉先。復遷報恩。宋太宗太平興國庚",
    "X81n1571_019:0586c18": "辰示寂。",
    "X81n1571_019:0586c19": "洪州同安院紹顯禪師僧問。王恩降旨師親受。熊耳",
    "X81n1571_019:0586c20": "家風乞一言。師曰。已道了也　問千里投師。請師一",
    "X81n1571_019:0586c21": "接。師曰。好入處　雲葢山乞瓦造殿。有官人問。既是",
    "X81n1571_019:0586c22": "雲葢。何用乞瓦。僧無對。師代曰。罕遇其人。",
    "X81n1571_019:0586c23": "廬山棲賢慧圓禪師上堂。出得僧堂門。見五老峯。一",
    "X81n1571_019:0586c24": "生參學事畢。何用更到這裏來。雖然如此。也勞上座",
    "X81n1571_019:0587a01": "一轉了也。珍重　僧問。不是風動。不是幡動。未審古",
    "X81n1571_019:0587a02": "人意旨如何。師曰。大眾一時會取　上堂。有僧擬問。",
    "X81n1571_019:0587a03": "師乃指其僧曰。住住。其僧進步問。從上宗乘。請師舉",
    "X81n1571_019:0587a04": "唱。師曰。前言不搆。後語難追。曰未審今日事如何。師",
    "X81n1571_019:0587a05": "曰。不會人言語　問如何是佛法大意。師曰。好　問",
    "X81n1571_019:0587a06": "如何是棲賢境。師曰。入得三門便合知　問如何是",
    "X81n1571_019:0587a07": "祖師西來意。師曰。此土不欠少。",
    "X81n1571_019:0587a08": "洪州觀音院從顯禪師泉州人。上堂。眾集。良久曰。文",
    "X81n1571_019:0587a09": "殊深讚維摩。未審維摩受讚也無。若受讚。何處有居",
    "X81n1571_019:0587a10": "士耶。若不受讚。文殊不可虗發言也。大眾作麼生會。",
    "X81n1571_019:0587a11": "若會。真箇衲僧。僧問。維摩默然。文殊深讚。此意如何。",
    "X81n1571_019:0587a12": "師曰。汝問我答。曰忽遇恁麼人出頭來。又作麼生。師",
    "X81n1571_019:0587a13": "曰。行到水窮處。坐看雲起時。問如何是觀音家風。師",
    "X81n1571_019:0587a14": "曰。眼前看取。曰忽遇作者來。作麼生見待。師曰。貧家",
    "X81n1571_019:0587a15": "祇如此。未必便言歸。問久負沒絃琴。請師彈一曲。師",
    "X81n1571_019:0587a16": "曰。作麼生聽。其僧側耳。師曰。賺殺人。乃曰。盧行者當",
    "X81n1571_019:0587a17": "時大庾嶺頭。謂明上座言。莫思善。莫思惡。還我明上",
    "X81n1571_019:0587a18": "座本來面目來。觀音今日不恁麼道。還我明上座。恁",
    "X81n1571_019:0587a19": "麼道。是曹溪子孫也無。若是曹溪子孫。又爭除却四",
    "X81n1571_019:0587a20": "字。若不是。又過在甚麼處。試出來商量看。良久曰。此",
    "X81n1571_019:0587a21": "一眾真行脚人也。便下座　宋太宗太平興國癸未",
    "X81n1571_019:0587a22": "九月中。師謂檀那袁長史曰。老僧三兩日間。歸鄉去。",
    "X81n1571_019:0587a23": "袁曰。和尚年尊。何更思鄉。師曰。歸鄉圖得好鹽喫。袁",
    "X81n1571_019:0587a24": "不測其言。翌日師不疾坐亡。壽七十有八。袁建塔于",
    "X81n1571_019:0587b01": "西山。",
    "X81n1571_019:0587b02": "洛京興善棲倫禪師僧問。如何是佛。師曰。向汝道甚",
    "X81n1571_019:0587b03": "麼即得　問如何是西來意。師曰。適來猶記得。",
    "X81n1571_019:0587b04": "洪州嚴陽新興院齊禪師僧問。如何得出三界去。師",
    "X81n1571_019:0587b05": "曰。汝還信麼。曰信則深信。乞和尚慈悲。師曰。祇此信",
    "X81n1571_019:0587b06": "心。亘古亘今。快須究取。何必沉吟。要出三界。三界唯",
    "X81n1571_019:0587b07": "心　師因雪示眾。諸上座。還見雪麼。見即有眼。不見",
    "X81n1571_019:0587b08": "無眼。有眼即常。無眼即斷。恁麼會得。佛身充滿　問",
    "X81n1571_019:0587b09": "學人辭去泐潭。乞和尚示箇入路。師曰。好箇入路。道",
    "X81n1571_019:0587b10": "心堅固。隨眾參請。隨眾作務。要去便去。要住便住。去",
    "X81n1571_019:0587b11": "之與住。更無他故。若到泐潭。不審馬祖。",
    "X81n1571_019:0587b12": "潤州慈雲匡達禪師僧問。佛以一大事因緣故。出現",
    "X81n1571_019:0587b13": "於世。未審和尚出世如何。師曰恰好。曰作麼生。師曰。",
    "X81n1571_019:0587b14": "不好。",
    "X81n1571_019:0587b15": "蘇州薦福院紹明禪師州將錢仁。奉請住持。乃問。如",
    "X81n1571_019:0587b16": "何是和尚家風。師曰。一切處看取。",
    "X81n1571_019:0587b17": "澤州古賢院謹禪師侍立法眼次。眼問一僧曰。自離",
    "X81n1571_019:0587b18": "此間。甚麼處去來。曰入嶺來。眼曰不易。曰虗涉他如",
    "X81n1571_019:0587b19": "許多山水。眼曰。如許多山水也不惡。其僧無語。師於",
    "X81n1571_019:0587b20": "此有省　住後。僧問。如何是佛。師曰。築著你鼻孔",
    "X81n1571_019:0587b21": "　問僧曰。唯一堅密身。一切塵中現。如何是堅密身。僧",
    "X81n1571_019:0587b22": "豎指。師曰。現則現。你作麼生會。僧無語。",
    "X81n1571_019:0587b23": "宣州興福院可勳禪師建州朱氏子。僧問。如何是興",
    "X81n1571_019:0587b24": "福正主。師曰。闍黎不識。曰莫祇這便是麼。師曰。縱未",
    "X81n1571_019:0587c01": "歇狂。頭亦何失　問如何是道。師曰。勤而行之　問",
    "X81n1571_019:0587c02": "何云法空。師曰不空。有偈示眾曰。秋江煙島晴。鷗鷺",
    "X81n1571_019:0587c03": "行行立。不念觀世音。爭知普門入。",
    "X81n1571_019:0587c04": "洪州上藍院守訥禪師上堂。盡令提綱。無人掃地。叢",
    "X81n1571_019:0587c05": "林兄弟。相共證明。晚進之流。有疑請問。僧問。願開甘",
    "X81n1571_019:0587c06": "露門。當觀第一義。不落有無中。請師垂指示。師曰。大",
    "X81n1571_019:0587c07": "眾證明。曰恁麼則莫相屈去也。師曰。閑言語　問如",
    "X81n1571_019:0587c08": "何是佛。師曰。更問阿誰。",
    "X81n1571_019:0587c09": "撫州覆船和尚僧問。如何是佛。師曰。不識　問如何",
    "X81n1571_019:0587c10": "是祖師西來意。師曰。莫謗祖師好。",
    "X81n1571_019:0587c11": "杭州奉先寺法瓌法明普照禪師僧問。釋迦出世。天",
    "X81n1571_019:0587c12": "雨四華。地搖六動。未審今日有何祥瑞。師曰。大眾盡",
    "X81n1571_019:0587c13": "見。曰法王法如是。師曰。人王見在　問法眼寶印。和",
    "X81n1571_019:0587c14": "尚親傳。今日一會。當付何人。師曰。誰人無分。曰恁麼",
    "X81n1571_019:0587c15": "則雷音普震無邊剎去也。師曰。也須善聽。",
    "X81n1571_019:0587c16": "廬山化城寺慧朗禪師江南相國宋齊丘。請開堂。師",
    "X81n1571_019:0587c17": "陞座曰。今日令公請山僧為眾。莫非承佛付囑。不忘",
    "X81n1571_019:0587c18": "佛恩。眾中有問話者出來。為令公結緣。僧問。令公親",
    "X81n1571_019:0587c19": "降。大眾雲臻。從上宗乘。請師舉唱。師曰。莫是孤負令",
    "X81n1571_019:0587c20": "公麼　問師常苦口。為甚麼學人己事不明。師曰。闍",
    "X81n1571_019:0587c21": "黎甚麼處不明。曰不明處請師決斷。師曰。適來向汝",
    "X81n1571_019:0587c22": "道甚麼。曰恁麼則全因今日去也。師曰。退後禮三拜。",
    "X81n1571_019:0587c23": "杭州慧日永明寺道鴻通辯禪師上堂。僧問。遠離天",
    "X81n1571_019:0587c24": "台境。來登慧日峰。久聞師子吼。今日請師通。師曰。聞",
    "X81n1571_019:0588a01": "麼。曰恁麼則昔日崇壽。今日永明也。師曰。幸自靈利。",
    "X81n1571_019:0588a02": "何須亂道。乃曰。大道廓然。古今常爾。真心周徧。如量",
    "X81n1571_019:0588a03": "之智皎然。萬象森羅。咸真實相。該天括地。亘古亘今",
    "X81n1571_019:0588a04": "大眾還會麼。還辯白得麼。僧問。國王嘉命。公貴臨筵。",
    "X81n1571_019:0588a05": "未審今日當為何事。師曰驗取。曰此意如何。師曰。甚",
    "X81n1571_019:0588a06": "麼處去來。曰恁麼則成造次也。師曰。休亂道。",
    "X81n1571_019:0588a07": "高麗國靈鑒禪師僧問。如何是清淨伽藍。師曰。牛欄",
    "X81n1571_019:0588a08": "馬廐　問如何是佛。師曰。拽出癲漢著。",
    "X81n1571_019:0588a09": "荊門上泉和尚僧問。二龍爭珠。誰是得者。師曰。我得",
    "X81n1571_019:0588a10": "　問遠遠投師。如何一接。師按杖視之。其僧禮拜。師",
    "X81n1571_019:0588a11": "便喝　問尺璧無瑕時如何。師曰。我不重。曰不重後",
    "X81n1571_019:0588a12": "如何。師曰。火裏蝍蟟飛上天。",
    "X81n1571_019:0588a13": "廬山大林寺僧遁禪師初住圓通。有僧舉。僧問玄沙。",
    "X81n1571_019:0588a14": "向上宗乘。此間如何言論。沙曰少人聽。未審玄沙意",
    "X81n1571_019:0588a15": "旨如何。師曰。待汝移却石耳峰。我即向汝道(歸宗柔別云。低",
    "X81n1571_019:0588a16": "聲)。",
    "X81n1571_019:0588a17": "池州仁王院緣勝禪師僧問。農家擊壤時如何。師曰。",
    "X81n1571_019:0588a18": "僧家自有本分事。曰不問僧家本分事。農家擊壤時",
    "X81n1571_019:0588a19": "如何。師曰。話頭何在。",
    "X81n1571_019:0588a21": "五燈全書卷第十九"
}