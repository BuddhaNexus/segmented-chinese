{
    "T36n1736_082:0641a02": "大方廣佛華嚴經隨疏演義鈔卷",
    "T36n1736_082:0641a03": "第八十二",
    "T36n1736_082:0641a05": "唐清涼山大華嚴寺沙門澄觀述",
    "T36n1736_082:0641a06": "大文第三十行。疏。十中初三三寶持下疏文",
    "T36n1736_082:0641a07": "有四。一取論意釋。二然第十地下會論同",
    "T36n1736_082:0641a08": "異。三既數名下會論同釋。四上辨陀羅下會",
    "T36n1736_082:0641a09": "三處持字可知(五十四經)疏夫說法下即淨名目連",
    "T36n1736_082:0641a10": "章中。時目連於里巷中。為諸居士說法",
    "T36n1736_082:0641a11": "時。維摩詰來謂我言。唯大目連為白衣居",
    "T36n1736_082:0641a12": "士說法。不當如仁者所說。所以者何。夫說",
    "T36n1736_082:0641a13": "法者。當如法說法無眾生離眾生垢故。法",
    "T36n1736_082:0641a14": "無有我離我垢故等。說法既權實下義取",
    "T36n1736_082:0641a15": "淨名之意。疏。非但依戒者。阿難四問佛令依",
    "T36n1736_082:0641a16": "戒為師。彼以戒為饒益。即是依止之義。疏。",
    "T36n1736_082:0641a17": "豈畏眾生相惱害耶者。以無違逆行多約",
    "T36n1736_082:0641a18": "耐怨害忍故。疏。八中十句五對者。疏文有",
    "T36n1736_082:0641a19": "二。先標所依法相。而有二意。後然各有二",
    "T36n1736_082:0641a20": "意下雙釋上二。言各二意者十句五對。各",
    "T36n1736_082:0641a21": "具上二也。下依二意釋之。先直就法體",
    "T36n1736_082:0641a22": "但約二諦以明。即釋前約境心等五。後二",
    "T36n1736_082:0641a23": "約迷悟下即釋上約五法明通。就迷悟以",
    "T36n1736_082:0641a24": "釋。上即約境不出二諦。今此約心不出迷",
    "T36n1736_082:0641a25": "悟。悟即正智迷即妄想。由此二故說成",
    "T36n1736_082:0641a26": "五法。五法即分為五。一約相上以如對",
    "T36n1736_082:0641a27": "之。故無相是如。二就妄想上以正智對",
    "T36n1736_082:0641a28": "之。三就如如之上。唯就如如得失以明。四",
    "T36n1736_082:0641a29": "就正智上亦約正智得失以明。五就名上",
    "T36n1736_082:0641b01": "亦唯就名得失以明。五中皆通迷悟。然迷",
    "T36n1736_082:0641b02": "即有名相妄想。悟則唯正智如如。智契於",
    "T36n1736_082:0641b03": "如一味平等。餘如前後說。疏。九中初融三",
    "T36n1736_082:0641b04": "事心佛眾生三無差故。後離融相故釋不",
    "T36n1736_082:0641b05": "融。然不融中有二。一不壞相。二離融相。",
    "T36n1736_082:0641b06": "離融相約理無可融故。約心無想念故。",
    "T36n1736_082:0641b07": "不壞相約本自融不可融故。從三事下指",
    "T36n1736_082:0641b08": "文引證。疏。仙陀四實。謂鹽水器馬前已",
    "T36n1736_082:0641b09": "廣釋。九義瞿聲。即俱舍論云方獸地光。言金",
    "T36n1736_082:0641b10": "剛眼天水。於斯九種事智者立瞿聲。唯金",
    "T36n1736_082:0641b11": "剛二字一義餘八各一。疏。如寒得火等即涅",
    "T36n1736_082:0641b12": "槃經。疏。五以異言說異法者。即攝論第四",
    "T36n1736_082:0641b13": "祕密中第四轉變祕密。論云。復有四種意趣",
    "T36n1736_082:0641b14": "四種祕密。一切佛語應須決了。四意趣義已",
    "T36n1736_082:0641b15": "見普賢三昧品。四祕密者。一令入祕密。謂三",
    "T36n1736_082:0641b16": "乘中依俗諦理說有人法。令入俗諦。二相",
    "T36n1736_082:0641b17": "祕密。謂說法相三自性等。三對治祕密。治",
    "T36n1736_082:0641b18": "八萬四千煩惱。四轉變祕密。欲令悟入總",
    "T36n1736_082:0641b19": "名祕密。論釋第四轉變祕密云。謂於是處",
    "T36n1736_082:0641b20": "以其別義。諸言諸字即顯別義。如有頌云。",
    "T36n1736_082:0641b21": "覺不堅為堅善住於顛倒。極煩惱所惱得",
    "T36n1736_082:0641b22": "最上菩提。無性釋云。謂於義轉變差別。雜集",
    "T36n1736_082:0641b23": "云。謂說無餘義名句文身隱密轉變更顯餘",
    "T36n1736_082:0641b24": "義。無性釋上偈云。謂剛強流散說名為堅。",
    "T36n1736_082:0641b25": "此非堅固。說名不堅。即是調柔無散亂定。",
    "T36n1736_082:0641b26": "即於此中起堅固慧。覺彼為堅。世親釋云。",
    "T36n1736_082:0641b27": "不堅謂定。由不剛強馳散難伏故名不堅。",
    "T36n1736_082:0641b28": "於此中起尊重覺詺覺為堅。釋曰。彼二",
    "T36n1736_082:0641b29": "家釋論言異意同。皆能密說順得菩提。若",
    "T36n1736_082:0641c01": "取顯了於散亂心起堅固慧。則遠菩提。今",
    "T36n1736_082:0641c02": "取祕密於定不堅起堅固慧。則得菩提。",
    "T36n1736_082:0641c03": "言善住於顛倒者。無性釋云。謂於四顛倒",
    "T36n1736_082:0641c04": "善能安住。知是顛倒決定無動。釋曰。若取",
    "T36n1736_082:0641c05": "顯了則住於無常計常等四倒之中。不得",
    "T36n1736_082:0641c06": "菩提。今則祕密知於常等於無常等上橫",
    "T36n1736_082:0641c07": "計。而起決定知此名為善住。住於顛倒能",
    "T36n1736_082:0641c08": "得菩提也。世親釋云。是於顛倒中善安住",
    "T36n1736_082:0641c09": "義。謂於無常等是能顛倒。釋曰。此則到彼",
    "T36n1736_082:0641c10": "所計義名善顛倒。於此安住故得菩提。言",
    "T36n1736_082:0641c11": "極煩惱所惱者。無性釋云。為眾生故長時",
    "T36n1736_082:0641c12": "劬勞精進所惱。亦引上偈云。一同無性二",
    "T36n1736_082:0641c13": "釋無別。釋云。若取顯說為貪嗔等惱亂行",
    "T36n1736_082:0641c14": "者名煩惱。此即遠離菩提。今取祕密精進",
    "T36n1736_082:0641c15": "勤苦劬勞行者。亦名煩惱則得菩提。其第",
    "T36n1736_082:0641c16": "四句得最上菩提。該上二義。莊嚴論第八",
    "T36n1736_082:0641c17": "對法第十二。皆同此說。疏。亦猶小乘十遍",
    "T36n1736_082:0641c18": "處者。大乘亦有廣略不同。今順定十故引",
    "T36n1736_082:0641c19": "小乘。至法界品當廣分別。疏。亦猶依禪",
    "T36n1736_082:0641c20": "成八解脫者。亦如法界品。疏。念想觀除者。",
    "T36n1736_082:0641c21": "即智論文。文云。般若波羅密實法不顛倒。念",
    "T36n1736_082:0641c22": "想觀已除言語法。亦滅無量眾罪除。清淨心",
    "T36n1736_082:0641c23": "常一。如是尊妙人則能見般若是也。念想觀",
    "T36n1736_082:0641c24": "除約於內智。則不受外境。見色如盲等而",
    "T36n1736_082:0641c25": "言善巧者。非涉事善巧不念不受是入理",
    "T36n1736_082:0641c26": "善巧耳。疏。初有八句別知緣相者。十二因",
    "T36n1736_082:0641c27": "緣相。二知迷下十二句知染淨者。即雙知性",
    "T36n1736_082:0641c28": "相迷悟染淨猶是約相。廣如六地。第一義",
    "T36n1736_082:0641c29": "中二俱叵得。即約性說。三知住下明知心行",
    "T36n1736_082:0642a01": "者。即能知性相觀照之心。此中可以寂照",
    "T36n1736_082:0642a02": "虛懷而了。亦為明示心觀處也。疏。亦猶",
    "T36n1736_082:0642a03": "三法印等等取四印五印。並如明法品說",
    "T36n1736_082:0642a04": "(五十六經)疏。如善治船不懼海難。即大品經意。第",
    "T36n1736_082:0642a05": "七地已引。疏。涅槃春池可於中說者。然此",
    "T36n1736_082:0642a06": "經喻乃有二意。一約教說。二約理說。今引",
    "T36n1736_082:0642a07": "涅槃乃是約教。即第二名春池喻。經云。譬",
    "T36n1736_082:0642a08": "如春時有諸人等在大池浴。乘船遊戲失",
    "T36n1736_082:0642a09": "瑠璃寶沒深水中。是時諸人悉共入水求",
    "T36n1736_082:0642a10": "覓是寶。競捉瓦石草木砂礫。各各自謂得",
    "T36n1736_082:0642a11": "瑠璃寶。歡喜持出乃知非真。是時寶珠猶",
    "T36n1736_082:0642a12": "在水中。以珠力故水皆澄清。於是大眾乃",
    "T36n1736_082:0642a13": "見寶珠故在水下。猶如仰觀虛空月形。是",
    "T36n1736_082:0642a14": "時眾中有一智人。以方便力安徐入水即",
    "T36n1736_082:0642a15": "得寶珠。遠公釋云。此即對前比丘歎昔所",
    "T36n1736_082:0642a16": "解無常苦空無我。真法教其甄揀。於中先喻。",
    "T36n1736_082:0642a17": "後約喻教勸喻中有三。一求真取偽喻。二",
    "T36n1736_082:0642a18": "歡喜持出下知偽非真喻。三是時寶珠猶",
    "T36n1736_082:0642a19": "在水下捨偽取真喻。上方喻意下約喻教",
    "T36n1736_082:0642a20": "勸比丘。文別有四。一約初喻呵其取偽。",
    "T36n1736_082:0642a21": "經云。汝等比丘不應如是修集無常苦無",
    "T36n1736_082:0642a22": "我想不淨想等。以為實義。如彼諸人各以",
    "T36n1736_082:0642a23": "瓦石草木砂礫而為寶珠。二約第三喻教",
    "T36n1736_082:0642a24": "其取真。經云。汝等應當善學方便。在在處",
    "T36n1736_082:0642a25": "處常修我想常樂淨想。三約第二喻勸知",
    "T36n1736_082:0642a26": "昔偽。經云。復應當知先所修集。四法相貌",
    "T36n1736_082:0642a27": "悉是顛倒。四重約第三喻勸修令真。經云。",
    "T36n1736_082:0642a28": "欲得真實修諸想者。如彼智人巧出寶珠。",
    "T36n1736_082:0642a29": "謂我想常樂淨想。關中釋云。譬如春時有諸",
    "T36n1736_082:0642b01": "人等在大池浴者。全為設譬使知昔非",
    "T36n1736_082:0642b02": "而學今得。是為用也。春既可樂又開浴之",
    "T36n1736_082:0642b03": "端而大池清曠濯之。甚宜除垢合時。寔唯",
    "T36n1736_082:0642b04": "昔說無常想者。沐浴來集如林集聽本為",
    "T36n1736_082:0642b05": "滌累。以譬在大池浴。今喻不稱故云有",
    "T36n1736_082:0642b06": "諸人等。經言乘船遊戲者。既聽致惑遂有",
    "T36n1736_082:0642b07": "失言。言跡似漫。義曰浮虛而在言先則應",
    "T36n1736_082:0642b08": "前過聽者。乘以為實。是泛舟之像。離內之",
    "T36n1736_082:0642b09": "外無有實功為遊戲也。經失瑠璃寶沒深",
    "T36n1736_082:0642b10": "水中者。常與無常理本不偏。言兼可珍。而",
    "T36n1736_082:0642b11": "必是應獲由乘漫乖之為失寶也。乖則永",
    "T36n1736_082:0642b12": "隱為深沒矣。經是時諸人悉共入水求覓是",
    "T36n1736_082:0642b13": "寶者。聽本應取言旨。以從失成求。豈曰知",
    "T36n1736_082:0642b14": "之理數然耳。求必就說為人入水矣。經競",
    "T36n1736_082:0642b15": "捉瓦石至乃知非真。言旨雖俱以乖為隱。",
    "T36n1736_082:0642b16": "然一本顯譬浮。一本密譬沈而取互其實",
    "T36n1736_082:0642b17": "非寶。為草木瓦石之沈浮也。皆謂得真莫",
    "T36n1736_082:0642b18": "不歡喜持出。於伊字之譬及佛判非。明外",
    "T36n1736_082:0642b19": "乃知非也。經是時寶珠至水皆澄清。於取",
    "T36n1736_082:0642b20": "不得為故在水中。於知非為義真旨始現",
    "T36n1736_082:0642b21": "乎語。旨現不復渾跡則是珠力使澄清矣。",
    "T36n1736_082:0642b22": "經於是大眾至虛空月形者。既自知謬方見",
    "T36n1736_082:0642b23": "語旨。猶在言下明顯如月。無復有暗而理",
    "T36n1736_082:0642b24": "可仰故。如仰觀虛空中月也。經是時眾中",
    "T36n1736_082:0642b25": "至即便得珠。如說修行為安徐入水。要在",
    "T36n1736_082:0642b26": "修習我常四法而不廢替方便之義。先修",
    "T36n1736_082:0642b27": "於常後知無常。如是得成在我豈非智",
    "T36n1736_082:0642b28": "哉。經不應修習無常等想乃至而為寶珠者",
    "T36n1736_082:0642b29": "合也。譬中已悉故略合耳。昔修都非而以為",
    "T36n1736_082:0642c01": "是似彼癡人也。經汝等應當善學方便在",
    "T36n1736_082:0642c02": "在處處常修我想常樂淨想者。處處常修此",
    "T36n1736_082:0642c03": "四法者。必以得之為方便也。經復應當知",
    "T36n1736_082:0642c04": "先所修習四法相貌悉是顛倒者。知是則知",
    "T36n1736_082:0642c05": "非。知非則知是。對觀然後無惑矣。經欲得",
    "T36n1736_082:0642c06": "真實修諸想者。如彼智人巧出寶珠。所謂我",
    "T36n1736_082:0642c07": "想常樂淨想者。要常修得我常樂淨。然後都",
    "T36n1736_082:0642c08": "得真實如彼智人也。上生公釋遠師大同。",
    "T36n1736_082:0642c09": "而不委此此上約權實教旨故引涅槃。若",
    "T36n1736_082:0642c10": "直就經宜用心觀約理以說。經中初法次",
    "T36n1736_082:0642c11": "喻。後合。以一切智清淨妙法而為寶者具",
    "T36n1736_082:0642c12": "三德故。明為般若淨即解脫妙為法身。即",
    "T36n1736_082:0642c13": "體之智曰明。即照之寂為淨。斯二不二為",
    "T36n1736_082:0642c14": "法身體妙之至也。凡夫如泥二乘有淺智如",
    "T36n1736_082:0642c15": "潦。光色不改不壞自心令濁水清。即是利",
    "T36n1736_082:0642c16": "他。遠見煩惱。異於凡夫。求一切智異於二",
    "T36n1736_082:0642c17": "乘故非凡夫行。非賢聖行是菩薩行也(五十七經)。",
    "T36n1736_082:0642c18": "疏。初一明清淨對治等彼有四分。今具其",
    "T36n1736_082:0642c19": "三。但略無果果非正地故。然諸門一一皆",
    "T36n1736_082:0642c20": "與彼本分相應。有不曉者尋前自了。疏。今",
    "T36n1736_082:0642c21": "初前三地下疏文有四。初明以此門釋四",
    "T36n1736_082:0642c22": "地所以。二謂離有為下釋總名。三地經有十",
    "T36n1736_082:0642c23": "下會通彼經。四結云下揀大異小耳。然此",
    "T36n1736_082:0642c24": "中離生有二。一離却生。二離生澁出生亦",
    "T36n1736_082:0642c25": "二。一從無之有曰生。二生長名生餘可",
    "T36n1736_082:0642c26": "思。疏瑜伽四十六明菩薩隨德假名者。彼",
    "T36n1736_082:0642c27": "論云。一切菩薩當知。復有如是等類無有",
    "T36n1736_082:0642c28": "差別隨德假名。所謂名為菩提薩埵摩訶",
    "T36n1736_082:0642c29": "薩埵。成就覺慧最上照明最勝真子最勝住",
    "T36n1736_082:0643a01": "持普能降伏最勝萌芽。亦名勇健。亦名最",
    "T36n1736_082:0643a02": "聖。亦名商主。亦名大名稱。亦名憐愍。亦",
    "T36n1736_082:0643a03": "名大福。亦名自在。亦名法師。如是十方",
    "T36n1736_082:0643a04": "無邊無際。諸世界中無邊。菩薩當知乃至",
    "T36n1736_082:0643a05": "內德各別無量無邊假立相號。釋曰下引二",
    "T36n1736_082:0643a06": "論與此全同。一二小異義無以別。疏。又商",
    "T36n1736_082:0643a07": "主天子經有五義者。一於菩提分住持入",
    "T36n1736_082:0643a08": "故。故名菩提薩埵。二入大乘故。滿大乘",
    "T36n1736_082:0643a09": "智故。故名摩訶薩埵。三不可求法智德入",
    "T36n1736_082:0643a10": "故。故名最勝薩埵。四不與煩惱共住為諸",
    "T36n1736_082:0643a11": "眾生滅煩惱故。發精進故。故名淨薩埵。五",
    "T36n1736_082:0643a12": "令諸眾生行淨道故。故名極淨薩埵。疏。言",
    "T36n1736_082:0643a13": "義唯實教者。總生下六段。四以迴向無休",
    "T36n1736_082:0643a14": "為實。五以定知三昧出入為實。六通天眼",
    "T36n1736_082:0643a15": "但見三千等。三明十力方見過未今。見死",
    "T36n1736_082:0643a16": "此生彼便同力義。非是實教無此義耳。七",
    "T36n1736_082:0643a17": "以加悲念眾生為實。又云亦是廣七覺中",
    "T36n1736_082:0643a18": "一念覺者。地經約道品等明治。今五根八",
    "T36n1736_082:0643a19": "正即是道品。此廣念覺。兼有七覺則與前",
    "T36n1736_082:0643a20": "文影略明耳。八正中以順一切智異於二",
    "T36n1736_082:0643a21": "乘為實。九定權實雙行為實。如初禪離欲",
    "T36n1736_082:0643a22": "恚害是實。而能逆化是涉權故異權小之九",
    "T36n1736_082:0643a23": "定也。下並可思。對前三地九次第定。則知",
    "T36n1736_082:0643a24": "此中權實雙行。以實教定故。下指前文。疏。",
    "T36n1736_082:0643a25": "四門同顯道義下出經總標。所以約義須",
    "T36n1736_082:0643a26": "分下出疏。別配所以四中前二是五地修道",
    "T36n1736_082:0643a27": "為六地。莊嚴道是七地。故云約義須分後二",
    "T36n1736_082:0643a28": "屬後。恐是譯人一時標耳。疏。十中前四各",
    "T36n1736_082:0643a29": "一無量者。會五無量界也。疏。二無量助",
    "T36n1736_082:0643b01": "道下疏文有四。一顯同前文。然彼有三分。",
    "T36n1736_082:0643b02": "一勝慢對治。二不住道行勝。三彼果勝上十",
    "T36n1736_082:0643b03": "平等是治他地慢。隨如道即治自地慢。俱是",
    "T36n1736_082:0643b04": "第一分。今此即二三兩分。二以智契如下",
    "T36n1736_082:0643b05": "釋成不住道義。便仍前釋正道。三今以圓",
    "T36n1736_082:0643b06": "融下通難釋成難云。今是助道豈是不住",
    "T36n1736_082:0643b07": "道行勝等中行耶。故答云。俱為正道並為",
    "T36n1736_082:0643b08": "助道。則助道中有正道故。得合為不住",
    "T36n1736_082:0643b09": "道耳。四然正道不隨事轉下復有問言。既",
    "T36n1736_082:0643b10": "俱互通那得經中分成二名。故答云。雖",
    "T36n1736_082:0643b11": "則互通而文之中密已揀異。則顯文中密",
    "T36n1736_082:0643b12": "已同用空等。顯互通義。隨事不隱顯二",
    "T36n1736_082:0643b13": "別義。疏。第六無量修道下文四。一顯修道",
    "T36n1736_082:0643b14": "是六地所由。二無去來下顯其同相。上顯義",
    "T36n1736_082:0643b15": "同此顯文同。三十中前四下別科配屬。四四",
    "T36n1736_082:0643b16": "中下隨文別釋。於中有二。先釋十平等言",
    "T36n1736_082:0643b17": "云。彼從別義開成前八者。一無相故。二無",
    "T36n1736_082:0643b18": "體。三無生。四無成。五本來清淨。六無戲論。",
    "T36n1736_082:0643b19": "七無取捨。八寂靜故。平等言今總明之。下",
    "T36n1736_082:0643b20": "略有三義。一不起心者約定故。經釋云無",
    "T36n1736_082:0643b21": "動作故。二稱本性約觀智了本性心境冥",
    "T36n1736_082:0643b22": "故。故經釋云如本性故。三遣修相者。即上",
    "T36n1736_082:0643b23": "二修亦不立故。釋云無自性故。疏。亦可配",
    "T36n1736_082:0643b24": "三性等者。如初來去即遍計所執性。以不",
    "T36n1736_082:0643b25": "不之即相無自性性下。二以依他圓成。對",
    "T36n1736_082:0643b26": "生無自性性勝義無自性性。可以意得。疏。",
    "T36n1736_082:0643b27": "四舉七喻通顯無著者。七喻全同彼文。",
    "T36n1736_082:0643b28": "論釋云。此明遣我非有相而有二釋。一者",
    "T36n1736_082:0643b29": "前七句以無破有。七喻以有遣無。令不著",
    "T36n1736_082:0643c01": "無故。二者例同於前。亦以無遣有故云我",
    "T36n1736_082:0643c02": "非有相。幻夢影像不壞虛相取不可得。疏。",
    "T36n1736_082:0643c03": "今別明五藏者。謂脾腎心肺肝也。上總舉一",
    "T36n1736_082:0643c04": "腹所有。此唯此五藏下唯一心約事即然。",
    "T36n1736_082:0643c05": "約法皆十融無盡故。疏。初明十眼等者。疏文",
    "T36n1736_082:0643c06": "有五。一指前經文釋成眼義。如實知見為",
    "T36n1736_082:0643c07": "眼義故。二十中下隨文會釋。三出體。四明",
    "T36n1736_082:0643c08": "次第。五餘如別章示。原然諸教章門多分為",
    "T36n1736_082:0643c09": "七門。一釋名得名。二辨體。三修成次第。四",
    "T36n1736_082:0643c10": "類差別。五見境不同。六約人辨異。七問",
    "T36n1736_082:0643c11": "答分別。今但義合五段之中。初一義當釋名。",
    "T36n1736_082:0643c12": "照矚名眼故。別名隨釋中辨。二隨文會釋中。",
    "T36n1736_082:0643c13": "對餘五眼辨開合同異。於中先釋前五。",
    "T36n1736_082:0643c14": "但明業用同異。後五即開合同異。前中先總",
    "T36n1736_082:0643c15": "明同異。後別釋即分為五。一肉眼中然明",
    "T36n1736_082:0643c16": "見不見。略有五義。一見麁不見細。二見近",
    "T36n1736_082:0643c17": "不見遠。三見明不見暗。四見前不見後。",
    "T36n1736_082:0643c18": "五見障內不見障外。斯即亦是見境不同",
    "T36n1736_082:0643c19": "故。疏。釋及引論影出其三而言等者。等取",
    "T36n1736_082:0643c20": "麁細明暗。言天眼方見遠等。等取餘四。此",
    "T36n1736_082:0643c21": "乃成不見遠等非釋天眼。今肉眼下舉此",
    "T36n1736_082:0643c22": "顯勝。四十四下引彼指此。其應字合言說",
    "T36n1736_082:0643c23": "字。此中不說者。即智論指摩訶般若為此",
    "T36n1736_082:0643c24": "中。疏。然天眼下二釋天眼中。先序五眼。",
    "T36n1736_082:0643c25": "言假和合者。即是出體以肉天二眼皆是清",
    "T36n1736_082:0643c26": "淨四大。不可見。有對色為體。但人天趣別",
    "T36n1736_082:0643c27": "耳。言不見實相者。即是所見境但翻前見",
    "T36n1736_082:0643c28": "近不見遠等。則前五不見。天眼皆見而不",
    "T36n1736_082:0643c29": "見實相。實相是慧眼境故。從今明見心下",
    "T36n1736_082:0644a01": "顯此十眼。言似同彼者。心若約相非實相",
    "T36n1736_082:0644a02": "故。今具性相故亦不同。疏。此中慧眼下三",
    "T36n1736_082:0644a03": "釋慧眼。言似法眼者約所見境異。以彼法",
    "T36n1736_082:0644a04": "眼見事及根欲等。今見眾生諸根境異故",
    "T36n1736_082:0644a05": "同彼法。此中法眼似彼慧眼者。彼中慧眼見",
    "T36n1736_082:0644a06": "理境故。即如實相也。從所以互下出不同",
    "T36n1736_082:0644a07": "之由。以慧眼但見理故。不見盡滅一異。今",
    "T36n1736_082:0644a08": "舉彼不見故云過彼。則顯慧眼亦能見。理",
    "T36n1736_082:0644a09": "但同者不舉耳。疏。此中法眼下四釋法",
    "T36n1736_082:0644a10": "眼。亦舉彼不能顯此之能。則一切法如實",
    "T36n1736_082:0644a11": "相言通事實理實。若爾云何分於法慧。然法",
    "T36n1736_082:0644a12": "慧二眼俱以慧數為體。五眼中明自有二",
    "T36n1736_082:0644a13": "義。一慧眼以正體智為體。法眼以後得智",
    "T36n1736_082:0644a14": "為性。二云。法眼從所知法為名。所知亦通",
    "T36n1736_082:0644a15": "於理。慧眼從能知智為名。今正取後義則",
    "T36n1736_082:0644a16": "顯慧眼亦通二慧。疏。彼佛眼下五釋佛眼。",
    "T36n1736_082:0644a17": "先舉他宗亦約所知境。後今舉下會釋今",
    "T36n1736_082:0644a18": "文。而有二意。一直案文則十力狹於一切",
    "T36n1736_082:0644a19": "法也。故云舉勝。下又云十力下別顯同。彼",
    "T36n1736_082:0644a20": "不出十力之所知。故顯唯屬佛揀異法慧。",
    "T36n1736_082:0644a21": "故舉十力耳。然彼釋名有三義。一云。四眼",
    "T36n1736_082:0644a22": "在佛皆名佛眼。此即佛身之眼從主為名。",
    "T36n1736_082:0644a23": "二云。佛者覺義覺即是眼當體為名。三亦可",
    "T36n1736_082:0644a24": "照達佛性名為佛眼者。涅槃云。若人能見",
    "T36n1736_082:0644a25": "身中佛性。雖是肉眼即名佛眼故。以十力",
    "T36n1736_082:0644a26": "當體照達名為眼耳。彼出體云。佛眼即以",
    "T36n1736_082:0644a27": "無功用智為性。或以圓鏡等四智為體。",
    "T36n1736_082:0644a28": "皆十力義耳。疏。後五中下釋後五眼。言義",
    "T36n1736_082:0644a29": "兼法慧者。根本智即慧眼攝後得智兼於",
    "T36n1736_082:0644b01": "法慧。又能知即慧所知即法。其出生死眼者。",
    "T36n1736_082:0644b02": "亦前慧眼。慧眼見理故。釋無礙眼先正明。後",
    "T36n1736_082:0644b03": "為不壞相下通妨。妨云。若爾一眼即足何用",
    "T36n1736_082:0644b04": "說十。故為此通釋。一切智眼中言即是普",
    "T36n1736_082:0644b05": "眼者。名異體一。晉名普眼即佛眼總義。然普",
    "T36n1736_082:0644b06": "眼略有三義。一見普法故。二普見諸法。三",
    "T36n1736_082:0644b07": "所見即眼故。以前二義況出第三。具如毘",
    "T36n1736_082:0644b08": "盧遮那品。若法相宗言。後佛眼下五眼皆",
    "T36n1736_082:0644b09": "佛眼攝。一切智眼即是佛眼。疏。故知十眼下",
    "T36n1736_082:0644b10": "第三出體。隨相別體以見於前。此即圓融總",
    "T36n1736_082:0644b11": "相體耳。疏。若辨次下第四辨次。唯約十眼",
    "T36n1736_082:0644b12": "明次。次別知根境即慧眼。次引入如實即是",
    "T36n1736_082:0644b13": "法眼。次令得佛力即是佛眼。次尋光而見",
    "T36n1736_082:0644b14": "即通智眼及光明眼。光有智光即同智故。",
    "T36n1736_082:0644b15": "次同歸寂滅即出生死眼。後等同法界即一",
    "T36n1736_082:0644b16": "切智眼。其無礙眼以是總故通於前後。若",
    "T36n1736_082:0644b17": "法相中明次第者。約修以明。為導養身先",
    "T36n1736_082:0644b18": "修肉眼。肉眼見麁不見細等。次修天眼。天",
    "T36n1736_082:0644b19": "眼見色未見真境。故修慧眼。慧眼見理不",
    "T36n1736_082:0644b20": "能見事。故修法眼。法眼未圓故修佛眼。",
    "T36n1736_082:0644b21": "疏。餘如別章者。諸章門中皆廣說之。然大意",
    "T36n1736_082:0644b22": "要妙上已略具。今更出其見境寬狹。然所見",
    "T36n1736_082:0644b23": "有四。一事。二法。三理。四實。陰界入等差別",
    "T36n1736_082:0644b24": "是事。苦無常等眾生根性是法。二空真如是",
    "T36n1736_082:0644b25": "理。如來藏中真常佛性是實。此之四法五眼",
    "T36n1736_082:0644b26": "所見。一肉眼所見見障內等。然凡夫肉眼見",
    "T36n1736_082:0644b27": "百由旬。二乘肉眼同凡夫見。菩薩肉眼如大",
    "T36n1736_082:0644b28": "品說。極遠見三千界。如來肉眼與菩薩同。",
    "T36n1736_082:0644b29": "見境分明。天眼有二。一報得隨在諸地及於",
    "T36n1736_082:0644c01": "下地。下不能見上。若修得者。智論云。凡夫",
    "T36n1736_082:0644c02": "天眼見一四天下。以小聲聞見小千界。大",
    "T36n1736_082:0644c03": "聲聞見中千界。阿那律見三千界。緣覺小",
    "T36n1736_082:0644c04": "者見中千。大者見大千。菩薩修得者隨人",
    "T36n1736_082:0644c05": "大小所見不定。遠者見一切世界。故地持",
    "T36n1736_082:0644c06": "云。菩薩以一切世界為天眼境。報得者大品",
    "T36n1736_082:0644c07": "經說。極喜見三千如來見一切。後之三眼",
    "T36n1736_082:0644c08": "不可以方所定論。唯約得法深淺以辨。二",
    "T36n1736_082:0644c09": "乘慧眼唯見生空。菩薩慧眼具見二空。不能",
    "T36n1736_082:0644c10": "窮盡。如來畢竟。二乘法眼但見苦無常等諸",
    "T36n1736_082:0644c11": "法總相。麁觀不能微細。若約不知根欲即",
    "T36n1736_082:0644c12": "無法眼。菩薩法眼了根欲性及一切法。若總",
    "T36n1736_082:0644c13": "若別。若麁若細。而無不窮盡。如來與菩薩",
    "T36n1736_082:0644c14": "同皆悉窮盡。佛眼二乘全無。菩薩人中進退",
    "T36n1736_082:0644c15": "不定。地前菩薩聞見佛性。未有佛眼。地上",
    "T36n1736_082:0644c16": "眼見故有佛眼。若準涅槃。九地已還聞見",
    "T36n1736_082:0644c17": "佛性。十地眼見而未了了。但見自身所有佛",
    "T36n1736_082:0644c18": "性。不見眾生所有佛性。於自身中十分見",
    "T36n1736_082:0644c19": "一。如來佛眼窮盡。此明見實。若約人辨餘",
    "T36n1736_082:0644c20": "則可知。佛之三身化身具五。報身無肉眼。",
    "T36n1736_082:0644c21": "法身無五眼。若約法性之眼亦得具五。然",
    "T36n1736_082:0644c22": "隨法相宗差別。斯法性宗中一一圓融。具",
    "T36n1736_082:0644c23": "如上說(五十八經)疏。與三施九施等者。三施即財",
    "T36n1736_082:0644c24": "法無畏。九施即一自性。二一切。三難行。四一",
    "T36n1736_082:0644c25": "切門。五善士。六一切種。七遂求。八二世樂。九",
    "T36n1736_082:0644c26": "清淨。乃至六度四攝皆有此九。十行之初已",
    "T36n1736_082:0644c27": "廣說竟。故隨顯直釋者。財施若顯。即名財等",
    "T36n1736_082:0644c28": "難行等。不更廣引九中別義三中別義。疏。",
    "T36n1736_082:0644c29": "今初十施等者。言一無向背即清淨中別",
    "T36n1736_082:0645a01": "義者。清淨有十。今但有無向背之一耳。彼",
    "T36n1736_082:0645a02": "當第八。二遂求施者。遂求皆八今但有一。",
    "T36n1736_082:0645a03": "三二世樂者。二世樂有九。今亦唯二所以引",
    "T36n1736_082:0645a04": "梵本者。不亂之言不順二世樂。以應時濟",
    "T36n1736_082:0645a05": "難順二世樂故。疏。餘七皆一切施者。一切即",
    "T36n1736_082:0645a06": "是三施。然亦九中之一。然一切有二。一內",
    "T36n1736_082:0645a07": "外之二。二有其三即財法無畏。故下結中十",
    "T36n1736_082:0645a08": "皆通三。今前三有其別相。後七無餘施別",
    "T36n1736_082:0645a09": "相故。云即一切耳。五雖兼清淨之義不求",
    "T36n1736_082:0645a10": "異熟。即十中第二也。六亦難行者。以兼一",
    "T36n1736_082:0645a11": "切施故云亦耳。難行皆三即三中第二。七內",
    "T36n1736_082:0645a12": "外財等者。內外即一切中初義也。財等通一",
    "T36n1736_082:0645a13": "切中三也。八九下通釋後三。先總標。此迴",
    "T36n1736_082:0645a14": "向巧即別釋第八。治第一過即經中遠離有",
    "T36n1736_082:0645a15": "為。治第二過即遠離無為。上解釋句行不",
    "T36n1736_082:0645a16": "住道下結成標句也。疏。十度皆有三輪",
    "T36n1736_082:0645a17": "者。梵行品已說。輪即施家三輪。疏。又四難行",
    "T36n1736_082:0645a18": "忍下上約三忍。今約九忍難行有三。今是",
    "T36n1736_082:0645a19": "其一。於下能忍是一難行。對於上流生忍",
    "T36n1736_082:0645a20": "則易。童僕子息生忍則難。彼合敬順我合",
    "T36n1736_082:0645a21": "責罰故。言恕不逮者。即晉書中意。晉衛洗",
    "T36n1736_082:0645a22": "馬凡所發言皆為實錄。時有一人非理相",
    "T36n1736_082:0645a23": "忤。後有僕使所為非理於此二人並無慍",
    "T36n1736_082:0645a24": "色。人問其故。彼對之曰。非理相忤可以",
    "T36n1736_082:0645a25": "理遣。人之不逮可以情恕。故云恕不逮故。",
    "T36n1736_082:0645a26": "以釋經中為上能寬。此亦外典。謂居上能寬",
    "T36n1736_082:0645a27": "為下能敬。君子之行也。疏。又前五於所知等",
    "T36n1736_082:0645a28": "者。上約攝論三慧以明。今此下文即瑜伽論",
    "T36n1736_082:0645a29": "說三相以釋五六七。疏。第二二門明福智",
    "T36n1736_082:0645b01": "者下疏文有二。一總標二門。二福智即道",
    "T36n1736_082:0645b02": "下釋二助道具言。乃有三義。一單福是道",
    "T36n1736_082:0645b03": "單智亦然。二合二為道。三雙絕為正道。助",
    "T36n1736_082:0645b04": "道具亦三可知。疏。六堅順位等者。十忍品",
    "T36n1736_082:0645b05": "初已廣引瓔珞明竟。十智即智論二十六。",
    "T36n1736_082:0645b06": "疏。俱舍云大種謂四界者。次句即地水火風",
    "T36n1736_082:0645b07": "即是界品。具云大種。謂四界即地水火風能",
    "T36n1736_082:0645b08": "成持等業堅濕煖動性。釋云。初句標三義",
    "T36n1736_082:0645b09": "稱大。一體寬廣故。謂四大種遍所造色其",
    "T36n1736_082:0645b10": "體寬廣。二增盛聚中形相大故。謂大地等。三",
    "T36n1736_082:0645b11": "能起種種大事用故。如地能持等。一義釋",
    "T36n1736_082:0645b12": "種與所造色為所依故。大即是種能持自",
    "T36n1736_082:0645b13": "性故名為界。次句辨業。地能持用。等取",
    "T36n1736_082:0645b14": "水能成相火能成熟風能成長。後句出體",
    "T36n1736_082:0645b15": "可知。今但要初句以證界為毒蛇耳。疏。二",
    "T36n1736_082:0645b16": "明了法者。下疏文有三。一來意。二總。以普賢",
    "T36n1736_082:0645b17": "下顯能了智。則是圓智了法無法非圓。今",
    "T36n1736_082:0645b18": "但約相則所了通小耳。三一是凡夫下隨文",
    "T36n1736_082:0645b19": "解釋。以稚釋經之童。以昧釋經之蒙。易蒙",
    "T36n1736_082:0645b20": "卦云。蒙亨匪我求童蒙童蒙來求我。初筮",
    "T36n1736_082:0645b21": "告再三瀆。瀆則不告利貞。彖曰。蒙山下有",
    "T36n1736_082:0645b22": "險險而止蒙。蒙亨以亨行時中也。匪我求",
    "T36n1736_082:0645b23": "童蒙童蒙來求我志應也。初筮告以剛中也。",
    "T36n1736_082:0645b24": "再三瀆。瀆則不告瀆蒙也。蒙以養正聖功",
    "T36n1736_082:0645b25": "也。象曰。山下出泉蒙。君子以果行育有德。",
    "T36n1736_082:0645b26": "注云。山下出泉未知所適。蒙之象也。釋曰。",
    "T36n1736_082:0645b27": "今正取蒙昧未知所適義耳。言長四善根",
    "T36n1736_082:0645b28": "即煖頂忍世第一法。初地已廣。疏。二謂隨",
    "T36n1736_082:0645b29": "信他言而行道故名隨信行等者。俱舍賢聖",
    "T36n1736_082:0645c01": "品論云。且於十五心位建立眾聖有差別",
    "T36n1736_082:0645c02": "者。頌云。名隨信法行由根利鈍別。釋曰。見",
    "T36n1736_082:0645c03": "道位中聖者有二。一隨信行。二隨法行。由",
    "T36n1736_082:0645c04": "根利鈍別立此二。謂鈍者名隨信行。彼於",
    "T36n1736_082:0645c05": "先時隨信他言而行義故。若利根者名隨",
    "T36n1736_082:0645c06": "法行。彼於先時由自披閱契經等法隨行",
    "T36n1736_082:0645c07": "義故。此二若至修道。初名住信解。後名見",
    "T36n1736_082:0645c08": "至。疏已具用。疏。然今既云下揀實異權。先",
    "T36n1736_082:0645c09": "正明小乘。但知我空尚謂法有。安覺自性。",
    "T36n1736_082:0645c10": "而云等者。見真實諦是須陀洹。知無往來",
    "T36n1736_082:0645c11": "是斯陀含阿那含人。不念受生法阿羅漢",
    "T36n1736_082:0645c12": "人。成就四義辟支佛人。一味緣起言義皆",
    "T36n1736_082:0645c13": "通大故有等言。疏。是以智論下。引證成前",
    "T36n1736_082:0645c14": "通大之義。天台引此立於通教。通大通小",
    "T36n1736_082:0645c15": "通淺通深。今先列名。後當釋義。初列名",
    "T36n1736_082:0645c16": "者。一乾慧地。二性地。三八人地。四見地。五",
    "T36n1736_082:0645c17": "薄地。六離欲地。七已辦地。八辟支佛地。九菩",
    "T36n1736_082:0645c18": "薩地。十佛性地。大品云。菩薩從初乾慧地",
    "T36n1736_082:0645c19": "至菩薩地。皆學而不取證。佛地亦學亦證",
    "T36n1736_082:0645c20": "故云通三乘法也。二解釋者。乾慧地者三乘",
    "T36n1736_082:0645c21": "初心通名乾慧。即是大乘三賢之位。小乘",
    "T36n1736_082:0645c22": "即是五停心等。謂一五停心觀。二別相念",
    "T36n1736_082:0645c23": "觀。三總相念觀。總觀無生四真諦理故名乾",
    "T36n1736_082:0645c24": "慧。意云。未得定水故。二性地者。若用總相",
    "T36n1736_082:0645c25": "念成三十七品。初發有漏善入煖法頂法",
    "T36n1736_082:0645c26": "忍法世第一法。皆名性地。成內凡故。三八",
    "T36n1736_082:0645c27": "人地。謂信行法行二人體解見道假。以發",
    "T36n1736_082:0645c28": "真斷見惑。在無間道即八人地。四見地。即",
    "T36n1736_082:0645c29": "是三乘同見第一義諦之理。同斷八十八使",
    "T36n1736_082:0646a01": "盡也。五薄地者。發六無礙斷欲界六品惑。",
    "T36n1736_082:0646a02": "證第六解脫。欲界煩惱薄故。六離欲地。謂",
    "T36n1736_082:0646a03": "斷欲界五順下分結盡。離欲界煩惱也。釋",
    "T36n1736_082:0646a04": "曰。五順下分結者。一身見。二戒取。三疑。四",
    "T36n1736_082:0646a05": "欲貪。五嗔恚故。俱舍頌云。由二不超欲即",
    "T36n1736_082:0646a06": "四五也。由三復還下即上三也。七已辦地",
    "T36n1736_082:0646a07": "者。即發真無漏斷五順上分結八十八品",
    "T36n1736_082:0646a08": "修惑。盡斷三界事究竟故言已辦。釋曰。五順",
    "T36n1736_082:0646a09": "上分結者。一色愛。二無色愛。三上二界掉舉。",
    "T36n1736_082:0646a10": "四二界慢。五二界無明也。貪過重故二界別",
    "T36n1736_082:0646a11": "明。餘三過微二界合說。有此五結不超上",
    "T36n1736_082:0646a12": "界名順上分結。八辟支佛地者。緣覺功德力",
    "T36n1736_082:0646a13": "大故能侵餘習氣故。九菩薩地從空入假。",
    "T36n1736_082:0646a14": "道觀雙流深觀二諦。斷習氣色心等無明。得",
    "T36n1736_082:0646a15": "界外法界道種智。遊戲神通學佛十力等故。",
    "T36n1736_082:0646a16": "十佛地者。大功德力資於智慧。一念相應",
    "T36n1736_082:0646a17": "慧觀真諦究竟習氣究竟盡也。故智論云。",
    "T36n1736_082:0646a18": "聲聞智慧力弱。如小火燒木。雖然猶有炭",
    "T36n1736_082:0646a19": "在緣覺。智力強如大火燒木。木然炭盡餘",
    "T36n1736_082:0646a20": "有灰。在諸佛智力大如劫火炭灰俱盡。亦",
    "T36n1736_082:0646a21": "如兔馬等喻。菩薩佛地名異二乘。何得言",
    "T36n1736_082:0646a22": "通。答名字雖異同是無學。應供得二涅槃",
    "T36n1736_082:0646a23": "共歸灰斷證果。是一名義不殊。是名同義。",
    "T36n1736_082:0646a24": "究竟俱同也。廣如天台四教。疏。此上二下",
    "T36n1736_082:0646a25": "結。第二三即上所引俱舍意也。疏。四第八人",
    "T36n1736_082:0646a26": "者。俱舍二十三賢聖品釋住果極七返偈。先",
    "T36n1736_082:0646a27": "問云。此預流名為何義。若初得道名為預",
    "T36n1736_082:0646a28": "流。則預流名應目第八。若初得果名為預",
    "T36n1736_082:0646a29": "流。則倍離欲全離欲者。至道類智應名預",
    "T36n1736_082:0646b01": "流。下答意明初得果故名為預流。以超斷",
    "T36n1736_082:0646b02": "者不定初得故。俱舍大疏寶公但云若預",
    "T36n1736_082:0646b03": "流名目初得道。即初見道第八人應名預",
    "T36n1736_082:0646b04": "流。亦不釋於第八所以離欲等言。小疏釋云。",
    "T36n1736_082:0646b05": "其苦法忍即是第八人。於八忍中從後疏",
    "T36n1736_082:0646b06": "之為第八故。若義林法師大疏鈔云。八人",
    "T36n1736_082:0646b07": "地謂預流向也。四向四果從後數之為第八",
    "T36n1736_082:0646b08": "故。婆沙三十六第八聖者。謂隨信行及隨法",
    "T36n1736_082:0646b09": "行從勝數為第八故。又更一解。與小疏同。",
    "T36n1736_082:0646b10": "探玄引大般若。亦初果向同於林公從後",
    "T36n1736_082:0646b11": "數之。澤州遠公引古婆沙論。詺須陀洹向",
    "T36n1736_082:0646b12": "以為第八。而對見道前七方便故名第八",
    "T36n1736_082:0646b13": "故。彼論中問言。云何為第八人。所謂信堅及",
    "T36n1736_082:0646b14": "法堅。鈍根之人見道名信堅。利根之人名法",
    "T36n1736_082:0646b15": "堅。釋曰。此上全同林公引文。而取義逆順",
    "T36n1736_082:0646b16": "為別。俱未見文。以義取人遠公理長。第八",
    "T36n1736_082:0646b17": "之名所以順故。遠公又云。外國相傳云。更",
    "T36n1736_082:0646b18": "有八人者初發心人而未有行。二有相行",
    "T36n1736_082:0646b19": "人憎厭生死樂修善法。三無相行人學觀",
    "T36n1736_082:0646b20": "空理破離欣厭。見人行惡心無忿怒。見人",
    "T36n1736_082:0646b21": "修善亦不欣慶。四方便行人雖見法空而",
    "T36n1736_082:0646b22": "常隨有起諸善行。此四在於善趣地中。五",
    "T36n1736_082:0646b23": "者習種。六者性種。七者解行。八者聖種。初",
    "T36n1736_082:0646b24": "依地前未同聖種故非第八。第八人者不",
    "T36n1736_082:0646b25": "名凡夫。彰異於前云不名凡夫。揀異",
    "T36n1736_082:0646b26": "初依名為菩薩。當相以論不名為佛別異",
    "T36n1736_082:0646b27": "於後。釋曰。遠公解前順今文。後非今意。彼",
    "T36n1736_082:0646b28": "釋四依故可用之。因便引來以彰異轍。今",
    "T36n1736_082:0646b29": "疏正意取初果向。而俱舍小疏亦是初向而",
    "T36n1736_082:0646c01": "局苦忍。義成大局亦彰異轍。非用指南",
    "T36n1736_082:0646c02": "下引智論八人。亦初果向通十五心。而若",
    "T36n1736_082:0646c03": "約超斷容餘果向。疏。故智論中有八人地",
    "T36n1736_082:0646c04": "者。證前文是初果向。案前十地。第三八人",
    "T36n1736_082:0646c05": "在於見道無間道故。五十九云。八人地者。",
    "T36n1736_082:0646c06": "所謂見諦道中信行一。法行二。須陀洹極六",
    "T36n1736_082:0646c07": "七世生三有須陀洹今世煩惱盡得阿羅漢。",
    "T36n1736_082:0646c08": "四有家家須陀洹三世生已入涅槃。五有",
    "T36n1736_082:0646c09": "中間須陀洹。六除第三餘中間入涅槃。七",
    "T36n1736_082:0646c10": "住六住無礙五解脫中者八。皆是須陀洹",
    "T36n1736_082:0646c11": "向。釋曰。此則初果向中有八種人故名八",
    "T36n1736_082:0646c12": "人地。非獨第八。然此八人望七方便皆是",
    "T36n1736_082:0646c13": "第八。二義俱成。謂亦名第八亦名八人地",
    "T36n1736_082:0646c14": "也。故疏引來證成初向。望後第五既是初",
    "T36n1736_082:0646c15": "果。此為初向次第分明。若唯取於苦法忍",
    "T36n1736_082:0646c16": "者。餘之七忍何以揀之。又十四心何以不取。",
    "T36n1736_082:0646c17": "又十五心皆未得果。論主何獨將苦法忍",
    "T36n1736_082:0646c18": "而為難辭。林公成立為初果向理則無違。",
    "T36n1736_082:0646c19": "而從勝進數亦無所以。正義如前。疏。若約",
    "T36n1736_082:0646c20": "超斷等者。此下揀濫正取初果之向。不取",
    "T36n1736_082:0646c21": "二三果向。以超斷人不定初得故。經略無。",
    "T36n1736_082:0646c22": "以義合有故復出耳。即俱舍云。具修惑斷",
    "T36n1736_082:0646c23": "一。至五向初果。斷次三向二。離八地三",
    "T36n1736_082:0646c24": "向。至第十六心。隨三向住果。名信解見至。",
    "T36n1736_082:0646c25": "亦由利鈍別。釋曰。今疏取意展彼頌文以",
    "T36n1736_082:0646c26": "成長行。理皆已具耳。上智論文名家家。亦",
    "T36n1736_082:0646c27": "俱舍義頌云。斷欲三四品。三二生家家。斷至",
    "T36n1736_082:0646c28": "五二向。斷六一來果。釋曰初兩句明家家",
    "T36n1736_082:0646c29": "下兩句明向果。即預流者。進斷修惑若三",
    "T36n1736_082:0647a01": "緣具轉名家家。一由斷修惑三四品故。二",
    "T36n1736_082:0647a02": "由成根德能治彼無漏根故。三由受生更",
    "T36n1736_082:0647a03": "受欲界三二生故。頌中但說初後二緣不",
    "T36n1736_082:0647a04": "說成根者。預流果後進斷修惑諸無漏根",
    "T36n1736_082:0647a05": "理必合有。義準已成故頌不說。言斷三四",
    "T36n1736_082:0647a06": "品受三二生者。若斷三品名受三生。若斷",
    "T36n1736_082:0647a07": "四品名受二生。謂九品惑能潤七生。且上",
    "T36n1736_082:0647a08": "上品能潤兩生。上中上下中上各潤一生。中",
    "T36n1736_082:0647a09": "中中下合潤一生。下三品惑共潤一生。既上",
    "T36n1736_082:0647a10": "三品能潤四生。故斷上三品四生便損名",
    "T36n1736_082:0647a11": "受三生。既言中上亦潤一生。故斷中上品",
    "T36n1736_082:0647a12": "惑。復損一生兼上損四。都損五生受二",
    "T36n1736_082:0647a13": "生也。問何故無斷一品二品五品名家家",
    "T36n1736_082:0647a14": "耶。答必無有斷一品二品不斷三品中間",
    "T36n1736_082:0647a15": "死生。無有斷五品不斷六品而有死生。",
    "T36n1736_082:0647a16": "謂由聖者得初果已斷欲修惑起大加行。",
    "T36n1736_082:0647a17": "必無未斷一大品(三品名二大品也)有死生故。故",
    "T36n1736_082:0647a18": "斷一品二品必斷三品也。斷第五品不",
    "T36n1736_082:0647a19": "斷第六品者。謂第六品證一來果。以無",
    "T36n1736_082:0647a20": "一品能障得果故。斷五品必斷第六。餘如",
    "T36n1736_082:0647a21": "彼說。所以引此文者。即下一來不還斷惑",
    "T36n1736_082:0647a22": "多少皆要此故。疏。五初果等者。即前共十地",
    "T36n1736_082:0647a23": "中見地也。然俱舍等以第十六心先已見理",
    "T36n1736_082:0647a24": "不明見道見。道要須未見今見故。今道",
    "T36n1736_082:0647a25": "已先見乃重慮修行。故名修道。智度論意至",
    "T36n1736_082:0647a26": "第十六是解脫道。斷惑方終見諦始圓故名",
    "T36n1736_082:0647a27": "見地。疏。釋眾結斷乃有二意。先總後別總",
    "T36n1736_082:0647a28": "有三正三隨者。三正即涅槃經。謂身見戒取",
    "T36n1736_082:0647a29": "疑。俱舍說斷其六故加三隨。邊見隨身見。",
    "T36n1736_082:0647b01": "執斷常者必依身故。見取隨戒取非因計",
    "T36n1736_082:0647b02": "因必計勝故。邪見隨疑疑無之心斷善根",
    "T36n1736_082:0647b03": "故。亦可下二別明八十八使。前俱舍中共引",
    "T36n1736_082:0647b04": "頌云。苦下具一切集滅離三見。道除於二",
    "T36n1736_082:0647b05": "見上界不行恚故。欲苦有十集滅各七為",
    "T36n1736_082:0647b06": "十四。道下有八成三十二。上二界四諦各",
    "T36n1736_082:0647b07": "除一嗔。故兩界各二十八。故成八十八。",
    "T36n1736_082:0647b08": "此見所斷。若語修道欲界斷四。謂六根本",
    "T36n1736_082:0647b09": "除見及疑。但有貪嗔癡慢。上二界各唯除",
    "T36n1736_082:0647b10": "嗔。二界各三故有六。合欲之四共成十使。",
    "T36n1736_082:0647b11": "即三果已後斷之。復合前名九十八使。更",
    "T36n1736_082:0647b12": "加十纏為一百八煩惱。疏。由見諦斷無",
    "T36n1736_082:0647b13": "明漏者。無明漏亦名無明流。四流之一。疏。",
    "T36n1736_082:0647b14": "六一來果者。更一往天上一來生欲界故。",
    "T36n1736_082:0647b15": "而知無往來者即般若意。金剛十八住處中。",
    "T36n1736_082:0647b16": "第五勝中無慢住處。經從須菩提於意云何。",
    "T36n1736_082:0647b17": "須陀洹能作是念。我得須陀洹果不下。是意",
    "T36n1736_082:0647b18": "明。小乘四果尚得離慢。豈況菩薩求大菩",
    "T36n1736_082:0647b19": "提於初迴向不離慢哉。故判此文是十迴",
    "T36n1736_082:0647b20": "向初救護眾生離眾生相迴向。言離慢者。是",
    "T36n1736_082:0647b21": "離我慢。文中四果皆有三段。此初果中上即",
    "T36n1736_082:0647b22": "如來反問。二須菩提言不也世尊此即答也。",
    "T36n1736_082:0647b23": "意明無念。三解所以者。經云。何以故須陀",
    "T36n1736_082:0647b24": "洹名為入流。而無所入。不入色聲香味觸",
    "T36n1736_082:0647b25": "法是名須陀洹。釋曰。意云。須陀洹梵語此",
    "T36n1736_082:0647b26": "云入流。入聖流故。謂至第十六道類智心",
    "T36n1736_082:0647b27": "即入聖流。所以入聖流者。由了第一義諦",
    "T36n1736_082:0647b28": "無所入故。則不起心念言我入流。若有",
    "T36n1736_082:0647b29": "念慮言我入流不契諦理。則不入聖流。",
    "T36n1736_082:0647c01": "而此無念無入即無漏聖智。故不入於六塵",
    "T36n1736_082:0647c02": "之境。故上疏云。由見諦理斷無明名生",
    "T36n1736_082:0647c03": "無漏。二一來果。經云。須菩提於意云何斯陀",
    "T36n1736_082:0647c04": "含能作是念。我得斯陀含果不(問也)須菩提言",
    "T36n1736_082:0647c05": "不也由尊(答也下釋云)何以故。斯陀含名一往",
    "T36n1736_082:0647c06": "來而實無往來。是名斯陀含。釋曰。斷六品",
    "T36n1736_082:0647c07": "惑解脫道中契於諦理更不生於一往來",
    "T36n1736_082:0647c08": "念。若有心念即有我慢。豈得聖果。故今疏",
    "T36n1736_082:0647c09": "云知無往來。三不還果。經云。須菩提於意",
    "T36n1736_082:0647c10": "云何。阿那含能作是念。我得阿那含果不。",
    "T36n1736_082:0647c11": "須菩提言。不也世尊。何以故。阿那含名為不",
    "T36n1736_082:0647c12": "來。而實無來是名阿那含。釋曰。大意同前",
    "T36n1736_082:0647c13": "亦無心念斷五順下分結名為不還。疏乃",
    "T36n1736_082:0647c14": "至八地惑皆斷者。非但斷欲修惑。更進斷",
    "T36n1736_082:0647c15": "四禪三空并前欲界故云八地。當處不還。",
    "T36n1736_082:0647c16": "以非想惑皆斷盡者。成阿羅漢故。八地則",
    "T36n1736_082:0647c17": "已該於三界。故云不樂三界。上之二界猶",
    "T36n1736_082:0647c18": "不愛樂。故云而實無來。四無學果。經云。須",
    "T36n1736_082:0647c19": "菩提於意云何。阿羅漢能作是念。我得阿",
    "T36n1736_082:0647c20": "羅漢道不。須菩提言。不也世尊。實無有法",
    "T36n1736_082:0647c21": "名阿羅漢。世尊。若阿羅漢作是念。我得阿",
    "T36n1736_082:0647c22": "羅漢道。則為著我人眾生壽者。釋曰。阿羅",
    "T36n1736_082:0647c23": "漢斷五上分結。總說所斷之惑。有八十九",
    "T36n1736_082:0647c24": "種。若見所斷總有八品。即上下八諦。若修所",
    "T36n1736_082:0647c25": "斷三界九地。地地有九成八十一品。亦證",
    "T36n1736_082:0647c26": "八十九品無為為應果體。言應果者。應受",
    "T36n1736_082:0647c27": "人天一切供養。若有心念不契無為。即是",
    "T36n1736_082:0647c28": "我慢著我人等。由無心念故名應果。故實",
    "T36n1736_082:0647c29": "無有法名阿羅漢。今經略無無念之義。八",
    "T36n1736_082:0648a01": "無學下辨羅漢法。六通等義前後已具。今取",
    "T36n1736_082:0648a02": "前後曾未說者即八解脫。略示名相。俱舍",
    "T36n1736_082:0648a03": "頌云。解脫有八種。前三無貪性。二二一一定",
    "T36n1736_082:0648a04": "四無色定。善滅受想解脫微微無間生。由",
    "T36n1736_082:0648a05": "自地淨心及下無漏出。三境欲可見。四境",
    "T36n1736_082:0648a06": "類品道自上苦集滅非擇滅虛空。釋曰。初句",
    "T36n1736_082:0648a07": "總標。次兩句別名前三解脫。第四句別",
    "T36n1736_082:0648a08": "明次四解脫。第二行頌明第八解脫。後一",
    "T36n1736_082:0648a09": "頌總明所緣。言解脫有八種者。一內有",
    "T36n1736_082:0648a10": "色觀外色解脫。謂於內身有色想貪。為",
    "T36n1736_082:0648a11": "除貪觀外不淨青瘀等色。今貪不起故",
    "T36n1736_082:0648a12": "名解脫。第二內無色想觀外色解脫。謂",
    "T36n1736_082:0648a13": "於內身無色想貪雖已除貪為堅牢故。",
    "T36n1736_082:0648a14": "觀外不淨青瘀等色。令貪不起名為解",
    "T36n1736_082:0648a15": "脫。第三淨解脫身作證具足住。謂觀淨色",
    "T36n1736_082:0648a16": "令貪不起名淨解脫。觀淨色者顯觀轉勝。",
    "T36n1736_082:0648a17": "此淨解脫身中證得名身作證具足圓滿。得",
    "T36n1736_082:0648a18": "住此定名具足住。四無色定為次四解",
    "T36n1736_082:0648a19": "脫。四解脫各能棄背下地貪故名為解脫。",
    "T36n1736_082:0648a20": "後第八滅受想定解脫身作證具足住。棄背",
    "T36n1736_082:0648a21": "受等名為解脫。依婆沙論此言解脫者。",
    "T36n1736_082:0648a22": "謂棄背義。前三無貪性者。初三解脫無貪為",
    "T36n1736_082:0648a23": "體。近治貪故。三中初二不淨相轉。作青瘀",
    "T36n1736_082:0648a24": "等諸行相故。第三解脫清淨轉。作光鮮行",
    "T36n1736_082:0648a25": "相轉故。此三助伴皆五蘊為性。二二一一定",
    "T36n1736_082:0648a26": "者。上二即初二解脫。下二即初二禪以初二",
    "T36n1736_082:0648a27": "解脫依初二禪起。故云二二。一一定者。上",
    "T36n1736_082:0648a28": "一謂第三解脫。唯依第四禪起云一一定",
    "T36n1736_082:0648a29": "也。以第四禪離八災患慧心澄淨故。有淨",
    "T36n1736_082:0648b01": "解脫。四無色定善者。四無色定解脫以善定",
    "T36n1736_082:0648b02": "為體。非無記染非解脫故。亦非散善性",
    "T36n1736_082:0648b03": "微劣故。無散善者如命終心也。滅受想解",
    "T36n1736_082:0648b04": "脫微微無間生者。滅受想解脫也。有解厭背",
    "T36n1736_082:0648b05": "受想。有解背一切有所緣心。有云。解脫定",
    "T36n1736_082:0648b06": "障故名解脫。微微心後此定現前。入滅定心",
    "T36n1736_082:0648b07": "總有三種。一者想心。二者微細心。三者微微",
    "T36n1736_082:0648b08": "心對前心已名微細。此更微細故名微微。",
    "T36n1736_082:0648b09": "從微微心入滅盡定。由自地淨心及下無漏",
    "T36n1736_082:0648b10": "出者。明出滅定心也出滅定心。或有頂淨心",
    "T36n1736_082:0648b11": "或起下無所有處無漏心。如是入心唯是有",
    "T36n1736_082:0648b12": "漏。通從有漏無漏心出。三境欲可見者。初",
    "T36n1736_082:0648b13": "三解脫唯以欲界色處為境。有差別者。初",
    "T36n1736_082:0648b14": "二境可憎。第三境可愛。四境類品道自上苦",
    "T36n1736_082:0648b15": "集滅者。四無色解脫各緣自地上地苦集滅",
    "T36n1736_082:0648b16": "諦。及緣九地類智品道。為所緣境非擇滅",
    "T36n1736_082:0648b17": "虛空者。無色解脫亦緣自地上地苦諦集諦",
    "T36n1736_082:0648b18": "上非擇滅。及緣九地類智品上非擇滅及虛",
    "T36n1736_082:0648b19": "空。為所緣境。問第三靜慮寧無解脫。答第",
    "T36n1736_082:0648b20": "三定中無眼識所引欲色貪故。自地妙樂所",
    "T36n1736_082:0648b21": "動亂故。故無解脫。問行者何緣修淨解脫。",
    "T36n1736_082:0648b22": "答為欲令忻故修淨解脫。前不淨觀令心",
    "T36n1736_082:0648b23": "沈慼令修淨觀。策發令忻或為審知自堪",
    "T36n1736_082:0648b24": "能。故謂前所修不淨解脫為成不成。若觀",
    "T36n1736_082:0648b25": "淨相煩惱不起。彼方成故。問何故經中第",
    "T36n1736_082:0648b26": "三第八解脫得身證名非餘六耶。答以八",
    "T36n1736_082:0648b27": "中此二勝故。二界邊故得身證名。第三解脫",
    "T36n1736_082:0648b28": "唯取淨想。令惑不起名為殊勝第八解脫",
    "T36n1736_082:0648b29": "以無心故為殊勝。第三解脫在色界邊。第",
    "T36n1736_082:0648c01": "八解脫在無色邊。疏文對會可知。言餘義",
    "T36n1736_082:0648c02": "已見上文者。謂六通即三地及十通品說。九",
    "T36n1736_082:0648c03": "定即此品。滅定亦如六七地辨。廣如九地。",
    "T36n1736_082:0648c04": "諸論即瑜伽智論唯識等說。然薩遮尼揵子",
    "T36n1736_082:0648c05": "經第五亦廣說六通等。",
    "T36n1736_082:0648c06": "大方廣佛華嚴經隨疏演義鈔卷第八十二"
}