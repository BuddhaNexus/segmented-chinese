{
    "X37n0662_003:0342c17": "涅槃經疏三德指歸卷第三",
    "X37n0662_003:0342c19": "錢唐沙門釋　智圓　述",
    "X37n0662_003:0342c20": "釋純陀品",
    "X37n0662_003:0342c21": "開破今昔等者始因純陀獻供開今五果俱常次因",
    "X37n0662_003:0342c22": "比丘請住破昔三修無常開破雖殊而同顯常壽故",
    "X37n0662_003:0342c23": "北本總題壽命於義則密既不分從人從事之別故",
    "X37n0662_003:0342c24": "於文則疎。",
    "X37n0662_003:0343a01": "謝氏下明南本開品也謝氏即靈運也謝姓也姓者",
    "X37n0662_003:0343a02": "所以繫統百世使不別也氏者所以別子孫之所出",
    "X37n0662_003:0343a03": "也故世本云言姓即在上言氏即在下。",
    "X37n0662_003:0343a04": "從人等者分壽命獻供之文為純陀品純陀是人故",
    "X37n0662_003:0343a05": "云從人分比丘涕泣請住之文為哀嘆品哀歎是事",
    "X37n0662_003:0343a06": "故云從事文中合云題純陀哀歎品文略哀歎二字",
    "X37n0662_003:0343a07": "耳文分人事故云則密隱壽命名故云則疎然壽命",
    "X37n0662_003:0343a08": "一品謝公分之為四謂序品純陀哀歎長壽今明施",
    "X37n0662_003:0343a09": "章故不言序品耳事具玄義經來緣起中。",
    "X37n0662_003:0343a10": "今明下明今師分章文義俱密也。",
    "X37n0662_003:0343a11": "梵漢兩文者北本但題壽命據元梵文南本是漢人",
    "X37n0662_003:0343a12": "修治遂開四品問謝氏在宋何得云漢耶答佛法東",
    "X37n0662_003:0343a13": "流始乎後漢不忘其本故云漢也俱明施常則壽義",
    "X37n0662_003:0343a14": "彌顯而依南分品於文又順文義俱密則美在施章",
    "X37n0662_003:0343a15": "前人謂純陀後事謂哀歎。",
    "X37n0662_003:0343a16": "施常修者即破昔劣三修顯今勝三修也。",
    "X37n0662_003:0343a17": "二恒即優婆塞眾也。",
    "X37n0662_003:0343a18": "二時下唯優婆塞波旬無邊身有三請之言例知餘",
    "X37n0662_003:0343a19": "眾皆三請也。",
    "X37n0662_003:0343a20": "三因下因佛自受純陀供化身乃受大會供也。",
    "X37n0662_003:0343a21": "五自下經云住世一劫等。",
    "X37n0662_003:0343a22": "六騰下經云一切諸眾生悉生大苦惱以知佛世尊",
    "X37n0662_003:0343a23": "今欲入涅槃。",
    "X37n0662_003:0343a24": "七金下經云善哉純陀希有純陀等。",
    "X37n0662_003:0343b01": "八大下經云南無純陀而為我等之所瞻仰。",
    "X37n0662_003:0343b02": "九當下涅槃會中最初難佛五果無差之義故曰當",
    "X37n0662_003:0343b03": "途。",
    "X37n0662_003:0343b04": "十住下謂曾於迦葉佛時發願願於釋迦涅槃之日",
    "X37n0662_003:0343b05": "我當最後而設供養。",
    "X37n0662_003:0343b06": "何不前供等者既有十異之德應合最前辨供而後",
    "X37n0662_003:0343b07": "獻佛何故於眾人之末先詣佛受而後始辨供耶。",
    "X37n0662_003:0343b08": "三以下且約純陀迹說是淺行菩薩讓諸深行也。",
    "X37n0662_003:0343b09": "四以下是工巧之子故云賤也。",
    "X37n0662_003:0343b10": "六以下八斛四斗為少但是粳粮故麤幢摩梵世蓋",
    "X37n0662_003:0343b11": "覆大千故云多妙。",
    "X37n0662_003:0343b12": "七以下純陀粳粮是財波旬奉呪是法城傍即聚落",
    "X37n0662_003:0343b13": "所居隱遁則山林養性遁徒損反周易云遁世無悶",
    "X37n0662_003:0343b14": "問何下明受不受也問意者昔阿含已來佛多默受",
    "X37n0662_003:0343b15": "今眾奉供佛亦默然何故不受答中先通次別通則",
    "X37n0662_003:0343b16": "今昔對明以成四悉別則獨約今經不受以明四悉",
    "X37n0662_003:0343b17": "世人所默等者如以物獻尊若可意默然則受若不",
    "X37n0662_003:0343b18": "可意默然則不受如來不壞世諦故有二默不同此",
    "X37n0662_003:0343b19": "隔別世界義也向下三悉在文可見。",
    "X37n0662_003:0343b20": "唐損空棄也。無奇者無十讓十玅之德也。",
    "X37n0662_003:0343b21": "緣弱者機緣微弱不能感佛受供既見不受必自追",
    "X37n0662_003:0343b22": "責。",
    "X37n0662_003:0343b23": "初若下謂佛若見初眾獻供便自發言云唯受純陀",
    "X37n0662_003:0343b24": "供者則後眾不獻也由不發言故各謂如來不受他",
    "X37n0662_003:0343c01": "供應受我供使其都集乃以化佛受之令生常善。",
    "X37n0662_003:0343c02": "無勝治力者反顯純陀因施食以明法身之不食開",
    "X37n0662_003:0343c03": "昔無常顯五果之皆常不食破食常破無常名勝對",
    "X37n0662_003:0343c04": "治昔以小乘無常破外邪常名劣對治也。食身即",
    "X37n0662_003:0343c05": "無常身也。",
    "X37n0662_003:0343c06": "為最後作瑞者為此會開常見性之先兆也須菩提",
    "X37n0662_003:0343c07": "生時篋器皆空相者占之云吉因名空生復號善吉",
    "X37n0662_003:0343c08": "此名亦是預為解空作瑞即類純陀預名玅義也。",
    "X37n0662_003:0343c09": "儔類也。",
    "X37n0662_003:0343c10": "妙義淵博者淵即豎深博即橫廣所證三德不縱不",
    "X37n0662_003:0343c11": "橫故稱玅義豎窮如理橫周法界故曰淵博此理包",
    "X37n0662_003:0343c12": "富安可言盡故今撮其宏綱略示十義其名雖略義",
    "X37n0662_003:0343c13": "已淵博何者一切諸法豈離因果及以自他舉茲四",
    "X37n0662_003:0343c14": "法攝之已盡況更至十妙義彌彰文略義廣斯之謂",
    "X37n0662_003:0343c15": "矣故此十義前之四法自行因也德妙自行果也感",
    "X37n0662_003:0343c16": "應神通說法化他能也福田利益化他所也若以六",
    "X37n0662_003:0343c17": "即甄分則義妙在迷在理依境發智故曰解妙即名",
    "X37n0662_003:0343c18": "字位智解導行故曰檀妙即觀行相似位也位妙只",
    "X37n0662_003:0343c19": "是行之所階故此四妙悉在住前故名因也若至初",
    "X37n0662_003:0343c20": "住分顯三德即分證真果故德妙是自行果也感等",
    "X37n0662_003:0343c21": "五妙義如向說故此十妙與法華玄迹門義同名或",
    "X37n0662_003:0343c22": "少別彼云境玅此云義妙彼稱三法此曰德妙彼則",
    "X37n0662_003:0343c23": "感應雙舉此則單云感妙彼稱眷屬此云田妙名義",
    "X37n0662_003:0343c24": "所以隨文更釋又此十妙分對因等次第雖爾若論",
    "X37n0662_003:0344a01": "當分一一豎深所謂理具妙義乃至究竟所顯妙義",
    "X37n0662_003:0344a02": "若解若檀至于德妙悉通六即思之可知故下正釋",
    "X37n0662_003:0344a03": "義等諸妙俱就分真。",
    "X37n0662_003:0344a04": "義妙下正釋十妙文中一一皆先示義次引經文。",
    "X37n0662_003:0344a05": "三點等者正示純陀自心妙義三一互融。",
    "X37n0662_003:0344a06": "佛及下明自心妙義遍彼生佛生佛互遍其義亦然",
    "X37n0662_003:0344a07": "夫如是則凡聖理同內外體一三無差別斯之謂歟",
    "X37n0662_003:0344a08": "此即純陀所觀之境故法華玄名為境妙。",
    "X37n0662_003:0344a09": "解妙下解即是智即純陀能契之智即智慧莊嚴也",
    "X37n0662_003:0344a10": "照窮下二句初明智境冥合故云照窮理性照謂能",
    "X37n0662_003:0344a11": "照之智理性即所照之境次明能起大用故云動合",
    "X37n0662_003:0344a12": "機宜然正論自行動合之言相帶來耳發心初住畢",
    "X37n0662_003:0344a13": "竟妙覺一攝一切故無差別。",
    "X37n0662_003:0344a14": "檀妙下即福德莊嚴肋智嚴本。",
    "X37n0662_003:0344a15": "葢諸無學者豈但蓋覆小乘而已是知相似見思自",
    "X37n0662_003:0344a16": "落與無學位齊葢諸之言良有以也分真之位於義",
    "X37n0662_003:0344a17": "可知。",
    "X37n0662_003:0344a18": "德玅下由共內證故為佛所稱。",
    "X37n0662_003:0344a19": "感妙下若約後五是化他能所應以純陀為能應時",
    "X37n0662_003:0344a20": "眾為能感今且以純陀獨能感佛故以感義屬之既",
    "X37n0662_003:0344a21": "能感佛受供即能開常益物故知純陀復是能應化",
    "X37n0662_003:0344a22": "他之能其義無爽東方佛使即無邊身也。",
    "X37n0662_003:0344a23": "物妙下香飯至玅而不受則顯飯非玅粳粮至麤而",
    "X37n0662_003:0344a24": "即納則顯粮非麤。",
    "X37n0662_003:0344b01": "說十三偈如經者即第十經云復見大眾悉發誓願",
    "X37n0662_003:0344b02": "說十三偈也。",
    "X37n0662_003:0344b03": "田妙下純陀獻供利及眾生故稱田妙稟益之徒悉",
    "X37n0662_003:0344b04": "為眷屬故妙玄名眷屬妙也今田取所益邊故是化",
    "X37n0662_003:0344b05": "他所義。",
    "X37n0662_003:0344b06": "及餘下妙雖無量不出此十何者因果理同自他不",
    "X37n0662_003:0344b07": "二唯一心性攝無不周。",
    "X37n0662_003:0344b08": "左右之異者如人在物左謂物為右人在物右謂物",
    "X37n0662_003:0344b09": "為左稱謂雖殊元是一物三德亦爾包含曰大融麤",
    "X37n0662_003:0344b10": "曰妙三德一體其實不殊然大妙相對應有三雙謂",
    "X37n0662_003:0344b11": "大破玅玅破大大修妙妙修大大即妙妙即大初即",
    "X37n0662_003:0344b12": "圓融之大破前三教之妙圓融之妙破前三教之大",
    "X37n0662_003:0344b13": "次謂捨前三教大妙修圓教大妙後謂圓融之大即",
    "X37n0662_003:0344b14": "圓融之妙今當後義也。",
    "X37n0662_003:0344b15": "則無餘章者此由前答中以五行等對施他方若如",
    "X37n0662_003:0344b16": "此者則一經始終唯是施義何故分五章之別耶。",
    "X37n0662_003:0344b17": "前明下即第一疏初通示七科中第五通別釋明五",
    "X37n0662_003:0344b18": "章之義一一皆通終始也如明施云通論一言一事",
    "X37n0662_003:0344b19": "皆施眾生等也。",
    "X37n0662_003:0344b20": "生起中初躡前召眾生起初段常則下生起第二段",
    "X37n0662_003:0344b21": "住則滯有故非圓極住與下生起第三段住則是有",
    "X37n0662_003:0344b22": "無住是空滯空者以有破則以住為得無住為失滯",
    "X37n0662_003:0344b23": "有者以空破則無住為得以住為失既互成得失於",
    "X37n0662_003:0344b24": "是雙非二邊顯於中道故云且共置之也。",
    "X37n0662_003:0344c01": "若置下生起第四段也初之二句斥前段之非生起",
    "X37n0662_003:0344c02": "後段也既有為無為且共置之則棄二邊之非求中",
    "X37n0662_003:0344c03": "道之是但成別義此是還非故云是亦無是。",
    "X37n0662_003:0344c04": "故即下正示第四文意故佛即二邊之非明中道之",
    "X37n0662_003:0344c05": "是故云即非是是。",
    "X37n0662_003:0344c06": "故文下引經證義即純陀云雖知如來方便示現入",
    "X37n0662_003:0344c07": "於涅槃而不能不懷憂惱既知方便示滅則了滅而",
    "X37n0662_003:0344c08": "非滅即非是是義在此也。",
    "X37n0662_003:0344c09": "即是而非者即常住之是是無常之非故非滅示滅",
    "X37n0662_003:0344c10": "所以唱言不久涅槃催其奉供故下經佛告純陀汝",
    "X37n0662_003:0344c11": "所奉施佛及大眾今正是時如來正爾當般涅槃第",
    "X37n0662_003:0344c12": "二第三亦復如是。",
    "X37n0662_003:0344c13": "是非俱非下明邊中兩忘入祕密藏故寂滅為樂邊",
    "X37n0662_003:0344c14": "亡則事窮中亡則理盡又事窮則一期化訖理盡則",
    "X37n0662_003:0344c15": "祕藏同歸。",
    "X37n0662_003:0344c16": "故低等者下經云爾時純陀為眾生得度脫故低頭",
    "X37n0662_003:0344c17": "飲淚而白佛言乃至尋與文殊從座而去供辦食具",
    "X37n0662_003:0344c18": "良田事窮所以飲淚即此事窮密表理極此文為成",
    "X37n0662_003:0344c19": "生起故以第一獻供但約明常第二請住但云常則",
    "X37n0662_003:0344c20": "應住第三傍論但約雙破二邊第四催供方明中道",
    "X37n0662_003:0344c21": "融攝若論文意一一悉顯三諦圓融故前分章四段",
    "X37n0662_003:0344c22": "一一雙非如云開非常非無常等。",
    "X37n0662_003:0344c23": "通別中云不可一向者以此四文各具通別非通非",
    "X37n0662_003:0344c24": "別三意故故不可如分章生起一向明義也。",
    "X37n0662_003:0345a01": "一別下此約四段經文各明一德是則初獻供是別",
    "X37n0662_003:0345a02": "明於常二請住是別明於我三傍論是別明於淨四",
    "X37n0662_003:0345a03": "催供是別明於樂在文可見。",
    "X37n0662_003:0345a04": "若一向等者下欲明通故先斥別則成對治謂初文",
    "X37n0662_003:0345a05": "以常治無常乃至第四以樂治苦耳。",
    "X37n0662_003:0345a06": "二明下此約通論則四段之文各具四德如前分章",
    "X37n0662_003:0345a07": "皆成三諦已知段段皆具四德以一一諦皆常樂我",
    "X37n0662_003:0345a08": "淨故也故知三四義不暫分文中初明獻供具四德",
    "X37n0662_003:0345a09": "義。",
    "X37n0662_003:0345a10": "常即是我者常則不變我則自在性無遷變即名自",
    "X37n0662_003:0345a11": "在。亦即樂淨者常無遷變之苦故樂常無二邊之",
    "X37n0662_003:0345a12": "染故淨。",
    "X37n0662_003:0345a13": "我即下明請住文具四德義。",
    "X37n0662_003:0345a14": "淨樂亦爾者淨即傍論樂即催供二文各四義例可",
    "X37n0662_003:0345a15": "知故云亦爾。",
    "X37n0662_003:0345a16": "文云下且證初文具足四德初既具四餘三准然。",
    "X37n0662_003:0345a17": "畢竟清淨者冥真會極故曰畢竟通別相亡故曰清",
    "X37n0662_003:0345a18": "淨。",
    "X37n0662_003:0345a19": "引中論者若待無常事說常住理則常理非理以有",
    "X37n0662_003:0345a20": "待對故也待別說通亦復如是。",
    "X37n0662_003:0345a21": "如是下結歸融即也前雖斥前通別明非通別復恐",
    "X37n0662_003:0345a22": "行人執其三意優劣故須會歸心性則曉三意常融",
    "X37n0662_003:0345a23": "夫如是則識佛證涅槃由凡理本具因果性等事理",
    "X37n0662_003:0345a24": "俱常故下結云須識圓妙等也照了一心三無三相",
    "X37n0662_003:0345b01": "故不可定三非次第豎入故不縱非一時俱具故不",
    "X37n0662_003:0345b02": "橫竝別亦爾。",
    "X37n0662_003:0345b03": "成前起後者成前序中三召起後哀歎三德於四段",
    "X37n0662_003:0345b04": "經合後二文共成一意故得對當三召三德。成前",
    "X37n0662_003:0345b05": "中初明獻供成前聲召。",
    "X37n0662_003:0345b06": "今果者果謂果敢亦剋定也。",
    "X37n0662_003:0345b07": "為開雙非之教者開示中道即顯發密教也。",
    "X37n0662_003:0345b08": "上面下明請住成前光召觀佛境界則三障惡滅三",
    "X37n0662_003:0345b09": "德善生由請住故勸觀故知請住成前光召。",
    "X37n0662_003:0345b10": "上地下明傍論催供二文成前動召初示傍論成前",
    "X37n0662_003:0345b11": "動召。",
    "X37n0662_003:0345b12": "咸歸佛所者上經云當共往詣拘尸那城力士生處",
    "X37n0662_003:0345b13": "至如來所有為無為即是八倒翻倒顯理故云置之",
    "X37n0662_003:0345b14": "欲求下明催供文也。",
    "X37n0662_003:0345b15": "同如來所至到處者即成前動召咸歸佛所。",
    "X37n0662_003:0345b16": "起後中以此四文對哀歎品祕藏三德也文中但以",
    "X37n0662_003:0345b17": "後三直對三德。",
    "X37n0662_003:0345b18": "教觀下即請住中文觀即能觀之智故即般若。",
    "X37n0662_003:0345b19": "欲求下即傍論中文有為無為二邊俱置故是。",
    "X37n0662_003:0345b20": "解脫寂滅下即催供中偈文此之寂滅是如來究竟",
    "X37n0662_003:0345b21": "所到故即法身。",
    "X37n0662_003:0345b22": "如此下結示也上即序中三召中謂此品四段下謂",
    "X37n0662_003:0345b23": "哀歎三德今此四段既成上三召起下三德則知三",
    "X37n0662_003:0345b24": "召敘下二品又了哀歎正顯前二三品義通名上中",
    "X37n0662_003:0345c01": "下善也。",
    "X37n0662_003:0345c02": "將作大匠則貴者漢書曰將作少府秦官掌理宮室",
    "X37n0662_003:0345c03": "故云則貴也。",
    "X37n0662_003:0345c04": "十五據端首等者和會三文也。",
    "X37n0662_003:0345c05": "義自滿足者只此一行半經九讓在文讓法約義十",
    "X37n0662_003:0345c06": "讓滿足豈假他文。",
    "X37n0662_003:0345c07": "自調自淨者大論問曰何名二乘為自調自度自淨",
    "X37n0662_003:0345c08": "而不回向答戒為自調禪為自淨慧為自度。",
    "X37n0662_003:0345c09": "捨威儀者謂謙下卑謹不敢自尊即經明起座偏袒",
    "X37n0662_003:0345c10": "合掌禮足是其事也故疏約四義解釋如云捨冠釰",
    "X37n0662_003:0345c11": "等悉是謙下之義耳有以四義對四教不合文旨。",
    "X37n0662_003:0345c12": "如波下將近佛所必先下車次脫履次解珮次除釰",
    "X37n0662_003:0345c13": "後卸冠若不卸冠猶有王威禮非卑謹珮者禮云古",
    "X37n0662_003:0345c14": "之君子必珮玉以比德於天竺則瓔珞也西域記云",
    "X37n0662_003:0345c15": "國王大臣服玩良異華鬘寶冠以為首飾環釧瓔絡",
    "X37n0662_003:0345c16": "而作身珮富商大賈唯釧而已車音居興起行經上",
    "X37n0662_003:0345c17": "卷云阿闍世王與弟耆婆共至佛所下車脫冠退蓋",
    "X37n0662_003:0345c18": "步進詣佛王禮佛已手捉佛足摩抆口嗚自稱國號",
    "X37n0662_003:0345c19": "姓名曰摩竭王阿闍世問訊世尊此皆西方之禮也",
    "X37n0662_003:0345c20": "餘雖下餘人即士庶之類也。",
    "X37n0662_003:0345c21": "徒行者步行也論語云以吾從大夫之後不敢徒行",
    "X37n0662_003:0345c22": "也其御車乘馬將近佛所必先下車馬徒步而行次",
    "X37n0662_003:0345c23": "解紳帶後除巾帽此則捨三種威儀也。",
    "X37n0662_003:0345c24": "偏袒單縫者謂三衣直縫不却刺也(刺音戚)問十誦云",
    "X37n0662_003:0346a01": "却刺者是佛所許如法畜用直縫不得是世人衣何",
    "X37n0662_003:0346a02": "故疏云單縫耶答如方等經中俗眾稟方等戒得畜",
    "X37n0662_003:0346a03": "單縫三衣此亦入道威儀也句末既云規矩等則等",
    "X37n0662_003:0346a04": "取比丘却刺三衣也如法華第二明四眾等見舍利",
    "X37n0662_003:0346a05": "弗受記心大歡喜各各脫身所著上衣以供養佛。",
    "X37n0662_003:0346a06": "天冠下亦如彼經云釋提桓因梵天王等亦以天玅",
    "X37n0662_003:0346a07": "衣天冠等供養於佛斯等皆由聞法欲報大恩故比",
    "X37n0662_003:0346a08": "丘忘犯捨衣天等不顧嚴飾天既悟道故名捨道威",
    "X37n0662_003:0346a09": "儀也。",
    "X37n0662_003:0346a10": "生法忍者忍有三種閑林邃谷惡人惡獸忍耐無瞋",
    "X37n0662_003:0346a11": "即生忍自節守志即苦行忍為求佛道即第一義忍",
    "X37n0662_003:0346a12": "後二合名法忍。",
    "X37n0662_003:0346a13": "或可下約四教明捨威儀義。捨俗等者藏通也。",
    "X37n0662_003:0346a14": "捨事下別教也捨道俗事服入塵沙法門。",
    "X37n0662_003:0346a15": "即俗下明圓即俗威儀是佛威儀俗尚即是道服可",
    "X37n0662_003:0346a16": "知此乃即邊而中不見二相名捨身威儀也。",
    "X37n0662_003:0346a17": "俗袒下左傳楚子圍鄭剋之鄭伯肉袒牽羊此則且",
    "X37n0662_003:0346a18": "據此方謝過乃爾西土俗眾亦以袒為敬儀故西域",
    "X37n0662_003:0346a19": "記明其服飾云男則燒腰絡腋橫巾右袒女乃襜衣",
    "X37n0662_003:0346a20": "下垂遍肩總覆。",
    "X37n0662_003:0346a21": "道袒下舍利弗問經云初聽偏袒者謂執事恭敬故",
    "X37n0662_003:0346a22": "後聽通肩披衣示福田相故律中至佛前上座前方",
    "X37n0662_003:0346a23": "偏袒也有經云通肩披衣五百世入鐵甲地獄此約",
    "X37n0662_003:0346a24": "於勝已前須偏袒也准此服覆肩衣者道行宜覆順",
    "X37n0662_003:0346b01": "本緣故尊前宜袒表執事故制衣既袒聽衣亦然近",
    "X37n0662_003:0346b02": "世行事尊前皆覆意乖恭敬事背本緣惟明律者改",
    "X37n0662_003:0346b03": "之為貴。",
    "X37n0662_003:0346b04": "袒右覆左者以右手執作便易故也此乃藏通偏袒",
    "X37n0662_003:0346b05": "義也。",
    "X37n0662_003:0346b06": "權袒下別教覆中道實如覆左顯俗諦權如袒右右",
    "X37n0662_003:0346b07": "手便易如化道易行。",
    "X37n0662_003:0346b08": "此釋下謂此謝過及三教義但可解釋法華已前偏",
    "X37n0662_003:0346b09": "圓不融之經耳若至今經雖施三教咸歸圓極故云",
    "X37n0662_003:0346b10": "非今教意也。",
    "X37n0662_003:0346b11": "今言下正約圓義以釋今經。",
    "X37n0662_003:0346b12": "右膝下四悉明義皆約前三教耳。",
    "X37n0662_003:0346b13": "日既右轉者白虎通云天左旋日月五星右行何日",
    "X37n0662_003:0346b14": "月五星比天為陰故右行右行者猶臣對君也。",
    "X37n0662_003:0346b15": "以行契理者以教偏行契真俗之理也。",
    "X37n0662_003:0346b16": "此意下簡向四悉但在三教遍于四味故曰通用。",
    "X37n0662_003:0346b17": "若依下正明今義非無三悉從要從勝且語入理。",
    "X37n0662_003:0346b18": "諸教諸味等者藏通二教真為實俗為權別圓二邊",
    "X37n0662_003:0346b19": "為權中道為實以教約味則華嚴明兩種權實乃至",
    "X37n0662_003:0346b20": "般若三種權實故云各有此二今經十界唯心權實",
    "X37n0662_003:0346b21": "理等。",
    "X37n0662_003:0346b22": "悲感下悲他獻供不蒙佛受。",
    "X37n0662_003:0346b23": "感佛者以機扣佛願受我供。",
    "X37n0662_003:0346b24": "他行下約他無四益是故悲也。",
    "X37n0662_003:0346c01": "福德不生者福生則歡喜福既不生則無世界益也",
    "X37n0662_003:0346c02": "供既下常善不開是無為人益也。",
    "X37n0662_003:0346c03": "雙非不顯者中道不明由邊惡不破是無對治益也",
    "X37n0662_003:0346c04": "佛若下最後檀成則同歸祕藏入理益也。",
    "X37n0662_003:0346c05": "祈佛者祈告也。",
    "X37n0662_003:0346c06": "不釋下頂是己尊足是佛卑以尊接卑顯敬之極附",
    "X37n0662_003:0346c07": "事釋也。",
    "X37n0662_003:0346c08": "故諸下約所表開藏通極果即圓相似開別妙覺即",
    "X37n0662_003:0346c09": "圓二行會果歸因義符禮足。",
    "X37n0662_003:0346c10": "又是法寶者法門即法寶也。",
    "X37n0662_003:0346c11": "即無供之眾者果地三寶不自辦供名無供眾純陀",
    "X37n0662_003:0346c12": "等辦供獻佛名有供眾三寶是種福之田故云而作",
    "X37n0662_003:0346c13": "福田若無無供之三寶供復供誰故云供無所供也",
    "X37n0662_003:0346c14": "供若下雖有所供之人若不受我供者我之辦供亦",
    "X37n0662_003:0346c15": "無因而獲供養也是故先請受我供也。",
    "X37n0662_003:0346c16": "受我等者下即釋自他求度也分文約義故以哀字",
    "X37n0662_003:0346c17": "屬上若常讀經應以哀受我等為句下去分文或有",
    "X37n0662_003:0346c18": "此例讀經亦然。",
    "X37n0662_003:0346c19": "欲憑下經文既云為度即是以三寶為舟航度生死",
    "X37n0662_003:0346c20": "海至涅槃岸疏主分前段為三寶舟航良在此也。",
    "X37n0662_003:0346c21": "無親是失法者解從法生如子從親生故親喻法。",
    "X37n0662_003:0346c22": "無救失僧者師能訓誘以救愚蒙故無救是無師也",
    "X37n0662_003:0346c23": "僧有教導拔濟之德故以師喻僧。",
    "X37n0662_003:0346c24": "若無等者夫臣有忠誠葢護於主主既崩則忠無所",
    "X37n0662_003:0347a01": "護子有孝心本歸於親親既喪則孝無所歸資有所",
    "X37n0662_003:0347a02": "學唯趣於師師既死則學無所趣。",
    "X37n0662_003:0347a03": "既不下釋貧窮飢困也文中三義各約機應對明故",
    "X37n0662_003:0347a04": "皆以二句互釋初義中上句是應下句是機主護臣",
    "X37n0662_003:0347a05": "則榮祿加焉臣護主則忠誠竭矣今聖主既崩故無",
    "X37n0662_003:0347a06": "增道之榮證理之祿也下二義皆上句明機下句明",
    "X37n0662_003:0347a07": "應。",
    "X37n0662_003:0347a08": "求佛一體者前約三寶以對君等故向經云唯願世",
    "X37n0662_003:0347a09": "尊及比丘僧等也今此但云欲從如來如來即佛而",
    "X37n0662_003:0347a10": "具君等三義故云即滿三益。",
    "X37n0662_003:0347a11": "釋所求者若受我供三求乃遂也。",
    "X37n0662_003:0347a12": "舊云等者古師謂天竺剎利等例如此方崔盧李鄭",
    "X37n0662_003:0347a13": "四族姓也忝辱也今明是四種姓謂貴賤種別不同",
    "X37n0662_003:0347a14": "此方四族也。",
    "X37n0662_003:0347a15": "平民者即平常庶民簡非底下之屬底下者即庶民",
    "X37n0662_003:0347a16": "中極賤也謂客作除糞擔死屍人也後之二姓古無",
    "X37n0662_003:0347a17": "正翻故俱云未見翻也西域記云若夫族姓殊者有",
    "X37n0662_003:0347a18": "四流焉一曰婆羅門淨行也守道居貞潔白其操二",
    "X37n0662_003:0347a19": "曰剎帝利王種也(舊曰剎利略也)奕世君臨仁恕為志三曰",
    "X37n0662_003:0347a20": "吠奢(舊曰毗舍訛也)商賈也貿遷有無逐利遠近四曰戊陀",
    "X37n0662_003:0347a21": "羅(舊曰首陀訛也)農人也肆力疇壠勤身稼穡凡茲四姓清",
    "X37n0662_003:0347a22": "濁殊流婚娶不通飛伏異路准西域記則客糞等雖",
    "X37n0662_003:0347a23": "屬首陀然不得城中居住故不言也故彼文云屠釣",
    "X37n0662_003:0347a24": "倡優魁膾除糞旌厥宅居斥之邑外也。",
    "X37n0662_003:0347b01": "四生即胎卵濕化太近者六道四生止是藏通所化",
    "X37n0662_003:0347b02": "今經圓常被乎十界故云收義不盡應知純陀貧窮",
    "X37n0662_003:0347b03": "四姓譬九界機希入佛界故以九界束為四種菩薩",
    "X37n0662_003:0347b04": "則收乎三教二乘則該乎藏通。",
    "X37n0662_003:0347b05": "地獄等四者等取餓鬼畜生修羅也。",
    "X37n0662_003:0347b06": "所以下總敘經意。",
    "X37n0662_003:0347b07": "同一佛性者以彼彼互徧三無差別故也。",
    "X37n0662_003:0347b08": "其味真正者即用如來性品中喻意下經云聞其香",
    "X37n0662_003:0347b09": "氣則知其地當有是藥其藥真味停留在山猶如滿",
    "X37n0662_003:0347b10": "月隨其流處有種種名乃至或醎或酢等也真味佛",
    "X37n0662_003:0347b11": "性也眾名九界也。",
    "X37n0662_003:0347b12": "煩惱覆蔽者本無煩惱元是佛性迷而不覺故云覆",
    "X37n0662_003:0347b13": "蔽不同別理實有惑覆語別意圓宜在甄別輪回止",
    "X37n0662_003:0347b14": "在六道受身通該九界以約三聖後心不退故語輪",
    "X37n0662_003:0347b15": "回且在六道受身既云種種則法性之身亦在中矣",
    "X37n0662_003:0347b16": "界隔等者界謂九界凡聖事殊故云界隔差別也界",
    "X37n0662_003:0347b17": "是隔義故云界隔復以差別釋成隔義妙姓隨緣故",
    "X37n0662_003:0347b18": "云混雜或酢等四以喻九界善惡大小以四對四故",
    "X37n0662_003:0347b19": "云酢等更無別義。",
    "X37n0662_003:0347b20": "亡家亡國者無主故亡國無親故亡家亦應無師故",
    "X37n0662_003:0347b21": "亡訓文略耳。",
    "X37n0662_003:0347b22": "一體等者即九界眾生自心所具一體三寶也心即",
    "X37n0662_003:0347b23": "空是佛即中是法即假是僧由喪如來君父師故而",
    "X37n0662_003:0347b24": "自心妙理從誰開發故云隱而不顯。",
    "X37n0662_003:0347c01": "外則下對釋經文外既遠離相從三寶故使內心同",
    "X37n0662_003:0347c02": "體不顯即是喪失善法也內外喪寶貧窮可知不能",
    "X37n0662_003:0347c03": "達無常惡即常住善名為隔絕。",
    "X37n0662_003:0347c04": "非己本源者隨緣九界理具情迷不了自性即指九",
    "X37n0662_003:0347c05": "界以喻他國。",
    "X37n0662_003:0347c06": "下性下引如來性品證義也。",
    "X37n0662_003:0347c07": "若觀下研詳去執。",
    "X37n0662_003:0347c08": "譬四種人者一四趣惡二人天善三二乘小四菩薩",
    "X37n0662_003:0347c09": "大也。",
    "X37n0662_003:0347c10": "一人有四根性者純陀既以四姓合於己身則知但",
    "X37n0662_003:0347c11": "約一人之心隨緣變造九界也何者心隨惡緣則造",
    "X37n0662_003:0347c12": "四趣心隨善緣則造人天隨小則造二乘隨大則造",
    "X37n0662_003:0347c13": "菩薩斯乃九界全迷同體不顯貧窮四姓其義在茲",
    "X37n0662_003:0347c14": "然心造只由理具若了理具同體方顯即佛界也。",
    "X37n0662_003:0347c15": "一人既然多人亦爾者物機無量九界收盡九界眾",
    "X37n0662_003:0347c16": "生各各造九與我心地其實無殊故云亦爾。",
    "X37n0662_003:0347c17": "故於下即指合譬文中初云即我身是次云拯及無",
    "X37n0662_003:0347c18": "量等也故於純陀一人作自他兩用合譬無妨也。",
    "X37n0662_003:0347c19": "然此(至)辯性者即明來意也經宗在此故須以三性",
    "X37n0662_003:0347c20": "釋文以義尋文文與義會故云尋初至失三性也。",
    "X37n0662_003:0347c21": "義說為無者約迷云無其實本有如人迷水謂冰無",
    "X37n0662_003:0347c22": "水然冰即水合法可知。",
    "X37n0662_003:0347c23": "正性下正約三性消前文也正性是境境能生智故",
    "X37n0662_003:0347c24": "正性如親能生子緣是福德福能資慧如君能祿臣",
    "X37n0662_003:0348a01": "了是智慧慧能破惑如師能救導。",
    "X37n0662_003:0348a02": "偏除煩惱者二乘偏除見思菩薩偏除塵沙入空出",
    "X37n0662_003:0348a03": "假名為少分中道妙解名無上善根天雨譬今教若",
    "X37n0662_003:0348a04": "聞圓常則生妙解故以役力譬請佛顯了因性也。",
    "X37n0662_003:0348a05": "通別兩請者前法說但云無親等通譬所失即是通",
    "X37n0662_003:0348a06": "請譬說中各各作喻故名別請然雖通別有異竝是",
    "X37n0662_003:0348a07": "約迷為請故不可以修性分文也(云云)。",
    "X37n0662_003:0348a08": "通許三因性也者此葢許一即三三一相即故名通",
    "X37n0662_003:0348a09": "也。",
    "X37n0662_003:0348a10": "惑者下難意者謂佛性義至師子吼品方談云何於",
    "X37n0662_003:0348a11": "此用三性解經耶答中初依經總立一經所明意在",
    "X37n0662_003:0348a12": "顯示眾生本有佛性故知佛性是經正主宗主也於",
    "X37n0662_003:0348a13": "此初文若不開宗明義後段諸品無處承躡所處也",
    "X37n0662_003:0348a14": "故此純陀正請之文是一經承躡之處故知疏主釋",
    "X37n0662_003:0348a15": "義深符聖旨。",
    "X37n0662_003:0348a16": "良以下歷示經旨初約上根開悟則知此文義具佛",
    "X37n0662_003:0348a17": "性文中明請受二文意俱在性初釋純陀所請。",
    "X37n0662_003:0348a18": "言一體佛者然三寶一體今約事儀正為佛滅附事",
    "X37n0662_003:0348a19": "明理故云一體之佛耳請作主則欲顯緣性請作親",
    "X37n0662_003:0348a20": "則欲顯正性請作師則欲顯了性此乃純陀之請意",
    "X37n0662_003:0348a21": "在佛性也。",
    "X37n0662_003:0348a22": "一體下次明佛正受文既云我當施汝常命色力安",
    "X37n0662_003:0348a23": "無礙辯即此許施五果是許顯三性也身從親生故",
    "X37n0662_003:0348a24": "顯正因之親能生法身常住色命力三色即非色為",
    "X37n0662_003:0348b01": "色吾今此身即是法身命則無始無終而無斷絕力",
    "X37n0662_003:0348b02": "則遍一切處作用無盡故此三果即是法身由顯正",
    "X37n0662_003:0348b03": "性故也事主于祿得祿乃安此顯緣性而得解脫解",
    "X37n0662_003:0348b04": "脫不動故曰常安師能訓導受訓獲辯此顯了性而",
    "X37n0662_003:0348b05": "得般若內具智慧外有辯才。",
    "X37n0662_003:0348b06": "令其下總結由佛為作主親師而施五常之教令眾",
    "X37n0662_003:0348b07": "生自心三寶三性圓融顯發自謂自行他謂化他良",
    "X37n0662_003:0348b08": "由自心具足自他方至果位自即益他。",
    "X37n0662_003:0348b09": "內外者內謂自心外謂生佛自他約果上化用內外",
    "X37n0662_003:0348b10": "約因中所觀是則五常既闡三性則明乃知如來與",
    "X37n0662_003:0348b11": "純陀自他性等純陀與生佛內外理均等無差別斯",
    "X37n0662_003:0348b12": "言不誣。",
    "X37n0662_003:0348b13": "上根等者上根於此即悟佛性豈待委談云何難言",
    "X37n0662_003:0348b14": "未明佛性耶。",
    "X37n0662_003:0348b15": "為未下約中下根性須至下文廣說乃悟。",
    "X37n0662_003:0348b16": "乃至迦葉者即迦葉品攝惡明闡提有性也師子吼",
    "X37n0662_003:0348b17": "在迦葉品前今文隨便耳。",
    "X37n0662_003:0348b18": "若初下結斥顯意。",
    "X37n0662_003:0348b19": "懸示者離文先說故曰懸示又文外通明亦曰玄示",
    "X37n0662_003:0348b20": "文選東京賦云睿哲玄覽註云玄通也故玄懸二字",
    "X37n0662_003:0348b21": "互用無在。",
    "X37n0662_003:0348b22": "經沙鹵郎古反謂硧(苦角反)薄之地也說文鹵西方醎",
    "X37n0662_003:0348b23": "地也。",
    "X37n0662_003:0348b24": "疏釋為二初舉緣因為求次正求了因緣是福德了",
    "X37n0662_003:0348c01": "是智慧以福資慧顯於正因。",
    "X37n0662_003:0348c02": "悉是緣因少分者圓修萬行正是緣因三教偏善攝",
    "X37n0662_003:0348c03": "在其中故名少分又三教行人非無智慧體非圓照",
    "X37n0662_003:0348c04": "俱屬緣因。",
    "X37n0662_003:0348c05": "譬身口七者此謂禁防身口為出世之因也。",
    "X37n0662_003:0348c06": "正求了因者緣是資助故是旁求慧為顯理顯理為",
    "X37n0662_003:0348c07": "正故云正求。",
    "X37n0662_003:0348c08": "如來是求主求親者乘如實道來成正覺故名如來",
    "X37n0662_003:0348c09": "如實即法身之親來成即應身之主故如來一名兼",
    "X37n0662_003:0348c10": "乎主親也法雨潤物是望師益於資。",
    "X37n0662_003:0348c11": "如貧下如貧乏得主榮祿如孤窮得親養育如童蒙",
    "X37n0662_003:0348c12": "得師訓誨此以君父師俱譬能顯三智故屬了因。",
    "X37n0662_003:0348c13": "佛隨下對下文佛施五常即是顯發三性文中約所",
    "X37n0662_003:0348c14": "顯之理以明三性也智理既三緣因福德助智顯理",
    "X37n0662_003:0348c15": "亦應具三三三互融只是一法一既無一豈有三九",
    "X37n0662_003:0348c16": "雖無三九三九宛然故若請若受智理互舉。",
    "X37n0662_003:0348c17": "意或在者疏主謙也。",
    "X37n0662_003:0348c18": "不合人天者但約身口合不約善果合故也。",
    "X37n0662_003:0348c19": "定能資慧等者若約現文但云良田平正以譬智慧",
    "X37n0662_003:0348c20": "而不言禪定疏主謂是良田方乃平正如禪定方有",
    "X37n0662_003:0348c21": "智慧故以禪定合上良田善得經旨也。",
    "X37n0662_003:0348c22": "雖少善緣等者此出純陀請意即指偏教三學名少",
    "X37n0662_003:0348c23": "善緣不見佛性故云不能顯正即此純陀迹示偏行",
    "X37n0662_003:0348c24": "以求圓因雖者與奪之詞與而言之且指偏行得為",
    "X37n0662_003:0349a01": "圓教緣因奪之則不能顯發正因故須求請了因之",
    "X37n0662_003:0349a02": "慧也。",
    "X37n0662_003:0349a03": "了因言教者解從教生故指言教名為了因。",
    "X37n0662_003:0349a04": "合上歷別等者既云無量眾生則是九界以九對四",
    "X37n0662_003:0349a05": "意如前釋。",
    "X37n0662_003:0349a06": "雙結所失中經無歸者即失師也與前無救義同。",
    "X37n0662_003:0349a07": "矜凡陵反愍也。",
    "X37n0662_003:0349a08": "佛是金輪等者佛若在家紹金輪位羅睺即是臣也",
    "X37n0662_003:0349a09": "故云即羅睺主。",
    "X37n0662_003:0349a10": "又是親師者是佛之子故從佛出家故此顯只舉羅",
    "X37n0662_003:0349a11": "睺義包求三也。",
    "X37n0662_003:0349a12": "我及下結例餘眾純陀既然時眾咸爾。",
    "X37n0662_003:0349a13": "事三下禮云人生在三事之如一羅睺事師即如君",
    "X37n0662_003:0349a14": "父。",
    "X37n0662_003:0349a15": "佛然等者爾雅云俞答然也方言曰應聲也即是佛",
    "X37n0662_003:0349a16": "許其所請。",
    "X37n0662_003:0349a17": "諸大奉釋者謂三十二天宗奉於帝釋也。",
    "X37n0662_003:0349a18": "又世下文皆舉法約喻而釋。",
    "X37n0662_003:0349a19": "學無學等者等取支佛也。",
    "X37n0662_003:0349a20": "二乘小智猶如星光佛智圓明譬如滿月此即於二",
    "X37n0662_003:0349a21": "乘眾生世間為尊故言世尊灌頂經云魏魏堂堂如",
    "X37n0662_003:0349a22": "星中月也。",
    "X37n0662_003:0349a23": "四種者四教因人發心廣大猶如於海又四種是四",
    "X37n0662_003:0349a24": "十真因位也佛果超出如山盤峙須彌以四寶合成",
    "X37n0662_003:0349b01": "故云須彌寶山淨名云如須彌山映臨大海此顯於",
    "X37n0662_003:0349b02": "菩薩眾生世間為尊也。",
    "X37n0662_003:0349b03": "等喻者等取龍象喻也即序品歎聲聞德文。",
    "X37n0662_003:0349b04": "喻戒定慧者以龍喻定檀林喻戒師子喻慧義如前",
    "X37n0662_003:0349b05": "文以此三法匠成於他為世所尊故經云如栴檀林",
    "X37n0662_003:0349b06": "栴檀圍燒如師子王師子圍繞也。",
    "X37n0662_003:0349b07": "種智中初約應用釋八十神謂日月星等廣如下經",
    "X37n0662_003:0349b08": "如來一身等者此乃令彼作種種所事解名一切種",
    "X37n0662_003:0349b09": "智。",
    "X37n0662_003:0349b10": "又不下約報智釋也大品云一相寂滅相種種行類",
    "X37n0662_003:0349b11": "皆知名一切種智。",
    "X37n0662_003:0349b12": "見相等者由內具種智外現相嚴是則智為相本故",
    "X37n0662_003:0349b13": "知種智唯在報身又前約應用是化他此約報智是",
    "X37n0662_003:0349b14": "自行。",
    "X37n0662_003:0349b15": "釋調御中應受不受者如受純陀若不受大眾供皆",
    "X37n0662_003:0349b16": "是順機調熟乘御眾生耳。",
    "X37n0662_003:0349b17": "今經等者如下經文解十號也。",
    "X37n0662_003:0349b18": "序五時者古人五時不取華嚴又以般若居方等前",
    "X37n0662_003:0349b19": "謂一阿含二般若三方等四法華五涅槃。",
    "X37n0662_003:0349b20": "七百僧祇者首楞嚴三昧經下卷云堅首菩薩問佛",
    "X37n0662_003:0349b21": "壽幾何何時入滅佛告堅首東方去此三萬二千土",
    "X37n0662_003:0349b22": "國名莊嚴佛號照明莊嚴自在王今現在說法如彼",
    "X37n0662_003:0349b23": "佛所有壽量我壽亦爾又問彼壽幾何佛言汝自往",
    "X37n0662_003:0349b24": "問彼自當答堅首承佛神力往問答言我壽七百阿",
    "X37n0662_003:0349c01": "僧祇釋迦壽亦爾。",
    "X37n0662_003:0349c02": "法華無量壽者即壽量品明過東方塵點之壽也。",
    "X37n0662_003:0349c03": "如此下總斥。偏摘者摘應法師云他狄反案摘亦",
    "X37n0662_003:0349c04": "剔也謂挑剔也且一代教門俱談四句或常或無常",
    "X37n0662_003:0349c05": "兩亦雙非隨機所好豈得偏旁挑摘採取諸經以為",
    "X37n0662_003:0349c06": "無常涅槃為常而於諸經尚有常等三句攝義不周",
    "X37n0662_003:0349c07": "名為偏取。",
    "X37n0662_003:0349c08": "二途俱失者非但失諸經常義亦失涅槃無常義也",
    "X37n0662_003:0349c09": "何者下歷舉諸經常義與涅槃對立如文。",
    "X37n0662_003:0349c10": "一乘下引今經體同歷難文中先難法華次楞嚴後",
    "X37n0662_003:0349c11": "般若。",
    "X37n0662_003:0349c12": "一乘即佛性等者即下經文。",
    "X37n0662_003:0349c13": "云何下正難且法華正談一乘而今經顯云一乘即",
    "X37n0662_003:0349c14": "佛性故知一乘與佛性同體異名耳是則二經俱談",
    "X37n0662_003:0349c15": "一乘俱是常住云何以涅槃一乘破法華一乘云法",
    "X37n0662_003:0349c16": "華無常涅槃是常耶。",
    "X37n0662_003:0349c17": "法身下舉楞嚴三身以三點對難也古師偏據七百",
    "X37n0662_003:0349c18": "僧祇應身之義判為無常且彼經上卷委明三身與",
    "X37n0662_003:0349c19": "今經伊字三點義合以今三點喻三德故解脫德即",
    "X37n0662_003:0349c20": "應身般若德即報身法身德即法身其義既同云何",
    "X37n0662_003:0349c21": "以今經法身德為常破楞嚴法身佛為無常耶。",
    "X37n0662_003:0349c22": "佛師下今經云諸佛所師所謂法也般若云般若為",
    "X37n0662_003:0349c23": "諸佛母佛者覺也覺即是智智因境正如師導資智",
    "X37n0662_003:0349c24": "從境生如母生子故性淨涅槃喻師實相般若喻母",
    "X37n0662_003:0350a01": "其理本同安得以此破彼云無常耶。",
    "X37n0662_003:0350a02": "故知下結過。惑於方便者如來方便隨機於一實",
    "X37n0662_003:0350a03": "理作種種名故於般若說為佛母楞嚴說為法佛乃",
    "X37n0662_003:0350a04": "至涅槃名為佛性名雖種種理實無殊古師不曉故",
    "X37n0662_003:0350a05": "云惑其方便也。",
    "X37n0662_003:0350a06": "迷於部教者且方等部中以圓對三般若帶二法華",
    "X37n0662_003:0350a07": "唯圓故知部內圓融與涅槃常住無別古人迷此遂",
    "X37n0662_003:0350a08": "以此常為是斥彼無常為非不達部內圓理體同名",
    "X37n0662_003:0350a09": "失正旨。",
    "X37n0662_003:0350a10": "地人下謂此經明當現常以破無常義當今經以破",
    "X37n0662_003:0350a11": "諸經故云義勢相似。",
    "X37n0662_003:0350a12": "現常者如經云二十五有悉皆有我我即佛性此現",
    "X37n0662_003:0350a13": "常也。",
    "X37n0662_003:0350a14": "當常者如經云夫有心者皆當作佛未來當得常樂",
    "X37n0662_003:0350a15": "等當常也興皇所解乃約雙非為今經正體常與無",
    "X37n0662_003:0350a16": "常悉是方便不同舊師謂此教為常也文中先明無",
    "X37n0662_003:0350a17": "常破常次明常破無常初中云病去藥盡者常執之",
    "X37n0662_003:0350a18": "見既破無常之觀亦亡此約得悟之人於此即見雙",
    "X37n0662_003:0350a19": "非中道也若不下其不悟者翻執無常如藥翻為病",
    "X37n0662_003:0350a20": "此即捨常取斷見故云病即斷故云下引經中新醫",
    "X37n0662_003:0350a21": "用乳喻也捨常著斷故云病重次明常破無常常是",
    "X37n0662_003:0350a22": "破無常之方便故云亦是方便不同舊人以常為今",
    "X37n0662_003:0350a23": "經體也無常執破故云病去常住觀亡故云藥盡即",
    "X37n0662_003:0350a24": "悟非常非無常也。",
    "X37n0662_003:0350b01": "若不下明執藥成病識兩下重更結悟指迷初是結",
    "X37n0662_003:0350b02": "悟若不下指迷今明下今師破也初縱奪縱之則得",
    "X37n0662_003:0350b03": "意見理奪之則逐語起見。",
    "X37n0662_003:0350b04": "無所間然者謂達常無常即是中道無所間隔也論",
    "X37n0662_003:0350b05": "語云禹吾無間然矣注云孔子推禹功德之盛美言",
    "X37n0662_003:0350b06": "已不能復間廁其間。",
    "X37n0662_003:0350b07": "何者下正破。彈常等者即興皇彈斥舊解以今教",
    "X37n0662_003:0350b08": "為常亦只得方便意耳。",
    "X37n0662_003:0350b09": "避空求空者二邊即中如空徧一切捨邊指中如避",
    "X37n0662_003:0350b10": "空求空良由離邊無別中故離此虗空無別空故。",
    "X37n0662_003:0350b11": "去空踰遠者既避既求焉識空徧以迷空故故云踰",
    "X37n0662_003:0350b12": "遠。",
    "X37n0662_003:0350b13": "般若下是知般若三智楞嚴三佛三一無差同名祕",
    "X37n0662_003:0350b14": "密且順古義故皆先舉般若。",
    "X37n0662_003:0350b15": "然此下示今明常初約喻稱嘆也初舉四義正嘆次",
    "X37n0662_003:0350b16": "結非思說即此四義而成兩雙先約此教他經次約",
    "X37n0662_003:0350b17": "因人果德初雙是約教次雙是約人斯教之。",
    "X37n0662_003:0350b18": "喉衿者今經之興正明常住故純陀因滅奉供以明",
    "X37n0662_003:0350b19": "不滅開宗示義即談五常如人之喉如衣之衿要可",
    "X37n0662_003:0350b20": "知矣此是約此教嘆常也。",
    "X37n0662_003:0350b21": "眾經之心首者四味大乘咸明常住如五藏之有心",
    "X37n0662_003:0350b22": "猶六分之有首此約他經嘆常也。",
    "X37n0662_003:0350b23": "群聖之窟宅者四十真因故云群聖咸住常理故云",
    "X37n0662_003:0350b24": "窟宅釋名云宅擇也擇吉而居故云宅也位位顯常",
    "X37n0662_003:0350c01": "全同擇吉此約因人嘆常也。",
    "X37n0662_003:0350c02": "諸佛之法界者妙覺所證豈離三諦一空一切空以",
    "X37n0662_003:0350c03": "為界假中例然故名法界三諦融即其體俱常此約",
    "X37n0662_003:0350c04": "果德嘆也。",
    "X37n0662_003:0350c05": "不可下結非思說如來果人說尚不盡云何凡下能",
    "X37n0662_003:0350c06": "議能思。",
    "X37n0662_003:0350c07": "若嶷下結前也。嶷然常者興皇也嶷語棘反詩傳",
    "X37n0662_003:0350c08": "云岐嶷者岐知意嶷識別也言能匍匐則歧歧然意",
    "X37n0662_003:0350c09": "有所知也其貌嶷然有所別識亦言六七歲此名小",
    "X37n0662_003:0350c10": "兒超出群類以為嶷然興皇所明雙非中道之常既",
    "X37n0662_003:0350c11": "非二邊即同超出故云嶷然常也。",
    "X37n0662_003:0350c12": "若當現常者地人也。若破病常者舊師也。既各",
    "X37n0662_003:0350c13": "據一邊不約今經正意故總斥云豈會圓理。今試",
    "X37n0662_003:0350c14": "言之者生後也。",
    "X37n0662_003:0350c15": "夫佛下正明今解也初世界中示法華所明大事因",
    "X37n0662_003:0350c16": "緣即是今經常住初約感應義釋大事即能應以佛",
    "X37n0662_003:0350c17": "證得此大事故還以此法而化眾生三無差別故云",
    "X37n0662_003:0350c18": "常法包容自因至果三千理顯故云常立諸法此乃",
    "X37n0662_003:0350c19": "果佛由三千理滿故能應也。",
    "X37n0662_003:0350c20": "常機下約能感釋因緣義眾生由理具三千故能感",
    "X37n0662_003:0350c21": "斯則生佛雖異三千竝常也。",
    "X37n0662_003:0350c22": "常無下約境智釋常感應即生佛對論境智則且就",
    "X37n0662_003:0350c23": "應辯二而不二一理泯同故云常無差別不二而二",
    "X37n0662_003:0350c24": "境智俱常故云差別說常故引下文證成境智諸佛",
    "X37n0662_003:0351a01": "即能觀智所師即三諦境。",
    "X37n0662_003:0351a02": "師弟者師即境弟即智境能軌則於智如師訓導於",
    "X37n0662_003:0351a03": "弟。",
    "X37n0662_003:0351a04": "名世界常者感應不同境智差別即隔別義又能隨",
    "X37n0662_003:0351a05": "機現應差別說常令物歎喜故是世界也。",
    "X37n0662_003:0351a06": "我今下約為人文中引經皆是為生常住善也。",
    "X37n0662_003:0351a07": "若欲下約對治中我是佛義等者謂覺了自在法身",
    "X37n0662_003:0351a08": "常住涅槃安樂正法離邪染也然此即是三德總別",
    "X37n0662_003:0351a09": "之名佛即般若正法即解脫法身可知三德圓具故",
    "X37n0662_003:0351a10": "名涅槃下文般若亦非等即此意也。",
    "X37n0662_003:0351a11": "為此因緣者為此會常住之機也。",
    "X37n0662_003:0351a12": "無二二用者常理不二而隨緣二用差別即是以無",
    "X37n0662_003:0351a13": "常破常常破無常等也第一義中直指用即是體故",
    "X37n0662_003:0351a14": "無差別亦非相破所引二鳥亦取即遊而息故成人",
    "X37n0662_003:0351a15": "理之益。",
    "X37n0662_003:0351a16": "當知下結示斥執也間隔結世界寂絕結第一義出",
    "X37n0662_003:0351a17": "生結為人對治如文自在下正斥古師偏執對治失",
    "X37n0662_003:0351a18": "餘三義。",
    "X37n0662_003:0351a19": "害諸經論者以皆隨順四悉而說豈可是一非諸而",
    "X37n0662_003:0351a20": "為疣害耶。",
    "X37n0662_003:0351a21": "又大下明常非當現初明隨順物機說有當現常是",
    "X37n0662_003:0351a22": "理體實非當現故引偈文及淨名為證以斥地師。",
    "X37n0662_003:0351a23": "又此下明常非嶷然初且引教總立。",
    "X37n0662_003:0351a24": "次昔覆下即是釋出顯發密教義也初敘意略辯昔",
    "X37n0662_003:0351b01": "以九界無常覆佛界常今開九界不出三千同歸佛",
    "X37n0662_003:0351b02": "界故云無別今常等。",
    "X37n0662_003:0351b03": "次我下徵經歷示開九界即佛界常住義也四重謗",
    "X37n0662_003:0351b04": "法五逆闡提即四趣無常惡因必感無常惡果今了",
    "X37n0662_003:0351b05": "心罪本空名為懺重唯達法界故除謗法順於實相",
    "X37n0662_003:0351b06": "故盡逆罪佛性不變即滅闡提斯皆四惡結業即是",
    "X37n0662_003:0351b07": "解脫解脫即常常即佛性因滅果亡唯一佛界二乘",
    "X37n0662_003:0351b08": "界則兩教總明菩薩界則二教各辯俱約開顯在文",
    "X37n0662_003:0351b09": "可見。",
    "X37n0662_003:0351b10": "總而下有餘即三教不了義之說故九界是權無餘",
    "X37n0662_003:0351b11": "即圓教了義之說故佛界是實今既開權顯實三教",
    "X37n0662_003:0351b12": "即圓九即佛界故云顯發密教咸破無明皆顯三德",
    "X37n0662_003:0351b13": "故云安置祕藏。",
    "X37n0662_003:0351b14": "又此下約五性釋成正緣了三如常解釋。",
    "X37n0662_003:0351b15": "境界者即指因果善惡之事名為境界此事即理故",
    "X37n0662_003:0351b16": "名佛性正因則獨指因中之理緣因唯論善事與此",
    "X37n0662_003:0351b17": "為異也果性即分證究竟智斷二德也。",
    "X37n0662_003:0351b18": "若例下稱嘆結斥稱嘆中即指前開常辯性名為此",
    "X37n0662_003:0351b19": "義謂若例開九皆常同顯佛性則九界假名之人五",
    "X37n0662_003:0351b20": "陰實法偏小之教三乘之行斷伏諸位對治諸用咸",
    "X37n0662_003:0351b21": "即佛性常住故云而不是常故知此常即是中道故",
    "X37n0662_003:0351b22": "云何法不是非常非無常也此言何法即總上人法",
    "X37n0662_003:0351b23": "教行位用也。",
    "X37n0662_003:0351b24": "豈復下結示同是佛界更無九界差別善惡即六道",
    "X37n0662_003:0351c01": "并三乘是九界也言語道斷故不可議心行處滅故",
    "X37n0662_003:0351c02": "不可思竪深則徹如理橫廣則該法界廣故無邊深",
    "X37n0662_003:0351c03": "故無底隨順四悉名建大義體元周徧故滿法界此",
    "X37n0662_003:0351c04": "釋成橫廣也三諦相即故不可窮盡再言之者嘆美",
    "X37n0662_003:0351c05": "之極也又是結上之詞謂建大義不可窮盡滿法界",
    "X37n0662_003:0351c06": "不可窮盡也。",
    "X37n0662_003:0351c07": "何得下結斥三家。略對四家者三家是所對今家",
    "X37n0662_003:0351c08": "是能對能所合論故言四耳。梗槩者大略也。",
    "X37n0662_003:0351c09": "次正下治者添釋故初云常者即以常字貫下五法",
    "X37n0662_003:0351c10": "無始無終者果證之理理非因果故非始終。",
    "X37n0662_003:0351c11": "以非色為色者常色是理此色即心非同質礙即真",
    "X37n0662_003:0351c12": "善玅色。",
    "X37n0662_003:0351c13": "用無窮者隨緣徧應如鏡現像此名常力。",
    "X37n0662_003:0351c14": "安固不動者即用而體雖終日應變而未嘗離於法",
    "X37n0662_003:0351c15": "身故云不動此名常安。",
    "X37n0662_003:0351c16": "被機等者圓音一演異類等解言說性空文字解脫",
    "X37n0662_003:0351c17": "乃名常辯。",
    "X37n0662_003:0351c18": "命即意密者平等大慧即是意密以慧為命故意即",
    "X37n0662_003:0351c19": "常命身口易解。",
    "X37n0662_003:0351c20": "亦名下既將五果以對三密復以三密結成四德以",
    "X37n0662_003:0351c21": "顯果德所證之理也大慧常照故意是常德法身寂",
    "X37n0662_003:0351c22": "滅為樂自在徧應名我是故身密對此二德口輪說",
    "X37n0662_003:0351c23": "法咸令離染故是淨德此並約事對當若論理體身",
    "X37n0662_003:0351c24": "口即意三業不二四德本融。",
    "X37n0662_003:0352a01": "若得下結示體徧既知五果即是三密四德而此三",
    "X37n0662_003:0352a02": "四何所不收方知五果徧攝因果自他一切諸法。",
    "X37n0662_003:0352a03": "釋初後等者初即寂場成道後即此會入滅經既釋",
    "X37n0662_003:0352a04": "此初後則中間三味開常可知鹿苑唯密二味皆顯",
    "X37n0662_003:0352a05": "此則一代五時俱明常住。",
    "X37n0662_003:0352a06": "既舉等者教是能詮能詮既常則所詮行等悉皆是",
    "X37n0662_003:0352a07": "常故云亦復如是常理如印印定諸法諸法即常故。",
    "X37n0662_003:0352a08": "經云森羅及萬像一法之所印。",
    "X37n0662_003:0352a09": "初後下結示常義。法常者法即常理也若然與證",
    "X37n0662_003:0352a10": "何別應知證即對智而談法即單約理說。",
    "X37n0662_003:0352a11": "釋無差中初引佛答次泛舉經論三的示合文須知",
    "X37n0662_003:0352a12": "楞嚴如空釋論實相此經常住名雖不同理體無別",
    "X37n0662_003:0352a13": "耆少者耆老也禮云六十曰耆指使性同喻即耆少",
    "X37n0662_003:0352a14": "喻六。",
    "X37n0662_003:0352a15": "即觀行者謂觀行成就五品開明也若初心修觀即",
    "X37n0662_003:0352a16": "名字位中也是故相似已前名現常分證已去名當",
    "X37n0662_003:0352a17": "常眾生無始本有此常故屬過去然六即圓位徧在",
    "X37n0662_003:0352a18": "諸經豈同地人指當現常唯在今教。",
    "X37n0662_003:0352a19": "翻名釋義者阿之言無耨多羅言上三之言正藐之",
    "X37n0662_003:0352a20": "言真三復名正菩提名道謂無上正真正道也義通",
    "X37n0662_003:0352a21": "四教經意在圓。",
    "X37n0662_003:0352a22": "法理具足者五時化訖是法具足俱安祕藏是理具",
    "X37n0662_003:0352a23": "足臨滅受供名為最後。",
    "X37n0662_003:0352a24": "汝聞等者聞法見身咸是常住依常住理行最後施",
    "X37n0662_003:0352b01": "施即法界故云檀必具足。",
    "X37n0662_003:0352b02": "總非者現見初劣後勝云何而言施無差別故云不",
    "X37n0662_003:0352b03": "然。",
    "X37n0662_003:0352b04": "冶城者案地理志本吳冶鑄之處因名焉王導作司",
    "X37n0662_003:0352b05": "徒徙冶出石頭城西以地為西園故晉書成帝幸司",
    "X37n0662_003:0352b06": "徒府遊觀西園即此處也梁太元十五年武帝為江",
    "X37n0662_003:0352b07": "陵沙門法新於中立寺以冶城為名今言冶城即指",
    "X37n0662_003:0352b08": "智秀法師也開善如第一卷初釋。",
    "X37n0662_003:0352b09": "名目不同指在彼疏故注(云云)。",
    "X37n0662_003:0352b10": "五難下今師正分。一有等者經從煩惱未盡已去。",
    "X37n0662_003:0352b11": "聖號即天中天是也。四身謂雜食等。五身謂無",
    "X37n0662_003:0352b12": "煩惱等。",
    "X37n0662_003:0352b13": "四具下眼謂五眼經明不具中略法天二眼故云乃",
    "X37n0662_003:0352b14": "至若約從勝至劣列名者應云佛眼乃至天眼今云",
    "X37n0662_003:0352b15": "慧眼者以佛眼見中法天二眼同在俗諦慧眼見真",
    "X37n0662_003:0352b16": "以此為便具度眼中經云肉眼乃至慧眼者傳寫訛",
    "X37n0662_003:0352b17": "也應云佛眼乃至慧眼故遠疏釋云具佛眼等彰其",
    "X37n0662_003:0352b18": "解具就聖眼中從上向下故云具佛乃至慧眼天肉",
    "X37n0662_003:0352b19": "不論(已上彼文)。",
    "X37n0662_003:0352b20": "得五果等者後不受食無世間五果此約小乘所見",
    "X37n0662_003:0352b21": "經中但云得命不云得常命者此以小初有漏五果",
    "X37n0662_003:0352b22": "為難故非常果得命者只是世間報命安即五陰安",
    "X37n0662_003:0352b23": "快辯即世智宣揚色力可知。",
    "X37n0662_003:0352b24": "初既備舉等者以初例後福他可解故不煩文若例",
    "X37n0662_003:0352c01": "作者應云亦未能令眾生具天中天餘並准此。",
    "X37n0662_003:0352c02": "經消化呼瓜呼覇二反說文化變也。",
    "X37n0662_003:0352c03": "芰角難解者芰奇寄反魏都賦云緣芰泛濤而浸潭",
    "X37n0662_003:0352c04": "(上七心反下以心反)注云芰菱也今謂斜難似彼菱角也若以",
    "X37n0662_003:0352c05": "小初難大初小後難大後此名並難非芰角若以小",
    "X37n0662_003:0352c06": "初難大後小後難大初是斜難名芰角難也今純陀",
    "X37n0662_003:0352c07": "五難悉是以小初而難大後故云芰角難解也然一",
    "X37n0662_003:0352c08": "往雖難若解始終對大小二機各別者義甚易見故",
    "X37n0662_003:0352c09": "疏主歷示大小之相引經約教區以別之。",
    "X37n0662_003:0352c10": "緣有利鈍等者若約四教機緣分界內外則藏通是",
    "X37n0662_003:0352c11": "界內利鈍別圓是界外利鈍則藏教名小三教是大",
    "X37n0662_003:0352c12": "今順經文純陀正以三藏初成難圓教入滅故以利",
    "X37n0662_003:0352c13": "屬圓機鈍唯藏機也大小亦爾。",
    "X37n0662_003:0352c14": "若始下明大小之初受牧女乳糜是三藏初成相也",
    "X37n0662_003:0352c15": "牧守也准婆沙論明從守牛之女受三斗六升乳糜",
    "X37n0662_003:0352c16": "十力充滿者食已斷結成道故得十力。",
    "X37n0662_003:0352c17": "始坐華臺等即別圓成相今意在圓具如梵網所明。",
    "X37n0662_003:0352c18": "華葉(至)應佛者千華葉上即勝應身亦名大化身也",
    "X37n0662_003:0352c19": "百億國中即劣應身亦名小化身即向明小機所見",
    "X37n0662_003:0352c20": "受乳糜者是也。",
    "X37n0662_003:0352c21": "乳糜(至)永異者華臺佛但以光明入頂為食故不同",
    "X37n0662_003:0352c22": "劣應食乳也。",
    "X37n0662_003:0352c23": "若見下明大小之後。",
    "X37n0662_003:0352c24": "檀耳羮者長阿含第三云佛至波波城闍頭園有長",
    "X37n0662_003:0353a01": "者名周那請佛及比丘僧別為佛煑栴檀耳羮以世",
    "X37n0662_003:0353a02": "奇故獨奉於佛阿難白長者設供無福佛最後於其",
    "X37n0662_003:0353a03": "舍入般涅槃佛言莫作是說長者今者獲大福利壽",
    "X37n0662_003:0353a04": "命色力善名生多財寶死生天上(云云)。",
    "X37n0662_003:0353a05": "轝向雙林者轝以諸反輿服志云上古聖人觀轉蓬",
    "X37n0662_003:0353a06": "以為輪輿又轝載即是於長者舍以車載往雙林此",
    "X37n0662_003:0353a07": "皆藏機所見也。",
    "X37n0662_003:0353a08": "若見下明今經滅相正是圓機所見。",
    "X37n0662_003:0353a09": "例推下結例五雙成道入滅既大小永異則智斷等",
    "X37n0662_003:0353a10": "五始終亦然故純陀執小難大以為發起向下如來",
    "X37n0662_003:0353a11": "以始終俱大答釋。",
    "X37n0662_003:0353a12": "搆差別之難者以大小不同而難於佛也。",
    "X37n0662_003:0353a13": "涇渭皎然者知純陀執小難大故是差別如涇之濁",
    "X37n0662_003:0353a14": "佛約大緣初後五果等無差別如渭之清作此申釋",
    "X37n0662_003:0353a15": "經旨可見故曰皎然。",
    "X37n0662_003:0353a16": "今更下別約經教以明難意以前但總言大小故更",
    "X37n0662_003:0353a17": "約四教委明初引二經勝天王以證初成像法決疑",
    "X37n0662_003:0353a18": "以證後滅各具四教在文可見。",
    "X37n0662_003:0353a19": "對教主者既引二經明初後四見故更對四教果佛",
    "X37n0662_003:0353a20": "以消今經。",
    "X37n0662_003:0353a21": "凡法未離者樹王已前結惑全在故無天中天之聖",
    "X37n0662_003:0353a22": "號。",
    "X37n0662_003:0353a23": "苦行下謂雪山六年一麻一麥形體羸瘦恐同自餓",
    "X37n0662_003:0353a24": "外道故受乳糜故云外須雜食。",
    "X37n0662_003:0353b01": "果縛等者三祇已來未免生死今王宮身是醻昔煩",
    "X37n0662_003:0353b02": "惱名為果縛此身若滅即入無餘此身是生死後邊",
    "X37n0662_003:0353b03": "故云後邊身也。",
    "X37n0662_003:0353b04": "未有通明等者以未斷惑是故未得三明六通既無",
    "X37n0662_003:0353b05": "通明即無四眼無天眼可知無無漏通故無慧等三",
    "X37n0662_003:0353b06": "眼若論菩薩先得五通則已有天眼今約未得無漏",
    "X37n0662_003:0353b07": "所發天眼其用亦劣如梵王天眼劣於陳如故全奪",
    "X37n0662_003:0353b08": "之云無四眼故經□唯有肉眼也此三藏五義一一",
    "X37n0662_003:0353b09": "對消經中五雙所執初成之義講者精詳宜令允合。",
    "X37n0662_003:0353b10": "觀純下疏主結示經意也。",
    "X37n0662_003:0353b11": "已具亡三者則能施所施受者三事皆空也約當教",
    "X37n0662_003:0353b12": "說七地入空具三明六通已得慧眼天眼八地出假",
    "X37n0662_003:0353b13": "已得法眼未斷殘習故未得佛眼也。",
    "X37n0662_003:0353b14": "示消揣食者揣音團賈誼鵬鳥賦云何足控揣即此",
    "X37n0662_003:0353b15": "字也言示消者其實已斷煩惱生死久盡為化眾生",
    "X37n0662_003:0353b16": "扶習受報示食揣食入腹消化也。",
    "X37n0662_003:0353b17": "純陀下結非難意以純陀但執藏初為難故也以藏",
    "X37n0662_003:0353b18": "不斷惑違圓義顯故執為難通教即空五雙之義稍",
    "X37n0662_003:0353b19": "同於圓故不以為難然又只是隨機以機宜執藏難",
    "X37n0662_003:0353b20": "圓有四悉益故如法華中智積尚執別義難於龍女",
    "X37n0662_003:0353b21": "而況通耶。",
    "X37n0662_003:0353b22": "若別下以別教證道同圓故合明之以結成佛答五",
    "X37n0662_003:0353b23": "雙顯無差之意也。",
    "X37n0662_003:0353b24": "如佛所答等者此引法華壽量品佛答彌勒文義與",
    "X37n0662_003:0353c01": "今佛答純陀云已於無量阿僧祇劫等為連類也。",
    "X37n0662_003:0353c02": "乃至者即略中間三雙但舉初後若具作者謂久具",
    "X37n0662_003:0353c03": "聖號久具五身久具度眼皆云久者即久本初成也",
    "X37n0662_003:0353c04": "以此經在法華顯本文後故。",
    "X37n0662_003:0353c05": "示現初成等者應云後滅言後成者文悞從久遠之",
    "X37n0662_003:0353c06": "本垂今日之迹示現寂場初成初受佛光雙林後滅",
    "X37n0662_003:0353c07": "後受粳粮示現鹿苑初成初受乳糜俗舍後滅後受",
    "X37n0662_003:0353c08": "檀耳大小初後悉是迹中示現。",
    "X37n0662_003:0353c09": "豈可下結成答意劣見即藏機勝見即圓機。",
    "X37n0662_003:0353c10": "等無差別者初後俱圓故無差別。",
    "X37n0662_003:0353c11": "身有(至)四五者前難中小則有四大有五者以大中",
    "X37n0662_003:0353c12": "離出能喻金剛故知金剛總喻大四小中不舉能喻",
    "X37n0662_003:0353c13": "故但四身若離出者應云非金剛身此則大小俱五",
    "X37n0662_003:0353c14": "若俱從合說則大小俱四今小合大開故有四五是",
    "X37n0662_003:0353c15": "知無煩惱非小煩惱之身法身非雜食以法身不假",
    "X37n0662_003:0353c16": "段食故常非無常無邊非邊此則大小翻對唯四若",
    "X37n0662_003:0353c17": "各離為五者應云金剛之身非小乘非金剛速朽之",
    "X37n0662_003:0353c18": "身也故超答之者以五身中明常身故也。",
    "X37n0662_003:0353c19": "從業緣等者身由業感業由煩惱從根本說名煩惱",
    "X37n0662_003:0353c20": "身佛以大乘五身破小四身而經於小乘但引三身",
    "X37n0662_003:0353c21": "者只由邊與無常義一故但言無後邊身則是無無",
    "X37n0662_003:0353c22": "常身也。",
    "X37n0662_003:0353c23": "汝舉下正示佛答文中次第以大五對破小四。",
    "X37n0662_003:0353c24": "光明等者即向明別圓成道諸佛放光入華臺佛頂",
    "X37n0662_003:0354a01": "也。",
    "X37n0662_003:0354a02": "言此即是智慧者即用下文琉璃光菩薩欲來此眾",
    "X37n0662_003:0354a03": "皆見光明以問文殊文殊乃約第一義諦而說故云",
    "X37n0662_003:0354a04": "光明即智慧等也今用此文釋成華臺光明亦即第",
    "X37n0662_003:0354a05": "一義諦良由光明是色色由心變色即是心故云即",
    "X37n0662_003:0354a06": "是智慧智慧所照即是法身對破小乘雜食之身也",
    "X37n0662_003:0354a07": "此言常住正指法身耳常身在下方明。",
    "X37n0662_003:0354a08": "又光下是明無煩惱身對破煩惱之身。",
    "X37n0662_003:0354a09": "若始下是明無邊。四大下明常身對破無常身。",
    "X37n0662_003:0354a10": "言猶如金剛者以金剛是總喻故於常身文下結之",
    "X37n0662_003:0354a11": "大抵五身只是法身常住異名耳此則以大初五身",
    "X37n0662_003:0354a12": "對破小初四身也經云法身即是上文無有食身相",
    "X37n0662_003:0354a13": "對重舉耳。",
    "X37n0662_003:0354a14": "大緣下舉因況果大機因人尚唯見佛五身何況如",
    "X37n0662_003:0354a15": "來果人本地久成豈有四耶經云無有食身煩惱之",
    "X37n0662_003:0354a16": "身總為一句以食身是煩惱果故相帶而來是知食",
    "X37n0662_003:0354a17": "身自是法身所破此則同前純陀所難但是五身耳",
    "X37n0662_003:0354a18": "有云六身非也況疏明云唯五無四何得妄說六身",
    "X37n0662_003:0354a19": "而與前文數義乖錯。",
    "X37n0662_003:0354a20": "大小下結示無差即是祕藏寂然實非大小隨機示",
    "X37n0662_003:0354a21": "現為大為小故此大小即非大小事理相即遮照同",
    "X37n0662_003:0354a22": "時文中先明雙非次明雙照若具約四五雙非合有",
    "X37n0662_003:0354a23": "九句以小四中煩惱後邊無常三名與大五中無煩",
    "X37n0662_003:0354a24": "惱等三名既相主對所以雙非但有六句。",
    "X37n0662_003:0354b01": "能赴下隨機示現即理而事雙照大小而此事即理",
    "X37n0662_003:0354b02": "雖終日施為法身常寂故云而於如來等也。",
    "X37n0662_003:0354b03": "玄而復玄者前明隨機始終大小已是玄玅況復大",
    "X37n0662_003:0354b04": "小即理理事無差故是妙中之妙老子云玄之又玄",
    "X37n0662_003:0354b05": "眾妙之門今雖用彼語勢而理義天隔答智斷中初",
    "X37n0662_003:0354b06": "重敘前難。",
    "X37n0662_003:0354b07": "納妃者納猶致也送往曰致謂聟不親迎(去聲)於女之",
    "X37n0662_003:0354b08": "家也曲禮云納女於天子曰備百姓於國君曰備酒",
    "X37n0662_003:0354b09": "漿於大夫曰備掃灑不言士者士卑當自親迎不得",
    "X37n0662_003:0354b10": "致女也悉達是儲君故言納妃即納耶輸為妃生子",
    "X37n0662_003:0354b11": "名羅云也。",
    "X37n0662_003:0354b12": "棄國捐王者即當此土周昭王四十二年二月八日",
    "X37n0662_003:0354b13": "夜踰迦毗羅城出家入伽耶山六年苦行而修佛道",
    "X37n0662_003:0354b14": "故云棄國以在家當作金輪王所以出家即是捐弃",
    "X37n0662_003:0354b15": "王位。",
    "X37n0662_003:0354b16": "樹下坐草等者苦行既訖乃受牧女乳糜遂詣尼連",
    "X37n0662_003:0354b17": "禪河澡洗乃感寶樹低枝菩薩攀枝上岸地悉傾搖",
    "X37n0662_003:0354b18": "於是去苦行處不遠有畢鉢羅樹樹下有金剛座又",
    "X37n0662_003:0354b19": "有吉祥童子施軟草菩薩受已然後於彼座上用三",
    "X37n0662_003:0354b20": "十四心斷盡煩惱應知起洗受食在樹下坐草之前",
    "X37n0662_003:0354b21": "文中從便先舉樹下是故樹下坐草之時見思尚在",
    "X37n0662_003:0354b22": "況復受食時也故云未斷一毫等。",
    "X37n0662_003:0354b23": "通佛亦爾者以藏通佛果唯證偏真並未見於中道",
    "X37n0662_003:0354b24": "佛性當知但云未見佛性則雙破藏通因果也問未",
    "X37n0662_003:0354c01": "見佛性可爾通已斷惑云何名煩惱身等耶答據無",
    "X37n0662_003:0354c02": "明全在亦是煩惱等身也。",
    "X37n0662_003:0354c03": "若華下明別圓見佛性也。",
    "X37n0662_003:0354c04": "受佛職者華嚴第三十九云此菩薩得先所未得百",
    "X37n0662_003:0354c05": "千三昧名為已得受職之位入佛境界具足十力隨",
    "X37n0662_003:0354c06": "在佛數如輪王太子受王職位也。",
    "X37n0662_003:0354c07": "入金剛定者最後極品無明難破此定喻若金剛能",
    "X37n0662_003:0354c08": "摧須彌也經云三昧者此云正定故金剛喻定即解",
    "X37n0662_003:0354c09": "脫德是金剛身得三菩提即般若德是常身明見佛",
    "X37n0662_003:0354c10": "性法身德是法身故云常身法身金剛之身而不對",
    "X37n0662_003:0354c11": "無煩惱身無後邊身者以此二身只是從三德所離",
    "X37n0662_003:0354c12": "得名故。",
    "X37n0662_003:0354c13": "即名為智者以三德俱照故並屬智。",
    "X37n0662_003:0354c14": "無四種等者以雜食等身全是無明無明破時即是",
    "X37n0662_003:0354c15": "斷德故知四身名義不局藏教因人也。",
    "X37n0662_003:0354c16": "經云此食消已者即是蒙光受職破極品無明也。",
    "X37n0662_003:0354c17": "又入下複疎各具前三直約三身通屬智德今明三",
    "X37n0662_003:0354c18": "身各對所破即各具智斷二義以金剛身是總喻常",
    "X37n0662_003:0354c19": "住故破無常身也若論敵對應云金剛破非金剛也",
    "X37n0662_003:0354c20": "常破無常悉如前釋但以五身體一所破無殊故隨",
    "X37n0662_003:0354c21": "便對破其義無在所以法身破煩惱常身破食身但",
    "X37n0662_003:0354c22": "為各成智斷於所破中不言後邊者義同無常也。",
    "X37n0662_003:0354c23": "是故下結示無差。",
    "X37n0662_003:0354c24": "得名時異者華嚴始成即名金剛定三昧菩提見佛",
    "X37n0662_003:0355a01": "性今經終滅而云法身常身金剛身也此則初成入",
    "X37n0662_003:0355a02": "滅二時既異所以隨機立號不同而智斷義一也大",
    "X37n0662_003:0355a03": "機所見其義既一豈得以小初為難也。",
    "X37n0662_003:0355a04": "三從下初重敘前難。",
    "X37n0662_003:0355a05": "人中天者如下經中有五種天一是世天大論名為",
    "X37n0662_003:0355a06": "假號天謂世人王名為天子二者生天從四天王乃",
    "X37n0662_003:0355a07": "至非想三者淨天從初果至支佛四者義天從初地",
    "X37n0662_003:0355a08": "初住已上分證玅義五第一義天謂諸佛見性窮極",
    "X37n0662_003:0355a09": "佛於是五天中最為上天名天中天今三藏菩薩樹",
    "X37n0662_003:0355a10": "王已前但是世天故云是人中天也。",
    "X37n0662_003:0355a11": "佛今下正釋今答四魔謂煩惱陰死天子也。",
    "X37n0662_003:0355a12": "次引釋論證初成破四魔也。",
    "X37n0662_003:0355a13": "得菩提道等者翻煩惱即菩提故。",
    "X37n0662_003:0355a14": "得法下翻苦道即法身故破陰死二魔。",
    "X37n0662_003:0355a15": "得不下翻結業即解脫故破天魔天魔是業主令人",
    "X37n0662_003:0355a16": "行魔業故。",
    "X37n0662_003:0355a17": "今經下明今經所說與釋論同。",
    "X37n0662_003:0355a18": "破煩惱陰者陰是煩惱果因壞果滅也。",
    "X37n0662_003:0355a19": "破死魔者死即無常故是常身所破。",
    "X37n0662_003:0355a20": "豈非等者經論咸明大機所見初成破魔也。",
    "X37n0662_003:0355a21": "今入下明今入滅亦破四魔。",
    "X37n0662_003:0355a22": "無常等者只是開煩惱魔更為四倒共成七魔如止",
    "X37n0662_003:0355a23": "觀魔事境說。",
    "X37n0662_003:0355a24": "即無天魔者因果既滅故能外破天魔問華臺始成",
    "X37n0662_003:0355b01": "既已破魔今文涅槃更何所破答為化物機故言破",
    "X37n0662_003:0355b02": "亦是名已破為今破亦分得佛眼者即是華臺等覺",
    "X37n0662_003:0355b03": "雖未究竟而已分證。",
    "X37n0662_003:0355b04": "今佛下明略答所以經文但云說十二部即檀度以",
    "X37n0662_003:0355b05": "檀度有三謂施法施財施無畏餘度即五度既曉具",
    "X37n0662_003:0355b06": "足六度例知具足五眼是故從略。",
    "X37n0662_003:0355b07": "先廣下初成雖未廣說而久已廣達今經復又廣說",
    "X37n0662_003:0355b08": "故云廣顯通達顯即說也說雖廣略通達無殊故無",
    "X37n0662_003:0355b09": "差別問華嚴豈非廣說耶答但對圓別尚隔二乘不",
    "X37n0662_003:0355b10": "同今經重施八教咸歸常住故是略也。",
    "X37n0662_003:0355b11": "釋有果無果中經二牧牛女者普曜經云如來苦行",
    "X37n0662_003:0355b12": "周竟六年心自念言羸瘦如此往詣佛樹後世有譏",
    "X37n0662_003:0355b13": "謂餓而得道吾寧噉柔軟食平復身體然後成道時",
    "X37n0662_003:0355b14": "有長者女出嫁生男心大歡喜[愨-心+牛]千頭牛展轉相飲",
    "X37n0662_003:0355b15": "取其純乳作糜欲祀樹神遣婢灑掃見佛不識還啟",
    "X37n0662_003:0355b16": "大家樹下有神端正姝好女聞歡喜欲取糜去糜跳",
    "X37n0662_003:0355b17": "出釜丈餘不可取女甚怪之空中天曰有大菩薩已",
    "X37n0662_003:0355b18": "從座起汝本願力當先飯之乃成正覺等瑞應經略",
    "X37n0662_003:0355b19": "同皆不云二女。",
    "X37n0662_003:0355b20": "無乞無受者法性湛然不當乞受問經文但舉小初",
    "X37n0662_003:0355b21": "示現受乳何故疏主約對大小二緣釋耶答由純陀",
    "X37n0662_003:0355b22": "執小為難故佛偏舉小初而答故我實不食之語義",
    "X37n0662_003:0355b23": "有兩重若約大機但見頂受光明不見受乳故云不",
    "X37n0662_003:0355b24": "食若約如來自行即事而理受光亦非故云我實不",
    "X37n0662_003:0355c01": "食故知疏主雙舉二緣所見以明即事而理是不食",
    "X37n0662_003:0355c02": "義則深得佛旨向云玄而復玄信不誣矣。",
    "X37n0662_003:0355c03": "生起中初是因請純陀順旨下是騰請佛受下是遮",
    "X37n0662_003:0355c04": "請常法下是重請。",
    "X37n0662_003:0355c05": "敘興皇解中初約機見去住文有四句初二句引佛",
    "X37n0662_003:0355c06": "說次聞滅下二句明機緣隨語生解於聞滅字上有",
    "X37n0662_003:0355c07": "又初二字者非不然應以又字為下句首謂初聞滅",
    "X37n0662_003:0355c08": "乃至又聞常也。",
    "X37n0662_003:0355c09": "夫如下約應無去住謂如來能應之身實無去住機",
    "X37n0662_003:0355c10": "緣見有去住耳。",
    "X37n0662_003:0355c11": "若爾下今師斥興皇所解雖云佛無去住機見去住",
    "X37n0662_003:0355c12": "而不明機緣得益既不明四悉則但是能應去住於",
    "X37n0662_003:0355c13": "時眾無所益也。",
    "X37n0662_003:0355c14": "今明下約見去明四益。",
    "X37n0662_003:0355c15": "三業戀慕者表生三德之善故屬為人。",
    "X37n0662_003:0355c16": "如來尚去等者佛尚無常我等凡夫云何著常。",
    "X37n0662_003:0355c17": "入祕藏者達去無去相即見三德猶如文殊。",
    "X37n0662_003:0355c18": "且舉等者且舉純陀證一人而具四益其但三但二",
    "X37n0662_003:0355c19": "例之可見文中悲感即世界歡喜是為人如來不般",
    "X37n0662_003:0355c20": "則對治與文殊等即入理問歡喜是世界何故是為",
    "X37n0662_003:0355c21": "人答各隨義便如淨名云或有怖畏或歡喜或生猒",
    "X37n0662_003:0355c22": "離或斷疑疏文對四悉亦以歡喜作生善義釋也。",
    "X37n0662_003:0355c23": "純陀不爾者純陀高位實無悲感等但是以權引實",
    "X37n0662_003:0355c24": "令眾得四益耳。",
    "X37n0662_003:0356a01": "率土者率循也詩云率土之賓莫非王臣。",
    "X37n0662_003:0356a02": "十讓等者謂獻供居五十二眾之後獲益在五十二",
    "X37n0662_003:0356a03": "眾之先以即蒙納受得五果故具茲先後唯是純陀",
    "X37n0662_003:0356a04": "故云一人而已。",
    "X37n0662_003:0356a05": "願等三字者此指經文願滿足三字是嘆願也。",
    "X37n0662_003:0356a06": "滿足貫上等者謂滿足二字雖在願科義貫上三謂",
    "X37n0662_003:0356a07": "名利德皆滿足故云四俱足故。",
    "X37n0662_003:0356a08": "前佛下釋願滿義謂過去迦葉佛時曾發供佛攝功",
    "X37n0662_003:0356a09": "德願彼願今遂故言滿足科義雖以德字為一科讀",
    "X37n0662_003:0356a10": "經應以德願滿足為一句。",
    "X37n0662_003:0356a11": "六難者一人中難生二善利難得三佛世難值四信",
    "X37n0662_003:0356a12": "心難生五經法難聞六後供難成文中次第消釋初",
    "X37n0662_003:0356a13": "雙釋人中善利二難。",
    "X37n0662_003:0356a14": "五衰相者顯宗論有二種五衰一大二小大者一衣",
    "X37n0662_003:0356a15": "染塵埃二華鬘萎萃三兩腋汙出四臭氣入身五不",
    "X37n0662_003:0356a16": "樂本座此五相現決定命終設遇強緣亦不能轉小",
    "X37n0662_003:0356a17": "者一衣服嚴具絕可意聲二自身光明欻然不現三",
    "X37n0662_003:0356a18": "於沐浴位水滴著身四本性囂馳今滯一境五眼本",
    "X37n0662_003:0356a19": "凝寂今數瞤動此五相現非定命終遇勝善緣猶可",
    "X37n0662_003:0356a20": "轉故今純陀生在人中為佛近事具持五戒名滿分",
    "X37n0662_003:0356a21": "優婆塞。",
    "X37n0662_003:0356a22": "經無上之利即是圓持理戒超過偏小故云無上廣",
    "X37n0662_003:0356a23": "如釋優婆塞章中。",
    "X37n0662_003:0356a24": "海底下釋第三佛世難值。仰針下釋第四第五第",
    "X37n0662_003:0356b01": "六三難如文。",
    "X37n0662_003:0356b02": "華表輪王者具云優曇鉢羅此云靈瑞輪王將出三",
    "X37n0662_003:0356b03": "千年前此華乃現。",
    "X37n0662_003:0356b04": "能最下合法也則以辨供如華未來當得常果如輪",
    "X37n0662_003:0356b05": "王將出乃大眾授純陀作佛之記故以曇華嘆之是",
    "X37n0662_003:0356b06": "知疏主正示經文曇華是嘆純陀不同餘經以曇華",
    "X37n0662_003:0356b07": "喻佛難值也故向經云希有純陀此中云如優曇華",
    "X37n0662_003:0356b08": "世間希有既希有語同故知是嘆純陀也問大眾豈",
    "X37n0662_003:0356b09": "能授純陀記耶答大眾驗因知果既見純陀獻供之",
    "X37n0662_003:0356b10": "因知必克菩提玅果也如常不輕但見眾生有正因",
    "X37n0662_003:0356b11": "性種尚記云汝等作佛況今純陀獻供是修德緣因",
    "X37n0662_003:0356b12": "故大眾覩之讚嘆即是授記也。",
    "X37n0662_003:0356b13": "口稱是口業者救我是口稱之辭也。",
    "X37n0662_003:0356b14": "月是陰精者准南子云月者太陰之精。",
    "X37n0662_003:0356b15": "麗天皎地者易云日月麗于天王弼注云麗著也孔",
    "X37n0662_003:0356b16": "頴達云麗附也皎明也。",
    "X37n0662_003:0356b17": "純陀下合法。勝妙時即涅槃談常之時也純陀玅",
    "X37n0662_003:0356b18": "利與此時契會如月得秋也。",
    "X37n0662_003:0356b19": "釋嘆名中兼取略嘆中云解妙義即是嘆其所證一",
    "X37n0662_003:0356b20": "體三寶也妙義是所覺之理故是法寶佛心是能覺",
    "X37n0662_003:0356b21": "之智故屬佛寶父生於子如境發智境智和合故佛",
    "X37n0662_003:0356b22": "子是僧寶。",
    "X37n0662_003:0356b23": "亦是下類通諸法也名數雖異三德無殊具如上釋",
    "X37n0662_003:0356b24": "受施中。",
    "X37n0662_003:0356c01": "嘆其下仍以三名是嘆純陀得主親師分證之智如",
    "X37n0662_003:0356c02": "究竟智故云心如佛心即是一地具一切地猶如智",
    "X37n0662_003:0356c03": "臣解王之意故是得主因師生解故解妙義是得師",
    "X37n0662_003:0356c04": "羅睺是佛生身之子純陀是佛法身之子生法雖殊",
    "X37n0662_003:0356c05": "為子義等即是從佛口生從法化生故如羅睺是得",
    "X37n0662_003:0356c06": "親。",
    "X37n0662_003:0356c07": "偈頌是請兼頌上嘆故嘆是重頌請是孤起。",
    "X37n0662_003:0356c08": "而等梵王者佛初成道初禪梵王請佛說法純陀今",
    "X37n0662_003:0356c09": "者請佛開常德同梵主第六天是他化自在梵世在",
    "X37n0662_003:0356c10": "六欲之上故云已超。",
    "X37n0662_003:0356c11": "頌譽應言頌利譽字訛也謂既知純陀解知妙義心",
    "X37n0662_003:0356c12": "如佛心故稽首推為請主為眾所歸名得大利如下",
    "X37n0662_003:0356c13": "偈云釋梵來供亦是頌利耳。",
    "X37n0662_003:0356c14": "要之以命者要謂要難謂純陀若不為我請佛則斷",
    "X37n0662_003:0356c15": "我命此即要難義也論語曰雖曰不要君吾不信也",
    "X37n0662_003:0356c16": "卒喪者上麤沒反下息浪反亡也失也。",
    "X37n0662_003:0356c17": "略耳者經舉父母略言喪親耳若欲例作應云譬如",
    "X37n0662_003:0356c18": "有人師傅卒喪君主卒喪等故注云云。",
    "X37n0662_003:0356c19": "大喜於前者即向經云眾大歡喜踊躍同聲讚言等",
    "X37n0662_003:0356c20": "也今純陀喜復在大眾後故云慶悅於後也。",
    "X37n0662_003:0356c21": "復是一讓者此歡喜一讓還具前十前既獻供居諸",
    "X37n0662_003:0356c22": "眾之後今歡喜亦在眾後損己讓他有始有卒其唯",
    "X37n0662_003:0356c23": "純陀乎。",
    "X37n0662_003:0356c24": "初文下釋略騰眾嘆中先總別科分略騰三嘆四字",
    "X37n0662_003:0357a01": "是總分初九下是別分騰嘆願文也應云初六行半",
    "X37n0662_003:0357a02": "疏云九行者訛二行半。",
    "X37n0662_003:0357a03": "作譬結者亦訛應云半行即經云猶如大海中盲龜",
    "X37n0662_003:0357a04": "遇浮孔兩句也。",
    "X37n0662_003:0357a05": "蠲除至所離者謂貪恚是集因三惡道是苦果因滅",
    "X37n0662_003:0357a06": "果亡俱是所離經云貪恚等等取癡也依六卷經此",
    "X37n0662_003:0357a07": "離泥黎地獄之苦今隱別彰通下云不墮畜生等亦",
    "X37n0662_003:0357a08": "應通離三惡乃隱通彰別文之左右。",
    "X37n0662_003:0357a09": "不懼等者值佛除癡故離畜生。",
    "X37n0662_003:0357a10": "騰生信難下亦應指永滅等為所離文略耳生信種",
    "X37n0662_003:0357a11": "善供養破慳故離餓鬼生信除疑故離修羅。",
    "X37n0662_003:0357a12": "後供難者經初二句舉佛難值次明於佛所成檀最",
    "X37n0662_003:0357a13": "難檀即法界二絕無差故云具足檀供為常因當克",
    "X37n0662_003:0357a14": "常果故度生死。",
    "X37n0662_003:0357a15": "騰聞法難者經有二行初一行嘆佛顯從佛聞法至",
    "X37n0662_003:0357a16": "難故舉佛以簡餘人經世法是生死緣謂四違四順",
    "X37n0662_003:0357a17": "八風是世法也利譽稱樂是順衰毀譏苦是違有頂",
    "X37n0662_003:0357a18": "種是因生死流是果若以非想惑為有頂種分段為",
    "X37n0662_003:0357a19": "生死流即藏通佛若以等覺無明為有頂種變易為",
    "X37n0662_003:0357a20": "生死流別圓佛也次半行正明聞法難謂為人值佛",
    "X37n0662_003:0357a21": "又得聞法是為難也經不言聞法者值佛必聞法故",
    "X37n0662_003:0357a22": "次半行是作譬結也若據經文但是譬結值佛聞法",
    "X37n0662_003:0357a23": "難耳據前分科即是總譬六難。",
    "X37n0662_003:0357a24": "水同山色者毗曇俱舍竝云妙高四面各有一色東",
    "X37n0662_003:0357b01": "黃金南琉璃西白銀北頗梨隨其方面水同山色眾",
    "X37n0662_003:0357b02": "生入中盡同水色。",
    "X37n0662_003:0357b03": "佛智等者具分應云前半行是實智後半行是權智",
    "X37n0662_003:0357b04": "今但云半行是智度者舉前知後耳。",
    "X37n0662_003:0357b05": "撥亂等者謂撥除煩惱寇亂反復佛性正道也春秋",
    "X37n0662_003:0357b06": "傳曰撥亂世反諸正則莫近諸春秋文選撽蜀文云",
    "X37n0662_003:0357b07": "皇帝神武聖哲撥亂反正注云撥除也言有聖智除",
    "X37n0662_003:0357b08": "亂反正也。",
    "X37n0662_003:0357b09": "無佛時亦有者謂人中難生善利難得經法難聞。",
    "X37n0662_003:0357b10": "佛出乃有者謂佛世難值信心難發後供難成也。",
    "X37n0662_003:0357b11": "名亦虗設者若無後供之德則純陀之稱有名無實",
    "X37n0662_003:0357b12": "釋佛境中住即是存不住即亡此三諦即三德互隔",
    "X37n0662_003:0357b13": "互入名佛境界。",
    "X37n0662_003:0357b14": "故遮云不應者由佛境界去住不可思議故向遮云",
    "X37n0662_003:0357b15": "不應請佛久住於世。",
    "X37n0662_003:0357b16": "知有六種者謂純陀是分證知佛境界而不能究竟",
    "X37n0662_003:0357b17": "知故為佛遮是則唯佛名聖餘位皆凡故五凡夫論",
    "X37n0662_003:0357b18": "謂等覺為聖慧凡夫普賢亦是此義。",
    "X37n0662_003:0357b19": "為下抑高者為住前之下抑分證之高。",
    "X37n0662_003:0357b20": "三悉皆下者此四字是荊溪添釋向云為下未知下",
    "X37n0662_003:0357b21": "位如何故指住前三悉益者悉名為下分證入理方",
    "X37n0662_003:0357b22": "名第一義悉問住前三悉對位如何答名字是歡喜",
    "X37n0662_003:0357b23": "益聞名識體故五品生善觀行善成故相似對治麤",
    "X37n0662_003:0357b24": "垢惡破故。",
    "X37n0662_003:0357c01": "舉二用者經但略舉無常義含常用若謂不爾前文",
    "X37n0662_003:0357c02": "何故云五果竝常耶故知前文亦是略舉常用所以",
    "X37n0662_003:0357c03": "然者前是純陀謂佛滅故奉供故佛用常治之今是",
    "X37n0662_003:0357c04": "純陀請住故用無常治之只由機緣不達去住法界",
    "X37n0662_003:0357c05": "故佛用治各別在文雖爾義必兩全又下偈文明有",
    "X37n0662_003:0357c06": "二用故疏主於此科為二用遮請隨文點義渙然冰",
    "X37n0662_003:0357c07": "釋故知疏主玅悟斯經文為三初隨機契理機緣見",
    "X37n0662_003:0357c08": "佛隱顯有殊佛冥祕藏常契三德。",
    "X37n0662_003:0357c09": "昔用下約今昔釋成五門觀即無常苦無我不淨寂",
    "X37n0662_003:0357c10": "滅為實也權名他境界。",
    "X37n0662_003:0357c11": "用常論五門者即常樂我常涅槃為五門也開權顯",
    "X37n0662_003:0357c12": "實名自境界。",
    "X37n0662_003:0357c13": "若用下結示遮請意。",
    "X37n0662_003:0357c14": "經諸王得自在等者王雖自在豈免無常又無常死",
    "X37n0662_003:0357c15": "相遷滅壽命其勢自在如彼人王故觀心論云死王",
    "X37n0662_003:0357c16": "金翅鳥不久吞命根即同此意故向亦云命為死所",
    "X37n0662_003:0357c17": "吞也。",
    "X37n0662_003:0357c18": "經眾苦即五苦八苦也。",
    "X37n0662_003:0357c19": "三界無常者由無常遷謝故苦耳。",
    "X37n0662_003:0357c20": "經有道本性相等者謂三有六道因緣虗搆求其性",
    "X37n0662_003:0357c21": "相一切皆空。",
    "X37n0662_003:0357c22": "經可壞等者由可破壞故空。",
    "X37n0662_003:0357c23": "無我觀者暹師云我以自在為義既為老病所侵煩",
    "X37n0662_003:0357c24": "惱所纏驗知無我。",
    "X37n0662_003:0358a01": "經是諸無有邊者指上恐怖諸過惡為是諸也過惡",
    "X37n0662_003:0358a02": "不極故曰無邊。",
    "X37n0662_003:0358a03": "經枙縛等者果體不淨癕瘡諸病桅縛其身。",
    "X37n0662_003:0358a04": "根本無義利者種子不淨攬彼遺體無義無利。瑞",
    "X37n0662_003:0358a05": "應如下疏。",
    "X37n0662_003:0358a06": "此彼之彼岸者生死為此涅槃為彼破有證空是度",
    "X37n0662_003:0358a07": "此彼之彼岸也又以此彼為此中道為彼破邊證中",
    "X37n0662_003:0358a08": "故云非彼非此之彼岸也語雖次第意實圓融。",
    "X37n0662_003:0358a09": "釋佛境界中以三一相即還成三諦覆疎結束三一",
    "X37n0662_003:0358a10": "無殊三諦一諦是空一諦三諦是假非一非三是中",
    "X37n0662_003:0358a11": "道雙遮而一而三是中道雙照一空下只是釋成上",
    "X37n0662_003:0358a12": "義耳。",
    "X37n0662_003:0358a13": "如此乃名等者三諦互融生佛不二乃名諸佛境界",
    "X37n0662_003:0358a14": "也。",
    "X37n0662_003:0358a15": "所以下結遮請意中假即空故空非去住云何請住",
    "X37n0662_003:0358a16": "空中即假故但有名字云何請住邊即中故中道平",
    "X37n0662_003:0358a17": "等去住不二云何請住文略假義故云乃至菩薩境",
    "X37n0662_003:0358a18": "界是別教法九行半偈既明五觀大旨歸空離欲一",
    "X37n0662_003:0358a19": "偈既云善思惟故是假義我度一偈即是度至中道",
    "X37n0662_003:0358a20": "彼岸故是中義。",
    "X37n0662_003:0358a22": "涅槃經疏三德指歸卷第三"
}