{
    "T41n1822_012:0620a02": "俱舍論疏卷第十二",
    "T41n1822_012:0620a04": "沙門法寶撰",
    "T41n1822_012:0620a05": "分別世品第三之五",
    "T41n1822_012:0620a06": "論。如是已約至三極少量。自此已下。大文第",
    "T41n1822_012:0620a07": "三明三分齊。一明三極少。二明極少積成",
    "T41n1822_012:0620a08": "多量。此下半頌明三極少。三極少中。二是所",
    "T41n1822_012:0620a09": "詮。一是能詮。所詮之中。一是色量。二是時",
    "T41n1822_012:0620a10": "量。論。曰至為色極少。述色極少。大乘",
    "T41n1822_012:0620a11": "無實。但是覺慧分析。以為極微。此是識心",
    "T41n1822_012:0620a12": "所變非積小成　小乘中說有實極微以",
    "T41n1822_012:0620a13": "成大色。析其大色。至不可析名一極微。",
    "T41n1822_012:0620a14": "論。如是分析至如說瞿名。述名及時。極",
    "T41n1822_012:0620a15": "少量也。從三十二字名。析至一字名。是名",
    "T41n1822_012:0620a16": "極少。准此。析多名至一名。以為極少。即",
    "T41n1822_012:0620a17": "合二字名已上。或無別體。或有別體。義亦",
    "T41n1822_012:0620a18": "無違。如微．金．水．兔．羊．牛等塵。離其體微",
    "T41n1822_012:0620a19": "無別體也。論。何等名為一剎那量。通",
    "T41n1822_012:0620a20": "難重釋。先問後答。是此問也。論。眾緣和",
    "T41n1822_012:0620a21": "合至度一極微。答中有二。一述經部答。二",
    "T41n1822_012:0620a22": "述有部答。此是初也　經部答中有二。一法",
    "T41n1822_012:0620a23": "先無體是未來。得體已滅是過去。得體未",
    "T41n1822_012:0620a24": "滅名為現在。即此得體未滅之頃名一剎",
    "T41n1822_012:0620a25": "那。二或有動法。度一極微名一剎那。極微",
    "T41n1822_012:0620a26": "處量促。剎那時量促。若度二已上極微名",
    "T41n1822_012:0620a27": "一剎那。剎那即有前後非時極少。若度一",
    "T41n1822_012:0620a28": "極微經二剎那。即極微量有分。極微非極",
    "T41n1822_012:0620a29": "少。由此故說度一極微。名一剎那　問曰。",
    "T41n1822_012:0620b01": "若諸法得自體頃名一剎那。得自體頃即",
    "T41n1822_012:0620b02": "是一念。因何仁王般若。云一念有九十剎",
    "T41n1822_012:0620b03": "那。一剎那有九百生．滅　答生滅微細唯佛",
    "T41n1822_012:0620b04": "能知。小乘心麁見生滅麁。諸佛心細見生滅",
    "T41n1822_012:0620b05": "細。由此不同。今詳。經部釋如有動法度",
    "T41n1822_012:0620b06": "一極微。未知此動為取極速。為取小遲。若",
    "T41n1822_012:0620b07": "取小遲。對速還有前後作極少也。若取",
    "T41n1822_012:0620b08": "極速。且如四天下。徑有十二億三千四百半",
    "T41n1822_012:0620b09": "踰繕那。日輪周四天下略有三百萬踰繕",
    "T41n1822_012:0620b10": "那。一踰繕那約有十八里缺八十步。三百",
    "T41n1822_012:0620b11": "萬踰繕那。約有五千萬里餘。以里計步已",
    "T41n1822_012:0620b12": "多日夜。日夜剎那剎那唯有六百四十八",
    "T41n1822_012:0620b13": "萬。步已過此。況尺．寸等。及餘速物。未詳論",
    "T41n1822_012:0620b14": "師何意如此。論。對法諸師至一剎那量。",
    "T41n1822_012:0620b15": "述有部計也。毘婆沙中更有多喻況。恐煩",
    "T41n1822_012:0620b16": "不述。雖與經部有少不同。然亦未能述",
    "T41n1822_012:0620b17": "剎那量。有一師云。實剎那量。世尊不說。正",
    "T41n1822_012:0620b18": "理論云。剎那難知假喻以顯。然未盡理。雖",
    "T41n1822_012:0620b19": "有此釋。與日剎那數亦非合。亦不能顯",
    "T41n1822_012:0620b20": "剎那極少無前後分。如一彈指頃六十五剎",
    "T41n1822_012:0620b21": "那。其頃非唯度六十五極微也。若度多極",
    "T41n1822_012:0620b22": "微即非無前後。若一極微名一剎那。即非",
    "T41n1822_012:0620b23": "唯六十五也　今略為二釋。一。日夜剎那。",
    "T41n1822_012:0620b24": "與此剎那不同。日夜剎那唯是算數之法。",
    "T41n1822_012:0620b25": "如此秤．尺等量極少之名。無佛法時此數",
    "T41n1822_012:0620b26": "常定。此生滅剎那。即是諸法生滅之量。經部",
    "T41n1822_012:0620b27": "云。是諸法得自體頃。有部即是取果之頃",
    "T41n1822_012:0620b28": "也。二釋。時之極少名一剎那。是數量時之",
    "T41n1822_012:0620b29": "名。即是極少名一剎那。極多名劫等。剎那",
    "T41n1822_012:0620c01": "非不更有細分。劫非更無有多時。應更",
    "T41n1822_012:0620c02": "思之。",
    "T41n1822_012:0620c03": "論。已知三極少至踰繕那等。已下大文第二",
    "T41n1822_012:0620c04": "明積色也。論曰至為指節。已上十一位",
    "T41n1822_012:0620c05": "皆七成也。兔毛細滑塵。小羊毛。牛毛潤膩",
    "T41n1822_012:0620c06": "塵。大羊毛也　言七成者。六方并心以為",
    "T41n1822_012:0620c07": "七也。論。三節為一指至不別分別。釋",
    "T41n1822_012:0620c08": "頌不說三節以成一指意。以三指節為一",
    "T41n1822_012:0620c09": "指者。是竪三節。如今人指。論。二十四",
    "T41n1822_012:0620c10": "指至中間道量。明後四量。古時一弓有八",
    "T41n1822_012:0620c11": "尺者。即是古尋。今時有六尺已下。即六尺",
    "T41n1822_012:0620c12": "步法。今時多用五尺步法　俱盧舍。是人．",
    "T41n1822_012:0620c13": "牛聲不及處所。無聲喧雜處　梵名阿練",
    "T41n1822_012:0620c14": "若。阿是言無。練若名喧雜。若以八尺為尋",
    "T41n1822_012:0620c15": "計之。五百弓量即是四千尺。若以六尺計",
    "T41n1822_012:0620c16": "之。即有三千尺也。若以一肘一尺六寸計",
    "T41n1822_012:0620c17": "一弓量。即有六尺四寸。昔時造論。故應八",
    "T41n1822_012:0620c18": "尺計之。論。說八俱盧舍為一踰繕那。即",
    "T41n1822_012:0620c19": "是四八三十二。三萬二千尺也。若以五尺步",
    "T41n1822_012:0620c20": "法計之。即有六千四百步。以三百六十步",
    "T41n1822_012:0620c21": "里法計之。即有一十八里。缺八十步。",
    "T41n1822_012:0620c22": "論。如是已說踰繕那等。第二明時量也　就",
    "T41n1822_012:0620c23": "中有二。一從剎那至年量。二明劫量。此",
    "T41n1822_012:0620c24": "下兩行頌。先明剎那至年量。論曰剎",
    "T41n1822_012:0620c25": "那百二十為一怛剎那。第一節。此有一百二",
    "T41n1822_012:0620c26": "十剎那也。論。六十怛剎那為一臘縛。第",
    "T41n1822_012:0620c27": "二節。此有七千二百剎那。論。三十臘",
    "T41n1822_012:0620c28": "縛為一牟呼栗多。第三節。二十一萬六千剎",
    "T41n1822_012:0620c29": "那。論。三十牟呼栗多為一晝夜。第四節。",
    "T41n1822_012:0621a01": "六百四十八萬剎那。論。此晝夜至知夜",
    "T41n1822_012:0621a02": "減　有時增者。晝夜總三十牟呼栗多。此云",
    "T41n1822_012:0621a03": "須臾。夜增時十八晝有十二。即是此方冬至",
    "T41n1822_012:0621a04": "也。晝增此方夏至也　有時等。當春．秋分",
    "T41n1822_012:0621a05": "也　六月減夜者。言夜兼晝。十二月中六月",
    "T41n1822_012:0621a06": "減夜。即是此方六月小盡也。引頌證　寒熱",
    "T41n1822_012:0621a07": "雨際中者。牒三際也　一月半已度者。謂雨",
    "T41n1822_012:0621a08": "月減一日。至第二月半已度。是第二月後",
    "T41n1822_012:0621a09": "半末缺一日。即是此方雨月減一日　於所",
    "T41n1822_012:0621a10": "餘半月。即是第二月後半月。此方亦有併小．",
    "T41n1822_012:0621a11": "併大．及潤月等。略而不論。",
    "T41n1822_012:0621a12": "論。如是已辯至今已當辯。已下第二有四",
    "T41n1822_012:0621a13": "行頌。明劫量　就中有三。一明大．小。第",
    "T41n1822_012:0621a14": "二明人。第三明災。此下第一明劫大．小。頌",
    "T41n1822_012:0621a15": "文可知。論曰至外器都盡。明壞劫也。",
    "T41n1822_012:0621a16": "頌中初明四劫。有壞劫。有成劫。有中劫。",
    "T41n1822_012:0621a17": "有大劫。此先釋壞劫。壞劫謂地獄有情不",
    "T41n1822_012:0621a18": "復生。至外器都盡。皆是壞劫。論。壞有",
    "T41n1822_012:0621a19": "二種至二外器壞者。復兩重二種。一壞有情",
    "T41n1822_012:0621a20": "中分二。二有情與器分二。總為四門。",
    "T41n1822_012:0621a21": "論。謂此世間至壞劫便至。明住劫後有壞",
    "T41n1822_012:0621a22": "劫也。住劫二十中劫者。謂刀．兵等中二十",
    "T41n1822_012:0621a23": "也。壞劫言等住者。於壞劫無刀．兵等劫。",
    "T41n1822_012:0621a24": "但住劫時等名等住劫。此即住．壞．空．成各",
    "T41n1822_012:0621a25": "二十劫。合八十中劫為一大劫。論。若",
    "T41n1822_012:0621a26": "時地獄至地獄已壞。已下釋趣壞也。就趣",
    "T41n1822_012:0621a27": "壞中。先釋地獄。二釋畜．鬼。三釋人趣。四",
    "T41n1822_012:0621a28": "釋天趣。此釋地獄。應生不生。名為壞劫。有",
    "T41n1822_012:0621a29": "情都盡名已壞也。論。諸有地獄至他方",
    "T41n1822_012:0621b01": "獄中。此世界中若不定者災後時受。或全不",
    "T41n1822_012:0621b02": "受。諸有定者。他方受也。今詳。地獄壞時不",
    "T41n1822_012:0621b03": "越中劫。論。由此准知至與人天同壞。",
    "T41n1822_012:0621b04": "此明第二畜．鬼壞。鬼本住處。即此洲下五百",
    "T41n1822_012:0621b05": "踰繕那。傍生在大海　言各先壞本處者。",
    "T41n1822_012:0621b06": "先壞畜生。後壞鬼趣。論。若時人趣至",
    "T41n1822_012:0621b07": "人趣已壞。此第三明人趣壞。壞劫之時三洲",
    "T41n1822_012:0621b08": "人。由法爾力等生於梵世。北俱盧人生欲",
    "T41n1822_012:0621b09": "天已後生梵世。定生欲天故。不能離染",
    "T41n1822_012:0621b10": "故。論。若時天趣至例同此說。第四明天",
    "T41n1822_012:0621b11": "趣壞。彼彼天中皆得離染。直生梵世不轉",
    "T41n1822_012:0621b12": "生也。論。乃至欲界至有情已壞。此下第",
    "T41n1822_012:0621b13": "二明界壞也。論。若時梵世至有情世",
    "T41n1822_012:0621b14": "間。第三有情世間壞。論。唯器世間至無",
    "T41n1822_012:0621b15": "遺灰燼。第四明世間壞。論。自地火焰",
    "T41n1822_012:0621b16": "至如應當知。明自地災。唯壞自地不壞他",
    "T41n1822_012:0621b17": "地。論。如是始從至總名壞劫。總結壞",
    "T41n1822_012:0621b18": "劫。論。所言成劫至成劫便至。大文第二",
    "T41n1822_012:0621b19": "明成劫也。從空劫後方有成劫。空．成二劫",
    "T41n1822_012:0621b20": "皆等住劫二十劫也　明成劫中復分有",
    "T41n1822_012:0621b21": "四。一明成次第。二明將成相。三明成外",
    "T41n1822_012:0621b22": "器。四明成有情。此下第一明次第也。",
    "T41n1822_012:0621b23": "論。一切有情至將成前相。此下第二明成相",
    "T41n1822_012:0621b24": "也。論。風漸增盛至外器世間。此下第三",
    "T41n1822_012:0621b25": "明成器也。論。初一有情至應知已滿。",
    "T41n1822_012:0621b26": "此第四明有情成也。論。此後復有至壽",
    "T41n1822_012:0621b27": "方漸減。大文第三明住劫　就中有五。一",
    "T41n1822_012:0621b28": "明成次第。二明初唯減。三明中下上。四",
    "T41n1822_012:0621b29": "明後唯增。五總結前。此即初也。從成有情",
    "T41n1822_012:0621c01": "世間十九中劫。人壽無量歲。漸下一有情至",
    "T41n1822_012:0621c02": "阿毘地獄名成劫已。自此已後人命漸減。",
    "T41n1822_012:0621c03": "論。此後十八至例皆如是。此第三明",
    "T41n1822_012:0621c04": "中間十八有增．減也。論。於十八後至",
    "T41n1822_012:0621c05": "名第二十劫。第四明後一劫唯增。此後一劫",
    "T41n1822_012:0621c06": "雖同十八。增至八萬。以增遲故同前上",
    "T41n1822_012:0621c07": "下。論。一切劫增至成已住劫。此即第",
    "T41n1822_012:0621c08": "五總結前也。論。所餘成壞至二十中劫。",
    "T41n1822_012:0621c09": "此明准住二十時量成．壞．空劫量同也。空",
    "T41n1822_012:0621c10": "之一劫更無別相。故不別釋。論。成中",
    "T41n1822_012:0621c11": "初劫至有情漸捨。明成．壞劫器。及有情時量",
    "T41n1822_012:0621c12": "別也　立世經說器及有情成．壞各十劫與",
    "T41n1822_012:0621c13": "此不同者。彼說。梵王先生十劫住後梵輔等",
    "T41n1822_012:0621c14": "次第生。故知梵輔已下十劫成也。若兼梵王",
    "T41n1822_012:0621c15": "十九劫成。梵王入成器中故十劫也。故知",
    "T41n1822_012:0621c16": "梵王劫壞後十劫獨住。論。如是所說至",
    "T41n1822_012:0621c17": "成大劫量。總八十成一大劫。論。劫性",
    "T41n1822_012:0621c18": "是何。問劫體也。論。謂唯五蘊。答劫體",
    "T41n1822_012:0621c19": "明無別法。即以彼時五蘊為體。不同外",
    "T41n1822_012:0621c20": "道別有時．方。婆沙一百四十五云。劫體是",
    "T41n1822_012:0621c21": "何。有說是色。如是說者晝夜等位無不皆是",
    "T41n1822_012:0621c22": "五蘊生滅。以此成劫。劫體亦然。劫既通三",
    "T41n1822_012:0621c23": "界時分。故用四蘊五蘊為性　若無色以",
    "T41n1822_012:0621c24": "四蘊為性。空劫即以二蘊為性。婆沙論云。",
    "T41n1822_012:0621c25": "何故名劫。劫是何義。答分別時分故分為",
    "T41n1822_012:0621c26": "劫。謂分別剎那．臘縛．牟呼栗多時分以成",
    "T41n1822_012:0621c27": "晝夜。分別晝夜時分以成半月．月．年。分別",
    "T41n1822_012:0621c28": "半月等時分以成於劫。以是分別時分中",
    "T41n1822_012:0621c29": "極故得總名聲。聲論師者言。分別位故說",
    "T41n1822_012:0622a01": "名為劫。所以者何。是分別有為法行中究竟",
    "T41n1822_012:0622a02": "位故。論。經說三劫至三劫無數。問。",
    "T41n1822_012:0622a03": "論累前大劫至三劫無數。答也。論。既",
    "T41n1822_012:0622a04": "稱無數何復言三。難也。論。非無數言至",
    "T41n1822_012:0622a05": "是其一數。答　阿僧企耶。此云無數。非無",
    "T41n1822_012:0622a06": "數言顯不可數。此是解脫經六十數中一數",
    "T41n1822_012:0622a07": "名也。論。云何六十。問。論。如彼經",
    "T41n1822_012:0622a08": "言至三劫無數。總結答也。論。何緣菩薩",
    "T41n1822_012:0622a09": "至方期佛果。問。菩薩何為而不速取二乘涅",
    "T41n1822_012:0622a10": "槃。而願長時以取菩提。論。如何不許",
    "T41n1822_012:0622a11": "至發長時願。答。無上菩提甚難得故。彼若不",
    "T41n1822_012:0622a12": "能發長時願修多苦行等不得菩提。是",
    "T41n1822_012:0622a13": "故定須發長時願。論。若餘方便至久",
    "T41n1822_012:0622a14": "修多苦行。此重問。若以無上大菩提果甚難",
    "T41n1822_012:0622a15": "得故。發長時願修多苦行。既有六十劫或",
    "T41n1822_012:0622a16": "三生方便。亦得涅槃出離於苦。何用為菩",
    "T41n1822_012:0622a17": "提久修多苦行。論。為欲利樂至求無",
    "T41n1822_012:0622a18": "上菩提。答。為利有情故。捨涅槃道以取",
    "T41n1822_012:0622a19": "菩提。論。濟他有情於己何益。問。濟他",
    "T41n1822_012:0622a20": "何益於己。苦行若斯。論。菩薩濟物至",
    "T41n1822_012:0622a21": "即為己益。答。菩薩悲心懷益物。既得成佛",
    "T41n1822_012:0622a22": "濟度眾生。遂己悲心即為己益。論。誰",
    "T41n1822_012:0622a23": "信菩薩有如是事。難。此事難信誰能信此。",
    "T41n1822_012:0622a24": "論。有懷潤己至此事非難信。答。汝懷潤",
    "T41n1822_012:0622a25": "己無大慈悲。於此事中實為難信。以己",
    "T41n1822_012:0622a26": "方人故不得信也。若無潤己有大慈悲。此",
    "T41n1822_012:0622a27": "事非難信。以他方己故。論。如有久習",
    "T41n1822_012:0622a28": "至如何不信。舉喻顯。如文可解。論。又",
    "T41n1822_012:0622a29": "如有情至如何不信復舉喻也。已上兩喻由",
    "T41n1822_012:0622b01": "數習故。論。又由種姓至別有自益。明",
    "T41n1822_012:0622b02": "種姓如是起悲願也。論。依如是義至",
    "T41n1822_012:0622b03": "他為己故。引頌證。就此頌中。前兩句下士",
    "T41n1822_012:0622b04": "者是異生。次兩句中士者是二乘。後四句上",
    "T41n1822_012:0622b05": "士是菩薩。",
    "T41n1822_012:0622b06": "論。如是已辯至為成劫位。自此已下。大文第",
    "T41n1822_012:0622b07": "二明人。第一明獨覺。第二明四輪王。第三",
    "T41n1822_012:0622b08": "明小王興。此之一頌第一明佛．獨覺。",
    "T41n1822_012:0622b09": "論曰至諸佛出現。明佛出時。八萬歲漸咸",
    "T41n1822_012:0622b10": "不剋定時即上八萬歲減半年等皆容出",
    "T41n1822_012:0622b11": "世。下至百年。百年已下無容佛出。准賢劫",
    "T41n1822_012:0622b12": "經第十云。拘留孫佛人壽四萬歲時出世。拘",
    "T41n1822_012:0622b13": "那含牟尼佛人壽三萬歲時出世。迦葉佛人",
    "T41n1822_012:0622b14": "壽二萬歲時出世。釋迦牟尼佛人壽百歲時",
    "T41n1822_012:0622b15": "出世。准西域記第六卷云。六萬．四萬．二萬．",
    "T41n1822_012:0622b16": "百歲。佛出世也。又准立世經第九云。二十",
    "T41n1822_012:0622b17": "小劫世界起成已住者幾多已過。幾多未過。",
    "T41n1822_012:0622b18": "八小劫已過。十一小劫未來。第九一劫現在",
    "T41n1822_012:0622b19": "未盡　准此經文。即今正當第九劫。即賢",
    "T41n1822_012:0622b20": "劫中四佛出世。以俱在此第九劫漸減位。",
    "T41n1822_012:0622b21": "應更詳檢。准此文。即前八劫中無佛出世。",
    "T41n1822_012:0622b22": "彌勒佛即當第十劫出。又准彌勒經八云。",
    "T41n1822_012:0622b23": "劫是刀兵劫。經云。於刀兵劫中。乃至今生",
    "T41n1822_012:0622b24": "此。又准此文。後唯有十一劫。更有九百九",
    "T41n1822_012:0622b25": "十六佛出。時恐太促。詳其賢劫。似是風劫。",
    "T41n1822_012:0622b26": "於六十四劫中此為第一劫。總六十四劫",
    "T41n1822_012:0622b27": "為一賢劫。於中千佛理且可然。應更詳",
    "T41n1822_012:0622b28": "檢。論。何緣增位無佛出耶。問。增位從",
    "T41n1822_012:0622b29": "下自上。增時總無出。論。有情樂增難",
    "T41n1822_012:0622c01": "教厭故。答。佛出本意令厭生死。樂漸漸減",
    "T41n1822_012:0622c02": "易起厭心。樂漸漸增難教厭故。論。何",
    "T41n1822_012:0622c03": "緣減百無佛出耶。問。減位百年已下。其苦轉",
    "T41n1822_012:0622c04": "增。何緣不教令厭也。論。五濁極增難",
    "T41n1822_012:0622c05": "可化故。答。減其百歲煩惱等增。慧念等減。",
    "T41n1822_012:0622c06": "極難化故。論。五濁者至五有情濁。乘",
    "T41n1822_012:0622c07": "便明五濁先列章門。後牒章釋。論。劫",
    "T41n1822_012:0622c08": "減將末至說名為濁。總釋濁名即是顯惡。",
    "T41n1822_012:0622c09": "居下澤穢。故名為濁。如濁水等。論。",
    "T41n1822_012:0622c10": "由前二濁至極被衰損。明前二濁為過速。",
    "T41n1822_012:0622c11": "由壽濁故衰損壽命。由劫濁故衰損資具。",
    "T41n1822_012:0622c12": "即劫末時資具衰損。論。由次二濁至出",
    "T41n1822_012:0622c13": "家善故。明次二濁為過患。由煩惱濁耽其",
    "T41n1822_012:0622c14": "欲樂損在家善。由其見濁妄為苦行損出",
    "T41n1822_012:0622c15": "家善。論。由後一濁至及無病故。明眾",
    "T41n1822_012:0622c16": "生濁。故令智慧念等悉被衰損。婆沙一百十",
    "T41n1822_012:0622c17": "三云。有情衰損者。謂劫初時。此贍部州。廣博",
    "T41n1822_012:0622c18": "嚴淨。多諸淳善福德有情。城邑次比。人民充",
    "T41n1822_012:0622c19": "滿。至劫末時唯餘萬人。准婆沙。衰",
    "T41n1822_012:0622c20": "損有情有二。一令劣惡。二令數少。惡是濁",
    "T41n1822_012:0622c21": "義。數少非濁義。如濁水．濁酒不以少故名",
    "T41n1822_012:0622c22": "濁。但以居下滓穢名濁。此論明有情濁",
    "T41n1822_012:0622c23": "故略不論少。論。獨覺出現通劫增減。",
    "T41n1822_012:0622c24": "第二明獨覺出時也。論。然諸獨覺至轉",
    "T41n1822_012:0622c25": "名獨勝。此下明二種獨覺。麟角喻。謂出無",
    "T41n1822_012:0622c26": "佛世獨一而出　部行獨覺。先是預流果聲",
    "T41n1822_012:0622c27": "聞。彼後無佛時進得勝果。故名獨覺。此是",
    "T41n1822_012:0622c28": "一釋。論。有餘說彼至得獨勝名。第二釋。",
    "T41n1822_012:0622c29": "先修聲聞順決擇分。後無佛時入於見道",
    "T41n1822_012:0623a01": "名獨覺也。論。由本事中至不應修苦",
    "T41n1822_012:0623a02": "行。引此文證是凡夫。聖人改斷戒取。",
    "T41n1822_012:0623a03": "不應修苦行。既修苦行證是異生。",
    "T41n1822_012:0623a04": "論。麟角喻者至麟角喻獨覺。此第二釋麟喻",
    "T41n1822_012:0623a05": "獨覺異部行。論。言獨覺者至不調他",
    "T41n1822_012:0623a06": "故。釋獨覺名有二義。一取至果時不稟至",
    "T41n1822_012:0623a07": "教。二已得果。復不覺於他。具此二義名為",
    "T41n1822_012:0623a08": "獨覺非因位不因教也。論。何緣獨覺",
    "T41n1822_012:0623a09": "言不調他。問。下有四難。論。非彼無能",
    "T41n1822_012:0623a10": "至無礙解故。第一難也。論。有能憶念",
    "T41n1822_012:0623a11": "至聖教理故。第二難也。論。有不可說至",
    "T41n1822_012:0623a12": "理神通故。第三難也。論。又不可說至",
    "T41n1822_012:0623a13": "對治道故。第四難也。論。雖有此理至無",
    "T41n1822_012:0623a14": "說希望故。下有三種理答。此第一理也。",
    "T41n1822_012:0623a15": "論。有知有情至難令逆流故。第二理也。",
    "T41n1822_012:0623a16": "論。又避攝眾生悕諠雜故。第三理也。",
    "T41n1822_012:0623a17": "論。輪王出世至何威何想。已下兩行頌第二",
    "T41n1822_012:0623a18": "明輪王　就中有五。一問何時。二問幾",
    "T41n1822_012:0623a19": "種種。三問幾俱。四問何威。五問何相。",
    "T41n1822_012:0623a20": "論曰至故無輪王。答出時也。論。此",
    "T41n1822_012:0623a21": "王由輪至名轉輪王。釋輪王得名。論。",
    "T41n1822_012:0623a22": "施設足中至王四州界。引施設足答幾種",
    "T41n1822_012:0623a23": "也。論。契經就勝至應知亦爾。通經。唯",
    "T41n1822_012:0623a24": "說金輪。理實餘輪王亦爾。論。輪王如佛",
    "T41n1822_012:0623a25": "至輪王亦爾。答上幾俱。論。應審思擇",
    "T41n1822_012:0623a26": "至為約一切界。問。乘茲便明有十方佛。此",
    "T41n1822_012:0623a27": "即問也。論。有說餘界至餘亦應爾。述有",
    "T41n1822_012:0623a28": "部等計。一佛普於一切十方皆能教化。故唯",
    "T41n1822_012:0623a29": "一佛無二三等。若於一處有情難化佛不",
    "T41n1822_012:0623b01": "能化。餘佛於中亦不能化。故無多佛。",
    "T41n1822_012:0623b02": "論。又世尊告至唯一如來。此則復引聖教",
    "T41n1822_012:0623b03": "證也。論。若爾何緣至得自在轉。大眾部",
    "T41n1822_012:0623b04": "等引經難。若謂一佛普於一切十方世界",
    "T41n1822_012:0623b05": "皆得自在。何故經說我今於此三千大千",
    "T41n1822_012:0623b06": "得自在轉。而不言餘世界轉也。論。彼",
    "T41n1822_012:0623b07": "有蜜意。有部等答。論。蜜意者何。大眾",
    "T41n1822_012:0623b08": "部等問。論。謂若世尊至例此應知。有部",
    "T41n1822_012:0623b09": "等答。論。有餘部師至出現世間。有餘大",
    "T41n1822_012:0623b10": "眾部等師計也。論。所以者何。徵所以。",
    "T41n1822_012:0623b11": "論。有多菩薩至有無邊佛現。大眾部等",
    "T41n1822_012:0623b12": "釋所以有多菩薩修菩薩行。理許多人得",
    "T41n1822_012:0623b13": "成於佛。一界一佛理且可然。多界多佛何",
    "T41n1822_012:0623b14": "理能遮。論。若唯一佛至此事頓成。反難",
    "T41n1822_012:0623b15": "釋也。論。是故問時定有多佛。總結成",
    "T41n1822_012:0623b16": "也。論。然彼所引至一界多界。反問通",
    "T41n1822_012:0623b17": "經。論。若說多界至別界佛耶。引輪王",
    "T41n1822_012:0623b18": "為例。輪王說唯一。餘界有輪王。如來雖說",
    "T41n1822_012:0623b19": "一。豈遮餘界有。論。佛出世間至及決",
    "T41n1822_012:0623b20": "定勝道。此重難。多佛出世有多吉祥。多所",
    "T41n1822_012:0623b21": "利益。因何。不許有多如來俱時出世。",
    "T41n1822_012:0623b22": "論。若爾何故至俱時出現。難。若以多佛",
    "T41n1822_012:0623b23": "出有多利益。即令多界中有多佛出世。既",
    "T41n1822_012:0623b24": "佛出世有多吉詳。因何。不許一界多佛。",
    "T41n1822_012:0623b25": "論。以無用故至饒益一切。答也。答中有",
    "T41n1822_012:0623b26": "四。此即初也。論。又願力故至為眼為",
    "T41n1822_012:0623b27": "道等。第二理也。論。又令敬重至便深",
    "T41n1822_012:0623b28": "敬重。第三理也。論。又令速行至無二佛",
    "T41n1822_012:0623b29": "現。第四理。并結總也。論。如是所說至",
    "T41n1822_012:0623c01": "剋勝便止。明四輪王威差別。此是第一金輪",
    "T41n1822_012:0623c02": "王　就中有二。一異。二同。此辯威異。",
    "T41n1822_012:0623c03": "論。一切輪王至定得生天。第二同也。雖現",
    "T41n1822_012:0623c04": "威有異。以同無傷害。十善化生。故定生天。",
    "T41n1822_012:0623c05": "論。經說輪王至主兵臣寶。此第五答何",
    "T41n1822_012:0623c06": "相問。相有二種。一依寶相。即七寶為相。二",
    "T41n1822_012:0623c07": "內身相。此即七寶相　就中有二。先列名。",
    "T41n1822_012:0623c08": "後問答。此即初也。論。象等五寶至生他",
    "T41n1822_012:0623c09": "有情。後問答中此即問也。七寶之中殊寶．",
    "T41n1822_012:0623c10": "輪寶非有情攝。可由輪王自業招得。象等",
    "T41n1822_012:0623c11": "五寶既是有情。各由自業。如何輪王能感七",
    "T41n1822_012:0623c12": "寶。論。非他有情至乘自業起。答。五寶",
    "T41n1822_012:0623c13": "雖是有情數攝各自業生。然一由有與轉輪",
    "T41n1822_012:0623c14": "聖王相繫屬業故。輪王出此寶方生。然餘輪",
    "T41n1822_012:0623c15": "王輪寶既劣。餘寶亦劣。論。如是所說至",
    "T41n1822_012:0623c16": "大士相殊。此明轉輪王身相。一切輪王皆悉",
    "T41n1822_012:0623c17": "並有三十二相。四王既異相有勝劣。",
    "T41n1822_012:0623c18": "論。若爾輪王與佛何異。問也。論。佛大士",
    "T41n1822_012:0623c19": "相至故有差別。答　處正。謂當其處。如千",
    "T41n1822_012:0623c20": "福輪相。正當足下　明。謂分明。如千福",
    "T41n1822_012:0623c21": "相明顯　圓。謂圓滿。謂千福等具足。毘婆",
    "T41n1822_012:0623c22": "沙云施設論說。贍部州邊於大海際有轉輪",
    "T41n1822_012:0623c23": "王路廣踰繕那。諸轉輪王若不出世。水所",
    "T41n1822_012:0623c24": "覆沒無能遊履。若出世時海水咸一踰繕",
    "T41n1822_012:0623c25": "那此路乃現。底布金沙。旃檀香水自然灑",
    "T41n1822_012:0623c26": "洞。輪王每欲巡此州時。導從四軍。而遊此",
    "T41n1822_012:0623c27": "路。",
    "T41n1822_012:0623c28": "論。劫初人眾為有王無。已下一行頌。第三明",
    "T41n1822_012:0623c29": "劫初時小王等也。論曰至長壽久住。此",
    "T41n1822_012:0624a01": "明未食段時也。論。有如是類至從茲",
    "T41n1822_012:0624a02": "出現。自此已下漸食段食無有光明。日．月",
    "T41n1822_012:0624a03": "火明此時出現。自此已前食地味也。",
    "T41n1822_012:0624a04": "論。由涉耽味至競耽食之。第二明食地皮",
    "T41n1822_012:0624a05": "餅。論。地餅復隱至林藤出現。第三明",
    "T41n1822_012:0624a06": "食林藤食。論。競耽食故至以充所食。",
    "T41n1822_012:0624a07": "第四明食香稻食。論。此食麁故至男",
    "T41n1822_012:0624a08": "女根生。從此已後有男．女根。論。由二",
    "T41n1822_012:0624a09": "根殊至初發此時。自此已後有非梵行。",
    "T41n1822_012:0624a10": "論。爾時諸人至始於此時。自此已後有盜",
    "T41n1822_012:0624a11": "業道。論。為欲遮防至剎帝利名。明有",
    "T41n1822_012:0624a12": "主也　剎帝利。此云田主。論。大眾欽",
    "T41n1822_012:0624a13": "承至此王為首。明立主德名大　三末多。此",
    "T41n1822_012:0624a14": "云共許。論。時人或有至婆羅門名。自",
    "T41n1822_012:0624a15": "此已後有二姓也。論。後時有王至始",
    "T41n1822_012:0624a16": "於此時。明有殺業道。論。時有罪人至",
    "T41n1822_012:0624a17": "此時為首。明有虛誑語。",
    "T41n1822_012:0624a18": "論。於劫咸位至其相云何。自此已下。大文",
    "T41n1822_012:0624a19": "第三明災　就中有二。第一明小三災。第",
    "T41n1822_012:0624a20": "二明大三災。此即第一明小三災。論",
    "T41n1822_012:0624a21": "曰至中劫末起。明起時也。此諸災患由二",
    "T41n1822_012:0624a22": "為本。謂耽異食及性懶墮。由此煩惱故",
    "T41n1822_012:0624a23": "劫漸減有小三災。論。三災者至三飢",
    "T41n1822_012:0624a24": "饉。列名也。論。謂中劫末至互相殘害。",
    "T41n1822_012:0624a25": "此釋第一刀兵劫名也。論。又中劫末至",
    "T41n1822_012:0624a26": "難可救療。此釋第二疾疫劫。論。又中",
    "T41n1822_012:0624a27": "劫末至白骨運籌。第三飢饉劫也。論。由",
    "T41n1822_012:0624a28": "二種因至名有聖集。此釋聚集有二因。",
    "T41n1822_012:0624a29": "論。言有白骨至煎計飲之。此釋白骨有",
    "T41n1822_012:0624b01": "二因。論。有運籌言至以濟餘命。此釋",
    "T41n1822_012:0624b02": "運籌有二因。論。然有至教至飢饉災",
    "T41n1822_012:0624b03": "起。述三善因離三災也。論。此三災起",
    "T41n1822_012:0624b04": "至人壽漸增。此述三災住時分也。刀兵最",
    "T41n1822_012:0624b05": "速。飢饉最長時。皆言七者。三災起時法爾如",
    "T41n1822_012:0624b06": "此。論。東西二洲至北洲總無。述災四",
    "T41n1822_012:0624b07": "洲唯贍部也。",
    "T41n1822_012:0624b08": "論。前說火災焚燒世界。已下兩頌第二明大",
    "T41n1822_012:0624b09": "三災。論曰至由風相繫。此述能壞三",
    "T41n1822_012:0624b10": "災別也。論。此三災刀至亦無餘在。述",
    "T41n1822_012:0624b11": "所壞器極微亦盡。婆沙一百三十三說。火災",
    "T41n1822_012:0624b12": "起時。有說七日先隱持雙。先有一日出。世",
    "T41n1822_012:0624b13": "界壞時後六日漸出便壞世界。有說一日分",
    "T41n1822_012:0624b14": "為七日。有說一日成七倍勢有說七日先",
    "T41n1822_012:0624b15": "藏地下後漸出現。如是說者有情類業增上",
    "T41n1822_012:0624b16": "力令世間成。至劫末時業力盡故。隨於近",
    "T41n1822_012:0624b17": "處有災火生。乃至梵宮皆被焚燒　水災",
    "T41n1822_012:0624b18": "起時。有說三定邊雨熱灰水能壞世界。有說",
    "T41n1822_012:0624b19": "從下水輪踊出。如是說者諸有情類業增上",
    "T41n1822_012:0624b20": "力令世界成。至劫末時業力盡故。隨於近",
    "T41n1822_012:0624b21": "處有災水生。由彼因緣世界便壞　風災",
    "T41n1822_012:0624b22": "起時。有說從四定邊風起能壞世界。有說",
    "T41n1822_012:0624b23": "從下風輪有猛風起。如是說者諸有情類",
    "T41n1822_012:0624b24": "業增上力令世界成。至劫末時業力盡故。",
    "T41n1822_012:0624b25": "隨於近處有災風生。至遍淨天皆被散",
    "T41n1822_012:0624b26": "壞　此論三災多非婆沙正義。論師意別。",
    "T41n1822_012:0624b27": "論。一類外道至餘極微在。自此已下破勝",
    "T41n1822_012:0624b28": "論也。彼外道計執極微常。彼謂劫壞但壞",
    "T41n1822_012:0624b29": "麁色。爾時猶有餘祖常微。論。何緣彼",
    "T41n1822_012:0624c01": "執猶有餘極微。論主徵也。論。勿復麁",
    "T41n1822_012:0624c02": "色生無種子故。勝論答。彼執。劫壞壞餘麁",
    "T41n1822_012:0624c03": "色。祖極微散在虛空中。然在空中各各別",
    "T41n1822_012:0624c04": "住。劫將成時。兩兩和合生一子微。量等父．",
    "T41n1822_012:0624c05": "母。又微和合共生一孫極微。等二子微如",
    "T41n1822_012:0624c06": "是乃至展轉成器世間。根本以最極細祖",
    "T41n1822_012:0624c07": "微為種。若此祖微亦令盡者。後子等微生",
    "T41n1822_012:0624c08": "即無種。論。豈不前說至風為種子。論主",
    "T41n1822_012:0624c09": "述自家。有二種子。一業所生風。二災頂風",
    "T41n1822_012:0624c10": "也。業風如前釋。頂風如後釋。既有此種何",
    "T41n1822_012:0624c11": "用細微。論。有化地部至飄種成此。",
    "T41n1822_012:0624c12": "述化地部計。正理論云。風中具有種子細",
    "T41n1822_012:0624c13": "物。為同類因引麁物起。論。雖爾不許",
    "T41n1822_012:0624c14": "至親所引起。此是外道述自計也。如前所",
    "T41n1822_012:0624c15": "引三種種子。皆是前後為同類因。如種子芽",
    "T41n1822_012:0624c16": "等。外道宗計。不許種與芽為親因。芽分生",
    "T41n1822_012:0624c17": "芽。種分生種。為親因也。論。若爾芽等",
    "T41n1822_012:0624c18": "從何而生。論主反問勝論。芽不從種生許",
    "T41n1822_012:0624c19": "從何生。論。從自分生至從極微生。勝",
    "T41n1822_012:0624c20": "論答。即芽有麁色．細色．乃至極微。從極微",
    "T41n1822_012:0624c21": "生細色生麁色也。論。於芽等生中種",
    "T41n1822_012:0624c22": "等有何力。論主反問勝論。若芽生時從自",
    "T41n1822_012:0624c23": "分生。種等於芽有何力用。既無力用。何名",
    "T41n1822_012:0624c24": "為種。論。除能引集至生芽等力。勝論",
    "T41n1822_012:0624c25": "答。由種子故令芽極微聚集而住。更無有",
    "T41n1822_012:0624c26": "力。論。何緣定作如是執耶。論主反問",
    "T41n1822_012:0624c27": "勝論執意。論。從立類生定不應理。勝",
    "T41n1822_012:0624c28": "論答。論。不應何理。論主問。論。應",
    "T41n1822_012:0624c29": "無定故。此勝論反難。論主種中地大與芽地",
    "T41n1822_012:0625a01": "大二類雖別而許相生。既異類相生應無",
    "T41n1822_012:0625a02": "有定。故麥種．穀芽亦是異類。應麥種中大",
    "T41n1822_012:0625a03": "生穀等芽。論。功能定故無不定失。論",
    "T41n1822_012:0625a04": "主答。麥種於麥芽雖是異類。相望有力。功",
    "T41n1822_012:0625a05": "能定故。不生穀芽。論。如聲熟變等從",
    "T41n1822_012:0625a06": "異類定生。此即論主引喻顯也。如絲．竹．土．",
    "T41n1822_012:0625a07": "草與聲異類。所變清．濁之聲。決定無不定",
    "T41n1822_012:0625a08": "也。如火．土與食．鐵俱是異類。火然能熟",
    "T41n1822_012:0625a09": "食變鐵。土即不能。豈非決定。論。德",
    "T41n1822_012:0625a10": "法有殊實法不爾。勝論救。聲乃熟變是其德",
    "T41n1822_012:0625a11": "句。熱．及合．離亦德句攝。種中地．火．及芽．",
    "T41n1822_012:0625a12": "地大。並是實句。因合有聲因熱熟變。並是",
    "T41n1822_012:0625a13": "德法異類相生。與實法殊。地等實法唯生",
    "T41n1822_012:0625a14": "同類。論。現見實法至縷生衣等。勝論指",
    "T41n1822_012:0625a15": "事釋也。藤生於支。縷生於衣。必同類生不",
    "T41n1822_012:0625a16": "變異類。論。此非應理。論主非所引",
    "T41n1822_012:0625a17": "喻。論。非理者何。勝論外道問非理也。",
    "T41n1822_012:0625a18": "論。引不極成為能立故。即論主答非理。",
    "T41n1822_012:0625a19": "我宗不許藤生於支縷生於衣。既不共許。",
    "T41n1822_012:0625a20": "不是極成。宗為所立。喻為能立。引不共許",
    "T41n1822_012:0625a21": "縷生衣等為能立故。論。令此所引何",
    "T41n1822_012:0625a22": "不極成。勝論外道反問論主。論。非許",
    "T41n1822_012:0625a23": "藤支至如蟻行等。論主答也。如蟻之與行。",
    "T41n1822_012:0625a24": "樹之與林。人之與軍。即是蟻等於安布差",
    "T41n1822_012:0625a25": "別位中。立以異名。非別有體藤縷衣亦復",
    "T41n1822_012:0625a26": "如是。如何說縷等能生於衣等。論。云",
    "T41n1822_012:0625a27": "何知爾。勝論云。何知縷衣如蟻行等。",
    "T41n1822_012:0625a28": "論。一縷合中至唯得縷故。論主答。現見於行",
    "T41n1822_012:0625a29": "之內一蟻合曾不得行。亦現見一縷合中曾",
    "T41n1822_012:0625b01": "不得衣唯得縷故。故知離縷之外無別衣",
    "T41n1822_012:0625b02": "體。即合眾縷以為衣也。論。有誰為障",
    "T41n1822_012:0625b03": "令不得衣。反問勝論。於一縷上有何物為",
    "T41n1822_012:0625b04": "障令但見縷而不見衣。論。若一縷中",
    "T41n1822_012:0625b05": "至有衣分無衣。牒救破也。若是一縷中無全",
    "T41n1822_012:0625b06": "衣故不見衣者。即應一縷上有衣一分無",
    "T41n1822_012:0625b07": "全衣。論。應許全衣至有分名衣。縱立",
    "T41n1822_012:0625b08": "衣分。奪破全衣。全衣即是衣分成故還如蟻",
    "T41n1822_012:0625b09": "等。論。又如何知衣分異縷。此中又破",
    "T41n1822_012:0625b10": "有衣分也。世所現見。一縷之上但見其縷",
    "T41n1822_012:0625b11": "不見衣分。又如何知衣分異縷。非即以縷",
    "T41n1822_012:0625b12": "為衣分耶。論。若謂衣要待多所依合。",
    "T41n1822_012:0625b13": "牒轉救也。勝論救云。一縷合時未有衣。要",
    "T41n1822_012:0625b14": "待多縷以為所依。故如子．孫微獨一無",
    "T41n1822_012:0625b15": "如用百千常微生一大色。於其前位此色",
    "T41n1822_012:0625b16": "不生。論。於唯多經合應亦得衣。論主",
    "T41n1822_012:0625b17": "破。若若要多縷合即應得衣。不須緯。因",
    "T41n1822_012:0625b18": "何多經同聚而不見衣。論。或應畢竟",
    "T41n1822_012:0625b19": "無得衣理。論主又破前并遮轉救。若謂由",
    "T41n1822_012:0625b20": "此經．緯共成故。墮闕一分即不得衣。即",
    "T41n1822_012:0625b21": "應畢竟無得衣理。論。中及餘邊不對",
    "T41n1822_012:0625b22": "根故。論主出畢竟不得衣所以。如多絲成",
    "T41n1822_012:0625b23": "衣之中。縷．及表．裏不同。必不俱見。即應",
    "T41n1822_012:0625b24": "畢竟無得衣時。論。若謂漸次皆可對",
    "T41n1822_012:0625b25": "根。牒轉救也。中及表．裏雖不同時。若漸次",
    "T41n1822_012:0625b26": "者皆可見故。論。則應眼身至得有分衣",
    "T41n1822_012:0625b27": "故。論主破。若如此救。即不可言見觸衣",
    "T41n1822_012:0625b28": "也。眼．身無時得全分故。論。故即於諸",
    "T41n1822_012:0625b29": "分至如旋火輪論主自述宗義。如旋火輪",
    "T41n1822_012:0625c01": "於相續位非輪。輪覺離其火外無別有",
    "T41n1822_012:0625c02": "輪。即於諸分漸次了別。而實無別有分衣",
    "T41n1822_012:0625c03": "故起有分覺。論。謂若離續縷至不可",
    "T41n1822_012:0625c04": "得故。重釋離縷無別衣也。謂縷上有青．黃",
    "T41n1822_012:0625c05": "等色。毛[疊*毛]等類。御寒業等用。別有衣上色．",
    "T41n1822_012:0625c06": "類．業別不可得故。若衣與縷體性別者。即",
    "T41n1822_012:0625c07": "應三種。亦應各別。既三無別。故知無別。",
    "T41n1822_012:0625c08": "同旋火輪。論。若錦衣上至從異類起。",
    "T41n1822_012:0625c09": "又牒計也。若以錦上色．類．業等屬於衣",
    "T41n1822_012:0625c10": "者。即衣實是一。縷實有種種異。即應衣實",
    "T41n1822_012:0625c11": "法從種種異類縷實法生。違自宗也。即違",
    "T41n1822_012:0625c12": "前立德法可爾實法不然。若衣無實。色等",
    "T41n1822_012:0625c13": "依何起也。論。一一縷色等無種種異故。",
    "T41n1822_012:0625c14": "結上過也。錦有分衣有種種色。一一之縷",
    "T41n1822_012:0625c15": "無種種色。衣．縷不同。縷生衣故證實從異",
    "T41n1822_012:0625c16": "類生也。論。或於一分至由彼顯衣故。",
    "T41n1822_012:0625c17": "又重破。錦有分衣眾色共成。一分唯有自色",
    "T41n1822_012:0625c18": "等故。而即於一分應不見錦衣。錦衣由",
    "T41n1822_012:0625c19": "彼眾色成。於一分處無眾色故。論。或",
    "T41n1822_012:0625c20": "即彼分至異色等相故。又重破。錦衣既是眾",
    "T41n1822_012:0625c21": "色共為。一分錦衣應有眾色之相。論。",
    "T41n1822_012:0625c22": "彼許有分至甚為靈異。又破彼轉計。若謂有",
    "T41n1822_012:0625c23": "分全衣體唯是一。而有種種色。種種類。種種",
    "T41n1822_012:0625c24": "業用殊者。多．一相違。甚為靈異。論。又",
    "T41n1822_012:0625c25": "於一火至應不得成。又破勝論計。彼計。光明",
    "T41n1822_012:0625c26": "遍一窟中。有一麁色遍於室內。衣亦復爾。",
    "T41n1822_012:0625c27": "隨衣大．小一色遍衣。今破光明衣亦隨破。",
    "T41n1822_012:0625c28": "如一光明界分之中。近即明熱。遠便闇冷。",
    "T41n1822_012:0625c29": "既同一體。如何不同。論。各別極微至可",
    "T41n1822_012:0626a01": "現根證。論主述自宗。各別一一極微根不能",
    "T41n1822_012:0626a02": "取名為越根而眾微共集可現根證。現根",
    "T41n1822_012:0626a03": "證時離微。更無別麁色也。論。如彼所",
    "T41n1822_012:0626a04": "宗至合能發識。引外宗證。如彼宗中多微",
    "T41n1822_012:0626a05": "合故共生一果。別則不生。或如眼．境等合",
    "T41n1822_012:0626a06": "能生眼識。別則不生。我宗由多微合故識．",
    "T41n1822_012:0626a07": "根能取。別不能取。論。又如翳目至便",
    "T41n1822_012:0626a08": "無見能。又引世間共許證也。論。極微",
    "T41n1822_012:0626a09": "對根理亦應爾。總結成。理亦同彼合能生果",
    "T41n1822_012:0626a10": "根．境生識。及如散髮翳目見也。論。又",
    "T41n1822_012:0626a11": "即於色等至極微亦壞。明色即是極微。色壞",
    "T41n1822_012:0626a12": "極微壞也。論。極微實攝至定俱時滅。外",
    "T41n1822_012:0626a13": "道救。極微實句攝。色是德句攝。實．德體殊。",
    "T41n1822_012:0626a14": "異體不應定俱時滅。論。此二體別至",
    "T41n1822_012:0626a15": "故非體別。論主破體別有。文有三重。此第",
    "T41n1822_012:0626a16": "一也。若謂地大極微是實。色是德攝。二體",
    "T41n1822_012:0626a17": "別者。因何共審觀時。不見地等外有別色",
    "T41n1822_012:0626a18": "也。論。又彼宗中至寧異色觸。第二破彼",
    "T41n1822_012:0626a19": "宗。自云。地等實句眼見。身觸。色德亦眼見。",
    "T41n1822_012:0626a20": "觸德亦身觸。實之與德色．觸何異。論。",
    "T41n1822_012:0626a21": "又燒毛[疊*毛]至形量等故。第三破也。毛謂羊毛",
    "T41n1822_012:0626a22": "等。[疊*毛]謂白[疊*毛]等。花謂紅花等。此三種實句體",
    "T41n1822_012:0626a23": "別形量相似。德不同毛黑．[疊*毛]白．花紅。未被",
    "T41n1822_012:0626a24": "燒時由色別。故知三種異生毛等三覺。被",
    "T41n1822_012:0626a25": "燒已後。同一黑色。形量同故。既不記識毛．",
    "T41n1822_012:0626a26": "[疊*毛]等異。故知德外無別實也。若謂實外有",
    "T41n1822_012:0626a27": "別德者。毛等三物未燒之時。實．德俱異。被",
    "T41n1822_012:0626a28": "燒已去德同實異。雖德是同實有異故。實",
    "T41n1822_012:0626a29": "又眼．身所得。因何不能記識毛．[疊*毛]等異。故",
    "T41n1822_012:0626b01": "知離色無別異也。論。猶如行伍至不",
    "T41n1822_012:0626b02": "記識故。引喻。由兩行。一行是瓶。一行是瓫。",
    "T41n1822_012:0626b03": "同一鴿毛。由觀瓶．瓫形別記識不同。若不",
    "T41n1822_012:0626b04": "觀形。唯著鴿毛。即不能記識兩行有別。",
    "T41n1822_012:0626b05": "毛．[疊*毛]．紅花亦爾。被燒已後。由色同不可",
    "T41n1822_012:0626b06": "記別。形復無異故不記別。若形有別可",
    "T41n1822_012:0626b07": "記別也。論。誰當採錄至廣諍應止。可",
    "T41n1822_012:0626b08": "解。論。此三災頂至名彼災頂。此明三",
    "T41n1822_012:0626b09": "頂。論。何緣下三定至遭是外災明下",
    "T41n1822_012:0626b10": "定災及所以也。正理云。第二靜慮喜受為內",
    "T41n1822_012:0626b11": "災。與輕安俱潤澤如水。故遍身麁重由此",
    "T41n1822_012:0626b12": "皆除。故經說苦根第二定滅。乃至。亦由滅",
    "T41n1822_012:0626b13": "苦所依識身。故說苦根二靜慮滅。雖生上",
    "T41n1822_012:0626b14": "地識身容現前。隨欲不行。自在故無過。",
    "T41n1822_012:0626b15": "然經言滅苦。據正入定時。初靜慮中猶有",
    "T41n1822_012:0626b16": "尋．伺無增上喜不言苦滅　又云。故初",
    "T41n1822_012:0626b17": "靜慮內具三災。外亦具遭三災所壞。第二",
    "T41n1822_012:0626b18": "靜慮內有二災。故外亦遭二災所壞。第三",
    "T41n1822_012:0626b19": "靜慮內唯一災。故外但遭一災所壞(身麁重是",
    "T41n1822_012:0626b20": "苦根本。第二定輕安能除。故言苦根滅也)。論。何緣不立至地還",
    "T41n1822_012:0626b21": "違地。明地大非災所以。論。第四靜慮",
    "T41n1822_012:0626b22": "至所不及故。明第四定無外災所以。",
    "T41n1822_012:0626b23": "論。有說彼地至更往餘處。此第二師釋。正理",
    "T41n1822_012:0626b24": "論云。毘婆沙師說。第四定攝淨居天故。災不",
    "T41n1822_012:0626b25": "能損。由彼不可生無色天。亦復不應更",
    "T41n1822_012:0626b26": "往餘處。由此證餘界無淨居天。若餘世界",
    "T41n1822_012:0626b27": "中有淨居者。應如地獄移往他方。寧說不",
    "T41n1822_012:0626b28": "應更往餘處。下三天處。由淨居天威力攝",
    "T41n1822_012:0626b29": "持。故無災壞。無容一地處少不同。便有",
    "T41n1822_012:0626c01": "為災壞．不壞別。論。若爾彼地至體亦",
    "T41n1822_012:0626c02": "非常。問答第四定器常．無常也。婆沙一百",
    "T41n1822_012:0626c03": "三十四云。問第四靜慮地若無邊災所不",
    "T41n1822_012:0626c04": "及。豈非常住。答剎那無常故無此失。有說",
    "T41n1822_012:0626c05": "第四靜慮地中宮殿所依俱是無常。謂彼宮",
    "T41n1822_012:0626c06": "地隨彼諸天生時死時俱起沒故。此說非",
    "T41n1822_012:0626c07": "理。所以者何。應無有情共器業故。由此",
    "T41n1822_012:0626c08": "如前所說者(准此。即非與宮殿等同生滅也)。正理二十一解無",
    "T41n1822_012:0626c09": "雲天云已下空中天所居地。如雲蜜合故",
    "T41n1822_012:0626c10": "說名雲。此上諸天。更無雲地。在無雲首故",
    "T41n1822_012:0626c11": "說無雲　第四定地各別不違。諸論皆同。說",
    "T41n1822_012:0626c12": "滅不同。論意各別。此論所說。是婆沙後釋。",
    "T41n1822_012:0626c13": "評家義意論將此為非難故。諸天宮殿。理",
    "T41n1822_012:0626c14": "是隨身。亦共業感。若不爾者。應無來往相",
    "T41n1822_012:0626c15": "過。宮殿受用之理。論。所說三災云何次",
    "T41n1822_012:0626c16": "第。已下明三災起之次第。先問後答。此即問",
    "T41n1822_012:0626c17": "也。論。要先無間至一風災起。答文可",
    "T41n1822_012:0626c18": "解。論。何緣如是。問所以。論。由彼",
    "T41n1822_012:0626c19": "有情至六十四劫。已下答。由上地因勝所感",
    "T41n1822_012:0626c20": "身壽。其量次長。所感外器。亦漸久住。此即善",
    "T41n1822_012:0626c21": "順施設足文。第三禪遍淨天。壽六十四劫。七",
    "T41n1822_012:0626c22": "火．一水。總七七火。七水。後七火．一風。七九",
    "T41n1822_012:0626c23": "六十三。并一風災有六十四。第六十四雖",
    "T41n1822_012:0626c24": "缺二十二中劫。據全說故言六十四。此天",
    "T41n1822_012:0626c25": "劫初成時。最初生容壽六十四劫。於後生",
    "T41n1822_012:0626c26": "者皆不得也。若有定業應移餘界。",
    "T41n1822_012:0626c27": "俱舍論疏卷第十二",
    "T41n1822_012:0626c28": "(本奧云)初校額田部白麻呂",
    "T41n1822_012:0626c29": "移唐草本寫校畢",
    "T41n1822_012:0627a01": "再校葛城首麻呂",
    "T41n1822_012:0627a02": "保延三年十一月十日夜點了",
    "T41n1822_012:0627a03": "非人老法師"
}