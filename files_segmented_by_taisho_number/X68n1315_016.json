{
    "X68n1315_016:0100b01": "古尊宿語錄卷第十六",
    "X68n1315_016:0100b03": "　　雲門匡真禪師廣錄中",
    "X68n1315_016:0100b04": "門人明識大師賜紫　守堅　集",
    "X68n1315_016:0100b05": "室中語要",
    "X68n1315_016:0100b06": "師示眾云。盡十方世界．乾坤大地。以拄杖一畫。百雜",
    "X68n1315_016:0100b07": "碎。三乘十二分教。達磨西來。放過即不可。若不放過。",
    "X68n1315_016:0100b08": "不消一喝。",
    "X68n1315_016:0100b09": "師示眾云。西天二十八祖．唐土六祖．天下老和尚。總",
    "X68n1315_016:0100b10": "在拄杖頭上。直饒會得倜儻分明。祇在半途。若不放",
    "X68n1315_016:0100b11": "過。盡是野狐精。　師一日云。古來老宿皆為慈悲之故。",
    "X68n1315_016:0100b12": "有落草之談。隨語識人。若是出草之談。即不與麼。若",
    "X68n1315_016:0100b13": "與麼。便有重話會語。不見仰山和尚問僧。近離甚處。",
    "X68n1315_016:0100b14": "僧云。廬山。仰山云。曾遊五老峯麼。僧云。不曾遊。仰山",
    "X68n1315_016:0100b15": "云。闍棃不曾遊山。　師云。此語皆為慈悲之故。有落草",
    "X68n1315_016:0100b16": "之談。　師有時云。若言即心即佛。權且認奴作郎。生死",
    "X68n1315_016:0100b17": "涅槃。恰似斬頭覓活。若說佛說祖。佛意祖意。大似將",
    "X68n1315_016:0100b18": "木槵子換却你眼睛相似。　舉。古云。聞聲悟道。見色明",
    "X68n1315_016:0100b19": "心。　師云。作麼生是聞聲悟道。見色明心。乃云。觀世音",
    "X68n1315_016:0100b20": "菩薩將錢來買餬餅。放下手云。元來祇是饅頭。　師有",
    "X68n1315_016:0100b21": "時云。燈籠是你自己。把鉢盂噇飯。飯不是你自己。　有",
    "X68n1315_016:0100b22": "僧便問。飯是自己時如何。　師云。者野狐精。三家村裏",
    "X68n1315_016:0100b23": "漢。復云。來。來。不是你道飯是自己。　僧云。是。　師云。驢年",
    "X68n1315_016:0100b24": "夢見三家村裏漢。　師有時云。真空不壞有。真空不異",
    "X68n1315_016:0100c01": "色。　僧便問。作麼生是真空。　師云。還聞鐘聲麼。　僧云。此",
    "X68n1315_016:0100c02": "是鐘聲。　師云。驢年夢見麼。　舉。踈山和尚問僧。什麼處",
    "X68n1315_016:0100c03": "來。僧云。嶺中來。山云。曾到雪峯麼。僧云。曾到。山云。我",
    "X68n1315_016:0100c04": "已前到時。是事不足。如今作麼生。僧云。如今足也。山",
    "X68n1315_016:0100c05": "云。粥足。飯足。僧無語。　師云。粥足飯足。　舉。孚上座參雪",
    "X68n1315_016:0100c06": "峰。峰聞。乃集眾。孚到法堂上。顧視。雪峰便下看。知事",
    "X68n1315_016:0100c07": "明日。却上禮拜云。某甲昨日觸忤和尚。峰云。知是般",
    "X68n1315_016:0100c08": "事便休。　時有僧問師。作麼生是觸忤和尚處。師便打。",
    "X68n1315_016:0100c09": "　舉。僧問資福。古人拈槌豎拂。意旨如何。福云。古人與",
    "X68n1315_016:0100c10": "麼那。僧云。拈槌豎拂又作麼生。福便喝出。　師云。古人",
    "X68n1315_016:0100c11": "是什麼眼目。　僧云。和尚作麼生。　師云。驢年會麼。僧無",
    "X68n1315_016:0100c12": "對。　師復召僧。來。來。僧近前。師以拂子驀口打。　舉。三平",
    "X68n1315_016:0100c13": "頌云。即此見聞非見聞。　師云。喚什麼作見聞。　無餘聲",
    "X68n1315_016:0100c14": "色可呈君。　師云。有什麼口頭聲色。　箇中若了全無事。",
    "X68n1315_016:0100c15": "　師云。有什麼事。　體用無妨分不分。　師云。語是體。體是",
    "X68n1315_016:0100c16": "語。復拈起拄杖云。拄杖是體。燈籠是用。是分不分。不",
    "X68n1315_016:0100c17": "見道。一切智智清淨。　舉。一宿覺云。幻化空身即法身。",
    "X68n1315_016:0100c18": "　師拈起拄杖云。盡大地不是法身。　舉。僧問趙州。某甲",
    "X68n1315_016:0100c19": "乍入叢林。乞師指示。州云。喫粥了也未。僧云。喫粥了",
    "X68n1315_016:0100c20": "也。州云。洗鉢盂去。　師云。且道有指示。無指示。若道有",
    "X68n1315_016:0100c21": "指示。向他道什麼。若道無指示。者僧何得悟去。　舉。僧",
    "X68n1315_016:0100c22": "問雪峰。乞師指示。峰云。是什麼。其僧於言下大悟。　師",
    "X68n1315_016:0100c23": "云。雪峰向伊道什麼。　師有時云。平地上死人無數。過",
    "X68n1315_016:0100c24": "得荊棘林是好手。　僧云。與麼則堂中第一座有長處",
    "X68n1315_016:0101a01": "也。　師云。蘇嚕蘇嚕。　舉無情說法。忽聞鐘聲。云。釋迦老",
    "X68n1315_016:0101a02": "子說法也。驀拈起拄杖問僧。者箇是什麼。　僧云。拄杖",
    "X68n1315_016:0101a03": "子。　師云。驢年夢見。　師一日云。三家村裏賣卜。東卜西",
    "X68n1315_016:0101a04": "卜。忽然卜著也不定。　僧便問。忽然卜著時如何。　師云。",
    "X68n1315_016:0101a05": "伏惟。　師有時云。大用現前。不存軌則。　僧便問。如何是",
    "X68n1315_016:0101a06": "大用現前。　師乃拈拄杖。高聲唱云。釋迦老子來也。　師",
    "X68n1315_016:0101a07": "有時以拄杖打火鑪一下。大眾眼目定動。師乃云。火",
    "X68n1315_016:0101a08": "鑪勃跳上三十三天。見麼。見麼。眾無語。　師云。無智人",
    "X68n1315_016:0101a09": "前莫說。打你頭破百裂。　師有時云。看看。法身變作燈",
    "X68n1315_016:0101a10": "籠。超佛越祖之談從你脚跟下過也。　僧云。脚跟下認",
    "X68n1315_016:0101a11": "得時如何。　師云。鈍置殺我。　僧云。與麼則逈然不在者",
    "X68n1315_016:0101a12": "裏也。　師云。十萬八千。　舉。槃山語云。光境俱忘。復是何",
    "X68n1315_016:0101a13": "物。　師云。直饒與麼道。猶在半途。未是透脫一路。　僧便",
    "X68n1315_016:0101a14": "問。如何是透脫一路。　師云。天台華頂。趙州石橋。　舉。仰",
    "X68n1315_016:0101a15": "山云。如來禪即許師兄會。　僧便問。如何是如來禪。　師",
    "X68n1315_016:0101a16": "云。上大人。又拈起扇子云。我喚作扇子。你喚作什麼。",
    "X68n1315_016:0101a17": "僧無語。　師云。扇子上說法。燈籠裏藏身作麼生。　僧却",
    "X68n1315_016:0101a18": "問。如何是和尚禪。　師叱云。元來祇在者裏。　舉。雪峰喚",
    "X68n1315_016:0101a19": "僧。近前來。僧近前。峰云。去。　師舉了。問僧。你作麼生道",
    "X68n1315_016:0101a20": "得叉手句。你若道得叉手句。即見雪峰。　舉。三祖云。一",
    "X68n1315_016:0101a21": "心不生。萬法無咎。　師云。祇者裏悟了。乃拈起拄杖云。",
    "X68n1315_016:0101a22": "乾坤大地有什麼過。　舉。一宿覺云。一切數句非數句。",
    "X68n1315_016:0101a23": "與吾靈覺何交涉。　師云。行住座臥不是靈覺。喚什麼",
    "X68n1315_016:0101a24": "作數句。　舉。槃山云。光境俱忘。復是何物。　師云。東海裏",
    "X68n1315_016:0101b01": "藏身。須彌山上走馬。復以拄杖打牀一下。大眾眼目",
    "X68n1315_016:0101b02": "定動。乃拈拄杖趂散云。將謂靈利。者漆桶。　舉。僧問乾",
    "X68n1315_016:0101b03": "峰。十方薄伽梵。一路涅槃門。未審路頭在什麼處。峰",
    "X68n1315_016:0101b04": "以拄杖劃云。在者裏。　師拈起扇子云。扇子勃跳上三",
    "X68n1315_016:0101b05": "十三天。築著帝釋鼻孔。東海鯉魚打一棒。雨似盆傾",
    "X68n1315_016:0101b06": "相似。會麼。　師有時云。諸方拈槌豎拂云。會麼。但云。莫",
    "X68n1315_016:0101b07": "壓良為賤。却云。是。是。待伊擬議。便打。　舉。教云。心生種",
    "X68n1315_016:0101b08": "種法生。心滅種種法滅。乃拈起拄杖云。重多少。　僧云。",
    "X68n1315_016:0101b09": "半斤。　師云。驢年夢見。　舉。夾山語云。百草頭上薦取老",
    "X68n1315_016:0101b10": "僧。　師合掌云。不審。不審。又以拄杖指露柱云。夾山變",
    "X68n1315_016:0101b11": "作露柱也。看看。　舉。仰山問僧。近離甚處。僧云。向南。山",
    "X68n1315_016:0101b12": "拈起拄杖云。彼中還說者箇麼。僧云。不說。山云。不說",
    "X68n1315_016:0101b13": "者箇。還說那箇麼。僧云。不說。山召。大德。參堂去。其僧",
    "X68n1315_016:0101b14": "便去。山復召其僧。僧應諾。山云。近前來。僧近前。山便",
    "X68n1315_016:0101b15": "打。　師云。仰山若無後語。爭識得人。　舉。雪峰喚僧。近前",
    "X68n1315_016:0101b16": "來。僧近前。峰云。甚處去。僧云。普請去。峰云。去。　師云。此",
    "X68n1315_016:0101b17": "是隨語識人。　舉。參同契云。回互不回互。　師云。作麼生",
    "X68n1315_016:0101b18": "是不回互。乃以手指板頭云。者箇是板頭。作麼生是",
    "X68n1315_016:0101b19": "回互。師云。喚什麼作板頭。　舉。見聞覺知無障礙。聲香",
    "X68n1315_016:0101b20": "味觸常三昧。　師云。一切處不是三昧。行時不是三昧。",
    "X68n1315_016:0101b21": "有處云聲香味觸。體在一邊。聲香味觸在一邊。見解",
    "X68n1315_016:0101b22": "偏枯。　舉。夾山坐次。洞山到來。云。作麼生。夾山云。祇與",
    "X68n1315_016:0101b23": "麼。　師代洞山云。不放過又作麼生。代夾山便喝。　師又",
    "X68n1315_016:0101b24": "拈夾山云。祇與麼。元來祇在蝦蟇窟裏。又云。祇與麼。",
    "X68n1315_016:0101c01": "也難得。　舉。祖師偈云。法法本來法。　師云。行住坐臥不",
    "X68n1315_016:0101c02": "是本來法。一切處不是本來法。祇如山河大地與你",
    "X68n1315_016:0101c03": "日夕著衣喫飯。有什麼過。又云。法本法無法。師拈起",
    "X68n1315_016:0101c04": "拄杖云。不是本無法。　舉。傅大士頌云。空手把鋤頭。步",
    "X68n1315_016:0101c05": "行騎水牛。　師云。是你從向北騎一頭水牯牛到這裏。",
    "X68n1315_016:0101c06": "乃拈起拄杖云。不見道。千頭萬頭。到這裏。但識取一",
    "X68n1315_016:0101c07": "頭。　舉。寶公云。如我身空諸法空。千品萬類悉皆同。　師",
    "X68n1315_016:0101c08": "云。你立不見立。行不見行。四大五蘊不可得。何處見",
    "X68n1315_016:0101c09": "有山河大地來。是你每日把鉢盂噇飯。喚什麼作飯。",
    "X68n1315_016:0101c10": "何處更有一粒米來。　舉。一切聲是佛聲。一切色是佛",
    "X68n1315_016:0101c11": "色。　師拈起拂子云。是什麼。若道是拂子。三家村裏老",
    "X68n1315_016:0101c12": "婆禪也不會。　舉。南方禪客問國師。此間佛法如何。國",
    "X68n1315_016:0101c13": "師云。身心一如。身外無餘。　師云。山河大地何處有也。",
    "X68n1315_016:0101c14": "　師有時云。要識祖師麼。以拄杖指云。祖師在你頭上",
    "X68n1315_016:0101c15": "勃跳。要識祖師眼睛麼。在你脚跟下。又云。這箇是祭",
    "X68n1315_016:0101c16": "鬼神茶飯。然雖如此。鬼神也無厭足。　師有時云。若說",
    "X68n1315_016:0101c17": "菩提涅槃．真如解脫。是燒楓香供養你。若說佛說祖。",
    "X68n1315_016:0101c18": "是燒黃熟香供養你。若說超佛越祖之談。是燒缾香",
    "X68n1315_016:0101c19": "供養你。歸依佛法僧。下去。　師一日拈起拄杖。舉。教云。",
    "X68n1315_016:0101c20": "凡夫實謂之有。二乘析謂之無。緣覺謂之幻有。菩薩",
    "X68n1315_016:0101c21": "當體即空。乃云。衲僧見拄杖但喚作拄杖。行但行。坐",
    "X68n1315_016:0101c22": "但坐。總不得動著。　舉。夾山語云。百草頭上薦取老僧。",
    "X68n1315_016:0101c23": "閙市裏識取天子。又云。一塵纔起。大地全收。　舉。雪峰",
    "X68n1315_016:0101c24": "云。三世諸佛向火燄上轉大法輪。　師云。火燄為三世",
    "X68n1315_016:0102a01": "諸佛說法。三世諸佛立地聽。　師因喫茶了。拈起盞子",
    "X68n1315_016:0102a02": "云。三世諸佛聽法了。盡鑽從盞子底下去也。見麼。見",
    "X68n1315_016:0102a03": "麼。若不會。且向多年曆日裏會取。　舉。槃山語云。光非",
    "X68n1315_016:0102a04": "照境。境亦非存。光境俱忘。復是何物。　師云。盡大地是",
    "X68n1315_016:0102a05": "光。喚什麼作自己。你若識得光去。境亦不可得。有什",
    "X68n1315_016:0102a06": "麼屎光境。光境既不可得。復是何物。又云。此是古人",
    "X68n1315_016:0102a07": "慈悲之故。重話會語。者裏倜儻分明去。放過即不可。",
    "X68n1315_016:0102a08": "若不放過。復舉手云。蘇盧蘇盧。　舉。傅大士云。禪河隨",
    "X68n1315_016:0102a09": "浪靜。定水逐波清。　師拈拄杖指燈籠云。還見麼。若言",
    "X68n1315_016:0102a10": "見。是破凡夫。若言不見。有一雙眼在。你作麼生會。良",
    "X68n1315_016:0102a11": "久。復拈拄杖云。盡大地不是浪。　師有時拈拄杖打牀",
    "X68n1315_016:0102a12": "一下。云。一切聲是佛聲。一切色是佛色。你把鉢盂噇",
    "X68n1315_016:0102a13": "飯時。有箇鉢盂見。行時有箇行見。坐時有箇坐見。者",
    "X68n1315_016:0102a14": "般底。作與麼去就。把棒一時趂散。　師有時拈起拂子",
    "X68n1315_016:0102a15": "云。者裏得箇入處去。揑怪也。日本國裏說禪。三十三",
    "X68n1315_016:0102a16": "天有箇人出來喚云。吽。吽。特厙兒。擔枷過狀。　舉。古人",
    "X68n1315_016:0102a17": "道。一處不通。兩處失功。兩處不通。觸途成滯。　師拈起",
    "X68n1315_016:0102a18": "拄杖云。山河大地三世諸佛盡在拄杖頭上。有甚滯",
    "X68n1315_016:0102a19": "礙。如今明也。暗向什麼處去。祇者明便是暗。一切眾",
    "X68n1315_016:0102a20": "生祇被色空明暗隔礙。便見有生滅之法。　舉。一宿覺",
    "X68n1315_016:0102a21": "云。六般神用空不空。一顆圓光色非色。　師拈起拂子",
    "X68n1315_016:0102a22": "云。者箇是圓光。是色非色。喚什麼作色。與我拈將來",
    "X68n1315_016:0102a23": "看。　舉。夾山云。百草頭上薦取老僧。閙市裏識取天子。",
    "X68n1315_016:0102a24": "　師云。蝦蟇入你耳朵裏。毒蛇穿你眼睛中。且向葛藤",
    "X68n1315_016:0102b01": "處會取。　舉。十方薄伽梵。一路涅槃門。　師云。你若不識。",
    "X68n1315_016:0102b02": "大食國裏人在你眼睫裏賣香藥。　舉。般若經云。無二",
    "X68n1315_016:0102b03": "無二分。無別無斷故。　師乃指露柱云。與般若經相去",
    "X68n1315_016:0102b04": "多少。　舉。經云。經書呪術．一切文字語言皆與實相不",
    "X68n1315_016:0102b05": "相違背。　師拈拄杖云。者箇是什麼。若道是拄杖。入地",
    "X68n1315_016:0102b06": "獄。不是拄杖。是什麼。　師一日拈拂子摵一下。云。日月",
    "X68n1315_016:0102b07": "星辰撲落地上。見麼。良久。起身云。近後突著你眼睛。",
    "X68n1315_016:0102b08": "　舉。十方薄伽梵。一路涅槃門。　師云。者箇是屋。上頭是",
    "X68n1315_016:0102b09": "天。手裏是拄杖。作麼生是涅槃門。　師有時云。彈指謦",
    "X68n1315_016:0102b10": "欬。揚眉瞬目。拈槌豎拂。或即圓相。盡是撩鈎搭索。佛",
    "X68n1315_016:0102b11": "法兩字未曾道著。道著即撒屎撒尿。　舉。瓦官參德山。",
    "X68n1315_016:0102b12": "瓦官為侍者。同入山斫木。德山將一椀水與瓦官。官",
    "X68n1315_016:0102b13": "接得便喫却。山云。會麼。官云。不會。山又將一椀水與",
    "X68n1315_016:0102b14": "瓦官。官接得。又喫却。山云。會麼。官云。不會。山云。何不",
    "X68n1315_016:0102b15": "成褫取那不會底。官云。不會。又成褫箇什麼。山云。子",
    "X68n1315_016:0102b16": "大似箇鐵橛。瓦官住院後。雪峰去訪。茶話次。峰云。當",
    "X68n1315_016:0102b17": "時在德山會裏斫木因緣作麼生。官云。先師當時肯",
    "X68n1315_016:0102b18": "我。峰云。和尚離先師太早。其時面前有一椀水。峰云。",
    "X68n1315_016:0102b19": "將水來。官便過與雪峰。峰接得便潑却。　師代云。莫壓",
    "X68n1315_016:0102b20": "良為賤。　因齋次。將餬餅一咬。云。咬著帝釋鼻孔。帝釋",
    "X68n1315_016:0102b21": "害痛。復以拄杖指云。在你諸人脚跟下變作釋迦老",
    "X68n1315_016:0102b22": "子。見麼。見麼。閻羅王聞說。呵呵大笑云。者箇師僧相",
    "X68n1315_016:0102b23": "當去。不柰你何。若不相當。總在我手裏。　師有時以拄",
    "X68n1315_016:0102b24": "杖打牀一下。云。你若是箇漢。忽然者裏聞聲悟了。一",
    "X68n1315_016:0102c01": "切山河大地．日月星辰。有什麼過。　舉。洛浦云。一塵纔",
    "X68n1315_016:0102c02": "起。大地全收。　師云。鳥窠拈布毛。便有人悟去。　因喫茶",
    "X68n1315_016:0102c03": "次。舉。一宿覺云。三身四智體中圓。八解六通心地印。",
    "X68n1315_016:0102c04": "　師云。喫茶時不是心地印。乃拈拄杖云。且向者裏會",
    "X68n1315_016:0102c05": "取。　舉。僧問雪峰。如何是觸目菩提。峰云。好箇露柱。有",
    "X68n1315_016:0102c06": "處云。還見露柱麼。　師拈起拄杖云。有底體上會事。見",
    "X68n1315_016:0102c07": "露柱祗喚作露柱。有處道不見有露柱。見解偏枯。見",
    "X68n1315_016:0102c08": "露柱但喚作露柱。見拄杖但喚作拄杖。有什麼過。　舉。",
    "X68n1315_016:0102c09": "僧問靈雲。佛未出世時如何。靈雲豎起拂子。僧云。出",
    "X68n1315_016:0102c10": "世後如何。雲亦豎拂子。　師云。前頭却實。後底打不著。",
    "X68n1315_016:0102c11": "又云。不說出不出。何處有一問時節。祇如雪峰夏末",
    "X68n1315_016:0102c12": "於僧堂前坐。眾纔集。峰拈起拄杖云。者箇為中下根",
    "X68n1315_016:0102c13": "人。便有僧問。忽遇上上人來時如何。峰拈起拄杖。　師",
    "X68n1315_016:0102c14": "云。我不似雪峰打破狼籍。　僧便問。未審和尚如何。師",
    "X68n1315_016:0102c15": "便打。　舉。僧問玄沙。如何是學人自己。沙云。是你自己。",
    "X68n1315_016:0102c16": "　師云。沒量大人被語脉裏轉却。　有僧問。如何是學人",
    "X68n1315_016:0102c17": "自己。　師云。忽然路上有人喚衲僧齋。你也隨例得飯",
    "X68n1315_016:0102c18": "喫。　師因齋次。拈起餬餅云。我祇供養江西兩浙人。不",
    "X68n1315_016:0102c19": "供養向北人。　僧云。為什麼祇供養江西兩浙人。不供",
    "X68n1315_016:0102c20": "養向北人。　師云。天寒日短。兩人共一椀。　舉。國師云。南",
    "X68n1315_016:0102c21": "方佛法。半生半滅。此間身心一如。身外無餘。　師云。喚",
    "X68n1315_016:0102c22": "什麼作身心一如。又云。汝等要識國師底麼。　自代云。",
    "X68n1315_016:0102c23": "不可辜負國師去也。　舉。肅宗帝請國師看戲。國師云。",
    "X68n1315_016:0102c24": "有什麼身心看戲。帝再請。國師云。幸自好戲。　師云。龍",
    "X68n1315_016:0103a01": "頭蛇尾。　舉。國師三喚侍者。侍者三應。國師云。將謂吾",
    "X68n1315_016:0103a02": "辜負你。誰知你辜負吾。　師云。作麼生是吾辜負你處。",
    "X68n1315_016:0103a03": "你若會得。也是無端。又云。作麼生是侍者辜負國師",
    "X68n1315_016:0103a04": "處。師云。粉骨碎身未報得。　舉。藥山問僧。什麼處來。僧",
    "X68n1315_016:0103a05": "云。湖南來。山云。洞庭湖水滿也未。僧云。未滿。山云。許",
    "X68n1315_016:0103a06": "多時雨水。為什麼未滿。雲巖代云。湛湛地。洞山代云。",
    "X68n1315_016:0103a07": "什麼劫中曾欠少。　師云。祇在這裏。　舉。雪峰云。飯籮邊",
    "X68n1315_016:0103a08": "坐餓死人。臨河渴死漢。玄沙云。飯籮裏坐餓死漢。水",
    "X68n1315_016:0103a09": "裏沒頭浸渴死漢。　師云。通身是飯。通身是水。　舉。僧問",
    "X68n1315_016:0103a10": "資福。古人拈槌豎拂。意旨如何。福云。嗄。　師云。雪上加",
    "X68n1315_016:0103a11": "霜。　舉。僧問資福云。如何是一塵入正受。福作入定勢。",
    "X68n1315_016:0103a12": "僧云。如何是諸塵三昧起。福云。你問阿誰。　師云。這阿",
    "X68n1315_016:0103a13": "師話墮也不知。又云。前頭早是葛藤。又道你問阿誰。",
    "X68n1315_016:0103a14": "　舉。茱萸上堂云。你諸人莫向虗空裏釘橛。時有靈虗",
    "X68n1315_016:0103a15": "上座出眾云。虗空是橛。茱萸便打。虗云。和尚莫錯打",
    "X68n1315_016:0103a16": "某甲。萸便歸方丈。　師云。矢上加尖。　僧云。和尚適來與",
    "X68n1315_016:0103a17": "麼道那。　師云。槌鐘謝響。得箇蝦蟇出來。　舉。僧問投子。",
    "X68n1315_016:0103a18": "密巖意旨如何。子云。須是與麼人始得。趙州云。何不",
    "X68n1315_016:0103a19": "與他本分草料。　師問僧。作麼生是本分草料。僧擬議。",
    "X68n1315_016:0103a20": "師便打。　舉。古云。寂寂空形影。　師展兩手云。山河大地",
    "X68n1315_016:0103a21": "何處得也。又云。一切智通無障礙。　師云。拄杖走到西",
    "X68n1315_016:0103a22": "天。却歸新羅國裏。乃敲牀云。這箇是你鼻孔。　舉。僧問",
    "X68n1315_016:0103a23": "夾山。如何是道。山云。太陽溢目。萬里不挂片雲。　師云。",
    "X68n1315_016:0103a24": "不喚作一句。不喚作法身。是什麼。　僧問。如何是學人",
    "X68n1315_016:0103b01": "自己。　師云。老僧入泥入水。　僧云。某甲粉骨碎身去也。",
    "X68n1315_016:0103b02": "　師喝云。大海水在你頭上。速道。速道。僧無語。　師代云。",
    "X68n1315_016:0103b03": "也知和尚恐某甲不實。　師有時云。直得乾坤大地無",
    "X68n1315_016:0103b04": "纖毫過患。猶是轉句。不見一色。始是半提。直得如此。",
    "X68n1315_016:0103b05": "更須知有全提時節。　師有時云。泡幻同無礙。一切處",
    "X68n1315_016:0103b06": "不是幻。一切處不是無礙。　師有時云。橫說豎說。菩提",
    "X68n1315_016:0103b07": "涅槃．真如佛性。總是向下商量。直得拈槌豎拂時節。",
    "X68n1315_016:0103b08": "亦是橫說豎說。對前頭猶較些子。　僧問。請師向上道。",
    "X68n1315_016:0103b09": "　師云。大眾久立。速禮三拜。　舉。崇壽問僧。還見燈籠麼。",
    "X68n1315_016:0103b10": "僧無語。　師代云。推倒燈籠。　舉。趙州問僧。什麼處去。僧",
    "X68n1315_016:0103b11": "云。摘茶去。　師云。閉口。　舉。法身說法。青青翠竹盡是法",
    "X68n1315_016:0103b12": "身。未是提綱拈掇時節。　舉。有為無三世。無為有三世。",
    "X68n1315_016:0103b13": "有為是斷滅法。何處得三世。無為有三世。不是守寂",
    "X68n1315_016:0103b14": "處法。　舉。實學是葛藤言句。拈槌豎拂時節。於實學猶",
    "X68n1315_016:0103b15": "在半途。　舉。三種人。一人因說得悟。一人因喚得悟。第",
    "X68n1315_016:0103b16": "三人見舉便迴去。你道便迴去。意作麼生。復云。也好",
    "X68n1315_016:0103b17": "與三十棒。　舉。法身喫飯。早是剜肉作瘡。將謂合有與",
    "X68n1315_016:0103b18": "麼說話。　舉。僧問雲居。湛然時如何。居云。不流。　師云。不",
    "X68n1315_016:0103b19": "流說什麼湛然。又云。此是截鐵之言。　舉。藥病相治。盡",
    "X68n1315_016:0103b20": "大地是藥。那箇是你自己。　師云。遇賤即貴。　僧云。乞師",
    "X68n1315_016:0103b21": "指示。　師拍手一下。拈起拄杖云。接取拄杖子。僧接得。",
    "X68n1315_016:0103b22": "拗作兩截。　師云。直饒與麼。也好與三十棒。　舉。翠巖夏",
    "X68n1315_016:0103b23": "末上堂云。我一夏已來。與師僧說話。看翠巖眉毛在",
    "X68n1315_016:0103b24": "麼。保福云。作賊人心虗。長慶云。生也。　師云。關。　師有時",
    "X68n1315_016:0103c01": "云。不敢望你有逆水之波。且不順水之意也難得。　乃",
    "X68n1315_016:0103c02": "舉。良遂初參麻谷。谷見來。便去鋤草。良遂到鋤草處。",
    "X68n1315_016:0103c03": "谷都不顧。便歸方丈閉却門。良遂連三日去敲門。至",
    "X68n1315_016:0103c04": "第三日。纔敲門。麻谷問。阿誰。良遂云。和尚莫瞞良遂。",
    "X68n1315_016:0103c05": "若不來禮拜和尚。洎被經論賺過一生。　師云。便有逆",
    "X68n1315_016:0103c06": "水之波。如今得入。是順水之意。亦喚作雙放時節。又",
    "X68n1315_016:0103c07": "云。麻谷問。阿誰。良遂道。莫瞞。良遂不是識破麻谷相",
    "X68n1315_016:0103c08": "見時節。若不來禮拜和尚。洎被經論賺過一生。亦知",
    "X68n1315_016:0103c09": "有賺人處。自後良遂歸京。辤皇帝及左右街大師大",
    "X68n1315_016:0103c10": "德再三相留。茶筵次。良遂云。諸人知處。良遂總知。良",
    "X68n1315_016:0103c11": "遂知處。諸人不知。　師云。作麼生是良遂知處。　舉。心經",
    "X68n1315_016:0103c12": "云。無眼耳鼻舌身意。　師云。為你有箇眼見。所以言無",
    "X68n1315_016:0103c13": "不可。如今見時不可說無也。然雖如此。見一切有什",
    "X68n1315_016:0103c14": "麼過。一切不可得。有什麼聲香味觸法。　舉光明寂照",
    "X68n1315_016:0103c15": "徧河沙問僧。豈不是張拙秀才語。　僧云。是。　師云。話墮",
    "X68n1315_016:0103c16": "也。　舉。僧辭石霜。霜問。船去。陸去。僧云。遇船即船。遇陸",
    "X68n1315_016:0103c17": "即陸。霜云。我道半途稍難。僧無語。　師代云。三十年後",
    "X68n1315_016:0103c18": "此話大行。又云。臨行一句。永劫不忘。　舉。生法師云。敲",
    "X68n1315_016:0103c19": "空作響。擊木無聲。　師以拄杖空中敲云。阿耶耶。又敲",
    "X68n1315_016:0103c20": "板頭云。作聲麼。　僧云。作聲。　師云。這俗漢。又敲板頭云。",
    "X68n1315_016:0103c21": "喚什麼作聲。　舉。僧問石霜。教中還有祖師意麼。霜云。",
    "X68n1315_016:0103c22": "有。僧云。如何是教中祖師意。霜云。莫向卷中求。　師代",
    "X68n1315_016:0103c23": "云。不得辜負老僧。却向屎坑裏坐地作什麼。　舉。石霜",
    "X68n1315_016:0103c24": "云。須知有教外別傳一句。僧問。如何是教外別傳一",
    "X68n1315_016:0104a01": "句。霜云。非句。　師云。非句始是句。　舉。洞山云。須知有佛",
    "X68n1315_016:0104a02": "向上事。僧問。如何是佛向上事。山云。非佛。　師云。名不",
    "X68n1315_016:0104a03": "得。狀不得。所以言非。　舉。洞山云。塵中不染丈夫兒。　師",
    "X68n1315_016:0104a04": "云。拄杖但喚作拄杖。一切但喚作一切。　舉。法身清淨。",
    "X68n1315_016:0104a05": "一切聲色盡是廉纖語話。不涉廉纖。作麼生是清淨。",
    "X68n1315_016:0104a06": "又云。作麼生是法身。　師云。六不收。又云。三十三天．二",
    "X68n1315_016:0104a07": "十八宿。　舉。古云。如我身空諸法空。千品萬類悉皆同。",
    "X68n1315_016:0104a08": "　師云。身不可得。一切諸法豈是有也。所以古人道無",
    "X68n1315_016:0104a09": "情有佛性。又云。無情不喚作法身說法。　師有時云。光",
    "X68n1315_016:0104a10": "不透脫。有兩般病。一切處不明。面前有物是一。又透",
    "X68n1315_016:0104a11": "得一切法空。隱隱地似有箇物相似。亦是光不透脫。",
    "X68n1315_016:0104a12": "又法身亦有兩般病。得到法身。為法執不忘。己見猶",
    "X68n1315_016:0104a13": "存。坐在法身邊是一。直饒透得法身去。放過即不可。",
    "X68n1315_016:0104a14": "子細點檢來。有什麼氣息。亦是病。　舉。僧問國師。如何",
    "X68n1315_016:0104a15": "是本身盧舍那。國師云。與老僧過淨瓶來。僧取淨瓶",
    "X68n1315_016:0104a16": "至。國師云。却安舊處著。僧送安舊處。又來問。如何是",
    "X68n1315_016:0104a17": "本身盧舍那。國師云。古佛過去久矣。　師云。無眹跡。　舉。",
    "X68n1315_016:0104a18": "僧問灌溪。久嚮灌溪。到來祇見箇漚麻池。溪云。你祇",
    "X68n1315_016:0104a19": "見漚麻池。且不識灌溪。僧云。如何是灌溪。溪云。劈箭",
    "X68n1315_016:0104a20": "急。　師云。何不與第一機祇對。　舉。韋監軍見帳子畵牛",
    "X68n1315_016:0104a21": "抵樹。問僧。牛抵樹。樹抵牛。無對。　師代云。歸依佛法僧。",
    "X68n1315_016:0104a22": "　舉。老宿問僧。聞說雪峰有毬子話。是不。僧云。不見說",
    "X68n1315_016:0104a23": "著。宿云。聞說有。僧云。祇是師僧亂舉。宿云。不亂舉底",
    "X68n1315_016:0104a24": "事作麼生。無對。　師代云。某甲新到。未曾參堂。　舉。佛問",
    "X68n1315_016:0104b01": "外道。汝義以何為宗。　師代外道云。者老和尚。我識得",
    "X68n1315_016:0104b02": "你也。　外道云。以一切不受為宗。　代佛云。放過一著。　佛",
    "X68n1315_016:0104b03": "云。汝以一切不受為宗耶。　代外道云。者瞿曇莫教失",
    "X68n1315_016:0104b04": "却問。　舉。雪峰云。盡大地是你。將謂別更有。　師云。不見",
    "X68n1315_016:0104b05": "楞嚴經云。眾生顛倒。迷己逐物。若能轉物。即同如來。",
    "X68n1315_016:0104b06": "　舉。教云。諸法寂滅相。不可以言宣。　師云。見定如今說",
    "X68n1315_016:0104b07": "話。何處有說不說。不見道。去不到去。來不到來。　舉。一",
    "X68n1315_016:0104b08": "切真如含一切。　師云。喚什麼作山河大地。又云。是諸",
    "X68n1315_016:0104b09": "法空相。不生不滅。不垢不淨。　師或拈拄杖示眾云。拄",
    "X68n1315_016:0104b10": "杖子化為龍。吞却乾坤了也。山河大地甚處得來。　師",
    "X68n1315_016:0104b11": "或畵圓相云。還有人出得麼。　舉。教云。是法住法位。世",
    "X68n1315_016:0104b12": "間相常住。　師云。釋迦老子甚處去也。　舉。僧問投子。如",
    "X68n1315_016:0104b13": "何是此經。子云。維摩．法華。又問。塵中不染丈夫兒時",
    "X68n1315_016:0104b14": "如何。子云。不著。　師云。不喚作法身。不喚作第一義。亦",
    "X68n1315_016:0104b15": "為說法。亦為說真空。　師因齋次。拈起匙筯云。我不供",
    "X68n1315_016:0104b16": "養南僧。祇供養北僧。　時有僧問。為什麼不供養南僧。",
    "X68n1315_016:0104b17": "　師云。我要鈍置伊。　僧云。為什麼祇供養北僧。　師云。一",
    "X68n1315_016:0104b18": "箭兩垛。　有僧拈問。祇如前意作麼生。　師云。好即同榮。",
    "X68n1315_016:0104b19": "　師或時以拄杖打露柱一下。云。三乘十二分教說得",
    "X68n1315_016:0104b20": "著麼。自云。說不著。復云。咄。者野狐精。　僧問。祇如師意",
    "X68n1315_016:0104b21": "作麼生。　師云。張公喫酒李公醉。　舉。古云有驚人之句。",
    "X68n1315_016:0104b22": "　僧問。如何是驚人之句。　師云。響。　舉。國師云。語漸也。返",
    "X68n1315_016:0104b23": "常合道。論頓也。不留眹跡。　師云。拈槌豎拂。彈指時節。",
    "X68n1315_016:0104b24": "若檢點來。也未是無眹跡。　師有時拈拄杖云。乾坤大",
    "X68n1315_016:0104c01": "地。殺活總在這裏。　僧便問。如何是殺。　師云。七顛八倒。",
    "X68n1315_016:0104c02": "　僧云。如何是活。　師云。要作飯頭。　僧云。不殺不活時如",
    "X68n1315_016:0104c03": "何。　師便起云。摩訶般若波羅蜜。　師有時云。遇人即途",
    "X68n1315_016:0104c04": "中受用。乃拈起拄杖云。拄杖不是途。說話不是途。　舉。",
    "X68n1315_016:0104c05": "法身喫飯。幻化空身即法身。　師云。乾坤大地。何處有",
    "X68n1315_016:0104c06": "也。物物不可得。以空噇空。若約點檢來。將謂合有與",
    "X68n1315_016:0104c07": "麼說話。　舉。應化非真佛。亦非說法者。　師曰。應化之身",
    "X68n1315_016:0104c08": "說。即是法身說。亦喚作覿體全真。以法身喫法身。又",
    "X68n1315_016:0104c09": "云。飯不是法身。拄杖不是法身。　師有時云。宗門七縱",
    "X68n1315_016:0104c10": "八橫。殺活臨時。　僧便問。如何是殺。　師云。冬去春來。　僧",
    "X68n1315_016:0104c11": "云。冬去春來時如何。　師云。橫擔拄杖。東西南北一任",
    "X68n1315_016:0104c12": "打野榸。",
    "X68n1315_016:0104c13": "示眾云。任你橫說豎說。未是宗門苗裔。若據宗門苗",
    "X68n1315_016:0104c14": "裔。是甚熱椀鳴。三乘十二分教說夢。達磨西來說夢。",
    "X68n1315_016:0104c15": "若有老宿開堂為人說法。將利刀殺却百千萬箇有",
    "X68n1315_016:0104c16": "什麼過。又云。將謂合有與麼說話底道理。　師一日云。",
    "X68n1315_016:0104c17": "拈槌豎拂。彈指揚眉。一問一答。並不當向上宗乘。　僧",
    "X68n1315_016:0104c18": "便問。如何是向上宗乘。　師云。地下閻浮。大家總道得。",
    "X68n1315_016:0104c19": "祇如閙市裏坐。朝時。猪肉案頭茆坑裏蟲子。還有超",
    "X68n1315_016:0104c20": "佛越祖之談麼。　僧云。有底不肯。　師云。有底不肯。不可",
    "X68n1315_016:0104c21": "商量時便有。不商量時便無也。若約那箇語話體上",
    "X68n1315_016:0104c22": "會事。直言未到。見解偏枯。　師有時云。我尋常道一切",
    "X68n1315_016:0104c23": "聲是佛聲。一切色是佛色。盡大地是法身。枉作箇佛",
    "X68n1315_016:0104c24": "法中見。如今見拄杖但喚作拄杖。見屋但喚作屋。　師",
    "X68n1315_016:0105a01": "有時云。作而無作。用而無用。乃拈起拄杖云。不是用",
    "X68n1315_016:0105a02": "而無用。喚什麼作拄杖。　舉。丹霞云。百骸俱潰散。一物",
    "X68n1315_016:0105a03": "鎮長靈。　師云。拄杖不可不靈也。喚什麼作百骸。甚處",
    "X68n1315_016:0105a04": "得來。　舉。一切賢聖皆以無為法而有差別。　師云。拄杖",
    "X68n1315_016:0105a05": "不是無為法。一切不是無為法。　舉。誌公云。鷄鳴丑。一",
    "X68n1315_016:0105a06": "顆圓光明已久。　師云。腦後即不問你。三千里外道將",
    "X68n1315_016:0105a07": "一句來。　舉。睦州喚僧．趙州喫茶。入水之義。雪峰輥毬．",
    "X68n1315_016:0105a08": "歸宗拽石．經頭以字．國師水椀．羅漢書字．諸佛出身",
    "X68n1315_016:0105a09": "處．東山水上行。總是向上時節。",
    "X68n1315_016:0105a10": "示眾云。直得觸目無滯。達得名身句身一切法空。山",
    "X68n1315_016:0105a11": "河大地是名。名亦不可得。喚作三昧性海俱備。猶是",
    "X68n1315_016:0105a12": "無風匝匝之波。直得忘知於覺。覺即佛性矣。喚作無",
    "X68n1315_016:0105a13": "事人。更須知有向上一竅在。　師有時云。一切處無不",
    "X68n1315_016:0105a14": "是說法。打鐘打鼓時不可不是。若與麼。一切處亦不",
    "X68n1315_016:0105a15": "是有。一切處亦不是無。又云。不可說時即有。不說時",
    "X68n1315_016:0105a16": "便無也。若約提唱即未在。為人門中即得。　舉。生死涅",
    "X68n1315_016:0105a17": "槃合成一塊。乃拈起扇子云。是什麼不是合成一塊。",
    "X68n1315_016:0105a18": "得與麼不靈利。直饒與麼。也是鬼窟裏作活計。　舉。僧",
    "X68n1315_016:0105a19": "問南泉。牛頭未見四祖時。為什麼百鳥銜花獻。泉云。",
    "X68n1315_016:0105a20": "步步蹋佛階梯。僧云。見後為什麼不銜花獻。泉云。直",
    "X68n1315_016:0105a21": "饒不來。猶較王老師一線道。　師云。南泉祇解步步登",
    "X68n1315_016:0105a22": "高。不解從空放下。　僧云。如何是步步登高。　師云。香積",
    "X68n1315_016:0105a23": "世界。　僧云。如何是從空放下。　師云。填溝塞壑。　師有時",
    "X68n1315_016:0105a24": "云。若問佛法兩字。東西南北。七縱八橫。朝到西天。暮",
    "X68n1315_016:0105b01": "歸唐土。雖然如此。向後不得錯舉。　舉。祖師偈云。心隨",
    "X68n1315_016:0105b02": "萬境轉。轉處實能幽。　僧問。如何是轉處實能幽。　師云。",
    "X68n1315_016:0105b03": "吃嘹舌頭。老僧倒走三千里。　又問。如何是隨流認得",
    "X68n1315_016:0105b04": "性。　師云。饅頭[飢几+追]子。摩訶般若波羅蜜。　舉。玄沙與韋監",
    "X68n1315_016:0105b05": "軍茶話次。軍云。占波國人語話稍難辨。何況五天梵",
    "X68n1315_016:0105b06": "語。還有人辨得麼。玄沙提起托子云。識得這箇即辨",
    "X68n1315_016:0105b07": "得。　師云。玄沙何用繁辭。又云。適來道什麼。又云。有什",
    "X68n1315_016:0105b08": "麼難辨。　舉。古人云。以空名召空色。　師云。拄杖不是空",
    "X68n1315_016:0105b09": "名。召得不是空色。喚什麼作拄杖不是空名。　因南泉",
    "X68n1315_016:0105b10": "示眾云。自小養一頭水牯牛。擬向溪東放。不免食他",
    "X68n1315_016:0105b11": "國王水草。擬向溪西放。不免食他國王水草。不如隨",
    "X68n1315_016:0105b12": "處納些些。他總不見。　復有僧舉似師。師云。南泉水牯",
    "X68n1315_016:0105b13": "牛。隨處納些些。你道在牛內納。牛外納。直饒你向這",
    "X68n1315_016:0105b14": "裏說得納處分明。我更問你索牛在。　後長慶云。你道",
    "X68n1315_016:0105b15": "古人前頭為人。後頭為人。　舉。王大王向雪峰道。擬蓋",
    "X68n1315_016:0105b16": "一所佛殿去。如何。峰云。大王何不蓋取一所空王殿。",
    "X68n1315_016:0105b17": "大王云。請師樣子。峰展兩手。　師云。一舉四十九。　舉。報",
    "X68n1315_016:0105b18": "慈讚龍牙偈云。日出連山。月圓當戶。不是無身。不欲",
    "X68n1315_016:0105b19": "全露。有僧問。請師全露。龍牙撥開帳子云。還見麼。僧",
    "X68n1315_016:0105b20": "云。不見。牙云。將眼來。後報慈聞舉。云。龍牙祇道得一",
    "X68n1315_016:0105b21": "半。　師令僧舉。我與你道。　其僧便舉。師云。我不妨與你",
    "X68n1315_016:0105b22": "道。　師有時云。諸方盡向繩墨裏脫出。我者裏即不然。",
    "X68n1315_016:0105b23": "　僧問。未審和尚如何。　師云。草鞋三十文買。　舉。攬真成",
    "X68n1315_016:0105b24": "立。色相宛然。一切法不遷。　僧便問。作麼生是不遷。　師",
    "X68n1315_016:0105c01": "云。還見燈籠麼。　僧云。見。　師云。靜處薩婆訶。",
    "X68n1315_016:0105c02": "示眾云。你等諸人每日上來下去。問訊即不無。若過",
    "X68n1315_016:0105c03": "水時。將什麼過。　有久住僧對云。步。師深喜之。　舉。僧辭",
    "X68n1315_016:0105c04": "大隨。隨問。什麼處去。僧云。峨嵋禮拜普賢去。隨拈起",
    "X68n1315_016:0105c05": "拂子云。文殊．普賢總在者裏。其僧畫一圓相拋向背",
    "X68n1315_016:0105c06": "後。却展兩手。隨云。侍者。將一貼茶來與者僧。　師舉了。",
    "X68n1315_016:0105c07": "云。我即不與麼。　有僧云。和尚又如何。　師云。西天斬頭",
    "X68n1315_016:0105c08": "截臂。者裏自領出去。　舉。黃檗一日舉手作揑勢云。天",
    "X68n1315_016:0105c09": "下老和尚總在者裏。我若放一線道。從汝七縱八橫。",
    "X68n1315_016:0105c10": "若不放過。不消一揑。僧問。放一線道時如何。檗云。七",
    "X68n1315_016:0105c11": "縱八橫。又問。不放過。不消一揑時如何。檗云。普。　復有",
    "X68n1315_016:0105c12": "僧問師。如何是七縱八橫。　師云。念老僧年老。　僧云。如",
    "X68n1315_016:0105c13": "何是普。　師云。天光迴照。　僧云。如何是天光迴照。　師云。",
    "X68n1315_016:0105c14": "骼胔少人知。　師有時云。一顆圓光明已久。還有人問",
    "X68n1315_016:0105c15": "麼。　僧便問。如何是一顆圓光明已久。　師云。西天斬頭",
    "X68n1315_016:0105c16": "截臂。又云。除却須彌山。拈却佛殿脊。　師一日披袈裟",
    "X68n1315_016:0105c17": "云。我抖擻法身也。總無對。　師云。汝問我。　僧便問。和尚",
    "X68n1315_016:0105c18": "抖擻法身。意旨如何。　師云。我也知你親。　舉。玄沙示眾",
    "X68n1315_016:0105c19": "云。諸方老宿盡道接物利生。忽遇三種病人來。作麼",
    "X68n1315_016:0105c20": "生接。患盲者。拈槌豎拂他又不見。患聾者。語言三昧",
    "X68n1315_016:0105c21": "他又不聞。患瘂者。教伊說又說不得。且作麼生接。若",
    "X68n1315_016:0105c22": "接此人不得。佛法無靈驗。　有僧請益師。師云。你禮拜",
    "X68n1315_016:0105c23": "著。　僧禮拜起。師以拄杖便挃。僧退後。師云。你不是患",
    "X68n1315_016:0105c24": "盲。　復喚近前。僧近前。師云。你不是患聾。乃豎起拄杖",
    "X68n1315_016:0106a01": "云。還會麼。　僧云。不會。　師云。你不是患瘂。其僧於此有",
    "X68n1315_016:0106a02": "省。　舉。古云。一言纔舉。大地全收。　師云。且道是什麼言。",
    "X68n1315_016:0106a03": "自云。春鳥啼時西嶺上。遂令僧。你問我。　僧便問。是什",
    "X68n1315_016:0106a04": "麼言。　師云。噫。　舉。馬大師云。一切語言是提婆宗。以此",
    "X68n1315_016:0106a05": "箇為主。　師云。好語。祇是無人問。　僧便問。如何是提婆",
    "X68n1315_016:0106a06": "宗。　師云。西天九十六種。你是最下種。　舉。肇法師云。諸",
    "X68n1315_016:0106a07": "法不異者。不可續鳧截鶴。夷嶽盈壑。然後為無異者",
    "X68n1315_016:0106a08": "哉。　師云。長者天然長。短者天然短。又云。是法住法位。",
    "X68n1315_016:0106a09": "世間相常住。乃拈起拄杖云。拄杖不是常住法。　舉。古",
    "X68n1315_016:0106a10": "云。一念劫收一切智。　師拈起拄杖云。乾坤大地總在",
    "X68n1315_016:0106a11": "上頭。若透得去。拄杖也不見有。直饒與麼。也是不著",
    "X68n1315_016:0106a12": "便。　舉。須菩提說法。帝釋雨華。尊者問曰。此華從天得",
    "X68n1315_016:0106a13": "耶。帝曰。弗也。從地得耶。帝曰。弗也。從人得耶。帝曰。弗",
    "X68n1315_016:0106a14": "也。從何得耶。帝釋舉手。尊者云。如是。如是。　師云。帝釋",
    "X68n1315_016:0106a15": "舉手處作麼生。與你四大五蘊．釋迦老子同。別。　舉。世",
    "X68n1315_016:0106a16": "尊初生下。一手指天。一手指地。周行七步。目顧四方",
    "X68n1315_016:0106a17": "云。天上天下。唯我獨尊。　師云。我當時若見。一棒打殺",
    "X68n1315_016:0106a18": "與狗子喫却。貴圖天下太平。　舉。禾山示眾云。有作家",
    "X68n1315_016:0106a19": "戰將麼。出來。時有僧出云。未審彼中還有也無。　師云。",
    "X68n1315_016:0106a20": "格。　舉。僧問雪峯。佛未出世時如何。峯橫按拄杖而坐。",
    "X68n1315_016:0106a21": "　師云。常。　舉。德山問維那。有幾人新到。那云。八人。山云。",
    "X68n1315_016:0106a22": "喚典座來。一時生按過。　師拈云。更說什麼生按過。　舉。",
    "X68n1315_016:0106a23": "雪峯勘僧。什麼處去。僧云。識得即知去處。峯云。你是",
    "X68n1315_016:0106a24": "了事人。亂走作什麼。僧云。莫塗汙人好。峯云。我即塗",
    "X68n1315_016:0106b01": "汙你。古人吹布毛作麼生。與我說來看。僧云。殘羮餿",
    "X68n1315_016:0106b02": "飯已有人喫了也。　師別前語云。築著便作屎臭氣。代",
    "X68n1315_016:0106b03": "後語云。將謂是鑽天鷂子。元來是死水裏蝦蟇。　舉。韶",
    "X68n1315_016:0106b04": "山勘僧云。莫便是多口白頭因麼。因云。不敢。山云。有",
    "X68n1315_016:0106b05": "多少口。因云。徧身是。山云。大小二事向甚處屙。因云。",
    "X68n1315_016:0106b06": "向韶山口裏屙。山云。有韶山口即向韶山口裏屙。無",
    "X68n1315_016:0106b07": "韶山口向甚處屙。因無語。山便打。　師代云。這話墮阿",
    "X68n1315_016:0106b08": "師。放你三十棒。又代云。將謂是師子兒。又云。韶山今",
    "X68n1315_016:0106b09": "日瓦解冰消。　舉。僧到曹谿。有守衣鉢上座提起衣云。",
    "X68n1315_016:0106b10": "此是大庾嶺頭提不起底。僧云。為什麼在上座手裏。",
    "X68n1315_016:0106b11": "座無語。　師云。彼彼不了。師代云。遠嚮不如親到。又云。",
    "X68n1315_016:0106b12": "將謂是師子兒。　舉。睦州問僧。莫便是清華嚴麼。僧云。",
    "X68n1315_016:0106b13": "不敢。州云。夢見華嚴麼。僧無語。　師云。門前大狼籍生。",
    "X68n1315_016:0106b14": "　舉。湖南報慈垂語云。我有一句子徧大地。僧便問。如",
    "X68n1315_016:0106b15": "何是徧大地底句。慈云。無空缺。　師云。不合與麼道。別",
    "X68n1315_016:0106b16": "云。何不庵外問。　舉。南泉示眾云。昨夜三更文殊．普賢",
    "X68n1315_016:0106b17": "相打。各與二十棒。貶向二鐵圍山。趙州出眾云。和尚",
    "X68n1315_016:0106b18": "棒教誰喫。泉云。王老師有什麼過。州便禮拜。　師代云。",
    "X68n1315_016:0106b19": "深領和尚慈悲。某甲歸衣鉢下得箇安樂。　舉。崇壽見",
    "X68n1315_016:0106b20": "僧做餬餅次。隔牕問云。你還見我麼。僧云。不見。壽云。",
    "X68n1315_016:0106b21": "還我餬餅錢來。僧無語。　師代云。和尚禮拜餅鑪好。　舉。",
    "X68n1315_016:0106b22": "僧問趙州。如何是妙峯頂。州云。不答你者話。僧云。為",
    "X68n1315_016:0106b23": "什麼不答。州云。我若答。落在平地。　師代云。俱胝和尚。",
    "X68n1315_016:0106b24": "　舉。長慶見僧來。云。何得無禮。　師代云。某甲罪過。又云。",
    "X68n1315_016:0106c01": "甲辰乙巳。　舉。長慶問秀才云。佛教云眾生日用而不",
    "X68n1315_016:0106c02": "知。儒書亦云日用而不知。不知箇什麼。秀才云。不知",
    "X68n1315_016:0106c03": "大道。　師云。灼然不知。　舉。僧問睦州。靈山還有蛇不。州",
    "X68n1315_016:0106c04": "云。者蚯蚓。　師代云。白骨連山。　舉。長慶拈拄杖云。識得",
    "X68n1315_016:0106c05": "這箇。一生參學事畢。　師云。識得這箇。為什麼不住。　舉。",
    "X68n1315_016:0106c06": "雲巖掃地次。道吾云。何得太區區生。巖云。須知有不",
    "X68n1315_016:0106c07": "區區者。吾云。與麼則第二月也。巖豎起掃帚云。這箇",
    "X68n1315_016:0106c08": "是第幾月。吾拂袖出去。　師云。奴見婢殷勤。　舉。仰山問",
    "X68n1315_016:0106c09": "俗官云。官居何位。官云。推官。山乃豎起拂子云。還推",
    "X68n1315_016:0106c10": "得這箇麼。官無語。　師代云。久嚮和尚。　舉。僧到翠巖。值",
    "X68n1315_016:0106c11": "巖不在。乃下看主事。主事云。參見和尚也未。僧云。未。",
    "X68n1315_016:0106c12": "主事却指狗子云。要見和尚。但禮拜者狗子。僧無語。",
    "X68n1315_016:0106c13": "後翠巖歸。聞此語。云。作麼生道免得與麼無語。　師代",
    "X68n1315_016:0106c14": "云。欲觀其師。先觀弟子。　舉。座主就華嚴講。請翠巖齋。",
    "X68n1315_016:0106c15": "巖云。山僧有箇問。座主若道得即齋。巖便拈起餬餅",
    "X68n1315_016:0106c16": "云。還具法身麼。主云。具法身。巖云。與麼則喫法身也。",
    "X68n1315_016:0106c17": "主無語。本講座主代云。有什麼過。巖不肯。東使云。諾。",
    "X68n1315_016:0106c18": "諾。　師代云。特謝和尚降重空筵。　舉。雪峯示眾云。世界",
    "X68n1315_016:0106c19": "闊一丈。古鏡闊一丈。世界闊一尺。古鏡闊一尺。玄沙",
    "X68n1315_016:0106c20": "指面前火鑪云。火鑪闊多少。峯云。似古鏡闊。沙云。這",
    "X68n1315_016:0106c21": "老漢脚跟未點地在。後東使拈問僧。為復古鏡致火",
    "X68n1315_016:0106c22": "鑪與麼大。火鑪致古鏡與麼大。西院云。與麼問人也",
    "X68n1315_016:0106c23": "未可在。　師云。餿飯泥茶鑪。　舉。僧問雲居。山河大地從",
    "X68n1315_016:0106c24": "何而有。居云。從妄想有。僧云。與某甲想出一鋌金。得",
    "X68n1315_016:0107a01": "麼。居便休去。僧不肯。　師聞得。云。已是葛藤。不能折合。",
    "X68n1315_016:0107a02": "得待伊道。想出一鋌金。得麼。拈拄杖便打。　舉。閩中韋",
    "X68n1315_016:0107a03": "監軍尋常見僧云。某甲待官滿。出江西．湖南置一問。",
    "X68n1315_016:0107a04": "問殺江西．湖南老宿。僧云。監軍作麼生問。軍云。不勞",
    "X68n1315_016:0107a05": "手脚。僧無語。　師代云。話墮也。又云。伏惟尚饗。　舉。王太",
    "X68n1315_016:0107a06": "傅問北院云。古人道。普現色身。徧行三昧。佛法為什",
    "X68n1315_016:0107a07": "麼不到北俱盧洲。院云。祇為徧行。所以不到。　師云。如",
    "X68n1315_016:0107a08": "法置一問來。　舉。王太尉入佛殿。指鉢盂問僧。這箇是",
    "X68n1315_016:0107a09": "什麼鉢。僧云。藥師鉢。尉云。祇聞有降龍鉢。僧云。待有",
    "X68n1315_016:0107a10": "龍即降。尉云。忽遇拏雲獲浪來又作麼生。僧云。他亦",
    "X68n1315_016:0107a11": "不顧。尉云。話墮也。玄沙云。盡你神力走向什麼處去。",
    "X68n1315_016:0107a12": "保福云。歸依佛法僧。百丈作覆鉢勢。　師云。他日生天。",
    "X68n1315_016:0107a13": "莫辜負老僧。　舉。地藏問崇壽。你久後將什麼利濟於",
    "X68n1315_016:0107a14": "人。壽云。無不利濟。藏云。無一法得利濟。　師云。直饒與",
    "X68n1315_016:0107a15": "麼。也好喫棒。又云。當時但喚近前來。已後教伊無[舀*鳥]",
    "X68n1315_016:0107a16": "啄處。　舉。泉州王太傅問僧。上座住甚處。僧云。半月山。",
    "X68n1315_016:0107a17": "傅云。忽遇月頭月尾又作麼生。僧無語。　師代云。將謂",
    "X68n1315_016:0107a18": "與麼。更有與麼。　舉。龍牙尋常道。雲居師兄得第二句。",
    "X68n1315_016:0107a19": "我得第一句。　西院云。祇如龍牙與麼道。還扶得也無。",
    "X68n1315_016:0107a20": "　師云。須禮拜雲居始得。　西院云。傍觀者哂。　舉。崇壽問",
    "X68n1315_016:0107a21": "僧。還見燈籠麼。僧云。見。壽云。兩箇。　師代云。三頭兩面。",
    "X68n1315_016:0107a22": "又云。七箇八箇。",
    "X68n1315_016:0107a24": "古尊宿語錄卷第十六"
}