{
    "X39n0709_016:0483c14": "毗尼止持會集卷第十六",
    "X39n0709_016:0483c16": "金陵寶華山弘律沙門　讀體　集",
    "X39n0709_016:0483c17": "不得佛塔下大小便。應當學(第七十四)。",
    "X39n0709_016:0483c18": "釋義　緣處發起如上。其中所犯不犯。並餘四眾。",
    "X39n0709_016:0483c19": "悉皆同前(凡大小便。應遠塔所。在於常處。不得處處漫為便利)。",
    "X39n0709_016:0483c20": "引證　優鉢祗王經云。伽藍法界地漫大小行者。",
    "X39n0709_016:0483c21": "五百世身墮拔波地獄。後經二十小劫。常遣肘手",
    "X39n0709_016:0483c22": "抱。此大小便處臭穢之地。乃至黃泉。",
    "X39n0709_016:0483c23": "不得向佛塔大小便。應當學(第七十五)。",
    "X39n0709_016:0483c24": "釋義　緣處發起如上。其中所犯不犯。並餘四眾。",
    "X39n0709_016:0484a01": "悉皆同前(前制不聽塔下。此中雖遠塔處。而不應在前對向。須知塔影輪相。乃如來眾德所聚",
    "X39n0709_016:0484a02": "人天瞻仰。善神守衛。宜加深敬可爾。為比丘者。豈得褺慢)。",
    "X39n0709_016:0484a03": "不得繞佛塔四邊大小便使臭氣來入。應當學(第七十六)。",
    "X39n0709_016:0484a04": "釋義　緣處發起如上。其中所犯不犯。並餘四眾。",
    "X39n0709_016:0484a05": "悉皆同前　(前制四方。此中兼其四隅。故曰繞也。則塔之周圍。勿論遠近。皆不得穢污。使不",
    "X39n0709_016:0484a06": "淨之氣而熏褻也)。",
    "X39n0709_016:0484a07": "不得持佛像至大小便處。應當學(第七十七)。",
    "X39n0709_016:0484a08": "釋義　(准佛像例之。則菩薩聲聞一切聖賢等像及三藏法寶。皆不得持於穢處往來)。",
    "X39n0709_016:0484a09": "結罪　其中所犯。並餘四眾。悉皆同前　不犯者。",
    "X39n0709_016:0484a10": "或道由中而過。或強力者所持呼去。及最初未制",
    "X39n0709_016:0484a11": "戒等。",
    "X39n0709_016:0484a12": "不得在佛塔下嚼楊枝。應當學(第七十八)。",
    "X39n0709_016:0484a13": "不得向佛塔嚼楊枝。應當學(第七十九)。",
    "X39n0709_016:0484a14": "不得佛塔四邊嚼楊枝。應當學(第八十)。",
    "X39n0709_016:0484a15": "釋義　此上三戒緣處發起。其中所犯。並餘四眾。",
    "X39n0709_016:0484a16": "悉皆同前　不犯者。或為大鳥。銜置塔邊。或為風",
    "X39n0709_016:0484a17": "吹去。及最初未制戒等(律云。嚼楊枝有五利益。一口無臭氣。二能別味。三不",
    "X39n0709_016:0484a18": "增益熱陰。四能引食。五眼明。若不嚼有五過。反上可知)。",
    "X39n0709_016:0484a19": "會採　十誦律云。佛前。和尚阿闍黎一切上座前。",
    "X39n0709_016:0484a20": "佛塔前。聲聞塔前。俱不得嚼楊枝。嚼者突吉羅。同",
    "X39n0709_016:0484a21": "歲比丘前不犯。",
    "X39n0709_016:0484a22": "律攝云。嚼頭寸許。令使柔輭。然後徐徐揩齒齗牙。",
    "X39n0709_016:0484a23": "皆使周徧。",
    "X39n0709_016:0484a24": "僧祇律云。若楊枝難得者。當截所嚼處棄之。洗已",
    "X39n0709_016:0484b01": "殘者。明日更用。",
    "X39n0709_016:0484b02": "寄歸傳云。每日且朝須嚼齒木。楷齒刮舌。務令如",
    "X39n0709_016:0484b03": "法。盥漱清淨。方行禮敬。若其不然。受禮禮他。悉皆",
    "X39n0709_016:0484b04": "得罪。",
    "X39n0709_016:0484b05": "不得在佛塔下洟唾。應當學(第八十一)。",
    "X39n0709_016:0484b06": "不得向佛塔洟唾。應當學(第八十二)。",
    "X39n0709_016:0484b07": "不得塔四邊洟唾。應當學(第八十三)。",
    "X39n0709_016:0484b08": "釋義　此上三戒緣處發起。佛為結戒。如前(洟唾者乃",
    "X39n0709_016:0484b09": "身中流液不淨。縱鼻出曰洟。從口出曰唾。凡為洟唾。當在屏處。仍須彈指謦欬而棄。若老病者。聽安唾器。",
    "X39n0709_016:0484b10": "然於僧房且禁不污。呪乎佛塔而不嚴慎)。",
    "X39n0709_016:0484b11": "結罪　其中所犯。並餘四眾。悉皆同上　不犯者。",
    "X39n0709_016:0484b12": "或有如是病。或大鳥銜置塔邊。或為風吹去。及最",
    "X39n0709_016:0484b13": "初未制戒等。",
    "X39n0709_016:0484b14": "會採　根本雜事云。寺中四角柱下各安唾盆(雖聽",
    "X39n0709_016:0484b15": "安置以備眾用。然須葢掩不宜恒現)。",
    "X39n0709_016:0484b16": "不得向塔舒脚坐。應當學(第八十四)。",
    "X39n0709_016:0484b17": "釋義　緣處發起如前。佛為結戒(舒脚者。乃縱情放逸。大失威儀。",
    "X39n0709_016:0484b18": "全無畏敬。故爾禁之)。",
    "X39n0709_016:0484b19": "結罪　其中所犯。並餘四眾。悉皆同前　不犯者。",
    "X39n0709_016:0484b20": "或時有如是病。若中有間隔。或為強者所持。及最",
    "X39n0709_016:0484b21": "初未制戒等。",
    "X39n0709_016:0484b22": "等四分云。若僧伽藍內塔滿。聽在中間舒脚坐(西城",
    "X39n0709_016:0484b23": "比丘凡得向果者涅槃。皆收靈骨。以建制底。於寺供養。故爾垢藍塔滿也)。",
    "X39n0709_016:0484b24": "不得安佛塔在下房己在上房住。應當學(第八十五)。",
    "X39n0709_016:0484c01": "緣起　佛在拘薩羅國遊行。向都子婆羅門村。爾",
    "X39n0709_016:0484c02": "時六羣比丘安佛塔。在下房己在上房。諸比丘聞",
    "X39n0709_016:0484c03": "嫌責六羣。白佛結戒(上房有二種。一者處所高顯為上。二者妙好嚴麗為上。下",
    "X39n0709_016:0484c04": "房亦有二種。一者處所低下名下。二者麤弊名下。亦可以指重樓為上房)。",
    "X39n0709_016:0484c05": "結罪　其中所犯。並餘四眾。悉皆同前　不犯者。",
    "X39n0709_016:0484c06": "或時有如是病。持如來塔。在下房。己在上房住。或",
    "X39n0709_016:0484c07": "命難。梵行難及最初未制戒等。",
    "X39n0709_016:0484c08": "第四分云。六羣安如來塔。置不好房中。己在上好",
    "X39n0709_016:0484c09": "房中宿。佛言不應爾。應安如來塔。置上好房中。己",
    "X39n0709_016:0484c10": "在不好房宿(此言妙好嚴麗為上房)　彼安如來塔置下房。",
    "X39n0709_016:0484c11": "己在上房宿(此言重樓為上房)佛言。不應爾。應安如來塔。",
    "X39n0709_016:0484c12": "在上房。己在下房中宿　彼共如來塔同屋宿。佛",
    "X39n0709_016:0484c13": "言。不應爾。有比丘為守護堅牢故。而畏慎不敢共",
    "X39n0709_016:0484c14": "宿。佛言。聽安杙上。若頭邊而眠　彼腋下挾如來",
    "X39n0709_016:0484c15": "塔行。反抄衣纏頸裹頭。通肩披衣。著革屣。擔如來",
    "X39n0709_016:0484c16": "塔。佛言。不應爾。應偏露右肩。脫革屣。若頭上若肩",
    "X39n0709_016:0484c17": "上擔如來塔行。",
    "X39n0709_016:0484c18": "附考　僧祗律云。起寺時。先規度好地。作塔處應",
    "X39n0709_016:0484c19": "在東。應在北。僧地佛地不得相侵。不得使僧地流",
    "X39n0709_016:0484c20": "水入佛地。佛地水得流入僧地塔。應在高顯處作。",
    "X39n0709_016:0484c21": "不得在塔院中洗染曬衣。著革屣。覆頭覆肩。洟唾",
    "X39n0709_016:0484c22": "地。不得塔池中浣衣洗浴。浣手面洗鉢。下頭流出",
    "X39n0709_016:0484c23": "水。得隨意用。",
    "X39n0709_016:0484c24": "人坐己立不得為說法除病。應當學(第八十六)。",
    "X39n0709_016:0485a01": "釋義　緣處發起如上。佛結戒已。時諸比丘疑不",
    "X39n0709_016:0485a02": "敢為病人說法。故開除病。乃第二制也。下。皆准此",
    "X39n0709_016:0485a03": "(說法者。以法自尊。不為利養。而弘化聽法者。信樂至誠。因聞解義而入理。斯則兩皆獲益。若說者聽者二",
    "X39n0709_016:0485a04": "俱失儀。則彼此招過。故佛大慈一一禁之)。",
    "X39n0709_016:0485a05": "結罪　其中所犯。並餘四眾。悉皆同前　不犯者。",
    "X39n0709_016:0485a06": "或有如是病。或為王王大臣捉去。及最初未制戒",
    "X39n0709_016:0485a07": "等。",
    "X39n0709_016:0485a08": "會採　僧祗律云。若放恣諸根。立為無病。坐人說",
    "X39n0709_016:0485a09": "者。越學法　若比丘為塔事。為僧事。詣王若地主。",
    "X39n0709_016:0485a10": "彼言。為我說法不得語。令起恐生疑故。若邊有立",
    "X39n0709_016:0485a11": "人者。即作意為立人說。雖王聽比丘無罪。",
    "X39n0709_016:0485a12": "人臥己坐不得為說法除病。應當學(第八十七)。",
    "X39n0709_016:0485a13": "釋義　緣處發起。其中所犯不犯。並餘四眾。悉皆",
    "X39n0709_016:0485a14": "同前(臥者偃臥也。縱身憍傲。全無信敬。故爾不得為說)。",
    "X39n0709_016:0485a15": "人在座己在非座不得為說法除病。應當學(第八十八)。",
    "X39n0709_016:0485a16": "釋義　緣處發起所犯不犯。並餘四眾。悉皆同前",
    "X39n0709_016:0485a17": "(座者乃正座也。非座者。不正座也。乃至木枯土埵並地下。皆攝非座)。",
    "X39n0709_016:0485a18": "人在高座己在下座不得為說法除病。應當學(第八十九)。",
    "X39n0709_016:0485a19": "釋義　緣處發起。其中所犯不犯。並餘四眾。悉皆",
    "X39n0709_016:0485a20": "同前(高座者。僧祗律云。高有二種。高大名高。妙好者亦名高。准義則下座例可分二。[(白日+田)/廾]小名下。麤弊",
    "X39n0709_016:0485a21": "者亦名下)。",
    "X39n0709_016:0485a22": "引證　善見律云。世尊訶責六羣。云何自在下人。",
    "X39n0709_016:0485a23": "在高而為說法。佛語比丘。往昔於波羅奈國。有一",
    "X39n0709_016:0485a24": "居士。名曰車波迦。其婦懷姙。思菴羅果。夫曰。此非",
    "X39n0709_016:0485b01": "菴羅果。時復思云。唯王園中有。夫夜入王園偷取。",
    "X39n0709_016:0485b02": "未得明相出。不得出園。即於樹上藏住。時王與婆",
    "X39n0709_016:0485b03": "羅門入園。欲食菴羅果。婆羅門在下。王在高座。婆",
    "X39n0709_016:0485b04": "羅門為王說法。偷果人在樹上。心自念言。我今偷",
    "X39n0709_016:0485b05": "果。事應合死。我今得脫我無法。王亦無法。婆羅門",
    "X39n0709_016:0485b06": "亦無法。何以故。我為女人故而偷王果。王猶憍慢。",
    "X39n0709_016:0485b07": "故師在下。自在高座而聽法。婆羅門為貪利養故。",
    "X39n0709_016:0485b08": "自在下座。為王說法。我與王婆羅門相與無法。我",
    "X39n0709_016:0485b09": "今得脫。即下樹向王說偈云。",
    "X39n0709_016:0485b10": "　一人不知法　　一人不見法　　教者不依法",
    "X39n0709_016:0485b11": "　聽者不解法　　為食稉米飯　　及諸餘餚饍",
    "X39n0709_016:0485b12": "　是為餐食故　　我言是無法　　為以名利故",
    "X39n0709_016:0485b13": "　毀碎汝家法　　我為凡人時　　見人在上說",
    "X39n0709_016:0485b14": "法者在下言。其非法。何況我今汝諸弟子。為在高",
    "X39n0709_016:0485b15": "人說法。而自在下時。偷果人者。即如來是。",
    "X39n0709_016:0485b16": "人在前行己在後行不得為說法除病。應當學(第九十)。",
    "X39n0709_016:0485b17": "釋義　緣處發起。其中所犯不犯。並餘四眾。悉皆",
    "X39n0709_016:0485b18": "同前　(若在道行。而人前己後。此中除病。准義應是說者。或眼目失明。或身足有疾。須人相牽故",
    "X39n0709_016:0485b19": "爾在後說法。或強力者將去。於行次間。教令說法比丘。故在後也)。",
    "X39n0709_016:0485b20": "會採　僧祗律云。若比丘眼患。前人捉杖牽前為。",
    "X39n0709_016:0485b21": "說。無罪。",
    "X39n0709_016:0485b22": "人在高經行處。己在下經行處。不應為說法除病。應",
    "X39n0709_016:0485b23": "當學(第九十一)。",
    "X39n0709_016:0485b24": "釋義　緣處發起。其中所犯不犯。並餘四眾。悉皆",
    "X39n0709_016:0485c01": "前同(此中高有二種。一者本自高。二者壘石為基。所以顯高也　經行處者。如佛聽作經行堂。",
    "X39n0709_016:0485c02": "有五事利。一好堪遠行。二能思惟。三少病。四消餐食。五得定久住)。",
    "X39n0709_016:0485c03": "人在道己在非道不應為說法除病。應當學(第九十二)。",
    "X39n0709_016:0485c04": "釋義　緣處發起。其中所犯不犯。並餘四眾。悉皆",
    "X39n0709_016:0485c05": "同前(道者正路也。非道者。乃左右之旁路也)。",
    "X39n0709_016:0485c06": "不得携手在道行。應當學(第九十三)。",
    "X39n0709_016:0485c07": "緣起　佛在舍衛國。住給孤園。六羣比丘携手在",
    "X39n0709_016:0485c08": "道行。或遮男女。諸居士見已皆譏嫌。謂携手道行。",
    "X39n0709_016:0485c09": "如王王大臣豪貴長者。諸比丘聞。有樂學戒者。嫌",
    "X39n0709_016:0485c10": "責六羣。白佛結戒(携手者謂連手也。比丘之儀。不宜連手在道並行也)。",
    "X39n0709_016:0485c11": "結罪　其中所犯。並餘四眾。悉皆同前　不犯者。",
    "X39n0709_016:0485c12": "或時有如是病。或有比丘患眼。闇須扶接。及最初",
    "X39n0709_016:0485c13": "未制戒等。",
    "X39n0709_016:0485c14": "不得上樹過人除時因緣。應當學(第九十四)。",
    "X39n0709_016:0485c15": "緣起　佛在舍衛國。住祗陀林。有一比丘。在大樹",
    "X39n0709_016:0485c16": "上。受夏安居。於樹上大小便。下樹神瞋恚。諸比丘",
    "X39n0709_016:0485c17": "聞。有知慚愧者。嫌責白佛。佛告比丘。自今已去。不",
    "X39n0709_016:0485c18": "得樹上安居。不得繞樹大小便。若先有大小便。大",
    "X39n0709_016:0485c19": "小便無犯。故為結戒。時有眾多比丘。向拘薩羅國",
    "X39n0709_016:0485c20": "遊行。於道中值惡獸。恐怖上樹。齊人不敢過上。即",
    "X39n0709_016:0485c21": "為惡獸所害。故加除時因緣之語。乃第二制也。",
    "X39n0709_016:0485c22": "結罪　其中所犯。並餘四眾。悉皆同前　不犯者。",
    "X39n0709_016:0485c23": "或命難。梵行難。及最初未制戒等(此中兼制小眾。為無開緣。若為",
    "X39n0709_016:0485c24": "大僧取楊枝。及華果等。沙彌沙彌尼上樹無罪)。",
    "X39n0709_016:0486a01": "安居揵度云。欲取樹上乾薪。聽作鉤鉤取。作梯取",
    "X39n0709_016:0486a02": "若繩取。若樹通身乾聽上(樹乾則無神依故開)。",
    "X39n0709_016:0486a03": "不得絡囊盛鉢貫杖頭著肩上而行。應當學(第九十五)。",
    "X39n0709_016:0486a04": "緣起　佛在舍衛國給孤獨園。時跋難陀絡囊盛",
    "X39n0709_016:0486a05": "鉢。貫杖頭肩上擔。諸居士見已。謂是官人。皆下道",
    "X39n0709_016:0486a06": "避。於屏處看之。乃知是跋難陀。故生譏嫌。有知足",
    "X39n0709_016:0486a07": "者聞。白佛結戒。",
    "X39n0709_016:0486a08": "結罪　其中所犯。並餘四眾。悉皆同前　不犯者",
    "X39n0709_016:0486a09": "或為強力者逼。若被縛。若命梵二難。及最初未制",
    "X39n0709_016:0486a10": "戒等。",
    "X39n0709_016:0486a11": "第四分云。不應背負物行。除寺內。有老比丘。須杖",
    "X39n0709_016:0486a12": "絡囊。聽與作白二羯磨(此法於作持中明)。",
    "X39n0709_016:0486a13": "人持杖不恭敬不應為說法除病。應當學(第九十六)。",
    "X39n0709_016:0486a14": "釋義　緣處發起如前。佛為結戒。時諸比丘疑不",
    "X39n0709_016:0486a15": "敢為病人持杖者說法。又開除病。乃第二制也。",
    "X39n0709_016:0486a16": "結罪　其中所犯。並餘四眾。悉皆同前　不犯者。",
    "X39n0709_016:0486a17": "或為王王大臣。及最初未制戒等。",
    "X39n0709_016:0486a18": "會採　僧祗律云。若比丘在怖畏險道時。防衛人",
    "X39n0709_016:0486a19": "言。尊者為我說法。彼雖持杖。為說無罪。",
    "X39n0709_016:0486a20": "人持劒不應為說法除病應當學(第九十七)。",
    "X39n0709_016:0486a21": "釋義　緣處發起。其中所犯不犯。並餘四眾。悉皆",
    "X39n0709_016:0486a22": "同前(劒者檢也。所以防檢非常也。或有病心亂神虗怖畏者以劒防身。為說法開導安慰。無犯",
    "X39n0709_016:0486a23": "下二戒亦爾)。",
    "X39n0709_016:0486a24": "人持鉾不應為說法除病。應當學(第九十八)。",
    "X39n0709_016:0486b01": "釋義　緣處發起。其中所犯不犯。並餘四眾。悉皆",
    "X39n0709_016:0486b02": "同前(鉾乃兵器之屬。如鋋而作三亷也)。",
    "X39n0709_016:0486b03": "人持刀不應為說法除病。應當學(第九十九)。",
    "X39n0709_016:0486b04": "釋義　緣處發起等。一一同前(刀者有種種形。亦防衛之器也)。",
    "X39n0709_016:0486b05": "人持葢不應為說法除病。應當學(一百)。",
    "X39n0709_016:0486b06": "釋義　緣處發起等。悉皆同上(葢者傘葢也)。",
    "X39n0709_016:0486b07": "會採　僧祗律云。種種能遮雨日者。皆名為葢。",
    "X39n0709_016:0486b08": "若丘比為塔事若僧事。詣王若地主。彼言。比丘為",
    "X39n0709_016:0486b09": "我說法。不得令却葢。恐生疑故。若邊有淨人。應作",
    "X39n0709_016:0486b10": "意為淨人說。王雖聽無罪　若法師若律師風雨",
    "X39n0709_016:0486b11": "寒雪大熱時。捉葢為說。無罪(此開法律之師者。為弘化功博。時逢寒熱。",
    "X39n0709_016:0486b12": "若為顯異邀名。以謀利養者。豈同斯例。所以有益方開。無功不聽。非一槩允也)。",
    "X39n0709_016:0486b13": "第四分云。跋難陀在道行。持好大圓葢。諸居士見",
    "X39n0709_016:0486b14": "謂。是王王大臣皆避道去。不遠諦視。乃知比丘佛。",
    "X39n0709_016:0486b15": "因是譏嫌。故制不聽持。亦不應畜　有諸比丘。天",
    "X39n0709_016:0486b16": "雨時往。大小食上。若布薩時。雨漬衣壞。聽護衣故。",
    "X39n0709_016:0486b17": "在寺內持。以樹皮若葉若竹作葢　不應捉王大",
    "X39n0709_016:0486b18": "圓扇。若得已成者。聽受與塔　若患熱。聽以樹葉",
    "X39n0709_016:0486b19": "若枝若草若衣作扇(衣謂衣財乃布帛也)。鼻中毛長。聽以鑷",
    "X39n0709_016:0486b20": "拔　若爪極長如一麥。應剪　不應綵色染爪",
    "X39n0709_016:0486b21": "　不應以剪刀剪鬚髮　應鬚髮盡剃　髮極長長",
    "X39n0709_016:0486b22": "兩指。若二月一剃　不應梳鬚髮　不應油塗髮",
    "X39n0709_016:0486b23": "　不應畵眼臉患眼痛聽著藥　不應以鏡若水",
    "X39n0709_016:0486b24": "照面。若面患瘡著藥。聽獨在一房。以水若鏡照(根本",
    "X39n0709_016:0486c01": "雜事云。若為觀瘡。或窺昔時老少形狀者。覽鏡無咎)。　不應著耳璫耳環頸",
    "X39n0709_016:0486c02": "瓔臂脚釧指環指印　不應作鉛錫腰帶　不應",
    "X39n0709_016:0486c03": "用五色線絡腋繫腰臂。",
    "X39n0709_016:0486c04": "十誦律云。聽載犍牛車。當使餘人御。不得自御",
    "X39n0709_016:0486c05": "　梳頭刷頭。突吉羅　頂留少髮。突吉羅。留髮令長。",
    "X39n0709_016:0486c06": "突吉羅。若阿蘭若比丘長至二寸。無罪　若頭有",
    "X39n0709_016:0486c07": "瘡。當以剪刀剪　手摩鬚髮。突吉羅　洗脚時不",
    "X39n0709_016:0486c08": "得共他語(七眾學法竟)。",
    "X39n0709_016:0486c09": "八七滅諍法",
    "X39n0709_016:0486c10": "諍者。第三分中。佛言。有四種諍。一言諍。二覓諍。三",
    "X39n0709_016:0486c11": "犯諍。四事諍。云何言諍。若比丘共比丘諍言。引十",
    "X39n0709_016:0486c12": "八諍事。法非法。律非律。犯非犯。若輕若重。有殘無",
    "X39n0709_016:0486c13": "殘。麤惡非麤惡。常所行非常所行。制非制。說非說。",
    "X39n0709_016:0486c14": "若以如是相共諍言語。遂彼此共鬬。是為言諍(僧祗",
    "X39n0709_016:0486c15": "律名相諍。律攝名評論諍)。云何覓諍。若比丘與比丘覓罪。以",
    "X39n0709_016:0486c16": "三舉事。破戒破見。破威儀見聞疑。作如是相覓罪。",
    "X39n0709_016:0486c17": "是為覓諍(僧祗律名誹謗諍　五分律名教誡諍　律攝名非言諍)。云何犯諍。",
    "X39n0709_016:0486c18": "犯七種罪。波羅夷僧殘墮罪悔過法偷蘭遮突吉",
    "X39n0709_016:0486c19": "羅惡說。是為犯諍　云何事諍言諍中事作。覓諍",
    "X39n0709_016:0486c20": "中事作。犯諍中事作。是為事諍。",
    "X39n0709_016:0486c21": "滅法者。言諍以二毗尼滅謂現前。多人語或一毗",
    "X39n0709_016:0486c22": "尼滅謂現前　覓諍共四毗尼滅謂現前。憶念現",
    "X39n0709_016:0486c23": "前不癡。或現前罪處所(罪處所即覓罪相)。犯諍共三毗尼",
    "X39n0709_016:0486c24": "滅謂現前。自言治或現前草覆地　事諍以一切",
    "X39n0709_016:0487a01": "毗尼滅隨所犯(一切者。即七種滅法也。隨所犯者。謂於言覓犯。三諍中隨作。何諍之",
    "X39n0709_016:0487a02": "事。即隨事與法也)。今以所起之四種諍。能滅之七種法。合",
    "X39n0709_016:0487a03": "而為名。故云七滅諍法也。若准犯結罪。正攝第五",
    "X39n0709_016:0487a04": "波逸提。為順戒相。是以科列第八也。",
    "X39n0709_016:0487a05": "十誦律云。有六諍本(本即因也)。一瞋恨不語。二惡性欲",
    "X39n0709_016:0487a06": "害。三貪嫉。四諍曲。五無慚愧。六惡欲邪見。是為六",
    "X39n0709_016:0487a07": "也。",
    "X39n0709_016:0487a08": "僧祗律云。比丘成就五法。能滅諍事。知是實非是",
    "X39n0709_016:0487a09": "不實(一)。是利益非不利益(二)。得伴非不得伴(三)。得",
    "X39n0709_016:0487a10": "平等伴非不平等伴(四)。得時非不得時(五)。",
    "X39n0709_016:0487a11": "現前滅諍法第一",
    "X39n0709_016:0487a12": "應與現前毗尼。當與現前毗尼。",
    "X39n0709_016:0487a13": "緣起　佛在舍衛國給孤園。迦留陀夷與六羣。在",
    "X39n0709_016:0487a14": "河中浴。浴竟先上岸。著六羣衣。謂是己衣。不看而",
    "X39n0709_016:0487a15": "去。六羣上岸。不見衣。即謂彼偷去。彼不現前。便作",
    "X39n0709_016:0487a16": "滅擯羯磨。迦留陀夷聞已有疑。以此因緣白佛。佛",
    "X39n0709_016:0487a17": "問汝以何心取。答言。謂是我衣。不以賊心取。佛言。",
    "X39n0709_016:0487a18": "無盜心不犯。不應不看衣而著。不應人不現前而",
    "X39n0709_016:0487a19": "作羯磨。自今已去。為諸比丘。結現前毗尼滅諍。",
    "X39n0709_016:0487a20": "釋義　律云。現前者。謂法毗尼人僧界也。云何法",
    "X39n0709_016:0487a21": "現前。所持法滅諍者是(謂滅諍時現前。有所受持之七滅諍法可據)。云",
    "X39n0709_016:0487a22": "何毗尼現前。所持毗尼滅諍者是(謂現前有所持學之毗尼藏滅",
    "X39n0709_016:0487a23": "諍非捨正義。而用餘滅)。云何人現前。言義往返者是(謂諍者滅者現",
    "X39n0709_016:0487a24": "在前言義。往返問答)。云何僧現前同羯磨。和合集一處。不來",
    "X39n0709_016:0487b01": "者囑授。在現前得訶。而不訶者是(反此為之不現前)。云何",
    "X39n0709_016:0487b02": "界現前。在界內羯磨作制限者是(謂四方唱相白二作法已。僧居",
    "X39n0709_016:0487b03": "法食出入有限)應與當與者(應者科度也。當者理合如是也。若明止作。臨機秉御。先須",
    "X39n0709_016:0487b04": "料度得宜。然後准事施法。若不當與而與者。皆由罔諸毗尼。不先稱量。縱強施功。無益招咎。豈但滅諍之",
    "X39n0709_016:0487b05": "法。應與當與凡行。一切作持亦復如是)。",
    "X39n0709_016:0487b06": "若一比丘在一比丘前。好言教語。如法。如毗尼。如",
    "X39n0709_016:0487b07": "佛所教。彼作如是言。此是法。是毗尼。是佛所教(彼即",
    "X39n0709_016:0487b08": "執諍者。而云是法等。乃信其言教。心欲捨也。復語云)。汝當受。是忍可(此句正是善能",
    "X39n0709_016:0487b09": "滅諍者。誡令息諍。勸共眾僧和合也)。若作如是諍事得滅。是為言諍。",
    "X39n0709_016:0487b10": "以一滅滅現前毗尼。不用多人語也。",
    "X39n0709_016:0487b11": "結罪　若比丘諍事。如法滅已。若更發起者。波逸",
    "X39n0709_016:0487b12": "提。",
    "X39n0709_016:0487b13": "若後來比丘新受戒者。謂是初諍。若更發起者。波",
    "X39n0709_016:0487b14": "逸提。",
    "X39n0709_016:0487b15": "若一比丘為二比丘。為三比丘。及為僧亦如是。",
    "X39n0709_016:0487b16": "若二比丘為一比丘。為三比丘。及為僧亦如是。",
    "X39n0709_016:0487b17": "若三比丘為二比丘。為一比丘。及為僧亦如是。",
    "X39n0709_016:0487b18": "若僧為一比丘。為二比丘。為三比丘。及為僧亦如",
    "X39n0709_016:0487b19": "是(是中現前義。若能滅者。四人已上其法毗尼。人僧界五種。一不現前則不名現前毗尼也。若能滅者。",
    "X39n0709_016:0487b20": "或但二比丘三比丘。一比丘唯以法毗尼。人三種現前。僧界二種不現前。亦名現前毗尼也　上所明者。",
    "X39n0709_016:0487b21": "是本處僧中滅法。下復明異住處僧中滅法。然往異處。復有中途減法。及到彼處滅法。由言諍難滅。現前",
    "X39n0709_016:0487b22": "事繁。是以依律詳錄)。",
    "X39n0709_016:0487b23": "若諍比丘不忍可。僧作如是滅。聞異住處。有好僧",
    "X39n0709_016:0487b24": "好上座智人。彼比丘以此諍事。故應往彼住處。若",
    "X39n0709_016:0487c01": "在道路。能得如法如毗尼如佛所教滅諍者。是為",
    "X39n0709_016:0487c02": "言諍。以一滅滅。為現前毗尼。不用多人語。",
    "X39n0709_016:0487c03": "若道路不能得如法滅。至彼僧中上座有智慧人",
    "X39n0709_016:0487c04": "前。作如是言。我此諍事如是起。如是實。因是起僧",
    "X39n0709_016:0487c05": "作。如是滅。我不忍可。是故來至長老所。善哉長老。",
    "X39n0709_016:0487c06": "為我如法如毗尼如佛所教滅此諍事。若長老能",
    "X39n0709_016:0487c07": "為我等滅此諍事者。我等當於長老前。捨此諍事。",
    "X39n0709_016:0487c08": "若長老不能如法如毗尼如佛所教滅此諍事者。",
    "X39n0709_016:0487c09": "我自在作諍。更令罪深重。諸比丘住止不安樂。彼",
    "X39n0709_016:0487c10": "諍比丘應如是在僧前捨諍事。此僧應語彼言。長",
    "X39n0709_016:0487c11": "老諍事。若如是起。如實。如所因起。如彼眾僧滅諍。",
    "X39n0709_016:0487c12": "若能如實說者。我等當量。宜能滅此諍不。若不如",
    "X39n0709_016:0487c13": "實說此。諍事更深重。非法非毗尼非佛所教諍事",
    "X39n0709_016:0487c14": "不得滅。諸比丘不得安樂住。彼僧應作如是受。諍",
    "X39n0709_016:0487c15": "已應斷決。若彼諍比丘是下座者。應語言。小出我",
    "X39n0709_016:0487c16": "等。自共平此事。如法律教。若比丘是上座者。僧應",
    "X39n0709_016:0487c17": "自避至餘處。共平斷僧。作是念。我等若在僧前。平",
    "X39n0709_016:0487c18": "此事。恐更有餘事起。令彼此善惡言說不了。我等",
    "X39n0709_016:0487c19": "寧可與諸智慧人。別集一處。共平此事。即應作白",
    "X39n0709_016:0487c20": "平斷此事(此是作持中單白羯磨。綱目內所列。簡集智人法。作前方便已白云)。",
    "X39n0709_016:0487c21": "大德僧聽。若僧時到。僧忍聽。僧今集諸智慧者。共",
    "X39n0709_016:0487c22": "別平斷事。白如是。",
    "X39n0709_016:0487c23": "白已平斷。若比丘有十法者。應差別平斷。一持戒",
    "X39n0709_016:0487c24": "具足。二多聞。三誦二部毗尼極利。四若廣解其義。",
    "X39n0709_016:0488a01": "五若善巧言語。辭辯了了。堪任問答。令彼歡喜。六",
    "X39n0709_016:0488a02": "若諍事起能滅。七不愛。八不恚。九不怖。十不癡斷",
    "X39n0709_016:0488a03": "事。比丘中有不誦戒者。不知戒毗尼。便捨正義。作",
    "X39n0709_016:0488a04": "非法語者。僧應白遣此比丘。出應如是白(此是作持中遣",
    "X39n0709_016:0488a05": "不誦戒者。出單白法)。",
    "X39n0709_016:0488a06": "大德僧聽。彼某甲比丘不誦戒。不知戒。比丘便捨",
    "X39n0709_016:0488a07": "正義。作非法語。若僧時到。僧忍聽。僧今遣此比丘",
    "X39n0709_016:0488a08": "出。白如是。白已遣出。",
    "X39n0709_016:0488a09": "彼座斷事比丘中有誦戒。不誦戒毗尼。彼捨正義。",
    "X39n0709_016:0488a10": "說少許文。僧應作白遣出。應如是白(此是作持中遣不誦戒毗",
    "X39n0709_016:0488a11": "尼者。出單白法)。",
    "X39n0709_016:0488a12": "大德僧聽。彼某甲比丘誦戒。不誦戒毗尼。彼捨正",
    "X39n0709_016:0488a13": "義。說少許文。若僧時到僧忍聽。僧今遣此比丘出。",
    "X39n0709_016:0488a14": "白如是。白已遣出。",
    "X39n0709_016:0488a15": "若平斷事比丘中有法師在座。彼捨正義。以言辭",
    "X39n0709_016:0488a16": "力強說者。僧應作白遣。出作如是白(此是作持中遣捨正義者。",
    "X39n0709_016:0488a17": "出單白法)。",
    "X39n0709_016:0488a18": "大德僧聽。此某甲比丘法師捨正法義。以言辭力",
    "X39n0709_016:0488a19": "強說。若僧時到。僧忍聽。僧今遣此比丘出。白如是。",
    "X39n0709_016:0488a20": "白已遣出。",
    "X39n0709_016:0488a21": "若斷事比丘座中誦戒誦毗尼。順正義。如法說。僧",
    "X39n0709_016:0488a22": "應佐助之。若彼僧不如法律教滅諍者(此指前本處僧而言)。",
    "X39n0709_016:0488a23": "今僧應如法律教滅(此指後異住處僧言)。若彼僧如法律教",
    "X39n0709_016:0488a24": "滅。今此僧亦忍可此事(此所謂律無二制滅法相應也)。僧應語彼",
    "X39n0709_016:0488b01": "諍比丘言。若彼僧如法律。教滅此諍事。我等亦忍",
    "X39n0709_016:0488b02": "可此事。如法滅諍。今我等亦當作如是滅諍。若作",
    "X39n0709_016:0488b03": "是得滅諍者。是為言諍。以一滅滅現前。毗尼不用",
    "X39n0709_016:0488b04": "多人語。",
    "X39n0709_016:0488b05": "結罪　若比丘諍事。如法滅已。後更發起者。波逸",
    "X39n0709_016:0488b06": "提。若後來比丘新受戒者。謂是初諍而更發起者。",
    "X39n0709_016:0488b07": "波逸提　與欲已後悔者。波逸提(此中因有簡集人單白羯磨法。",
    "X39n0709_016:0488b08": "所以同界住者。必須依律與欲)。",
    "X39n0709_016:0488b09": "若彼諍比丘不忍可。第二僧作如是滅。聞異住處。",
    "X39n0709_016:0488b10": "有眾多比丘。持法持律持摩夷(持論也)。應往彼所。若",
    "X39n0709_016:0488b11": "至中道能滅者。是為言諍。以一滅滅現前。毗尼不",
    "X39n0709_016:0488b12": "用多人語。",
    "X39n0709_016:0488b13": "若中道不能如法滅。應到彼持法律論等比丘所",
    "X39n0709_016:0488b14": "言。長老。我此諍事。因如是起。如是實。因是起。僧作",
    "X39n0709_016:0488b15": "如是滅。第二僧亦作如是滅。我不忍可。故來至長",
    "X39n0709_016:0488b16": "老間。善哉長老。能如法律教滅此諍事者。我當於",
    "X39n0709_016:0488b17": "長老間。捨此事。若長老不能如法律教滅。我等便",
    "X39n0709_016:0488b18": "自在作諍。更令罪深重。諸比丘住止不安樂。彼諍",
    "X39n0709_016:0488b19": "比丘應在眾多比丘前捨此事。眾多比丘應語此",
    "X39n0709_016:0488b20": "諍比丘言。若長老此諍事。如實所因起。如第二僧",
    "X39n0709_016:0488b21": "滅。如實說。說已捨諍。我等當量宜能滅不。若不如",
    "X39n0709_016:0488b22": "實說者。此諍事自在。作罪更深重。諸比丘住止不",
    "X39n0709_016:0488b23": "安樂。眾多比丘應作如是受諍。受已決斷。彼諍比",
    "X39n0709_016:0488b24": "丘若是下座者。應語言。小避我等。欲平斷事。若是",
    "X39n0709_016:0488c01": "上座者。應自避餘處共平。若彼僧不如法律教滅。",
    "X39n0709_016:0488c02": "第二僧亦不如法律教滅。眾多比丘應如法律教",
    "X39n0709_016:0488c03": "滅。若彼僧及第二僧如法律教滅。眾多比丘亦應",
    "X39n0709_016:0488c04": "忍可此事。應語諍比丘言。如彼僧滅諍。我等亦忍",
    "X39n0709_016:0488c05": "可。今當作如是滅諍。是為言諍。以一滅滅。現前毗",
    "X39n0709_016:0488c06": "尼。不用多人語。是中現前者。法毗尼人如上。",
    "X39n0709_016:0488c07": "結罪　若比丘諍事。如法滅已。若更發起者。波逸",
    "X39n0709_016:0488c08": "提。若後來比丘新受戒者。謂是初諍。若更發起者。",
    "X39n0709_016:0488c09": "波逸提。",
    "X39n0709_016:0488c10": "若往一比丘持法律論住處。及至中道亦如上。",
    "X39n0709_016:0488c11": "往二比丘持法律論住處。及至中道亦如上。",
    "X39n0709_016:0488c12": "比丘尼同學。",
    "X39n0709_016:0488c13": "會採　十誦律云。現前毗尼有二種非法。若非法",
    "X39n0709_016:0488c14": "者。約敕非法者令折伏。若非法者。約敕如法者令",
    "X39n0709_016:0488c15": "折伏　有二種如法。若如法者。約敕如法者令折",
    "X39n0709_016:0488c16": "伏。若如法者。約敕非法者令折伏。",
    "X39n0709_016:0488c17": "大乘比丘同學。應善和鬬諍故。",
    "X39n0709_016:0488c18": "附考　薩婆多摩得勒伽云。十種不現前作羯磨。",
    "X39n0709_016:0488c19": "一覆鉢。二捨覆鉢(謂俗人罵謗比丘等僧。應與作羯磨。不相往來。然後自見過行。",
    "X39n0709_016:0488c20": "隨順心求僧乞解僧。應羯磨為解捨。即解也)。三學家。四捨學家(如悔過法中所",
    "X39n0709_016:0488c21": "明)。五作房(謂以故廢寺地。羯磨施與。居士任其。更為僧修造房舍)。六沙彌(謂擯",
    "X39n0709_016:0488c22": "惡見沙彌已上皆未受大戒人。不得聞羯磨法。故不須現前。其二解及作房擯沙彌。令在眼見耳不聞處",
    "X39n0709_016:0488c23": "立)。七狂(謂無知故不須現前)。八不禮拜。九不共語。十不供養",
    "X39n0709_016:0488c24": "(謂比丘非法觸惱比丘尼。尼不得面治大僧。唯遵佛制。遙作此三種羯磨。除是十法。餘咸現前明矣。於作",
    "X39n0709_016:0489a01": "持中詳顯)。",
    "X39n0709_016:0489a02": "第四分云。比丘以二十二種行。知是平斷事人。一",
    "X39n0709_016:0489a03": "具足持二百五十戒。二多聞。三善解阿毗曇毗尼。",
    "X39n0709_016:0489a04": "四不與人諍。五亦不堅住此事。六應訶者訶然後",
    "X39n0709_016:0489a05": "住。七應教者教然後住。八應擯者擯然後住。九不",
    "X39n0709_016:0489a06": "愛。十不恚。十一不怖。十二不癡。十三不受此部飲",
    "X39n0709_016:0489a07": "食。十四不受彼部飲食。十五不受此部衣鉢坐具",
    "X39n0709_016:0489a08": "針筒。十六不受彼部衣鉢坐具針筒。十七不供給",
    "X39n0709_016:0489a09": "此部。十八亦不供給彼部。十九不共此部入村。二",
    "X39n0709_016:0489a10": "十亦不共彼部入村。二十一不與作期要。二十二",
    "X39n0709_016:0489a11": "亦不至彼後來後坐。",
    "X39n0709_016:0489a12": "僧祗律云。有七事非他邏哋似他邏哋(亦作闥賴吒。薩婆多",
    "X39n0709_016:0489a13": "論云。闥賴名地。吒利名住。智勝自在。於正法不動。如人住地。無傾覆也)。何等七。或有",
    "X39n0709_016:0489a14": "狂故。不著此眾。不著彼眾。謂是他邏咃。是最初非",
    "X39n0709_016:0489a15": "他邏咃。似他邏咃。如是心亂鈍癡病。病故不著此",
    "X39n0709_016:0489a16": "眾。不著彼眾　復次或有人為利故。作是念。若我",
    "X39n0709_016:0489a17": "著此眾。失彼利。著彼眾。失此利。是二俱不著　復",
    "X39n0709_016:0489a18": "次或有人得二眾利故。作是念。我為得二邊利故。",
    "X39n0709_016:0489a19": "不著此眾。不著彼眾。是名非他邏咃。似他邏咃。",
    "X39n0709_016:0489a20": "有二他邏咃。一者自護心。見他是非。作是念。業行",
    "X39n0709_016:0489a21": "作者自知。譬如失火。但自救身。焉知他事　二者",
    "X39n0709_016:0489a22": "待時。見他諍訟相言。作是念。此諍訟相言。時到自",
    "X39n0709_016:0489a23": "當判斷。是二他邏咃。共此眾法食味食。亦共彼眾",
    "X39n0709_016:0489a24": "法食味食。或請斷當事。或不請而斷當事。",
    "X39n0709_016:0489b01": "十誦律云。闥利吒比丘取諍時。應以五事觀。此中",
    "X39n0709_016:0489b02": "誰先來持戒清淨。誰多聞智慧善誦阿含。誰於師",
    "X39n0709_016:0489b03": "如法。誰信佛法僧。誰不輕佛戒　烏迴鳩羅比丘",
    "X39n0709_016:0489b04": "有十事僧應差(薩婆多論云。烏迴名二。鳩羅名平等。心無二。其平如稱)。知諍",
    "X39n0709_016:0489b05": "來往處根本。善知諍。能分別諍。知諍起因緣。知諍",
    "X39n0709_016:0489b06": "義。善滅諍。滅已更不令起。持戒清淨。多聞。多智。",
    "X39n0709_016:0489b07": "闥利吒比丘行有二十二法。當知是利根多聞。一",
    "X39n0709_016:0489b08": "善知事起根本。二善分別事相。三善知事差別。四",
    "X39n0709_016:0489b09": "善知事本末。五善知事輕重。六善知除滅事。七善",
    "X39n0709_016:0489b10": "知滅事更不起。八善知作事人有事人。九有教敕",
    "X39n0709_016:0489b11": "力。十能使人受力。十一有方便軟語力。十二亦能",
    "X39n0709_016:0489b12": "使人受。十三有自折伏力。十四亦能使人受。十五",
    "X39n0709_016:0489b13": "知慚愧。十六心不憍慢。十七無憍慢語。十八身口",
    "X39n0709_016:0489b14": "意業無偏著。十九不隨愛行。二十不隨瞋行。二十",
    "X39n0709_016:0489b15": "一不隨怖行。二十二不隨癡行。",
    "X39n0709_016:0489b16": "憶念滅諍法第二",
    "X39n0709_016:0489b17": "應與憶念毗尼。當與憶念毗尼。",
    "X39n0709_016:0489b18": "緣起　佛在王舍城。沓婆羅子不犯重罪。諸比丘",
    "X39n0709_016:0489b19": "皆言犯重罪。問言。汝犯重罪波羅夷僧殘偷蘭遮。",
    "X39n0709_016:0489b20": "彼不憶犯。便答言。我不憶犯如是重罪。長老。莫數",
    "X39n0709_016:0489b21": "數詰問我。而諸比丘故詰問不止。彼作如是念。我",
    "X39n0709_016:0489b22": "當云何。諸比丘白佛。佛言。自今已去。與諸比丘。結",
    "X39n0709_016:0489b23": "憶念毗尼滅諍白四羯磨(此羯磨法於作持中詳明)。",
    "X39n0709_016:0489b24": "釋義　律云。憶念毗尼者。彼比丘此罪更不應舉。",
    "X39n0709_016:0489c01": "不應作憶念者是(憶者記憶也。念者明記不忘也。由諸比丘數數令其憶念不止。",
    "X39n0709_016:0489c02": "佛聽僧作憶念毗尼已。使諸比丘不得數數詰問故)。作如是諍事滅。是為覓",
    "X39n0709_016:0489c03": "諍。以二滅滅。現前毗尼。憶念毗尼。不用不癡毗尼",
    "X39n0709_016:0489c04": "罪處所。是中現前法毗尼人僧界如上。",
    "X39n0709_016:0489c05": "結罪　若比丘諍事。如法滅已。後更發起者。波逸",
    "X39n0709_016:0489c06": "提。",
    "X39n0709_016:0489c07": "比丘尼同學。",
    "X39n0709_016:0489c08": "會採　十誦律云。憶念毗尼有三非法。有比丘犯",
    "X39n0709_016:0489c09": "無殘罪。自言。犯有殘罪。從僧乞憶念毗尼。若與者",
    "X39n0709_016:0489c10": "非法。應滅擯故　有比丘狂癡還得心。從僧乞憶",
    "X39n0709_016:0489c11": "念毗尼。若與者非法。應與不癡毗尼故　有比丘",
    "X39n0709_016:0489c12": "有見聞疑罪。自言。我有是罪。後言。我無是罪。從僧",
    "X39n0709_016:0489c13": "乞憶念毗尼。若與者非法。應與實覓毗尼(即覓罪相)有",
    "X39n0709_016:0489c14": "三如法。有比丘被無根謗。若人常說是事。應與憶",
    "X39n0709_016:0489c15": "念毗尼　有比丘犯罪已悔除。若人猶說是事。應",
    "X39n0709_016:0489c16": "與憶念毗尼　有比丘未犯是罪。將必當犯。若人",
    "X39n0709_016:0489c17": "說犯是事。應與憶念毗尼。",
    "X39n0709_016:0489c18": "薩婆多論云。此法是守護毗尼。五眾五篇盡與憶",
    "X39n0709_016:0489c19": "念。必要白四羯磨。小三眾不現前。",
    "X39n0709_016:0489c20": "不癡滅諍法第三",
    "X39n0709_016:0489c21": "應與不癡毗尼。當與不癡毗尼。",
    "X39n0709_016:0489c22": "緣起　佛在王舍城。難陀比丘癡狂心亂。多犯眾",
    "X39n0709_016:0489c23": "罪。後還得心。諸比丘詰問不止。以此因緣白佛。佛",
    "X39n0709_016:0489c24": "言自今已去。與諸比丘。結不癡毗尼滅諍白四羯",
    "X39n0709_016:0490a01": "磨(此羯磨法於作持中詳明)。",
    "X39n0709_016:0490a02": "釋義　律云。不癡毗尼者。彼比丘此罪更不應舉。",
    "X39n0709_016:0490a03": "不應作憶念者是。若如是滅者。是為覓諍。以二滅",
    "X39n0709_016:0490a04": "滅。現前毗尼。不癡毗尼。不用憶念毗尼罪處所。是",
    "X39n0709_016:0490a05": "中現前如上五種。",
    "X39n0709_016:0490a06": "結罪　彼比丘諍事如法滅已。後更發起者。波逸",
    "X39n0709_016:0490a07": "提。",
    "X39n0709_016:0490a08": "比丘尼同學。",
    "X39n0709_016:0490a09": "會採　十誦律云。不癡毗尼有四種非法。有比丘",
    "X39n0709_016:0490a10": "不癡狂。現癡狂相。問時。答言我憶念癡故作(一)。他",
    "X39n0709_016:0490a11": "人教我使作(二)。憶夢中作(三)。憶裸形東西走立大",
    "X39n0709_016:0490a12": "小便(四)。是人乞不癡毗尼。若與者非法　有四種",
    "X39n0709_016:0490a13": "如法。有比丘實狂癡心顛倒。問時。答言不憶念(一)。",
    "X39n0709_016:0490a14": "他不教我(二)。不憶夢中作(三)。不憶裸形東西走立",
    "X39n0709_016:0490a15": "大小便(四)。是人乞不癡毗尼。若與者如法。",
    "X39n0709_016:0490a16": "薩婆多論云。此亦是守護毗尼。五眾盡與不癡毗",
    "X39n0709_016:0490a17": "尼。必要白四。小三眾不現前。",
    "X39n0709_016:0490a18": "自言治滅諍法第四",
    "X39n0709_016:0490a19": "應與自言治。當與自言治。",
    "X39n0709_016:0490a20": "緣起　佛在瞻波城。十五日布薩時。眾僧圍繞。在",
    "X39n0709_016:0490a21": "露地坐。初夜已過。阿難起座。禮畢白言。初夜已過。",
    "X39n0709_016:0490a22": "願世尊說戒。世尊默然。阿難却座。中夜後已過。明",
    "X39n0709_016:0490a23": "相已出。阿難復請世尊說戒。佛告阿難。眾不清淨。",
    "X39n0709_016:0490a24": "欲令如來於中羯磨說戒。無有是處。目連以淨天",
    "X39n0709_016:0490b01": "眼。觀察眾中。見彼比丘去佛不遠坐。非沙門。非淨",
    "X39n0709_016:0490b02": "行。自言是沙門是淨行。起座往彼比丘所。語言。汝",
    "X39n0709_016:0490b03": "今可起。世尊知汝見汝。出去滅去。便捉臂牽出門",
    "X39n0709_016:0490b04": "外。還白世尊。眾已清淨。願世尊說戒。佛告目連。不",
    "X39n0709_016:0490b05": "應如是。若於異時。亦不應如是。令彼伏罪。然後與",
    "X39n0709_016:0490b06": "罪。不應不自伏罪而與罪。自今已去。為諸比丘結",
    "X39n0709_016:0490b07": "自言治滅諍。",
    "X39n0709_016:0490b08": "釋義　律云。自言者。說罪名說罪種。懺悔者是。云",
    "X39n0709_016:0490b09": "何治。自責汝心。生厭離者是(五篇禁制為之罪名也。一一戒中所犯不",
    "X39n0709_016:0490b10": "同。各有罪種也)。",
    "X39n0709_016:0490b11": "若比丘犯罪。欲在一比丘前懺悔。應至一清淨比",
    "X39n0709_016:0490b12": "丘前。偏袒右肩。若是上座。禮足胡跪合掌。說罪名",
    "X39n0709_016:0490b13": "說罪種。作如是言。",
    "X39n0709_016:0490b14": "長老一心念。我某甲比丘犯某罪。今從長老懺悔。",
    "X39n0709_016:0490b15": "不敢覆藏。懺悔則安樂。不懺悔不安樂。憶念犯發",
    "X39n0709_016:0490b16": "露。知而不敢覆藏。願長老憶我清淨。戒身具足。清",
    "X39n0709_016:0490b17": "淨布薩(如是三說)受懺者。應語言。自責汝心生厭離(答言)。",
    "X39n0709_016:0490b18": "爾　若作如是諍事滅者。是為犯諍。以二滅滅。現",
    "X39n0709_016:0490b19": "前毗尼。自言治不用。如草覆地。是中現前者。法毗",
    "X39n0709_016:0490b20": "尼如上。人現前者。受懺悔者是也。",
    "X39n0709_016:0490b21": "結罪　若比丘諍事如法滅已。後更發起者。波逸",
    "X39n0709_016:0490b22": "提。若欲二比丘前懺悔者。唯異受懺者。應先問彼",
    "X39n0709_016:0490b23": "第二比丘。若長老聽我受某甲比丘懺者。我當受。",
    "X39n0709_016:0490b24": "第二比丘應言可爾。餘詞同上　若三比丘前懺",
    "X39n0709_016:0490c01": "亦如是　若僧中懺者。其受懺者。應先作白。餘詞",
    "X39n0709_016:0490c02": "同上(更有八品小罪。及心念責心等法。此不繁。於作持中詳明)。",
    "X39n0709_016:0490c03": "比丘尼同學。",
    "X39n0709_016:0490c04": "會採　十誦律云。自言滅諍。有十種非法。若犯五",
    "X39n0709_016:0490c05": "篇罪。自言不犯。又不犯五篇罪。自言犯　有十種",
    "X39n0709_016:0490c06": "如法。若犯五篇罪。自言犯。若不犯五篇罪。自言不",
    "X39n0709_016:0490c07": "犯。",
    "X39n0709_016:0490c08": "薩婆多論云。自言滅諍法五眾有事。及五篇戒有",
    "X39n0709_016:0490c09": "犯不犯事。盡自言治而滅之。",
    "X39n0709_016:0490c10": "覓罪滅諍法第五",
    "X39n0709_016:0490c11": "應與覓罪相。當與覓罪相。",
    "X39n0709_016:0490c12": "緣起　佛在釋氏國。象力比丘喜論議。共外道論",
    "X39n0709_016:0490c13": "得切。問時前後言語相違。於僧中問時。亦復如是。",
    "X39n0709_016:0490c14": "言語相違。在眾中故作妄語。外道譏嫌。諸比丘白",
    "X39n0709_016:0490c15": "佛。佛言。自今已去。為諸比丘。結罪處所滅諍法白",
    "X39n0709_016:0490c16": "四羯磨(此羯磨於作持中詳明)。",
    "X39n0709_016:0490c17": "釋義　律云。覓罪相亦名罪處所。云何罪處所。彼",
    "X39n0709_016:0490c18": "比丘此罪與作舉。作憶念者是(根本律作求罪自性　十誦律作實",
    "X39n0709_016:0490c19": "覓罪　勒伽論云。實覓罪者。先犯罪已發露。後覆藏　五分律作本言治)。若如是諍事",
    "X39n0709_016:0490c20": "滅。是為覓諍。以二滅滅。現前毗尼罪處所。不用憶",
    "X39n0709_016:0490c21": "念毗尼不癡毗尼。現前義如上五種。",
    "X39n0709_016:0490c22": "結罪　若比丘諍事。如法滅已。後更發起者。波逸",
    "X39n0709_016:0490c23": "提。",
    "X39n0709_016:0490c24": "比丘尼同學。",
    "X39n0709_016:0491a01": "律云。有三非法。與罪處所毗尼。不作舉。不作憶念。",
    "X39n0709_016:0491a02": "不自言(有三如法反上即是)。復有三非法。無犯犯。不可懺罪。",
    "X39n0709_016:0491a03": "若犯罪已懺(有三如法反上是)。復有三非法。不舉非法別",
    "X39n0709_016:0491a04": "眾。不作憶念非法別眾。不現前非法別眾(反上即是三如",
    "X39n0709_016:0491a05": "法)。",
    "X39n0709_016:0491a06": "會採　十誦律云。實覓滅諍有五非法。有比丘犯",
    "X39n0709_016:0491a07": "五篇罪。先言不犯。後言犯。若與實覓毗尼者非法。",
    "X39n0709_016:0491a08": "應隨所犯治故　有五如法。有比丘犯五篇罪。先",
    "X39n0709_016:0491a09": "言犯。後言不犯。是人應與實覓毗尼。",
    "X39n0709_016:0491a10": "僧祗律云。與覓罪相羯磨已。此人盡壽應行八事。",
    "X39n0709_016:0491a11": "一不得度人。二不得與人受具足。三不得與人依",
    "X39n0709_016:0491a12": "止。四不得受比丘按摩。五不得受比丘供給。六不",
    "X39n0709_016:0491a13": "得作比丘使。七不得次第差會。八不得為僧作說",
    "X39n0709_016:0491a14": "法人。",
    "X39n0709_016:0491a15": "薩婆多毗婆沙云。此覓罪相是折伏毗尼。一切五",
    "X39n0709_016:0491a16": "篇。一切五眾。盡與實覓毗尼。白四小三眾不現前。",
    "X39n0709_016:0491a17": "多人語滅諍法第六",
    "X39n0709_016:0491a18": "應與多人語。當與多人語。",
    "X39n0709_016:0491a19": "緣起　佛在舍衛國。比丘共諍。時舍衛眾僧如法",
    "X39n0709_016:0491a20": "滅諍。彼諍比丘不忍可僧滅諍事。聞異住處僧及",
    "X39n0709_016:0491a21": "眾多比丘住處滅諍。皆不忍可(如現前毗尼中往返。由現前毗尼不",
    "X39n0709_016:0491a22": "能滅故。復制此法)。便至佛所禮足已。具白不忍滅諍因緣。",
    "X39n0709_016:0491a23": "佛種種訶責已。告諸比丘應求多人覓罪。自今已",
    "X39n0709_016:0491a24": "去。為諸比丘。結用多人語滅諍法。",
    "X39n0709_016:0491b01": "釋義　律云。用多人語者。用多人知法者語。聽行",
    "X39n0709_016:0491b02": "籌(薩婆多論云。多覓毗尼者。多求因緣斷。謂廣尋三藏。決了是佛非佛　多處求斷。謂徧詣諸僧伽藍",
    "X39n0709_016:0491b03": "處所。是佛非佛　從多處斷。謂以如法籌者為是。所以行籌者。以籌表語也)。應差行籌",
    "X39n0709_016:0491b04": "人白二羯磨(此法於作持中詳明)。有五法不應差。有愛。有恚。",
    "X39n0709_016:0491b05": "有怖。有癡。不知已行未行。反上為五如法應差(十誦",
    "X39n0709_016:0491b06": "律云。一切應和合集一處。不得取欲)。有三種行籌。一顯露。二覆藏。三",
    "X39n0709_016:0491b07": "就耳語。",
    "X39n0709_016:0491b08": "云何顯露行籌。若眾中雖如法比丘多。然彼和尚",
    "X39n0709_016:0491b09": "阿闍黎皆如法。又上座智人持法。持毗尼。持摩夷。",
    "X39n0709_016:0491b10": "皆如法說。應顯露行籌。應作二種籌。一破。二完。應",
    "X39n0709_016:0491b11": "作白(此即受差人。於眾僧前。正中而立。手捧籌盤。口白眾云)。作如是語者。捉",
    "X39n0709_016:0491b12": "不破籌(謂言是法是毗尼是佛所教者。捉此不破籌)。作如是語者。捉破",
    "X39n0709_016:0491b13": "籌(謂言非法非毗尼非佛所教者。捉此破籌)。行已應別處數(於屏處。先數所捉完",
    "X39n0709_016:0491b14": "破之籌多少。其諍能滅不能滅。唯行籌者密諳。若法不密。恐事增紛)。若如法語比丘",
    "X39n0709_016:0491b15": "多者。彼應作白云。作如是語者。諍事滅(此處准義加儀。彼行",
    "X39n0709_016:0491b16": "籌者。於眾中作是白已。僧中上座應讚言。善哉今諍已滅。住止安樂。諸長老一齊起座。作禮三拜。各歸本",
    "X39n0709_016:0491b17": "所勤修道業。普眾作禮已散去)若法語比丘少者。即應作禮已便",
    "X39n0709_016:0491b18": "起去。應遣信往比丘住處。僧中白言。彼住處非法",
    "X39n0709_016:0491b19": "比丘多。善哉長老。能往至彼。若如法語比丘多。諍",
    "X39n0709_016:0491b20": "事滅功德多。此比丘聞應往。若不往如法治。",
    "X39n0709_016:0491b21": "若作如是諍事滅者。是為言諍。以二滅滅。現前毗",
    "X39n0709_016:0491b22": "尼。用多人語。現前義五種如上。",
    "X39n0709_016:0491b23": "云何覆藏行籌(謂葢覆非顯露。籌盤而行。使眾不見)。若眾中雖如法",
    "X39n0709_016:0491b24": "比丘多。而彼二師不如法。又上座智人等。皆住非",
    "X39n0709_016:0491c01": "法。若顯露行籌。恐諸比丘隨二師上座等捉籌。應",
    "X39n0709_016:0491c02": "覆藏行籌。應作白。作如是語者。捉不破籌。作如是",
    "X39n0709_016:0491c03": "語者。捉破籌。行已應別處數。乃至此比丘聞應往。",
    "X39n0709_016:0491c04": "若不住如法治　若作如是諍事滅者。是為言諍。",
    "X39n0709_016:0491c05": "以二滅滅。現前毗尼。用多人語。現前義如上。",
    "X39n0709_016:0491c06": "云何耳語行籌。若眾中雖如法比丘多。而彼二師",
    "X39n0709_016:0491c07": "非法說。及上座等皆住非法。應耳語行籌。應作白。",
    "X39n0709_016:0491c08": "作如是語者。捉不破籌。作如是語者。捉破籌。行籌",
    "X39n0709_016:0491c09": "時應稀坐。間容一人。身小障翳(此為行籌人。便於曲身就耳語。以遮",
    "X39n0709_016:0491c10": "障捉籌者。令彼二師上座等。不能見籌及聞聲故)。語言。汝和尚同和尚。阿",
    "X39n0709_016:0491c11": "闍黎同阿闍黎。親厚知識等已捉籌(此籌指不破者言)。善",
    "X39n0709_016:0491c12": "哉汝亦當捉籌。若如法比丘多。諍事得滅功德多",
    "X39n0709_016:0491c13": "(此乃方便勸誘之。令捉如法籌也)。行捉已。在一面數之。乃至諍事",
    "X39n0709_016:0491c14": "滅功德多。此比丘聞應往。不往如法治。",
    "X39n0709_016:0491c15": "若作如是諍事滅者。是為言諍。以二滅滅。現前毗",
    "X39n0709_016:0491c16": "尼。用多人語。現前義如上五種。",
    "X39n0709_016:0491c17": "結罪　若比丘行三種籌。如法滅諍已。後更發起",
    "X39n0709_016:0491c18": "者。一一波逸提。",
    "X39n0709_016:0491c19": "比丘尼同學。",
    "X39n0709_016:0491c20": "律云。有十種不如法捉籌　一不解捉籌。於此諍",
    "X39n0709_016:0491c21": "事不決了。不知是法非法。乃至是說非說　二不",
    "X39n0709_016:0491c22": "與善伴共捉籌。若比丘多聞持法持毗尼持摩夷。",
    "X39n0709_016:0491c23": "不與作伴法非法乃至說非說　三欲令非法者",
    "X39n0709_016:0491c24": "多捉籌。彼比丘作念。此諍事多有如法比丘。我今",
    "X39n0709_016:0492a01": "當捉非法籌。令非法者多　四知非法多捉籌。彼",
    "X39n0709_016:0492a02": "比丘作念。此諍事非法比丘多。為非法伴捉籌",
    "X39n0709_016:0492a03": "　五欲令僧破捉籌。彼作念。此諍事如法者多。我今",
    "X39n0709_016:0492a04": "捉非法籌令僧破　六知眾僧當破捉籌。彼比丘",
    "X39n0709_016:0492a05": "知非法者多。為非法伴黨捉籌　七非法捉籌。白",
    "X39n0709_016:0492a06": "二白四羯磨。白異羯磨異　八別眾捉籌。同一界",
    "X39n0709_016:0492a07": "羯磨。不盡集。應囑授者不囑授。現前應訶者便訶",
    "X39n0709_016:0492a08": "　九以小犯事捉籌。或念犯罪。或不故犯。或發心。",
    "X39n0709_016:0492a09": "作如是捉籌　十不如所見捉籌。異見異忍。是為",
    "X39n0709_016:0492a10": "不如所見(此十種中一一皆以越毗尼治之)。有十種如法捉籌。反",
    "X39n0709_016:0492a11": "上即是。",
    "X39n0709_016:0492a12": "會採　十誦律云。說如法者。為作長籌。說非法者。",
    "X39n0709_016:0492a13": "為作短籌。說如法者。為作白籌。說非法者。為作黑",
    "X39n0709_016:0492a14": "籌。說如法籌。以右手捉。說非法籌。以左手捉。先行",
    "X39n0709_016:0492a15": "說如法籌。後行說非法籌。一切僧應和合集一處。",
    "X39n0709_016:0492a16": "不得取欲。",
    "X39n0709_016:0492a17": "僧祗律云。行籌訖。若非法籌。乃至多一者。不應唱",
    "X39n0709_016:0492a18": "非法人多。如法人少。當作方便解坐。或前食欲至",
    "X39n0709_016:0492a19": "者。應唱令前食。或後食時。或浴時。說法時。說毗尼",
    "X39n0709_016:0492a20": "時。隨應唱之。若非法者覺。言我等得勝。為我等故",
    "X39n0709_016:0492a21": "解坐。我等今不起。即要此坐。決斷是事。爾時精舍",
    "X39n0709_016:0492a22": "邊若有小屋無蟲者。應使淨人故放火已唱言。火",
    "X39n0709_016:0492a23": "起火起。即便散起救火。乃往覓如法伴。",
    "X39n0709_016:0492a24": "附考　五分律云。若如法人多。應白二羯磨滅之。",
    "X39n0709_016:0492b01": "唱言　大德僧聽。若僧時到。僧忍聽。僧今以多人",
    "X39n0709_016:0492b02": "語滅此諍事。白如是。",
    "X39n0709_016:0492b03": "大德僧聽。僧今以多人語滅此諍事。誰諸長老忍。",
    "X39n0709_016:0492b04": "僧以多人語滅此諍事者默然。誰不忍者說。僧已",
    "X39n0709_016:0492b05": "忍。僧今以多人語滅此諍事竟。僧忍默然故。是事",
    "X39n0709_016:0492b06": "如是持。",
    "X39n0709_016:0492b07": "草覆地滅諍法第七",
    "X39n0709_016:0492b08": "應與如草覆地。當與如草覆地。",
    "X39n0709_016:0492b09": "緣起　佛在舍衛國。諸比丘共諍。多犯眾罪。非沙",
    "X39n0709_016:0492b10": "門法。亦作亦說。出入無限。後諸比丘作是念。我曹",
    "X39n0709_016:0492b11": "若還共問此事。或能令此諍轉深重。經歷年月不",
    "X39n0709_016:0492b12": "得滅。令僧不得安樂住。以是白佛。佛言應滅此諍",
    "X39n0709_016:0492b13": "事。自今已去。為諸比丘。結如草覆地滅諍法。",
    "X39n0709_016:0492b14": "釋義　律云。草覆地者。不稱說罪名罪種懺悔者",
    "X39n0709_016:0492b15": "是(五分律云。草布地者。彼諸比丘不復說鬬原。僧亦不更問事根本)。彼一眾中有",
    "X39n0709_016:0492b16": "智慧堪能比丘。從座起。偏露右肩。右膝著地。合掌",
    "X39n0709_016:0492b17": "作如是言　諸長老。我等此諍事。多犯眾罪。非沙",
    "X39n0709_016:0492b18": "門法。言無齊限。出入行來。不順威儀。若我等尋究",
    "X39n0709_016:0492b19": "此事。恐令罪深重。不得如法如毗尼如佛所教諍",
    "X39n0709_016:0492b20": "事滅。令諸比丘住止不安樂。若長老忍者。我今為",
    "X39n0709_016:0492b21": "諸長老。作如草覆地。懺悔此罪　第二眾中亦如",
    "X39n0709_016:0492b22": "是說(彼兩眾比丘各向大眾說已。俱還本座)彼諸比丘應作如是白",
    "X39n0709_016:0492b23": "(即此眾中能羯磨者。坐白此法。是作持中之草覆地單白羯磨法也)。",
    "X39n0709_016:0492b24": "大德僧聽。若僧時到。僧忍聽。僧今此諍事。作草覆",
    "X39n0709_016:0492c01": "地懺悔。白如是。",
    "X39n0709_016:0492c02": "白是已。作草覆地懺悔。是一眾中有智慧堪能者",
    "X39n0709_016:0492c03": "(仍是前人)。從座起。右膝著地。合掌作如是白。諸長老。我",
    "X39n0709_016:0492c04": "今此諸諍事。己所犯罪除重罪。遮不至白衣家羯",
    "X39n0709_016:0492c05": "磨。若諸長老聽者。為諸長老。及己作草覆地懺悔",
    "X39n0709_016:0492c06": "(此處宜會十誦五分用之。以法喻雙明。則草覆地之名愈顯矣。推本律。義足文缺。故當補)。第二眾",
    "X39n0709_016:0492c07": "亦應作如是說(是中言除重罪等者。謂一切因諍所犯波逸提突吉羅惡說等罪。以",
    "X39n0709_016:0492c08": "草覆地懺悔。悉皆除滅。唯除前二篇。及遮不至白衣家羯磨。此則或擯或治。不以草覆地而能同懺解也)",
    "X39n0709_016:0492c09": "　若作如是諍事滅者。是為犯諍。以二滅滅。現前",
    "X39n0709_016:0492c10": "毗尼。草覆地。不用自言治。現前義如上。",
    "X39n0709_016:0492c11": "結罪　若比丘諍事。如法滅已。後更發起者。波逸",
    "X39n0709_016:0492c12": "提。",
    "X39n0709_016:0492c13": "比丘尼同學。",
    "X39n0709_016:0492c14": "會採　十誦律云。草覆地有二義。一鬬諍數起。諍",
    "X39n0709_016:0492c15": "人亦多。其事轉眾。推其原本。難可知處。佛聽布草",
    "X39n0709_016:0492c16": "除滅。如亂草難可整理。亂來棄之　二者有德上",
    "X39n0709_016:0492c17": "座。勸喻諍者。使向兩眾羊皮四布悔過(即五分律所謂皆舒",
    "X39n0709_016:0492c18": "手脚伏地。今云羊皮四布者。是喻也)兩眾者各有所助。故令各在一",
    "X39n0709_016:0492c19": "處(此謂會集作法。皆令兩分各眾)。",
    "X39n0709_016:0492c20": "五分律云。若有比丘鬬諍相罵。作身口意惡業。後",
    "X39n0709_016:0492c21": "欲於僧中除罪。作草布地悔過。應三乞已。皆舒手",
    "X39n0709_016:0492c22": "脚伏地。向羯磨者。一心聽受。彼為白四羯磨。",
    "X39n0709_016:0492c23": "又十誦律云。有五事諍難滅。不求僧斷(一)。不信佛",
    "X39n0709_016:0492c24": "語(二)。不如法白(三)。二眾諍心不息(四)。所犯不求清",
    "X39n0709_016:0493a01": "淨(五)反上五事者易滅。",
    "X39n0709_016:0493a02": "根本目得迦云。有二苾芻。共生瑕隙。種種異言。互",
    "X39n0709_016:0493a03": "相讟謗。於此二人。應信持戒者。若二俱持戒。應信",
    "X39n0709_016:0493a04": "多聞者。若二俱多聞。應信少欲者。若二俱少欲。應",
    "X39n0709_016:0493a05": "信極少欲者。若二俱極少欲。而生瑕隙。無有是處",
    "X39n0709_016:0493a06": "(此顯凡情未盡。習氣全存。遇境逢緣。　八七滅寧不嚴慎。若無欲情亡。則是非絕諍　諍法竟)。",
    "X39n0709_016:0493a08": "毗尼止持會集卷第十六(終)"
}