{
    "T47n1991_001:0588a20": "No. 1991",
    "T47n1991_001:0588a21": "金陵清涼院文益禪師語錄",
    "T47n1991_001:0588a23": "徑山沙門語風圓信",
    "T47n1991_001:0588a24": "無地地主人郭凝之　編集",
    "T47n1991_001:0588a25": "師。諱文益。餘杭魯氏子。七歲。依新定智通院",
    "T47n1991_001:0588a26": "全偉禪師落髮。弱齡。稟具於越州開元寺。屬",
    "T47n1991_001:0588a27": "律匠希覺師。盛化於明州𮠂山育王寺。師往",
    "T47n1991_001:0588a28": "預聽習。究其微旨。復傍探儒典。遊文雅之場。",
    "T47n1991_001:0588a29": "覺師。目為我門之游夏也。師以玄機一發。雜",
    "T47n1991_001:0588b01": "務俱捐。振錫南邁。抵福州參長慶。不大發明。",
    "T47n1991_001:0588b02": "後同紹修法進三人欲出嶺。過地藏院。阻雪。",
    "T47n1991_001:0588b03": "少憩附爐次。地藏問。此行何之。師云。行脚",
    "T47n1991_001:0588b04": "去。地藏云。作麼生是行脚事。師云。不知。地",
    "T47n1991_001:0588b05": "藏云。不知最親切。又同三人舉肇論。至天地",
    "T47n1991_001:0588b06": "與我同根處。地藏云。山河大地。與上座自己。",
    "T47n1991_001:0588b07": "是同是別。師云。別。地藏竪起兩指。師云。同。",
    "T47n1991_001:0588b08": "地藏又竪起兩指。便起去。雪霽辭去。地藏門",
    "T47n1991_001:0588b09": "送之。問云。上座尋常說三界唯心。萬法唯識。",
    "T47n1991_001:0588b10": "乃指庭下片石云。且道。此石在心內在心外。",
    "T47n1991_001:0588b11": "師云。在心內。地藏云。行脚人。著甚麼來由安",
    "T47n1991_001:0588b12": "片石在心頭。師窘無以對。即放包依席下。求",
    "T47n1991_001:0588b13": "決擇。近一月餘。日呈見解說道理。地藏語之",
    "T47n1991_001:0588b14": "云。佛法不恁麼。師云。某甲詞窮理絕也。地藏",
    "T47n1991_001:0588b15": "云。若論佛法。一切見成。師於言下大悟。因議",
    "T47n1991_001:0588b16": "留止。進師等。以江表叢林欲期歷覽。命師同",
    "T47n1991_001:0588b17": "往。至臨川。州牧請住崇壽院。",
    "T47n1991_001:0588b18": "開堂。日中坐茶筵未起。時僧正白師云。四眾",
    "T47n1991_001:0588b19": "已圍繞。和尚法座了也。師云。眾人却參真善",
    "T47n1991_001:0588b20": "知識。少頃陞堂。僧問。大眾雲集。請師舉唱。",
    "T47n1991_001:0588b21": "師云。大眾久立。乃云。眾人既盡在此。山僧不",
    "T47n1991_001:0588b22": "可無言。與大眾舉一古人方便。珍重。便下座。",
    "T47n1991_001:0588b23": "子方上座。自長慶來。師舉長慶稜和尚偈問",
    "T47n1991_001:0588b24": "云。作麼生是萬象之中獨露身。子方舉拂子。",
    "T47n1991_001:0588b25": "師云。恁麼會又爭得。云和尚尊意如何。師云。",
    "T47n1991_001:0588b26": "喚什麼作萬象。云古人不撥萬象。師云。萬象",
    "T47n1991_001:0588b27": "之中獨露身。說甚麼撥不撥。子方豁然悟解。",
    "T47n1991_001:0588b28": "述偈投誠。自是諸方會下。有存知解者。翕然",
    "T47n1991_001:0588b29": "而至。始則行行如也。師微以激發。皆漸而服",
    "T47n1991_001:0588c01": "膺。海參之眾。常不減千計。",
    "T47n1991_001:0588c02": "上堂。大眾立久。乃云。祇恁麼便散去。還有佛",
    "T47n1991_001:0588c03": "法道理也無。試說看。若無。又來這裏作麼。若",
    "T47n1991_001:0588c04": "有。大市裏人叢處亦有。何須到這裏。諸人。各",
    "T47n1991_001:0588c05": "曾看還源觀百門義海華嚴論涅槃經諸多策",
    "T47n1991_001:0588c06": "子。阿那箇教中。有這箇時節。若有。試舉看。",
    "T47n1991_001:0588c07": "莫是恁麼經裏。有恁麼語。是此時節麼。有甚",
    "T47n1991_001:0588c08": "麼交涉。所以道。微言滯於心首。常為緣慮之",
    "T47n1991_001:0588c09": "場。實際居於目前翻為多相之境。又作麼生",
    "T47n1991_001:0588c10": "得翻去。若也翻去。又作麼生得正去。還會麼。",
    "T47n1991_001:0588c11": "莫祇恁麼念策子。有甚麼用處。僧問。如何披",
    "T47n1991_001:0588c12": "露。即得與道相應。師云。汝幾時披露。即與道",
    "T47n1991_001:0588c13": "不相應。問。六處不知音時如何。師云。汝家眷",
    "T47n1991_001:0588c14": "屬一群子。師又云。作麼生會。莫道恁麼來問。",
    "T47n1991_001:0588c15": "便是不得汝道六處不知音。眼處不知音。耳",
    "T47n1991_001:0588c16": "處不知音。若也根本是有。爭解無得。古人道。",
    "T47n1991_001:0588c17": "離聲色著聲色。離名字著名字。所以無想天",
    "T47n1991_001:0588c18": "修得。經八萬大劫。一朝退墮。諸事儼然。蓋為",
    "T47n1991_001:0588c19": "不知根本真實。次第修行。三生六十劫。四生",
    "T47n1991_001:0588c20": "一百劫。如是直到三祇果滿。他古人猶道。不",
    "T47n1991_001:0588c21": "如一念緣起無生。超彼三乘權學等見。又道。",
    "T47n1991_001:0588c22": "彈指圓成八萬門。剎那滅却三祇劫。也須體",
    "T47n1991_001:0588c23": "究。若如此用多少氣力。",
    "T47n1991_001:0588c24": "僧問。指即不問。如何是月。師云。阿那箇。是",
    "T47n1991_001:0588c25": "汝不問底指。又僧問。月即不問。如何是指。師",
    "T47n1991_001:0588c26": "云。月。云學人問指。和尚為甚麼對月。師云。",
    "T47n1991_001:0588c27": "為汝問指。",
    "T47n1991_001:0588c28": "江南國主。重師之道。迎住報恩禪院。署淨慧",
    "T47n1991_001:0588c29": "禪師。僧問。鐘洪纔擊。大眾雲臻。請師如是",
    "T47n1991_001:0589a01": "師云。大眾會。何似汝會。",
    "T47n1991_001:0589a02": "問。如何是古佛家風。師云。甚麼處看不足。",
    "T47n1991_001:0589a03": "問。十二時中。如何行履。即得與道相應。師",
    "T47n1991_001:0589a04": "云。取捨之心成巧偽。",
    "T47n1991_001:0589a05": "問古人傳衣。當記何人。師云。汝甚麼處見古",
    "T47n1991_001:0589a06": "人傳衣。問。十方賢聖皆入此宗。如何是此宗。",
    "T47n1991_001:0589a07": "師云。十方賢聖皆入。",
    "T47n1991_001:0589a08": "問。如何是佛向上人。師云。方便呼為佛。",
    "T47n1991_001:0589a09": "問。如何是學人一卷經。師云。題目甚分明。",
    "T47n1991_001:0589a10": "問。聲色兩字。甚麼人透得。師却謂眾云。諸上",
    "T47n1991_001:0589a11": "座且道。這箇僧。還透得也未。若會此僧問處。",
    "T47n1991_001:0589a12": "透聲色也不難。",
    "T47n1991_001:0589a13": "問。求佛知見。何路最徑。師云。無過此。",
    "T47n1991_001:0589a14": "問。瑞草不凋時如何。師云。謾語。",
    "T47n1991_001:0589a15": "問。大眾雲集。請師頓決疑網。師云。寮舍內",
    "T47n1991_001:0589a16": "商量。茶堂內商量。",
    "T47n1991_001:0589a17": "問。雲開見日時如何。師云。謾語真箇。",
    "T47n1991_001:0589a18": "問。如何是沙門所重處。師云。若有纖毫所重。",
    "T47n1991_001:0589a19": "即不名沙門。",
    "T47n1991_001:0589a20": "問。千百億化身。於中如何是清淨法身。師云。",
    "T47n1991_001:0589a21": "總是。",
    "T47n1991_001:0589a22": "問。簇簇上來。師意如何。師云。是眼不是眼。",
    "T47n1991_001:0589a23": "問。全身是義。請師一決。師云。汝義自破。",
    "T47n1991_001:0589a24": "問。如何是古佛心。師云。流出慈悲喜捨。",
    "T47n1991_001:0589a25": "問。百年暗室。一燈能破。如何是一燈。師云。",
    "T47n1991_001:0589a26": "論甚麼百年。",
    "T47n1991_001:0589a27": "問。如何是正真之道。師云。一願也教汝行。二",
    "T47n1991_001:0589a28": "願也教汝行。",
    "T47n1991_001:0589a29": "問。如何是一真之地。師云。地則無一真。云。",
    "T47n1991_001:0589b01": "如何卓立。師云。轉無交涉。",
    "T47n1991_001:0589b02": "問。如何是古佛。師云。即今也無嫌疑。",
    "T47n1991_001:0589b03": "問。十二時中。如何行履。師云。步步蹋著。",
    "T47n1991_001:0589b04": "問。古鏡未開。如何顯照。師云。何必再三。",
    "T47n1991_001:0589b05": "問。如何是諸佛玄旨。師云。是汝也有。",
    "T47n1991_001:0589b06": "問。承教有言。從無住本立一切法。如何是無",
    "T47n1991_001:0589b07": "住本。師云。形興未質。名起未名。",
    "T47n1991_001:0589b08": "問。亡僧衣眾人唱。祖師衣甚麼人唱。師云。汝",
    "T47n1991_001:0589b09": "唱得亡僧甚麼衣。",
    "T47n1991_001:0589b10": "問。蕩子還鄉時如何。師云。將甚麼奉獻。云。",
    "T47n1991_001:0589b11": "無有一物。師云。日給作麼生。",
    "T47n1991_001:0589b12": "師後住清涼。上堂云。出家人。但隨時及節便",
    "T47n1991_001:0589b13": "得。寒即寒。熱即熱。欲知佛性義。當觀時節因",
    "T47n1991_001:0589b14": "緣。古今方便不少。不見。石頭和尚。因看肇",
    "T47n1991_001:0589b15": "論云。會萬物為已者。其唯聖人乎。他家便道。",
    "T47n1991_001:0589b16": "聖人無已。靡所不已。有一片言語。喚作參同",
    "T47n1991_001:0589b17": "契。末上云。竺土大仙心。無過此語也。中間也",
    "T47n1991_001:0589b18": "祇隨時說話。上座。今欲會萬物為自己去。蓋",
    "T47n1991_001:0589b19": "為大地無一法可見。他又囑云。光陰莫虛度。",
    "T47n1991_001:0589b20": "適來向上座道。但隨時及節便得。若也移時",
    "T47n1991_001:0589b21": "失候。即是虛度光陰。於非色中作色解。上座。",
    "T47n1991_001:0589b22": "於非色中作色解。即是移時失候。且道。色作",
    "T47n1991_001:0589b23": "非色解。還當不當。上座。若恁麼會。便是沒交",
    "T47n1991_001:0589b24": "涉。正是癡狂兩頭走。有甚麼用處。上座。但",
    "T47n1991_001:0589b25": "守分隨時過好。珍重。",
    "T47n1991_001:0589b26": "僧問。如何是清涼家風。師云。汝到別處。但道",
    "T47n1991_001:0589b27": "到清涼來。",
    "T47n1991_001:0589b28": "問。如何得諸法無當去。師云。甚麼法。當著",
    "T47n1991_001:0589b29": "上座。云。爭奈日夕何。師云。閑言語。",
    "T47n1991_001:0589c01": "問。觀身如幻化。觀內亦復然時如何。師云。還",
    "T47n1991_001:0589c02": "得恁麼也無。",
    "T47n1991_001:0589c03": "僧問。國師喚侍者。意作麼生。師云。且去別時",
    "T47n1991_001:0589c04": "來。",
    "T47n1991_001:0589c05": "問。要急相應。唯言不二。如何是不二之言。師",
    "T47n1991_001:0589c06": "云。更添些子得麼。",
    "T47n1991_001:0589c07": "問。如何是法身。師云。這箇是應身。",
    "T47n1991_001:0589c08": "問。如何是第一義。師云。我向爾道。是第二義。",
    "T47n1991_001:0589c09": "師問修山主。毫釐有差。天地懸隔。兄作麼生",
    "T47n1991_001:0589c10": "會。修云。毫釐有差。天地懸隔。師云。恁麼會",
    "T47n1991_001:0589c11": "又爭得。修云。和尚如何。師云。毫釐有差。天",
    "T47n1991_001:0589c12": "地懸隔。修便禮拜東禪齊云。山主恁麼祇對。為甚麼不肯。及乎再請益。法眼亦秖",
    "T47n1991_001:0589c13": "恁麼道。便得去。且道。疑訛在甚麼處。若看得透。道上座有來由。五祖戒云。法眼劈脊便打　保寧勇云。修山主。",
    "T47n1991_001:0589c14": "當時也好。向法眼道。與麼會又爭得　徑山杲云。法眼與修山主。絲來線去。綿綿密密。扶起地藏門風。可謂滿目",
    "T47n1991_001:0589c15": "光生。若是徑山門下。更買草鞋行脚始得。何故毫釐有差。天地懸隔。甚處得這消息來。",
    "T47n1991_001:0589c16": "因僧來參次。師以手指簾。尋有二僧。齊去捲",
    "T47n1991_001:0589c17": "簾。師云。一得一失東禪齊云。上座作麼生會。有云。為伊不明旨。便去捲簾。",
    "T47n1991_001:0589c18": "亦有道。指者即會。不指而去者即失。恁麼會。還可不可。既不許恁麼會。且問上座。阿那箇得。阿那箇失",
    "T47n1991_001:0589c19": "　黃龍清云。法眼如鏌鎁在手。殺活臨時。二僧既齊捲簾。且道。那箇得。那箇失。還會麼。世事但將公道斷。人",
    "T47n1991_001:0589c20": "心難與月輪齊。雲門問僧。甚處來。云。江西來。雲門",
    "T47n1991_001:0589c21": "云。江西一隊老宿。䆿語住也未。僧無對。後",
    "T47n1991_001:0589c22": "僧問師。不知雲門意作麼生。師云。大小雲",
    "T47n1991_001:0589c23": "門。被這僧勘破。",
    "T47n1991_001:0589c24": "問僧。甚處來。云。道場來。師云。明合暗合。僧",
    "T47n1991_001:0589c25": "無語。",
    "T47n1991_001:0589c26": "師。令僧取土添蓮盆。僧取土到。師云。橋東",
    "T47n1991_001:0589c27": "取。橋西取。云。橋東取。師云。是真實。是虛妄。",
    "T47n1991_001:0589c28": "問僧。甚處來。云。報恩來。師云。眾僧還安否。",
    "T47n1991_001:0590a01": "云安。師云。喫茶去。",
    "T47n1991_001:0590a02": "師問僧。甚處來。云。泗州。禮拜大聖來。師云。",
    "T47n1991_001:0590a03": "今年大聖出塔否。僧云。出。師却問傍僧云。汝",
    "T47n1991_001:0590a04": "道。伊到泗州不到浮山遠云。這僧到即到泗州。只是不見大聖　道場全云。這僧見即",
    "T47n1991_001:0590a05": "見大聖。不曾識法眼　東禪觀云。這僧到也到泗州。見也見大聖。識也識法眼。只是自討頭不見。",
    "T47n1991_001:0590a06": "師問寶資長老。古人道。山河無隔礙。光明處",
    "T47n1991_001:0590a07": "處透。且作麼生是處處透底光明。寶資云。東",
    "T47n1991_001:0590a08": "畔打羅聲歸宗柔別云。和尚擬隔礙。",
    "T47n1991_001:0590a09": "師指竹問僧還見麼。僧云。見。師云。竹來眼",
    "T47n1991_001:0590a10": "裏。眼到竹邊。僧云。總不恁麼。師笑云。死急",
    "T47n1991_001:0590a11": "作麼法燈別云。當時但劈眼向師。歸宗柔別云。和尚秖是不信某甲。",
    "T47n1991_001:0590a12": "有俗士獻畫障子師看了。問云。汝是手巧心",
    "T47n1991_001:0590a13": "巧。云。心巧。師云。那箇是爾心。士無對歸宗柔代云。某",
    "T47n1991_001:0590a14": "甲今日却成容易。",
    "T47n1991_001:0590a15": "僧問。如何是第二月。師云。森羅萬象。云。如",
    "T47n1991_001:0590a16": "何是第一月。師云。萬象森羅。",
    "T47n1991_001:0590a17": "上堂。盡十方世界皎皎地。無一絲頭。若有一",
    "T47n1991_001:0590a18": "絲頭。即是一絲頭法燈云。若有一絲頭。不是一絲頭。",
    "T47n1991_001:0590a19": "師指凳子云。識得橙子。周匝有餘雲門云。識得橙子。天",
    "T47n1991_001:0590a20": "地懸殊。雪竇云。澤廣藏山。理能伏豹。圓悟云。雪竇如此道。未審。是明他語點他語。是褒是貶。徑山杲云。識得凳",
    "T47n1991_001:0590a21": "子。好剃頭。洗脚。雖然如是。錯會者多。",
    "T47n1991_001:0590a22": "師因患脚。僧問訊次。師云。非人來時不能動。",
    "T47n1991_001:0590a23": "及至人來動不得。且道。佛法中下得什麼語。",
    "T47n1991_001:0590a24": "僧云。和尚且喜得較。師不肯。自別云。和尚今",
    "T47n1991_001:0590a25": "日似減。",
    "T47n1991_001:0590a26": "僧問。如何是塵劫來事。師云。盡在于今。",
    "T47n1991_001:0590a27": "生法師云。敲空作響。擊木無聲。師忽聞齋魚",
    "T47n1991_001:0590a28": "聲。謂侍者云。還聞麼。適來若聞。如今不聞。",
    "T47n1991_001:0590a29": "如今若聞。適來不聞。會麼。",
    "T47n1991_001:0590b01": "因開井。被沙塞却泉眼。師云。泉眼不通被沙",
    "T47n1991_001:0590b02": "礙。道眼不通。被甚麼礙。僧無對。師自代云。",
    "T47n1991_001:0590b03": "被眼礙。",
    "T47n1991_001:0590b04": "師見僧搬土次。乃以一塊土。放僧擔上云。吾",
    "T47n1991_001:0590b05": "助汝。僧云。謝和尚慈悲。師不肯。一僧別云。",
    "T47n1991_001:0590b06": "和尚是甚麼心行。師便休去。",
    "T47n1991_001:0590b07": "上堂云。諸上座。時寒。何用上來。且道。上來",
    "T47n1991_001:0590b08": "好。不上來好。或有上座道。不上來却好。什麼",
    "T47n1991_001:0590b09": "處不是。更用上來作什麼。更有上座道。是伊",
    "T47n1991_001:0590b10": "也不得一向。又須到和尚處始得。諸上座且",
    "T47n1991_001:0590b11": "道。這兩箇人。於佛法中。還有進趣也未。上座",
    "T47n1991_001:0590b12": "實是不得。並無少許進趣。古人喚作無孔鐵",
    "T47n1991_001:0590b13": "椎。生盲生聾無異。若更有上座出來道。彼二",
    "T47n1991_001:0590b14": "人總不得。為什麼如此。為伊執著。所以不得。",
    "T47n1991_001:0590b15": "諸上座。總似恁麼行脚。總似恁麼商量。且圖",
    "T47n1991_001:0590b16": "什麼。為復只要弄唇嘴。為復別有所圖。恐伊",
    "T47n1991_001:0590b17": "執著。且執著什麼。為復執著理。執著事。執著",
    "T47n1991_001:0590b18": "色。執著空。若是理。理且作麼生執。若是事。",
    "T47n1991_001:0590b19": "事且作麼生執。著色著空亦然。山僧所以尋",
    "T47n1991_001:0590b20": "常向諸上座道。十方諸佛。十方善知識。時常",
    "T47n1991_001:0590b21": "垂手。諸上座。時常接手。十方諸佛垂手時。有",
    "T47n1991_001:0590b22": "也什麼處。是諸上座時常接手處。還有會處",
    "T47n1991_001:0590b23": "會取好。若未會得。莫道總是都來圓取。諸上",
    "T47n1991_001:0590b24": "座。傍家行脚。也須審諦著些精彩。莫只藉少",
    "T47n1991_001:0590b25": "智慧。過却時光。",
    "T47n1991_001:0590b26": "師。謂小兒子云。因子識得爾爺。爾爺名甚麼。",
    "T47n1991_001:0590b27": "兒無對法燈代云。但將衣袖掩面師却問僧。若是孝順之子。",
    "T47n1991_001:0590b28": "合下得一轉語。且道。合下得甚麼語。僧無對。",
    "T47n1991_001:0590b29": "師代云。他是孝順之子。",
    "T47n1991_001:0590c01": "師。問講百法論僧云。百法。是體用雙陳。明",
    "T47n1991_001:0590c02": "門。是能所兼舉。座主是能。法座是所。作麼生",
    "T47n1991_001:0590c03": "說兼舉有老宿代云。某甲喚作箇法座。歸宗柔云。不勞和尚如此。雪竇別老宿語云。和尚分半院與某",
    "T47n1991_001:0590c04": "甲始得。",
    "T47n1991_001:0590c05": "師。一日與李王論道罷。同觀牡丹花。王命作",
    "T47n1991_001:0590c06": "偈。師即賦云。擁毳對芳叢。由來趣不同。髮從",
    "T47n1991_001:0590c07": "今日白。花是去年紅。豔冶隨朝露。馨香逐晚",
    "T47n1991_001:0590c08": "風。何須待零落。然後始知空。王頓悟其意。",
    "T47n1991_001:0590c09": "師示眾云。這裏聚集少時為上座僧堂裏。這",
    "T47n1991_001:0590c10": "裏聚集少時為上上三門頭。這裏聚集少時",
    "T47n1991_001:0590c11": "為上座寮舍裏。為復說上座過。別有道理。會",
    "T47n1991_001:0590c12": "下有數尊宿對。一人道。諸佛出世。也有這箇",
    "T47n1991_001:0590c13": "方便。一人云。今日離章義。一人云。爾道伊為",
    "T47n1991_001:0590c14": "什麼處。一人云。點燈等上座來多時也。一人",
    "T47n1991_001:0590c15": "云。什麼處聚集來。",
    "T47n1991_001:0590c16": "師謂門弟子云。趙州云。莫費力也。大好言語。",
    "T47n1991_001:0590c17": "何不仍舊去。世間法有門。佛法豈無門。自是",
    "T47n1991_001:0590c18": "不仍舊。故諸佛諸祖。祇於仍舊中得。如初夜",
    "T47n1991_001:0590c19": "鐘。不見有絲毫異。得與麼恰好。聞時無一聲",
    "T47n1991_001:0590c20": "子鬧。何以故。為及時節。無心云死。且不能",
    "T47n1991_001:0590c21": "死。止於一切。祗為不仍舊。忽然非次聞時。諸",
    "T47n1991_001:0590c22": "人盡驚愕道。鐘子怪鳴也。且如今日道孟夏",
    "T47n1991_001:0590c23": "漸熱。即不可。方隔一日。能校多少。向五月一",
    "T47n1991_001:0590c24": "日道便成賺。須知校絲髮不得於方便中。向",
    "T47n1991_001:0590c25": "上座道。不是時。蓋為賺。所以不仍舊。寶公",
    "T47n1991_001:0590c26": "云。暫時自肯不追尋。歷劫何曾異今日。還會",
    "T47n1991_001:0590c27": "麼。今日只是塵劫。但著衣喫飯。行住坐臥。晨",
    "T47n1991_001:0590c28": "參暮請。一切仍舊。便為無事人也。",
    "T47n1991_001:0590c29": "師又云。見道為本。明道為功。便能得大智慧",
    "T47n1991_001:0591a01": "力。若未得如此。三界可愛底事。直教去盡。纔",
    "T47n1991_001:0591a02": "有纖毫。還應未可。祇如汝輩睡時。不嗔便喜。",
    "T47n1991_001:0591a03": "此是三界昏亂。習熟境界。不惺惺便昏亂。蓋",
    "T47n1991_001:0591a04": "緣汝輩雜亂所致。古人謂之夾幻。金即是真。",
    "T47n1991_001:0591a05": "其如鑛何。若覷得徹骨徹髓。是汝輩力。脫未",
    "T47n1991_001:0591a06": "能如是觀察。他什麼樓臺殿閣。諸聖未必長",
    "T47n1991_001:0591a07": "把却汝手。汝未必依而行之。古今如此也。",
    "T47n1991_001:0591a08": "師有頌云。理極忘情謂。如何有喻齊。到頭",
    "T47n1991_001:0591a09": "霜夜月。任運落前谿。果熟猿兼重。山長似路",
    "T47n1991_001:0591a10": "迷。舉頭殘照在。元是住居西。",
    "T47n1991_001:0591a11": "頌三界唯心云。三界唯心。萬法唯識。唯識唯",
    "T47n1991_001:0591a12": "心。眼聲耳色。色不到耳。聲何觸眼。眼色耳",
    "T47n1991_001:0591a13": "聲。萬法成辦。萬法匪緣。豈觀如幻。山河大",
    "T47n1991_001:0591a14": "地。誰堅誰變。",
    "T47n1991_001:0591a15": "頌華嚴六相義云。華嚴六相義。同中還有異。",
    "T47n1991_001:0591a16": "異若異於同。全非諸佛意。諸佛意總別。何曾",
    "T47n1991_001:0591a17": "有同異。男子身中入定時。女子身中不留意。",
    "T47n1991_001:0591a18": "不留意。絕名字。萬象明明無理事。",
    "T47n1991_001:0591a19": "師問覺上座。船來陸來。覺云。船來。師云。船",
    "T47n1991_001:0591a20": "在甚麼處。覺云。船在河裏。覺退。師問旁僧",
    "T47n1991_001:0591a21": "云。爾道。適來這僧。具眼不具眼。",
    "T47n1991_001:0591a22": "光孝慧覺禪師。至師處。師問。近離甚處。覺",
    "T47n1991_001:0591a23": "云。趙州。師云。承聞趙州有柏樹子話。是不。覺",
    "T47n1991_001:0591a24": "云。無。師云。往來皆謂。僧問如何是祖師西來",
    "T47n1991_001:0591a25": "意。趙州云。庭前柏樹子。上座何得道無。覺云。",
    "T47n1991_001:0591a26": "先師實無此語。和尚莫謗先師好徑山杲云。若道有此語。蹉",
    "T47n1991_001:0591a27": "過覺鐵嘴。若道無此語又蹉過法眼。若兩邊俱不涉。又蹉過趙州。直饒總不恁麼。別有透。脫一路。入地獄如箭",
    "T47n1991_001:0591a28": "射　鼓山珪云。覺鐵嘴。名不虛得。只是不曾夢見趙州。",
    "T47n1991_001:0591a29": "師。與悟空禪師向火。拈起香匙。問云。不得喚",
    "T47n1991_001:0591b01": "作香匙。兄喚作甚麼。悟空云。香匙。師不肯。",
    "T47n1991_001:0591b02": "悟空。後二十餘日。方明此語。",
    "T47n1991_001:0591b03": "師一日上堂。僧問。如何是曹源一滴水。師云。",
    "T47n1991_001:0591b04": "是曹源一滴水。僧惘然而退。時韶國師於坐",
    "T47n1991_001:0591b05": "側。豁然開悟。韶遂以所悟聞於師。師云。汝向",
    "T47n1991_001:0591b06": "後當為國王所師。致祖道光大。吾不如也。國",
    "T47n1991_001:0591b07": "師後有偈云。通玄峯頂。不是人間。心外無法。",
    "T47n1991_001:0591b08": "滿目青山。師聞云。即此一偈。可起吾宗。",
    "T47n1991_001:0591b09": "靈隱清聳禪師。福州人。初參師。師指雨謂",
    "T47n1991_001:0591b10": "云。滴滴落在上座眼裏。清聳初不喻旨。後因",
    "T47n1991_001:0591b11": "閱華嚴感悟。承師印可。",
    "T47n1991_001:0591b12": "百丈道恒參師。因請益外道問佛。不問有言。",
    "T47n1991_001:0591b13": "不問無言。敘語未終。師云。住住。汝擬向世尊",
    "T47n1991_001:0591b14": "良久處會那。百丈從此悟入。",
    "T47n1991_001:0591b15": "永明道潛禪師。河中府人。初參師。師問云。子",
    "T47n1991_001:0591b16": "於參請外。看甚麼經。道潛云。華嚴經。師云。",
    "T47n1991_001:0591b17": "總別同異成壞六相。是何門攝屬。潛云。文在",
    "T47n1991_001:0591b18": "十地品中。據理。則世出世間一切法。皆具六",
    "T47n1991_001:0591b19": "相也。師云。空還具六相也無。潛懵然無對。師",
    "T47n1991_001:0591b20": "云。汝問我。我向汝道。潛乃問。空還具六相也",
    "T47n1991_001:0591b21": "無。師云。空。潛於是開悟。踊躍禮謝。師云。子",
    "T47n1991_001:0591b22": "作麼生會。潛云。空。師然之。異日。四眾士女",
    "T47n1991_001:0591b23": "入院。師問潛云。律中道。隔壁聞釵釧聲。即名",
    "T47n1991_001:0591b24": "破戒。見覩金銀合雜。朱紫駢闐。是破戒。不",
    "T47n1991_001:0591b25": "是破戒。潛云。好箇入路。師云。子向後有五百",
    "T47n1991_001:0591b26": "毳徒。為王侯所重在。",
    "T47n1991_001:0591b27": "文遂導師。杭州人。嘗究首楞嚴。謁師述已所",
    "T47n1991_001:0591b28": "業。深符經旨。師云。楞嚴。豈不是有八還義。",
    "T47n1991_001:0591b29": "遂云。是。師云。明還甚麼。云。明還日輪。師云。",
    "T47n1991_001:0591c01": "日還甚麼。遂懵然無對。師誡令焚其所注之",
    "T47n1991_001:0591c02": "文。自此服膺請益。始忘知解。",
    "T47n1991_001:0591c03": "玄則禪師。滑州衛南人。初問青峯。如何是學",
    "T47n1991_001:0591c04": "人自己。青峯云。丙丁童子來求火。後謁師。師",
    "T47n1991_001:0591c05": "問。甚處來。云。青峯來。師云。青峯有何言句。",
    "T47n1991_001:0591c06": "則。舉前話。師云。上座作麼生會。則云。丙丁",
    "T47n1991_001:0591c07": "屬火。而更求火。如將自己求自己。師云。與麼",
    "T47n1991_001:0591c08": "會又爭得。則云。某甲祇與麼。未審和尚如何。",
    "T47n1991_001:0591c09": "師云。爾問我。我與爾道。則問。如何是學人自",
    "T47n1991_001:0591c10": "己。師云。丙丁童子來求火。則於言下大悟。",
    "T47n1991_001:0591c11": "謹禪師侍立次。師問一僧云。自離此間。甚麼",
    "T47n1991_001:0591c12": "處去來。云。入嶺來。師云。不易。云。虛涉他如",
    "T47n1991_001:0591c13": "許多山水。師云。如許多山水也不惡。其僧無",
    "T47n1991_001:0591c14": "語。謹於此有省。",
    "T47n1991_001:0591c15": "歸宗玄策禪師。曹州人。初名慧超。謁師問云。",
    "T47n1991_001:0591c16": "慧超咨和尚。如何是佛。師云。汝是慧超。超從",
    "T47n1991_001:0591c17": "此悟入圜悟云。有者道。慧起便是佛。所以法眼恁麼答。有者道。大似騎牛覓牛。有者道。問處便是。有",
    "T47n1991_001:0591c18": "甚麼交涉。若恁麼會去。不惟辜負自己。亦乃深屈古人　雪竇頌云。江國春風吹不起。鷓鴣啼在深花裏。三汲浪高",
    "T47n1991_001:0591c19": "魚化龍。癡人猶𡰷夜塘水。",
    "T47n1991_001:0591c20": "舉昔有二菴主住菴。旬日不相見。忽相會。上",
    "T47n1991_001:0591c21": "菴主問下菴主。多時不相見。向甚麼處去。下",
    "T47n1991_001:0591c22": "菴主云。在菴中造箇無縫塔。上菴主云。某甲",
    "T47n1991_001:0591c23": "也要造一箇。就兄借取塔樣子。下菴主云。何",
    "T47n1991_001:0591c24": "不早說。却被人借去了也。師云。且道。是借他",
    "T47n1991_001:0591c25": "樣。不借他樣。",
    "T47n1991_001:0591c26": "舉昔有一老宿。因僧問。師子捉兔。亦全其力。",
    "T47n1991_001:0591c27": "捉象亦全其力。未審。全箇甚麼力。老宿云。不",
    "T47n1991_001:0591c28": "欺之力。師別云。不會古人語。",
    "T47n1991_001:0591c29": "舉昔有一老宿住菴。於門上書心字。於窓上",
    "T47n1991_001:0592a01": "書心字。於壁上書心字。師云。門上但書門字。",
    "T47n1991_001:0592a02": "窓上但書窓字。壁上但書壁字玄覺云。門上不要書門字。󰈧上不要",
    "T47n1991_001:0592a03": "書窓字。壁上不要書壁字。何故。字義炳然。",
    "T47n1991_001:0592a04": "舉昔有一老宿云。這一片田地。分付來多時",
    "T47n1991_001:0592a05": "也。我立地。待汝搆去。師云。山僧如今坐地。",
    "T47n1991_001:0592a06": "待汝搆去。還有道理也無。那箇親。那箇疎。試",
    "T47n1991_001:0592a07": "裁斷看。",
    "T47n1991_001:0592a08": "舉昔有一老宿。畜一童子。並不知軌則。有一",
    "T47n1991_001:0592a09": "行脚僧到。乃教童子禮儀。晚間見老宿外歸。",
    "T47n1991_001:0592a10": "遂去問訊。老宿怪訝。遂問童子云。阿誰教爾。",
    "T47n1991_001:0592a11": "童云。堂中某上座。老宿喚其僧來問上。座傍",
    "T47n1991_001:0592a12": "家行脚。是甚麼心行。這童子養來二三年了。",
    "T47n1991_001:0592a13": "幸自可憐生。誰教上座教壞伊。快束裝起去。",
    "T47n1991_001:0592a14": "黃昏雨淋淋地。被趁出。師徵云。古人恁麼顯",
    "T47n1991_001:0592a15": "露些子家風甚怪。且道。意在於何。",
    "T47n1991_001:0592a16": "有人問僧。點甚麼燈。僧云。長明燈。云。甚麼",
    "T47n1991_001:0592a17": "時點。云。去年點。云。長明何在。僧無語。長慶",
    "T47n1991_001:0592a18": "代云。若不如此。知公不受人謾。師別云。利動",
    "T47n1991_001:0592a19": "君子。",
    "T47n1991_001:0592a20": "泗州塔頭侍者。及時鎖門。有人問。既是三界",
    "T47n1991_001:0592a21": "大師。為甚麼被弟子鎖。侍者無對。師代云。弟",
    "T47n1991_001:0592a22": "子鎖。大師鎖。",
    "T47n1991_001:0592a23": "泗州塔前。一僧禮拜。有人問。上座日日禮拜。",
    "T47n1991_001:0592a24": "還見大聖麼。師代云。汝道。禮拜是甚麼義。",
    "T47n1991_001:0592a25": "昔有施主婦人入院。行眾僧隨年錢。僧云。聖",
    "T47n1991_001:0592a26": "僧前著一分。婦人云。聖僧年多少。僧無對。師",
    "T47n1991_001:0592a27": "代云。心期滿處即知。",
    "T47n1991_001:0592a28": "昔有道流。在佛殿前。背佛而坐。僧云。道士",
    "T47n1991_001:0592a29": "莫背佛。道流云。大德本教中道。佛身充滿於",
    "T47n1991_001:0592b01": "法界。向甚麼處坐得。僧無對。師代云。識得",
    "T47n1991_001:0592b02": "汝。",
    "T47n1991_001:0592b03": "福州洪塘橋上。有僧列坐。官人問。此中還有",
    "T47n1991_001:0592b04": "佛麼。僧無對。師代云。汝是甚麼人。",
    "T47n1991_001:0592b05": "廣南有僧住菴。國主出獵。左右報菴主。大王",
    "T47n1991_001:0592b06": "來。請起。菴主云。非但大王來。佛來亦不起。",
    "T47n1991_001:0592b07": "王問。佛豈不是汝師。菴主云。是。王云。見師",
    "T47n1991_001:0592b08": "為甚麼不起。師代云。未足酬恩。",
    "T47n1991_001:0592b09": "官人問僧。名甚麼。云。無揀。官人云。忽然將",
    "T47n1991_001:0592b10": "一椀沙與上座。又作麼生。云。謝官人供養。師",
    "T47n1991_001:0592b11": "別云。此猶是揀底昔高麗國來錢塘。刻觀音",
    "T47n1991_001:0592b12": "聖像及舁上船。竟不能動。因請入明州開元",
    "T47n1991_001:0592b13": "寺供養。後有設問。無剎不現身。聖像為甚不",
    "T47n1991_001:0592b14": "去高麗國。長慶稜云。現身雖普。覩相生偏。師",
    "T47n1991_001:0592b15": "別云。識得觀音來。",
    "T47n1991_001:0592b16": "舉世尊纔生下。一手指天。一手指地。周行七",
    "T47n1991_001:0592b17": "步。目顧四方云。天上天下。唯我獨尊。雲門",
    "T47n1991_001:0592b18": "云。我當時若見。一棒打殺。與狗子喫。貴圖天",
    "T47n1991_001:0592b19": "下太平。師云。雲門氣勢甚大。要且無佛法道",
    "T47n1991_001:0592b20": "理。",
    "T47n1991_001:0592b21": "舉障蔽魔王。領諸法眷屬。一千年隨金剛齊",
    "T47n1991_001:0592b22": "菩薩。覓起處不得。忽因一日得見乃問云。汝",
    "T47n1991_001:0592b23": "當依何住。我一千年。覓汝起處不得。菩薩云",
    "T47n1991_001:0592b24": "我不依有住而住。無住而住。如是而住。師云。",
    "T47n1991_001:0592b25": "障蔽魔王不見金剛齊即從。只如金剛齊。還",
    "T47n1991_001:0592b26": "見障蔽魔王麼。",
    "T47n1991_001:0592b27": "舉初祖迦葉尊者。一日踏泥次。有一沙彌。見",
    "T47n1991_001:0592b28": "乃問。尊者何得自為。祖云。我若不為。誰為我",
    "T47n1991_001:0592b29": "為。師云。我當時若見。拽來踏泥。",
    "T47n1991_001:0592c01": "六祖示眾云。吾有一物。無頭無尾。無名無字。",
    "T47n1991_001:0592c02": "無背無面。諸人還識麼。時荷澤神會出云。是",
    "T47n1991_001:0592c03": "諸法之本源。乃神會之佛性。祖乃打一棒云。",
    "T47n1991_001:0592c04": "這饒舌沙彌。我喚作一物尚不中。豈況本源",
    "T47n1991_001:0592c05": "佛性乎。此子。向後設有把茅蓋頭。也只成得",
    "T47n1991_001:0592c06": "箇知解宗徒。師云。古人受記人終不錯。如今",
    "T47n1991_001:0592c07": "立知解為宗。即荷澤是也。",
    "T47n1991_001:0592c08": "有大德。問南嶽。如鏡鑄像。像成後。未審光向",
    "T47n1991_001:0592c09": "甚麼處去。南嶽云。如大德為童子時相貌何",
    "T47n1991_001:0592c10": "在。師別云。阿那箇是大德鑄成底像。",
    "T47n1991_001:0592c11": "舉西堂智藏禪師。路逢天使。留齋次。偶驢子",
    "T47n1991_001:0592c12": "鳴。天使云。頭陀。西堂舉頭。天使却指驢。西",
    "T47n1991_001:0592c13": "堂却指天使。天使無對。師別云。但作驢鳴。",
    "T47n1991_001:0592c14": "舉鄧隱峯在襄州破威儀堂。只著襯衣。於砧",
    "T47n1991_001:0592c15": "椎邊。拈椎云。道得即不打。于時大眾默然。隱",
    "T47n1991_001:0592c16": "峯便打一下。師云。鄧隱峯。奇怪甚奇怪。要且",
    "T47n1991_001:0592c17": "打不著。又云。其時一眾出自偶然。",
    "T47n1991_001:0592c18": "舉亮座主參馬祖。祖問。講甚麼經。云。心經。",
    "T47n1991_001:0592c19": "祖云。將甚麼講。云。將心講。祖云。心如工伎",
    "T47n1991_001:0592c20": "兒。意如和伎者。爭解講得經。亮云。心既講不",
    "T47n1991_001:0592c21": "得。莫是虛空講得麼祖云。却是虛空講得。亮",
    "T47n1991_001:0592c22": "拂袖而去。祖乃召云。座主。亮廻首。祖云。從",
    "T47n1991_001:0592c23": "生至老。只是這箇。亮因而有省。師云。看他古",
    "T47n1991_001:0592c24": "人恁麼慈悲教人。如今作麼生會。莫聚頭向",
    "T47n1991_001:0592c25": "這裏妄想舉芙蓉參歸宗。問。如何是佛。歸宗",
    "T47n1991_001:0592c26": "云。我向汝道。汝還信否。芙蓉云。和尚誠言。",
    "T47n1991_001:0592c27": "安敢不信。歸宗云。即汝便是。芙蓉云。如何保",
    "T47n1991_001:0592c28": "任。歸宗云。一翳在眼。空華亂墜。師云。若無",
    "T47n1991_001:0592c29": "後語。何處討歸宗。",
    "T47n1991_001:0593a01": "舉南泉問維那。今日普請作甚麼。對云。拽磨。",
    "T47n1991_001:0593a02": "南泉云。磨從爾拽。不得動著磨中心樹子。維",
    "T47n1991_001:0593a03": "那無語。師代云。恁麼即不拽也。",
    "T47n1991_001:0593a04": "舉鹽官一日謂眾云。虛空為鼓。須彌為椎。甚",
    "T47n1991_001:0593a05": "麼人打得。眾無對。有僧舉似南泉。南泉云。王",
    "T47n1991_001:0593a06": "老師。不打這破鼓。師別云。王老師不打。",
    "T47n1991_001:0593a07": "舉鹽官竪起拂子。問講華嚴僧。這箇是第幾",
    "T47n1991_001:0593a08": "種法界。座主沈吟。鹽官云。思而知慮而解。是",
    "T47n1991_001:0593a09": "鬼家活計。日下孤燈。果然失照。師代。拊掌三",
    "T47n1991_001:0593a10": "下。",
    "T47n1991_001:0593a11": "舉大慈寰中禪師。因僧辭。乃問。什麼處去。僧",
    "T47n1991_001:0593a12": "云。江西去。大慈云。將取老僧去得麼。僧云。",
    "T47n1991_001:0593a13": "非但和尚。更有過於和尚。亦不將去。師別云。",
    "T47n1991_001:0593a14": "和尚若去。某甲提笠子。",
    "T47n1991_001:0593a15": "舉大慈上堂云。山僧不解答話。祇能識病。時",
    "T47n1991_001:0593a16": "有僧出。大慈便歸方丈。師云。眾中喚作病在",
    "T47n1991_001:0593a17": "目前不識。",
    "T47n1991_001:0593a18": "舉僧問大珠。如何是佛。大珠云。清譚對面。非",
    "T47n1991_001:0593a19": "佛而誰。眾皆茫然。師云。是即沒交涉。",
    "T47n1991_001:0593a20": "舉有新到。謂趙州云。某甲從長安來。橫擔一",
    "T47n1991_001:0593a21": "條拄杖。不曾撥著一人。趙州云。自是大德拄",
    "T47n1991_001:0593a22": "杖短。僧無對。師代云。呵呵。",
    "T47n1991_001:0593a23": "舉僧問趙州。承師有言。世界壞時。此性不壞。",
    "T47n1991_001:0593a24": "如何是此性。趙州云。四大五陰。僧云。此猶是",
    "T47n1991_001:0593a25": "壞底。如何是此性。趙州云。四大五陰。師云。",
    "T47n1991_001:0593a26": "是一箇兩箇。是壞不壞。且作麼生會。試斷",
    "T47n1991_001:0593a27": "看。",
    "T47n1991_001:0593a28": "舉祕魔和尚。常持一木叉。每見僧來禮拜。即",
    "T47n1991_001:0593a29": "叉頸云。道得也叉下死。道不得也叉下死。",
    "T47n1991_001:0593b01": "速道速道。學徒鮮有對者。師代云。乞命乞命。",
    "T47n1991_001:0593b02": "舉德山示眾云。今夜不答話。問話者三十棒。",
    "T47n1991_001:0593b03": "時有僧出禮拜。德山便打。僧云。某甲話也未",
    "T47n1991_001:0593b04": "問。和尚因甚麼打某甲。德山云。汝是甚處人。",
    "T47n1991_001:0593b05": "云。新羅人。德山云。未跨船舷。好與三十棒。",
    "T47n1991_001:0593b06": "師云。大小德山。話作兩橛。",
    "T47n1991_001:0593b07": "舉僧問雪峯。拈槌竪拂。不當宗乘。未審。和尚",
    "T47n1991_001:0593b08": "如何。雪峯竪起拂子。僧乃抱頭出去。雪峯不",
    "T47n1991_001:0593b09": "顧。師代云。大眾。看此一員大將。又舉雪峯謂",
    "T47n1991_001:0593b10": "鏡清云。古來有老宿。引官人巡堂。云。此一",
    "T47n1991_001:0593b11": "眾。盡是學佛法僧。官人云。金屑雖貴。又作麼",
    "T47n1991_001:0593b12": "生。老宿無對。鏡清代云。比來拋甎引玉。師別",
    "T47n1991_001:0593b13": "云。官人何得貴耳賤目。",
    "T47n1991_001:0593b14": "舉僧問夾山。如何是夾山境。夾山云。猿抱子",
    "T47n1991_001:0593b15": "歸青嶂裏。鳥銜花落碧巖前。師云。我二十年。",
    "T47n1991_001:0593b16": "祇作境話會。",
    "T47n1991_001:0593b17": "舉龍牙問德山。學人仗鏌鎁劍。擬取師頭時",
    "T47n1991_001:0593b18": "如何。德山引頸近前云。㘞。師別云。汝向甚麼",
    "T47n1991_001:0593b19": "處下手。",
    "T47n1991_001:0593b20": "舉投子問僧。久嚮疎山薑頭。莫便是否。僧無",
    "T47n1991_001:0593b21": "對。師代云。嚮重和尚日久。又舉僧問。一等是",
    "T47n1991_001:0593b22": "水。為甚麼海鹹河淡。投子云。天上星地下木。",
    "T47n1991_001:0593b23": "師別云。大似相違。又舉問僧。甚麼處來。云。",
    "T47n1991_001:0593b24": "東西山禮祖師來。夾山云。祖師不在東西山。",
    "T47n1991_001:0593b25": "僧無語。師代云。和尚識祖師。",
    "T47n1991_001:0593b26": "白馬曇照禪師。常云。快活快活。及臨終時。呌",
    "T47n1991_001:0593b27": "苦苦。又云。閻羅王來取我也。院主問云。和尚",
    "T47n1991_001:0593b28": "當時被節度使拋向水中。神色不動。如今何",
    "T47n1991_001:0593b29": "得恁地。照舉枕子云。汝道。當時是。如今是。",
    "T47n1991_001:0593c01": "院主無對。師代云。此時但掩耳出去。",
    "T47n1991_001:0593c02": "江南相馮延巳。與數僧遊鍾山。至一人泉。問。",
    "T47n1991_001:0593c03": "一人泉。許多人爭得足。一僧對云。不教欠少。",
    "T47n1991_001:0593c04": "延已不肯。乃別云。誰人欠少。師別云。誰是不",
    "T47n1991_001:0593c05": "足者。",
    "T47n1991_001:0593c06": "洪州太守宋令公。一日大寧寺僧。陳乞請第",
    "T47n1991_001:0593c07": "二座開堂。公云。何不請第一座。眾無語。師代",
    "T47n1991_001:0593c08": "云。不勞如此。",
    "T47n1991_001:0593c09": "龍牙問翠微。自到和尚法席。每每上堂。不蒙",
    "T47n1991_001:0593c10": "一法示誨。意在於何。翠微云。嫌箇什麼。龍牙",
    "T47n1991_001:0593c11": "後至洞山。亦如是道。洞山云。爭怪得老僧。後",
    "T47n1991_001:0593c12": "又問師。師云。祖師來也雪竇顯云。兩箇老漢。被這僧穿却。唯有法眼。與",
    "T47n1991_001:0593c13": "他同參。若是雪竇門下。喫棒了趁出。",
    "T47n1991_001:0593c14": "舉北院通問夾山。目前無法。意在目前。不是",
    "T47n1991_001:0593c15": "目前法。非耳目之所到。豈不是和尚語。夾山",
    "T47n1991_001:0593c16": "云。是。北院乃掀倒禪床。叉手而立。夾山起",
    "T47n1991_001:0593c17": "來。打一拄杖。北院便下去。師云。是他掀倒禪",
    "T47n1991_001:0593c18": "床。何不便去。須待夾山打一棒了去。意在什",
    "T47n1991_001:0593c19": "麼處。",
    "T47n1991_001:0593c20": "修山主問澄源禪師。乾闥婆王奏樂。直得須",
    "T47n1991_001:0593c21": "彌岌峇。海水騰波。迦葉作舞。作麼生會。源",
    "T47n1991_001:0593c22": "云。迦葉。過去世曾作樂人來。習氣未除。修",
    "T47n1991_001:0593c23": "云。須彌岌峇。海水騰波。又作麼生會。澄源休",
    "T47n1991_001:0593c24": "去。師代云。正是習氣。",
    "T47n1991_001:0593c25": "師問修山主云。仰山四門光道。應眼時全身",
    "T47n1991_001:0593c26": "耳。應耳時全身眼。兄作麼生會。修云。眼裏",
    "T47n1991_001:0593c27": "底。作耳裏底用。耳裏底。作眼裏底用。師云。",
    "T47n1991_001:0593c28": "正是弄精魂。修却問。和尚如何。師再舉一遍。",
    "T47n1991_001:0593c29": "修方省。",
    "T47n1991_001:0594a01": "師久參長慶稜。後却繼嗣地藏。長慶會下。有",
    "T47n1991_001:0594a02": "子昭首座。平昔與師商確古今言句。昭纔聞。",
    "T47n1991_001:0594a03": "心中憤憤。一日特領眾詣撫州。責問於師。師",
    "T47n1991_001:0594a04": "得知。遂舉眾出迎。特加禮待。賓主位上。各掛",
    "T47n1991_001:0594a05": "拂子一枝。茶次。昭忽變色抗聲問云。長老開",
    "T47n1991_001:0594a06": "堂。的嗣何人。師云地藏。昭云。何太孤長慶先",
    "T47n1991_001:0594a07": "師。某甲同在會下。數十餘載。商量古今。曾無",
    "T47n1991_001:0594a08": "間隔。因何却嗣地藏。師云。某甲不會長慶一",
    "T47n1991_001:0594a09": "轉因緣。昭云。何不問來。師云。長慶道。萬象",
    "T47n1991_001:0594a10": "之中獨露身。意作麼生。昭竪起拂子。師便叱",
    "T47n1991_001:0594a11": "云。首座。此是當年學得底。別作麼生。昭無",
    "T47n1991_001:0594a12": "語。師云。只如萬象之中獨露身。是撥萬象。不",
    "T47n1991_001:0594a13": "撥萬象。昭云不撥。師云。兩箇也。於時參隨一",
    "T47n1991_001:0594a14": "眾連聲道。撥萬象。師云。萬象之中獨露身",
    "T47n1991_001:0594a15": "聻。昭與一眾。𢣾㦬而退。師指住云。首座。殺",
    "T47n1991_001:0594a16": "父殺母。猶通懺悔。謗大般若。誠難懺悔。昭竟",
    "T47n1991_001:0594a17": "無對。自此却參師。發明已見。更不開堂。",
    "T47n1991_001:0594a18": "師緣被於金陵。三坐大道場。朝夕演旨。時諸",
    "T47n1991_001:0594a19": "方叢林。咸遵風化。異域有慕其法者。涉遠而",
    "T47n1991_001:0594a20": "至。玄沙正宗。中興於江表。師調機順物。斥滯",
    "T47n1991_001:0594a21": "磨昏。凡舉諸方三昧。或入室呈解。或叩激請",
    "T47n1991_001:0594a22": "益。皆應病與藥。隨根悟入者。不可勝紀。周顯",
    "T47n1991_001:0594a23": "德五年戊午七月十七日示疾。國主親加禮",
    "T47n1991_001:0594a24": "問。閏月五日。剃髮澡身。告眾訖。跏趺而逝。",
    "T47n1991_001:0594a25": "顏貌如生。壽七十有四。臘五十四。城下諸寺",
    "T47n1991_001:0594a26": "院。具威儀迎引。公卿李建勳以下素服。奉全",
    "T47n1991_001:0594a27": "身于江寧縣丹陽起塔。諡大法眼禪師。塔云",
    "T47n1991_001:0594a28": "無相。後李主。剏報慈院。命師門人玄覺言導",
    "T47n1991_001:0594a29": "師開法。再諡師大智藏大導師終。"
}