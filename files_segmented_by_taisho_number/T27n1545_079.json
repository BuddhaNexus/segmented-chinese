{
    "T27n1545_079:0406b02": "阿毘達磨大毘婆沙論卷第七十",
    "T27n1545_079:0406b03": "九",
    "T27n1545_079:0406b05": "五百大阿羅漢等造",
    "T27n1545_079:0406b06": "三藏法師玄奘奉　詔譯",
    "T27n1545_079:0406b07": "結蘊第二中十門納息第四之九",
    "T27n1545_079:0406b08": "如契經說苦聖諦應以慧遍知。阿毘達磨",
    "T27n1545_079:0406b09": "說。智所遍知謂一切法。問若一切法是所遍",
    "T27n1545_079:0406b10": "知如阿毘達磨說。何故契經唯說以慧應",
    "T27n1545_079:0406b11": "遍知苦。答契經唯依出世間慧。說苦聖諦",
    "T27n1545_079:0406b12": "是應遍知。阿毘達磨總依世間出世間慧。說",
    "T27n1545_079:0406b13": "一切法是所遍知。如世間出世間有漏無漏",
    "T27n1545_079:0406b14": "縛解繫不繫應知亦爾。復次契經唯依近遍",
    "T27n1545_079:0406b15": "知慧說苦聖諦是應遍知。阿毘達磨依近遠",
    "T27n1545_079:0406b16": "慧說一切法是所遍知。如近遠隣逼非隣",
    "T27n1545_079:0406b17": "逼和合非和合應知亦爾。復次契經唯依觀",
    "T27n1545_079:0406b18": "共相慧說苦聖諦是應遍知阿毘達磨總依",
    "T27n1545_079:0406b19": "觀自相共相慧說一切法是所遍知。如自相",
    "T27n1545_079:0406b20": "共相慧。自相共相覺自相共相作意應知亦",
    "T27n1545_079:0406b21": "爾。復次契經唯依不共慧說苦聖諦是應遍",
    "T27n1545_079:0406b22": "知。阿毘達磨總依共不共慧說一切法是所",
    "T27n1545_079:0406b23": "遍知。復次契經依現觀時說苦聖諦是應遍",
    "T27n1545_079:0406b24": "知。阿毘達磨依行諦時說一切法是所遍",
    "T27n1545_079:0406b25": "知。復次契經依施設覺說苦聖諦是應遍",
    "T27n1545_079:0406b26": "知。阿毘達磨依勝義覺說一切法是所遍",
    "T27n1545_079:0406b27": "知。問施設覺者義何謂耶。答依果麁顯易",
    "T27n1545_079:0406b28": "見。方便說遍知苦。依生死因不續。方便說",
    "T27n1545_079:0406b29": "永斷集。依具二德不在身。方便說應證滅。",
    "T27n1545_079:0406c01": "依能永斷諸煩惱道。方便說應修道。如是",
    "T27n1545_079:0406c02": "名為施設覺義。非盡理故立施設名。脇尊",
    "T27n1545_079:0406c03": "者言。世尊唯說應遍知苦。或謂唯苦是應遍",
    "T27n1545_079:0406c04": "知。故對法中說一切法是所遍知。世尊唯說",
    "T27n1545_079:0406c05": "集應永斷。或謂唯集是應永斷故。對法中說",
    "T27n1545_079:0406c06": "有漏法皆應永斷。世尊唯說滅應作證。或謂",
    "T27n1545_079:0406c07": "唯滅是應作證。故對法中依得作證說諸善",
    "T27n1545_079:0406c08": "法皆應作證。世尊唯說道應修習。或謂唯道",
    "T27n1545_079:0406c09": "是應修習。故對法中總說一切善有為法皆",
    "T27n1545_079:0406c10": "應修習。此則顯示經義不了。阿毘達磨是了",
    "T27n1545_079:0406c11": "義說。復次為令永斷生死道路故佛唯說",
    "T27n1545_079:0406c12": "應遍知苦。謂有身見是六十二見趣根本。見",
    "T27n1545_079:0406c13": "趣是餘煩惱根本。諸餘煩惱是業根本。諸業",
    "T27n1545_079:0406c14": "復是異熟根本。依止異熟生長一切善不善",
    "T27n1545_079:0406c15": "無記法。由此輪轉生死無窮。遍知苦時斷",
    "T27n1545_079:0406c16": "有身見。身見斷故生死路絕。故佛唯說應遍",
    "T27n1545_079:0406c17": "知苦。復次為令永斷五我見十五我所見。",
    "T27n1545_079:0406c18": "故佛唯說應遍知苦。復次為令永斷有身",
    "T27n1545_079:0406c19": "見邊執見。及為證得空無願三摩地。故佛唯",
    "T27n1545_079:0406c20": "說應遍知苦。復次從無始來諸有情類於",
    "T27n1545_079:0406c21": "五取蘊。起我有情命者生者及養育者數取",
    "T27n1545_079:0406c22": "趣想。誰能斷此諸惡倒想。令得法想謂苦",
    "T27n1545_079:0406c23": "遍知。故佛唯說應遍知苦。復次從無始來",
    "T27n1545_079:0406c24": "於苦非常空非我蘊起常樂我淨想。誰能",
    "T27n1545_079:0406c25": "斷此諸顛倒想。令得無顛倒想謂苦遍知。",
    "T27n1545_079:0406c26": "故佛唯說應遍知苦。復次從無始來諸有情",
    "T27n1545_079:0406c27": "類。雖為諸蘊損惱逼切如荷重擔。而於諸",
    "T27n1545_079:0406c28": "蘊希求貪著。如諸嬰兒。雖為乳母打罵逼",
    "T27n1545_079:0406c29": "切。而歸附之。欲令有情斷蘊貪著。故佛唯",
    "T27n1545_079:0407a01": "說應遍知苦。復次從無始來諸有情類。由",
    "T27n1545_079:0407a02": "諸煩惱惡行顛倒。令心心所於境邪曲。誰",
    "T27n1545_079:0407a03": "令正直謂苦遍知。故佛唯說應遍知苦。復次",
    "T27n1545_079:0407a04": "諸瑜伽師若遍知苦便能安住無倒想心。設",
    "T27n1545_079:0407a05": "彼現觀苦聖諦已。於餘聖諦不復現觀。有",
    "T27n1545_079:0407a06": "人問言此五取蘊為苦為樂。答言唯苦如",
    "T27n1545_079:0407a07": "熱鐵團。復問取蘊為常非常。答言非常一剎",
    "T27n1545_079:0407a08": "那後決定不住。復問取蘊為淨不淨。答言不",
    "T27n1545_079:0407a09": "淨如糞穢聚。復問取蘊有我無我。答言無我",
    "T27n1545_079:0407a10": "作者受者皆不可得唯空行聚。此無顛倒由",
    "T27n1545_079:0407a11": "苦遍知。故佛唯說應遍知苦。復次取蘊如病",
    "T27n1545_079:0407a12": "性不調適。取蘊如癰性能逼惱。取蘊如箭",
    "T27n1545_079:0407a13": "性能損害。取蘊如刀性能傷切。取蘊如毒性",
    "T27n1545_079:0407a14": "能殺害。取蘊如火性能焚燒。取蘊如怨性",
    "T27n1545_079:0407a15": "不饒益。取蘊如邊城恒為種種業煩惱賊",
    "T27n1545_079:0407a16": "之所侵擾。能知此者謂苦遍知。故佛唯說",
    "T27n1545_079:0407a17": "應遍知苦。復次諸瑜伽師。若遍知苦名遇真",
    "T27n1545_079:0407a18": "佛出現世間。名入勝義如理正法。名真出",
    "T27n1545_079:0407a19": "家。名真受用正法財寶得無障礙。故佛唯",
    "T27n1545_079:0407a20": "說應遍知苦。復次諸瑜伽師。若遍知苦名",
    "T27n1545_079:0407a21": "捨曾緣得未曾緣。名捨共得不共。名捨",
    "T27n1545_079:0407a22": "世間得出世間。故佛唯說應遍知苦。復次",
    "T27n1545_079:0407a23": "諸瑜伽師。若遍知苦開未曾開聖道門。故能",
    "T27n1545_079:0407a24": "捨未曾捨異生性。能得未曾得聖性。故佛唯",
    "T27n1545_079:0407a25": "說應遍知苦。復次諸瑜伽師。若遍知苦捨名",
    "T27n1545_079:0407a26": "得名捨界得界捨性得性捨名得名者。謂",
    "T27n1545_079:0407a27": "捨異生名得聖者名捨界得界者。謂捨異",
    "T27n1545_079:0407a28": "生界分。得聖者界分。捨性得性者。謂捨異",
    "T27n1545_079:0407a29": "生種性。得聖者種性故佛唯說應遍知苦。",
    "T27n1545_079:0407b01": "復次諸瑜伽師。若遍知苦得心不得心因。",
    "T27n1545_079:0407b02": "得苦不得苦因。得明不得明因。故佛唯",
    "T27n1545_079:0407b03": "說應遍知苦。復次諸瑜伽師。若遍知苦捨五",
    "T27n1545_079:0407b04": "同分得八同分。五同分者謂五無間業同分。",
    "T27n1545_079:0407b05": "八同分者謂四向四果同分。故佛唯說應遍",
    "T27n1545_079:0407b06": "知苦。復次諸瑜伽師。若遍知苦則捨如柳絮",
    "T27n1545_079:0407b07": "異生性。住如帝幢佛法性。故佛唯說應遍知",
    "T27n1545_079:0407b08": "苦。復次諸瑜伽師。若遍知苦名為最初得法",
    "T27n1545_079:0407b09": "證淨。故佛唯說應遍知苦。復次諸瑜伽師。若",
    "T27n1545_079:0407b10": "遍知苦名最初得無有是處。如契經說無",
    "T27n1545_079:0407b11": "有是處。見聖諦者故斷他命越所學處",
    "T27n1545_079:0407b12": "乃至廣說。故佛唯說應遍知苦。復次諸瑜伽",
    "T27n1545_079:0407b13": "師。若遍知苦名為最初入大法海。登大法",
    "T27n1545_079:0407b14": "山。摧大怨敵。昇大法座。故佛唯說應遍知",
    "T27n1545_079:0407b15": "苦。復次苦應遍知非皆永斷。集應永斷不",
    "T27n1545_079:0407b16": "應唯遍知。滅應作證不應唯遍知。道應",
    "T27n1545_079:0407b17": "修習不應唯遍知。故佛唯說應遍知苦。復",
    "T27n1545_079:0407b18": "次於四聖諦皆應遍知。苦在最初故唯說",
    "T27n1545_079:0407b19": "苦。",
    "T27n1545_079:0407b20": "如契經說。苦集聖諦應以慧永斷。阿毘達",
    "T27n1545_079:0407b21": "磨說。應永斷者謂有漏法。若說唯愛是集",
    "T27n1545_079:0407b22": "諦者。應問彼言諸有漏法皆應永斷如對",
    "T27n1545_079:0407b23": "法說。何故世尊唯說愛應永斷非餘一切",
    "T27n1545_079:0407b24": "有漏法耶。彼應如前愛為集。答若說一切",
    "T27n1545_079:0407b25": "有漏法因是集諦者。應問苦諦亦應永斷",
    "T27n1545_079:0407b26": "何故唯說集應永斷。答佛為捨苦故作是",
    "T27n1545_079:0407b27": "說汝等若欲捨眾苦者應永斷集。集永斷",
    "T27n1545_079:0407b28": "故苦則不生名真捨苦。復次佛為捨果故",
    "T27n1545_079:0407b29": "作是說。汝等若欲捨苦果者應永斷因。因",
    "T27n1545_079:0407c01": "永斷故苦果不生名真捨果。復次為止苦",
    "T27n1545_079:0407c02": "流故作是說。如止流者當堰水源。欲止",
    "T27n1545_079:0407c03": "苦流應永斷集。復次永斷集故。便害俱因",
    "T27n1545_079:0407c04": "離俱繫。得無漏離繫得。滅有頂遍行因。故",
    "T27n1545_079:0407c05": "佛唯說集應永斷。復次若斷因者果即隨斷。",
    "T27n1545_079:0407c06": "若滅因者果即隨滅。若棄因者果即隨棄。若",
    "T27n1545_079:0407c07": "吐因者果即隨吐。故佛唯說集應永斷。復",
    "T27n1545_079:0407c08": "次世尊欲令諸有情類捨蘊重擔故作是",
    "T27n1545_079:0407c09": "說。謂如有人荷負重擔經嶮難處。而復蹎",
    "T27n1545_079:0407c10": "蹶為擔逼切欲脫無由。有人語言欲脫此",
    "T27n1545_079:0407c11": "擔當斷擔索乃可脫之。如是有情荷蘊",
    "T27n1545_079:0407c12": "重擔經歷生死諸嶮難處。為蘊重擔之所",
    "T27n1545_079:0407c13": "逼切故。佛告言汝等若欲脫蘊重擔當永",
    "T27n1545_079:0407c14": "斷集。集既斷已蘊擔便脫。復次為對外道",
    "T27n1545_079:0407c15": "故作是說。謂諸外道苦果所逼。雖厭苦果",
    "T27n1545_079:0407c16": "而不斷因。如愚癡狗捨人逐塊。故佛告彼",
    "T27n1545_079:0407c17": "汝等厭苦當永斷集。集因斷已苦果不生便",
    "T27n1545_079:0407c18": "得解脫。復次集引三界下中上果。若永斷",
    "T27n1545_079:0407c19": "集苦果不生。是故世尊告有情類。汝等厭",
    "T27n1545_079:0407c20": "苦當永斷集。復次集能生長三種苦果。若",
    "T27n1545_079:0407c21": "永斷集彼不生長。是故世尊告有情類。若",
    "T27n1545_079:0407c22": "厭三苦當永斷集。復次集能生長四種苦",
    "T27n1545_079:0407c23": "生。若永斷集彼不生長。是故世尊告有情",
    "T27n1545_079:0407c24": "類。若厭四苦當永斷集。復次集能生長五",
    "T27n1545_079:0407c25": "種苦趣。若永斷集彼不生長。是故世尊告",
    "T27n1545_079:0407c26": "有情類。若厭五苦當永斷集。復次苦但應",
    "T27n1545_079:0407c27": "捨不應斷之。故佛唯說集應永斷。由如",
    "T27n1545_079:0407c28": "是等種種因緣世尊唯說集應永斷。",
    "T27n1545_079:0407c29": "如契經說苦滅聖諦應以慧作證阿毘達",
    "T27n1545_079:0408a01": "磨說得作證者謂諸善法。問若諸善法皆",
    "T27n1545_079:0408a02": "應作證如對法說。何故世尊唯作是說滅",
    "T27n1545_079:0408a03": "應作證。答滅是解脫離繫為相。故佛唯說",
    "T27n1545_079:0408a04": "滅應作證。復次滅無處所亦無所依。故佛",
    "T27n1545_079:0408a05": "唯說滅應作證。復次滅雖是因而無有果。",
    "T27n1545_079:0408a06": "滅雖是果而無有因。故佛唯說滅應作證。",
    "T27n1545_079:0408a07": "復次滅雖是因而無有因。滅雖是果而無",
    "T27n1545_079:0408a08": "有果。故佛唯說滅應作證。復次滅是能作",
    "T27n1545_079:0408a09": "非有能作。是緣非有緣。是離非有離。故",
    "T27n1545_079:0408a10": "佛唯說滅應作證。復次滅令蘊無而不變",
    "T27n1545_079:0408a11": "法。故佛唯說滅應作證。復次滅能息三墮",
    "T27n1545_079:0408a12": "四遮五故佛唯說滅應作證。復次滅是一味",
    "T27n1545_079:0408a13": "廣大道果。能淨四姓及諸名言名無上法。",
    "T27n1545_079:0408a14": "故佛唯說滅應作證復次滅唯無漏得通二",
    "T27n1545_079:0408a15": "種滅唯非學非無學得通三種。滅一諦攝得",
    "T27n1545_079:0408a16": "三諦攝。滅唯不繫得通三種。滅唯不斷得通",
    "T27n1545_079:0408a17": "二種。故佛唯說滅應作證。復次滅是善亦是",
    "T27n1545_079:0408a18": "常。是善亦離世。是善亦離蘊。是善無三品。",
    "T27n1545_079:0408a19": "是善無前後。故佛唯說滅應作證。復次滅",
    "T27n1545_079:0408a20": "是沙門果非沙門。是婆羅門果非婆羅門。是",
    "T27n1545_079:0408a21": "梵行果非梵行。是道果非道。故佛唯說滅",
    "T27n1545_079:0408a22": "應作證。復次為證滅故證有為善。故佛唯",
    "T27n1545_079:0408a23": "說滅應作證。由如是等種種因緣。故佛唯",
    "T27n1545_079:0408a24": "說滅應作證。",
    "T27n1545_079:0408a25": "如契經說趣苦滅道聖諦應以慧修習。阿",
    "T27n1545_079:0408a26": "毘達磨說應修習法者謂有為善法。問諸",
    "T27n1545_079:0408a27": "有為善皆應修習如對法說。何故世尊唯",
    "T27n1545_079:0408a28": "作是說應修聖道。答聖道應修不應永",
    "T27n1545_079:0408a29": "斷。非如餘善應斷應修。故佛唯說應修",
    "T27n1545_079:0408b01": "聖道。復次聖道唯有得修習修。非如餘善",
    "T27n1545_079:0408b02": "具四種修。所謂得習對治除遣。故佛唯說應",
    "T27n1545_079:0408b03": "修聖道。復次聖道具善無漏二聖。非如餘",
    "T27n1545_079:0408b04": "善唯有善聖。故佛唯說應修聖道。復次聖",
    "T27n1545_079:0408b05": "道應修不斷緣彼貪等煩惱。非如餘善亦",
    "T27n1545_079:0408b06": "修亦斷緣彼煩惱。故佛唯說應修聖道。復",
    "T27n1545_079:0408b07": "次聖道應修是出非沒。非如餘善雖是應",
    "T27n1545_079:0408b08": "修亦出亦沒。謂出欲界沒初靜慮。乃至出",
    "T27n1545_079:0408b09": "無所有處沒非想非非想處。故佛唯說應",
    "T27n1545_079:0408b10": "修聖道。問得聖道者離欲染已生初靜",
    "T27n1545_079:0408b11": "慮。乃至離無所有處染已生非想非非想",
    "T27n1545_079:0408b12": "處。如何聖道是出非沒。答雖有是事而諸",
    "T27n1545_079:0408b13": "聖道不招異熟。非如餘善能招異熟。故諸",
    "T27n1545_079:0408b14": "聖道唯名為出。復次修習聖道能損諸有。",
    "T27n1545_079:0408b15": "能害諸有。能破諸有修習餘善長養諸有。",
    "T27n1545_079:0408b16": "攝益諸有。任持諸有。故佛唯說應修聖道",
    "T27n1545_079:0408b17": "復次修習聖道斷有流轉生老病死令不",
    "T27n1545_079:0408b18": "相續。修習餘善續有流轉生老病死不令",
    "T27n1545_079:0408b19": "間斷。故佛唯說應修聖道。復次修習聖道",
    "T27n1545_079:0408b20": "是趣苦有世間生老病死滅行。修習餘善是",
    "T27n1545_079:0408b21": "趣苦有世間生老病死集行。故佛唯說應",
    "T27n1545_079:0408b22": "修聖道。復次修習聖道非有身見事乃至",
    "T27n1545_079:0408b23": "不墮苦集諦攝。修習餘善是有身見事。乃",
    "T27n1545_079:0408b24": "至墮在苦集諦攝。故佛唯說應修聖道。復",
    "T27n1545_079:0408b25": "次修習聖道非界趣生生老病死流轉之因。",
    "T27n1545_079:0408b26": "修習餘善是界趣生生老病死流轉之因。故",
    "T27n1545_079:0408b27": "佛唯說應修聖道。復次修習聖道令界趣",
    "T27n1545_079:0408b28": "生生老病死流轉都盡。修習餘善令界趣生",
    "T27n1545_079:0408b29": "生老病死流轉無盡。故佛唯說應修聖道。",
    "T27n1545_079:0408c01": "復次聖道唯是可愛可愛果。可喜可喜果。可",
    "T27n1545_079:0408c02": "意可意果。可欣可欣果。可樂可樂果。餘善不",
    "T27n1545_079:0408c03": "爾。故佛唯說應修聖道。復次聖道是沙門",
    "T27n1545_079:0408c04": "是沙門果。是婆羅門是婆羅門果。是梵行是",
    "T27n1545_079:0408c05": "梵行果。是道是道果。故佛唯說應修聖道。",
    "T27n1545_079:0408c06": "復次修習聖道定趣涅槃。修習餘善所趣",
    "T27n1545_079:0408c07": "不定。故佛唯說應修聖道。由如是等種種",
    "T27n1545_079:0408c08": "因緣。故佛唯說應修聖道。",
    "T27n1545_079:0408c09": "有十六行相緣四聖諦起。謂緣苦諦有四",
    "T27n1545_079:0408c10": "行相。一苦二非常三空四非我。緣集諦有",
    "T27n1545_079:0408c11": "四行相。一因二集三生四緣。緣滅諦有四",
    "T27n1545_079:0408c12": "行相。一滅二靜三妙四離。緣道諦有四行",
    "T27n1545_079:0408c13": "相。一道二如三行四出。問十六行相名有十",
    "T27n1545_079:0408c14": "六實體有幾。有作是說。名有十六實體有",
    "T27n1545_079:0408c15": "七。謂緣苦諦四種行相名有四種實體亦",
    "T27n1545_079:0408c16": "四。緣餘三諦各四行相名雖有四實體唯",
    "T27n1545_079:0408c17": "一。問何故緣苦有四行相名有四種實體",
    "T27n1545_079:0408c18": "亦四。緣餘三諦而不爾耶。答緣苦行相是",
    "T27n1545_079:0408c19": "四顛倒近對治故。如四顛倒名體各四。緣餘",
    "T27n1545_079:0408c20": "三諦所起行相非四顛倒近對治。故名雖有",
    "T27n1545_079:0408c21": "四實體唯一。評曰應作是說。十六行相名",
    "T27n1545_079:0408c22": "與實體俱有十六。如名與體。名施設體施",
    "T27n1545_079:0408c23": "設。名異相體異相。名異性體異性。名差別體",
    "T27n1545_079:0408c24": "差別。名建立體建立。名覺了體覺了。應知亦",
    "T27n1545_079:0408c25": "爾。問言行相者自性是何。答自性是慧。應",
    "T27n1545_079:0408c26": "知此中慧是行相。亦是能行亦是所行。與慧",
    "T27n1545_079:0408c27": "相應心心所法雖非行相而是能行亦是所",
    "T27n1545_079:0408c28": "行。與慧俱有不相應行。及餘有法雖非行",
    "T27n1545_079:0408c29": "相亦非能行而是所行。有作是說。言行",
    "T27n1545_079:0409a01": "相者總以一切心心所法為其自性。若作",
    "T27n1545_079:0409a02": "是說。諸心心所皆是行相。亦是能行亦是所",
    "T27n1545_079:0409a03": "行。餘一切法雖非行相亦非能行而是所",
    "T27n1545_079:0409a04": "行。復有說者。所言行相以一切法為其自",
    "T27n1545_079:0409a05": "性。若作是說。諸相應法亦是行相。亦是能行",
    "T27n1545_079:0409a06": "亦是所行。不相應法雖是行相亦是所行而",
    "T27n1545_079:0409a07": "非能行。評曰應作是說。言行相者自性是",
    "T27n1545_079:0409a08": "慧如初所說。如是名為行相自性。我物自",
    "T27n1545_079:0409a09": "體相分本性。",
    "T27n1545_079:0409a10": "已說自性所以今當說。問何故名行相。行",
    "T27n1545_079:0409a11": "相是何義。答於諸境相簡擇而轉是行相義。",
    "T27n1545_079:0409a12": "問何故名苦廣說乃至何故名出。答傷痛逼",
    "T27n1545_079:0409a13": "迫如荷重擔。違逆聖心故名為苦。由二",
    "T27n1545_079:0409a14": "緣故說名非常。一由所作。二由屬緣。由所",
    "T27n1545_079:0409a15": "作者。諸有為法一剎那頃能有所作。第二剎",
    "T27n1545_079:0409a16": "那不復能作。由屬緣者諸有為法繫屬眾",
    "T27n1545_079:0409a17": "緣。方有所作違我所見故名為空。違於我",
    "T27n1545_079:0409a18": "見故名非我。如種子法故名為因。能等出",
    "T27n1545_079:0409a19": "現故名為集。令有續起故名為生。能有成",
    "T27n1545_079:0409a20": "辦故名為緣。譬如埿團輪繩水等眾緣和",
    "T27n1545_079:0409a21": "合成辦瓶等。取蘊永盡故名為滅。有為相息",
    "T27n1545_079:0409a22": "故名為靜。是善是常故名為妙。最極安隱",
    "T27n1545_079:0409a23": "故名為離。是離自體非有離故。違害邪道",
    "T27n1545_079:0409a24": "故名為道。違害非理故名為如。趣涅槃宮",
    "T27n1545_079:0409a25": "故名為行。能永超度故名為出。是能出性非",
    "T27n1545_079:0409a26": "沒性故。復次麁重所逼故名為苦。性不究",
    "T27n1545_079:0409a27": "竟故名非常。內離士夫作者受者遣作受",
    "T27n1545_079:0409a28": "者故名為空。性不自在故名非我。引發諸",
    "T27n1545_079:0409a29": "有故名為因。令有等現故名為集。能有",
    "T27n1545_079:0409b01": "滋產故名為生。有所造作故名為緣。性不",
    "T27n1545_079:0409b02": "相續盡諸相續故名為滅。三火永寂故名為",
    "T27n1545_079:0409b03": "靜。脫諸災橫故名為妙。出眾過患故名為",
    "T27n1545_079:0409b04": "離。是出要路故名為道。能契正理故名為",
    "T27n1545_079:0409b05": "如。能正趣向故名為行。永超生死故名為",
    "T27n1545_079:0409b06": "出。",
    "T27n1545_079:0409b07": "問有四行相觀生死果。何故此果但名苦",
    "T27n1545_079:0409b08": "諦不名非常空非我諦。答亦應說為非常",
    "T27n1545_079:0409b09": "等諦。而不說者是有餘說。復次既說為苦",
    "T27n1545_079:0409b10": "諦當知已說為非常空及非我諦以相同",
    "T27n1545_079:0409b11": "故。復次苦相不共唯有漏法是苦非餘故名",
    "T27n1545_079:0409b12": "苦諦。非常等三是餘共相。謂非常相三諦皆",
    "T27n1545_079:0409b13": "有。空非我相遍一切法。故此不名非常等",
    "T27n1545_079:0409b14": "諦。復次苦違諸有。有情聞之能捨生死故",
    "T27n1545_079:0409b15": "名苦諦。美妙飲食持與小兒。若語是苦彼",
    "T27n1545_079:0409b16": "便遠棄。語非常等彼無捨心。是故不名非",
    "T27n1545_079:0409b17": "常等諦。復次生死有苦愚智同信。外道聞之",
    "T27n1545_079:0409b18": "亦不誹謗。聞非常等有不生信。故名苦",
    "T27n1545_079:0409b19": "諦非非常等。復次能知所知易分別故。但",
    "T27n1545_079:0409b20": "名苦諦非非常等。謂佛世尊說有苦智故",
    "T27n1545_079:0409b21": "此所知但名苦諦。如智所知。覺所覺。根根",
    "T27n1545_079:0409b22": "義。行相所緣。有境及境。應知亦爾。復次此苦",
    "T27n1545_079:0409b23": "諦名舊所傳說是舊文句。過去諸佛過殑伽",
    "T27n1545_079:0409b24": "沙皆以苦名表示此諦。今佛亦爾故不應",
    "T27n1545_079:0409b25": "責。復次此諦四相苦相最初。是故世尊但名",
    "T27n1545_079:0409b26": "苦諦。問有四行相觀生死因。何故此因但",
    "T27n1545_079:0409b27": "名集諦不名因等三種諦耶。答亦應說為",
    "T27n1545_079:0409b28": "因生緣諦而不說者是有餘說。復次既說",
    "T27n1545_079:0409b29": "為集諦當知已說因生緣諦以相同故。復",
    "T27n1545_079:0409c01": "次能知所知易分別故但名集諦非因生",
    "T27n1545_079:0409c02": "緣。謂佛世尊說有集智故此所知但名集",
    "T27n1545_079:0409c03": "諦。如智所知覺所覺等應知亦爾。復次此",
    "T27n1545_079:0409c04": "集諦名舊所傳說是舊文句。過去諸佛過殑",
    "T27n1545_079:0409c05": "伽沙皆以集名表示此諦。今佛亦爾故不",
    "T27n1545_079:0409c06": "應責。復次集相但於有漏法有。招集生死",
    "T27n1545_079:0409c07": "非無漏故。因生緣相無漏亦有。聖道亦名",
    "T27n1545_079:0409c08": "因生緣故。集不共故立以諦名。是故世尊但",
    "T27n1545_079:0409c09": "名集諦。問有四行相觀於涅槃。何故涅槃",
    "T27n1545_079:0409c10": "唯名滅諦不名靜等三種諦耶。答亦應說",
    "T27n1545_079:0409c11": "為靜妙離諦。而不說者是有餘說。復次既",
    "T27n1545_079:0409c12": "說為滅諦當知已說靜妙離諦以相同",
    "T27n1545_079:0409c13": "故。復次能知所知易分別故但名滅諦非",
    "T27n1545_079:0409c14": "靜妙離。謂佛世尊說有滅智故此所知但",
    "T27n1545_079:0409c15": "名滅諦。如智所知覺所覺等應知亦爾。復",
    "T27n1545_079:0409c16": "次滅名不共故立諦名。滅名唯顯究竟滅",
    "T27n1545_079:0409c17": "故。靜名濫定妙離濫道故不名為靜妙離",
    "T27n1545_079:0409c18": "諦。復次此滅諦名舊所傳說是舊文句。過去",
    "T27n1545_079:0409c19": "諸佛過殑伽沙皆以滅名表示此諦。今佛亦",
    "T27n1545_079:0409c20": "爾故不應責。復次此諦四相滅相最初是故",
    "T27n1545_079:0409c21": "世尊但名滅諦。問有四行相觀於聖道。何",
    "T27n1545_079:0409c22": "故聖道但名道諦不名如等三種諦耶。答",
    "T27n1545_079:0409c23": "亦應說為如行出諦。而不說者是有餘說。",
    "T27n1545_079:0409c24": "復次既說為道諦當知已說如行出諦以",
    "T27n1545_079:0409c25": "相同故。復次能知所知易分別故。但名道",
    "T27n1545_079:0409c26": "諦非如行出。謂佛世尊說有道智。故此所",
    "T27n1545_079:0409c27": "知但名道諦。如智所知覺所覺等應知亦",
    "T27n1545_079:0409c28": "爾。復次道名唯顯趣涅槃路故立諦名。如",
    "T27n1545_079:0409c29": "濫正理。行通有漏。出通涅槃。故此不名",
    "T27n1545_079:0410a01": "如行出諦。復次此道諦名舊所傳說是舊文",
    "T27n1545_079:0410a02": "句。過去諸佛過殑伽沙皆以道名表示此",
    "T27n1545_079:0410a03": "諦。今佛亦爾故不應責。復次此諦四相道相",
    "T27n1545_079:0410a04": "最初是故世尊但名道諦。",
    "T27n1545_079:0410a05": "毘奈耶說。世尊有時為四天王先以聖語",
    "T27n1545_079:0410a06": "說四聖諦四天王中二能領解二不領解。世",
    "T27n1545_079:0410a07": "尊憐愍饒益彼故。以南印度邊國俗語說",
    "T27n1545_079:0410a08": "四聖諦。謂瑿泥迷泥蹋部達[甲*葉]部。二天",
    "T27n1545_079:0410a09": "王中一能領解一不領解。世尊憐愍饒益彼",
    "T27n1545_079:0410a10": "故。復以一種篾戾車語說四聖諦。謂摩奢",
    "T27n1545_079:0410a11": "覩奢僧攝摩薩縛怛羅毘刺遲。時四天王皆",
    "T27n1545_079:0410a12": "得領解。問佛以聖語說四聖諦能令所化",
    "T27n1545_079:0410a13": "皆得解不。設爾何失。二俱有過。所以者何。",
    "T27n1545_079:0410a14": "若言能者後二天王聞聖語說何故不解。若",
    "T27n1545_079:0410a15": "不能者伽他所說當云何通。如有頌言。",
    "T27n1545_079:0410a16": "　佛以一音演說法　　眾生隨類各得解",
    "T27n1545_079:0410a17": "　皆謂世尊同其語　　獨為我說種種義",
    "T27n1545_079:0410a18": "一音者謂梵音。若至那人來在會坐。謂佛",
    "T27n1545_079:0410a19": "為說至那音義。如是礫迦葉筏那達刺陀末",
    "T27n1545_079:0410a20": "[甲*葉]婆佉沙覩貨羅博喝羅等人來在會坐。各",
    "T27n1545_079:0410a21": "各謂佛獨為我說自國音義。聞已隨類各",
    "T27n1545_079:0410a22": "得領解。又貪行者來在會坐。聞佛為說不",
    "T27n1545_079:0410a23": "淨觀義。若瞋行者來在會坐。聞佛為說慈",
    "T27n1545_079:0410a24": "悲觀義。若癡行者來在會坐。聞佛為說緣",
    "T27n1545_079:0410a25": "起觀義。憍慢行等類此應知。此伽他中既",
    "T27n1545_079:0410a26": "作是說。如何可說佛以聖語。說四聖諦不",
    "T27n1545_079:0410a27": "令一切所化有情皆得領解。有作是說。佛",
    "T27n1545_079:0410a28": "以聖語說四聖諦能令一切所化有情皆",
    "T27n1545_079:0410a29": "得領解。問若爾何故後二天王聞聖語說而",
    "T27n1545_079:0410b01": "不能解。答彼四天王意樂有異。為滿彼意",
    "T27n1545_079:0410b02": "故佛異說。謂二天王作如是念。若佛為我",
    "T27n1545_079:0410b03": "以聖語說四聖諦者我能受行。第三天王",
    "T27n1545_079:0410b04": "作如是念。若佛為我以南印度邊國俗語",
    "T27n1545_079:0410b05": "說四諦者我能受行弟四天王作如是念。",
    "T27n1545_079:0410b06": "若佛為我隨以一種篾戾車語說四諦者",
    "T27n1545_079:0410b07": "我能受行。是故世尊隨彼意說。復次世尊",
    "T27n1545_079:0410b08": "欲顯於諸言音皆能善解故作是說。謂有",
    "T27n1545_079:0410b09": "生疑佛唯能作聖語說法。於餘言音未必",
    "T27n1545_079:0410b10": "自在。為決彼疑佛以種種言音說法。顯",
    "T27n1545_079:0410b11": "於諸方言音自在。所說法要聞皆受行。復次",
    "T27n1545_079:0410b12": "有所化者依佛不變形言而得受化。有所",
    "T27n1545_079:0410b13": "化者依佛轉變形言而得受化。依佛不變",
    "T27n1545_079:0410b14": "形言得受化者。若變形言而為說法彼不",
    "T27n1545_079:0410b15": "能解。如說佛在摩揭陀國為度池堅步",
    "T27n1545_079:0410b16": "行十二踰繕那故七萬眾生皆得見諦。彼皆",
    "T27n1545_079:0410b17": "依佛不變形言而得受化。若變形言為說",
    "T27n1545_079:0410b18": "法者。彼諸眾生應不見諦。依佛轉變形言",
    "T27n1545_079:0410b19": "得受化者。若不變形言而為說法彼不",
    "T27n1545_079:0410b20": "能解。是故世尊作三種語。為四天王說四",
    "T27n1545_079:0410b21": "聖諦。復有說者。佛以一音說四聖諦。不",
    "T27n1545_079:0410b22": "令一切所化有情皆能領解。世尊雖有自",
    "T27n1545_079:0410b23": "在神力。而於境界不能改越。如不能令",
    "T27n1545_079:0410b24": "耳見諸色眼聞聲等。問若爾前頌當云何",
    "T27n1545_079:0410b25": "通。答不必須通非三藏故。諸讚佛頌言多",
    "T27n1545_079:0410b26": "過實。如分別論者。讚說世尊心常在定。善",
    "T27n1545_079:0410b27": "安住念及正知故。又讚說佛恒不睡眠離諸",
    "T27n1545_079:0410b28": "蓋故。如彼讚佛實不及言前頌亦然故不",
    "T27n1545_079:0410b29": "須釋。復次如來言音遍諸聲境隨所欲語",
    "T27n1545_079:0410c01": "皆能作之。謂佛若作至那國語勝在至",
    "T27n1545_079:0410c02": "那中華生者。乃至若作博喝羅語勝在彼",
    "T27n1545_079:0410c03": "國中都生者。以佛言音遍諸聲境故。彼伽",
    "T27n1545_079:0410c04": "他作如是說。復次佛語輕利速疾迴轉。雖",
    "T27n1545_079:0410c05": "種種語而謂一時。謂佛若作至那語已無間",
    "T27n1545_079:0410c06": "復作礫迦國語。乃至復作博喝羅語。以速",
    "T27n1545_079:0410c07": "轉故皆謂一時。如旋火輪非輪輪想。前頌",
    "T27n1545_079:0410c08": "依此故亦無違。復次如來言音雖有多種。",
    "T27n1545_079:0410c09": "而同有益故說一音。",
    "T27n1545_079:0410c10": "如契經說佛告苾芻。此苦聖諦我昔未聞。",
    "T27n1545_079:0410c11": "於此法中如理作意。由此便生眼智明覺。",
    "T27n1545_079:0410c12": "此苦聖諦慧應遍知我昔未聞乃至廣說。此",
    "T27n1545_079:0410c13": "苦聖諦慧已遍知我昔未聞乃至廣說。集滅",
    "T27n1545_079:0410c14": "道諦廣說亦爾。此苦聖諦我昔未聞等。顯未",
    "T27n1545_079:0410c15": "知當知根。此苦聖諦慧應遍知等。顯已知根。",
    "T27n1545_079:0410c16": "此苦聖諦慧已遍知等。顯具知根。集滅道諦",
    "T27n1545_079:0410c17": "各顯三根應知亦爾。大德法救作如是說。",
    "T27n1545_079:0410c18": "我思此經舉身毛竪。以佛所說必不違義",
    "T27n1545_079:0410c19": "定有次第。今此契經越次第說具知根。後",
    "T27n1545_079:0410c20": "復說未知當知根故。非佛獨覺及諸聲聞。",
    "T27n1545_079:0410c21": "得有如是觀行次第。具知根後如何復起",
    "T27n1545_079:0410c22": "初無漏根。若捨此經必不應理。佛初說故",
    "T27n1545_079:0410c23": "以五苾芻而為上首。八萬諸天聞此所說",
    "T27n1545_079:0410c24": "皆證法故。若欲不捨復違次第故思此經",
    "T27n1545_079:0410c25": "舉身毛竪。然後大德雖作是言而不捨",
    "T27n1545_079:0410c26": "經。但迴文句彼作是說。此經應言此苦聖",
    "T27n1545_079:0410c27": "諦。我昔未聞乃至廣說。集滅道諦廣說亦爾。",
    "T27n1545_079:0410c28": "此苦聖諦慧應遍知。此集聖諦慧應永斷。此",
    "T27n1545_079:0410c29": "滅聖諦慧應作證。此道聖諦慧應修習。昔未",
    "T27n1545_079:0411a01": "聞等廣說如前。此苦聖諦慧已遍知。此集聖",
    "T27n1545_079:0411a02": "諦慧已永斷。此滅聖諦慧已作證。此道聖諦",
    "T27n1545_079:0411a03": "慧已修習。昔未聞等廣說如前。若作是說",
    "T27n1545_079:0411a04": "不失次第。隨順現觀非如經說。阿毘達磨",
    "T27n1545_079:0411a05": "諸論師言。不應輒迴此經文句。過去無量",
    "T27n1545_079:0411a06": "諸大論師。利根多聞過於大德。尚不敢迴",
    "T27n1545_079:0411a07": "此經文句。況今大德而可輒迴。但應尋求",
    "T27n1545_079:0411a08": "此經意趣。謂說法者依二次第。一依隨順說",
    "T27n1545_079:0411a09": "法次第如此經說。二依隨順現觀次第如大",
    "T27n1545_079:0411a10": "德說。脇尊者言。此經不說三無漏根。但說",
    "T27n1545_079:0411a11": "菩薩菩提樹下欲界聞思所成慧力修行四",
    "T27n1545_079:0411a12": "諦。問世尊既說我由此觀證得無上正等菩",
    "T27n1545_079:0411a13": "提。豈有聞思證菩提義。答菩薩由此聞思",
    "T27n1545_079:0411a14": "慧力。伏除一切四聖諦愚。由此定當證無",
    "T27n1545_079:0411a15": "上覺。故說由此證得菩提。如人先時濕皮",
    "T27n1545_079:0411a16": "覆面。後得除去以[縠士+十]覆之。其障輕微可言",
    "T27n1545_079:0411a17": "無障。故此非說三無漏根。",
    "T27n1545_079:0411a18": "如契經說佛告苾芻。我於四聖諦三轉十",
    "T27n1545_079:0411a19": "二行相。生眼智明覺。問此應有十二轉四",
    "T27n1545_079:0411a20": "十八行相。何故但說三轉十二行相耶。答",
    "T27n1545_079:0411a21": "雖觀一一諦皆有三轉十二行相。而不過",
    "T27n1545_079:0411a22": "三轉十二行相故作是說。如預流者極七反",
    "T27n1545_079:0411a23": "有。及七處善并二法等。此中眼者。謂法智忍。",
    "T27n1545_079:0411a24": "智者。謂諸法智。明者。謂諸類智忍。覺者。謂",
    "T27n1545_079:0411a25": "諸類智。復次眼是觀見義。智是決斷義。明是",
    "T27n1545_079:0411a26": "照了義。覺是警察義。",
    "T27n1545_079:0411a27": "問此四聖諦若自性斷者亦所緣斷耶。答應",
    "T27n1545_079:0411a28": "作四句。有自性斷非所緣斷。謂緣無漏苦",
    "T27n1545_079:0411a29": "集及無所緣諸有漏法。有所緣斷非自性",
    "T27n1545_079:0411b01": "斷。謂緣有漏聖道。有自性斷亦所緣斷。謂",
    "T27n1545_079:0411b02": "緣有漏苦集。有非自性斷亦非所緣斷。謂",
    "T27n1545_079:0411b03": "緣無漏聖道。及無所緣聖道滅諦。",
    "T27n1545_079:0411b04": "說一切有部發智大毘婆沙論卷第七十九"
}