{
    "X08n0240_010:0547a01": "大方廣佛華嚴經綱要卷第十",
    "X08n0240_010:0547a02": "于闐國三藏沙門實叉難陀　譯經",
    "X08n0240_010:0547a03": "清涼山大華嚴寺沙門澄觀　疏義",
    "X08n0240_010:0547a04": "明匡山法雲寺憨山沙門德清提挈",
    "X08n0240_010:0547a05": "華藏世界品第五之三",
    "X08n0240_010:0547a06": "此下總明上卷所列十海之外亦各有所管十海。",
    "X08n0240_010:0547a07": "其中一海又各管不可說佛剎微塵數。現文但各",
    "X08n0240_010:0547a08": "說十。即為百海。亦各有剎種。及所持之剎。其布列",
    "X08n0240_010:0547a09": "從內至外。故末後但結指最近輪圍山一海中有",
    "X08n0240_010:0547a10": "剎種。亦二十重。是則舉外該內。是知內列十海亦",
    "X08n0240_010:0547a11": "各各為剎種。今以一該餘者譯人省文耳。如下所",
    "X08n0240_010:0547a12": "列十海。皆依前內離垢燄藏等十海鱗次列去。但",
    "X08n0240_010:0547a13": "記內海之名。其文居然易了。",
    "X08n0240_010:0547a14": "爾時普賢菩薩復告大眾言。諸佛子。彼離垢燄藏香",
    "X08n0240_010:0547a15": "水海東次有香水海名變化微妙身。此海中有世界",
    "X08n0240_010:0547a16": "種名善布差別方。次有香水海名金剛眼幢。世界種",
    "X08n0240_010:0547a17": "名莊嚴法界橋。次有香水海名種種蓮華妙莊嚴。世",
    "X08n0240_010:0547a18": "界種名恒出十方變化。次有香水海名無間寶王輪。",
    "X08n0240_010:0547a19": "世界種名寶蓮華莖密雲。次有香水海名妙香燄普",
    "X08n0240_010:0547a20": "莊嚴。世界種名毗盧遮那變化行。次有香水海名寶",
    "X08n0240_010:0547a21": "末閻浮幢。世界種名諸佛護念境界。次有香水海名",
    "X08n0240_010:0547a22": "一切色熾然光。世界種名最勝光徧照。次有香水海",
    "X08n0240_010:0547a23": "名一切莊嚴具境界。世界種名寶燄燈。如是等不可",
    "X08n0240_010:0547a24": "說佛剎微塵數香水海。其最近輪圍山香水海名頗",
    "X08n0240_010:0547b01": "黎地。世界種名常放光明。以世界海清淨劫音聲為",
    "X08n0240_010:0547b02": "體。此中最下方有世界名可愛樂淨光幢。佛剎微塵",
    "X08n0240_010:0547b03": "數世界圍繞。純一清淨。佛號最勝三昧精進慧。此上",
    "X08n0240_010:0547b04": "過十佛剎微塵數世界。與金剛幢世界齊等。有世界",
    "X08n0240_010:0547b05": "名香莊嚴幢。十佛剎微塵數世界圍繞。純一清淨。佛",
    "X08n0240_010:0547b06": "號無障礙法界燈。此上過三佛剎微塵數世。界與娑",
    "X08n0240_010:0547b07": "婆世界齊等。有世界名放光藏。佛號徧法界無障礙",
    "X08n0240_010:0547b08": "慧明。此上過七佛剎微塵數世界。至此世界種最上",
    "X08n0240_010:0547b09": "方。有世界名最勝身香。二十佛剎微塵數世界圍繞。",
    "X08n0240_010:0547b10": "純一清淨。佛號覺分華。諸佛子。彼無盡光明輪香水",
    "X08n0240_010:0547b11": "海外。次有香水海名具足妙光。世界種名徧無垢。次",
    "X08n0240_010:0547b12": "有香水海名光耀蓋。世界種名無邊普莊嚴。次有香",
    "X08n0240_010:0547b13": "水海名妙寶莊嚴。世界種名香摩尼軌度形。次有香",
    "X08n0240_010:0547b14": "水海名出佛音聲。世界種名善建立莊嚴。次有香水",
    "X08n0240_010:0547b15": "海名香幢須彌藏。世界種名光明徧滿。次有香水海",
    "X08n0240_010:0547b16": "名旃檀妙光明。世界種名華燄輪。次有香水海名風",
    "X08n0240_010:0547b17": "力持。世界種名寶燄雲幢。次有香水海名帝釋身莊",
    "X08n0240_010:0547b18": "嚴。世界種名真珠藏。次有香水海名平坦嚴淨。世界",
    "X08n0240_010:0547b19": "種名毗瑠璃末種種莊嚴。如是等不可說佛剎微塵",
    "X08n0240_010:0547b20": "數香水海。其最近輪圍山香水海名妙樹華。世界種",
    "X08n0240_010:0547b21": "名出生諸方廣大剎。以一切佛摧伏魔音為體。此中",
    "X08n0240_010:0547b22": "最下方。有世界名燄炬幢。佛號世間功德海。此上過",
    "X08n0240_010:0547b23": "十佛剎微塵數世界。與金剛幢世界齊等。有世界名",
    "X08n0240_010:0547b24": "出生寶。佛號師子力寶雲。此上與娑婆世界齊等。有",
    "X08n0240_010:0547c01": "世界名衣服幢。佛號一切智海王。於此世界種最上",
    "X08n0240_010:0547c02": "方。有世界名寶瓔珞師子光明。佛號善變化蓮華幢。",
    "X08n0240_010:0547c03": "諸佛子彼金剛燄光明香水海外。次有香水海名一",
    "X08n0240_010:0547c04": "切莊嚴具瑩飾幢。世界種名清淨行莊嚴。次有香水",
    "X08n0240_010:0547c05": "海名一切寶華光耀海。世界種名功德相莊嚴。次有",
    "X08n0240_010:0547c06": "香水海名蓮華開敷。世界種名菩薩摩尼冠莊嚴。次",
    "X08n0240_010:0547c07": "有香水海名妙寶衣服。世界種名淨珠輪。次有香水",
    "X08n0240_010:0547c08": "海名可愛華徧照。世界種名百華雲照耀。次有香水",
    "X08n0240_010:0547c09": "海名徧虗空大光明。世界種名寶光普照。次有香水",
    "X08n0240_010:0547c10": "海名妙華莊嚴幢。世界種名金月眼瓔珞。次有香水",
    "X08n0240_010:0547c11": "海名真珠香海藏。世界種名佛光明。次有香水海名",
    "X08n0240_010:0547c12": "寶輪光明。世界種名善化現佛境界光明。如是等不",
    "X08n0240_010:0547c13": "可說佛剎微塵數香水海。其最近輪圍山香水海名",
    "X08n0240_010:0547c14": "無邊輪莊嚴底。世界種名無量方差別。以一切國土",
    "X08n0240_010:0547c15": "種種言說音為體。此中最下方有世界名金剛華蓋。",
    "X08n0240_010:0547c16": "佛號無盡相光明普門音。此上過十佛剎微塵數世",
    "X08n0240_010:0547c17": "界有世界。與金剛幢世界齊等。名出生寶衣幢。佛號",
    "X08n0240_010:0547c18": "福德雲大威勢。此上與娑婆世界齊等。有世界名眾",
    "X08n0240_010:0547c19": "寶具妙莊嚴。佛號勝慧海。於此世界種最上方。有世",
    "X08n0240_010:0547c20": "界名日光明衣服幢。佛號智日蓮華雲。諸佛子。彼帝",
    "X08n0240_010:0547c21": "青寶莊嚴香水海外。次有香水海名阿修羅宮殿。世",
    "X08n0240_010:0547c22": "界種名香水光所持。次有香水海名寶師子莊嚴。世",
    "X08n0240_010:0547c23": "界種名徧示十方一切寶。次有香水海。名宮殿色光",
    "X08n0240_010:0547c24": "明雲。世界種名寶輪妙莊嚴。次有香水海名出大蓮",
    "X08n0240_010:0548a01": "華。世界種名妙莊嚴徧照法界。次有香水海名燈燄",
    "X08n0240_010:0548a02": "妙眼。世界種名徧觀察十方變化。次有香水海名不",
    "X08n0240_010:0548a03": "思議莊嚴輪。世界種名十方光明普名稱。次有香水",
    "X08n0240_010:0548a04": "海名寶積莊嚴。世界種名燈光照耀。次有香水海名",
    "X08n0240_010:0548a05": "清淨寶光明。世界種名須彌無能為礙風。次有香水",
    "X08n0240_010:0548a06": "海名寶衣欄楯。世界種名如來身光明。如是等不可",
    "X08n0240_010:0548a07": "說佛剎微塵數香水海。其最近輪圍山香水海名樹",
    "X08n0240_010:0548a08": "莊嚴幢。世界種名安住帝網。以一切菩薩智地音聲",
    "X08n0240_010:0548a09": "為體。此中最下方有世界名妙金色。佛號香燄勝威",
    "X08n0240_010:0548a10": "光。此上過十佛剎微塵數世界。與金剛幢世界齊等。",
    "X08n0240_010:0548a11": "有世界名摩尼樹華。佛號無礙普現。此上與娑婆世",
    "X08n0240_010:0548a12": "界齊等。有世界名毗瑠璃妙莊嚴。佛號法自在堅固",
    "X08n0240_010:0548a13": "慧。於此世界種最上方。有世界名梵音妙莊嚴。佛號",
    "X08n0240_010:0548a14": "蓮華開敷光明王。諸佛子。彼金剛輪莊嚴底香水海",
    "X08n0240_010:0548a15": "外。次有香水海名化現蓮華處。世界種名國土平正。",
    "X08n0240_010:0548a16": "次有香水海名摩尼光。世界種名徧法界無迷惑。次",
    "X08n0240_010:0548a17": "有香水海名眾妙香日摩尼。世界種名普現十方。次",
    "X08n0240_010:0548a18": "有香水海名恒納寶流。世界種名普行佛言音。次有",
    "X08n0240_010:0548a19": "香水海名無邊深妙音。世界種名無邊方差別。次有",
    "X08n0240_010:0548a20": "香水海名堅實積聚。世界種名無量處差別。次有香",
    "X08n0240_010:0548a21": "水海名清淨梵音。世界種名普清淨莊嚴。次有香水",
    "X08n0240_010:0548a22": "海名旃檀欄楯音聲藏。世界種名逈出幢。次有香水",
    "X08n0240_010:0548a23": "海名妙香寶王光莊嚴。世界種名普現光明力。諸佛",
    "X08n0240_010:0548a24": "子。彼蓮華因陀羅網香水海外。次有香水海名銀蓮",
    "X08n0240_010:0548b01": "華妙莊嚴。世界種名普徧行次有香水海名毗瑠璃",
    "X08n0240_010:0548b02": "竹密燄雲。世界種名普出十方音。次有香水海名十",
    "X08n0240_010:0548b03": "方光燄聚。世界種名恒出變化分布十方。次有香水",
    "X08n0240_010:0548b04": "海名出現真金摩尼幢。世界種名金剛幢相。次有香",
    "X08n0240_010:0548b05": "水海名平等大莊嚴。世界種名法界勇猛旋。次有香",
    "X08n0240_010:0548b06": "水海名寶華叢無盡光。世界種名無邊淨光明。次有",
    "X08n0240_010:0548b07": "香水海名妙金幢。世界種名演說微密處。次有香水",
    "X08n0240_010:0548b08": "海名光影徧照。世界種名普莊嚴。次有香水海名寂",
    "X08n0240_010:0548b09": "音。世界種名現前垂布。如是等不可說佛剎微塵數",
    "X08n0240_010:0548b10": "香水海。其最近輪圍山香水海名密燄雲幢。世界種",
    "X08n0240_010:0548b11": "名一切光莊嚴。以一切如來道場眾會音為體。於此",
    "X08n0240_010:0548b12": "最下方有世界名淨眼莊嚴。佛號金剛月徧照十方。",
    "X08n0240_010:0548b13": "此上過十佛剎微塵數世界。與金剛幢世界齊等。有",
    "X08n0240_010:0548b14": "世界名蓮華德。佛號大精進善覺慧。此上與娑婆世",
    "X08n0240_010:0548b15": "界齊等。有世界名金剛密莊嚴。佛號娑羅王幢。此上",
    "X08n0240_010:0548b16": "過七佛剎微塵數世界。有世界名淨海莊嚴。佛號威",
    "X08n0240_010:0548b17": "德絕倫無能制伏。諸佛子。彼積集寶香藏香水海外。",
    "X08n0240_010:0548b18": "次有香水海名一切寶光明徧照。世界種名無垢稱",
    "X08n0240_010:0548b19": "莊嚴。次有香水海名眾寶華開敷。世界種名虗空相。",
    "X08n0240_010:0548b20": "次有香水海名吉祥幄徧照。世界種名無礙光普莊",
    "X08n0240_010:0548b21": "嚴。次有香水海名旃檀樹華。世界種名普現十方旋。",
    "X08n0240_010:0548b22": "次有香水海名出生妙色寶。世界種名勝幢周徧行。",
    "X08n0240_010:0548b23": "次有香水海名普生金剛華。世界種名現不思議莊",
    "X08n0240_010:0548b24": "嚴。次有香水海名心王摩尼輪嚴飾。世界種名示現",
    "X08n0240_010:0548c01": "無礙佛光明。次有香水海名積集寶瓔珞。世界種名",
    "X08n0240_010:0548c02": "淨除疑。次有香水海名真珠輪普莊嚴。世界種名諸",
    "X08n0240_010:0548c03": "佛願所流。如是等不可說佛剎微塵數香水海。其最",
    "X08n0240_010:0548c04": "近輪圍山香水海名閻浮檀寶藏輪。世界種名普音",
    "X08n0240_010:0548c05": "幢。以入一切智門音聲為體。此中最下方。有世界名",
    "X08n0240_010:0548c06": "華蘂燄。佛號精進施。此上過十佛剎微塵數世界。與",
    "X08n0240_010:0548c07": "金剛幢世界齊等。有世界名蓮華光明幢。佛號一切",
    "X08n0240_010:0548c08": "功德最勝心王。此上過三佛剎微塵數世界。與娑婆",
    "X08n0240_010:0548c09": "世界齊等。有世界名十力莊嚴。佛號善出現無量功",
    "X08n0240_010:0548c10": "德王。於此世界種最上方。有世界名摩尼香山幢。佛",
    "X08n0240_010:0548c11": "號廣大善眼淨除疑。諸佛子。彼寶莊嚴香水海外。次",
    "X08n0240_010:0548c12": "有香水海名持須彌光明藏。世界種名出生廣大雲。",
    "X08n0240_010:0548c13": "次有香水海名種種莊嚴大威力境界。世界種名無",
    "X08n0240_010:0548c14": "礙淨莊嚴。次有香水海名密布寶蓮華。世界種名最",
    "X08n0240_010:0548c15": "勝燈莊嚴。次有香水海名依止一切寶莊嚴。世界種",
    "X08n0240_010:0548c16": "名日光明網藏。次有香水海名眾多嚴淨。世界種名",
    "X08n0240_010:0548c17": "寶華依處。次有香水海名極聰慧行。世界種名最勝",
    "X08n0240_010:0548c18": "形莊嚴。次有香水海名持妙摩尼峰。世界種名普淨",
    "X08n0240_010:0548c19": "虗空藏。次有香水海名大光徧照。世界種名帝青炬",
    "X08n0240_010:0548c20": "光明。次有香水海名可愛摩尼珠充滿徧照。世界種",
    "X08n0240_010:0548c21": "名普吼聲。如是等不可說佛剎微塵數香水海。其最",
    "X08n0240_010:0548c22": "近輪圍山香水海名出帝青寶。世界種名周徧無差",
    "X08n0240_010:0548c23": "別。以一切菩薩震吼聲為體。此中最下方。有世界名",
    "X08n0240_010:0548c24": "妙勝藏。佛號最勝功德慧。此上過十佛剎微塵數世",
    "X08n0240_010:0549a01": "界與金剛幢世界齊等。有世界名莊嚴相。佛號超勝",
    "X08n0240_010:0549a02": "大光明。此上與娑婆世界齊等。有世界名瑠璃輪普",
    "X08n0240_010:0549a03": "莊嚴。佛號須彌燈。於此世界種最上方。有世界名華",
    "X08n0240_010:0549a04": "幢海。佛號無盡變化妙慧雲。諸佛子。彼金剛寶聚香",
    "X08n0240_010:0549a05": "水海外。次有香水海名崇飾寶埤堄。世界種名秀出",
    "X08n0240_010:0549a06": "寶幢。次有香水海名寶幢莊嚴。世界種名現一切光",
    "X08n0240_010:0549a07": "明。次有香水海名妙寶雲。世界種名一切寶莊嚴光",
    "X08n0240_010:0549a08": "明徧照。次有香水海名寶樹華莊嚴。世界種名妙華",
    "X08n0240_010:0549a09": "間飾。次有香水海名妙寶衣莊嚴。世界種名光明海。",
    "X08n0240_010:0549a10": "次有香水海名寶樹峰。世界種名寶燄雲。次有香水",
    "X08n0240_010:0549a11": "海名示現光明。世界種名入金剛無所礙。次有香水",
    "X08n0240_010:0549a12": "海名蓮華普莊嚴。世界種名無邊岸海淵。次有香水",
    "X08n0240_010:0549a13": "海名妙寶莊嚴。世界種名普示現國土藏。如是等不",
    "X08n0240_010:0549a14": "可說佛剎微塵數香水海。其最近輪圍山香水海。名",
    "X08n0240_010:0549a15": "不可壞海。世界種名妙輪間錯蓮華場。以一切佛力",
    "X08n0240_010:0549a16": "所出音為體。此中最下方。有世界名最妙香。佛號變",
    "X08n0240_010:0549a17": "化無量塵數光。此上過十佛剎微塵數世界。與金剛",
    "X08n0240_010:0549a18": "幢世界齊等。有世界名不思議差別莊嚴門。佛號無",
    "X08n0240_010:0549a19": "量智。此上與娑婆世界齊等。有世界名十方光明妙",
    "X08n0240_010:0549a20": "華藏。佛號師子眼光燄雲。於此最上方。有世界名海",
    "X08n0240_010:0549a21": "音聲。佛號水天光燄門。諸佛子。彼天城寶堞香水海",
    "X08n0240_010:0549a22": "外。次有香水海名燄輪赫奕光。世界種名不可說種",
    "X08n0240_010:0549a23": "種莊嚴。次有香水海名寶塵路。世界種名普入無量",
    "X08n0240_010:0549a24": "旋。次有香水海名具一切莊嚴。世界種名寶光徧照。",
    "X08n0240_010:0549b01": "次有香水海名布眾寶網。世界種名安布深密。次有",
    "X08n0240_010:0549b02": "香水海名妙寶莊嚴幢。世界種名世界海明了音。次",
    "X08n0240_010:0549b03": "有香水海名月宮清淨影。世界種名徧入因陀羅網。",
    "X08n0240_010:0549b04": "次有香水海名一切鼓樂美妙音。世界種名圓滿平",
    "X08n0240_010:0549b05": "正。次有香水海名種種妙莊嚴。世界種名淨密光燄",
    "X08n0240_010:0549b06": "雲。次有香水海名周徧寶燄燈。世界種名隨佛本願",
    "X08n0240_010:0549b07": "種種形。如是等不可說佛剎微塵數香水海。其最近",
    "X08n0240_010:0549b08": "輪圍山香水海。名積集瓔珞衣。世界種名化現妙衣。",
    "X08n0240_010:0549b09": "以三世一切佛音聲為體。此中最下方。有香水海名",
    "X08n0240_010:0549b10": "因陀羅華藏。世界名發生歡喜。佛剎微塵數世界圍",
    "X08n0240_010:0549b11": "繞。純一清淨。佛號堅固智。此上過十佛剎微塵數世",
    "X08n0240_010:0549b12": "界。與金剛幢世界齊等。有世界名寶網莊嚴。十佛剎",
    "X08n0240_010:0549b13": "微塵數世界圍繞純一清淨。佛號無量歡喜光。此上",
    "X08n0240_010:0549b14": "過三佛剎微塵數世界。與娑婆世界齊等。有世界名",
    "X08n0240_010:0549b15": "寶蓮華師子座。十三佛剎微塵數世界圍繞。佛號最",
    "X08n0240_010:0549b16": "清淨不空聞。此上過七佛剎微塵數世界。至此世界",
    "X08n0240_010:0549b17": "種最上方。有世界名寶色龍光明。二十佛剎微塵數",
    "X08n0240_010:0549b18": "世界圍繞。純一清淨。佛號徧法界普照明。",
    "X08n0240_010:0549b19": "此下列在外第一層旋繞十方各有十海之外。鱗",
    "X08n0240_010:0549b20": "次而列。從中至邊。故十海盡頭最近輪圍山一海。",
    "X08n0240_010:0549b21": "言有世界種。是知在內九海皆有種剎。但未列耳。",
    "X08n0240_010:0549b22": "此舉東方一面如是。其餘九方亦然。經文甚明。故",
    "X08n0240_010:0549b23": "後都結文云。",
    "X08n0240_010:0549b24": "諸佛子。如是十不可說佛剎微塵數香水海中。有十",
    "X08n0240_010:0549c01": "不可說佛剎微塵數世界種。皆依現一切菩薩形摩",
    "X08n0240_010:0549c02": "尼王幢莊嚴蓮華住。各各莊嚴際無有間斷。各各放",
    "X08n0240_010:0549c03": "寶色光明。各各光明雲而覆其上。各各莊嚴具。各各",
    "X08n0240_010:0549c04": "劫差別。各各佛出現。各各演法海。各各眾生徧充滿。",
    "X08n0240_010:0549c05": "各各十方普趣入。各各一切佛神力所加持。此一一",
    "X08n0240_010:0549c06": "世界種中。一切世界。依種種莊嚴住。遞相接連成世",
    "X08n0240_010:0549c07": "界網。於蓮華藏莊嚴世界海。種種差別周徧建立。",
    "X08n0240_010:0549c08": "此都結之文云。依現一切菩薩形摩尼王幢莊嚴",
    "X08n0240_010:0549c09": "蓮華而住者。此摩尼幢王華。即前初舉最中央香",
    "X08n0240_010:0549c10": "水海名無邊妙華光者。此言摩尼王幢。乃海底也。",
    "X08n0240_010:0549c11": "然今結云皆依此海者。正顯此諸剎海。皆在蘂香",
    "X08n0240_010:0549c12": "之中金剛地面。以經文遠隔故揭於此。令觀者知",
    "X08n0240_010:0549c13": "所本耳。",
    "X08n0240_010:0549c14": "爾時普賢菩薩。欲重宣其義。承佛威力。而說頌言。",
    "X08n0240_010:0549c15": "　華藏世界海　　法界等無別　　莊嚴極清淨",
    "X08n0240_010:0549c16": "　安住於虗空　　此世界海中　　剎種難思議",
    "X08n0240_010:0549c17": "　一一皆自在　　各各無雜亂　　華藏世界海",
    "X08n0240_010:0549c18": "　剎種善安布　　殊形異莊嚴　　種種相不同",
    "X08n0240_010:0549c19": "　諸佛變化音　　種種為其體　　隨其業力見",
    "X08n0240_010:0549c20": "　剎種妙嚴飾　　須彌山城網　　水旋輪圓形",
    "X08n0240_010:0549c21": "　廣大蓮華開　　彼彼互圍繞　　山幢樓閣形",
    "X08n0240_010:0549c22": "　旋轉金剛形　　如是不思議　　廣大諸剎種",
    "X08n0240_010:0549c23": "　大海真珠燄　　光網不思議　　如是諸剎種",
    "X08n0240_010:0549c24": "　悉在蓮華住　　一一諸剎種　　光網不可說",
    "X08n0240_010:0550a01": "　光中說眾剎　　普徧十方海　　一切諸剎種",
    "X08n0240_010:0550a02": "　所有莊嚴具　　國土悉入中　　普見無有盡",
    "X08n0240_010:0550a03": "　剎種不思議　　世界無邊際　　種種妙嚴好",
    "X08n0240_010:0550a04": "　皆由大仙力　　一切剎種中　　世界不思議",
    "X08n0240_010:0550a05": "　或成或有壞　　或有已壞滅　　譬如林中葉",
    "X08n0240_010:0550a06": "　有生亦有落　　如是剎種中　　世界有成壞",
    "X08n0240_010:0550a07": "　譬如依樹林　　種種果差別　　如是依剎種",
    "X08n0240_010:0550a08": "　種種眾生住　　譬如種子別　　生果各殊異",
    "X08n0240_010:0550a09": "　業力差別故　　眾生剎不同　　譬如心王寶",
    "X08n0240_010:0550a10": "　隨心見眾色　　眾生心淨故　　得見清淨剎",
    "X08n0240_010:0550a11": "　譬如大龍王　　興雲徧虗空　　如是佛願力",
    "X08n0240_010:0550a12": "　出生諸國土　　如幻師呪術　　能現種種事",
    "X08n0240_010:0550a13": "　眾生業力故　　國土不思議　　譬如眾繢像",
    "X08n0240_010:0550a14": "　畫師之所作　　如是一切剎　　心畫師所成",
    "X08n0240_010:0550a15": "　眾生身各異　　隨心分別起　　如是剎種種",
    "X08n0240_010:0550a16": "　莫不皆由業　　譬如見導師　　種種色差別",
    "X08n0240_010:0550a17": "　隨眾生心行　　見諸剎亦然　　一切諸剎際",
    "X08n0240_010:0550a18": "　周布蓮華網　　種種相不同　　莊嚴悉清淨",
    "X08n0240_010:0550a19": "　彼諸蓮華網　　剎網所安住　　種種莊嚴事",
    "X08n0240_010:0550a20": "　種種眾生居　　或有剎土中　　險惡不平坦",
    "X08n0240_010:0550a21": "　由眾生煩惱　　於彼如是見　　雜染及清淨",
    "X08n0240_010:0550a22": "　無量諸剎種　　隨眾生心起　　菩薩力所持",
    "X08n0240_010:0550a23": "　或有剎土中　　雜染及清淨　　斯由業力起",
    "X08n0240_010:0550a24": "　菩薩之所化　　有剎放光明　　離垢寶所成",
    "X08n0240_010:0550b01": "　種種妙嚴飾　　諸佛令清淨　　一一剎種中",
    "X08n0240_010:0550b02": "　劫燒不思議　　所現雖敗惡　　其處常堅固",
    "X08n0240_010:0550b03": "　由眾生業力　　出生多剎土　　依止於風輪",
    "X08n0240_010:0550b04": "　及以水輪住　　世界法如是　　種種見不同",
    "X08n0240_010:0550b05": "　而實無有生　　亦復無滅壞　　一一心念中",
    "X08n0240_010:0550b06": "　出生無量剎　　以佛威神力　　悉見淨無垢",
    "X08n0240_010:0550b07": "　有剎泥土成　　其體甚堅硬　　黑闇無光照",
    "X08n0240_010:0550b08": "　惡業者所居　　有剎金剛成　　雜染大憂怖",
    "X08n0240_010:0550b09": "　苦多而樂少　　薄福之所處　　或有用鐵成",
    "X08n0240_010:0550b10": "　或以赤銅作　　石山險可畏　　罪惡者充滿",
    "X08n0240_010:0550b11": "　剎中有地獄　　眾生苦無救　　常在黑闇中",
    "X08n0240_010:0550b12": "　燄海所燒然　　或復有畜生　　種種醜陋形",
    "X08n0240_010:0550b13": "　由其自惡業　　常受諸苦惱　　或見閻羅界",
    "X08n0240_010:0550b14": "　饑渴所煎逼　　登上大火山　　受諸極重苦",
    "X08n0240_010:0550b15": "　或有諸剎土　　七寶所合成　　種種諸宮殿",
    "X08n0240_010:0550b16": "　斯由淨業得　　汝應觀世間　　其中人與天",
    "X08n0240_010:0550b17": "　淨業果成就　　隨時受快樂　　一一毛孔中",
    "X08n0240_010:0550b18": "　億剎不思議　　種種相莊嚴　　未曾有迫隘",
    "X08n0240_010:0550b19": "　眾生各各業　　世界無量種　　於中取著生",
    "X08n0240_010:0550b20": "　受苦樂不同　　有剎眾寶成　　常放無邊光",
    "X08n0240_010:0550b21": "　金剛妙蓮華　　莊嚴淨無垢　　有剎光為體",
    "X08n0240_010:0550b22": "　依止光輪住　　金色旃檀香　　燄雲普照明",
    "X08n0240_010:0550b23": "　有剎月輪成　　香衣悉周布　　於一蓮華內",
    "X08n0240_010:0550b24": "　菩薩皆充滿　　有剎眾寶成　　色相無諸垢",
    "X08n0240_010:0550c01": "　譬如天帝網　　光明恒照耀　　有剎香為體",
    "X08n0240_010:0550c02": "　或是金剛華　　摩尼光影形　　觀察甚清淨",
    "X08n0240_010:0550c03": "　或有難思剎　　華旋所成就　　化佛皆充滿",
    "X08n0240_010:0550c04": "　菩薩普光明　　或有清淨剎　　悉是眾華樹",
    "X08n0240_010:0550c05": "　妙枝布道場　　蔭以摩尼雲　　有剎淨光照",
    "X08n0240_010:0550c06": "　金剛華所成　　有是佛化音　　無邊列成網",
    "X08n0240_010:0550c07": "　有剎如菩薩　　摩尼妙寶冠　　或有如座形",
    "X08n0240_010:0550c08": "　從化光明出　　或是旃檀末　　或是眉間光",
    "X08n0240_010:0550c09": "　或佛光中音　　而成斯妙剎　　有見清淨剎",
    "X08n0240_010:0550c10": "　以一光莊嚴　　或見多莊嚴　　種種皆奇妙",
    "X08n0240_010:0550c11": "　或用十國土　　妙物作嚴飾　　或以千土中",
    "X08n0240_010:0550c12": "　一切為莊校　　或以億剎物　　莊嚴於一土",
    "X08n0240_010:0550c13": "　種種相不同　　皆如影像現　　不可說土物",
    "X08n0240_010:0550c14": "　莊嚴於一剎　　各各放光明　　如來願力起",
    "X08n0240_010:0550c15": "　或有諸國土　　願力所淨治　　一切莊嚴中",
    "X08n0240_010:0550c16": "　普見眾剎海　　諸修普賢願　　所得清淨土",
    "X08n0240_010:0550c17": "　三世剎莊嚴　　一切於中現　　佛子汝應觀",
    "X08n0240_010:0550c18": "　剎種威神力　　未來諸國土　　如夢悉令見",
    "X08n0240_010:0550c19": "　十方諸世界　　過去國土海　　咸於一剎中",
    "X08n0240_010:0550c20": "　現像猶如化　　三世一切佛　　及以其國土",
    "X08n0240_010:0550c21": "　於一剎種中　　一切悉觀見　　一切佛神力",
    "X08n0240_010:0550c22": "　塵中現眾土　　種種悉明見　　如影無真實",
    "X08n0240_010:0550c23": "　或有眾多剎　　其形如大海　　或如須彌山",
    "X08n0240_010:0550c24": "　世界不思議　　有剎善安住　　其形如帝網",
    "X08n0240_010:0551a01": "　或如樹林形　　諸佛滿其中　　或作寶輪形",
    "X08n0240_010:0551a02": "　或有蓮華狀　　八隅備眾飾　　種種悉清淨",
    "X08n0240_010:0551a03": "　或有如座形　　或復有三隅　　或如佉勒迦",
    "X08n0240_010:0551a04": "　城郭梵王身　　或如天主髻　　或有如半月",
    "X08n0240_010:0551a05": "　或如摩尼山　　或如日輪形　　或有世界形",
    "X08n0240_010:0551a06": "　譬如香海旋　　或作光明輪　　佛昔所嚴淨",
    "X08n0240_010:0551a07": "　或有輪輞形　　或有壇墠形　　或如佛毫相",
    "X08n0240_010:0551a08": "　肉髻廣長眼　　或有如佛手　　或如金剛杵",
    "X08n0240_010:0551a09": "　或如燄山形　　菩薩悉周徧　　或如師子形",
    "X08n0240_010:0551a10": "　或如海蚌形　　無量諸色相　　體性各差別",
    "X08n0240_010:0551a11": "　於一剎種中　　剎形無有盡　　皆由佛願力",
    "X08n0240_010:0551a12": "　護念得安住　　有剎住一劫　　或住於十劫",
    "X08n0240_010:0551a13": "　乃至過百千　　國土微塵數　　或於一劫中",
    "X08n0240_010:0551a14": "　見剎有成壞　　或無量無數　　乃至不思議",
    "X08n0240_010:0551a15": "　或有剎有佛　　或有剎無佛　　或有唯一佛",
    "X08n0240_010:0551a16": "　或有無量佛　　國土若無佛　　他方世界中",
    "X08n0240_010:0551a17": "　有佛變化來　　為現諸佛事　　歿天與降神",
    "X08n0240_010:0551a18": "　處胎及出生　　降魔成正覺　　轉無上法輪",
    "X08n0240_010:0551a19": "　隨眾生心樂　　示現種種相　　為轉妙法輪",
    "X08n0240_010:0551a20": "　悉應其根欲　　一一佛剎中　　一佛出興世",
    "X08n0240_010:0551a21": "　經於億千歲　　演說無上法　　眾生非法器",
    "X08n0240_010:0551a22": "　不能見諸佛　　若有心樂者　　一切處皆見",
    "X08n0240_010:0551a23": "　一一剎土中　　各有佛興世　　一切剎中佛",
    "X08n0240_010:0551a24": "　億數不思議　　此中一一佛　　現無量神變",
    "X08n0240_010:0551b01": "　悉徧於法界　　調伏眾生海　　有剎無光明",
    "X08n0240_010:0551b02": "　黑闇多恐懼　　苦觸如刀劒　　見者自酸毒",
    "X08n0240_010:0551b03": "　或有諸天光　　或有宮殿光　　或日月光明",
    "X08n0240_010:0551b04": "　剎網難思議　　有剎自光明　　或樹放淨光",
    "X08n0240_010:0551b05": "　未曾有苦惱　　眾生福力故　　或有山光明",
    "X08n0240_010:0551b06": "　或有摩尼光　　或以燈光照　　悉眾生業力",
    "X08n0240_010:0551b07": "　或有佛光明　　菩薩滿其中　　有是蓮華光",
    "X08n0240_010:0551b08": "　燄色甚嚴好　　有剎華光照　　有以香水照",
    "X08n0240_010:0551b09": "　塗香燒香照　　皆由淨願力　　有以雲光照",
    "X08n0240_010:0551b10": "　摩尼蚌光照　　佛神力光照　　能宣悅意聲",
    "X08n0240_010:0551b11": "　或以寶光照　　或金剛燄照　　淨音能遠震",
    "X08n0240_010:0551b12": "　所至無眾苦　　或有摩尼光　　或是嚴具光",
    "X08n0240_010:0551b13": "　或道場光明　　照耀眾會中　　佛放大光明",
    "X08n0240_010:0551b14": "　化佛滿其中　　其光普照觸　　法界悉周徧",
    "X08n0240_010:0551b15": "　有剎甚可畏　　嘷叫大苦聲　　其聲極酸楚",
    "X08n0240_010:0551b16": "　聞者生厭怖　　地獄畜生道　　及以閻羅處",
    "X08n0240_010:0551b17": "　是濁惡世界　　恒出憂苦聲　　或有國土中",
    "X08n0240_010:0551b18": "　常出可樂音　　悅意順其教　　斯由淨業得",
    "X08n0240_010:0551b19": "　或有國土中　　恒聞帝釋音　　或聞梵天音",
    "X08n0240_010:0551b20": "　一切世主音　　或有諸剎土　　雲中出妙聲",
    "X08n0240_010:0551b21": "　寶海摩尼樹　　及樂音徧滿　　諸佛圓光內",
    "X08n0240_010:0551b22": "　化聲無有盡　　及菩薩妙音　　周聞十方剎",
    "X08n0240_010:0551b23": "　不可思議國　　普轉法輪聲　　願海所出聲",
    "X08n0240_010:0551b24": "　修行妙音聲　　三世一切佛　　出生諸世界",
    "X08n0240_010:0551c01": "　名號皆具足　　音聲無有盡　　或有剎中聞",
    "X08n0240_010:0551c02": "　一切佛力音　　地度及無量　　如是法皆演",
    "X08n0240_010:0551c03": "　普賢誓願力　　億剎演妙音　　其音若雷震",
    "X08n0240_010:0551c04": "　住劫亦無盡　　佛於清淨國　　示現自在音",
    "X08n0240_010:0551c05": "　十方法界中　　一切無不聞",
    "X08n0240_010:0551c06": "此下重頌有一百一偈。初一偈明華藏自體。次一",
    "X08n0240_010:0551c07": "百偈頌所持剎網。疏有科釋。皆長行義。茲不備錄。",
    "X08n0240_010:0551c08": "補義曰。然上三品所列無邊剎海。皆從二種因緣",
    "X08n0240_010:0551c09": "而成。一以諸佛如來行願力所成。二以眾生業力",
    "X08n0240_010:0551c10": "所感。故剎有淨穢之不同。總彰法界以緣起為宗",
    "X08n0240_010:0551c11": "也。如上所列無邊世界。以成剎網。安住虗空。此顯",
    "X08n0240_010:0551c12": "事事無盡重重之境。而六相十玄之所明者唯此",
    "X08n0240_010:0551c13": "而已。初菩薩念請三十句果問。即此二品業已答",
    "X08n0240_010:0551c14": "盡。疏雖云經來未盡。其所攝因果盡在此矣。所言",
    "X08n0240_010:0551c15": "海者乃如來性海。亦云智海。然華藏海乃性海智",
    "X08n0240_010:0551c16": "海隨緣所變者。以從諸佛大願力風眾生妄想風。",
    "X08n0240_010:0551c17": "以此二種緣成此華藏。正顯法界為如來藏。亦名",
    "X08n0240_010:0551c18": "識藏。總之華藏海即如來藏海。其一一剎種即諸",
    "X08n0240_010:0551c19": "眾生各各八識含藏種子所感。其餘一一世界。皆",
    "X08n0240_010:0551c20": "心所善惡業行所感。故淨穢不同。所謂三界唯心。",
    "X08n0240_010:0551c21": "萬法唯識。應觀法界性一切唯心造。以法界不可",
    "X08n0240_010:0551c22": "思議。諸佛神通妙用不可思議。眾生業力不可思",
    "X08n0240_010:0551c23": "議。然餘諸教所明者。但云三界唯心。大約指一娑",
    "X08n0240_010:0551c24": "婆世界中之三界。且此娑婆乃是最中央一箇剎",
    "X08n0240_010:0552a01": "種所持之第十三層中之一世界耳。尚未盡一層",
    "X08n0240_010:0552a02": "所列之世界。如阿閦極樂。乃同在此一層東西之",
    "X08n0240_010:0552a03": "邊。亦未盡此層量。但指極樂云。去娑婆十萬億佛",
    "X08n0240_010:0552a04": "土耳。而眾生狹陋之習即以為遠。況二十重之華",
    "X08n0240_010:0552a05": "藏乎。然此一華藏在法性空中。如一塵耳。況盡剎",
    "X08n0240_010:0552a06": "海之量乎。且廣大無邊剎海中。所有十法界聖凡",
    "X08n0240_010:0552a07": "依正種種微細不同。唯佛智盡知盡見。而二乘人",
    "X08n0240_010:0552a08": "但就娑婆之中一箇三界。而厭離之心如此。安能",
    "X08n0240_010:0552a09": "測佛智慧知佛境界乎。故無怪乎在座如盲聾也。",
    "X08n0240_010:0552a10": "如此廣大果報。乃我本師毗盧遮那曠劫修因之",
    "X08n0240_010:0552a11": "所感得。今先舉之。以勸大心眾生。生信樂心。修而",
    "X08n0240_010:0552a12": "取證。故後三賢十聖等覺所修行門。皆稱法界性",
    "X08n0240_010:0552a13": "修欲證此也。其後入法界品依人證入。其所證者",
    "X08n0240_010:0552a14": "亦證此無盡法界。方為極證。然善財參五十三知",
    "X08n0240_010:0552a15": "識。但各證一解脫門。直入普賢身一毛孔中。徹證",
    "X08n0240_010:0552a16": "此無邊之法界。所謂因圓不踰於毛孔。如此廣大",
    "X08n0240_010:0552a17": "微妙難思法門。又豈可與淺智而言之哉。",
    "X08n0240_010:0552a18": "大方廣佛華嚴經綱要卷第十"
}