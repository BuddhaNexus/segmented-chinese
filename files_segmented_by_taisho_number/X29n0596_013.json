{
    "X29n0596_013:0453a18": "妙經文句私志記卷第十三",
    "X29n0596_013:0453a20": "石皷沙門釋　智雲　撰",
    "X29n0596_013:0453a21": "下別消文大分二科言緣了者並善業行故是緣因",
    "X29n0596_013:0453a22": "既云聞法故是了因皆能辨於實果緣因即種子故",
    "X29n0596_013:0453a23": "也了種亦爾初言天乘者有標有釋在文易知經不",
    "X29n0596_013:0453a24": "言天乘亦不言果報但觀其業行以因驗其果故知",
    "X29n0596_013:0453b01": "是天乘文明起塔供養所起塔之種種供具以七寶",
    "X29n0596_013:0453b02": "此非精至傾竭致焉於此故果報不營而自備皆世",
    "X29n0596_013:0453b03": "勝果而行因是天乘也文中即是七寶已如前釋塔",
    "X29n0596_013:0453b04": "者古今釋名不同或塔婆或偷婆或斗藪婆此云方",
    "X29n0596_013:0453b05": "墳亦言[冗-几+豕]亦大聚如前已釋增一阿含云有四事得",
    "X29n0596_013:0453b06": "梵福一無塔立塔二和合聖眾三會謂修持破寺四",
    "X29n0596_013:0453b07": "佛初成道請轉法輪梵福者四天下眾生至六欲天",
    "X29n0596_013:0453b08": "不及一梵天福廟者皃也寺塔供養尊容類如祠宇",
    "X29n0596_013:0453b09": "神靈之狀皃也木密者祥云櫁形似白檀微有香氣",
    "X29n0596_013:0453b10": "長安親自見之也引光明者證前供養為天乘亦是",
    "X29n0596_013:0453b11": "況也甚微尚爾況甚勝耶。",
    "X29n0596_013:0453b12": "次明人乘者亦有標釋勢數如前此因果最劣故是",
    "X29n0596_013:0453b13": "人也泛爾不專至悠然等閑不急切也果中二事對",
    "X29n0596_013:0453b14": "上二因也後兩句總結開顯同成緣了因也不欲繁",
    "X29n0596_013:0453b15": "文故同一結開顯實也。",
    "X29n0596_013:0453b16": "次四頌開天乘者亦以精至故精至者體勝故數多",
    "X29n0596_013:0453b17": "故以此故是精至故是天業文既云為佛既言為求",
    "X29n0596_013:0453b18": "作佛此是妙行何名天塵莫不皆作此解今恐似而",
    "X29n0596_013:0453b19": "非何者謂為供養佛故而造形像此造供養為求生",
    "X29n0596_013:0453b20": "天非為求佛而造供也言樹膠者即木膠如下文有",
    "X29n0596_013:0453b21": "膠香是也言得失意罪者不能令人生恭敬故以此",
    "X29n0596_013:0453b22": "不起故致惡果言當堂等者為初隨世故有四儀",
    "X29n0596_013:0453b23": "時俗除涅槃外多為立坐於立坐中多為生像以最",
    "X29n0596_013:0453b24": "生善故經中所明法則甚多非此正意故略而注(云",
    "X29n0596_013:0453c01": "云)然此中正明開權若辨此等相者略有二意一者",
    "X29n0596_013:0453c02": "未開會者即得作緣因開會種故二者若開會有解",
    "X29n0596_013:0453c03": "行者莫非妙業即妙行矣乃至等者此雖極微要是",
    "X29n0596_013:0453c04": "至勝塔上善行故能致於人中之果故雖人中之報",
    "X29n0596_013:0453c05": "萬殊良有以矣言結成者此應總前人天故云如是",
    "X29n0596_013:0453c06": "諸人等也初行自成次半令他成也既開顯已即成",
    "X29n0596_013:0453c07": "圓因趣果故云漸漸即是圓漸非漸漸也。",
    "X29n0596_013:0453c08": "既已以下釋後兩句既自成四一復能化他令入四",
    "X29n0596_013:0453c09": "一前自但三後化但一更互相顯故注(云云)化即說",
    "X29n0596_013:0453c10": "妙教化度脫故屬教一此明四一者如前已通明竟",
    "X29n0596_013:0453c11": "次諸塵者謂六塵也文中有色香聲及敬善心即兼",
    "X29n0596_013:0453c12": "法塵唯闕味觸二也文雖闕義意必具他人呼為三",
    "X29n0596_013:0453c13": "業也亦以廣大專至故是天業銅鈸等者記云長安",
    "X29n0596_013:0453c14": "亦無此音或聲轉耳或以傳說隨而書之今謂此音",
    "X29n0596_013:0453c15": "樂之中小事丹丘豈不知之而有此言又準傳中煬",
    "X29n0596_013:0453c16": "帝前後四度勅入長安每去皆經二年前後四度經",
    "X29n0596_013:0453c17": "八年豈有不聞此事固不應爾多是後傳寫誤正應",
    "X29n0596_013:0453c18": "靈鈸聲轉錯為露盤即是鐃亦名為鉦軍中執之以",
    "X29n0596_013:0453c19": "警眾也亦樂中擊之以相參和即八音之中金音也",
    "X29n0596_013:0453c20": "並屬聲塵固應爾次人業中漸見無數佛即得開顯",
    "X29n0596_013:0453c21": "成佛道也次身業言天人者以業中通結成中廣故",
    "X29n0596_013:0453c22": "通二也文釋分明次言結成者結向業所成就利益",
    "X29n0596_013:0453c23": "以此行業之故能致自他皆入實也謂得自實已從",
    "X29n0596_013:0453c24": "體起用息用歸體此義甚廣故注(云云)大略爾也次",
    "X29n0596_013:0454a01": "口業亦云語業其業甚廣若其專廣即屬天業散亂",
    "X29n0596_013:0454a02": "一稱故唯人業功之所致亦並入實亦應略注(云云)",
    "X29n0596_013:0454a03": "次釋南無義先標義廣次釋出其廣相南無亦那謨",
    "X29n0596_013:0454a04": "亦納謨亦那慕亦曩謨曩慕皆通有此諸音若切正",
    "X29n0596_013:0454a05": "應云那慕文中作無必須去聲重呼亦通上聲從麼",
    "X29n0596_013:0454a06": "字中出若直依字音呼不正切也古今釋或云歸命",
    "X29n0596_013:0454a07": "亦云歸敬亦云救度亦云敬禮或云稽首多種不同",
    "X29n0596_013:0454a08": "言大有義者謂此一言經論釋之有多所以故也如",
    "X29n0596_013:0454a09": "下所釋下釋出中雖復大有義要不出於四種初總",
    "X29n0596_013:0454a10": "釋名即世界調達以下明能生信利益即當為人那",
    "X29n0596_013:0454a11": "先以下明能滅罪去邪即對治胎經以下明能得道",
    "X29n0596_013:0454a12": "即第一義初者文有三翻謂度我警怖歸命兩義屬",
    "X29n0596_013:0454a13": "眾生一義屬佛以此一言有其兩向釋言可施者謂",
    "X29n0596_013:0454a14": "可施設於眾生正當此中文義於次下文即不可無",
    "X29n0596_013:0454a15": "此理故次翻為驚怖如後驚入火宅之義也有翻有",
    "X29n0596_013:0454a16": "釋釋中有標釋結證證中復有釋也下文無喜字而",
    "X29n0596_013:0454a17": "是喜義故舊來釋皆謂得諸佛勸慰心喜故稱南無",
    "X29n0596_013:0454a18": "也有云有本作喜稱所未見也次言歸命者以命歸",
    "X29n0596_013:0454a19": "投十方諸佛請救度也起信云歸命盡十方是也謂",
    "X29n0596_013:0454a20": "如此之義悉可施設於眾生處非謂可布施於眾生",
    "X29n0596_013:0454a21": "或多謬誤南山尼抄釋南無佛引提謂經云南者歸",
    "X29n0596_013:0454a22": "也無者命也佛者覺也此云歸命大覺也又云南者",
    "X29n0596_013:0454a23": "禮也無者大也佛者壽也此云禮大壽也此並義兼",
    "X29n0596_013:0454a24": "悉於眾生也。",
    "X29n0596_013:0454b01": "次第二事中有三初稱二字後獲勝果次稱全三字",
    "X29n0596_013:0454b02": "天像輪首人咸歸信三結勸精誠前二未知出處稱",
    "X29n0596_013:0454b03": "賊下是結勸賢者即末代歸信佛者十方等正明利",
    "X29n0596_013:0454b04": "益以結勸也此文讀者不定或云十方尊神不敦當",
    "X29n0596_013:0454b05": "但精進下結勸此即謂一切神靈不敢當蔽謂佛力",
    "X29n0596_013:0454b06": "最大能伏破一切也或云應作感字謂十方尊神而",
    "X29n0596_013:0454b07": "不感謂感十方佛而應起也當但下是結勸文中誤",
    "X29n0596_013:0454b08": "作敢字今謂此兩釋雖義俱通後義將勝後宜詳之",
    "X29n0596_013:0454b09": "次釋第三意中言那先者比丘名也因人名經故云",
    "X29n0596_013:0454b10": "爾也經有一卷此比丘有故舊為小國王善能問難",
    "X29n0596_013:0454b11": "因與那先論義有多問答所問皆是邪執那先答之",
    "X29n0596_013:0454b12": "破其邪盡此中所引是其一也其諸問答破邪顯正",
    "X29n0596_013:0454b13": "其美恐繁不述其中有一問云佛有相好不答有王",
    "X29n0596_013:0454b14": "言佛父母有不答無王言佛亦無人生皆似父母故",
    "X29n0596_013:0454b15": "那先言王見蓮華不答言見生淤泥不答言生先言",
    "X29n0596_013:0454b16": "豈以蓮華生淤泥似淤泥耶佛亦如是王言善哉善",
    "X29n0596_013:0454b17": "哉雖非疏文正意亦旁破邪見以故是對治也。",
    "X29n0596_013:0454b18": "次第四義即於彼佛初教第三會得聖果之人若至",
    "X29n0596_013:0454b19": "第五時悉被開會佛道今謂略明其初也既並當權",
    "X29n0596_013:0454b20": "實之道故即第一義矣言大有義略如是也。",
    "X29n0596_013:0454b21": "次明了因者謂五乘解心也前是開其行今是開其",
    "X29n0596_013:0454b22": "解謂開五乘差別之解心同成一乘妙慧故云了因",
    "X29n0596_013:0454b23": "疏云例上等者以經直云若有聞是法不知何者為",
    "X29n0596_013:0454b24": "是法緣此中正是開權顯實是法須指權教五乘之",
    "X29n0596_013:0454c01": "法直云聞是法若為辨具五果例上只一六度之行",
    "X29n0596_013:0454c02": "而有三教之別天人之行但有至散之異此中亦爾",
    "X29n0596_013:0454c03": "即可知也謂聞有相聞無相聞有相無想非有相非",
    "X29n0596_013:0454c04": "無相別教聞次第三諦之教故須如是為接前之有",
    "X29n0596_013:0454c05": "無故便言無非有也至心聞於戒善散心聞戒善亦",
    "X29n0596_013:0454c06": "如歸戒為天人因爾若之是法謂此妙法恐與此文",
    "X29n0596_013:0454c07": "不相應則五佛章長行偈頌開權顯實之義悉皆可",
    "X29n0596_013:0454c08": "會今直順文前開權行顯緣因今開權解為了因則",
    "X29n0596_013:0454c09": "義易解而文無乖違也經云在世或滅後豈有佛在",
    "X29n0596_013:0454c10": "開妙而更待開縱有其義但有是通途之義非此中",
    "X29n0596_013:0454c11": "意注(云云)略如向也可以思之。",
    "X29n0596_013:0454c12": "次問答料簡釋疑顯意初問者長行五佛章皆略頌",
    "X29n0596_013:0454c13": "中四佛並略不別歷五乘唯此過去歷別廣此固有",
    "X29n0596_013:0454c14": "由故此發明之也答中初明現未二世擊動之功微",
    "X29n0596_013:0454c15": "故略次明過去證發之功成故廣約之又引以類顯",
    "X29n0596_013:0454c16": "虗言即二世也驗實即過去也文出大經雖非佛言",
    "X29n0596_013:0454c17": "理固然矣故引證也。",
    "X29n0596_013:0454c18": "次頌未來二者上長行只有開顯之二今即頌前二也",
    "X29n0596_013:0454c19": "次頌顯實中必有四上文但二而義兼四今此當分",
    "X29n0596_013:0454c20": "即其四也初行頌人一文最顯初所道道即是行誓",
    "X29n0596_013:0454c21": "令物同妙得此行也後自有理故此道屬行又正取",
    "X29n0596_013:0454c22": "能行也即此名顯也教中既云雖說是故說故是教",
    "X29n0596_013:0454c23": "也百千億要在七方便為一乘即長行是法皆為一",
    "X29n0596_013:0454c24": "佛乘故也初行正明教一次行釋成必為一乘者正",
    "X29n0596_013:0455a01": "顯理次無二故也釋成者前明理無二故一今明必",
    "X29n0596_013:0455a02": "藉能以顯故說一教疏釋第二意中二番初約教次",
    "X29n0596_013:0455a03": "約行又初約能所二法釋次約三因釋初約教中初",
    "X29n0596_013:0455a04": "談理體為說教之由言兩足尊者若就內德即定慧",
    "X29n0596_013:0455a05": "福慧為二足妙極為尊若外形即人中天尊也知法",
    "X29n0596_013:0455a06": "常無性者知謂證照也自證其極而照了一切法體",
    "X29n0596_013:0455a07": "性也法常等者是所知境也法是體也常無性是德",
    "X29n0596_013:0455a08": "也謂有無之間德也疏云實相者標體即釋法也謂",
    "X29n0596_013:0455a09": "法性故云實相常住標德即釋常也上釋所有之德",
    "X29n0596_013:0455a10": "即妙有也何故名常本妙有故又即性德慧命故下",
    "X29n0596_013:0455a11": "釋所無之德即釋無性真空之德也無何等性謂性",
    "X29n0596_013:0455a12": "相二性也性謂四性無此四性名為無性即性空也",
    "X29n0596_013:0455a13": "無亦無者亦無此能無名為相空也若有此無無還",
    "X29n0596_013:0455a14": "成相亦無此無故為相空也無此二性故言無性今",
    "X29n0596_013:0455a15": "謂次既言中道此即無有無無二種性也注者云無",
    "X29n0596_013:0455a16": "空有二性故云無性斯有當矣總知此體德有無三",
    "X29n0596_013:0455a17": "義故云知法常無性大略與前寂滅義同疏文仍有",
    "X29n0596_013:0455a18": "少異照無性有二一破性二顯本今是顯本故云常",
    "X29n0596_013:0455a19": "無也若不此釋豈為佛種即三佛種也若不如此釋",
    "X29n0596_013:0455a20": "者疏文難消疏不如此釋者經文難會。",
    "X29n0596_013:0455a21": "上明由竟下正明緣此妙種說妙教也初釋佛種指",
    "X29n0596_013:0455a22": "前體德是也即此妙境能生妙慧故名佛種故大經",
    "X29n0596_013:0455a23": "云無上菩提種子故名佛性下釋緣起先通談其道",
    "X29n0596_013:0455a24": "理次正消文初先明迷次明解舉迷以顯解也迷即",
    "X29n0596_013:0455b01": "不覺故眾生起通指五住總明無明非別指也由此",
    "X29n0596_013:0455b02": "迷向有無二性空也故即有九界眾生起也次解中",
    "X29n0596_013:0455b03": "既教行二總為由向迷亦指無明行也易故略言一",
    "X29n0596_013:0455b04": "也經雖但言教義必具行正覺即妙智通於始終諸",
    "X29n0596_013:0455b05": "位次釋是故說一乘句正為顯發此一種理故說此",
    "X29n0596_013:0455b06": "一乘教故名教一也上約教竟下約行釋也即能顯",
    "X29n0596_013:0455b07": "理之方也初句正因次句緣了後句結三無性本有",
    "X29n0596_013:0455b08": "故名正因能生修德故名佛性佛種指正因即所起",
    "X29n0596_013:0455b09": "也緣起即緣了能起也緣了即妙正助二行也正種",
    "X29n0596_013:0455b10": "起時三種並起故云一切以性德中具一切故即智",
    "X29n0596_013:0455b11": "斷不二等一切三種諸功德也性德顯名為相也所",
    "X29n0596_013:0455b12": "以更此釋者緣經云法常無性又云佛種故須此釋",
    "X29n0596_013:0455b13": "故前釋云實相常住空無二性即本有三性緣此而",
    "X29n0596_013:0455b14": "修顯本性三以顯修性皆具三德故更約此以釋此",
    "X29n0596_013:0455b15": "三即是一乘所詮為此而說故即一乘教也此即所",
    "X29n0596_013:0455b16": "知見知即能知見略合言之故云知法常無性也為",
    "X29n0596_013:0455b17": "說一乘令修會性故是說之由也雖言教一亦即攝",
    "X29n0596_013:0455b18": "一切義次理一者既言法位常住知已故是理一即",
    "X29n0596_013:0455b19": "顯一切眾生本有此妙理也經文初二句正明理一",
    "X29n0596_013:0455b20": "次二句釋成釋初正中亦有兩番初通亦生佛對釋",
    "X29n0596_013:0455b21": "次單約眾生釋又初約人次約法初中二句同顯理",
    "X29n0596_013:0455b22": "一而初句為下作因謂常住之所以也不同位不常",
    "X29n0596_013:0455b23": "住同故常常故知位同也位謂地分處所也理體也",
    "X29n0596_013:0455b24": "釋云眾生正覺者釋是法也是法謂諸一切法雖多",
    "X29n0596_013:0455c01": "以類分之即佛及眾生亦世間出世間總名是法即",
    "X29n0596_013:0455c02": "十界也一如無二下釋住法位也即以法性真如為",
    "X29n0596_013:0455c03": "位以悉同在其中為位雖修未修隱顯之殊本分無",
    "X29n0596_013:0455c04": "更別也故淨名云眾生彌勒皆如也此即舉其性同",
    "X29n0596_013:0455c05": "為下相常之所以也下釋相常者向明性同今明相",
    "X29n0596_013:0455c06": "等先舉正覺住如性位故相常顯眾生性同故相亦",
    "X29n0596_013:0455c07": "常也下結以故是理一以性相皆同故也或云世間",
    "X29n0596_013:0455c08": "眾生可是常相常何有若信其性知相豈定無淨名",
    "X29n0596_013:0455c09": "云不生不滅是無常義例可知矣此正明理一無以",
    "X29n0596_013:0455c10": "事惑可以思之次下專約世間眾生釋也又前通修",
    "X29n0596_013:0455c11": "性此專約性(云云)但釋世間者前約縱人此約實法",
    "X29n0596_013:0455c12": "即九界實法即是是法也是法全是正因由是正之",
    "X29n0596_013:0455c13": "故故常住也以釋常住謂陰等法常住也其故然正",
    "X29n0596_013:0455c14": "由全是正因佛性先出其體然此以下釋常住義言",
    "X29n0596_013:0455c15": "六法者即五陰及神我也向舉三科今言六法此以",
    "X29n0596_013:0455c16": "大經因破邪計故有此言今從經言不即不離故言",
    "X29n0596_013:0455c17": "也然舉此六亦即攝三諦也文互舉正應云陰等正",
    "X29n0596_013:0455c18": "因不即不離復與修得緣了不即不離記云正因六",
    "X29n0596_013:0455c19": "法理是故不離但理故不即緣了與六亦復如是所",
    "X29n0596_013:0455c20": "以作偏說者以易顯故正本不離今加不即緣了不",
    "X29n0596_013:0455c21": "即今加不離故須各具方名盡理此即大經摸象之",
    "X29n0596_013:0455c22": "喻是故此六亦名正因同屬苦故亦名緣了兼惑業",
    "X29n0596_013:0455c23": "故此中須有通別二對別者六中行及神我是緣因",
    "X29n0596_013:0455c24": "種餘數及色是了因種識是正因種若通對者具如",
    "X29n0596_013:0456a01": "今文六法性得正與緣了一體無殊當知陰等即是",
    "X29n0596_013:0456a02": "常住此並是記中所釋所以更此釋者消文顯成常",
    "X29n0596_013:0456a03": "住義便故約義顯理一故定云說釋餘數及色為了",
    "X29n0596_013:0456a04": "因種恐誤今謂不即不離二義經中象喻佛性若別",
    "X29n0596_013:0456a05": "計六為佛性如盲各執一分為象此不即離六無象",
    "X29n0596_013:0456a06": "故不離各執六法非佛性故不即離六無別佛性故",
    "X29n0596_013:0456a07": "不離此明別非總是合論故云不即不離次約修性",
    "X29n0596_013:0456a08": "性故不離修故不即合論故云不即不離正顯三佛",
    "X29n0596_013:0456a09": "性故必六法總陰界入一切法皆即是於即是中有",
    "X29n0596_013:0456a10": "總有別今從總也須以大疏對會所未及也初釋世",
    "X29n0596_013:0456a11": "間常住世間所以常住只以佛即三性三性常住世",
    "X29n0596_013:0456a12": "間既即性故常住也以性常住故即理一次釋所以",
    "X29n0596_013:0456a13": "更此釋者消文顯成常住義便故約義顯理一故言",
    "X29n0596_013:0456a14": "釋成者舉昔施權釋成今顯實也言朗然者釋知字",
    "X29n0596_013:0456a15": "義即自證了故云朗朗然久暢但取自證於先故云",
    "X29n0596_013:0456a16": "久暢不論本及以昔此是未來佛章即例今懸指於",
    "X29n0596_013:0456a17": "當也物情即根鈍障重即五濁此並約昔四味中三",
    "X29n0596_013:0456a18": "以論不言圓也今古今諸釋皆云無名相中假名相",
    "X29n0596_013:0456a19": "說故云方便嘉祥非前言說及以神二種顯實理之",
    "X29n0596_013:0456a20": "上言說故言方便故知此經方便多種今謂雖云多",
    "X29n0596_013:0456a21": "種只是三種將顯其多塵滴而已注(云云)者意略如",
    "X29n0596_013:0456a22": "向。",
    "X29n0596_013:0456a23": "次頌現在中先與長行辨異言上文四者記云上文",
    "X29n0596_013:0456a24": "但三謂出世意開權顯實今既云四則上應云四總",
    "X29n0596_013:0456b01": "結也又有二不同一上先開次顯今先顯次開二者",
    "X29n0596_013:0456b02": "上顯實中但有教行今此理教或理行也不同無妨",
    "X29n0596_013:0456b03": "故不別云初意中亦說如是法專為說妙法而出世",
    "X29n0596_013:0456b04": "也佛乘約說即教約修即屬行只即具三人在其中",
    "X29n0596_013:0456b05": "次開權有照機施化於昔是施於今即是開也。",
    "X29n0596_013:0456b06": "次下是解釋迦章頌此文稍長諸釋各明起盡而意",
    "X29n0596_013:0456b07": "各自不同今未能會將從省便即為五別初再舉文",
    "X29n0596_013:0456b08": "標示章門上文無下次與長行略明闕具但舊以下",
    "X29n0596_013:0456b09": "三明古今料屬於此之由古舊為下四述古今料屬",
    "X29n0596_013:0456b10": "之相狀頌略中下五明今之所解釋於此五中各有",
    "X29n0596_013:0456b11": "其次三並有古今第五唯今而有略廣二也如此料",
    "X29n0596_013:0456b12": "目起盡稍易見也初者然法說中都約五佛以明開",
    "X29n0596_013:0456b13": "顯並有長行偈於是二中皆先四佛後明釋迦上來",
    "X29n0596_013:0456b14": "是四佛頌文已訖自下即當第二釋尊頌文故標云",
    "X29n0596_013:0456b15": "爾次闕具者如前所明五佛皆有六義約義雖齊有",
    "X29n0596_013:0456b16": "六就文仍影略互彰就其頌中釋尊具頌其六今語",
    "X29n0596_013:0456b17": "其文故前闕一而此具六所以然者正是當代化主",
    "X29n0596_013:0456b18": "將盡明此開顯方為後二周之本故也於後自顯此",
    "X29n0596_013:0456b19": "不繁述。",
    "X29n0596_013:0456b20": "次明由者即雙明古今二科於此之所由也有何所",
    "X29n0596_013:0456b21": "以並先述之置於此中故須明之於中有二初明述",
    "X29n0596_013:0456b22": "者之所以次明作者之所以初有五句初四記述之",
    "X29n0596_013:0456b23": "由後一正明述記之意由中上二句作者之勢數下",
    "X29n0596_013:0456b24": "二句學者之艱難以此故須先述記於此也撰齊集",
    "X29n0596_013:0456c01": "也前此中也至文謂至後入文及下譬文處也交加",
    "X29n0596_013:0456c02": "謂法譬文義相參會也問五佛長行偈頌並名法說",
    "X29n0596_013:0456c03": "並應為譬作本何故獨在釋尊頌文而並於此以科",
    "X29n0596_013:0456c04": "屬文之答固有深以何者釋尊當代化主舉餘四以",
    "X29n0596_013:0456c05": "助成故但約主則餘四助無不在矣故直約釋尊在",
    "X29n0596_013:0456c06": "於長行言之則為佛頌文所問若再言之則繁而不",
    "X29n0596_013:0456c07": "便佛意亦爾故長行略而頌文備以此之故古今皆",
    "X29n0596_013:0456c08": "於此中而科屬之(云云)下明作者之由者正由經意",
    "X29n0596_013:0456c09": "如此故不得不先科屬於此亦不得不有艱難也先",
    "X29n0596_013:0456c10": "正明其由頌上為成上根得悟解故本下為中下故",
    "X29n0596_013:0456c11": "此則法譬相因待故也後一句釋所以為本之義也",
    "X29n0596_013:0456c12": "此故是通明古今作釋皆於此先之所由不可獨言",
    "X29n0596_013:0456c13": "為近舊也大略且爾未暇委曲。",
    "X29n0596_013:0456c14": "次下是第四具述古今科屬之相狀即有二別先古",
    "X29n0596_013:0456c15": "後今初又有二先列述五家今謂以下次總結非起",
    "X29n0596_013:0456c16": "後正科屬也初中五家即有五別然五既並未當皆",
    "X29n0596_013:0456c17": "應辨述已非文中但明初後中三可例故略不言於",
    "X29n0596_013:0456c18": "後總結破之故也初家下出其名不知其人述非即",
    "X29n0596_013:0456c19": "有二別述中五譬一一皆須先點出譬文及對法說",
    "X29n0596_013:0456c20": "頌中之文準望後文亦自知所未暇也其所以但約",
    "X29n0596_013:0456c21": "譬者彼應具明但其所立譬名既非法義自懷故偏",
    "X29n0596_013:0456c22": "舉之則法譬但不當也後結明其過非既不爾故用",
    "X29n0596_013:0456c23": "也次瑤師中二先述其科法次述其會譬初中三意",
    "X29n0596_013:0456c24": "初標宗凡有以下是別其判始末以下後結歸宗初",
    "X29n0596_013:0457a01": "言四三只是三乘四法為對下故言四三也初中望",
    "X29n0596_013:0457a02": "於餘家仍有二意何者一者應別約釋迦而通約諸",
    "X29n0596_013:0457a03": "佛二者正應約頌而却從長行故是異於常也意者",
    "X29n0596_013:0457a04": "雖明諸佛同是顯實義故二者長行為本舉本則頌",
    "X29n0596_013:0457a05": "末其可知故以彼不明五佛及六義故次會譬者即",
    "X29n0596_013:0457a06": "明法譬相入故也不譬第三不得者也彼之意者蓋",
    "X29n0596_013:0457a07": "謂譬中文略故也餘義可知彼為極思於今未可在",
    "X29n0596_013:0457a08": "後自彰次述兩家大同少異初一但譬為名次五從",
    "X29n0596_013:0457a09": "法為稱初即今之總譬眾交如下經文長行偈頌所",
    "X29n0596_013:0457a10": "明是也餘五可知龍師數全同前名義小意其中有",
    "X29n0596_013:0457a11": "勝於前一者通勝謂譬法俱有義易會故二者別勝",
    "X29n0596_013:0457a12": "如初同是總譬而名義勝前故餘亦可知並未及悉",
    "X29n0596_013:0457a13": "而亦但為意解者所以總彰於後不欲繁文。",
    "X29n0596_013:0457a14": "下是第五述光宅中有二初述其科屬有人以下次",
    "X29n0596_013:0457a15": "廣辨其非初中十文一一皆有三意一舉此頌文二",
    "X29n0596_013:0457a16": "明其文所明義三明為下譬作本文十中初二則言",
    "X29n0596_013:0457a17": "頌上餘以但約當文及以頌下其故然者以頌與長",
    "X29n0596_013:0457a18": "行有此兩意故也宜善思之於次辨其非中有二初",
    "X29n0596_013:0457a19": "述他人評其有四失然有無下次今仍之汎明於六",
    "X29n0596_013:0457a20": "義初四失者然評家但明其義失不言其失數今文",
    "X29n0596_013:0457a21": "述已結云四失諸釋皆以評家但有前之二義從又",
    "X29n0596_013:0457a22": "十以下並屬今文並屬今文辨其失也所言四者皆",
    "X29n0596_013:0457a23": "謂前後大小有無引文四也今觀此四失並屬他人",
    "X29n0596_013:0457a24": "所評恐未開今家之意故既述他評有四失矣對之",
    "X29n0596_013:0457b01": "方云今無此四若爾則九與六及次三又為四失後",
    "X29n0596_013:0457b02": "所盡其用文釋成前九句非為四失數也謂不然者",
    "X29n0596_013:0457b03": "三今又字無所從來若其爾者初是文義不應失亦",
    "X29n0596_013:0457b04": "名文義料判次是法譬參差失三是大小相違失四",
    "X29n0596_013:0457b05": "是索單有無失何者初既言句次既言義豈非之義",
    "X29n0596_013:0457b06": "謂若隨經文義只應為九為六不應為十故之文義",
    "X29n0596_013:0457b07": "不應失文既雙標亦應兩釋而但釋六不釋於九其",
    "X29n0596_013:0457b08": "義易見文又自彰於後故也初言有人者謂於其時",
    "X29n0596_013:0457b09": "仍有此達識之人也評者平也亦品量也謂以處中",
    "X29n0596_013:0457b10": "言義而品量之使其所為事得平正故自字從言音",
    "X29n0596_013:0457b11": "通平去義其一也言十九者辨其所應之數相也具",
    "X29n0596_013:0457b12": "如諸釋本文只有一句及釋有過半紙每見說者或",
    "X29n0596_013:0457b13": "能敘致或不能者多矣其能被者從自困苦終無所",
    "X29n0596_013:0457b14": "益非直無益更翻被損由來不然而以為然徒為後",
    "X29n0596_013:0457b15": "學勞弊故也既爾今亦不能更繁紙墨故不述然也",
    "X29n0596_013:0457b16": "此文義皎然而覺者鮮都由不尋經之文義故致如",
    "X29n0596_013:0457b17": "之若細尋經文其失自彰化人評之良以是矣又既",
    "X29n0596_013:0457b18": "雙標不應單釋其一又初多而次少不應釋少而略",
    "X29n0596_013:0457b19": "多又十九全是曲彰其義不名為句此最不可故十",
    "X29n0596_013:0457b20": "九之言其非信矣今謂本正應言應有九句剩於十",
    "X29n0596_013:0457b21": "字蓋以後傳寫之誤故也斯理在足明矣但積滯難",
    "X29n0596_013:0457b22": "拔更以類而顯之即如丹丘大經疏中初標六句及",
    "X29n0596_013:0457b23": "後却指於前乃云十八句正由亦以是矣時之學者",
    "X29n0596_013:0457b24": "曾不思其可不唯以十八之言求其定實竟生穿鑿",
    "X29n0596_013:0457c01": "醉懷經文專務會其言數不知都無其理豈直無益",
    "X29n0596_013:0457c02": "損亦已其每至於此衰不能已今此十九興彼十八",
    "X29n0596_013:0457c03": "勢數一也此既不覺彼就能如然此評之意者謂若",
    "X29n0596_013:0457c04": "且隨當文科節則正應為九品不應為十以其第五",
    "X29n0596_013:0457c05": "第六於經只是一科同為第五免難索車譬也不應",
    "X29n0596_013:0457c06": "離以為二但合此二為一即是九也若開為二雖有",
    "X29n0596_013:0457c07": "其名終無其義故復貴云不體文意都由於此一言",
    "X29n0596_013:0457c08": "蔽諸無勞詞貴非直此文十九簡其倍一亦乃疏十",
    "X29n0596_013:0457c09": "八三分省二如此簡省其可類乎非直自幸亦為後",
    "X29n0596_013:0457c10": "之學者幸矣九句略爾次六義者義謂道理謂若尅",
    "X29n0596_013:0457c11": "實論其理類使上下相通則只應為此之六不得為",
    "X29n0596_013:0457c12": "十故也言自餘攝入等者謂攝向之所明應以九中",
    "X29n0596_013:0457c13": "第七六五八四科同入六中第五還說一乘義中故",
    "X29n0596_013:0457c14": "也此人意謂於文於義正應如此若直為十於文於",
    "X29n0596_013:0457c15": "義並不相當故為文義不應失此言正謂文之與義",
    "X29n0596_013:0457c16": "必雙在而文須除一義須去三則為應既不然故不",
    "X29n0596_013:0457c17": "應也上評其文義之失已竟下是明其仍復更有三",
    "X29n0596_013:0457c18": "失而此三者由初一失即有此三若必以此為今家",
    "X29n0596_013:0457c19": "之義者恐文三今又字無所從來如前略已明矣正",
    "X29n0596_013:0457c20": "以前失之上更有此等三失故加之以又矣不然終",
    "X29n0596_013:0457c21": "不可會宜審詳之若爾前評之言應實於此固其宜",
    "X29n0596_013:0457c22": "矣何更於斯此三失文一一皆有標釋結斥初標言",
    "X29n0596_013:0457c23": "參差者前後不齊之皃也下釋即具出其相狀法譬",
    "X29n0596_013:0457c24": "尚已參差況復領解因緣而能齊等下釋出其相狀",
    "X29n0596_013:0458a01": "及結責之具如記中未暇委論次相違中亦標釋結",
    "X29n0596_013:0458a02": "標者謂其論於譬文互相違也釋中具出三相亦未",
    "X29n0596_013:0458a03": "及曲辨具記中次有無者即約法譬論索車之有無",
    "X29n0596_013:0458a04": "也釋中具出有無之所以在文可知後結斥者文雖",
    "X29n0596_013:0458a05": "兩行義只是一若開為兩二俱不成有言無旨此昧",
    "X29n0596_013:0458a06": "之其故云殊不體也何者初行言志求謂大機發次",
    "X29n0596_013:0458a07": "行言曾聞謂障除由障除方動動由障除合二方成",
    "X29n0596_013:0458a08": "一義故今合為一文若離為二二俱不成焉得為十",
    "X29n0596_013:0458a09": "因文次第故於此結以責之顯成前初不應之義況",
    "X29n0596_013:0458a10": "三文一一皆有標釋結責分明而獨以此為第四失",
    "X29n0596_013:0458a11": "豈有是理幸除體之勿還同於所責總結今無四者",
    "X29n0596_013:0458a12": "由其頓科為十致此四失今為三節科文上下通會",
    "X29n0596_013:0458a13": "故無四失又非直頓科為十招此四過復由十中立",
    "X29n0596_013:0458a14": "名不當故致多失今非真節數不同於彼立名亦多",
    "X29n0596_013:0458a15": "與彼不同故又無其四失應知四夫三由謂為十及",
    "X29n0596_013:0458a16": "名兼又不明總此致四恩之既彰今無自顯彼有非",
    "X29n0596_013:0458a17": "但有四五即有六以其第三相違失中自復有三故",
    "X29n0596_013:0458a18": "即有六且從類聚言其四也然其諸失義之狀但熟",
    "X29n0596_013:0458a19": "尋今復正料其失之理自形未暇具委於此宜知之",
    "X29n0596_013:0458a20": "也。",
    "X29n0596_013:0458a21": "次下是今對前四失汎明六義者因向他評光宅四",
    "X29n0596_013:0458a22": "失對之明此頌文更有六義是所應明而彼不明明",
    "X29n0596_013:0458a23": "其非其但四失六更有此六失也或曰對四明六豈",
    "X29n0596_013:0458a24": "有以乎此固不無而知窂矣何者以向明其四失具",
    "X29n0596_013:0458b01": "含於六故也以其第三大小相違失中自復有三故",
    "X29n0596_013:0458b02": "即成六故其四共即有六失故今對之明此頌文更",
    "X29n0596_013:0458b03": "有此六種所應明義彼更不言非直有前六失亦更",
    "X29n0596_013:0458b04": "有此六種失也此有二意一者彰其四即是六二者",
    "X29n0596_013:0458b05": "彰其非直前六亦更有此六失合之乃有十二種失",
    "X29n0596_013:0458b06": "故其不可今前結無其四失即是無其六也今更出",
    "X29n0596_013:0458b07": "此六義即是更有六得要而言之對其有十二失今",
    "X29n0596_013:0458b08": "有十二種得其十二失都由其三謂十名不辨今不",
    "X29n0596_013:0458b09": "一時為十名有不同又有此辨由於此三故無十二",
    "X29n0596_013:0458b10": "失而有十二得也直得此要文縱不釋亦已足矣於",
    "X29n0596_013:0458b11": "中差別有三初二直與長行對辨次二法譬對明後",
    "X29n0596_013:0458b12": "二非復前二直約頌文彰其功用深遠則前四論文",
    "X29n0596_013:0458b13": "體後二彰文用此義最好而知者希於中一一皆須",
    "X29n0596_013:0458b14": "出所以所未暇也又應知此六皆對前失顯此正義",
    "X29n0596_013:0458b15": "又明其前六皆有此六名義最初對其第四第二對",
    "X29n0596_013:0458b16": "其第一此二既爾餘可例之未及具委知之且初一",
    "X29n0596_013:0458b17": "中先標同五但長行下正釋有無然前後皆言有六",
    "X29n0596_013:0458b18": "今此但言五者此深有以前約別的語現在二乘故",
    "X29n0596_013:0458b19": "此文通通寄未來凡夫人故言具六約通說無故言",
    "X29n0596_013:0458b20": "無者且約別說各有意故釋五互者以此互文彰其",
    "X29n0596_013:0458b21": "必等文不繁而理自明盡其要矣次次第中且從略",
    "X29n0596_013:0458b22": "頌廣中亦先開也此亦互彰為後譬作本故也易知",
    "X29n0596_013:0458b23": "故不釋也次開合下兩意明經體如是為順經文勢",
    "X29n0596_013:0458b24": "故須爾也言四譬舊本多爾即時多故為三記云四",
    "X29n0596_013:0458c01": "誤正應為三今謂準譬云文四義三今此三文亦含",
    "X29n0596_013:0458c02": "四義並得作三稍將便易次後兩義意最深遠理並",
    "X29n0596_013:0458c03": "彰於前後可以準釋定為應四句總譬合而不開五",
    "X29n0596_013:0458c04": "濁開而不合捨用等物亦開亦合不虗非開非合次",
    "X29n0596_013:0458c05": "又更明為對光宅彰其四之所以今謂四句因固當",
    "X29n0596_013:0458c06": "但正為順經體豈為光宅明其所以是所不用言本",
    "X29n0596_013:0458c07": "迹者此章釋向第五總別之義不得此章第五難解",
    "X29n0596_013:0458c08": "總即體用本迹別即權實以體用通權實故也如前",
    "X29n0596_013:0458c09": "體用漸頓義同思之即是此二非久遠也於中有雙",
    "X29n0596_013:0458c10": "標別釋其一易知可尋此頌少許經文體勢宏遠若",
    "X29n0596_013:0458c11": "是今騰出之豈不盡美意既多含未遑委悉注(云云)",
    "X29n0596_013:0458c12": "者意且略爾也。",
    "X29n0596_013:0458c13": "上來別述舊來五家科屬及辨非竟今謂以下是次",
    "X29n0596_013:0458c14": "總結不起後必須正科屬也於中有二初明迹門所",
    "X29n0596_013:0458c15": "說之體要若作以下次總結破前來諸師科屬並乖",
    "X29n0596_013:0458c16": "於要實是故皆不用也初中有三先通標初門所說",
    "X29n0596_013:0458c17": "之宗旨前直以下次別明三周所說之要意前法說",
    "X29n0596_013:0458c18": "下例初顯後所說之體則初言今謂者前之所談猶",
    "X29n0596_013:0458c19": "是帶附此正的彰於己意故云今謂大意者大略要",
    "X29n0596_013:0458c20": "意也雖五佛六義三周不同尅要而言唯開顯而已",
    "X29n0596_013:0458c21": "故云爾也何以明之經之明此經開示等也以下別",
    "X29n0596_013:0458c22": "明三周之要意大要雖如向說仍以根性不等故法",
    "X29n0596_013:0458c23": "譬等別以法從人能隨於所故有此之意也以下例",
    "X29n0596_013:0458c24": "初顯中後者前為起後後為顯前稱為本者良由於",
    "X29n0596_013:0459a01": "此不得不約不然之勢既爾料屬顯意一須準則準",
    "X29n0596_013:0459a02": "不可輙意此意正明科屬之所由也下明諸師所說",
    "X29n0596_013:0459a03": "並乖如向經之體勢故不可用於中三句初總舉前",
    "X29n0596_013:0459a04": "五家所說次總彰其乖於要為不用之所由後總結",
    "X29n0596_013:0459a05": "其既然故並不用初言三者皆言略初五也今謂三",
    "X29n0596_013:0459a06": "即初兩家義瑤師所明其法四而譬但三初師雖為",
    "X29n0596_013:0459a07": "五譬奪其兩義不成與之亦但三矣故此言三即初",
    "X29n0596_013:0459a08": "兩家義矣六即次十二其可知下通彰其過失大要",
    "X29n0596_013:0459a09": "有二初句不與三周正說文合次明不與領解文會",
    "X29n0596_013:0459a10": "略舉中周前後例爾故通三也以此之故故不可用",
    "X29n0596_013:0459a11": "大要如此將別屬對有所未及付待他時。",
    "X29n0596_013:0459a12": "上來第四章中初述舊科竟自下即是第五正自科",
    "X29n0596_013:0459a13": "屬於中應大為二今便為五初大約二以科屬若廣",
    "X29n0596_013:0459a14": "頌下次約四以科屬細汎更開以下三約十以科屬",
    "X29n0596_013:0459a15": "又一時下四更為三以科屬若承上下五總結束明",
    "X29n0596_013:0459a16": "前科屬之所以初約二者從向所明三周體例中起",
    "X29n0596_013:0459a17": "次為四者從初廣別中起次為十者從向廣別四章",
    "X29n0596_013:0459a18": "中起後更三者即通就前三開合以起皆有所以於",
    "X29n0596_013:0459a19": "後自明初中有三初總標其數二行以下次出其二",
    "X29n0596_013:0459a20": "名體今約以下三釋初總文義於次名相之中所以",
    "X29n0596_013:0459a21": "初名略總次名廣別者謂相待對之言也以對廣別",
    "X29n0596_013:0459a22": "故名總略六義且二故名為略具頌六義故名為廣",
    "X29n0596_013:0459a23": "又略是要義文簡而義備故是要也廣是備義文義",
    "X29n0596_013:0459a24": "二俱足故是廣備義總別有二義一是略廣之異名",
    "X29n0596_013:0459b01": "略廣之義即總別之義也二者總是通義別是異義",
    "X29n0596_013:0459b02": "通謂義通而文局異謂文義俱不同此且一往然此",
    "X29n0596_013:0459b03": "二義不得相離故合言之前釋六義中第五義及此",
    "X29n0596_013:0459b04": "後釋略頌下喻品中釋總喻三處具明於文自見不",
    "X29n0596_013:0459b05": "俟此繁於三別明總義本中有標釋結易見可尋以",
    "X29n0596_013:0459b06": "下第二為四義者即於向第二別中開出有標釋出",
    "X29n0596_013:0459b07": "狀最後總結於名相中於上有六為下有四在文可",
    "X29n0596_013:0459b08": "尋次下第三約為十者於向廣別四中開出文亦有",
    "X29n0596_013:0459b09": "標釋出名狀略不結也於釋出中即有十別於其十",
    "X29n0596_013:0459b10": "中一一皆有其三謂舉文明義為本也唯不虗中略",
    "X29n0596_013:0459b11": "不舉文亦並易見可尋以下第四又更大為三者此",
    "X29n0596_013:0459b12": "是大師說時又更為此一勢以復有此一義故也簡",
    "X29n0596_013:0459b13": "異於前故云又一此意正明略總廣別皆不虗故也",
    "X29n0596_013:0459b14": "以下是第五總結束明前三節科屬之所以也初具",
    "X29n0596_013:0459b15": "騰前三節明其所以後總結並為順經三說體勢故",
    "X29n0596_013:0459b16": "須有此三以科屬非無所以為趣爾也既有四節而",
    "X29n0596_013:0459b17": "言三者全云非通首未盛用故不論也(云云)然科此",
    "X29n0596_013:0459b18": "頌文四節初後則通中間二別唯於廣別文中出故",
    "X29n0596_013:0459b19": "今更依文而通融之初大為二疏文初節是也亦大",
    "X29n0596_013:0459b20": "為三疏文第四節是亦大為五如文總一別四是也",
    "X29n0596_013:0459b21": "亦大為七如文總一別六是也亦大為十一如文總",
    "X29n0596_013:0459b22": "一別十是也亦得大為十二總別各六是也直依疏",
    "X29n0596_013:0459b23": "數文極於此其中文有通局義則遍於三周不然不",
    "X29n0596_013:0459b24": "名周矣然文有三一是正文謂開顯等二是義文文",
    "X29n0596_013:0459c01": "顯於此意密於彼三者亦無義文但於正文而含其",
    "X29n0596_013:0459c02": "義此則唯論義也故疏前二皆言文義第三但言無",
    "X29n0596_013:0459c03": "文即明義不無故也此義亦要於後自見此前諸義",
    "X29n0596_013:0459c04": "綰涉處多大略且爾未及周悉知之。",
    "X29n0596_013:0459c05": "前四章竟自下即是第五正釋頌文先釋略中長行",
    "X29n0596_013:0459c06": "無略說此頌中有者為欲與不譬作本故也必先實",
    "X29n0596_013:0459c07": "者正為下總作本明昔從實以施權故也初頌實中",
    "X29n0596_013:0459c08": "經文初一句總次三句別文釋先標具四一次正消",
    "X29n0596_013:0459c09": "文顯其四顯實必須有四故文雖窄而有四義次正",
    "X29n0596_013:0459c10": "消文初釋總次釋別以顯四初總中十四句初牒文",
    "X29n0596_013:0459c11": "次略釋次重顯後結示既云同諸佛之是何者是所",
    "X29n0596_013:0459c12": "同之是故重顯之謂同以等是也結示總者對次四",
    "X29n0596_013:0459c13": "別也次別中初安隱二字對理一先牒次釋復結釋",
    "X29n0596_013:0459c14": "中涅槃是安隱法秘藏是安隱義結是究竟所住之",
    "X29n0596_013:0459c15": "處佛自住等顯佛意復結此是無始本有天分故是",
    "X29n0596_013:0459c16": "理佛與眾生皆同非直同有正今同得故是一合而",
    "X29n0596_013:0459c17": "言之故云理一眾生即是有此一理之人故是人一",
    "X29n0596_013:0459c18": "種種與佛道俱是所行故屬行然佛道有通別行亦",
    "X29n0596_013:0459c19": "有通別也(云云)種種本為於佛道故即一上並所宣",
    "X29n0596_013:0459c20": "示此是能宣示故教所既並一能故不異故皆一也",
    "X29n0596_013:0459c21": "釋權中言權智者於佛皆是同體之權也此能知之",
    "X29n0596_013:0459c22": "總也眾生是所知也性欲即三教四悉之機雖略言",
    "X29n0596_013:0459c23": "十義實三方便說即應起施設權能被之權方謂五",
    "X29n0596_013:0459c24": "乘七方便也稱機即各得四悉之利益也總而言之",
    "X29n0596_013:0460a01": "但言觀喜。",
    "X29n0596_013:0460a02": "上消文竟二偈以下總以結歎兼顯略總之義初四",
    "X29n0596_013:0460a03": "字舉文次四字歎功能次四字出能事下八字結功",
    "X29n0596_013:0460a04": "能故稱下明二義何者一化之能事不出開顯此一",
    "X29n0596_013:0460a05": "而含二義謂但舉今開顯即具昔之施隱一化之事",
    "X29n0596_013:0460a06": "雖廣不出於此不然不盡故無始即初施張要終即",
    "X29n0596_013:0460a07": "復開會聲迦疋云空也謂始終無不盡也本或作源",
    "X29n0596_013:0460a08": "正應作無邇進之始也略是要也總是椀也言此頌",
    "X29n0596_013:0460a09": "義若是此略即總故是兼明於二義矣。",
    "X29n0596_013:0460a10": "次釋廣中有曰初標章次簡顯三科其六四消其文",
    "X29n0596_013:0460a11": "初可知舊以最下述簡不用顯今所用義如前後所",
    "X29n0596_013:0460a12": "明初曰以下正科出其六義科六義中初云頌上五",
    "X29n0596_013:0460a13": "濁開三者有本頌上五濁障開三今應謂不用開三",
    "X29n0596_013:0460a14": "二字次云施方便者有本云頌上為五濁故開三今",
    "X29n0596_013:0460a15": "謂此並不可對下顯實只應云頌上開三皆後傳寫",
    "X29n0596_013:0460a16": "誤。",
    "X29n0596_013:0460a17": "初曰行下是曰隨科消釋於中有三初標起上文下",
    "X29n0596_013:0460a18": "次與長行對會此又為下三正科釋標起既但言五",
    "X29n0596_013:0460a19": "濁故前不應云開三又此偈文若望長行正當次第",
    "X29n0596_013:0460a20": "若於總頌中即與次乖次方開顯故次對會中先對",
    "X29n0596_013:0460a21": "會文不齊次對會意平等今觀此二文似不次第初",
    "X29n0596_013:0460a22": "文應在所見五濁文下安之次意應在後起大悲文",
    "X29n0596_013:0460a23": "中安之於此甚不次便或別有意宜審詳之初之三",
    "X29n0596_013:0460a24": "文至文更釋。",
    "X29n0596_013:0460b01": "次會意中初出兩異出世本下會通意明互舉意並",
    "X29n0596_013:0460b02": "同也(云云)次又為三下科三章者聖無不通故云能",
    "X29n0596_013:0460b03": "見能必有所故言所既見已同體弘濟故須應起初",
    "X29n0596_013:0460b04": "釋能中初通次消文次別釋疑初通有三初通明能",
    "X29n0596_013:0460b05": "所寂照能也群機所也下約頓漸以彰差別皆先所",
    "X29n0596_013:0460b06": "次能下總結會經文總前通別也言于時者即前通",
    "X29n0596_013:0460b07": "中所明也別釋疑中先疑問佛有五肉眼見障內亦",
    "X29n0596_013:0460b08": "麤色天眼見障外亦細色慧眼見空理法眼見一切",
    "X29n0596_013:0460b09": "佛眼則圓見今先舉二已次應云今是照機正應用",
    "X29n0596_013:0460b10": "法眼云何言佛眼此疑言說與義理乖故也釋中一",
    "X29n0596_013:0460b11": "明圓勝能兼具故次明四皆即佛故此即待絕兩義",
    "X29n0596_013:0460b12": "也釋此經始末皆言佛眼佛知見不言自餘意者並",
    "X29n0596_013:0460b13": "是向者第二絕待意也然佛眼以妙智為體意眼一",
    "X29n0596_013:0460b14": "切眾生皆同一妙智慧故始末皆言佛眼佛知見也",
    "X29n0596_013:0460b15": "(云云)之意略爾然諸經論或說五或說十五已如前",
    "X29n0596_013:0460b16": "十者華嚴云一是肉眼見一切色二是天眼見諸眾",
    "X29n0596_013:0460b17": "生死此生彼三是慧眼見諸眾生諸根差別四法眼",
    "X29n0596_013:0460b18": "見諸法真實之相五是佛眼見十方六道六是智眼",
    "X29n0596_013:0460b19": "分別了智一切種法七是明眼謂見一切諸佛光明",
    "X29n0596_013:0460b20": "八出生死眼見涅槃法九無礙眼見一切法無有障",
    "X29n0596_013:0460b21": "礙十是普眼謂見法界平等法門有人會云初一是",
    "X29n0596_013:0460b22": "前肉眼亦兼天眼能見麤細遠近是天眼故以次是",
    "X29n0596_013:0460b23": "前天眼三五六八九此六是前法眼亦屬天肉二眼",
    "X29n0596_013:0460b24": "第四法眼是前慧眼見其諦故第十普眼是前佛眼",
    "X29n0596_013:0460c01": "普見平等法界故彼所以如此會者意以經論多說",
    "X29n0596_013:0460c02": "五少說故會十歸五但是略廣異耳所以多說五者",
    "X29n0596_013:0460c03": "意謂為對人天二乘菩薩佛故又約所顯能者初二",
    "X29n0596_013:0460c04": "緣生也次三三諦也大略如此非此中意不在繁廣",
    "X29n0596_013:0460c05": "於次正頌所見濁中應知此法說中通義有十現文",
    "X29n0596_013:0460c06": "且三三者諸佛頌中釋迦長行偈頌三也然此三文",
    "X29n0596_013:0460c07": "非直經文不同疏釋義亦有異何者且經異者釋迦",
    "X29n0596_013:0460c08": "長行標列通別名數頌中二文但有其義並不標列",
    "X29n0596_013:0460c09": "又初釋尊長行有四謂數名體結釋諸佛頌中亦曰",
    "X29n0596_013:0460c10": "謂總明障大別明障三權說少以治濁終為說一令",
    "X29n0596_013:0460c11": "歸大今此釋尊頌中有三謂能所興悲又初釋尊長",
    "X29n0596_013:0460c12": "行有列名體狀諸佛頌中但約眾生以諸釋尊頌中",
    "X29n0596_013:0460c13": "唯約六道以辨此三經之不同也疏釋異者釋初直",
    "X29n0596_013:0460c14": "依法經釋其名體及諸門通料簡釋諸佛頌中初直",
    "X29n0596_013:0460c15": "約其義消其文已然後廣解眾生之義今此頌中即",
    "X29n0596_013:0460c16": "先約文明五義已然後廣解六道之義所以然者以",
    "X29n0596_013:0460c17": "三處文皆有眾生之言初二但言眾生第三則加六",
    "X29n0596_013:0460c18": "之以道初文則以通名當其五中別一次則約初其",
    "X29n0596_013:0460c19": "別通論其五後則通約六道以論五濁人前釋諸佛",
    "X29n0596_013:0460c20": "頌中廣解眾生未明六道今此頌中則廣解六道不",
    "X29n0596_013:0460c21": "復更言眾生此釋義之異也得此諸意乃可略會此",
    "X29n0596_013:0460c22": "文體勢不然不知以何明義疏前文文今但頌數名",
    "X29n0596_013:0460c23": "體三者次第所明何正應於此所見五濁文下安之",
    "X29n0596_013:0460c24": "全云經無唱數但有體相若兼而言之只可及其列",
    "X29n0596_013:0461a01": "名仍又不足現名唯有眾生與邪見故準此只應云",
    "X29n0596_013:0461a02": "今但頌名體二而云三者傳寫之誤故也今謂此中",
    "X29n0596_013:0461a03": "具有三義人自不見而謂文無良由不得向來所明",
    "X29n0596_013:0461a04": "經之與疏之意故致斯惑得則不至於是矣何者所",
    "X29n0596_013:0461a05": "見六道眾生即是總唱其數及以名也故前諸佛章",
    "X29n0596_013:0461a06": "中正以眾生為總明也故疏從貧窮下方名為眾生",
    "X29n0596_013:0461a07": "濁意正指初四字即總標名數明矣又共道眾生是",
    "X29n0596_013:0461a08": "人五濁是人上過患今言六道眾生即數名也下五",
    "X29n0596_013:0461a09": "直是別明其五體狀也不得誤通為別以眾生為其",
    "X29n0596_013:0461a10": "一數則與疏文不相應甚矣故只一言即兼數名總",
    "X29n0596_013:0461a11": "別二種五也故知依文但二約義兼三此是得文之",
    "X29n0596_013:0461a12": "精要信為妙達而謬謂不然者自是不達之甚之矣",
    "X29n0596_013:0461a13": "於釋此文有二初通釋五濁次別釋六道經約六道",
    "X29n0596_013:0461a14": "眾生以五濁五濁是文之宗主故先明之然方便消",
    "X29n0596_013:0461a15": "六道之文即却釋數之釋也又初約體相略釋次都",
    "X29n0596_013:0461a16": "就名數廣釋以六道眾生正是五濁之所依故也又",
    "X29n0596_013:0461a17": "六道總五也下是其別也先釋其別次釋其總也如",
    "X29n0596_013:0461a18": "此諸意可以思之初正釋五中初言眾生濁者眾生",
    "X29n0596_013:0461a19": "名通只為貧無福慧成也濁無福慧是貧窮之由也",
    "X29n0596_013:0461a20": "無福故貧無慧故窮以此故為濁障也只是一句但",
    "X29n0596_013:0461a21": "應牒已判為眾生濁而更言半行者後人誤以加也",
    "X29n0596_013:0461a22": "都有九字為簡上四字是總名數故以下一句別為",
    "X29n0596_013:0461a23": "其一後人不達此意便加半行不知其意又不知無",
    "X29n0596_013:0461a24": "體何者九字非半行並奪上見字乃成此言體則諸",
    "X29n0596_013:0461b01": "無所成縱以為半行何不從六道下牒文故知意如",
    "X29n0596_013:0461b02": "前又例下四唯煩惱向言一行餘並不言數故此只",
    "X29n0596_013:0461b03": "應牒已便即判之不應更言半行令諸義懷宜善思",
    "X29n0596_013:0461b04": "之命濁即眾生之壽命也生死險道有通有別即皆",
    "X29n0596_013:0461b05": "險惡道別即三惡四趣連持不絕故是命以險故是",
    "X29n0596_013:0461b06": "濁也煩惱濁亦是眾生之煩惱也深著即癡愛具五",
    "X29n0596_013:0461b07": "鈍使故是煩惱以深故是濁也劫濁亦是眾生過此",
    "X29n0596_013:0461b08": "時也不求佛法無感佛緣如此之時故是濁也言大",
    "X29n0596_013:0461b09": "勢者佛有十力四無畏十八不共也下文有大力勢",
    "X29n0596_013:0461b10": "也斷苦法即定慧也見濁亦眾生之牒解既云邪見",
    "X29n0596_013:0461b11": "具五利故即是見以深入故是濁合論故云見濁五",
    "X29n0596_013:0461b12": "勢即日中曰大耶過不識心道以此苦因而求樂果",
    "X29n0596_013:0461b13": "次重釋中諸即五見領納執著名為愛愛故有苦然",
    "X29n0596_013:0461b14": "愛有五謂苦槃捨憂喜今為深著故即苦受此是苦",
    "X29n0596_013:0461b15": "因還得苦果非能免因故不可得故大經云因果俱",
    "X29n0596_013:0461b16": "菩謂諸外道也。",
    "X29n0596_013:0461b17": "上釋五濁竟普曜以下是次釋六道也所以更却釋",
    "X29n0596_013:0461b18": "者以義應故雖通別雙舉前已釋其通竟今但解其",
    "X29n0596_013:0461b19": "別也文雖稍廣義要有五初明六道因緣是約因釋",
    "X29n0596_013:0461b20": "又云以下次明六道果報是果約報釋次翻名釋義",
    "X29n0596_013:0461b21": "三約名義釋阿含以下四明其行是約要行釋亦是",
    "X29n0596_013:0461b22": "對所以顯能前是以下五是總結前四以顯二要初",
    "X29n0596_013:0461b23": "中有二初經說次明論異初中有二初明五道因果",
    "X29n0596_013:0461b24": "次三乘因果應是相從而來亦互相顯亦明世出世",
    "X29n0596_013:0461c01": "開皆從因緣生也初中先舉果徵因言五道者五六",
    "X29n0596_013:0461c02": "趣道大同小異當會釋之(云云)前及此文明六下文",
    "X29n0596_013:0461c03": "或五或六餘經亦爾於後自會道之與趣雖有通別",
    "X29n0596_013:0461c04": "今既舉因已徵因宜從果也源來者因也既有果必",
    "X29n0596_013:0461c05": "有因故舉果以徵因謂從何因緣而來至於五處果",
    "X29n0596_013:0461c06": "也或云五道即因今謂原來方是因也下釋出之如",
    "X29n0596_013:0461c07": "文此皆果因相當也下是次明無此世間五趣因果",
    "X29n0596_013:0461c08": "即是出世三乘因果五是能障三是能治既並緣生",
    "X29n0596_013:0461c09": "故可治滅(云云)亦是舉無以顯有也言五趣者還是",
    "X29n0596_013:0461c10": "五道但通能所前對因道即是果此對果趣應在因",
    "X29n0596_013:0461c11": "五陰果也六衰通於能所能即六塵所即六根既即",
    "X29n0596_013:0461c12": "舉十二界在其中即無三界生死因果故即涅槃次",
    "X29n0596_013:0461c13": "即志求作佛故即得佛果記此亦通於權實(云云)下",
    "X29n0596_013:0461c14": "明論中說異先舉論說次結明前明十惡為地獄因",
    "X29n0596_013:0461c15": "此但明一故是異也若欲會者前明十者通舉其中",
    "X29n0596_013:0461c16": "一一皆是故此更別顯前之意也又明一惡即具於",
    "X29n0596_013:0461c17": "十乃具一切不但十也故皆是因一趣既爾餘趣例",
    "X29n0596_013:0461c18": "然略舉其一餘可準知。",
    "X29n0596_013:0461c19": "次約果報釋者此復有二一明果報用次明果地性",
    "X29n0596_013:0461c20": "用言又云者應猶是前論釋故也初總標云自爾謂",
    "X29n0596_013:0461c21": "任運而能非使之然故云爾也實猶前因所致直就",
    "X29n0596_013:0461c22": "現果不言往因故云自爾不然便同無因非佛宗旨",
    "X29n0596_013:0461c23": "下次釋出即有五別鬼非直來亦能種種變化人中",
    "X29n0596_013:0461c24": "三事有標釋言人中有如此類非謂盡然言解脫即",
    "X29n0596_013:0462a01": "涅槃也此名則通達分即別記云所脩善根不住生",
    "X29n0596_013:0462a02": "死名為達分得正決定即初果也天中自然如次廣",
    "X29n0596_013:0462a03": "釋故略但注(云云)上是業用竟下明報地性用者報",
    "X29n0596_013:0462a04": "地雖別性中而各互具然並體中功能故是性用文",
    "X29n0596_013:0462a05": "有三句初明最下具上四因果次明最上具下四因",
    "X29n0596_013:0462a06": "果三結上下例明中間皆爾一一皆具三道略言只",
    "X29n0596_013:0462a07": "是因果在文分明既言不現行故是性中種子具足",
    "X29n0596_013:0462a08": "有也小乘不言種子如何此論既作是說亦是諸部",
    "X29n0596_013:0462a09": "不同不可一向然應通於三界而但言欲界者只應",
    "X29n0596_013:0462a10": "是略或別有意此二文前釋不思議中略引已此是",
    "X29n0596_013:0462a11": "小教所明尚爾況復大教正由此性故可修致如此",
    "X29n0596_013:0462a12": "難思豈不信修思之思之。",
    "X29n0596_013:0462a13": "次下第三釋名義也前但約五人此一科具釋其六",
    "X29n0596_013:0462a14": "乃是正消經文六道之言也初地獄中先翻名釋義",
    "X29n0596_013:0462a15": "次簡非實數三簡是非四明可不初翻釋中泥梨新",
    "X29n0596_013:0462a16": "云那落迦亦捺落迦亦阿鼻上二名翻釋稍別略如",
    "X29n0596_013:0462a17": "上文若阿鼻者此云無間有五如別(云云)亦無有等",
    "X29n0596_013:0462a18": "文中所釋雖廣更須和會未及也言早下者眾生界",
    "X29n0596_013:0462a19": "中最下劣故言隨落者中陰以下總是釋其義也此",
    "X29n0596_013:0462a20": "言人中生彼之形狀也言無赦者捨也自業所致無",
    "X29n0596_013:0462a21": "能放捨故也次非實數者亦自業感見如是事次簡",
    "X29n0596_013:0462a22": "是非者此就形也初則猶是人形及受苦非復人形",
    "X29n0596_013:0462a23": "類也如此解者全云此四字甚無意旨應傳寫之剩",
    "X29n0596_013:0462a24": "今謂上是辨形聞是辨謂如此罪人言語有可解不",
    "X29n0596_013:0462b01": "可解者釋云初未受罪之時言語皆正可解若當受",
    "X29n0596_013:0462b02": "罪苦之時即不可復解故也可知標中稍脫略此乃",
    "X29n0596_013:0462b03": "不足何謂為剩次釋畜生即此方言出梵名文有三",
    "X29n0596_013:0462b04": "釋皆諸經論中有初言畜生者義取畜養之義類如",
    "X29n0596_013:0462b05": "此方六畜之義此局未盡而以二旁釋者旁非畜義",
    "X29n0596_013:0462b06": "其與名相稱此是舊譯不功故也新云旁生正二旁",
    "X29n0596_013:0462b07": "義相應也行字呼平通去其義可知釋次義中有標",
    "X29n0596_013:0462b08": "有釋有簡顯實化第三義中亦有標釋辨其初後同",
    "X29n0596_013:0462b09": "異言聖語者聖者正也皆能同人間正言語也後因",
    "X29n0596_013:0462b10": "而不能也鬼言闍梨哆者梵言薜茘哆恐本是閇後",
    "X29n0596_013:0462b11": "學誤為闍此云餓鬼然鬼名則通有多別類具如施",
    "X29n0596_013:0462b12": "食經中有三十餘部(云云)今言祖父者舊所譯也次",
    "X29n0596_013:0462b13": "釋義初通次別初為祖文者祖者始也初為後者祖",
    "X29n0596_013:0462b14": "宗後從於初亦受此名例如此方高曾等也若此方",
    "X29n0596_013:0462b15": "者天曰神地曰祇人死曰鬼鬼者歸也從虗無氣上",
    "X29n0596_013:0462b16": "來却歸其處故也從又以下即釋別也以餓簡別餘",
    "X29n0596_013:0462b17": "故也以二因緣故名餓鬼故食經中廣辨其狀未及",
    "X29n0596_013:0462b18": "具述也次釋人中初翻為意釋有三義在文可知初",
    "X29n0596_013:0462b19": "云頂生即金輪王十善化世故三皆云善也若依此",
    "X29n0596_013:0462b20": "方人者忍也能安於道忍耐於情故名為人次釋修",
    "X29n0596_013:0462b21": "羅此應在前何故於此或是趣爾或經論中有此次",
    "X29n0596_013:0462b22": "第或其一分屬天趣攝故也新云阿素落文中翻釋",
    "X29n0596_013:0462b23": "三義言非天者形行皆異於天故也其三義中初言",
    "X29n0596_013:0462b24": "非次言不後言無皆是阿字之義短聲呼也亦如上",
    "X29n0596_013:0462c01": "文已釋天者梵言提嚩(房可反)此翻為天文中所釋稍",
    "X29n0596_013:0462c02": "似難見準義體勢應先雙標謂天者天然自然之義",
    "X29n0596_013:0462c03": "亦名為勝義文脫亦名字樂勝以下釋先以二事釋",
    "X29n0596_013:0462c04": "勝義謂樂身即心身也眾事以下總結心身一切眾",
    "X29n0596_013:0462c05": "事皆勝餘趣故名為勝常以以下次釋自然謂常在",
    "X29n0596_013:0462c06": "有自然光明照曜故名天然從又以下一字恐後傳",
    "X29n0596_013:0462c07": "剩誤應不用也。",
    "X29n0596_013:0462c08": "上釋六道名義已竟下是第四約要行釋初通明六",
    "X29n0596_013:0462c09": "趣心行次別明心行三雙結勸修初雙標假實亦名",
    "X29n0596_013:0462c10": "人法也上既言假名下故是實實法法即色心也而",
    "X29n0596_013:0462c11": "言界者色心差別不同即所依之境也或既蘊處界",
    "X29n0596_013:0462c12": "之義也五趣下明假實和合故得總名為眾生即心",
    "X29n0596_013:0462c13": "行與法合也若眾生下別顯五趣差別之稱仍有四",
    "X29n0596_013:0462c14": "句不善心境亦因果即三惡趣也次句善心行為因",
    "X29n0596_013:0462c15": "感果即人天也次二句者全云勝即人天鄙即餘趣",
    "X29n0596_013:0462c16": "也今謂前善惡二句六趣已盡今更以此二句言之",
    "X29n0596_013:0462c17": "何為固不然矣今謂趣超出三界有漏與無漏界俱",
    "X29n0596_013:0462c18": "鄙心即前善惡有漏窒塞非道故名為鄙鄙亦耻也",
    "X29n0596_013:0462c19": "總結勸者種種界不出善不善出世間也善達如是",
    "X29n0596_013:0462c20": "界以修善除不善修出世除世間此義盡矣不同諸",
    "X29n0596_013:0462c21": "釋可以思之。",
    "X29n0596_013:0462c22": "下是第五總結彰前所釋要是二義前因緣者指前",
    "X29n0596_013:0462c23": "三段也次言似者且是經中約心以言不同尋常訖",
    "X29n0596_013:0462c24": "前事以明觀故云似也記云前因緣中亦可具有四",
    "X29n0596_013:0463a01": "意五道不同即世界人是所為惡是所破天即第一",
    "X29n0596_013:0463a02": "義後似觀者從心判義義當觀心今謂前長行五濁",
    "X29n0596_013:0463a03": "為三悉所治然後說第一義今此既頌前為四亦難",
    "X29n0596_013:0463a04": "會以能所俱不成故又前諸佛頌五濁中四文即當",
    "X29n0596_013:0463a05": "四義亦以前三是障是治是三悉第四為實第一義",
    "X29n0596_013:0463a06": "也今此文前大科有四義初總明因緣兼舉出世顯",
    "X29n0596_013:0463a07": "於世間即世界次明二用況顯深可信慕即為人次",
    "X29n0596_013:0463a08": "辨名義六趣差別有為有漏深可厭患即對治此三",
    "X29n0596_013:0463a09": "並是所除第四令善觀察善以不善達於勝鄙去鄙",
    "X29n0596_013:0463a10": "從勝證第一義即四竟矣前來總有三處皆約權實",
    "X29n0596_013:0463a11": "合論四意今此一往從權通說四意若以義權亦全",
    "X29n0596_013:0463a12": "通實何者初中既明五道三乘及成佛因緣即十界",
    "X29n0596_013:0463a13": "義也次約二用明不思議即可以況顯大乘十界義",
    "X29n0596_013:0463a14": "也次明六道名義既爾況餘四聖名義難思第四既",
    "X29n0596_013:0463a15": "言善不善勝鄙種種諸界任自通於十界故最初於",
    "X29n0596_013:0463a16": "五三後仍明三乘正以通顯之義明矣故前三處皆",
    "X29n0596_013:0463a17": "約權實合明四意今此寄於權四通明實之四矣前",
    "X29n0596_013:0463a18": "三初一即前二智長行文未釋不思議也前三世間",
    "X29n0596_013:0463a19": "三義第四結況第一義也此文異於尋常正以結撮",
    "X29n0596_013:0463a20": "於前三故有斯異此意深遠宜善思之不得還作尋",
    "X29n0596_013:0463a21": "常知見且略如是未及周備次起悲心即除濁也言",
    "X29n0596_013:0463a22": "能所見者起悲之由也勳是擊發義悲是能發心等",
    "X29n0596_013:0463a23": "即所發也文具三業施設等義雖通三對前二故別",
    "X29n0596_013:0463a24": "當語業今昔開閇一化始終咸在其中標取次文成",
    "X29n0596_013:0463b01": "此中義如此之釋不可更有。",
    "X29n0596_013:0463b02": "次言頌施方便者從昔為名此正是開但敘昔施即",
    "X29n0596_013:0463b03": "是今之開也常須此意勿失宗也次明初文又三者",
    "X29n0596_013:0463b04": "文雖二義要唯二義謂初正也次二是息化之由正",
    "X29n0596_013:0463b05": "也言大者即今妙也初即擬此妙也然者大事而出",
    "X29n0596_013:0463b06": "故也言擬宜者即下文云方宜救濟也下正依此義",
    "X29n0596_013:0463b07": "而言今從彼文以立此名必以此者同體法爾諸佛",
    "X29n0596_013:0463b08": "皆故慎本誓願故以無此機故息也此初擬宜之文",
    "X29n0596_013:0463b09": "疏釋稍廣尋聽說釋竟不知說釋何義於經於疏並",
    "X29n0596_013:0463b10": "未能會良以無其宗主故也今先依疏科自以會經",
    "X29n0596_013:0463b11": "次會疏文之所釋初者經初一句即擬宜時處次一",
    "X29n0596_013:0463b12": "行一句即正明擬宜於此正中復二初一句總次一",
    "X29n0596_013:0463b13": "行別約科自入經略爾次就疏文者初是釋時處從",
    "X29n0596_013:0463b14": "感樹恩下是釋正中總擬宜過去因果下是釋正中",
    "X29n0596_013:0463b15": "別所擬宜初釋時處即有二別初釋時事釋者下次",
    "X29n0596_013:0463b16": "釋處初時即釋始之一字初簡理事亦簡自顯他至",
    "X29n0596_013:0463b17": "理如空非三世攝何有其時約事修得故有其時性",
    "X29n0596_013:0463b18": "既無方脩得亦何有定就化他邊故有其時此並約",
    "X29n0596_013:0463b19": "無論有不思議時也為化下結明今意正言化物最",
    "X29n0596_013:0463b20": "初之時故言始也為者施也起也從體起用施為化",
    "X29n0596_013:0463b21": "物大有五時今語其初故云爾也此即為物示成時",
    "X29n0596_013:0463b22": "也。",
    "X29n0596_013:0463b23": "下釋其處即道場也於中有場有樹二俱是處故也",
    "X29n0596_013:0463b24": "言事解者對次觀行約所求法以釋故言事也道即",
    "X29n0596_013:0463c01": "佛知見也脩治即是能得之方謂脩開示悟入之行",
    "X29n0596_013:0463c02": "也得即是正約開示悟入至極也並依於此處得道",
    "X29n0596_013:0463c03": "之場故云道場廣如淨名流中所釋未能具敘可以",
    "X29n0596_013:0463c04": "意道樹者此處有樹處在樹下此樹屬處又對次二",
    "X29n0596_013:0463c05": "能故先合釋二所也並所從能依從於正世後於道",
    "X29n0596_013:0463c06": "為名故也就事以論此處及樹並廣如西域記此未",
    "X29n0596_013:0463c07": "能具知之應知時處通於權實今既以大擬宜故須",
    "X29n0596_013:0463c08": "實即是妙時處也。",
    "X29n0596_013:0463c09": "上時處竟下是釋其正中之初總也文含能所為向",
    "X29n0596_013:0463c10": "已釋其二所竟下直釋其二能謂觀與經行也於中",
    "X29n0596_013:0463c11": "初承向文勢且約事解次約所表釋初中先別釋觀",
    "X29n0596_013:0463c12": "行次合明其意且經意者前表自證於體故言坐此",
    "X29n0596_013:0463c13": "明從體起用利他故言觀行樹有覆蔽之恩地有安",
    "X29n0596_013:0463c14": "止之德並是得道之勝緣故須觀念意在何之道成",
    "X29n0596_013:0463c15": "以下是其意也道成由之將報復也賽即酬報澤即",
    "X29n0596_013:0463c16": "上之恩如何報復欲以以下是也。",
    "X29n0596_013:0463c17": "次約所表釋者雖言觀心正意在表內法故也然向",
    "X29n0596_013:0463c18": "對兩所直釋二能今此通約能所釋也於中有三初",
    "X29n0596_013:0463c19": "釋觀樹次釋經行後合明其三七二意也初中先樹",
    "X29n0596_013:0463c20": "次觀初言樹者即表於此樹也此所以名樹者以有",
    "X29n0596_013:0463c21": "華果無窮故也婆沙云過去二支為根現在五支為",
    "X29n0596_013:0463c22": "質現在三支為華未來二支為果有華有果謂凡夫",
    "X29n0596_013:0463c23": "無華有果謂學人無華無果謂無餘有云義推少華",
    "X29n0596_013:0463c24": "有果謂學人無華有果謂有餘此藏通義耳寶性論",
    "X29n0596_013:0464a01": "云緣相生壞四事俱無方名求緣為根相為質生為",
    "X29n0596_013:0464a02": "華壞為果即界外二種十二因緣謂別圓義今謂如",
    "X29n0596_013:0464a03": "此之樹遍法界亘三世非直為大又極高矣此表所",
    "X29n0596_013:0464a04": "觀境也深觀等者正明觀也以妙觀智窮理盡性而",
    "X29n0596_013:0464a05": "觀故云深也一一緣起莫非三諦境觀宜極成菩提",
    "X29n0596_013:0464a06": "也又十二因緣即是三道觀三道即三德三身菩提",
    "X29n0596_013:0464a07": "之大樹也此三菩提樹體德橫竪周遍一切為高大",
    "X29n0596_013:0464a08": "矣欲以以下總明觀樹所表之意謂表自觀緣起大",
    "X29n0596_013:0464a09": "樹成無上菩提大樹將以被益一切同致故云觀也",
    "X29n0596_013:0464a10": "次釋經行事雖有別表意不殊前初釋表意復更釋",
    "X29n0596_013:0464a11": "成初中言經行者往來之義如世織經之狀故云也",
    "X29n0596_013:0464a12": "廣釋經行處及利益義非此中之意幸勿相效此含",
    "X29n0596_013:0464a13": "三義能行法所行地總此之意修行道法備在七科",
    "X29n0596_013:0464a14": "故佛遺囑念處修道略語一要而言之不過定慧故",
    "X29n0596_013:0464a15": "云定慧莊嚴以自他也此表自他之法自以以下正",
    "X29n0596_013:0464a16": "顯其意正表自得利物故云爾也地是所履即實相",
    "X29n0596_013:0464a17": "也遍一切處故云一切地也前自證體故言坐以表",
    "X29n0596_013:0464a18": "利用故言起行辨此法相故如止觀及記廣釋下釋",
    "X29n0596_013:0464a19": "成者初後疑問以無情故故無分別既無施恩何有",
    "X29n0596_013:0464a20": "於報下引經答釋中彼經即諸天從野干聞法將修",
    "X29n0596_013:0464a21": "上味以報供養以其報劣非當天食故所不受諸天",
    "X29n0596_013:0464a22": "愧謝無以報恩其之但能流傳向所說法普益一切",
    "X29n0596_013:0464a23": "非直報我亦即是報一切諸佛之恩今此所言表意",
    "X29n0596_013:0464a24": "亦爾表自利他下化上報並於一切既普一切樹地",
    "X29n0596_013:0464b01": "之功莫不彰顯方其爾矣即是成前也。",
    "X29n0596_013:0464b02": "次過去下是三釋於正擬宜中次別意也前明觀行",
    "X29n0596_013:0464b03": "總表以大擬宜今言三七即表三周等說故是別也",
    "X29n0596_013:0464b04": "於中又有三初沉引餘經所說次小雲疏下次此方",
    "X29n0596_013:0464b05": "舊解三七日以下是三正釋也且初經言三七日者",
    "X29n0596_013:0464b06": "祥云此明思惟時也經論不同或言過七日說即彌",
    "X29n0596_013:0464b07": "沙塞律及十地論律云三昧七日論云本為利他成",
    "X29n0596_013:0464b08": "道何故七日思惟不說答云顯示自受大法樂故為",
    "X29n0596_013:0464b09": "令眾生於如來所增長愛敬心故(云云)此則初七不",
    "X29n0596_013:0464b10": "說此明過三方說律及薩婆多傳過六七四十二日",
    "X29n0596_013:0464b11": "方說興起行經過七七方說十二由經成道竟第二",
    "X29n0596_013:0464b12": "年方度五人則一年不說智論五十七日不說或可",
    "X29n0596_013:0464b13": "只是五十七日或是五十箇七日計近一年與十二",
    "X29n0596_013:0464b14": "由經相應適緣見聞不須和會薩婆多論云何故六",
    "X29n0596_013:0464b15": "七四十二日不說一者梵天未來請故又陳如等善",
    "X29n0596_013:0464b16": "根未熟故又前自安身然後始說故又令眾生生尊",
    "X29n0596_013:0464b17": "重故今明如來久知應不說但為示法深妙眾生鈍",
    "X29n0596_013:0464b18": "根隨從世法故爾三思而後言可七日是數之窮三",
    "X29n0596_013:0464b19": "思是俗中之常法故有三七之言也七是一數之窮",
    "X29n0596_013:0464b20": "者內外七日改異胎內七日即變斷食之人七日不",
    "X29n0596_013:0464b21": "食便死此前經論及人師異說如是今此直列此一",
    "X29n0596_013:0464b22": "經者數問義近故但引也於中有二初明三思之所",
    "X29n0596_013:0464b23": "以即思機理也初一理次二機通別也彼經若小唯",
    "X29n0596_013:0464b24": "約漸論即鹿苑初若是大乘即通頓漸之首即至以",
    "X29n0596_013:0464c01": "下次明通三說法即漸初也文亦有三義初化五人",
    "X29n0596_013:0464c02": "兼明得益次結成三寶義兼三也初中兩說兩得益",
    "X29n0596_013:0464c03": "所為五人之名全云摩男及跋提之異名不合再舉",
    "X29n0596_013:0464c04": "傳寫之誤今謂若準前文所列此文則誤而嘉祥此",
    "X29n0596_013:0464c05": "中所列五人名同於此則前文乃誤或可經論所出",
    "X29n0596_013:0464c06": "不同隨而引之宜知之也婆娑云陳如得初果四人",
    "X29n0596_013:0464c07": "得四善根至夏初方得道經云未得者謂初道果非",
    "X29n0596_013:0464c08": "不得四善也然有八萬天子得道是何天者正法念",
    "X29n0596_013:0464c09": "云是炎摩天子也智度論云八萬天子得無生忍餘",
    "X29n0596_013:0464c10": "經云得法眼淨此云何者釋云小乘法眼淨即小乘",
    "X29n0596_013:0464c11": "無生忍也今大師依智論意即大乘無生忍密教之",
    "X29n0596_013:0464c12": "意也如別文釋。",
    "X29n0596_013:0464c13": "上沉引餘經釋竟次下是述此方人師舊釋於中有",
    "X29n0596_013:0464c14": "三先述舊次明大師意三因釋諸義先述此師意明",
    "X29n0596_013:0464c15": "初時即是說法華經有標結初標意者一者當文二",
    "X29n0596_013:0464c16": "者準後所說當文者經云思惟如是事微妙最第一",
    "X29n0596_013:0464c17": "故三七思惟即是為三根說也何以知其然者更引",
    "X29n0596_013:0464c18": "下文以證釋也以樹處皆同故也結同可知下會今",
    "X29n0596_013:0464c19": "方言說之意何故今於此處方說妙法釋之如文今",
    "X29n0596_013:0464c20": "既為鈍前却即為利也利鈍時處不同說妙則是同",
    "X29n0596_013:0464c21": "也下明大師意者有同不同非一向也同謂佛慧不",
    "X29n0596_013:0464c22": "同開會也彼知其一未知其二但得迹門一分迹門",
    "X29n0596_013:0464c23": "且未全得豈能知本故是未知其二類昔以顯今同",
    "X29n0596_013:0464c24": "今例今以顯昔有同異文有釋例證結可知次五比",
    "X29n0596_013:0465a01": "丘下是雜釋諸義於中可大有二初釋先度五人次",
    "X29n0596_013:0465a02": "兩問答釋轉法輪此文假不次第全云初至尼吒應",
    "X29n0596_013:0465a03": "移於後釋五比丘文下從初轉法輪至三處決定應",
    "X29n0596_013:0465a04": "移於後釋轉法輪文下今謂亦可從問答下便屬釋",
    "X29n0596_013:0465a05": "轉法輪文也思之準理次第從初至尼吒此並合在",
    "X29n0596_013:0465a06": "前陳如章中次第安之後明四處方可於後若總於",
    "X29n0596_013:0465a07": "後義亦通也初明先度五人五人之名如前今正明",
    "X29n0596_013:0465a08": "先度之所以以本願故上陳如中已述其三一是佛",
    "X29n0596_013:0465a09": "二是其自今又是一別各有二四願因緣故也記云",
    "X29n0596_013:0465a10": "惡生王即哥利王也餘四應其眷屬也言比丘者聞",
    "X29n0596_013:0465a11": "法破惡竟方受此名從初但是五人今從後說言比",
    "X29n0596_013:0465a12": "丘也。",
    "X29n0596_013:0465a13": "是下釋轉法輪之義有三初明先為人之所以輪王",
    "X29n0596_013:0465a14": "出下次明受益聲聞不同之所以初輪以下後明處",
    "X29n0596_013:0465a15": "所有定不定初問意者轉輪即是說法既言初為五",
    "X29n0596_013:0465a16": "人說法即是初為其轉法輪然應普為一切何故但",
    "X29n0596_013:0465a17": "言為人雖舉其五義已如前今正論其人五乃相從",
    "X29n0596_013:0465a18": "來可所以知者以答故知然也答有六義蓋經論之",
    "X29n0596_013:0465a19": "所出也雖有四悉之義而不次第初是勝義次二為",
    "X29n0596_013:0465a20": "人次一隨順世間即世界後二明人勝天即對治也",
    "X29n0596_013:0465a21": "時有諸天得道豈非見諦從人中得即釋此疑非直",
    "X29n0596_013:0465a22": "從人亦因人得以此六四之因緣故先為人次釋初",
    "X29n0596_013:0465a23": "受化者得益聲聞遠近不同之所以也問中初舉三",
    "X29n0596_013:0465a24": "不同次問其所以聲至梵天如前所說首陀會者有",
    "X29n0596_013:0465b01": "云色究竟天人論第二云第四禪天也此亦經論之",
    "X29n0596_013:0465b02": "說也答中初答前三若依以下廣顯佛義此二亦即",
    "X29n0596_013:0465b03": "因緣約教釋也初因緣中初是世界輪王下為人陳",
    "X29n0596_013:0465b04": "如對治佛最勝義記云善業輪王因名譽業陳如因",
    "X29n0596_013:0465b05": "稱讚業佛因今謂此對雖消得三人上中下言猶未",
    "X29n0596_013:0465b06": "能散若云可通者善謂十善也名舉持戒也稱讚供",
    "X29n0596_013:0465b07": "養報恩也父母世間師長通世出行此三業皆有上",
    "X29n0596_013:0465b08": "中下下即輪王中即陳如上即佛以此故得道聲聞",
    "X29n0596_013:0465b09": "其異若是此並且是世間因緣故是世界意也若使",
    "X29n0596_013:0465b10": "下釋疑云佛王三界其聲應至有頂何故但言色界",
    "X29n0596_013:0465b11": "故釋之云爾以有顯無可知大經臨涅槃時出大音",
    "X29n0596_013:0465b12": "聲其聲遍滿乃至有頂丹丘釋云遍滿有頂即聲之",
    "X29n0596_013:0465b13": "橫竪也若三有之頂即非想是也彼至此不至者此",
    "X29n0596_013:0465b14": "就小說彼約極教故有斯異次約教中則不爾也別",
    "X29n0596_013:0465b15": "明三義皆約所表也明有四意故注(云云)次下廣復",
    "X29n0596_013:0465b16": "一義即當約教意指向義即當初教次加百億故當",
    "X29n0596_013:0465b17": "共教次即當後二也此且通談若論今經唯一圓遍",
    "X29n0596_013:0465b18": "復彰有此意故注(云云)次明處者處通四別此中正",
    "X29n0596_013:0465b19": "論轉車別更緣處義通餘三相從而來樹處即成道",
    "X29n0596_013:0465b20": "處也天下具如造像功德經中大神變有通別今簡通",
    "X29n0596_013:0465b21": "顯別故言大即降魔制外事也轉法輪處有通有別",
    "X29n0596_013:0465b22": "簡通不定顯別則定故云初也頓初即場中漸初即",
    "X29n0596_013:0465b23": "鹿苑也下三處皆在摩伽陀國具如大經所說餘處",
    "X29n0596_013:0465b24": "不定即四之外也又言除者除別顯餘一化通記也",
    "X29n0596_013:0465c01": "準大經明說涅槃處亦定應云除初後處又準大經",
    "X29n0596_013:0465c02": "涅槃處亦定則應五處而但言四當時經論猶略故",
    "X29n0596_013:0465c03": "也有引毗婆沙云有五處定謂生處出家處成道處",
    "X29n0596_013:0465c04": "說法處滅度處三世諸佛常於此處說法故云處定",
    "X29n0596_013:0465c05": "何以知處定佛未出世有輪王將丘眾欲從此道過",
    "X29n0596_013:0465c06": "而丘眾即住不行空中云此是古佛說法處王須避",
    "X29n0596_013:0465c07": "之故知處定今謂此五與今對論同異有三一者正",
    "X29n0596_013:0465c08": "應合有此五故文殊問經云生處得道處轉法輪涅",
    "X29n0596_013:0465c09": "槃處二者彼此互無彼無此二此無彼三三者互不",
    "X29n0596_013:0465c10": "了彼三是大要此無故不了此二至勝要彼無亦不",
    "X29n0596_013:0465c11": "了又於說法中彼不言不定是彼有未了此中但言",
    "X29n0596_013:0465c12": "初而不兼言復是此所未了所以然者此葢聖教不",
    "X29n0596_013:0465c13": "同互說如是今總會之彼須更此二此須更彼三彼",
    "X29n0596_013:0465c14": "此各有七仍說法一事不定其餘則常定爾乃方了",
    "X29n0596_013:0465c15": "矣(云云)。",
    "X29n0596_013:0465c16": "下是第三正釋於中有三先述舊解次明未當後正",
    "X29n0596_013:0465c17": "釋也初有兩家有兩釋並約此經之意即表思大乘",
    "X29n0596_013:0465c18": "理教行三也次者記云即譬及信解大乘二門各有",
    "X29n0596_013:0465c19": "擬宜無機息化用對此三亦應可爾今準嘉祥述舊",
    "X29n0596_013:0465c20": "又云初七以勸門說大乘不得二七以誡門說大乘",
    "X29n0596_013:0465c21": "不得三七以誡勸令得說不也正應如此以古人不",
    "X29n0596_013:0465c22": "立擬宜等三名故也次師者初通明意次別消文三",
    "X29n0596_013:0465c23": "引文證謂至極大事不可造次一表妙化之方所二",
    "X29n0596_013:0465c24": "以誡勸未至之人故有二至之言七思惟正表此三",
    "X29n0596_013:0466a01": "舉證次第證此三也次下明其非者雙破兩家先明",
    "X29n0596_013:0466a02": "正道理復責其釋乖此故未可也以其皆作定釋故",
    "X29n0596_013:0466a03": "此責之也覽亦作鑒二義俱通作鑒雅矣爾疋云淹",
    "X29n0596_013:0466a04": "留久也次正釋中有二初總明意次別消文初有標",
    "X29n0596_013:0466a05": "釋即寄言以表意非謂適實爾也然說此經必是開",
    "X29n0596_013:0466a06": "顯初未施隱何所開顯此乃談佛出世之本懷故二",
    "X29n0596_013:0466a07": "者物性元來具十界故設初便作是說即開顯矣何",
    "X29n0596_013:0466a08": "有不可正在寄後以明初意了次別釋中初約教次",
    "X29n0596_013:0466a09": "約觀初中初直約此經三周次結前是圓復起後三",
    "X29n0596_013:0466a10": "教釋初中即是圓教因緣釋初中先明三周擬宜次",
    "X29n0596_013:0466a11": "標取無機息化施小以釋成可知次既約教此當因",
    "X29n0596_013:0466a12": "緣亦應有四意諸釋雖不言而四義不無今輙言無",
    "X29n0596_013:0466a13": "者初通明意義既總於三即當世界法說直顯理即",
    "X29n0596_013:0466a14": "當第一義譬說託事引諸子義即當為人因緣說長",
    "X29n0596_013:0466a15": "遠治其多懈怠即是對治意或嫌非常途當觀五重",
    "X29n0596_013:0466a16": "前四次次結前標後既此經三周故即是圓教乃絕",
    "X29n0596_013:0466a17": "偏之圓矣下正約教者教門既有四別擬既不得通",
    "X29n0596_013:0466a18": "擬亦未得然後方說三此並約文自會意皆雅合斯",
    "X29n0596_013:0466a19": "妙達矣或曰三表於三義有可領而言七復言日此",
    "X29n0596_013:0466a20": "何所表然七是彼方要數之一如聖教中或言一七",
    "X29n0596_013:0466a21": "三七七七皆多言之隨順世間故言之也即表大乘",
    "X29n0596_013:0466a22": "入道之要謂道品七科法也於一一說中皆令入此",
    "X29n0596_013:0466a23": "七科法門故言七日者表智七科名菩提分菩提覺",
    "X29n0596_013:0466a24": "也七是顯覺智之支分故皆以日表之又日表知見",
    "X29n0596_013:0466b01": "因七而得開示悟入佛之知見故以表之如此釋於",
    "X29n0596_013:0466b02": "文若別若通皆會無所違也此義古今不言今意略",
    "X29n0596_013:0466b03": "爾(云云)或曰以大擬宜無機息化此正是所思惟事",
    "X29n0596_013:0466b04": "經文自分明義又易會何須異釋若爾此但通意何",
    "X29n0596_013:0466b05": "關今經又尚不得說法豈會三周何者既不得已施",
    "X29n0596_013:0466b06": "小只是通途大乘故不關此雖言三義不知是何等",
    "X29n0596_013:0466b07": "三與而言之雖似法說而棄餘二周脫而言之亦非",
    "X29n0596_013:0466b08": "法說以不言法故法且不得況下二周故非此經之",
    "X29n0596_013:0466b09": "意既非此意用言於此何為故不可也次約觀者教",
    "X29n0596_013:0466b10": "之要旨也中明四觀即四教之觀行也於前三中一",
    "X29n0596_013:0466b11": "一皆有擬宜無機息化三義第四對前無三不得即",
    "X29n0596_013:0466b12": "顯有三得也次無機中言障重者經云著癡淨名云",
    "X29n0596_013:0466b13": "從癡有受則我病生此即五濁故言障重次不堪聞",
    "X29n0596_013:0466b14": "者障重根鈍不能信受故不堪聞知無機故不說者",
    "X29n0596_013:0466b15": "說即發其機也既障重根鈍是無可發故雖請而不",
    "X29n0596_013:0466b16": "說也今謂此文稍似難見何者既云雖請知無而不",
    "X29n0596_013:0466b17": "說經但有請而無知無不說之文若會此科更須進",
    "X29n0596_013:0466b18": "取次息化初文乃可只由無機故息化也或有兩向",
    "X29n0596_013:0466b19": "全云聞而致損只是無機但入無機段中於義甚便",
    "X29n0596_013:0466b20": "更宜思之此三通明無機之義次息化中二者初非",
    "X29n0596_013:0466b21": "直無益而有大損次息雖不有益且無大損此蓋明",
    "X29n0596_013:0466b22": "如來大功方便妙能之事也次正施權四章即翻前",
    "X29n0596_013:0466b23": "明有機而致利也初文既云尋念復言亦應故是擬",
    "X29n0596_013:0466b24": "宜結初二句念諸權化下二句念允同之意文中初",
    "X29n0596_013:0466c01": "釋念方便尋者隨續也何故續前之後便言尋念文",
    "X29n0596_013:0466c02": "應故釋之云爾次釋念諸佛意何不施念已方施如",
    "X29n0596_013:0466c03": "假從來不知施三之事因念方知故釋云爾非是不",
    "X29n0596_013:0466c04": "知為顯道同令易生信故也文應作允而作引者恐",
    "X29n0596_013:0466c05": "傳寫誤允者順也釋佛現之由有二即擬宜中二義",
    "X29n0596_013:0466c06": "是也言慰喻者上同諸佛下愍群生隱實施權屈曲",
    "X29n0596_013:0466c07": "勞謙是以慰也慰者安也苦心為物故須慰也喻者",
    "X29n0596_013:0466c08": "勸也明其理以相勸勉也並順世問也。",
    "X29n0596_013:0466c09": "次正歎者一行一句全是諸佛難之詞也初二句歎",
    "X29n0596_013:0466c10": "也下三句釋上之義也善謂善巧能之極也下句歎",
    "X29n0596_013:0466c11": "利用中最勝也文釋初義能隱而能施之極也次釋",
    "X29n0596_013:0466c12": "下句施而能開是師之最勝也次釋下三句且顯上",
    "X29n0596_013:0466c13": "一義初句明自得實也下推能利他即釋初善能能",
    "X29n0596_013:0466c14": "隱實而用搖也次第一義寄在後釋下明詣佛道同",
    "X29n0596_013:0466c15": "也次雙釋者經文上二句但明隱之由而不結明陰",
    "X29n0596_013:0466c16": "下二句但結以明施而不明其由疏文各具出其二",
    "X29n0596_013:0466c17": "此釋之能矣宜其如知之言雙結者結明隱實施權",
    "X29n0596_013:0466c18": "之意也前釋第一導師之義現於是矣應知此前除",
    "X29n0596_013:0466c19": "初兩句一向是歎餘並兼是勸也次言酬順者諸佛",
    "X29n0596_013:0466c20": "讚勸也對答於讚故言酬敬從所勸故言順釋南無",
    "X29n0596_013:0466c21": "為敬從正明順勸之意也祥云南無歸命也救我也",
    "X29n0596_013:0466c22": "歸命者以命歸投十方佛也諸佛獎勸說於三乘則",
    "X29n0596_013:0466c23": "近眾生慧命便是近釋迦命是故釋迦以命歸投諸",
    "X29n0596_013:0466c24": "佛諸佛勸說三乘既是救濟眾生即是救濟釋迦故",
    "X29n0596_013:0467a01": "稱救我今謂若以義釋亦何不可要是迂迴古人既",
    "X29n0596_013:0467a02": "云敬從言義雅便今直從之不須曲會初言酬中初",
    "X29n0596_013:0467a03": "二句酬也後二句順也聖者正也通也圓通正道自",
    "X29n0596_013:0467a04": "在無畏故云聖師子此即醐前善哉釋迦文也能以",
    "X29n0596_013:0467a05": "善巧施設終令歸圓妙故言深淨微妙音此即酬前",
    "X29n0596_013:0467a06": "第一之導師歎也下一句順從即順前得是第一法",
    "X29n0596_013:0467a07": "以下所勸文也此初一行文唯三句意只是二謂酬",
    "X29n0596_013:0467a08": "順也即此三句二意答前勸大要盡矣次言念順物",
    "X29n0596_013:0467a09": "機即別順前少智樂小法一行文也前明諸佛自得",
    "X29n0596_013:0467a10": "實法為順權機隱實施權今亦順同彼意故云念順",
    "X29n0596_013:0467a11": "物機矣如此所釋善美盡矣。",
    "X29n0596_013:0467a12": "下正施化者既有其機當以其教而發起之故云也",
    "X29n0596_013:0467a13": "經初二句明處時言是事者即念同諸佛順物機緣",
    "X29n0596_013:0467a14": "思思已決之時也次句處此云鹿林昔有王以林故",
    "X29n0596_013:0467a15": "鹿故亦云施鹿林亦云鹿苑亦云仙人國昔有仙人",
    "X29n0596_013:0467a16": "在此住故新云波羅痆斯此云江繞城然有通別別",
    "X29n0596_013:0467a17": "謂鹿林是其國中之一處經文從通說處則別古人",
    "X29n0596_013:0467a18": "以別翻義通有未了應知頓初即是道場漸初即在",
    "X29n0596_013:0467a19": "於此今正論漸也下一行正說教初一句明理實不",
    "X29n0596_013:0467a20": "可說次二句明就事方便而有說此亦如大經曰俱",
    "X29n0596_013:0467a21": "不可說以因緣故說疏文三翻以釋此文初番尅體",
    "X29n0596_013:0467a22": "別論次番約權實通論三番又全別約權之事理初",
    "X29n0596_013:0467a23": "中先牒已且出其體釋已如前此即釋諸法寂滅相",
    "X29n0596_013:0467a24": "也此理非下牒上義以明不可說之所以正釋不可",
    "X29n0596_013:0467b01": "以言宣也正以寂滅無形無名故非數非說此即自",
    "X29n0596_013:0467b02": "所修得一實妙體也今以等者對三機感而作三說",
    "X29n0596_013:0467b03": "此即有因緣故作三數說此是自他亦是約義也下",
    "X29n0596_013:0467b04": "是約文又是約別義也文者文云寂滅寂滅即是不",
    "X29n0596_013:0467b05": "生不滅此即不可以言宣以有生滅因緣故即方便",
    "X29n0596_013:0467b06": "作生滅說上對三教故是通此局在初故云別文云",
    "X29n0596_013:0467b07": "為五比丘故須為此別釋次第三番更局專於向生",
    "X29n0596_013:0467b08": "滅中論可不可也真理即真諦理也非示者無四也",
    "X29n0596_013:0467b09": "非說者不可作說也此亦即寂滅相也即不可言宣",
    "X29n0596_013:0467b10": "也故大集云第一義諦無聲字陳如比丘聞悟道正",
    "X29n0596_013:0467b11": "此義也亦以有此因緣故得有四與說又初約圓對",
    "X29n0596_013:0467b12": "偏釋次以衍對藏釋三專約三藏事理釋正有此義",
    "X29n0596_013:0467b13": "故也言無常有門者無常等四初治四例故是有門",
    "X29n0596_013:0467b14": "諸文皆云初說四諦而云無常等耶此不相違無常",
    "X29n0596_013:0467b15": "是苦下四行略言一四餘之三四例知則一一門皆",
    "X29n0596_013:0467b16": "有四諦若言四諦語其總相若言四行語其別相二",
    "X29n0596_013:0467b17": "不相離總別可知五比丘義並前始見前釋之文正",
    "X29n0596_013:0467b18": "應於此文下安之。",
    "X29n0596_013:0467b19": "次明受行等上是能化事竟下是受化者得益得益",
    "X29n0596_013:0467b20": "雖多不出於此四故云爾也而言受行等者記云機",
    "X29n0596_013:0467b21": "會則受隨聞觀轉煗法以去名行若準有宗時節節",
    "X29n0596_013:0467b22": "雖促不妨具歷內外凡位至世第一名悟若得初果",
    "X29n0596_013:0467b23": "名之為入今言此且從別若通言初化之益亦可聞",
    "X29n0596_013:0467b24": "慧名受思修名行初果名悟無學為入以是通言初",
    "X29n0596_013:0467c01": "化之益故應爾也(云云)經文曰義疏文具釋初釋轉",
    "X29n0596_013:0467c02": "輪上難菩薩德已略釋竟轉者說也法輪理教即所",
    "X29n0596_013:0467c03": "轉者簡於餘輪故云法也指前說即是故是名也輪",
    "X29n0596_013:0467c04": "義乃多要多要者從此至彼又能權碾自地并空又",
    "X29n0596_013:0467c05": "能達到法者轉化自與他權諸結或顯於空理從因",
    "X29n0596_013:0467c06": "至果略言其四文略釋其初一而即具餘三義在文",
    "X29n0596_013:0467c07": "易知次釋涅槃此云寂滅亦圓寂通於分極及以有",
    "X29n0596_013:0467c08": "無其因既未盡故二俱分而言音者名也亦聲教也",
    "X29n0596_013:0467c09": "謂離生死之名教也次釋羅漢言由此者由向學分",
    "X29n0596_013:0467c10": "故也此則滅諦有餘俱究竟也以此顯前前是學是",
    "X29n0596_013:0467c11": "分此故無學以究竟也下釋法僧即具三寶因此致",
    "X29n0596_013:0467c12": "有三寶淨名經之所云正以此矣此且漸初別體非",
    "X29n0596_013:0467c13": "一體也應知法輪涅槃羅漢三寶四名並始起於此",
    "X29n0596_013:0467c14": "時也前釋轉法輪義正應在此下安之也。",
    "X29n0596_013:0467c15": "次釋疑者前是述昔初化利益之事此是釋今時眾",
    "X29n0596_013:0467c16": "心中之疑疑在眾心釋在佛日疑隱而釋顯疑內而",
    "X29n0596_013:0467c17": "釋外也此疑起之由因向正化及受者得利益而起",
    "X29n0596_013:0467c18": "也於中初正釋次簡非顯正初中二疑初師次資初",
    "X29n0596_013:0467c19": "因前能化次因前利益此明能化受化者皆久遠也",
    "X29n0596_013:0467c20": "然久遠者準下文大通佛後退大權以小接之時名",
    "X29n0596_013:0467c21": "久遠也初師疑中謂初不知機不能用化由前云念",
    "X29n0596_013:0467c22": "已方云同故也釋中先遮非二不能正為允同故次",
    "X29n0596_013:0467c23": "正顯久知久已用也久知樂小是久知機已為讚示",
    "X29n0596_013:0467c24": "明久能用化也而言讚示讚即勸也即三轉義略言",
    "X29n0596_013:0468a01": "二也釋以疑明其亦久曾聞習故也下簡顯者先述",
    "X29n0596_013:0468a02": "舊次明其義可不三顯今意舊人意久遠之言正指",
    "X29n0596_013:0468a03": "後門本地化也次可不者密約佛心不妨微有此義",
    "X29n0596_013:0468a04": "顯露釋時眾故不可也下釋不然所以既無此理故",
    "X29n0596_013:0468a05": "不可也久遠之言雖通疑從因即足首經往往已說",
    "X29n0596_013:0468a06": "即十六王子是也文中將後序以責此玄指下結顯",
    "X29n0596_013:0468a07": "成今意故應爾矣嘉祥云釋疑密開壽量今謂釋則",
    "X29n0596_013:0468a08": "有由開無詮次二義各忽雙言非也其中玄字正應",
    "X29n0596_013:0468a09": "作懸懸遙遠也玄深妙也遠指本地故應作懸。",
    "X29n0596_013:0468a10": "次頌顯實者前述昔化即是開權權開既開真實相",
    "X29n0596_013:0468a11": "顯故此是也疏文於中有二初約頌前四一消文更",
    "X29n0596_013:0468a12": "就以下對下喻本以釋初言四者一者前文云唯此",
    "X29n0596_013:0468a13": "一實餘則非真一者實也實必具四故云四一初由。",
    "X29n0596_013:0468a14": "佛子之言故是人一權則三人實皆佛子子既同故",
    "X29n0596_013:0468a15": "是人一上文有三義兼於人以云如此皆為得等謂",
    "X29n0596_013:0468a16": "皆為令眾生故兼人一上但義兼今文顯頌故示云",
    "X29n0596_013:0468a17": "爾種智為理一者本同有此能所今為顯之故是理",
    "X29n0596_013:0468a18": "一正取但說邊故名教所從於能故即一當作是果",
    "X29n0596_013:0468a19": "果由修因因即行舉果明因故是行同佛果行故是",
    "X29n0596_013:0468a20": "一也故即顯實四義盡矣。",
    "X29n0596_013:0468a21": "次對下譬喻以釋者正為譬作本令至下易會故於",
    "X29n0596_013:0468a22": "中初總標次科列三消釋初言四意者非真如向後",
    "X29n0596_013:0468a23": "更有此一四之義只是一文而有二四之義前已明",
    "X29n0596_013:0468a24": "一今顯其二故云更為擬於下故云意也次科列其",
    "X29n0596_013:0468b01": "四名如文二數雖同而有三果謂文名義數同二皆",
    "X29n0596_013:0468b02": "四故文異有離合故名異謂所列四名不同故義異",
    "X29n0596_013:0468b03": "謂由正已入故意雖此別而義恒通故得為兩向釋",
    "X29n0596_013:0468b04": "斯又其一妙矣初名二義然於經文似猶未盡於次",
    "X29n0596_013:0468b05": "自顯次名有標有釋次二義現於後。",
    "X29n0596_013:0468b06": "明由以下是次消釋即有四別初釋機發索車中初",
    "X29n0596_013:0468b07": "二義相由次更明四句所以有此釋名諸釋並不言",
    "X29n0596_013:0468b08": "其所從或言四句只是廣上二義今恐此有未會何",
    "X29n0596_013:0468b09": "者一者名別義異二者不知其所從來故是不可會",
    "X29n0596_013:0468b10": "也今謂此初經文兩行其義唯二初一行半明機發",
    "X29n0596_013:0468b11": "索車次半行明障除今釋中初明二義即消初一行",
    "X29n0596_013:0468b12": "半文次四句即通釋二行頌文次更別消初文二句",
    "X29n0596_013:0468b13": "後更別釋障除半行之文此明由經故作是釋由此",
    "X29n0596_013:0468b14": "釋故乃會經文不然故俱不會也初明發為索之由",
    "X29n0596_013:0468b15": "索必由於發故也此正由經文志求至乃敬心也故",
    "X29n0596_013:0468b16": "且是初發索二義未涉障除次通釋中言此者此謂",
    "X29n0596_013:0468b17": "指經除發二文即有四句義也初總標次隨列便釋",
    "X29n0596_013:0468b18": "一一皆有三義易知見今經約文且一約義即具三",
    "X29n0596_013:0468b19": "矣初句於昔未發於今即發故具三也下文當釋次",
    "X29n0596_013:0468b20": "更別釋初之二文初釋者求中先會文次釋義志求",
    "X29n0596_013:0468b21": "故是索佛道故是大合言故云索大果此上顯是非",
    "X29n0596_013:0468b22": "求下簡非小也果釋前標名但言索果與光宅言同",
    "X29n0596_013:0468b23": "故此更約文以簡顯也次釋索義有四初總標次別",
    "X29n0596_013:0468b24": "釋三明今昔四問答料簡標言三者三名現於索中",
    "X29n0596_013:0468c01": "所即為義能即為意機是微義可發之義此二復通",
    "X29n0596_013:0468c02": "有二謂理體也習種也對情著故為微對無不可故",
    "X29n0596_013:0468c03": "為可情者心動於中也於勝劣境有愛惡故總名為",
    "X29n0596_013:0468c04": "情聖極方無雖通一切今此別也對前微故為情對",
    "X29n0596_013:0468c05": "後顯故名密言得不得者下文謂般若也非轉此文",
    "X29n0596_013:0468c06": "既言欲以故是情也謂已可得為求不可得故是情",
    "X29n0596_013:0468c07": "也此即其情索之相狀也機則內理情動於中言形",
    "X29n0596_013:0468c08": "於口也初一但理次一意業第三備三業也此三之",
    "X29n0596_013:0468c09": "由者記云有通有別通通前二味皆有機情別則機",
    "X29n0596_013:0468c10": "在聞方等彈行情在般若轉教益親(云云)全云通者",
    "X29n0596_013:0468c11": "機在宜而未著情乃內動於中二味咸然謂之通也",
    "X29n0596_013:0468c12": "別者於方等聞不思議解脫并彼斥為非雖冥有益",
    "X29n0596_013:0468c13": "乃能耻小欣大然自悲敗種絕分求上則但當機索",
    "X29n0596_013:0468c14": "至般若轉教情親漸能成就大志故當情索二時不",
    "X29n0596_013:0468c15": "同謂之別也今謂此都不識機義又乖疏文何者聞",
    "X29n0596_013:0468c16": "勝而能欣耻此情動已甚何謂機宜故是未達釋云",
    "X29n0596_013:0468c17": "為得不得為情却以為機故乖疏今準下文之意亦",
    "X29n0596_013:0468c18": "可謂本有妙理加以宿習之種宜有感發之義為機",
    "X29n0596_013:0468c19": "之索由也聞二味彈斥濤汰心生鄙慕情索之由也",
    "X29n0596_013:0468c20": "今聞歎一為實斥三非真執動疑生慇懃三請言索",
    "X29n0596_013:0468c21": "之由也故後標三名而云機索可解次對二味為情",
    "X29n0596_013:0468c22": "索今經之初三請為口索故知機直就本情通不別",
    "X29n0596_013:0468c23": "思之思之次判今昔可知所以必此三者以出宅之",
    "X29n0596_013:0468c24": "後時長故含此三義不然義不盡故若爾無量義中",
    "X29n0596_013:0469a01": "則無三索雖無三時一中即具三故思之思之次料",
    "X29n0596_013:0469a02": "簡中意初問意者此由前云索大非索小義由未會",
    "X29n0596_013:0469a03": "故舉已引文而後難也答中言出不見者正由出已",
    "X29n0596_013:0469a04": "被斥非真故文云而今不知是義所趣即此義矣途",
    "X29n0596_013:0469a05": "者道理亦意義也謂必別有云意義也已得其三更",
    "X29n0596_013:0469a06": "求此道理故即是索大後文委釋次消初文第二句",
    "X29n0596_013:0469a07": "意述舊顯今證在文可知。",
    "X29n0596_013:0469a08": "此前並大機索果之義竟下釋後半行障除之文經",
    "X29n0596_013:0469a09": "云諸佛者一者亦曾通稟二者舉通顯別諸佛道同",
    "X29n0596_013:0469a10": "皆以法華故也初味受行別舉初味三乘以下通舉",
    "X29n0596_013:0469a11": "二味三乘等即五方便也由此故障除由此障除故",
    "X29n0596_013:0469a12": "機發由此機發故索大也亦度未斷如何云除前云",
    "X29n0596_013:0469a13": "未除機發又以少從多言之後文當更廣釋次釋除",
    "X29n0596_013:0469a14": "喜經文三行一句初行直度今次一行一句對昔顯",
    "X29n0596_013:0469a15": "今疏文障除指向文佛喜即當文但除為喜由故舉",
    "X29n0596_013:0469a16": "以顯然二文各有其二切有發除此有時喜實由前",
    "X29n0596_013:0469a17": "兩致於此二疏文巧略各言其一故云除喜經文雖",
    "X29n0596_013:0469a18": "初直明今次對昔顯疏釋其二各皆對昔以顯今也",
    "X29n0596_013:0469a19": "初中先標出意次二句舉昔初中而不得說初有二",
    "X29n0596_013:0469a20": "由次有一由謂大機未發故最下一句明今正是時",
    "X29n0596_013:0469a21": "故言今正是其時也上句但言障除下句但言機發",
    "X29n0596_013:0469a22": "此亦巧能妙矣次釋喜而無畏亦初舉昔有無故憂",
    "X29n0596_013:0469a23": "顯今無有故喜根鈍是五濁障重智小是無大機恐",
    "X29n0596_013:0469a24": "故是憂而無喜也次翻前三故喜可知次釋無畏畏",
    "X29n0596_013:0469b01": "即憂也喜而無憂故下合說也由鈍小故執小而謗",
    "X29n0596_013:0469b02": "大執小而執謗大故即是起罪業因墮惡道果由障",
    "X29n0596_013:0469b03": "除故根利根利故志大大故不執謗不執謗故無罪",
    "X29n0596_013:0469b04": "業因即無惡道之果故無畏也應知此中三義初對",
    "X29n0596_013:0469b05": "昔非顯今是故次對昔憂顯今喜故三對昔有以顯",
    "X29n0596_013:0469b06": "今無故其中皆有所以並已於前(云云)。",
    "X29n0596_013:0469b07": "下言正顯實者此既言正前二即是由也經初一句",
    "X29n0596_013:0469b08": "即所為之人前之志求使道者故今皆云菩薩下二",
    "X29n0596_013:0469b09": "句正為此人而顯實也初句簡非下句顯是文雖二",
    "X29n0596_013:0469b10": "句義乃有三疏釋二句即有三義在文分明初釋正",
    "X29n0596_013:0469b11": "直正直是對偏曲之名故先舉偏曲以釋正直五乘",
    "X29n0596_013:0469b12": "是其物是非是其義者道迂迴故是曲不能即是故",
    "X29n0596_013:0469b13": "非直通別是其物亦以是非為其義並非中道故是",
    "X29n0596_013:0469b14": "偏旁以偏旁故非其正以之非即顯一乘圓道是正",
    "X29n0596_013:0469b15": "直下釋捨方便方便即前偏曲七方便也如是偏曲",
    "X29n0596_013:0469b16": "今並絕棄不復更論故云捨也下釋但說無上道也",
    "X29n0596_013:0469b17": "正直對於前偏曲一謂一乘真實之法對五七方便",
    "X29n0596_013:0469b18": "法也道謂無上道對前是有上也此三名異而實一",
    "X29n0596_013:0469b19": "也總此三義簡顯而言之故云正等也或曰至道無",
    "X29n0596_013:0469b20": "方莫非悉道何捨之有今謂若爾亦應無修曰直了",
    "X29n0596_013:0469b21": "一切即是名之為脩非謂捨非從是名之曰修若了",
    "X29n0596_013:0469b22": "一切非即是何不了捨即非捨又即非捨非非捨而",
    "X29n0596_013:0469b23": "能捨不捨既不能達此妙捨何能了達真修固未足",
    "X29n0596_013:0469b24": "與論於妙道矣或曰法界圓備彌綸無外何法不在",
    "X29n0596_013:0469c01": "而捨權但實斯言未為圓矣今謂餘經可作是說此",
    "X29n0596_013:0469c02": "經意則不然諸佛法久後要當說真實唯為一大事",
    "X29n0596_013:0469c03": "出現於世我本立誓願為令一切眾如我等無異如",
    "X29n0596_013:0469c04": "我昔所願今者已滿足化一切眾生皆令入佛道故",
    "X29n0596_013:0469c05": "知唯一真實其餘方便非佛本懷[紵-丁+死]論佛化雖無量",
    "X29n0596_013:0469c06": "不出於二謂著以會差則權實兩存會則權實雙泯",
    "X29n0596_013:0469c07": "昔經未會可以兩存此經開會固當廢捨今從此義",
    "X29n0596_013:0469c08": "故云捨矣或曰子之此言過而不覺何者捨非開會",
    "X29n0596_013:0469c09": "開會非捨既言開會而復言捨其義可乎此謂不達",
    "X29n0596_013:0469c10": "要旨故致斯惑此經妙用有十要在於二十謂破開",
    "X29n0596_013:0469c11": "廢會等二謂相待絕待前云諸法從本來常自寂滅",
    "X29n0596_013:0469c12": "斯約開會絕待也此文言捨約破廢相待也如是一",
    "X29n0596_013:0469c13": "等義文難異出義未始異無一則已有一則十迹門",
    "X29n0596_013:0469c14": "既爾本開固爾尚未知一世之迹況知久遠之本當",
    "X29n0596_013:0469c15": "未知本迹二安能知不二如此橫竪無方適可謂圓",
    "X29n0596_013:0469c16": "妙道又人又不識同體異體若開會已同一妙體尚",
    "X29n0596_013:0469c17": "具四句何但其二若未會妙若少若多並為麤物迹",
    "X29n0596_013:0469c18": "開既爾本門亦然夫如是乃可謂圓妙矣人多謬妄",
    "X29n0596_013:0469c19": "造次而言故聊述之云爾子尚未知其一何能知二",
    "X29n0596_013:0469c20": "尚不知一二安能知其十信不可妄造次矣。",
    "X29n0596_013:0469c21": "次受行者明開顯己物稟得利益也大論既(云云)信",
    "X29n0596_013:0469c22": "力故受可以為聞慧也行即思修悟初真悟位入即",
    "X29n0596_013:0469c23": "深上地此從通說若約別者亦可即當開示悟入義",
    "X29n0596_013:0469c24": "亦可會須具通別不可一向乖上下文疑信受義深",
    "X29n0596_013:0470a01": "者當思信解品題可以無惑文云疑細皆已除豈非",
    "X29n0596_013:0470a02": "信解故並入真信位矣義雖有四文只一行文雖一",
    "X29n0596_013:0470a03": "行要仍有二初半疑除次半授記又初是自受行悟",
    "X29n0596_013:0470a04": "入次是能令他受行悟入也疏先釋文次料簡釋成",
    "X29n0596_013:0470a05": "初先除疑次釋受記三會釋二初中先明疑次釋除",
    "X29n0596_013:0470a06": "三例顯初二菩薩即是疑者初聞等即疑由致新疑",
    "X29n0596_013:0470a07": "即正生疑疑相如後今悉除約二教故(云云)悉此亦",
    "X29n0596_013:0470a08": "有由即廣法說也已字義當此以以者因也皆因而",
    "X29n0596_013:0470a09": "得除也經皆作已承傳如此宜知之次下例顯聲聞",
    "X29n0596_013:0470a10": "菩薩尚疑得除況聲聞而不疑除下釋聲聞獨言授",
    "X29n0596_013:0470a11": "記之意其無成佛利他之義無可記之因故不與記",
    "X29n0596_013:0470a12": "今聲教開之同於菩薩有其因故與之記言今行者",
    "X29n0596_013:0470a13": "有云作行音讀謂今之一行頌文與其授記也此應",
    "X29n0596_013:0470a14": "不爾說者多云此是江鄉之言音可此固不然昔魏",
    "X29n0596_013:0470a15": "文帝與矣質書云與子別未行已數年彼豈江鄉之",
    "X29n0596_013:0470a16": "大古之賢達多用此言未能具述然行字訓往也去",
    "X29n0596_013:0470a17": "也謂從今向去即當次第與其記別故下文云今當",
    "X29n0596_013:0470a18": "次第與授三菩提記即其義也又行者將也今將欲",
    "X29n0596_013:0470a19": "與其記先以此言也此義最便全云行者旋也謂旋",
    "X29n0596_013:0470a20": "總與記也此義則近而言亦未雅便授記豈獨以下",
    "X29n0596_013:0470a21": "會釋二異初明二意均次釋會文異但是綺互其文",
    "X29n0596_013:0470a22": "而彰其義備也。",
    "X29n0596_013:0470a23": "次更料簡釋成前疑除義初問者前雖言疑仍未出",
    "X29n0596_013:0470a24": "其相狀此將明之故此問也答中先明疑之相狀後",
    "X29n0596_013:0470b01": "明除也初明二人昔所稟教是其所執為真實也初",
    "X29n0596_013:0470b02": "聞以下明其疑之由昔真昔成等者正出其疑之相",
    "X29n0596_013:0470b03": "狀也即疑昔所教也又三以下則明通菩薩疑同學",
    "X29n0596_013:0470b04": "一道執昔所教何意有別疑今說此之由者與向是",
    "X29n0596_013:0470b05": "同即略說也一道即真實何處更別有真實而言要",
    "X29n0596_013:0470b06": "說真實前是疑果此是疑理向明疑由及正疑竟下",
    "X29n0596_013:0470b07": "明除也今聞等即除之由謂廣開顯也掃蕩正明除",
    "X29n0596_013:0470b08": "盡也諸疑如向通別也正由開顯昔方便無有真實",
    "X29n0596_013:0470b09": "今方是真實以是故得除盡而言別者教雖未真而",
    "X29n0596_013:0470b10": "有一分實義若據前文顯於信力簡於不退固當生",
    "X29n0596_013:0470b11": "疑及聞廣開固理亦除盡也文云諸疑別義亦在其",
    "X29n0596_013:0470b12": "中矣且從難說故不別出其疑難者既除易者可例",
    "X29n0596_013:0470b13": "故略之也應知此一文二義總指於後如來懸鑒知",
    "X29n0596_013:0470b14": "法說意必悟入必授記別亦擊之令必悟入非謂上",
    "X29n0596_013:0470b15": "根於此之前已得悟入故與授記故不應爾。",
    "X29n0596_013:0470b16": "次頌歎法者釋尊長行文無而義通有故取諸佛章",
    "X29n0596_013:0470b17": "中文此中既頌故知長行義定有故言非正者如前",
    "X29n0596_013:0470b18": "已明言為二者長行有法有喻為二今此亦然今觀",
    "X29n0596_013:0470b19": "此文恐不然長行文極略雖有法譬而無合法說但",
    "X29n0596_013:0470b20": "有兩初舉妙法次舉時乃說之為歎今即頌此兩名",
    "X29n0596_013:0470b21": "之為二於次舉時歎中方乃開於法譬文不列名直",
    "X29n0596_013:0470b22": "隨而釋致後多惑應大開為二初一行頌上先舉妙",
    "X29n0596_013:0470b23": "法次四行半頌上舉時為歎於次歎中亦可便開為",
    "X29n0596_013:0470b24": "三謂法譬合文中似但為法譬二也釋初意中先會",
    "X29n0596_013:0470c01": "長行如三世下次正釋文初會上者正取無分別法",
    "X29n0596_013:0470c02": "名為妙也下出妙體言權實者記云如玄籤釋即指",
    "X29n0596_013:0470c03": "彼釋妙名不可思議法即十界十如權實之法文也",
    "X29n0596_013:0470c04": "若依彼釋亦未可會彼通此別且迹門故全同體之",
    "X29n0596_013:0470c05": "權故云妙法今謂此釋更未可會法且未成妙義安",
    "X29n0596_013:0470c06": "在至此猶然前固未通信矣今謂權實不二無方也",
    "X29n0596_013:0470c07": "前預歎後今却歎前皆開顯之物名妙法也義自彰",
    "X29n0596_013:0470c08": "於次文故此略云爾也次正釋中兩番初約開權顯",
    "X29n0596_013:0470c09": "實通釋四句次約會權入實但釋後二句初中二佛",
    "X29n0596_013:0470c10": "互舉明開顯也昔用是施故是儀式儀式法則也即",
    "X29n0596_013:0470c11": "分別也於今是開開之已無方豈定分別故是顯實",
    "X29n0596_013:0470c12": "經云如是如是順同之義正應作允而文並作引恐",
    "X29n0596_013:0470c13": "聲相近抄寫設也次會二釋者即對分別顯無分別",
    "X29n0596_013:0470c14": "也亦是約相待釋絕待昔是不二而二亦是無分別",
    "X29n0596_013:0470c15": "而分別今會二即不二亦是分別即無分別此即無",
    "X29n0596_013:0470c16": "量義出生收入義也如此者並名為妙法也如是顯",
    "X29n0596_013:0470c17": "妙二佛同爾故通結云諸佛皆爾等也。",
    "X29n0596_013:0470c18": "以下釋次歎者前言妙法雖即是歎且在於所今方",
    "X29n0596_013:0470c19": "是正歎顯法真是妙也法乃時說喻乃時現合乃過",
    "X29n0596_013:0470c20": "前故並是歎顯成妙法初約人歎佛是妙人法是妙",
    "X29n0596_013:0470c21": "人所得故是至妙之法此正出難以為歎也具如前",
    "X29n0596_013:0470c22": "文委釋次即舉說此法難以為難對為前人故云法",
    "X29n0596_013:0470c23": "耳正在於說難注(云云)者應委明其難之所以以妙",
    "X29n0596_013:0470c24": "為主並具文此前人法是約佛歎此下之二是約眾",
    "X29n0596_013:0471a01": "以難也次聞難者尋常猶難況更從佛言梵音即佛",
    "X29n0596_013:0471a02": "音聲也佛三十二相之中一也準於相好經中三十",
    "X29n0596_013:0471a03": "二中最第一相能遍法界應化作佛事故梵者清淨",
    "X29n0596_013:0471a04": "妙也從妙淨體上而起斯用也又清淨者蓮華之德",
    "X29n0596_013:0471a05": "此即妙蓮華之音聲故云爾也無因在座故云紀廗",
    "X29n0596_013:0471a06": "聽受難者向明暫聞已不可得況既得聞復能始終",
    "X29n0596_013:0471a07": "聽受非妙信解熟致如之故雖言聽正明信解難也",
    "X29n0596_013:0471a08": "此前約四歎以難文有通別義亦如之總彰法妙令",
    "X29n0596_013:0471a09": "物決信解也委已如上釋不欲更繁文也次喻中初",
    "X29n0596_013:0471a10": "一句所歎三句是歎所歎總即妙法別即四也次三",
    "X29n0596_013:0471a11": "稱難亦含總別義亦如是合但聞者以言聞故今謂",
    "X29n0596_013:0471a12": "聞者即合四中之後二也能聽亦是聞故所以但聞",
    "X29n0596_013:0471a13": "二者正為時眾勸生信故又都不知但謂四中之一",
    "X29n0596_013:0471a14": "不可聞法即聞難歡喜讚即信解難若不信解何能",
    "X29n0596_013:0471a15": "喜讚故即二也讚詞多少乃至一言有何功德則為",
    "X29n0596_013:0471a16": "已等又挍量云難得有過於曇華也言一言者有通",
    "X29n0596_013:0471a17": "有別別即一字通於長短別一字者如下文云能隨",
    "X29n0596_013:0471a18": "喜讚善者是也極而言之所謂如是也通者如禮中",
    "X29n0596_013:0471a19": "釋云謂一句之言名為一言後語云齊人陳薩公之",
    "X29n0596_013:0471a20": "請乞一言入云海有大魚此四字即一句之言也語",
    "X29n0596_013:0471a21": "云一言以蔽諸曰思無邪此三字為一言也又以少",
    "X29n0596_013:0471a22": "故名為一言即如一言興喪之流是也非上通別但",
    "X29n0596_013:0471a23": "取少故名一言也今此中且應在通別二也而言供",
    "X29n0596_013:0471a24": "養者乃有眾多如前已說此即法供養亦是如法供",
    "X29n0596_013:0471b01": "養供養中最一切諸佛無餘所須準希令物信解此",
    "X29n0596_013:0471b02": "法能此聞信稱歎稱會聖心故則為妙供養矣此少",
    "X29n0596_013:0471b03": "文義其要相釋者並都不言借哉今且略爾未暇周",
    "X29n0596_013:0471b04": "備。",
    "X29n0596_013:0471b05": "次頌不虗者亦是成前妙法也既是妙法無有虗妄",
    "X29n0596_013:0471b06": "真可信也長行自有此章文居最後諸佛章中即相",
    "X29n0596_013:0471b07": "次於前義須必有次第無在分二章者長行有此二",
    "X29n0596_013:0471b08": "文次第亦爾易知不能繁述既言法王故是人既言",
    "X29n0596_013:0471b09": "妙法故是法妙人故人可信妙法故法可信人王不",
    "X29n0596_013:0471b10": "二使天下一法王不虗使法界實故言不虗而可信",
    "X29n0596_013:0471b11": "也前人中舉人顯法不虗此法舉權顯實可信定勿",
    "X29n0596_013:0471b12": "疑或也。",
    "X29n0596_013:0471b13": "次釋頌第六章先述舊後正釋初中先述其總科次",
    "X29n0596_013:0471b14": "述其別釋初中先簡非頌前次別立科因初言不頌",
    "X29n0596_013:0471b15": "觀簡者文果與前不相應故但是等者既簡非頌前",
    "X29n0596_013:0471b16": "而顯所是故云但是等勸信妙法令其弘宣意之自",
    "X29n0596_013:0471b17": "現於次文其文以下是次述其別科釋其文也初科",
    "X29n0596_013:0471b18": "二章次釋其二三結二意初者只是勸其行因授其",
    "X29n0596_013:0471b19": "常果也先釋初文應更為四文略隨舉便釋四謂勸",
    "X29n0596_013:0471b20": "釋體結也初文諸佛秘要即妙果人法欲得此果當",
    "X29n0596_013:0471b21": "須脩因修因之要必須弘宣此妙經也下釋二字即",
    "X29n0596_013:0471b22": "人法也能所也各復二義自他體用也在文易見福",
    "X29n0596_013:0471b23": "蘊積也即脩得也次釋者即無因而秘藏其要也此",
    "X29n0596_013:0471b24": "前二意但是舉法意在勸其弘也下明體者教其弘",
    "X29n0596_013:0471c01": "宣之體則也此二意一往消文甚會固常爾矣次雙",
    "X29n0596_013:0471c02": "結者初結前二次結第三中之二也此之科釋雖非",
    "X29n0596_013:0471c03": "宗要於文善有心眼故具述而不破但非其正要不",
    "X29n0596_013:0471c04": "然也次述其釋第二授記分別其仍有三義有解即",
    "X29n0596_013:0471c05": "既已知也下二易知又重牒前二為記之由此是總",
    "X29n0596_013:0471c06": "相記也上釋二章文竟下雙結明兩意可知下總結",
    "X29n0596_013:0471c07": "示舊意爾也此三科釋初言簡勸要隨文分折亦差",
    "X29n0596_013:0471c08": "有心眼亦存一分道理觀清所釋未有過者故具述",
    "X29n0596_013:0471c09": "而不破也次直破其失文正意故結云爾次下正釋",
    "X29n0596_013:0471c10": "其文數處不同可知於中有三初標章次責舊三科",
    "X29n0596_013:0471c11": "初言簡勸者簡於偽眾篤勸真眾令必信於真實之",
    "X29n0596_013:0471c12": "法故也言幸有者正合頌故也當文長行偈頌故近",
    "X29n0596_013:0471c13": "授記流通隔越在後故遠近正遠傍棄近正從遠旁",
    "X29n0596_013:0471c14": "其故何耶言互簡互其文顯其義齊言惡人謂不信",
    "X29n0596_013:0471c15": "順道理之人也以無一乘順信之種故不信受以不",
    "X29n0596_013:0471c16": "受故解義難得感而遂通故有值遇具於三義如何",
    "X29n0596_013:0471c17": "所釋既簡釋竟下故敦擊令其必信也若不信等引",
    "X29n0596_013:0471c18": "前文即敦勸之伺也信權謂深信昔說三乘是方便",
    "X29n0596_013:0471c19": "也今日所說決定是真字實也言諸佛世之師者諸",
    "X29n0596_013:0471c20": "佛大事出世利益之師此信實也隨宜方便事此信",
    "X29n0596_013:0471c21": "權也於二分明信解故無疑惑也此即圓妙覺道任",
    "X29n0596_013:0471c22": "自造極自覺覺他故云自知當作佛矣上來雖略廣",
    "X29n0596_013:0471c23": "總別多文總是頌釋尊長行開權顯實文章上束五",
    "X29n0596_013:0471c24": "佛長從行偈頌十番六義不同總是廣開顯中初正",
    "X29n0596_013:0472a01": "法說開顯一妙義竟豈遠乎哉即心是矣能了自心",
    "X29n0596_013:0472a02": "權實無方即心法界皆為妙矣深遠其六則位法妙",
    "X29n0596_013:0472a03": "矣了以意得不俟詞繁耳。",
    "X29n0596_013:0472a05": "妙經文句私志記卷第十三"
}