{
    "T31n1602_011:0531a09": "顯揚聖教論卷第十一",
    "T31n1602_011:0531a11": "無著菩薩造",
    "T31n1602_011:0531a12": "三藏法師玄奘奉　詔譯",
    "T31n1602_011:0531a13": "7攝淨義品第二之七",
    "T31n1602_011:0531a14": "論法多種者，嗢柁南曰：",
    "T31n1602_011:0531a15": "論體、論處所、　　論據、論莊嚴、",
    "T31n1602_011:0531a16": "論負、論出離、　　論多所作法。",
    "T31n1602_011:0531a17": "論曰：論法有七種，一論體性、二論處所、三論",
    "T31n1602_011:0531a18": "所依、四論莊嚴、五論墮負、六論出離、七論多",
    "T31n1602_011:0531a19": "所作法。",
    "T31n1602_011:0531a20": "論體性者，復有六種：一言論、二尚論、三諍",
    "T31n1602_011:0531a21": "論、四毀謗論、五順正論、六教導論。",
    "T31n1602_011:0531a22": "言論者，謂一切言說言音言詞。",
    "T31n1602_011:0531a23": "尚論者，謂世所樂聞語論。",
    "T31n1602_011:0531a24": "諍論者，謂或依諸欲所起，若自所攝諸欲他",
    "T31n1602_011:0531a25": "所逼奪、若他所攝諸欲自行逼奪，若於自他",
    "T31n1602_011:0531a26": "所愛有情所攝諸欲互相侵奪，謂歌舞戲笑",
    "T31n1602_011:0531a27": "等所攝，若倡女僕從等所攝，或為觀看、或為",
    "T31n1602_011:0531a28": "受用。於如是等諸欲差別事中，未離欲者、為",
    "T31n1602_011:0531a29": "欲界貪現所染者，因堅執故、因縛著故、因耽",
    "T31n1602_011:0531b01": "嗜故、因貪愛故，發憤現威互相鬪諍，異諍乖",
    "T31n1602_011:0531b02": "諍違害諍論。或依惡行所起，若自所作身語",
    "T31n1602_011:0531b03": "惡行他所譏毀、若他所作身語惡行自行譏",
    "T31n1602_011:0531b04": "毀、若自他所愛有情所作身語惡行互相譏",
    "T31n1602_011:0531b05": "毀。於如是事中為作未作諸惡行者、重貪瞋",
    "T31n1602_011:0531b06": "癡所拘執者，因堅執故、因攝受故、因貪愛故，",
    "T31n1602_011:0531b07": "更相發憤，以染污心現威鬪諍，異諍乖諍違",
    "T31n1602_011:0531b08": "害諍論。或依諸見所起，謂身見、斷常、無因、惡",
    "T31n1602_011:0531b09": "因、雨種外道等所起邪見，及餘種種諸惡見",
    "T31n1602_011:0531b10": "類。於如是諸見中，或於自所執他所遮斷、或",
    "T31n1602_011:0531b11": "於他所執自行遮斷、或為令他離所執見、或",
    "T31n1602_011:0531b12": "為攝受所未執見。於此事中未離欲者，如前",
    "T31n1602_011:0531b13": "乃至違害諍論，是名諍論。",
    "T31n1602_011:0531b14": "毀謗論者，謂更相憤怒，以染污心振發威勢",
    "T31n1602_011:0531b15": "互相謗毀，謂麁語所攝、或妄語所攝、或綺語",
    "T31n1602_011:0531b16": "所攝。乃至惡說法律中，若為有情宣說彼法，",
    "T31n1602_011:0531b17": "若銓量刊定、若教授教誡等，皆名毀謗論。何",
    "T31n1602_011:0531b18": "以故？非撥實相故、引惡道故、徒設功勞無義",
    "T31n1602_011:0531b19": "利故，是故此論名毀謗論。",
    "T31n1602_011:0531b20": "順正論者，謂於善說法律中，若為有情宣說",
    "T31n1602_011:0531b21": "正法，若銓量刊定、若教授教誡等，為斷有情",
    "T31n1602_011:0531b22": "所起疑故、為善通達甚深義故、為令智見畢",
    "T31n1602_011:0531b23": "竟淨故，皆名順正論。何以故？順正行故、順正",
    "T31n1602_011:0531b24": "義故，是故此論名順正論。",
    "T31n1602_011:0531b25": "教導論者，謂於順正論中，為令修習增上心",
    "T31n1602_011:0531b26": "學增上慧學故，所有教誨，心未定者令心得",
    "T31n1602_011:0531b27": "定、心已定者令心解脫、未得真實智者開悟",
    "T31n1602_011:0531b28": "令得、已得真實智者令其修滿，名教導論。",
    "T31n1602_011:0531b29": "何以故？分明委悉教導有情故，是故此論名",
    "T31n1602_011:0531c01": "教導論。",
    "T31n1602_011:0531c02": "問：如實觀察此六種論，幾論真實能引義利",
    "T31n1602_011:0531c03": "所應修習？幾不真實能引無義所應遠離？答：",
    "T31n1602_011:0531c04": "最後二論是真實引義利，應修習。中間二論，",
    "T31n1602_011:0531c05": "不真實引無義，應遠離。初二種論應分別。",
    "T31n1602_011:0531c06": "論處所者，當知亦有六種：一於國王前、二於",
    "T31n1602_011:0531c07": "執理者前、三於大眾中、四於善解法義者前、",
    "T31n1602_011:0531c08": "五於沙門婆羅門前、六於樂法義者前。",
    "T31n1602_011:0531c09": "論所依者，有十種應知，謂所成義有二種、能",
    "T31n1602_011:0531c10": "成法有八種。",
    "T31n1602_011:0531c11": "所成義二種者，一自性、二差別所成。自性者，",
    "T31n1602_011:0531c12": "謂有立為有、無立為無。所成差別者，謂有上",
    "T31n1602_011:0531c13": "立有上、無上立無上、常立為常、無常立無常。",
    "T31n1602_011:0531c14": "如是有色無色、有見無見、有對無對、有漏無",
    "T31n1602_011:0531c15": "漏、有為無為，如是等無量差別義門，是名所",
    "T31n1602_011:0531c16": "成差別應知。",
    "T31n1602_011:0531c17": "能成法八種者，一立宗、二辯因、三引喻、四",
    "T31n1602_011:0531c18": "同類、五異類、六現量、七比量、八至教。",
    "T31n1602_011:0531c19": "立宗者，謂依二種所成義，各別攝受自宗所",
    "T31n1602_011:0531c20": "許，若論教所攝、若自辯所立、若從他所聞，或",
    "T31n1602_011:0531c21": "為成立自宗、或為顯他宗過、或為折伏憍慢、",
    "T31n1602_011:0531c22": "或為摧屈陵侮、或為悲愍有情。",
    "T31n1602_011:0531c23": "辯因者，謂為成就所立宗故，依所引喻同類",
    "T31n1602_011:0531c24": "異類、現量比量及與至教辯道理因。",
    "T31n1602_011:0531c25": "引喻者，亦為成就所立義故，引因所依諸餘",
    "T31n1602_011:0531c26": "世間串習共許易了之法以為比況。",
    "T31n1602_011:0531c27": "同類者，謂或於現在、或先所見相貌相屬遞",
    "T31n1602_011:0531c28": "互相似。此復四種：一自體、二業、三法、四因",
    "T31n1602_011:0531c29": "果。自體相似者，謂彼相貌更互相似。業相似",
    "T31n1602_011:0532a01": "者，謂彼作用更互相似。法相似者，謂自體上",
    "T31n1602_011:0532a02": "法門差別展轉相似，如無常法與苦法、苦法",
    "T31n1602_011:0532a03": "與無我法、無我法與生法、生法與老法、老法",
    "T31n1602_011:0532a04": "與死法。如是有色無色、有見無見、有對無對、",
    "T31n1602_011:0532a05": "有漏無漏、有為無為，如是等無量法門差別",
    "T31n1602_011:0532a06": "更互相似。因果相似者，謂彼因果能成所成",
    "T31n1602_011:0532a07": "更互相似。是名同類。",
    "T31n1602_011:0532a08": "異類者，所謂諸法隨其異義互不相似，此亦",
    "T31n1602_011:0532a09": "四種，翻上應知。",
    "T31n1602_011:0532a10": "現量者，有三種相：一非不現見相、二非思搆",
    "T31n1602_011:0532a11": "所成相、三非錯亂所見相。",
    "T31n1602_011:0532a12": "非不現見相者，復有四種應知，謂由諸根不",
    "T31n1602_011:0532a13": "壞作意現前時，同類生、異類生、無障礙、不極",
    "T31n1602_011:0532a14": "遠。同類生者，謂欲纏諸根於欲纏境、上地",
    "T31n1602_011:0532a15": "諸根於上地境，已生已等生，若生若起，是名",
    "T31n1602_011:0532a16": "同類生。異類生者，謂上地諸根於下地境若",
    "T31n1602_011:0532a17": "已生等，是名異類生。無障礙者，復有四種：",
    "T31n1602_011:0532a18": "一非覆障所礙、二非隱障所礙、三非映障",
    "T31n1602_011:0532a19": "所礙、四非惑障所礙。覆障所礙者，謂黑闇無",
    "T31n1602_011:0532a20": "明闇不澄淨色之所覆隔。隱障所礙者、謂",
    "T31n1602_011:0532a21": "或藥草力、或呪術力、或神通力之所隱蔽。映",
    "T31n1602_011:0532a22": "障所礙者，謂少為多物之所映奪故不可見、",
    "T31n1602_011:0532a23": "或飲食等為諸毒藥之所映奪、或髮毛端為",
    "T31n1602_011:0532a24": "餘麁物之所映奪，如是等類無量無邊。且如",
    "T31n1602_011:0532a25": "小光為大光所映不可得見，所謂日光映星月",
    "T31n1602_011:0532a26": "等。又如能治映奪所治令不可得，謂不淨觀",
    "T31n1602_011:0532a27": "映奪淨相，無常苦無我觀映奪常樂我相，無",
    "T31n1602_011:0532a28": "相觀力映奪眾相。惑障所礙者，謂幻化所作、",
    "T31n1602_011:0532a29": "或相貌差別、或復相似、或內所作目眩惛夢",
    "T31n1602_011:0532b01": "悶亂酒醉放逸癲狂，如是等類名為惑障。若",
    "T31n1602_011:0532b02": "不為此四障所礙，名無障礙。不極遠者，謂非",
    "T31n1602_011:0532b03": "三種極遠：一處極遠、二時極遠、三推折極",
    "T31n1602_011:0532b04": "遠。如是總名非不現見。由非不現見，故名現",
    "T31n1602_011:0532b05": "量。",
    "T31n1602_011:0532b06": "非思搆所成相者，復有二種：一纔取便成取",
    "T31n1602_011:0532b07": "所依境、二建立境界取所依境。纔取便成取",
    "T31n1602_011:0532b08": "所依境者，謂若境能作纔取便成取之所依，",
    "T31n1602_011:0532b09": "猶如良醫授病者藥，色香味觸悉皆具足，有",
    "T31n1602_011:0532b10": "大勢力成熟威德。當知此藥色香味觸纔取",
    "T31n1602_011:0532b11": "便成取所依境，藥之所有大勢熟德，病若未",
    "T31n1602_011:0532b12": "愈思搆所成，若病愈時便非思搆。如是等類，",
    "T31n1602_011:0532b13": "名為纔取便成取所依境。建立境界取所依",
    "T31n1602_011:0532b14": "境者，謂若境能為建立境界取之所依，如瑜",
    "T31n1602_011:0532b15": "伽師假想思搆地界水界火界風界，若於地",
    "T31n1602_011:0532b16": "界假為水解，即依地想建立水想。若於地界",
    "T31n1602_011:0532b17": "假為火風二解，即依地想建立火風二想。此",
    "T31n1602_011:0532b18": "中地想即是建立境界，取地界即是建立境",
    "T31n1602_011:0532b19": "界取之所依。如於地想，如是於水火風想如",
    "T31n1602_011:0532b20": "其所應盡當知。是名建立境界取所依境。此",
    "T31n1602_011:0532b21": "中建立境界取所依境，非是思搆所成假想所",
    "T31n1602_011:0532b22": "解地等諸界。若解未成，是名思搆所立；解若",
    "T31n1602_011:0532b23": "成就，即非思搆。如是名為非思搆所成。由非",
    "T31n1602_011:0532b24": "思搆之所成故，名為現量。",
    "T31n1602_011:0532b25": "非錯亂所見相者，當知或五種、或七種。五種",
    "T31n1602_011:0532b26": "者，謂非五種錯亂所見。五種錯亂者，一想錯",
    "T31n1602_011:0532b27": "亂、二數錯亂、三形錯亂、四顯錯亂、五業錯",
    "T31n1602_011:0532b28": "亂。七種者，謂非七種錯亂所見。七種錯亂者，",
    "T31n1602_011:0532b29": "即此五種錯亂，及餘二種遍行錯亂，合為七",
    "T31n1602_011:0532c01": "種。二種錯亂者，一心錯亂、二見錯亂。想錯亂",
    "T31n1602_011:0532c02": "者，謂於非彼相起彼相想，如於陽焰鹿渴",
    "T31n1602_011:0532c03": "想起於水想。數錯亂者，謂於少數起多增上",
    "T31n1602_011:0532c04": "慢，如瞖眩者於一月處見多月像。形錯亂",
    "T31n1602_011:0532c05": "者，謂於餘形起餘形增上慢，如於旋火見彼",
    "T31n1602_011:0532c06": "輪形。顯錯亂者，謂於餘顯色起餘顯色增上",
    "T31n1602_011:0532c07": "慢，如為迦末羅病損壞眼根，於非黃色悉見",
    "T31n1602_011:0532c08": "黃相。業錯亂者，謂於無業起有業增上慢，如",
    "T31n1602_011:0532c09": "執拳馳走見樹奔流。心錯亂者，謂即於五種",
    "T31n1602_011:0532c10": "所錯亂義心生喜樂。見錯亂者，謂即於五種",
    "T31n1602_011:0532c11": "所錯亂義忍受顯說、安立寶重妄想堅執。若",
    "T31n1602_011:0532c12": "非如是錯亂所見，名為現量。",
    "T31n1602_011:0532c13": "問：如是現量，誰所有耶？答：略說四種所有，一",
    "T31n1602_011:0532c14": "色根現量、二意受現量、三世間現量、四清淨",
    "T31n1602_011:0532c15": "現量。色根現量者，謂色相五根所行境界，如",
    "T31n1602_011:0532c16": "前所說現量體相。意受現量者，謂諸意根所",
    "T31n1602_011:0532c17": "行境界，如前所說現量體相。世間現量者，謂",
    "T31n1602_011:0532c18": "即前二種總名世間現量。清淨現量者，謂若",
    "T31n1602_011:0532c19": "世間現量亦是清淨現量。有清淨現量非世",
    "T31n1602_011:0532c20": "間現量，謂出世智於所行境，有知為有、無",
    "T31n1602_011:0532c21": "知為無、有上知有上、無上知無上。不共世間，",
    "T31n1602_011:0532c22": "名清淨現量。",
    "T31n1602_011:0532c23": "比量者，謂與思擇俱推度境界，此復五種：一",
    "T31n1602_011:0532c24": "相、二體、三業、四法、五因果。",
    "T31n1602_011:0532c25": "相比量者，謂隨其所有相貌相屬，或由現在",
    "T31n1602_011:0532c26": "及先所見推度境界，如以見幢故比知有車、",
    "T31n1602_011:0532c27": "以見煙故比知有火。如是以王比國、以夫比",
    "T31n1602_011:0532c28": "妻、以角犎比牛、以形軟髮黑輕舉色美比知",
    "T31n1602_011:0532c29": "是少、以面皺髮白等比知是老、以執自相比",
    "T31n1602_011:0533a01": "道比俗、以樂見聖者樂聞正法遠離憍慢比",
    "T31n1602_011:0533a02": "正信者、以善思所思善說所說善作所作比",
    "T31n1602_011:0533a03": "聰叡者、以慈悲愛語勇猛樂施善能解釋甚",
    "T31n1602_011:0533a04": "深義意比知菩薩、以掉動輕轉嬉戲歌笑等",
    "T31n1602_011:0533a05": "比未離欲、以諸威儀恒寂靜故比知離欲、以",
    "T31n1602_011:0533a06": "具如來微妙相好智慧寂靜勝行辯才比知如",
    "T31n1602_011:0533a07": "來應正等覺具一切智、見彼幼年所有相貌",
    "T31n1602_011:0533a08": "比知老時當有是事。諸如是等，名相比量。體",
    "T31n1602_011:0533a09": "比量者，由現見彼自體性故，比類彼物不現",
    "T31n1602_011:0533a10": "見體。或現見彼一分自體，比類餘分。如以現",
    "T31n1602_011:0533a11": "在比類去來、或以過去比未來事、或以現近",
    "T31n1602_011:0533a12": "事比現遠事。又如衣服飲食嚴具車乘等事，",
    "T31n1602_011:0533a13": "觀見少分得失之相比知一切。又以一分成",
    "T31n1602_011:0533a14": "熟比餘熟分。如是等類，名體比量。",
    "T31n1602_011:0533a15": "業比量者，謂以作用比業所依。如見遠物，無",
    "T31n1602_011:0533a16": "有動搖、鳥集其上，如是等事比知是杌。若有",
    "T31n1602_011:0533a17": "動搖等事，比知是人。若見跡步寬長比知是",
    "T31n1602_011:0533a18": "象，身曳地行比知是蛇。若聞嘶聲比知是馬，",
    "T31n1602_011:0533a19": "哮吼比師子，咆吼比牛王。見比於眼，聞比於",
    "T31n1602_011:0533a20": "耳，嗅比於鼻，甞比於舌，觸比於身，識比於",
    "T31n1602_011:0533a21": "意。以杖尋水礙杖比地，若見是處草木滋潤",
    "T31n1602_011:0533a22": "莖葉青翠比知有水，若見熱灰比知有火，若",
    "T31n1602_011:0533a23": "見草木搖動比知有風。若見瞑目執杖蹎蹷",
    "T31n1602_011:0533a24": "失路等比知是盲，高聲側聽比知是聾。以所",
    "T31n1602_011:0533a25": "作業比知正信聰叡菩薩未離欲離欲，如來",
    "T31n1602_011:0533a26": "如前應知。",
    "T31n1602_011:0533a27": "法比量者，謂於一切相屬著法，以一比餘。如",
    "T31n1602_011:0533a28": "屬無常比知有苦，以屬苦故比空無我，以屬",
    "T31n1602_011:0533a29": "生故比有老法，以屬老故比有死法，以屬有",
    "T31n1602_011:0533b01": "色有見有礙比有處所及有形質。屬有漏故",
    "T31n1602_011:0533b02": "比知有苦，屬無漏故比知無苦。屬有為故比",
    "T31n1602_011:0533b03": "知生住異滅之法，屬無為故比知反彼。如是",
    "T31n1602_011:0533b04": "等類，名法比量。",
    "T31n1602_011:0533b05": "因果比量者，謂因果相比，如見物行比有所",
    "T31n1602_011:0533b06": "至，見有所至比先有行。若見有人如法事王，",
    "T31n1602_011:0533b07": "比知當獲廣大祿位；見大祿位，比知先已如",
    "T31n1602_011:0533b08": "法事王。若見有人備善作業，比知必當獲大",
    "T31n1602_011:0533b09": "財富；見大財富，比知先已備善作業。見善惡",
    "T31n1602_011:0533b10": "行，比當興衰；見有興衰，比先善惡。若見豐饒",
    "T31n1602_011:0533b11": "飲食，比知飽滿；見有飽滿，比豐飲食。若見有",
    "T31n1602_011:0533b12": "人食不平等，比知有病；若見有病，比知食不",
    "T31n1602_011:0533b13": "平等。見有靜慮，比知離欲；見離欲者，比有靜",
    "T31n1602_011:0533b14": "慮。若見修道，比知必獲四沙門果；若見有獲",
    "T31n1602_011:0533b15": "四沙門果，比知修道，如是等類當知。是名因",
    "T31n1602_011:0533b16": "果比量。如是總名比量。",
    "T31n1602_011:0533b17": "至教者，謂一切智人所設言教，或從彼聞法",
    "T31n1602_011:0533b18": "隨法行。此復三種：一聖言所攝、二對治雜染、",
    "T31n1602_011:0533b19": "三不違法相。",
    "T31n1602_011:0533b20": "聖言所攝者，所謂如來及諸弟子所說經教，",
    "T31n1602_011:0533b21": "展轉流布傳來至今，不違正法、不違正義。",
    "T31n1602_011:0533b22": "對治雜染者，謂依此法善修習時，能永調伏",
    "T31n1602_011:0533b23": "貪瞋癡等一切煩惱及隨煩惱。",
    "T31n1602_011:0533b24": "不違法相者，謂翻違法相當知，是名不違法",
    "T31n1602_011:0533b25": "相。何等名為違法相耶？謂於無相增為有相，",
    "T31n1602_011:0533b26": "如執有我、有情、命者、生者等，或常或斷、有色",
    "T31n1602_011:0533b27": "無色如是等類，或於有相減為無相，或於決",
    "T31n1602_011:0533b28": "定立為不定，如一切行皆是無常、一切有漏",
    "T31n1602_011:0533b29": "皆性是苦、一切諸法皆是無我，而妄建立一",
    "T31n1602_011:0533c01": "分是常一分無常、一分是苦一分非苦、一分",
    "T31n1602_011:0533c02": "有我一分無我。如是於佛所立不可記法，一",
    "T31n1602_011:0533c03": "向記別，又復推求謂應立記。或於不定建立",
    "T31n1602_011:0533c04": "為定，如執一切樂受皆貪所隨眠、一切苦受",
    "T31n1602_011:0533c05": "瞋所隨眠、一切不苦不樂受癡所隨眠、一切",
    "T31n1602_011:0533c06": "苦樂皆是有漏、思已造業唯受苦報，如是等",
    "T31n1602_011:0533c07": "類。或於有相法中，無差別相建立差別、有差",
    "T31n1602_011:0533c08": "別相立為無別。如依有為差別之相，於無為",
    "T31n1602_011:0533c09": "法亦別建立；依無為法無差別相，於有為法",
    "T31n1602_011:0533c10": "亦不別立。如於有為無為，如是於有色無色、",
    "T31n1602_011:0533c11": "有見無見、有對無對、有漏無漏等，隨其所應",
    "T31n1602_011:0533c12": "盡當了知。又於有相不如正理立因果相，如",
    "T31n1602_011:0533c13": "立妙行感不愛果、立諸惡行能感愛果，計於",
    "T31n1602_011:0533c14": "惡說法律之中習諸邪行能得清淨、於佛善",
    "T31n1602_011:0533c15": "說法律之中修行正行不得清淨。又於雜染",
    "T31n1602_011:0533c16": "立為清淨、於清淨法立為雜染，於不實相以",
    "T31n1602_011:0533c17": "假言說立為真實、於真實相以假言說立不",
    "T31n1602_011:0533c18": "真實，如於永離言說法中以言戲論建立勝",
    "T31n1602_011:0533c19": "義，如是等類名違法相。翻此違相，名不違相，",
    "T31n1602_011:0533c20": "是名至教。",
    "T31n1602_011:0533c21": "問：若一切法自相成就自義差別法爾建立，",
    "T31n1602_011:0533c22": "復何因緣立有二種所成義耶？答：為欲生成",
    "T31n1602_011:0533c23": "他信解故，非為生成諸法相貌。問：為欲成就",
    "T31n1602_011:0533c24": "所成立義，何故先說立宗耶？答：為先顯示自",
    "T31n1602_011:0533c25": "所愛樂義故。問：何故次辯因耶？答：為欲開顯",
    "T31n1602_011:0533c26": "依現見法決定道理，即於所立宗義不捨離",
    "T31n1602_011:0533c27": "故。問：何故次引喻耶？答：為欲顯現能成道理",
    "T31n1602_011:0533c28": "之所依止現見法故。問：何故後說同類異類、",
    "T31n1602_011:0533c29": "現量比量、至教等耶？答：為欲開示因喻二種",
    "T31n1602_011:0534a01": "相違不相違智故。又相違者，由二種因：一由",
    "T31n1602_011:0534a02": "不決定故、二由同所成故。不相違者亦由二",
    "T31n1602_011:0534a03": "因：一由決定故、二由異所成故。此中相違者",
    "T31n1602_011:0534a04": "為成所立宗義不能為量，故不名量。不相違",
    "T31n1602_011:0534a05": "者為成所立宗義能為正量，故名為量。是名",
    "T31n1602_011:0534a06": "論所依。",
    "T31n1602_011:0534a07": "論莊嚴者，有五種應知，一善自他宗、二語具",
    "T31n1602_011:0534a08": "圓滿、三無畏、四敦肅、五應供。善自他宗者，",
    "T31n1602_011:0534a09": "謂如有一，於此正法及毘柰耶深生愛樂，即",
    "T31n1602_011:0534a10": "於自論宗本讀誦受持、正聞審慮、純熟修行，",
    "T31n1602_011:0534a11": "已善已說已明。復於彼法彼毘柰耶不愛不",
    "T31n1602_011:0534a12": "樂，但於彼論宗本讀誦受持、聞思純熟而不",
    "T31n1602_011:0534a13": "修行，然已善已說已明。是名善自他宗。",
    "T31n1602_011:0534a14": "語具圓滿者，謂如有一，音聲圓滿不犯音聲。",
    "T31n1602_011:0534a15": "音聲者，謂具五德：一不鄙陋、二輕易、三雄朗、",
    "T31n1602_011:0534a16": "四相應、五義善。云何不鄙陋？謂離諸邊國鄙",
    "T31n1602_011:0534a17": "俚詞故。云何輕易？謂世間共立非餘說故。云",
    "T31n1602_011:0534a18": "何雄朗？所謂於義建立言詞，為成彼義巧妙",
    "T31n1602_011:0534a19": "雄壯故。云何相應？所謂前後功德法義相符",
    "T31n1602_011:0534a20": "順故。云何義善？謂能引發世出世利，無顛倒",
    "T31n1602_011:0534a21": "故。又此相應論者，復由九種差別相故，語具",
    "T31n1602_011:0534a22": "圓滿應知，一不雜亂、二不麁獷、三辯了、四",
    "T31n1602_011:0534a23": "限量、五與義相應、六以時、七決定、八顯了、",
    "T31n1602_011:0534a24": "九相續。以此足前，總名語具圓滿。無畏者，謂",
    "T31n1602_011:0534a25": "如有一，處在多眾異眾大眾、勝眾諦眾善眾等",
    "T31n1602_011:0534a26": "中，其心無有下劣怯懼，身無戰汗面無怖色，",
    "T31n1602_011:0534a27": "聲不動掉語不怯弱，如是等類名為無畏。",
    "T31n1602_011:0534a28": "敦肅者，謂如有一，性不忿毒，面無變改、身不",
    "T31n1602_011:0534a29": "掉動，如是等類名為敦肅。",
    "T31n1602_011:0534b01": "應供者，謂如有一，性善可樂性不惱他，尋常",
    "T31n1602_011:0534b02": "住善可樂地者，隨順他心而發言語知時如",
    "T31n1602_011:0534b03": "實，為益自他能引義利，言詞柔軟如對親友，",
    "T31n1602_011:0534b04": "是名應供。",
    "T31n1602_011:0534b05": "若有依五論莊嚴相興言論者，當知復有二",
    "T31n1602_011:0534b06": "十七種稱讚功德。何等名為二十七種？一眾",
    "T31n1602_011:0534b07": "所敬重；二言必信受；三於大眾中轉加無畏；",
    "T31n1602_011:0534b08": "四於他所宗深知過隙；五於自所宗知決定",
    "T31n1602_011:0534b09": "德；六無有僻執；七於所受論情無偏黨；八於",
    "T31n1602_011:0534b10": "自正法及毘柰耶無能引奪；九於他所說速",
    "T31n1602_011:0534b11": "能了悟；十於他所說速能領受；十一於他所",
    "T31n1602_011:0534b12": "說速解理趣；十二能以語德勝伏大眾；十三",
    "T31n1602_011:0534b13": "悅可信解因明論者；十四能善宣釋義句文",
    "T31n1602_011:0534b14": "字；十五身不勞倦；十六心不勞倦；十七言不",
    "T31n1602_011:0534b15": "謇澁；十八辯才無盡；十九身不頓顇；二十",
    "T31n1602_011:0534b16": "念無忘失；二十一心無損害；二十二咽喉無",
    "T31n1602_011:0534b17": "損；二十三凡所宣吐分明易了；二十四善護",
    "T31n1602_011:0534b18": "自心令無忿怒；二十五善順他心令無憤恚；",
    "T31n1602_011:0534b19": "二十六令對論者心生淨信；二十七凡有所",
    "T31n1602_011:0534b20": "行不招怨對，廣大名稱聲流十方，世咸傳唱",
    "T31n1602_011:0534b21": "此大法師、處大師數。如受欲者以末尼真珠",
    "T31n1602_011:0534b22": "瑠璃等寶廁環釧等寶莊嚴具以自莊嚴，威",
    "T31n1602_011:0534b23": "德熾盛光明普照。如是論者以二十七種稱",
    "T31n1602_011:0534b24": "讚功德廁此五種論莊嚴具以自莊嚴，威德",
    "T31n1602_011:0534b25": "熾盛光明普照，是故名此為論莊嚴。",
    "T31n1602_011:0534b26": "論墮負者，謂有三種應知，一捨言、二言屈、三",
    "T31n1602_011:0534b27": "言過。",
    "T31n1602_011:0534b28": "捨言者，謂立論者以十三種詞謝對論者，捨",
    "T31n1602_011:0534b29": "所言論。何等名為十三種詞？謂立論者謝對",
    "T31n1602_011:0534c01": "論者曰：我論不善、汝論為善、我不善觀、汝為",
    "T31n1602_011:0534c02": "善觀、我論無理、汝論有理、我論無能、汝論有",
    "T31n1602_011:0534c03": "能、我論屈伏、汝論成立、我之辯才唯極於此、",
    "T31n1602_011:0534c04": "過此已上更善思量當為汝說、且置是事我",
    "T31n1602_011:0534c05": "不復言。以如是等十三種詞謝對論者，捨所",
    "T31n1602_011:0534c06": "言論。捨所論故，當知摧破，為他所勝、墮在他",
    "T31n1602_011:0534c07": "後、屈伏於彼，是故捨言名墮負處。",
    "T31n1602_011:0534c08": "言屈者，如立論人為對論者之所屈伏，或假",
    "T31n1602_011:0534c09": "餘事方便而退，或引外言，或現憤發，或現瞋",
    "T31n1602_011:0534c10": "恚，或現高慢，或顯彼所覆，或現惱害，或現不",
    "T31n1602_011:0534c11": "忍，或現不信，或復默然，或復憂慼，或竦肩伏",
    "T31n1602_011:0534c12": "面，或沈思詞窮。假託餘事方便而退者，謂捨",
    "T31n1602_011:0534c13": "前所立更託餘宗，捨先因喻同類異類、現量",
    "T31n1602_011:0534c14": "比量及至教量，更託餘因乃至至教。引外言",
    "T31n1602_011:0534c15": "者，謂捨所論事，或論飲食、或論王臣盜賊衢",
    "T31n1602_011:0534c16": "路倡穢等事，假託外緣捨本所立。現憤發",
    "T31n1602_011:0534c17": "者，謂以麁言擯對論者。現瞋恚者，謂以怨報",
    "T31n1602_011:0534c18": "之言責對論者。現高慢者，謂以卑賤種族等",
    "T31n1602_011:0534c19": "言毀對論者。顯彼所覆者，謂以發他所覆惡",
    "T31n1602_011:0534c20": "行之言舉對論者。現惱害者，謂以害酷怨言",
    "T31n1602_011:0534c21": "罵對論者。現不忍者，謂發怨言怖對論者。",
    "T31n1602_011:0534c22": "現不信者，謂以破戒行言謗對論者。或默然",
    "T31n1602_011:0534c23": "者，謂語業頓盡。或憂慼者，謂意業焦惱。竦肩",
    "T31n1602_011:0534c24": "伏面者，謂威勇身業而頓萎顇。沈思詞窮者，",
    "T31n1602_011:0534c25": "謂才辯俱竭。如是十三種事，當知言屈。前二",
    "T31n1602_011:0534c26": "妄行矯亂，中七發起邪行，後四計行窮盡。",
    "T31n1602_011:0534c27": "是名言屈墮在負處。",
    "T31n1602_011:0534c28": "言過者，謂立論人有九種過，故名言過。何等",
    "T31n1602_011:0534c29": "為九？一雜亂、二麁獷、三不辯了、四無限量、",
    "T31n1602_011:0535a01": "五非義相應、六非時七不決定、八不顯了、九",
    "T31n1602_011:0535a02": "不相續。雜亂者，謂捨所論事，雜說異語。麁獷",
    "T31n1602_011:0535a03": "者，謂憤發卒暴，言詞躁急。不辯了者，謂若法",
    "T31n1602_011:0535a04": "若義，眾及對論所不領悟。無限量者，謂於所",
    "T31n1602_011:0535a05": "說義，言詞複重或復減少。非義相應者，當知",
    "T31n1602_011:0535a06": "十種：一無義、二違義、三損理、四與所成等、",
    "T31n1602_011:0535a07": "五招集過難、六不得義利、七義無次序、八義",
    "T31n1602_011:0535a08": "不決定、九成立已成、十順不稱理諸邪惡論。",
    "T31n1602_011:0535a09": "非時者，謂所應說前後不次。不決定者，謂",
    "T31n1602_011:0535a10": "立已復毀、毀而復立，速疾轉換難可了知。不",
    "T31n1602_011:0535a11": "顯了者，謂犯聲明相不領而答，或先為典語",
    "T31n1602_011:0535a12": "後作俗語，或復翻此。不相續者，謂於中間言",
    "T31n1602_011:0535a13": "詞斷絕。凡所言論犯此九失，是名言過。",
    "T31n1602_011:0535a14": "論出離者，謂立論者三種觀察興廢言論。云",
    "T31n1602_011:0535a15": "何名為三種觀察？一觀察德失、二觀察眾會、",
    "T31n1602_011:0535a16": "三觀察善不善。",
    "T31n1602_011:0535a17": "云何觀察德失？謂立論者方欲立論，應如是",
    "T31n1602_011:0535a18": "觀：我立是論，將無自損損他及俱損耶？不生",
    "T31n1602_011:0535a19": "現法後法及俱罪耶？勿起身心所有諸憂苦",
    "T31n1602_011:0535a20": "耶？莫由此故執持刀杖鬪罵諍訟諂言妄語",
    "T31n1602_011:0535a21": "而發起耶？將無種種惡不善法而生長耶？非",
    "T31n1602_011:0535a22": "不利益安樂自及他耶？非不利益安樂多眾",
    "T31n1602_011:0535a23": "生耶？非不憐愍於世間耶？不因此故諸天世",
    "T31n1602_011:0535a24": "人無義無利不安樂耶？彼立論者如是觀時，",
    "T31n1602_011:0535a25": "若自了知我所立論能為自損，乃至天人無",
    "T31n1602_011:0535a26": "義無利及不安樂，便自思擇不應立論。若如",
    "T31n1602_011:0535a27": "實知我所立論不為自損，乃至能引天人義",
    "T31n1602_011:0535a28": "利安樂，便自思擇應當立論。是名第一論出",
    "T31n1602_011:0535a29": "離相。",
    "T31n1602_011:0535b01": "云何觀察眾會？謂立論者應當觀察現前眾",
    "T31n1602_011:0535b02": "會，為有執著為無執耶？為有賢正為無有耶？",
    "T31n1602_011:0535b03": "為有善解為無解耶？如是觀時，若知眾會有",
    "T31n1602_011:0535b04": "所執著非無執著，唯不賢正無有賢正，唯不",
    "T31n1602_011:0535b05": "善解無善解者，便自思擇於是眾中不應立",
    "T31n1602_011:0535b06": "論。若知眾會無所執著非有執著，唯有賢正",
    "T31n1602_011:0535b07": "無不賢正，唯有善解無不解者，便自思擇於",
    "T31n1602_011:0535b08": "是眾中應當立論。是名第二論出離相。",
    "T31n1602_011:0535b09": "云何觀察善不善？謂立論者應自觀察善與",
    "T31n1602_011:0535b10": "不善：我於論體、論處、論依、論嚴、論負、論出離",
    "T31n1602_011:0535b11": "等，為善為不善耶？我為有力建立自論摧伏",
    "T31n1602_011:0535b12": "他論，於彼負處解脫不耶？如是觀時，若自了",
    "T31n1602_011:0535b13": "知我為不善非善解了、我無力能非有力能，",
    "T31n1602_011:0535b14": "便自思擇與對論者不應立論。若自了知我",
    "T31n1602_011:0535b15": "善非不善、有力非無力，便自思擇與對論者",
    "T31n1602_011:0535b16": "應共立論。是名第三論出離相。",
    "T31n1602_011:0535b17": "論多所作法者，謂有三種於所立論多所作",
    "T31n1602_011:0535b18": "法：一善自他宗、二無畏、三辯才。問：如是三",
    "T31n1602_011:0535b19": "法，何故名為於所立論多有所作？答：由善了",
    "T31n1602_011:0535b20": "達自他宗故，於一切法能起談論。由無畏",
    "T31n1602_011:0535b21": "故，於一切眾能起談論。由辯才故，於諸問難",
    "T31n1602_011:0535b22": "能善酬答。是故此三名為於所立論多所作",
    "T31n1602_011:0535b23": "法。",
    "T31n1602_011:0535b24": "顯揚聖教論卷第十一"
}