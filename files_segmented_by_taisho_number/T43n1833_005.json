{
    "T43n1833_005:0909a02": "成唯識論演祕卷第五(本)",
    "T43n1833_005:0909a04": "沙門知周撰",
    "T43n1833_005:0909a05": "論。恒依心起等者。有義難云。受等依心起",
    "T43n1833_005:0909a06": "受等名心所。心依受等生應名受等所。又",
    "T43n1833_005:0909a07": "受等四義具受等名心所。心亦四義具應名",
    "T43n1833_005:0909a08": "受等所。如疏以彼二三義簡。然疏中說應",
    "T43n1833_005:0909a09": "名心所此即不然。既以心王望受等說。",
    "T43n1833_005:0909a10": "如何仍說名作心所　詳曰。心所總名由",
    "T43n1833_005:0909a11": "依於他四義具立。疏以王．所總名相例。",
    "T43n1833_005:0909a12": "以心依他具四義故。不據別別受等為",
    "T43n1833_005:0909a13": "難　問論既自云恒依心等名為心所。心",
    "T43n1833_005:0909a14": "不依心如何難云應名心所　答云依於",
    "T43n1833_005:0909a15": "心顯依非己依非己故得心所名。心依亦",
    "T43n1833_005:0909a16": "爾何非心所。疏依理責。不爾心總。而受等",
    "T43n1833_005:0909a17": "別。別總不切。難不切也。今助一難。受等",
    "T43n1833_005:0909a18": "依心起。從依名心所。心依心所生應名",
    "T43n1833_005:0909a19": "心所。所餘難准此。此不違論。亦無別總不",
    "T43n1833_005:0909a20": "均之過。",
    "T43n1833_005:0909a21": "論。即諸心所所取別相者。問瑜伽但云作意",
    "T43n1833_005:0909a22": "了此所未了相。如何得知。所未了者是諸心",
    "T43n1833_005:0909a23": "所所取別相　答諸心所等所取別相。皆是",
    "T43n1833_005:0909a24": "心王所未了相。既言作意了此未了。明知餘",
    "T43n1833_005:0909a25": "所所取別相皆能了之。",
    "T43n1833_005:0909a26": "疏。顯揚十八有頌等者。按彼頌云。依多境",
    "T43n1833_005:0909a27": "了別各為自業生。心法不應思。相似境轉",
    "T43n1833_005:0909a28": "故。論曰心所有法依止能緣多境八種識",
    "T43n1833_005:0909a29": "故。各各造作自業而起。依心而有故名心",
    "T43n1833_005:0909b01": "所有法。不應更思彼所緣境。由彼與識等",
    "T43n1833_005:0909b02": "緣轉故　釋曰。唯以一義立心所名。言等",
    "T43n1833_005:0909b03": "緣轉。顯彼心所亦緣總相。",
    "T43n1833_005:0909b04": "論。餘處復說至德失等相者。中邊第一但云",
    "T43n1833_005:0909b05": "心所亦緣別相。瑜伽第三但說別境緣可樂",
    "T43n1833_005:0909b06": "等。而無亦字。二論合引故云亦能了可樂",
    "T43n1833_005:0909b07": "等　問心取總相。所通總別。云何得言同",
    "T43n1833_005:0909b08": "一所緣　答有義說同所緣總論此境。不",
    "T43n1833_005:0909b09": "言此境別相亦同。又心王．所取總別義總",
    "T43n1833_005:0909b10": "而為四釋　一云心唯取總。心所唯別。諸",
    "T43n1833_005:0909b11": "論皆說識了總相。瑜伽但說心所了此所",
    "T43n1833_005:0909b12": "未了相。不言了總。此論雖云此表心所亦",
    "T43n1833_005:0909b13": "緣總相。釋論者意即不依之　二云心王唯",
    "T43n1833_005:0909b14": "取總相。所取總別。大論．中邊如論主釋。既",
    "T43n1833_005:0909b15": "有誠說理不可違　三云心所同前第二",
    "T43n1833_005:0909b16": "師說。心王亦緣總別二相。故下論云。受能領",
    "T43n1833_005:0909b17": "納順．違．中境。令心等起歡．戚．捨相。若也不",
    "T43n1833_005:0909b18": "了違．順．中境。如何能起歡．戚．捨相。解餘",
    "T43n1833_005:0909b19": "心所皆有令心取別相義。論中上下文有",
    "T43n1833_005:0909b20": "眾多。故知心王亦緣別相。大論等說皆約心",
    "T43n1833_005:0909b21": "王自力而說。設無心所自力不能取別相",
    "T43n1833_005:0909b22": "故。如王因臣能知別事。若不因者即不能",
    "T43n1833_005:0909b23": "知　四云心王同前第三師說。心所非。但",
    "T43n1833_005:0909b24": "緣自別相。如心能緣一切別相。諸相應法",
    "T43n1833_005:0909b25": "法爾同緣。唯境一事。不爾如何說令心等",
    "T43n1833_005:0909b26": "起歡．戚等。既說等言。故知心所別相皆取。",
    "T43n1833_005:0909b27": "雖有四解令依後說。諸相應法相望力齊。",
    "T43n1833_005:0909b28": "有緣．不緣不應理故。論說受等所取別",
    "T43n1833_005:0909b29": "者。且約自行所取者說。以實而言。由相應",
    "T43n1833_005:0909c01": "力互取所緣。皆不違理　問由相應力互",
    "T43n1833_005:0909c02": "取所緣。亦由相應行相互起。受等應起取",
    "T43n1833_005:0909c03": "像等行　解云心等境同相應力取。行相說",
    "T43n1833_005:0909c04": "別。受等不同　又釋由相應力能起諸行。",
    "T43n1833_005:0909c05": "受令心等起歡等故。且依勝說。但言令心。",
    "T43n1833_005:0909c06": "理實亦令受等明記　問既爾同聚心．心所",
    "T43n1833_005:0909c07": "行。行相皆同應成雜亂　答行相．境相兼",
    "T43n1833_005:0909c08": "正不同故不違理。第二卷云心．心取法行",
    "T43n1833_005:0909c09": "相各別。第三卷說勿觸等五能了別者。依",
    "T43n1833_005:0909c10": "正行說。並不相違　詳曰。今依第二。瑜伽．",
    "T43n1833_005:0909c11": "中邊．此唯識等文明具故。餘之三釋既無誠",
    "T43n1833_005:0909c12": "說。固難依准。不可凡情強會聖旨。下文自",
    "T43n1833_005:0909c13": "云受能領納順．違．中境。不言心取順．違",
    "T43n1833_005:0909c14": "境故。餘心所等言令心等。至文當會。又准",
    "T43n1833_005:0909c15": "何知據其正行。前第二三云。心．心所行相",
    "T43n1833_005:0909c16": "各別。勿觸等五能了別耶。本教無說。豈非",
    "T43n1833_005:0909c17": "意乎。請審詳諸。無惑後學。",
    "T43n1833_005:0909c18": "論領順境相至不苦不樂者。問身識一時領",
    "T43n1833_005:0909c19": "順．違境。何受相應　答傳有二釋。一云無",
    "T43n1833_005:0909c20": "有一時能領二境故隨一俱。二云即一時",
    "T43n1833_005:0909c21": "中能領二境境俱至故。隨其勝境但一受俱。",
    "T43n1833_005:0909c22": "如五俱意隨何境勝而受俱。故此亦應爾",
    "T43n1833_005:0909c23": "　問受有五受。何意合之　答喜．樂憂．苦",
    "T43n1833_005:0909c24": "歡．感相似。故合為三　若爾何不言喜．憂",
    "T43n1833_005:0909c25": "捨　答以輕從重。以狹從寬。樂．苦通於",
    "T43n1833_005:0909c26": "多地識故。",
    "T43n1833_005:0909c27": "疏。對法至集色所依等者。按彼論云。集色",
    "T43n1833_005:0909c28": "所依建立身受。集無色所依建立心受　釋",
    "T43n1833_005:0909c29": "曰。身心皆以積集為義。故色．無色皆云集",
    "T43n1833_005:0910a01": "也。從二所依得身心稱　問第六依七。七",
    "T43n1833_005:0910a02": "何名心無集義故　答剎那相續前後眾多",
    "T43n1833_005:0910a03": "得名積集。或據本識。或意根中通七．八識。",
    "T43n1833_005:0910a04": "故名集心。",
    "T43n1833_005:0910a05": "疏。受寬根狹者。如三受門。苦．樂二受含憂．",
    "T43n1833_005:0910a06": "喜故。而言根者即不如是。二十二根喜．樂．",
    "T43n1833_005:0910a07": "憂．苦各別立故。故寬狹異。",
    "T43n1833_005:0910a08": "疏。不俱起故非無漏攝者。問夫無漏心必有",
    "T43n1833_005:0910a09": "輕安。輕安調暢。俱時五識何得有苦　答相",
    "T43n1833_005:0910a10": "應之識調暢苦無。五非相應。有苦何失。",
    "T43n1833_005:0910a11": "疏。若互相顯隨其所應者。七色．命根據不生",
    "T43n1833_005:0910a12": "斷。以顯信等亦通見斷難。地前信等八見",
    "T43n1833_005:0910a13": "道已永不生故。信等緣縛斷顯七色．命不",
    "T43n1833_005:0910a14": "名見斷。能縛有故。",
    "T43n1833_005:0910a15": "疏。不可說六至無學身有故者。牒外所明。所",
    "T43n1833_005:0910a16": "明意云。無學學圓得名非斷。命在彼身非",
    "T43n1833_005:0910a17": "斷何失。",
    "T43n1833_005:0910a18": "疏。五根亦應爾等者。疏主質也。無學亦有色",
    "T43n1833_005:0910a19": "等五根。五根亦應通不斷攝。此既不爾彼何",
    "T43n1833_005:0910a20": "乃然　問非所斷者理有二義。一無學身中",
    "T43n1833_005:0910a21": "有漏性者。在無漏身名為無漏。亦名非斷。",
    "T43n1833_005:0910a22": "二體無漏亦為無漏。而非是斷。無學色根",
    "T43n1833_005:0910a23": "許非斷攝斯亦何過　答據體無漏乃順",
    "T43n1833_005:0910a24": "無漏名為非斷。不依初義　問佛色．命根",
    "T43n1833_005:0910a25": "豈非無漏。云何八根不通非斷。答通三乘",
    "T43n1833_005:0910a26": "明故非非斷。",
    "T43n1833_005:0910a27": "論。又學無學非二為三者。按瑜伽論五十七",
    "T43n1833_005:0910a28": "云。幾學學為義　釋曰。二十二根中幾學等",
    "T43n1833_005:0910a29": "三。復以學等而為境義　論答九學．無學．",
    "T43n1833_005:0910b01": "非學非無學。以三種為義　釋曰。信等五",
    "T43n1833_005:0910b02": "根．意．喜．樂．捨還以學等三種為義　一通",
    "T43n1833_005:0910b03": "三種非學非無學為義　釋曰。一謂苦根。五",
    "T43n1833_005:0910b04": "識相應故不以學．無學為義。准此故知三",
    "T43n1833_005:0910b05": "受通三　問苦等體漏。何名學．無學　答",
    "T43n1833_005:0910b06": "在學等身有所進向亦名學等。故六十六",
    "T43n1833_005:0910b07": "云。云何學法。謂預流等有學補特伽羅。若出",
    "T43n1833_005:0910b08": "世有為法。若世間善法是名學法。何以故。依",
    "T43n1833_005:0910b09": "止此法於時時中精進修學戒等三學故。",
    "T43n1833_005:0910b10": "云何無學。謂阿羅漢諸漏已盡。若出世有為",
    "T43n1833_005:0910b11": "法。若世間善法是名無學法。謂除先所說",
    "T43n1833_005:0910b12": "學．無學法。所餘預流乃至羅漢法。若墮一切",
    "T43n1833_005:0910b13": "異生所有諸法。當知是名非學非無學法",
    "T43n1833_005:0910b14": "　又對法第二云。求解脫者所有善法是學",
    "T43n1833_005:0910b15": "義。於諸學處已得究竟者所有善法是無",
    "T43n1833_005:0910b16": "學。謂諸異生所有三性法。及諸學者染污無",
    "T43n1833_005:0910b17": "記諸無學者諸無記法。及無為法。是非學非",
    "T43n1833_005:0910b18": "無學　對法通前言求解脫。瑜伽據勝說",
    "T43n1833_005:0910b19": "見道上。作論者意亦不相違　問無學身中",
    "T43n1833_005:0910b20": "世間之法。何義而亦名無漏耶　答據無",
    "T43n1833_005:0910b21": "煩惱。故六十六云。問羅漢世善以何因緣說",
    "T43n1833_005:0910b22": "名無漏。答墮三有故名有所攝。諸漏隨眠",
    "T43n1833_005:0910b23": "永解脫故說名無漏。",
    "T43n1833_005:0910b24": "疏。所餘不發惡行等者。彼論但云所餘是有",
    "T43n1833_005:0910b25": "覆無記不發惡行。身邊等言疏釋彼也。",
    "T43n1833_005:0910b26": "疏。五十八至准不發業者。按彼論云。俱生",
    "T43n1833_005:0910b27": "薩迦耶見唯無記性。數現行故。非極損惱",
    "T43n1833_005:0910b28": "自他處故。對法論云。餘無記者是發業餘。俱",
    "T43n1833_005:0910b29": "生身見既無記性。明餘中攝。不能發業。身",
    "T43n1833_005:0910c01": "見既然。邊見亦爾。定隨有故。故不論之。",
    "T43n1833_005:0910c02": "疏。意識爾時至不善無覆者。問若所引五",
    "T43n1833_005:0910c03": "識要與能引第六同性。如何五識三性容俱",
    "T43n1833_005:0910c04": "　答今此中意不得所引與能引意一向異",
    "T43n1833_005:0910c05": "性。非是必定令其同性。或順三性不俱師",
    "T43n1833_005:0910c06": "義。",
    "T43n1833_005:0910c07": "論。由無分別至有分別故者。疏中所釋意明",
    "T43n1833_005:0910c08": "約識迫悅等差。故成樂．喜．苦．憂等別。不",
    "T43n1833_005:0910c09": "障意識有無分別．輕微。唯動名為苦．樂。",
    "T43n1833_005:0910c10": "有不悟者而輒彈云。後師釋云。非但五識",
    "T43n1833_005:0910c11": "逼悅尤重無分別故。意中苦．樂亦無分別．及",
    "T43n1833_005:0910c12": "尤重故。如下論明。故應總云分別．尤重名",
    "T43n1833_005:0910c13": "為憂．喜。無別．輕微名為苦．樂　詳曰。尋",
    "T43n1833_005:0910c14": "前疏明。知後破非。",
    "T43n1833_005:0910c15": "論。不苦不樂至平等轉故者。問捨有違順。即",
    "T43n1833_005:0910c16": "成逼悅。何言平等　答有義。理實非無差",
    "T43n1833_005:0910c17": "別之義。相微隱故。故不開之。",
    "T43n1833_005:0910c18": "疏。瑜伽五十七未至十一根者。按彼論云。問",
    "T43n1833_005:0910c19": "未至地幾根可得。答十一　釋曰。謂信等五．",
    "T43n1833_005:0910c20": "三無漏根．及意．喜．捨　有云。除意取樂。理",
    "T43n1833_005:0910c21": "實應說有十二根。亦有意故。而不說者意",
    "T43n1833_005:0910c22": "根通顯八識自性。未至地中唯有第六故略",
    "T43n1833_005:0910c23": "不說　詳曰。今取前釋。夫有心所如有心",
    "T43n1833_005:0910c24": "王。若不云意恐疑有所而無王也。縱無其",
    "T43n1833_005:0910c25": "樂。理無妨故　問何不言有眼等及命",
    "T43n1833_005:0910c26": "　答無託彼生故不說有　問但言十一云",
    "T43n1833_005:0910c27": "何得知喜八其數　答即彼論云。喜於彼",
    "T43n1833_005:0910c28": "有。何教為證。答如世尊言。如是苾芻離",
    "T43n1833_005:0910c29": "生喜樂滋潤其身。周遍滋潤．遍流遍悅。無",
    "T43n1833_005:0911a01": "有少分不死不滿。如是名為離生喜樂。",
    "T43n1833_005:0911a02": "此中初門說未至位。後門說根本位　釋",
    "T43n1833_005:0911a03": "曰。經中雙明未至．根本。離生喜樂滋潤其",
    "T43n1833_005:0911a04": "身。是初門也。周遍等下是後門也。故知十一",
    "T43n1833_005:0911a05": "喜是其一。顯揚．對法大同不錄　問初根本",
    "T43n1833_005:0911a06": "定如何一受分成喜．樂　答如燈具辨。有",
    "T43n1833_005:0911a07": "義應前後起時差別故。謂若有時悅身不",
    "T43n1833_005:0911a08": "遍但名為喜。乃時周遍說名為樂　詳曰。",
    "T43n1833_005:0911a09": "此論自云悅身心故。辨喜．樂二既違所學",
    "T43n1833_005:0911a10": "故叵依也　問初二根本身心兩悅分成喜",
    "T43n1833_005:0911a11": "樂。雜受苦處逼迫身心應分憂苦　答如",
    "T43n1833_005:0911a12": "義燈云。違順差別。種有同別應釋此疑",
    "T43n1833_005:0911a13": "　又解初二根本五識歡悅根動勇意分二。",
    "T43n1833_005:0911a14": "雜受五全意迫微。意憂故不成分二。",
    "T43n1833_005:0911a15": "論第三靜慮等者。問第三分本豈不悅根。根",
    "T43n1833_005:0911a16": "若悅者何不云乎　答前之二定當動勇故",
    "T43n1833_005:0911a17": "悅根方樂。故舉言之。第三安靜不唯對根",
    "T43n1833_005:0911a18": "方稱為樂。故不言也。理實悅根逾於前矣。",
    "T43n1833_005:0911a19": "疏。六十六有此中通論者。六十六中亦言傍",
    "T43n1833_005:0911a20": "生苦．憂相續。故彼論云。生那落迦諸有情",
    "T43n1833_005:0911a21": "類。異熟無間有異熟生苦．憂相續。如是若",
    "T43n1833_005:0911a22": "生一分餓鬼．及傍生中。當知亦爾。",
    "T43n1833_005:0911a23": "疏。五十七說與地獄同者。即彼論云。餘三現",
    "T43n1833_005:0911a24": "行故不成熟。種子故成熟。如生那落迦趣",
    "T43n1833_005:0911a25": "於一向苦。傍生．餓鬼當知亦爾。又六十六",
    "T43n1833_005:0911a26": "異熟無間等。亦三趣同。如前所引。",
    "T43n1833_005:0911a27": "疏。一根善不善等者。按彼論云。八唯善。善．",
    "T43n1833_005:0911a28": "不善．無記為義。五善．不善．無記。善．不善．無",
    "T43n1833_005:0911a29": "記為義。一善．不善。善．不善．無記為義。五無",
    "T43n1833_005:0911b01": "記。無記為義。二無記。善．不善．無記為義",
    "T43n1833_005:0911b02": "　釋曰八謂信等．及三無漏。五謂五受。除憂取",
    "T43n1833_005:0911b03": "意。一謂憂根。又五謂身．男．女．鼻．舌。一謂眼．",
    "T43n1833_005:0911b04": "耳。據表業說。命不相應故不言義。",
    "T43n1833_005:0911b05": "論。論說憂根非無記故至傍生亦爾者。有義",
    "T43n1833_005:0911b06": "今助前師救初難云。論隨轉理言善．不善。",
    "T43n1833_005:0911b07": "實通無記。救後難云。憂為第八。捨為第",
    "T43n1833_005:0911b08": "三。說憂定成依多分說。謂除生死餘位憂",
    "T43n1833_005:0911b09": "根恒相續故　詳曰。今助後師責前師曰。",
    "T43n1833_005:0911b10": "論據何事須隨少意。又復主捨何擯不取。",
    "T43n1833_005:0911b11": "豈不主意而相例乎。又餘七成不據多分。",
    "T43n1833_005:0911b12": "何獨憂根約多分耶。故救未可。",
    "T43n1833_005:0911b13": "疏。八根現種皆成就者。問命根依彼第八種",
    "T43n1833_005:0911b14": "立。如何言八皆現種成　答現八名命。八",
    "T43n1833_005:0911b15": "種名根。合云命根故通種．現。",
    "T43n1833_005:0911b16": "疏。為純苦映等者。按彼論云。若那落迦等",
    "T43n1833_005:0911b17": "中他所映奪。不苦不樂受與純苦無雜受",
    "T43n1833_005:0911b18": "俱時而轉。當知此受被映奪故難可了知。",
    "T43n1833_005:0911b19": "如那落迦等中一向苦受俱轉　釋曰。等言",
    "T43n1833_005:0911b20": "等彼純苦鬼畜。彼中賴耶雖有捨受。為餘",
    "T43n1833_005:0911b21": "識中苦受猛盛。映奪不現故言苦受。一向苦",
    "T43n1833_005:0911b22": "受據容受言。略不云捨。",
    "T43n1833_005:0911b23": "論。無異熟樂名純苦者。此釋伏難。伏難意",
    "T43n1833_005:0911b24": "云。有等流樂何名純苦。故今答云。望無異",
    "T43n1833_005:0911b25": "熟得純苦名。",
    "T43n1833_005:0911b26": "疏。故瑜伽五十九說彼五十八等者。顯五十",
    "T43n1833_005:0911b27": "九會五十八。言意中嗔憂相應者。依隨轉",
    "T43n1833_005:0911b28": "等。按五十八云。又十煩惱七唯意地。貪．恚．",
    "T43n1833_005:0911b29": "無明亦通五識。又於欲界貪。樂．喜．捨相應。",
    "T43n1833_005:0911c01": "恚苦．憂．捨相應　釋曰。苦據五識。憂唯第",
    "T43n1833_005:0911c02": "六。捨通六識。又五十九云。若任運生一切煩",
    "T43n1833_005:0911c03": "惱。皆於三受現行可得。是故通一切識身",
    "T43n1833_005:0911c04": "者。與一切根相應。不通一切識身者。與",
    "T43n1833_005:0911c05": "意地一切根相應。不任運生一切煩惱。隨",
    "T43n1833_005:0911c06": "其所應諸根相應。先辨煩惱諸根相應。但",
    "T43n1833_005:0911c07": "約麁相道理建立。令初行者解無亂故。今",
    "T43n1833_005:0911c08": "約巨細道理建立。令久行者了自他身種",
    "T43n1833_005:0911c09": "種行解差別轉故。廣作其法大同此論第",
    "T43n1833_005:0911c10": "六所明。故不錄也。疏指此文云五十八說",
    "T43n1833_005:0911c11": "依隨轉．及麁相也。",
    "T43n1833_005:0911c12": "疏。六十六說地獄亦有食者。按彼論云。若",
    "T43n1833_005:0911c13": "麁段食於欲界五趣中皆現可得。此於一分",
    "T43n1833_005:0911c14": "各別那落迦。非大那落迦　問文既明簡。許",
    "T43n1833_005:0911c15": "之何失　答五十七云。那落迦中無有段",
    "T43n1833_005:0911c16": "食。定地諸天亦復如是。諸那落迦多由先業",
    "T43n1833_005:0911c17": "力所任持而得久住。雖有廣大諸根大種",
    "T43n1833_005:0911c18": "損害因緣。而不能死。然彼亦有諸微細風",
    "T43n1833_005:0911c19": "隨入身分。以之為食。難可了知是故不",
    "T43n1833_005:0911c20": "說。此文既云諸那落迦。故知後文而假說也。",
    "T43n1833_005:0911c21": "不爾前後豈魚肉乎。言風等食假說應知。",
    "T43n1833_005:0911c22": "疏。謂大眾部諸識並生等者。由識並生故。",
    "T43n1833_005:0911c23": "異熟後五識苦意憂得之相續。餘准可知。",
    "T43n1833_005:0911c24": "疏卷第六",
    "T43n1833_005:0911c25": "疏。總歡教興者。論云今應廣說是勸之辭。",
    "T43n1833_005:0911c26": "有疏言顯。顯．勸俱得　問論既自述。云何自",
    "T43n1833_005:0911c27": "勸　答假興賓主。或自獎發。",
    "T43n1833_005:0911c28": "論。如契經至四是遍行者。有義初起盡經及此",
    "T43n1833_005:0911c29": "所引。皆云乃至廣說。廣說何事。由此誠證",
    "T43n1833_005:0912a01": "明知心王亦緣別相。不爾如何心王由思取",
    "T43n1833_005:0912a02": "正因等。由此定說亦緣別相。而無心所自",
    "T43n1833_005:0912a03": "不能緣。故諸論說但緣總相。心所緣別。准",
    "T43n1833_005:0912a04": "此應知有等言故者　詳曰。經示方隅。舉",
    "T43n1833_005:0912a05": "眼識生不言餘識故云乃至。或論略引置",
    "T43n1833_005:0912a06": "乃至言。故顯揚論第一亦引此經云如是應",
    "T43n1833_005:0912a07": "知乃至身識。此中差別者。謂各依自根各",
    "T43n1833_005:0912a08": "緣自境。各別了別一切。應引如前二經。非",
    "T43n1833_005:0912a09": "乃至言顯王緣別。又相有彼邪正及俱。故",
    "T43n1833_005:0912a10": "等言等。故論自云無心起位無此隨一。故",
    "T43n1833_005:0912a11": "知等言不表心王而亦取別。取別前後便",
    "T43n1833_005:0912a12": "為河漢。又心起時未曾無所。何得據無",
    "T43n1833_005:0912a13": "心取說總。若無心所總亦不緣。何但別",
    "T43n1833_005:0912a14": "相。順理教者。王取總相可為善談。邪正",
    "T43n1833_005:0912a15": "等者即總相也。",
    "T43n1833_005:0912a16": "論。此等聖教成證非一者。按瑜伽論五十五。",
    "T43n1833_005:0912a17": "亦說此名遍行也。即彼論云。問諸識生時",
    "T43n1833_005:0912a18": "與幾遍行心法俱起。答五。謂作意等。",
    "T43n1833_005:0912a19": "論。理謂至必有思等者。問何以得知。觸謂三",
    "T43n1833_005:0912a20": "和。乃至思者令心造作　答按瑜伽論五",
    "T43n1833_005:0912a21": "十五云。作意云何謂能引發心法。觸云何謂",
    "T43n1833_005:0912a22": "三和合故能攝受義。受云何謂三和合故能",
    "T43n1833_005:0912a23": "領納義。想云何謂三和合故施設所緣假合",
    "T43n1833_005:0912a24": "而取。思云何謂三和合故令心造作。於所緣",
    "T43n1833_005:0912a25": "境與隨領納和合乖離。",
    "T43n1833_005:0912a26": "疏。顯楊第一引證說有者。證有遍行。即彼",
    "T43n1833_005:0912a27": "論云。如經中說。苦於此作意等。又說由彼",
    "T43n1833_005:0912a28": "所生作意正起。如是所生眼等識生。如經",
    "T43n1833_005:0912a29": "說有六觸身。又說眼．色為緣能起眼識。如",
    "T43n1833_005:0912b01": "是三法聚集合故能有所觸。又說觸為受",
    "T43n1833_005:0912b02": "緣。如經說有六受身。又說受為愛緣。如",
    "T43n1833_005:0912b03": "經說有六想身。又說如其所想而起言議",
    "T43n1833_005:0912b04": "如經說有六思身。又說當知我今六觸處。",
    "T43n1833_005:0912b05": "即前世思所造故業。",
    "T43n1833_005:0912b06": "論。次別境等者。瑜伽五十五．顯揚第一明五",
    "T43n1833_005:0912b07": "體業。與此大同。故不錄也　然顯揚論引",
    "T43n1833_005:0912b08": "經為證。此論所無。故引之云。如經說欲",
    "T43n1833_005:0912b09": "為一切諸法根本。如經說我等今者心生",
    "T43n1833_005:0912b10": "勝解。是內六處必定無我　釋曰。以無我觀",
    "T43n1833_005:0912b11": "緣無我境而生勝解定知六處皆無我故",
    "T43n1833_005:0912b12": "　如經說諸念與隨念。別念念及憶。不忘",
    "T43n1833_005:0912b13": "不失法。心明記為性　釋曰。追憶曾境名",
    "T43n1833_005:0912b14": "為隨念。憶別別境名為別念。或初總相念。",
    "T43n1833_005:0912b15": "後別相念。憶不忘等念之別名　如經說諸",
    "T43n1833_005:0912b16": "令心住與等住。安住近住及定住。不亂不",
    "T43n1833_005:0912b17": "散攝寂止。等持心住一緣性　釋曰。繫心",
    "T43n1833_005:0912b18": "住內不外馳散名令心住。挫制其心漸細",
    "T43n1833_005:0912b19": "異前遍攝令住名與等住。然為失念於外",
    "T43n1833_005:0912b20": "散動復還撿攝而住內境名為安住。先親",
    "T43n1833_005:0912b21": "近念住即由此念。數數作意內住其心。不",
    "T43n1833_005:0912b22": "令此心遠住於外名為近住。五塵等相令",
    "T43n1833_005:0912b23": "心散亂。先於彼相為過患相。相增上力挫",
    "T43n1833_005:0912b24": "折其心。不令流蕩名為定住。欲恚害等令",
    "T43n1833_005:0912b25": "心擾動。故先於彼為過患想。想之力故。故",
    "T43n1833_005:0912b26": "於尋思諸隨惑等。正直其心而不流逸名",
    "T43n1833_005:0912b27": "為不亂。由極寂靜故心不散。即正攝持名",
    "T43n1833_005:0912b28": "攝寂止。平等持心名為等持。明前諸心悉",
    "T43n1833_005:0912b29": "於一境繫心令住名住所緣　如經說簡",
    "T43n1833_005:0912c01": "擇諸法最極簡擇．極簡擇法遍了．近了．點",
    "T43n1833_005:0912c02": "了．通達．審察．聽敏．覺．明．惠行．毘鉢舍那",
    "T43n1833_005:0912c03": "　釋曰能正思擇彼淨所緣．善巧所緣．或二",
    "T43n1833_005:0912c04": "所緣名簡擇法　於前三境而簡擇彼真",
    "T43n1833_005:0912c05": "如實性名最極擇　謂於苦諦及差別苦",
    "T43n1833_005:0912c06": "相簡擇契經諸苦體性名極簡擇法　於",
    "T43n1833_005:0912c07": "所緣境周遍尋思名為遍了　於前遍了所",
    "T43n1833_005:0912c08": "緣之境委細推求漸真漸近名近了也　了",
    "T43n1833_005:0912c09": "心．心法名點了也　知心．心法所緣之事",
    "T43n1833_005:0912c10": "名為通達　謂能定取盡其所有名為審",
    "T43n1833_005:0912c11": "察　先後漸次於彼義中無忘失故名為",
    "T43n1833_005:0912c12": "聰叡　堪能簡擇俱生之惠名之為覺　習",
    "T43n1833_005:0912c13": "所得惠名之為明　謂能披誦．問論．決擇。",
    "T43n1833_005:0912c14": "而於其義轉增明了故名惠行　毘鉢舍那",
    "T43n1833_005:0912c15": "此翻為觀。如大論中具廣釋也。",
    "T43n1833_005:0912c16": "疏。若言如愛至為諸法本者。牒彼外難生",
    "T43n1833_005:0912c17": "起下文。外難意云。汝既以愛例欲非遍。如",
    "T43n1833_005:0912c18": "何經說欲為本。",
    "T43n1833_005:0912c19": "論。此應復待餘便有無窮失者。有義論下釋",
    "T43n1833_005:0912c20": "念令心明記。彼宗亦云能明記者。約心等",
    "T43n1833_005:0912c21": "故。所明記者即諸法故。若由此故心等明記。",
    "T43n1833_005:0912c22": "此應復待餘。便有無窮失。樂論宗者應善",
    "T43n1833_005:0912c23": "思擇　詳曰。彼勝發起本是作意根之業用",
    "T43n1833_005:0912c24": "故。然復待餘勝解有喻故無窮失。我宗明記",
    "T43n1833_005:0912c25": "非心本業。故雖待餘念無其類。無無窮失。",
    "T43n1833_005:0912c26": "疏。心許前有體上更立用等者。問心體立用",
    "T43n1833_005:0912c27": "自許非他。何得為證　答前已廣成。為證",
    "T43n1833_005:0912c28": "無失。",
    "T43n1833_005:0912c29": "論。根力覺支至非即心者。問破何計耶。若",
    "T43n1833_005:0913a01": "破本師本師心所皆體是心。惠等同喻所立",
    "T43n1833_005:0913a02": "不成。若破末計有相扶失。未許心所離心",
    "T43n1833_005:0913a03": "有故　答准疏所明破末計中立三四等",
    "T43n1833_005:0913a04": "心所之師。惠等依思非即心故。喻無其過。",
    "T43n1833_005:0913a05": "有義但破本計。然喻無過。前來成立惠等",
    "T43n1833_005:0913a06": "別有故得為喻。又解彼宗以經為量。說定",
    "T43n1833_005:0913a07": "即心餘別有體　詳曰。前雖屢言惠等心所。",
    "T43n1833_005:0913a08": "而未成立離心有體。何非喻過。又未見",
    "T43n1833_005:0913a09": "教經部師中唯不立定許餘心所。二釋俱",
    "T43n1833_005:0913a10": "難。故依疏善。",
    "T43n1833_005:0913a11": "論。如是至三十一句者。總別之言傳有二釋。",
    "T43n1833_005:0913a12": "一云二二至五名之為總。一一別起說名",
    "T43n1833_005:0913a13": "為別。二云起一至四名之為別。合起五種",
    "T43n1833_005:0913a14": "說名為總　詳曰。後解為正　問且合緣者。",
    "T43n1833_005:0913a15": "境二或四。豈不違彼同聚心法一所緣耶",
    "T43n1833_005:0913a16": "　答本質境一。對能緣者。義分四等名所樂",
    "T43n1833_005:0913a17": "等。理固無違。且如一境。謂欲觀察即名所",
    "T43n1833_005:0913a18": "樂。勝解印持即名決定。念明記時即名曾",
    "T43n1833_005:0913a19": "習。定注惠擇即名所觀。由斯同聚心法境一。",
    "T43n1833_005:0913a20": "疏。此師以天眼耳通是意識相應惠等者。准",
    "T43n1833_005:0913a21": "此師意非但二通。即成事智亦非五識相",
    "T43n1833_005:0913a22": "應之惠。因果五識皆無惠也。或但因無。果",
    "T43n1833_005:0913a23": "位許有。是故後師以佛五識成事智難。後",
    "T43n1833_005:0913a24": "釋理優。",
    "T43n1833_005:0913a25": "論。遮等引故至故客有定者。定差別者而有",
    "T43n1833_005:0913a26": "多種。如燈具辨。更有同異。如瑜伽抄。",
    "T43n1833_005:0913a27": "疏。佛地論說除漏盡通等者。按彼論第三云。",
    "T43n1833_005:0913a28": "如是其餘靜慮解脫無諍願智通無礙等。多",
    "T43n1833_005:0913a29": "分攝在妙觀察智。神境智通多分攝在成所",
    "T43n1833_005:0913b01": "作智。漏盡智通．漏盡智力。若說漏盡相續中",
    "T43n1833_005:0913b02": "有四智所攝。若說彼緣漏盡涅槃。多分攝",
    "T43n1833_005:0913b03": "在大圓鏡智．平等性智　釋曰。妙觀察智作",
    "T43n1833_005:0913b04": "用強勝攝多功德。神境智通緣外塵發。有",
    "T43n1833_005:0913b05": "同五識多在成事　相續者身　在漏盡",
    "T43n1833_005:0913b06": "身名為漏盡。故四智收　若緣漏盡涅槃",
    "T43n1833_005:0913b07": "法故名為漏盡。故平．鏡攝　二緣真強。又",
    "T43n1833_005:0913b08": "得二智具涅槃故。疏所引文撿者誤也。應",
    "T43n1833_005:0913b09": "依今敘。",
    "T43n1833_005:0913b10": "論第六",
    "T43n1833_005:0913b11": "論。善謂信漸等者。問此善等法為論自施。",
    "T43n1833_005:0913b12": "為論經說　答本經所明。後論引釋。故顯揚",
    "T43n1833_005:0913b13": "第一引經證云。如契經說。於如來所起堅",
    "T43n1833_005:0913b14": "固信。慚於所慚。愧於所愧。無貪瞋癡三種",
    "T43n1833_005:0913b15": "善根。起精進住。有勢勤等適悅於意身及",
    "T43n1833_005:0913b16": "心安。所有無量善法生起。一切皆依不放逸",
    "T43n1833_005:0913b17": "相。又除貪憂心依止捨由不害故。知彼聰",
    "T43n1833_005:0913b18": "叡。",
    "T43n1833_005:0913b19": "疏。此約立依至理須相合者。三根．精進頌隣",
    "T43n1833_005:0913b20": "次言名為合說。四俱為依立捨等故。不爾",
    "T43n1833_005:0913b21": "不悟四皆為依。名理須合。",
    "T43n1833_005:0913b22": "疏。除無癡者。彼說無癡以惠為性。非自性",
    "T43n1833_005:0913b23": "善。所以但十。",
    "T43n1833_005:0913b24": "疏。正理論師說有十二等者。即彼論云。頌說",
    "T43n1833_005:0913b25": "及言兼攝欣．厭。厭謂厭背。如緣苦．集。欣",
    "T43n1833_005:0913b26": "謂欣向。如緣滅．道。此二互起必於一心",
    "T43n1833_005:0913b27": "不得俱生。雖唯是善非遍善心。故善大地",
    "T43n1833_005:0913b28": "法中不別標顯。",
    "T43n1833_005:0913b29": "疏。婆沙別說有欣厭者。彼二十八云。有別",
    "T43n1833_005:0913c01": "法名厭。非惠非無貪。是心所法與心相應。",
    "T43n1833_005:0913c02": "有別法名欣。非欲非無嗔。是心所法與心",
    "T43n1833_005:0913c03": "相應。然見道說苦．集忍智名為能厭。滅道",
    "T43n1833_005:0913c04": "忍智名能欣者。由彼忍智厭．欣相應名能",
    "T43n1833_005:0913c05": "欣厭。忍智實非欣．厭自性。",
    "T43n1833_005:0913c06": "論。唯善者。亦遮經部信．精進二通三性故。",
    "T43n1833_005:0913c07": "故成實論信品中云。信通三性。精進亦爾。",
    "T43n1833_005:0913c08": "疏。是境第七者。問既為信依何非依七",
    "T43n1833_005:0913c09": "　答雖信依起。然信所緣。名境第七。",
    "T43n1833_005:0913c10": "論。樂善為業者。按顯揚第一。信業有五云。",
    "T43n1833_005:0913c11": "斷不信障為業。能得菩提資糧圓滿為業。",
    "T43n1833_005:0913c12": "利益自他為業。能趣善道為業。增長淨",
    "T43n1833_005:0913c13": "信為業。後之四種此樂善攝。為樂於善方",
    "T43n1833_005:0913c14": "起四故。",
    "T43n1833_005:0913c15": "疏。即是論中堅固信者。即攝大乘第七頌云。",
    "T43n1833_005:0913c16": "清淨增上力堅固心勝進。名菩薩初修無數",
    "T43n1833_005:0913c17": "三大劫。又按瑜伽五十七云。問世尊依何",
    "T43n1833_005:0913c18": "根處說如是言。於如來所淨信深固根生",
    "T43n1833_005:0913c19": "建立。一切世間若諸沙門。若婆羅門。若天魔．",
    "T43n1833_005:0913c20": "梵。無有如法能引奪者。答依信根說。此",
    "T43n1833_005:0913c21": "顯其信於聞．思．修勝堅固義。",
    "T43n1833_005:0913c22": "論。一信有實等者。具如疏明。有義彈云。或",
    "T43n1833_005:0913c23": "如古師。言實事者因果體事。如四諦事。言",
    "T43n1833_005:0913c24": "實理者四諦真理。即因果理。故五蘊云。謂於",
    "T43n1833_005:0913c25": "業果諦實。極正符順名信業果。大乘虛空滅",
    "T43n1833_005:0913c26": "諦所收。非如有宗。故無有失。疏說為攝",
    "T43n1833_005:0913c27": "虛空但總言實。此非大乘。不可依據　詳",
    "T43n1833_005:0913c28": "曰。疏說本空空無有故故非諦攝。不言",
    "T43n1833_005:0913c29": "識變．依如立者諦不攝之。故第二疏言。識變",
    "T43n1833_005:0914a01": "虛空三諦所攝。又依識．如所立虛空假名",
    "T43n1833_005:0914a02": "虛空。非實空也。設據依如．識變虛空言諦",
    "T43n1833_005:0914a03": "攝者。亦不盡理。隨能變心何不苦．集．道",
    "T43n1833_005:0914a04": "諦三攝。又七真如許四諦攝。依如立空何唯",
    "T43n1833_005:0914a05": "滅諦。又本空本無。何得名為因果理耶。若",
    "T43n1833_005:0914a06": "言非是因果理者。如何說云四諦真理即",
    "T43n1833_005:0914a07": "因果理。由斯從寬不言諦故。於理無妨。",
    "T43n1833_005:0914a08": "此論總談。五蘊別列。亦不相違　問於所",
    "T43n1833_005:0914a09": "依境何故次第起忍．樂．希　答要決方希。",
    "T43n1833_005:0914a10": "又因果爾有斯次第　問於實等三信有",
    "T43n1833_005:0914a11": "起．不可如所說。既信皆起。但舉因果而以",
    "T43n1833_005:0914a12": "明之。如何忍．欲．而有．不有　答初約總知",
    "T43n1833_005:0914a13": "法體理事故但信忍。後別觀德．自他有能",
    "T43n1833_005:0914a14": "故信樂欲。又初實中亦包四諦。苦．集不樂",
    "T43n1833_005:0914a15": "故總言忍。",
    "T43n1833_005:0914a16": "論。三信有能等者。信有力言總有二釋。一",
    "T43n1833_005:0914a17": "依人辨。如疏所明。二約法說。故有義云。或",
    "T43n1833_005:0914a18": "有力言即所信善。謂信善法能得能成有為",
    "T43n1833_005:0914a19": "無為．世．出世果。起希望故而修習之。雖",
    "T43n1833_005:0914a20": "非論文亦不違理。",
    "T43n1833_005:0914a21": "論。忍謂勝解等者。問此信因果為俱異時",
    "T43n1833_005:0914a22": "　答釋具燈．疏。有義准下俱起。初師必同時。",
    "T43n1833_005:0914a23": "推尋事理。未決定時信不生故。由此信等",
    "T43n1833_005:0914a24": "必欲．解俱。若依後師亦許異時。設於事理",
    "T43n1833_005:0914a25": "未決定時信亦生故　詳曰。後師因果同異",
    "T43n1833_005:0914a26": "無違。前師必同。理便焉有何所以耶。但言",
    "T43n1833_005:0914a27": "決定方有信生。不說言欲．解要俱時起。先",
    "T43n1833_005:0914a28": "決後信。豈失於決方生信義。設依彼文但",
    "T43n1833_005:0914a29": "可因並。准何說果亦俱生耶。由此言之否",
    "T43n1833_005:0914b01": "臧可暏。",
    "T43n1833_005:0914b02": "論。慚等雖善非淨為相者。問若慚非淨。如何",
    "T43n1833_005:0914b03": "前難云若令心淨慚等何別　答慚既稱",
    "T43n1833_005:0914b04": "善。何得非淨。然不似彼淨為其相。與信",
    "T43n1833_005:0914b05": "不同。由斯難．答望義不同。故無有失。",
    "T43n1833_005:0914b06": "論。止諸惡行為業者。准顯揚論第一。業有",
    "T43n1833_005:0914b07": "五種。一斷無慚障為業。第五增長慚為其",
    "T43n1833_005:0914b08": "業。中間三種同信中三。故彼論中指同前",
    "T43n1833_005:0914b09": "信。",
    "T43n1833_005:0914b10": "疏。即是二緣者。顯揚自法等二是慚緣也。",
    "T43n1833_005:0914b11": "論。止息惡為業者。顯揚業五。初斷無愧。後",
    "T43n1833_005:0914b12": "增長愧。中三同前。餘善之業皆有五種。但",
    "T43n1833_005:0914b13": "初．後業望除自障能自增長。中三皆同復",
    "T43n1833_005:0914b14": "不錄之。准前可解。",
    "T43n1833_005:0914b15": "論。謂依世間訶厭增上者。有義訶謂訶責。厭",
    "T43n1833_005:0914b16": "謂厭離。見世間人及世間法。訶責暴人。厭",
    "T43n1833_005:0914b17": "離惡法。故於暴惡而生輕拒。而彈疏云。謂",
    "T43n1833_005:0914b18": "自厭惡此定不然。自厭惡者即是輕拒。愧",
    "T43n1833_005:0914b19": "之自性。非世間故。今者既顯世間訶厭故",
    "T43n1833_005:0914b20": "前為正　詳曰。惡法違己得世間名。為先",
    "T43n1833_005:0914b21": "厭之後方輕拒。何理不得。故下文云於己",
    "T43n1833_005:0914b22": "益損名自他故。故惡名他名世間者而無",
    "T43n1833_005:0914b23": "有失。又厭．輕拒二義不同。若不先厭何乃",
    "T43n1833_005:0914b24": "拒之。",
    "T43n1833_005:0914b25": "疏。由前一理二教者。即前標宗而是理也。二",
    "T43n1833_005:0914b26": "教可知。",
    "T43n1833_005:0914b27": "論。然集論說至理必應爾者。此說彼論據因",
    "T43n1833_005:0914b28": "果言。非彼論自約因果辨。彼論所明如前",
    "T43n1833_005:0914b29": "疏引。",
    "T43n1833_005:0914c01": "疏。若爾即三念住等亦爾者。此質意云。念住",
    "T43n1833_005:0914c02": "亦用無嗔為體。應同大悲非根所攝。",
    "T43n1833_005:0914c03": "疏。念住依惠故根所攝者。此師以彼對法為",
    "T43n1833_005:0914c04": "正。按彼第十四出念住體云。於一切種",
    "T43n1833_005:0914c05": "愛．恚俱煩惱并習氣不現行具足中所有定",
    "T43n1833_005:0914c06": "惠等為體　釋曰。總以五法。無貪．無嗔．大",
    "T43n1833_005:0914c07": "捨．定．惠而為體也。",
    "T43n1833_005:0914c08": "疏。且依約影顯非真理文者。會瑜伽也。按",
    "T43n1833_005:0914c09": "五十七云。念住非根攝。無貪嗔所攝故。會",
    "T43n1833_005:0914c10": "之云影顯非實。舉佛餘德依惠根收。顯",
    "T43n1833_005:0914c11": "此念住理亦爾也。",
    "T43n1833_005:0914c12": "疏。此亦不然者。後師非前。未出所以。",
    "T43n1833_005:0914c13": "疏。如五見至此無癡亦爾者。前師舉見證無",
    "T43n1833_005:0914c14": "癡實。",
    "T43n1833_005:0914c15": "疏。或作善事至非要聖果者。隨因果位所修",
    "T43n1833_005:0914c16": "事畢即名為滿。非唯聖極方得滿名。",
    "T43n1833_005:0914c17": "疏。若言勤至然此中者。問起生下。言然此",
    "T43n1833_005:0914c18": "中者意云。此中勤者是何勤耶。文省略也。",
    "T43n1833_005:0914c19": "疏。乍可名純者。雖非是精猶勝染法名乍",
    "T43n1833_005:0914c20": "可純。",
    "T43n1833_005:0914c21": "論。二乘究竟道欣大菩提者。有義欣大菩提",
    "T43n1833_005:0914c22": "名無足者。且依勝說。理實數數入無漏觀",
    "T43n1833_005:0914c23": "令觀增明亦名無足。不爾定姓無無足故。",
    "T43n1833_005:0914c24": "疏。并前合為五解者。前者論．經所列五名",
    "T43n1833_005:0914c25": "　問後之四義解前五位。何得所釋為能解",
    "T43n1833_005:0914c26": "耶　答即所列五即是解彼精進之義。故合",
    "T43n1833_005:0914c27": "為五。",
    "T43n1833_005:0914c28": "疏。問何故此中以無貪為首者。其難意云。前",
    "T43n1833_005:0914c29": "摽不放以勤為初。何故後結無貪為首。",
    "T43n1833_005:0915a01": "疏。答以前至從近而結者。此答意云。依次前",
    "T43n1833_005:0915a02": "云若善依持之文結故。無貪為首。",
    "T43n1833_005:0915a03": "論。靜住為業者。有義問寂靜住者但可名性",
    "T43n1833_005:0915a04": "如何名業。以性顯業前後無。故集論中但",
    "T43n1833_005:0915a05": "云。不容雜染所依為業。故此論主應是錯",
    "T43n1833_005:0915a06": "也　詳曰。若以令心平等三種而為其業。",
    "T43n1833_005:0915a07": "可如所責。靜住既非平等等三。如何難云",
    "T43n1833_005:0915a08": "以性為業。又靜住即是不容染義。對法何",
    "T43n1833_005:0915a09": "殊獨責此論由斯諸論文雖少異義理大",
    "T43n1833_005:0915a10": "同。幸不致惑。又性顯業亦復何違。如第七",
    "T43n1833_005:0915a11": "八識思量．了別為性相故。若云心所無",
    "T43n1833_005:0915a12": "如是者。理亦不然。如此論中忿以憤發而",
    "T43n1833_005:0915a13": "為其性。對法即以憤發為業。豈不性．業同",
    "T43n1833_005:0915a14": "憤發故二論互舉。又此明惱暴等為性。蛆螫",
    "T43n1833_005:0915a15": "為業。五蘊論云。發舉惡言尤蛆為性。亦是",
    "T43n1833_005:0915a16": "性．業二論互明。此何不許。由此觀之論實",
    "T43n1833_005:0915a17": "非錯。",
    "T43n1833_005:0915a18": "疏。非謂行也者。行非平聲。應從去聲讀。",
    "T43n1833_005:0915a19": "論。初中復位辨捨差別者。顯平等三別之所",
    "T43n1833_005:0915a20": "以。故雜集第一云。心平等性者。謂以初中後",
    "T43n1833_005:0915a21": "位辨捨差別。所以者何。由捨與心相應離",
    "T43n1833_005:0915a22": "沈沒等不平等性故。最初證得心平等性。",
    "T43n1833_005:0915a23": "由心平等遠離加行自然相續故。次復證",
    "T43n1833_005:0915a24": "得心正直性。由心正直於諸雜染無怯慮",
    "T43n1833_005:0915a25": "故。最後證得心無功用住性。",
    "T43n1833_005:0915a26": "疏。對法第十至為貪憂者。按彼論。解七覺",
    "T43n1833_005:0915a27": "支中捨覺支云。捨是不染污體。永除貪憂",
    "T43n1833_005:0915a28": "不染污位為自性故。有疏本云對法第十八",
    "T43n1833_005:0915a29": "道支中說者誤也。",
    "T43n1833_005:0915b01": "疏。以憂根亦有捨者憂通善故。",
    "T43n1833_005:0915b02": "論。雖有義別至故不別立者。准瑜伽論五十",
    "T43n1833_005:0915b03": "六中。依嗔．貪等立餘染法　應翻為淨。為",
    "T43n1833_005:0915b04": "無異故。故此不言。即彼論云。多隨嗔恚自",
    "T43n1833_005:0915b05": "在轉義一切一分是有諍。多隨愛見自在轉",
    "T43n1833_005:0915b06": "義一切一分是有愛味。多隨貪自在轉義一",
    "T43n1833_005:0915b07": "切一分是依耽嗜。餘處有文類知不錄。",
    "T43n1833_005:0915b08": "論。欣謂欲俱等者。問何故根本．隨惑不次而",
    "T43n1833_005:0915b09": "翻之耶　答同類隣明。欣．不忿等無嗔分故。",
    "T43n1833_005:0915b10": "故次欣後明不忿等。厭．不慳等俱無貪分。",
    "T43n1833_005:0915b11": "故次厭後明不慳等。餘准可悟。",
    "T43n1833_005:0915b12": "論。不恨惱嫉等者。准瑜伽論八十九。依嗔",
    "T43n1833_005:0915b13": "而立七差別法。亦合翻之依於無嗔立於",
    "T43n1833_005:0915b14": "善法。故言等也。即彼論云。若煩惱纏能令",
    "T43n1833_005:0915b15": "發起執持刀杖鬪訟違諍故名憤發。於不",
    "T43n1833_005:0915b16": "順言性不堪忍故名惡說。於罵反罵於嗔",
    "T43n1833_005:0915b17": "反嗔等名為不忍。為性惱他故名抵突。性",
    "T43n1833_005:0915b18": "好譏嫌故名諀訿。心懷憎惡。於他攀緣不",
    "T43n1833_005:0915b19": "饒益相起發意言隨順隨轉名恚尋思。心",
    "T43n1833_005:0915b20": "懷損惱。於他攀緣惱亂之相起發意言。餘",
    "T43n1833_005:0915b21": "如前說名害尋思。",
    "T43n1833_005:0915b22": "論。不慳憍等者。亦等瑜伽八十九說依貪",
    "T43n1833_005:0915b23": "所立諸煩惱法翻立善中。即彼論云。現行",
    "T43n1833_005:0915b24": "遮逼有所乞匃故名研求。於所得利不",
    "T43n1833_005:0915b25": "生喜足。設獲他利更求勝利。名以利求",
    "T43n1833_005:0915b26": "利。耽著財利顯不實德。欲令他知故名",
    "T43n1833_005:0915b27": "惡欲。於大人所欲求廣大利養恭敬故名",
    "T43n1833_005:0915b28": "大欲。懷染污心顯不實德。欲令他知名",
    "T43n1833_005:0915b29": "自希欲。於自諸欲深生貪愛名為耽嗜。於",
    "T43n1833_005:0915c01": "他諸欲深生貪著名遍耽嗜。於諸境界深",
    "T43n1833_005:0915c02": "生耽著說名為貪。於諸惡行深生耽著",
    "T43n1833_005:0915c03": "名非法貪。於自父母等諸財寶不正受用名",
    "T43n1833_005:0915c04": "為執著。於他委寄所有財物規欲抵拒故",
    "T43n1833_005:0915c05": "名惡貪。於所緣境深生繫縛。猶如美睡隱",
    "T43n1833_005:0915c06": "翳其心名不應理轉。心懷愛染攀緣諸欲",
    "T43n1833_005:0915c07": "起發意言。隨順隨轉名欲尋思。心懷染污",
    "T43n1833_005:0915c08": "攀緣親感起發意言。餘如前說名親里",
    "T43n1833_005:0915c09": "尋思。心懷染污攀緣國土起發意言。餘如",
    "T43n1833_005:0915c10": "前說名國土尋思。心懷染污攀緣自義推",
    "T43n1833_005:0915c11": "託遷近後時望得發起意言。餘如前說名",
    "T43n1833_005:0915c12": "不死尋思。心懷染污攀緣自他。若劣若勝",
    "T43n1833_005:0915c13": "起發意言。餘如前說是名輕蔑相應尋思。",
    "T43n1833_005:0915c14": "心懷染污攀緣施主。往還家勢起發意言。",
    "T43n1833_005:0915c15": "隨順隨轉是名家勢相應尋思　問此中言",
    "T43n1833_005:0915c16": "貪與根本貪而何別耶　答彼根本貪名不",
    "T43n1833_005:0915c17": "善根。此即不爾故有別也。",
    "T43n1833_005:0915c18": "論。不覆誑諂等者。即瑜伽論六十二中．及八",
    "T43n1833_005:0915c19": "十九憍許亦是入所翻中。六十二云。云何",
    "T43n1833_005:0915c20": "為憍。謂於增上惑毀犯尸羅由見聞疑",
    "T43n1833_005:0915c21": "他所舉時。遂託餘事假他餘事惑設外",
    "T43n1833_005:0915c22": "言而相誘引。云何為許。謂怖他故。或復於",
    "T43n1833_005:0915c23": "彼有所希故。雖有犯重而不發露。亦不",
    "T43n1833_005:0915c24": "現行。非實意樂詐於有智同梵行所現行。",
    "T43n1833_005:0915c25": "親愛恭敬耎善身．語二業。八十九云。心懷",
    "T43n1833_005:0915c26": "染污為顯己德假現威儀故名為憍。心",
    "T43n1833_005:0915c27": "懷染污為顯己德。或現親事或行耎語",
    "T43n1833_005:0915c28": "故名為詐　問二文何別　答初約覆罪。後",
    "T43n1833_005:0915c29": "為顯德。故二文別。",
    "T43n1833_005:0916a01": "疏。對法解慢等者。按彼釋云。不敬者謂",
    "T43n1833_005:0916a02": "於師長及有德所而生憍傲。苦生者謂生",
    "T43n1833_005:0916a03": "後有故。",
    "T43n1833_005:0916a04": "疏。合根本二十六隨煩惱中者。意云。本．隨總",
    "T43n1833_005:0916a05": "二十六。於中十一翻入其善。疏文倒也。應",
    "T43n1833_005:0916a06": "云合根本．隨煩惱二十六中。",
    "T43n1833_005:0916a07": "論。相用別者便立之者。問不放逸等無別相",
    "T43n1833_005:0916a08": "用云何立之　答前云無用無彼四外別",
    "T43n1833_005:0916a09": "體之用。今云有用有彼同體差別之用　問",
    "T43n1833_005:0916a10": "雖用有別體相還同。如何別立　答相之與",
    "T43n1833_005:0916a11": "用隨有一別即立善中。非相．用二全別方",
    "T43n1833_005:0916a12": "立。",
    "T43n1833_005:0916a13": "疏。下之八法或復十法者。八謂大隨。十加邪",
    "T43n1833_005:0916a14": "欲．解。",
    "T43n1833_005:0916a15": "論。論說十一六位中起等者。問此師善法極",
    "T43n1833_005:0916a16": "多幾俱　答如疏具明　有義於無漏位",
    "T43n1833_005:0916a17": "容九俱起。輕安有漏。慚．愧起一。無第二故。",
    "T43n1833_005:0916a18": "有漏定心容八俱起。除捨．不逸．慚．愧隨一。",
    "T43n1833_005:0916a19": "散善容七。前八之中除輕安故　詳曰。此",
    "T43n1833_005:0916a20": "望疏談隨顯少差義無越也。而疏意云。由",
    "T43n1833_005:0916a21": "此師引六位為證。恐惑者云此師許彼決",
    "T43n1833_005:0916a22": "定等位。但一信等故。云此師而皆許俱也。",
    "T43n1833_005:0916a23": "即顯六位一一容與餘所等並名皆許也。",
    "T43n1833_005:0916a24": "非說十一俱起名皆。九．八．七俱理准可悉。",
    "T43n1833_005:0916a25": "故不縷言故亦無咎　有云。疏主許十一",
    "T43n1833_005:0916a26": "俱此乖本旨　豈可疏主不解前師慚等",
    "T43n1833_005:0916a27": "不並言十一俱。",
    "T43n1833_005:0916a28": "疏。雖慚與愧至合一位攝者。此釋伏難。難意",
    "T43n1833_005:0916a29": "云。慚．愧二法起既不俱。何故六位合居一",
    "T43n1833_005:0916b01": "處。故此答生。",
    "T43n1833_005:0916b02": "論。應說信等至十遍善心者。問忿等依嗔立。",
    "T43n1833_005:0916b03": "瞋位忿等無。行捨等依他。四法無方起　答",
    "T43n1833_005:0916b04": "設爾何失　若爾云何十遍善心　有義問",
    "T43n1833_005:0916b05": "答展轉釋之。文多不錄。但寫意云。忿等嗔",
    "T43n1833_005:0916b06": "分。與嗔不俱。捨等義別。故得俱起。難捨等",
    "T43n1833_005:0916b07": "義別可名為假。忿既別生應非假攝。答以",
    "T43n1833_005:0916b08": "體即嗔無別名假。難嗔既不俱云何體嗔。",
    "T43n1833_005:0916b09": "答即說嗔體名忿等故。難既忿即嗔。如瞋",
    "T43n1833_005:0916b10": "非假。答說嗔作忿。忿何不假。難忿時無",
    "T43n1833_005:0916b11": "嗔。云何說嗔以之為忿。答從瞋種生說",
    "T43n1833_005:0916b12": "嗔作忿。難受受種生名受非想。忿嗔種生",
    "T43n1833_005:0916b13": "名嗔非忿。答忿嗔種起義別名忿。受受種",
    "T43n1833_005:0916b14": "生領納非想　詳曰。忿嗔種生假不俱者。不",
    "T43n1833_005:0916b15": "害應然。離無瞋無應二不並。豈可不害別",
    "T43n1833_005:0916b16": "有種生。由斯不得言瞋．忿二種同不俱。",
    "T43n1833_005:0916b17": "故應說云。忿等依瞋境行麁違而不俱起。",
    "T43n1833_005:0916b18": "不害不爾。隨何善位皆不損物。故得俱",
    "T43n1833_005:0916b19": "生。行捨等二准此應知　問瑜伽五十六云。",
    "T43n1833_005:0916b20": "問諸法誰相應。答他性相應非自性。既不相",
    "T43n1833_005:0916b21": "應云何俱起　答但是相應而必俱起。自有",
    "T43n1833_005:0916b22": "俱起不是相應。色．不相應雖有心俱非相",
    "T43n1833_005:0916b23": "應故　問四事闕何　答相應四義闕事等",
    "T43n1833_005:0916b24": "也。不害．無瞋無別體事。捨．不放逸對勤．三",
    "T43n1833_005:0916b25": "根亦准此知。望餘信等可名相應。用不",
    "T43n1833_005:0916b26": "離體不害捨等亦具四義。",
    "T43n1833_005:0916b27": "論。有義定加行亦得定地名等者。問何故瑜",
    "T43n1833_005:0916b28": "伽五十六云。謂輕安俱三摩地及彼眷屬。并",
    "T43n1833_005:0916b29": "彼果法所不攝義。是欲界繫。既云輕安所不",
    "T43n1833_005:0916c01": "攝故方名欲界。云何言欲得有輕安　答",
    "T43n1833_005:0916c02": "如疏明。",
    "T43n1833_005:0916c03": "疏。然自有尋伺等有長短者。遍三地有名",
    "T43n1833_005:0916c04": "之為長。雖三地有而不遍者故說為短。",
    "T43n1833_005:0916c05": "即如輕安初尋伺地。而不遍有故名為短。",
    "T43n1833_005:0916c06": "疏。第二又解定所引善等者。此解定引證因",
    "T43n1833_005:0916c07": "五識。成事智俱通證因果。",
    "T43n1833_005:0916c08": "疏。此據因位者。結定引因。",
    "T43n1833_005:0916c09": "疏。若在佛果此為正義者。明其第二成事智",
    "T43n1833_005:0916c10": "因以下。正義許成事智在佛方有。",
    "T43n1833_005:0916c11": "疏。或初地時等者。顯成事因亦證因五。",
    "T43n1833_005:0916c12": "疏。若作此解至有輕安故者。顯釋成事在因",
    "T43n1833_005:0916c13": "位非。及明非理。",
    "T43n1833_005:0916c14": "疏。彼前但據至非為盡理者。釋前難也。并",
    "T43n1833_005:0916c15": "會前釋欲無輕安之所以也。",
    "T43n1833_005:0916c16": "疏。第三又解等者。此釋意云。文雖總言五",
    "T43n1833_005:0916c17": "有輕安。意談三識。輕安在色。鼻．舌唯欲故",
    "T43n1833_005:0916c18": "但三識。言總意別故不違前　問三解何正",
    "T43n1833_005:0916c19": "　答而有斷云。第三為正。初說違文。果位",
    "T43n1833_005:0916c20": "唯善自他共許。何煩更說定所引言。第二",
    "T43n1833_005:0916c21": "違理。前言欲界無有輕安。今復成有故違",
    "T43n1833_005:0916c22": "理也　有義釋云。三皆無違。初標宗故。未",
    "T43n1833_005:0916c23": "論因果故說善言。大地菩薩生欲界中無",
    "T43n1833_005:0916c24": "漏引生亦無有失。會前文者如疏具明",
    "T43n1833_005:0916c25": "　詳曰。第二釋中定所引善在因可然。成所作",
    "T43n1833_005:0916c26": "智不唯果者違護法義。三釋優劣思可知",
    "T43n1833_005:0916c27": "之。",
    "T43n1833_005:0916c28": "疏。餘受可有即通果心者。餘樂捨受得有輕",
    "T43n1833_005:0916c29": "安。言即通果指有之心。",
    "T43n1833_005:0917a01": "疏。若爾鼻舌至如何通者。顯是通果方有輕",
    "T43n1833_005:0917a02": "安理非善正。有相例失。",
    "T43n1833_005:0917a03": "疏。苦根雖名無漏至五識不俱者。五識不俱",
    "T43n1833_005:0917a04": "而有二義。一五總不與輕安俱也。由有苦",
    "T43n1833_005:0917a05": "故。二但苦受相應不俱非餘捨樂不容俱",
    "T43n1833_005:0917a06": "也。前釋善也。故疏下云。然實菩薩至但除苦",
    "T43n1833_005:0917a07": "受。若准後解以顯菩薩五得有訖。然實等",
    "T43n1833_005:0917a08": "文豈不煩賸。故知前善。",
    "T43n1833_005:0917a09": "疏。不斷違文者。違對法論惡趣之報皆見斷",
    "T43n1833_005:0917a10": "文。",
    "T43n1833_005:0917a11": "疏。善染二因至皆名為斷者。總望因果皆",
    "T43n1833_005:0917a12": "得斷名。約四斷義別別明之。如下．及燈。",
    "T43n1833_005:0917a13": "故此不敘。",
    "T43n1833_005:0917a14": "疏。不生名斷其因亦斷者。據不生故以釋",
    "T43n1833_005:0917a15": "斷義。無想天因入見名斷。永不生故。",
    "T43n1833_005:0917a16": "疏。百法等說者。百法顯癡通於利鈍。故安",
    "T43n1833_005:0917a17": "鈍利兩惑中間。唯識明癡是不善根。故貪．嗔",
    "T43n1833_005:0917a18": "下慢等上列。",
    "T43n1833_005:0917a19": "疏。愛佛貪滅皆染污收者。有義今解此等非",
    "T43n1833_005:0917a20": "是法執。若不堅著但起欣求。此既善心不",
    "T43n1833_005:0917a21": "可名執。可同有部名善法欲。若起染愛",
    "T43n1833_005:0917a22": "是煩惱貪　詳曰。如名起義既云貪佛。豈",
    "T43n1833_005:0917a23": "有貪法非是染執名為善耶。若但欣求不",
    "T43n1833_005:0917a24": "起染執。誰言此等名之為貪。又誰不知",
    "T43n1833_005:0917a25": "是善法欲勞為分別。",
    "T43n1833_005:0917a26": "論。謂由愛力取蘊生故者。釋此貪等聖教非",
    "T43n1833_005:0917a27": "一。大意無著但廣略異。蓋作者意取尚不",
    "T43n1833_005:0917a28": "同。今引異要同繁不取。顯揚第一云。業有",
    "T43n1833_005:0917a29": "五能障無貪為業。障得菩提資糧圓滿",
    "T43n1833_005:0917b01": "為業。損害自他為業。能趣惡道為業增",
    "T43n1833_005:0917b02": "長貪欲為業。餘嗔等業皆有五種。初後二",
    "T43n1833_005:0917b03": "別。中三並同。思作可悉　五十五中貪由十",
    "T43n1833_005:0917b04": "事生。一取蘊。二諸見。三未得境界。四已得",
    "T43n1833_005:0917b05": "境界。五已所受用過去境界。六惡行。七男女。",
    "T43n1833_005:0917b06": "八親支。九資具。十後有及無有。",
    "T43n1833_005:0917b07": "論。云何嗔等者。五十五中由十事生。一己",
    "T43n1833_005:0917b08": "身。二所愛有情。三非所愛有情。四過去怨",
    "T43n1833_005:0917b09": "親。五未來怨親。六現在怨親。七不可意境。八",
    "T43n1833_005:0917b10": "嫉妬。九宿習。十他見　又五十八云。謂有四",
    "T43n1833_005:0917b11": "種。具如疏列。略為二釋。一云。一於損己他",
    "T43n1833_005:0917b12": "見。二損己他有情。上損己言談下兩處。一",
    "T43n1833_005:0917b13": "云於損己。二他見他有情。餘二可悉。",
    "T43n1833_005:0917b14": "疏。獨頭無明迷理等者。問前第五云。獨行無",
    "T43n1833_005:0917b15": "明而有兩種。謂主．非主。非主無明通於見",
    "T43n1833_005:0917b16": "修。云何今判唯迷理耶　答且然。瑜伽是主",
    "T43n1833_005:0917b17": "者說。五十八云。又此無明總有二種。一煩惱",
    "T43n1833_005:0917b18": "相纏相應。二獨行。若無貪等諸煩惱纏。但",
    "T43n1833_005:0917b19": "於苦等諸諦境中。不如理作意力故鈍惠士",
    "T43n1833_005:0917b20": "夫諸不如實簡擇。覆障纏裹闇昧等心所性",
    "T43n1833_005:0917b21": "名獨行無明　又非主者。多迷理起。從多",
    "T43n1833_005:0917b22": "分言。由斯疏中不言唯也。",
    "T43n1833_005:0917b23": "疏。邪見撥無至諸雜染者。有云。邪見總顯",
    "T43n1833_005:0917b24": "五見。若云邪定唯顯邪見。餘之四見何以不",
    "T43n1833_005:0917b25": "說。若等言等。何邪見後舉鈍等利　又雜",
    "T43n1833_005:0917b26": "集云。邪決定者謂顛倒智。而總相說不言邪",
    "T43n1833_005:0917b27": "見。故知邪定同彼通五。有義救云。疏無有",
    "T43n1833_005:0917b28": "失。邪見多由疑惑生故。故邪定言但說邪",
    "T43n1833_005:0917b29": "見餘見等等。戒禁取等設無疑者而亦生故。",
    "T43n1833_005:0917c01": "故此不說　詳曰。更助救云。疏邪見言通含",
    "T43n1833_005:0917c02": "五見。見不正故並得邪名。問何教為證。答",
    "T43n1833_005:0917c03": "瑜伽五十八云。邪見者一切倒見。於所知事",
    "T43n1833_005:0917c04": "顛倒而轉皆名邪見。當知此見略有二種。",
    "T43n1833_005:0917c05": "一者增益。薩迦耶等四見。二者損減。謗因",
    "T43n1833_005:0917c06": "果諸見　亦如雜集顛倒智言包於五見。疏",
    "T43n1833_005:0917c07": "若不置邪見言。而恐惑者不知邪定因於",
    "T43n1833_005:0917c08": "見也。若五別說復繁言論。但云邪見文約",
    "T43n1833_005:0917c09": "旨明理固無爽　又五十八云。有四無明。若",
    "T43n1833_005:0917c10": "於不見聞覺知義中所有無知名無解愚。",
    "T43n1833_005:0917c11": "若於見聞覺知所知義中。散亂失念所有無",
    "T43n1833_005:0917c12": "智名放逸愚。於顛倒心所有無智名染污",
    "T43n1833_005:0917c13": "愚。不顛倒心所有無智名不染污愚　釋曰。",
    "T43n1833_005:0917c14": "四倒等惑相應無明名為染污。所知障者名",
    "T43n1833_005:0917c15": "不染污。對二乘說更有餘釋。如瑜伽鈔。",
    "T43n1833_005:0917c16": "疏。或遠從根本說者。對法論言。依止薩迦耶",
    "T43n1833_005:0917c17": "見心高舉為體者。據本說也。",
    "T43n1833_005:0917c18": "論。此慢差別至我德處生者。問三品．我．德合",
    "T43n1833_005:0917c19": "有五事。按瑜伽論五十五中。七慢依六事。",
    "T43n1833_005:0917c20": "前四同此。五已得未得顛倒。六功德顛倒。何",
    "T43n1833_005:0917c21": "乃不同　答此合彼開。德分二種故不相違。",
    "T43n1833_005:0917c22": "　問又彼論云。當知二慢依勝有情事生。",
    "T43n1833_005:0917c23": "餘各依一事。釋曰。二謂卑慢及慢過慢。五蘊",
    "T43n1833_005:0917c24": "於彼何意別耶　答五蘊委陳。瑜伽粗示。又",
    "T43n1833_005:0917c25": "慢有二。故五十八云。慢略有二。謂亂．不亂。",
    "T43n1833_005:0917c26": "不惑亂者謂於下劣計己為勝。於等計等。",
    "T43n1833_005:0917c27": "而生憍慢。惑亂慢者謂餘六慢　又由受用",
    "T43n1833_005:0917c28": "鄙劣資具自謂尊貴名惑亂慢。若由受用",
    "T43n1833_005:0917c29": "勝妙資具者自謂富樂名不亂慢。亦由邪",
    "T43n1833_005:0918a01": "行謂後有勝名為惑亂。若由正行謂後有",
    "T43n1833_005:0918a02": "勝名不惑亂　問於劣謂勝。於等謂等。",
    "T43n1833_005:0918a03": "此稱境知。無高舉故。何名為慢　答順正",
    "T43n1833_005:0918a04": "理云。如是雖實劣等處生。而能令心高舉",
    "T43n1833_005:0918a05": "染惱名慢煩惱。於理何失。又正理論邪．增",
    "T43n1833_005:0918a06": "上慢各為二釋。增上二者。一云於未證得殊",
    "T43n1833_005:0918a07": "勝德中謂已證得。二云於證少德謂已證",
    "T43n1833_005:0918a08": "多。邪慢二者。一云謂諸惡行名為無德。彼",
    "T43n1833_005:0918a09": "成此法謂已有斯殊勝功德特惡高舉。二",
    "T43n1833_005:0918a10": "即如前全無謂有。然即大乘義不同者思可",
    "T43n1833_005:0918a11": "知矣。慢類等義具如燈也。",
    "T43n1833_005:0918a12": "論。云何為疑等者。問瑜伽五十八云。當知此",
    "T43n1833_005:0918a13": "疑略由五相差別建立。謂於他世．作用．因",
    "T43n1833_005:0918a14": "果．諸諦．寶中心懷猶預。此中何唯云諦理",
    "T43n1833_005:0918a15": "耶　答即此諦中攝彼五盡　相攝云何",
    "T43n1833_005:0918a16": "　答寶滅道收。作用謂業。即是其因。及於皆過",
    "T43n1833_005:0918a17": "去集諦攝。總相而言過為現因。未來及果苦",
    "T43n1833_005:0918a18": "諦所攝。故雜集論第一云。諦猶豫者亦攝",
    "T43n1833_005:0918a19": "於寶猶預。如其所應滅道諦攝。",
    "T43n1833_005:0918a20": "論。猶豫簡擇說為疑故者。即瑜伽論第八說",
    "T43n1833_005:0918a21": "云。謂親近不善丈夫聞非正法故。即於所",
    "T43n1833_005:0918a22": "知事唯用分別異覺為體。",
    "T43n1833_005:0918a23": "論。謂惡見者多受苦者。有義多受苦者通五",
    "T43n1833_005:0918a24": "趣苦。一切苦果無不皆由惡見生。故佛地",
    "T43n1833_005:0918a25": "論說。業．惑．及果一切皆由我見生故。處處",
    "T43n1833_005:0918a26": "皆說由惡見力生死輪迴無休息故　詳",
    "T43n1833_005:0918a27": "曰。若通五趣三苦遠因。而有義無失。若依",
    "T43n1833_005:0918a28": "欲界三塗等苦為近因發。今依疏辨。然觀",
    "T43n1833_005:0918a29": "此論疏說為優。論云招苦。招苦之者是分",
    "T43n1833_005:0918b01": "別故。",
    "T43n1833_005:0918b02": "疏。分別俱生如顯揚第一說者。意顯俱生．分",
    "T43n1833_005:0918b03": "別二我皆緣五蘊。即彼論云。一薩迦耶見。",
    "T43n1833_005:0918b04": "謂於五取蘊計我．我所染污惠為體。或是",
    "T43n1833_005:0918b05": "俱生。或分別起。",
    "T43n1833_005:0918b06": "論。此見差別有二十句等者。如對法論。疏．",
    "T43n1833_005:0918b07": "燈雖引讀猶難悟。今重略明。彼論問云。何",
    "T43n1833_005:0918b08": "因十五是我所見。相應我所故。隨轉我所故。",
    "T43n1833_005:0918b09": "不離我所故。相應我所者。謂我有色。由我",
    "T43n1833_005:0918b10": "與彼相應說有彼故。隨轉我所者。謂色屬",
    "T43n1833_005:0918b11": "我。若彼由此自在力轉。或捨或役。世間說",
    "T43n1833_005:0918b12": "彼是我所故。不離我所者。謂我在色中彼計",
    "T43n1833_005:0918b13": "實我處在蘊中遍體隨行故。餘蘊各然　問",
    "T43n1833_005:0918b14": "我與我所行相不同。如何是我復即所耶",
    "T43n1833_005:0918b15": "　答有二釋。一云如色蘊中根塵等別。且身為",
    "T43n1833_005:0918b16": "我餘色為所。二云談一一蘊皆有一我三",
    "T43n1833_005:0918b17": "所差別。不言三所即是當蘊我之所也。而",
    "T43n1833_005:0918b18": "是別蘊我之所故。後釋為正　問若爾如何",
    "T43n1833_005:0918b19": "我在中住遍體隨行　答且色為所。是受",
    "T43n1833_005:0918b20": "等我在中而住　問色受等別如何遍體稱",
    "T43n1833_005:0918b21": "隨行　答如藥處銅隨行體遍理亦何失。由",
    "T43n1833_005:0918b22": "斯說云分別行緣蘊等。顯二十句．六十五",
    "T43n1833_005:0918b23": "句有差別也　問分別行等誰所說耶　答",
    "T43n1833_005:0918b24": "是佛法者談彼外道計我差別。有斯不同",
    "T43n1833_005:0918b25": "令學者知說斯言也。亦非外道自說計我",
    "T43n1833_005:0918b26": "有二十等句之差別也。皆內談外為令遍",
    "T43n1833_005:0918b27": "知有棄捨故。",
    "T43n1833_005:0918b28": "疏。六十二見等者。按大智度論第十五云。",
    "T43n1833_005:0918b29": "身邊見以為根本。五蘊各四我．我所見。三世",
    "T43n1833_005:0918c01": "各成二十句見。并本身見．邊見二種合六",
    "T43n1833_005:0918c02": "十二。",
    "T43n1833_005:0918c03": "疏。以為何證等者。按五十八云。愚夫於此",
    "T43n1833_005:0918c04": "五取蘊中起二十句薩迦耶見。五句我見。餘",
    "T43n1833_005:0918c05": "見我所。是名迷苦薩迦耶見。又總結云。此十",
    "T43n1833_005:0918c06": "煩惱皆迷苦諦見苦所斷。既云迷苦見苦",
    "T43n1833_005:0918c07": "所斷。故分別惑其理極成。",
    "T43n1833_005:0918c08": "疏。等十四不可記事者。如有問彼十四事",
    "T43n1833_005:0918c09": "者不應為釋。無義利故名不可記。其十四",
    "T43n1833_005:0918c10": "者按大般若經云。世界常耶。無常耶。亦常",
    "T43n1833_005:0918c11": "無常耶。非常非無常耶。為四。世間有邊無邊",
    "T43n1833_005:0918c12": "等為四。如來死後有耶。無耶。亦有亦無耶。",
    "T43n1833_005:0918c13": "非有非無耶。為四。命與身一為一。命與身",
    "T43n1833_005:0918c14": "異為一。合為十四。",
    "T43n1833_005:0918c15": "疏。此六十二見唯分別起等者。按彼論云。",
    "T43n1833_005:0918c16": "邊執見者。謂六十二諸見趣中。計度前際諸",
    "T43n1833_005:0918c17": "遍常論。一分常論。及計後際諸有想論。無",
    "T43n1833_005:0918c18": "想論。非想非非想論。斷見所攝。邊執見者。",
    "T43n1833_005:0918c19": "謂七事斷論。此邊執見唯分別起。邪見分別",
    "T43n1833_005:0918c20": "不待言成故不錄也。",
    "T43n1833_005:0918c21": "疏。彼文又說梵王常等者。彼五十八云。有諸",
    "T43n1833_005:0918c22": "見妄計自在．世主．釋梵．及餘物類為常。為",
    "T43n1833_005:0918c23": "恒。無有變易。如是邪見亦迷苦諦。",
    "T43n1833_005:0918c24": "疏。依現在至過者。即瑜伽論八十七云。云何",
    "T43n1833_005:0918c25": "當有前後際俱行者。謂如有一作是思惟。",
    "T43n1833_005:0918c26": "我曾有誰。誰當有我。今此有情來何所從。",
    "T43n1833_005:0918c27": "於此沒已去何所至。又毘婆沙百九十九。若",
    "T43n1833_005:0918c28": "依現在起分別見或名前際。或名後際。是",
    "T43n1833_005:0918c29": "未來前過去後故。或未來因過去果故。",
    "T43n1833_005:0919a01": "論。四遍常者。問瑜伽第六云謂或依三品靜",
    "T43n1833_005:0919a02": "慮起宿住念或依天眼。不言劫數。顯揚．梵",
    "T43n1833_005:0919a03": "網亦然。按長阿含云。或有沙門．婆羅門等。",
    "T43n1833_005:0919a04": "以三昧力能憶四十八成壞劫事。其中眾生",
    "T43n1833_005:0919a05": "不增不減常聚不散。第四直以捷疾智見",
    "T43n1833_005:0919a06": "說一切常。何乃不同　答宗計既殊。不煩和",
    "T43n1833_005:0919a07": "會。或外道執品類不一各敘一計。故瑜伽",
    "T43n1833_005:0919a08": "云。或依天眼　既置或言明計非一。且敘",
    "T43n1833_005:0919a09": "一也。婆沙等別准此應知。不同無失。瑜伽",
    "T43n1833_005:0919a10": "等論不言劫數。但略故爾。故第六云如經",
    "T43n1833_005:0919a11": "廣說。故知略也。說餘見差類此應悉　有",
    "T43n1833_005:0919a12": "義會云。瑜伽論等依梵網經。謂本計師說依",
    "T43n1833_005:0919a13": "定心。以伊師迦等本上古仙。由得五通不",
    "T43n1833_005:0919a14": "如實知而起計故。毘婆沙論依阿含經",
    "T43n1833_005:0919a15": "通本未計說依散心。諸後學徒依先傳授",
    "T43n1833_005:0919a16": "別起計故。二經影略義無失故。",
    "T43n1833_005:0919a17": "疏。大種常無常等者。問既不云我。云何邊",
    "T43n1833_005:0919a18": "收。非我後故　答文雖不言。理實是彼計",
    "T43n1833_005:0919a19": "蘊我者起斯計也。故得邊收。",
    "T43n1833_005:0919a20": "疏。其全常至如何全常者。亦有本云如前全",
    "T43n1833_005:0919a21": "常。疏既不同。略為三釋。一應云如何。如何",
    "T43n1833_005:0919a22": "即是隨何之義。隨何全常皆有自我。二應",
    "T43n1833_005:0919a23": "云如四。如四全常中皆有自我。三應云",
    "T43n1833_005:0919a24": "如前。如前常言結指前也。三皆有理。應",
    "T43n1833_005:0919a25": "從多本。",
    "T43n1833_005:0919a26": "疏。一箇邊見至是何見者。而有解云。一箇邊",
    "T43n1833_005:0919a27": "見緣上下生。屬前文者不然此屬下也。牒",
    "T43n1833_005:0919a28": "以為問緣上為常。下為無常。從多分說。",
    "T43n1833_005:0919a29": "四分常中大種與心非上下故。或依梵說",
    "T43n1833_005:0919b01": "名上無失。然闕下義。",
    "T43n1833_005:0919b02": "疏。此雖非斷至是染惠者。非無常解皆名斷",
    "T43n1833_005:0919b03": "見。撥後永無方名斷見。故此非斷。問緣下",
    "T43n1833_005:0919b04": "無常與緣上常。二見俱耶　答不俱。無一",
    "T43n1833_005:0919b05": "心中有二惠故。",
    "T43n1833_005:0919b06": "疏。此總是我等者。總計五蘊。而作一我。更",
    "T43n1833_005:0919b07": "無差異。蘊無不遍。如次名為遍滿．無二．無",
    "T43n1833_005:0919b08": "異．無缺。",
    "T43n1833_005:0919b09": "疏。我有色等者。即有色我有彼想故名為",
    "T43n1833_005:0919b10": "有想。問既云死後而有於想。復約於地如",
    "T43n1833_005:0919b11": "何得云我有於想名有想耶　答由我有",
    "T43n1833_005:0919b12": "想後隨生處名為有想。非今時無後方有",
    "T43n1833_005:0919b13": "也。不爾無想俱非八論不應各八。",
    "T43n1833_005:0919b14": "疏。二我無色等者。問四無色蘊總為一我。為",
    "T43n1833_005:0919b15": "別為四　答別計為四　若爾想蘊而為",
    "T43n1833_005:0919b16": "我者。云何得言我有想耶。必有於他方名",
    "T43n1833_005:0919b17": "有故　答有彼想用名為有想。",
    "T43n1833_005:0919b18": "疏。一想者在前三無色等者。問何為名一",
    "T43n1833_005:0919b19": "　答唯一意識餘五無故。故婆沙論云。由彼諸",
    "T43n1833_005:0919b20": "想一門轉故說名一想。",
    "T43n1833_005:0919b21": "疏。種種想在欲色界等者。故婆沙云。由彼諸",
    "T43n1833_005:0919b22": "想六四門轉。及緣種種境界。起故。",
    "T43n1833_005:0919b23": "疏。純有苦至尋伺皆客得起者。由依等至而",
    "T43n1833_005:0919b24": "能起通。見苦樂等而後起執。依尋．伺者",
    "T43n1833_005:0919b25": "憑邪師教說樂等事處所差別因執而生。",
    "T43n1833_005:0919b26": "或見現世苦樂等。因茲搆盡計論而起。此",
    "T43n1833_005:0919b27": "世既苦。他世亦然。樂等亦然。",
    "T43n1833_005:0919b28": "論。無想俱非各有八論者。問何故有相具",
    "T43n1833_005:0919b29": "有十六無想俱非俱除後八　答後之八種",
    "T43n1833_005:0919c01": "云小樂等。明皆有想。故無想無想復明利。",
    "T43n1833_005:0919c02": "俱非亦闕　疏。見他得定等者。問何故有想",
    "T43n1833_005:0919c03": "不言見他得定生等。答無想處一。故要見",
    "T43n1833_005:0919c04": "他自方生執。有想不爾何得為例。或影",
    "T43n1833_005:0919c05": "顯也。不及前釋。",
    "T43n1833_005:0919c06": "疏。等至尋伺皆客等起者。按婆沙云。諸尋",
    "T43n1833_005:0919c07": "伺者執色為我。見或有時熟眠．悶絕苦受所",
    "T43n1833_005:0919c08": "切似全無想便作是念。我雖有色而無其",
    "T43n1833_005:0919c09": "想。如於此世他世亦爾。由此故云死後無",
    "T43n1833_005:0919c10": "想。准此未必計生無想方名無想。與前",
    "T43n1833_005:0919c11": "得定計無想別。前有苦等亦准此知。",
    "T43n1833_005:0919c12": "論。俱非八者。列之如疏。按婆沙論略拾要",
    "T43n1833_005:0919c13": "云。一諸尋伺者執色為我。彼見有情想不",
    "T43n1833_005:0919c14": "明了便作是念。說我有色非有想非無",
    "T43n1833_005:0919c15": "想。如於此世他世亦爾。非由彼定可起",
    "T43n1833_005:0919c16": "此執。所以者何。要離無所有處染者。方執",
    "T43n1833_005:0919c17": "非想非非想處諸蘊為我。彼既無色此執理",
    "T43n1833_005:0919c18": "無。有依別義說得彼定亦有此執。謂生",
    "T43n1833_005:0919c19": "故色已離無所有處染者。執彼非想非非",
    "T43n1833_005:0919c20": "相處諸蘊為我。彼所執我體雖非色。而",
    "T43n1833_005:0919c21": "與色合名有色我。如說髣人人體有髣。",
    "T43n1833_005:0919c22": "彼雖不執以色為我。而所執我未離色",
    "T43n1833_005:0919c23": "故。乃至命終猶隨身故。故說有色。由所",
    "T43n1833_005:0919c24": "入定想不明了。故執我現非有想非無想",
    "T43n1833_005:0919c25": "死後亦然。許無色界亦有色者。彼許有執",
    "T43n1833_005:0919c26": "非想非非想處。我實有色而非有想亦非",
    "T43n1833_005:0919c27": "無想。二得彼定者執彼非想非非想處諸無",
    "T43n1833_005:0919c28": "色蘊以之為我。或為我所。彼所執我無色",
    "T43n1833_005:0919c29": "為性。或有無色名無色我。由入彼定想",
    "T43n1833_005:0920a01": "不明了故。執我現非有想非無相死",
    "T43n1833_005:0920a02": "後亦然。諸尋伺者執無色為我。彼見有情",
    "T43n1833_005:0920a03": "想不明了便作是念。我無色非有想非無",
    "T43n1833_005:0920a04": "想。第三句中而有三節。初唯尋伺中許依",
    "T43n1833_005:0920a05": "定。後許有色。所有喻等並同初句。",
    "T43n1833_005:0920a06": "疏。一由彼定時分促等者。由時促故隨緣",
    "T43n1833_005:0920a07": "一蘊名一一也。故後起等得有邊名。餘准",
    "T43n1833_005:0920a08": "此知。",
    "T43n1833_005:0920a09": "論。七斷滅者。具如疏明。又阿含經云。有沙",
    "T43n1833_005:0920a10": "門．婆羅門作如是見。起如是論。一云我身",
    "T43n1833_005:0920a11": "四大從父母生。孔鋪長養。然是無常。二云",
    "T43n1833_005:0920a12": "此我不得名斷滅。我欲界諸天斷滅無餘。",
    "T43n1833_005:0920a13": "三此非斷滅。色界化生諸根具足。斷滅無餘。",
    "T43n1833_005:0920a14": "四此非斷滅。我無邊空處斷滅乃至非想。皆",
    "T43n1833_005:0920a15": "後非前立為斷滅。",
    "T43n1833_005:0920a16": "成唯識論演祕卷第五(本終)",
    "T43n1833_005:0920a19": "成唯識論演祕卷第五(末)",
    "T43n1833_005:0920a21": "論。三邪見等者。謗因果等。瑜伽第七．五十",
    "T43n1833_005:0920a22": "五．五十八．對法第一互有不同。如瑜伽鈔",
    "T43n1833_005:0920a23": "會　問五十八云。邪見者一切倒見皆名邪",
    "T43n1833_005:0920a24": "見。當知此見略有二種。除邪見外餘四。一",
    "T43n1833_005:0920a25": "切皆名增益邪見。謗因及謗果等所有諸",
    "T43n1833_005:0920a26": "見皆名損減。對法第一云。四是增益。於所",
    "T43n1833_005:0920a27": "知境增益自性．及差別故。即邪見外餘之四",
    "T43n1833_005:0920a28": "見。一多分是損減見。一多分者由邪分別不",
    "T43n1833_005:0920a29": "必損減故。一言全損。一云多分。何乃乖角",
    "T43n1833_005:0920b01": "　答五十八中偏指謗因果等邪見云皆",
    "T43n1833_005:0920b02": "損減。對法通說一切邪見。故云多分。如計",
    "T43n1833_005:0920b03": "釋梵常恒不易為物等因。非損減故對望",
    "T43n1833_005:0920b04": "不同故無有失。更有異同。如二論鈔會。",
    "T43n1833_005:0920b05": "論。無二因論者。依宿住計如疏所明　依",
    "T43n1833_005:0920b06": "尋．伺者按婆沙云。二由尋．伺虛妄推求",
    "T43n1833_005:0920b07": "今身所更既皆能憶。前身若有彼所更事今",
    "T43n1833_005:0920b08": "亦應憶。既不能憶故知彼無。餘如章辨",
    "T43n1833_005:0920b09": "　問既曰宿通何不能憶出心前事　答外",
    "T43n1833_005:0920b10": "道極知不逾八十。彼入時心望後出心隔",
    "T43n1833_005:0920b11": "五百劫故不能憶。中五百劫而無心故復",
    "T43n1833_005:0920b12": "何所憶。由此猶執生　問彼心雖無色身是",
    "T43n1833_005:0920b13": "有。豈不見耶。若云不見。便違宿住憶八",
    "T43n1833_005:0920b14": "事義。若許見者因彼身生。此何無因　答",
    "T43n1833_005:0920b15": "雖見色身不知彼身有之所因。以見不",
    "T43n1833_005:0920b16": "踰五百劫故。既彼身有不見因生。所以今",
    "T43n1833_005:0920b17": "身不以所見。即身而起　有惑者云。宿命．",
    "T43n1833_005:0920b18": "尋伺皆不能憶無想沒後出心前事。名二",
    "T43n1833_005:0920b19": "無因。此由見疏答問之中而以二義。唯約",
    "T43n1833_005:0920b20": "無想以答前難。因致斯迷。學者應知。",
    "T43n1833_005:0920b21": "論。或計自在等者。問此等邪見及我我所見",
    "T43n1833_005:0920b22": "戒二取。皆非六十二見所攝。豈不違經。故",
    "T43n1833_005:0920b23": "阿含經云。諸有沙門．婆羅門等本見．末見無",
    "T43n1833_005:0920b24": "數種種隨意所說盡入六十二見。盡是不",
    "T43n1833_005:0920b25": "過。猶如巧捕魚師以細目網覆小水上。當",
    "T43n1833_005:0920b26": "知池中水性之類皆入網內無逃避處",
    "T43n1833_005:0920b27": "　答有義解云。理實別迷四諦邪見。隨應攝",
    "T43n1833_005:0920b28": "入全常等中。然今此論於邊見中說全常",
    "T43n1833_005:0920b29": "等。故全常等不攝邪見。由此應知但邊見",
    "T43n1833_005:0920c01": "者全常等攝。非全常等皆邊見攝。四諦邪",
    "T43n1833_005:0920c02": "見在全常等。非邊見故　詳曰。釋猶未",
    "T43n1833_005:0920c03": "盡。理亦難詳。經云本末無數之見。入六十",
    "T43n1833_005:0920c04": "二。豈我我所見戒取等而非邪見。是何不",
    "T43n1833_005:0920c05": "明。又云。此論於邊見中說全常等。此亦不",
    "T43n1833_005:0920c06": "然。觀彼經中。四遍常等亦依邊見。何得唯",
    "T43n1833_005:0920c07": "斷論依邊說。今為二釋　一云六十二外餘",
    "T43n1833_005:0920c08": "邊邪見依前後際。以六十二而起執者。亦",
    "T43n1833_005:0920c09": "皆攝入六十二中。如四全常。經等但約依",
    "T43n1833_005:0920c10": "定等起。亦有不依等至起執。雖依尋伺",
    "T43n1833_005:0920c11": "復多差別。此等皆入四全常中。餘准此知。",
    "T43n1833_005:0920c12": "經據此理名攝餘見。此即少分一切之義。",
    "T43n1833_005:0920c13": "亦如四諦攝一切法。苦稱眾苦。餘諦亦然。",
    "T43n1833_005:0920c14": "言攝餘見。亦據同類相攝說也　二依品",
    "T43n1833_005:0920c15": "類以輕從重名攝一切。餘見是彼六十二",
    "T43n1833_005:0920c16": "見見類同故。同類見中復有同異。我見即是",
    "T43n1833_005:0920c17": "邊見之類。邊依起故。邪見計彼自在常。等常",
    "T43n1833_005:0920c18": "邊之類。雖非我後而計。於常常相似故。餘",
    "T43n1833_005:0920c19": "准可知　二取隨執何見法等即是彼類。",
    "T43n1833_005:0920c20": "由此二取及我我所。應皆攝入六十二中。",
    "T43n1833_005:0920c21": "亦如五見總名邪見。邪見類故。又輕從重",
    "T43n1833_005:0920c22": "如言王臣。臣亦名王。經作法中但據重說。",
    "T43n1833_005:0920c23": "疏。既無邊見中攝諦斷文者。五十八中而有",
    "T43n1833_005:0920c24": "文說。但撿文者而疎略故致有斯斷。故彼",
    "T43n1833_005:0920c25": "論云。即用如是薩迦耶見以為依止。於五",
    "T43n1833_005:0920c26": "趣蘊見我斷常。故邊執見亦迷於苦。",
    "T43n1833_005:0920c27": "論。四見取等者。然准有宗但執劣法以為",
    "T43n1833_005:0920c28": "勝者。即名見取不唯執見及同時蘊。故俱",
    "T43n1833_005:0921a01": "舍論十九云。於劣謂勝名為見取。執劣為",
    "T43n1833_005:0921a02": "勝總名見取。理實應立見等取名。略去等",
    "T43n1833_005:0921a03": "言但名見取。",
    "T43n1833_005:0921a04": "論。五戒禁取等者。又准有宗但執非因以",
    "T43n1833_005:0921a05": "為因者即名戒取。不唯執戒及同時蘊。故",
    "T43n1833_005:0921a06": "但舍云。於非因．道謂因．道見。一切總說",
    "T43n1833_005:0921a07": "名戒禁取。非解脫道妄起道執。理實應立",
    "T43n1833_005:0921a08": "戒禁等取名。略去等言但名戒禁取。",
    "T43n1833_005:0921a09": "疏。然於一聚至言等亦得者。雖見眷屬而不",
    "T43n1833_005:0921a10": "別計。然戒聚中見最為勝。舉勝等劣而置",
    "T43n1833_005:0921a11": "等言亦無有失。不同小乘而立等字。",
    "T43n1833_005:0921a12": "論。然有處說至名戒取者。按顯揚論第一云。",
    "T43n1833_005:0921a13": "四見取謂於前三見及見所依蘊。計最勝上",
    "T43n1833_005:0921a14": "及與第一。對法第一云。謂於諸目及所依五",
    "T43n1833_005:0921a15": "取蘊等。隨觀執為最勝。為上為妙。五蘊同",
    "T43n1833_005:0921a16": "之　又顯揚第一云。五戒禁取。謂於前諸見",
    "T43n1833_005:0921a17": "及所依蘊計為清淨解脫出離。對法第一云。",
    "T43n1833_005:0921a18": "於諸戒及戒禁所依五取蘊等。隨觀執為清",
    "T43n1833_005:0921a19": "淨為解脫為出離。五蘊大同。瑜伽第八大",
    "T43n1833_005:0921a20": "意同彼顯揚等說。",
    "T43n1833_005:0921a21": "論。不爾如何非滅計滅等者。按五十八云。",
    "T43n1833_005:0921a22": "又沙門等謂說現法涅槃論者所有邪見。又",
    "T43n1833_005:0921a23": "有橫計諸邪解脫所有邪見。如是諸見是",
    "T43n1833_005:0921a24": "迷滅諦所起邪見　又云。又彼外道作如",
    "T43n1833_005:0921a25": "是計。我等所行若行若道是真行道。能盡",
    "T43n1833_005:0921a26": "能出一切諸苦。如是亦名迷道邪見。非涅",
    "T43n1833_005:0921a27": "槃法計為涅槃。名非勝計勝。非無漏道實",
    "T43n1833_005:0921a28": "非離苦。計為真道能出於苦。名非淨計淨。",
    "T43n1833_005:0921a29": "論。如是總別等者。釋如疏．燈。今助一釋言",
    "T43n1833_005:0921b01": "貪等六名之為總。惡見開五名之為別。今",
    "T43n1833_005:0921b02": "雙言之名為總別十煩惱也　或可。疏云",
    "T43n1833_005:0921b03": "若總若別意亦同此。",
    "T43n1833_005:0921b04": "疏。謂要不違至我新不常者。假興於難",
    "T43n1833_005:0921b05": "生下引教及世事文。",
    "T43n1833_005:0921b06": "論。學現觀者起如是怖等者。是八十六．對法",
    "T43n1833_005:0921b07": "第七二論文也。故瑜伽云。又由二緣依止",
    "T43n1833_005:0921b08": "無我勝解之欲。於彼涅槃由驚恐故其心",
    "T43n1833_005:0921b09": "退逐。一由於此欲不善串習未到究竟",
    "T43n1833_005:0921b10": "故。二於作意時由彼因緣念忘失故。當爾",
    "T43n1833_005:0921b11": "之時於諸行中了唯行智其心愚昧。數數",
    "T43n1833_005:0921b12": "思惟我我爾時當何所在。尋求我行微細",
    "T43n1833_005:0921b13": "俱行障礙而轉。由此緣故彼作是思。我當",
    "T43n1833_005:0921b14": "不有。不作是念唯有諸行當來不有。彼",
    "T43n1833_005:0921b15": "由如是隨逐身見為依止故。發生變易隨",
    "T43n1833_005:0921b16": "轉之識。由驚恐故於彼寂滅其心退還",
    "T43n1833_005:0921b17": "　釋曰。雖了唯有諸行無我。由緣行心尚",
    "T43n1833_005:0921b18": "昧劣故。數數思惟我何所在。即思我心能",
    "T43n1833_005:0921b19": "為障礙。便執我無更不念言唯有諸行。故",
    "T43n1833_005:0921b20": "於涅槃而生驚恐　對法論云。俱生邊見",
    "T43n1833_005:0921b21": "者斷見所攝。由此見故於涅槃界。其心退",
    "T43n1833_005:0921b22": "轉生大怖畏。謂我我今者何在耶　然疏中",
    "T43n1833_005:0921b23": "云八十八者。而有二義。一錯六為八。二舉",
    "T43n1833_005:0921b24": "八等六。六正所引。八中亦有斷見之文。故",
    "T43n1833_005:0921b25": "兼言矣。舉兼顯正不言六也　問引證俱",
    "T43n1833_005:0921b26": "生對法可爾。瑜伽如何　答八十八文如燈",
    "T43n1833_005:0921b27": "已釋。八十六者亦是俱生　何以為明　答",
    "T43n1833_005:0921b28": "論云尋求我行微細俱行。又云彼由如是",
    "T43n1833_005:0921b29": "隨逐身見為依止故。故知俱生。或通二見。",
    "T43n1833_005:0921c01": "尋文可悉　問二論俱生為凡聖起　答俱",
    "T43n1833_005:0921c02": "通凡聖　若爾何故八十六云。復次為斷",
    "T43n1833_005:0921c03": "如是驚恐。有二種法多有所作。乃至云。若",
    "T43n1833_005:0921c04": "已引發聖諦現觀。由正見故方得出離。對",
    "T43n1833_005:0921c05": "法復云。今者我我何所在耶。准此瑜伽唯凡",
    "T43n1833_005:0921c06": "所起。對法唯聖　答瑜伽且據斷凡起者",
    "T43n1833_005:0921c07": "　或兼斷彼凡聖起者。聖諦現觀其言通故",
    "T43n1833_005:0921c08": "　又云。由於此欲不善串習未到究竟而",
    "T43n1833_005:0921c09": "起驚恐。即有學聖亦未究竟起亦何失。對",
    "T43n1833_005:0921c10": "法言今我何在者。凡．聖作彼無我解時俱",
    "T43n1833_005:0921c11": "得名今　又解。瑜伽據凡。對法約聖。二解",
    "T43n1833_005:0921c12": "任取應更審思。",
    "T43n1833_005:0921c13": "論。此十煩惱誰幾相應者。諸論辨此相應不",
    "T43n1833_005:0921c14": "同。今略引之。五十五云。無明與一切。疑都",
    "T43n1833_005:0921c15": "無所有。貪．嗔不相應。此或與慢．見。謂染愛",
    "T43n1833_005:0921c16": "時或高舉或推求。如染愛憎恚亦爾。慢之與",
    "T43n1833_005:0921c17": "見我更相應。謂高舉時邪復推構　五十八",
    "T43n1833_005:0921c18": "云。五見是惠性故互不相應。自性自性不",
    "T43n1833_005:0921c19": "相應故。貪．恚．慢疑更相違故互不相應。貪",
    "T43n1833_005:0921c20": "染令心卑下。憍慢令心高舉。是故貪．慢更",
    "T43n1833_005:0921c21": "互相違　對法第六云。貪不與嗔相應。一向",
    "T43n1833_005:0921c22": "相違法必不俱故。又貪不與疑相應。由惠",
    "T43n1833_005:0921c23": "於境不決定必無染著故。餘得相應。如",
    "T43n1833_005:0921c24": "貪嗔亦爾。謂嗔不與貪．慢．見相應。若於",
    "T43n1833_005:0921c25": "此事起憎恚。即不於此生於高舉及推求。",
    "T43n1833_005:0921c26": "與餘相應如理應知。慢不與嗔．疑相應。",
    "T43n1833_005:0921c27": "無明有二。相應．不共。不共不與嗔．疑相",
    "T43n1833_005:0921c28": "應。疑不與貪．慢．見相應。會如此論及疏。",
    "T43n1833_005:0921c29": "故不重云。",
    "T43n1833_005:0922a01": "論疑遮順等者。苦．集由是因依處故有情",
    "T43n1833_005:0922a02": "染著。疑有不嗔滅．道是彼怖畏處故有情",
    "T43n1833_005:0922a03": "不愛。疑有便恚。疑無翻此理可准知。",
    "T43n1833_005:0922a04": "論。此與三見或得相應等者。有義分別身．邊",
    "T43n1833_005:0922a05": "二見而與嗔俱。由俱生者唯無記性嗔唯不",
    "T43n1833_005:0922a06": "善故非彼俱。論云苦蘊但於善趣有苦受",
    "T43n1833_005:0922a07": "俱名有苦蘊。疏說苦處又通二見。此定不",
    "T43n1833_005:0922a08": "然　詳曰。乍觀疏文誠如所存。細尋其理",
    "T43n1833_005:0922a09": "理即無違　無違理何　答有苦之處即名",
    "T43n1833_005:0922a10": "苦處。誰云要在三塗苦處　又下二見五受",
    "T43n1833_005:0922a11": "俱門。初師三塗有分別惑。今依彼說亦不",
    "T43n1833_005:0922a12": "相違　此通下言顯此論中明極苦處通有",
    "T43n1833_005:0922a13": "分別．俱生二惑故指如下。非說俱生．分別",
    "T43n1833_005:0922a14": "二見皆與嗔俱。由此苦處分別二見嗔俱無",
    "T43n1833_005:0922a15": "妨。若不爾者更有何義云如下耶。",
    "T43n1833_005:0922a16": "論。五識唯三等者。問稱量．推求五識無有",
    "T43n1833_005:0922a17": "說見慢無。第七應爾　答稱量解慢七同",
    "T43n1833_005:0922a18": "五無　所恃慢生故七許有。見義准知　問",
    "T43n1833_005:0922a19": "五見斷惑六引得生。慢等由他五亦應起",
    "T43n1833_005:0922a20": "　答行不違．違故起．不起。",
    "T43n1833_005:0922a21": "論。貪嗔癡三至五受俱者。五十九中。分別貪",
    "T43n1833_005:0922a22": "等樂等相應別別作法。即此論云貪會違緣",
    "T43n1833_005:0922a23": "嗔遇順境略已攝彼。餘准可尋。故不引也。",
    "T43n1833_005:0922a24": "論。欲無苦等者。有義簡薩婆多欲疑唯憂。故",
    "T43n1833_005:0922a25": "顯宗二十七云。何緣二疑俱不決定而上得",
    "T43n1833_005:0922a26": "與喜．樂相應。非欲界疑與喜俱起。以諸",
    "T43n1833_005:0922a27": "煩惱在離欲地。雖不決定亦不憂滅。雖",
    "T43n1833_005:0922a28": "壞疑網無癡情怡。如在人間求得所",
    "T43n1833_005:0922a29": "愛。雖多勞倦而生樂想。疏說上界不如",
    "T43n1833_005:0922b01": "欲疑有喜受者。欲似不得此中文意。上",
    "T43n1833_005:0922b02": "地何故不與喜俱　詳曰。疏意說云疑無",
    "T43n1833_005:0922b03": "苦果方與喜俱。上無此疑。由上無造彼惡",
    "T43n1833_005:0922b04": "行故。故疑苦無方喜俱者。但在欲界不",
    "T43n1833_005:0922b05": "障上界疑得喜俱。下麁相中疏言上界疑",
    "T43n1833_005:0922b06": "有喜故。自義既立他計便遮。不言成矣。此",
    "T43n1833_005:0922b07": "自不得疏之本意。非疏不得論之意也。",
    "T43n1833_005:0922b08": "論。二取至憂相應者。五十九云。見取．戒取",
    "T43n1833_005:0922b09": "取彼見故。隨其所應如彼相應者。如彼",
    "T43n1833_005:0922b10": "身．邊二見相應所有受說。",
    "T43n1833_005:0922b11": "論。此依實義等者　問所依教何。何意須有",
    "T43n1833_005:0922b12": "麁．細二說　答委曲而談名為實義。即五十",
    "T43n1833_005:0922b13": "九。梗概而說名為麁相。即五十五．對法第",
    "T43n1833_005:0922b14": "七。故五十九結十煩惱受相應云。先辨煩",
    "T43n1833_005:0922b15": "惱諸根相應。但約麁相道理建立。令初行",
    "T43n1833_005:0922b16": "者解無亂故。今即約巨細道理建立。令之",
    "T43n1833_005:0922b17": "行者了自他身種種行解差別轉故。",
    "T43n1833_005:0922b18": "論。貪癡俱樂等者。對法具明。大意疏中而以",
    "T43n1833_005:0922b19": "牒訖。然明意識捨相應云。在意識身捨相",
    "T43n1833_005:0922b20": "應者。在一切處於相續未位　釋曰。由樂．",
    "T43n1833_005:0922b21": "喜．捨通第六識。六識樂．喜未位之時而亦有",
    "T43n1833_005:0922b22": "捨。故云一切未位等也　又云。疑於欲界",
    "T43n1833_005:0922b23": "非喜相應者。不決定心若未息滅喜不生",
    "T43n1833_005:0922b24": "故　又云。何故煩惱皆捨相應。以一切煩惱",
    "T43n1833_005:0922b25": "隨中庸位方息沒故。所以者何。煩惱生起",
    "T43n1833_005:0922b26": "展轉相續漸漸微薄勢力將盡隨處中位。於",
    "T43n1833_005:0922b27": "此位中必捨相應。",
    "T43n1833_005:0922b28": "論。當知俱生身邊二見等者　問何以知然",
    "T43n1833_005:0922b29": "　答按五十八云。復次俱生薩迦耶見唯無",
    "T43n1833_005:0922c01": "記性。數現行故。非極損惱自他處故。彼雖",
    "T43n1833_005:0922c02": "不說俱生邊見。理同我見亦無記性。",
    "T43n1833_005:0922c03": "疏。若如後解至體有九品故者。此有二意。一",
    "T43n1833_005:0922c04": "顯後非。如色界等煩惱無記。體有九品九",
    "T43n1833_005:0922c05": "品別斷。我見九品何一品除。除既一品明無",
    "T43n1833_005:0922c06": "九類　二明後是。如上界惑體雖無記得",
    "T43n1833_005:0922c07": "有九品。我見九品亦復何違。又今疏斷且",
    "T43n1833_005:0922c08": "隨一相。疏上下文皆以九品為類說也。",
    "T43n1833_005:0922c09": "疏。無有染污至方自在故者。必無欲染第九",
    "T43n1833_005:0922c10": "品在。能入根本起未至惑。要欲染盡入根",
    "T43n1833_005:0922c11": "本定。方容起彼未至惑也。",
    "T43n1833_005:0922c12": "疏。由是至亦不能起者。不能起彼未至定",
    "T43n1833_005:0922c13": "惑　問得本定已未至定惑為實起不",
    "T43n1833_005:0922c14": "　答有兩釋。一許得起　若爾何故六十二。",
    "T43n1833_005:0922c15": "云下地諸法若生上地不現在前　答異地",
    "T43n1833_005:0922c16": "不爾。同地容起。未至亦是初禪攝故。又下",
    "T43n1833_005:0922c17": "地身得初根本起未至惑亦復無違　二",
    "T43n1833_005:0922c18": "不得起。無所須故。得勝捨劣故　若爾畢",
    "T43n1833_005:0922c19": "竟無有起義何用有為　答如三無色得",
    "T43n1833_005:0922c20": "有見道無漏第八餘九地有。雖無起義地",
    "T43n1833_005:0922c21": "法得有。此亦應然。任情取捨。然多許起。",
    "T43n1833_005:0922c22": "疏。唯定非生煩惱等者。潤生時起名生煩惱。",
    "T43n1833_005:0922c23": "惑生彼地所起之者亦名生惑。非今所",
    "T43n1833_005:0922c24": "說。除此餘時但緣定起皆名定生。如遍常",
    "T43n1833_005:0922c25": "見因定後起名定煩惱。餘准此知　然疏說",
    "T43n1833_005:0922c26": "云。如遍常者。乍觀似證生煩惱也。理證",
    "T43n1833_005:0922c27": "定惑。",
    "T43n1833_005:0922c28": "論。諸有漏道雖不能伏分別惑等者　問下",
    "T43n1833_005:0922c29": "第九云。資糧．加行能伏分別。二位豈非有",
    "T43n1833_005:0923a01": "漏道耶　答後約菩薩。今據二乘．及外道",
    "T43n1833_005:0923a02": "等　有義二釋。初義同前。二云後據理觀。",
    "T43n1833_005:0923a03": "今依事觀。有漏六行名為事觀。觀無我等",
    "T43n1833_005:0923a04": "名為理觀。又分別惑有迷事者。世道亦伏。",
    "T43n1833_005:0923a05": "能障定故。論約迷理說不伏言。若不伏者",
    "T43n1833_005:0923a06": "俱生應然。俱迷事故。若見事惑見理惑引故",
    "T43n1833_005:0923a07": "不伏者。應修事惑修理惑引同彼不伏。又",
    "T43n1833_005:0923a08": "見事惑散亂麁動逾於俱生。障定應勝。何",
    "T43n1833_005:0923a09": "乃不伏。故知論中且據迷理言不伏也。",
    "T43n1833_005:0923a10": "祥曰。理恐未然。修惑為例有相符失。故瑜",
    "T43n1833_005:0923a11": "伽論五十八云。若諸異生離欲界欲惑色界",
    "T43n1833_005:0923a12": "欲。但由修道無有見道。彼於欲界得離",
    "T43n1833_005:0923a13": "欲時。貪欲．瞋恚．及彼隨法隣近憍慢。若諸",
    "T43n1833_005:0923a14": "煩惱相應無明。不現行故皆說名斷。唯言",
    "T43n1833_005:0923a15": "貪等隣近之法異生斷之。不說見等隣近之",
    "T43n1833_005:0923a16": "法彼亦能斷。故知世道不能伏彼迷理所引",
    "T43n1833_005:0923a17": "所有事惑。不爾何意瑜伽不說。修道既然",
    "T43n1833_005:0923a18": "見惑定爾。豈不相符。然審詳諸。",
    "T43n1833_005:0923a19": "疏。今解亦斷等者。有義難云。未伏說斷。次",
    "T43n1833_005:0923a20": "第之人應於見道亦斷彼故。亦不可說先",
    "T43n1833_005:0923a21": "伏助伴。論說俱生微細難斷修道位方除。",
    "T43n1833_005:0923a22": "說見道除理將未可。由彼微細不障見故。",
    "T43n1833_005:0923a23": "而自救云。次第之人道依未至。由道劣故",
    "T43n1833_005:0923a24": "不能斷修。超越之人根本入故。云隨所伏",
    "T43n1833_005:0923a25": "皆能永斷　詳曰。若以未至而以釋難恐未",
    "T43n1833_005:0923a26": "除。次第不還能依未至斷修惑故。若云我",
    "T43n1833_005:0923a27": "依見道說者。菩薩見道依根本定亦應斷",
    "T43n1833_005:0923a28": "修。若云但據小聖說者。超初果人欲六",
    "T43n1833_005:0923a29": "品惑應不能除。依未至故。若云曾伏故能",
    "T43n1833_005:0923b01": "斷者。此即由伏．不伏有殊。何關根本．未至",
    "T43n1833_005:0923b02": "依別。由斯伴伏見斷何失。論云修除據次",
    "T43n1833_005:0923b03": "第者。然依定敘其理亦通。據伴以明而為",
    "T43n1833_005:0923b04": "勝也。思可知矣。",
    "T43n1833_005:0923b05": "疏。若爾見惑至為起不起者。義燈第六心相",
    "T43n1833_005:0923b06": "起中敘有兩釋。今觀瑜伽五十八文應許",
    "T43n1833_005:0923b07": "得起。故彼論云。由彼諸惑住此身中。從定",
    "T43n1833_005:0923b08": "起已有時現行。非生上者彼復現起　釋",
    "T43n1833_005:0923b09": "曰。彼前未斷見道之惑。身在下地而得起",
    "T43n1833_005:0923b10": "之。若生上已。下地見惑而不起也。准斯文",
    "T43n1833_005:0923b11": "意許起應善更思。",
    "T43n1833_005:0923b12": "論。生第四定中有中者。此即經文。大小乘論",
    "T43n1833_005:0923b13": "解之各別。大乘．經部許天中有轉生地獄。",
    "T43n1833_005:0923b14": "有宗不爾。故對法云。或時移轉者。謂於此",
    "T43n1833_005:0923b15": "位往餘生處強緣現前。如得第四靜慮起",
    "T43n1833_005:0923b16": "阿羅漢增上慢比丘。彼地中有生時。由謗",
    "T43n1833_005:0923b17": "解脫邪見故。轉生地獄　經部師者。婆沙",
    "T43n1833_005:0923b18": "論云。譬喻者說中有可轉。以一切業皆可",
    "T43n1833_005:0923b19": "轉故　有宗計者。如婆沙論六十九云。問若",
    "T43n1833_005:0923b20": "中有於界不轉。無聞苾芻事云何通。彼佛法",
    "T43n1833_005:0923b21": "中適出家已。修世俗定初靜慮時謂得初",
    "T43n1833_005:0923b22": "果。乃至第四謂得阿羅漢。起增上慢未得",
    "T43n1833_005:0923b23": "謂得。彼命終時第四靜慮中有現前。便作是",
    "T43n1833_005:0923b24": "念。一切繫縛我已永盡。應般涅槃更無生處。",
    "T43n1833_005:0923b25": "何緣有此中有現前。遂起邪見撥無解脫。",
    "T43n1833_005:0923b26": "由謗見力彼中有滅。無間地獄中有現前生",
    "T43n1833_005:0923b27": "無間獄。答住本有時有此移轉。非中有位。",
    "T43n1833_005:0923b28": "謂彼將死由業勢力。第四靜慮生相現前。故",
    "T43n1833_005:0923b29": "起邪見生無間獄。",
    "T43n1833_005:0923c01": "論。而言生上不起下等者。按瑜伽論五十八",
    "T43n1833_005:0923c02": "云。諸煩惱纏未離自地煩惱欲者自地現",
    "T43n1833_005:0923c03": "起。已離欲者即不現起。若在下地上地諸",
    "T43n1833_005:0923c04": "纏亦得成就。非在上地得說成就下地諸",
    "T43n1833_005:0923c05": "纏　又六十二云。下地諸法若生上地不現",
    "T43n1833_005:0923c06": "在前。上地諸法若生下地。其離欲者或現在",
    "T43n1833_005:0923c07": "前。有違此文故論通也　問言多分者為",
    "T43n1833_005:0923c08": "據時言。為約惑數　答理該於二　問時",
    "T43n1833_005:0923c09": "即何然。若約惑說如何前言皆容現前。復",
    "T43n1833_005:0923c10": "幾不起　答起通見．修名為皆也。起數增",
    "T43n1833_005:0923c11": "減略有三種。一云起三。謂邪見．貪．及俱無",
    "T43n1833_005:0923c12": "明。二云起六。如疏所明。三云起十。故論標",
    "T43n1833_005:0923c13": "云下地諸惑分別．俱生皆容現起　有義斷",
    "T43n1833_005:0923c14": "云。於第二說然更推求起五為勝。除我見",
    "T43n1833_005:0923c15": "一。不見世間執他地法以為我故。故分別",
    "T43n1833_005:0923c16": "見非緣他地。當生處色尚未起故。潤生之",
    "T43n1833_005:0923c17": "愛緣當生處增上果生。既唯迷事亦不可",
    "T43n1833_005:0923c18": "說與理惑俱　詳曰。潤生我見據總緣說。",
    "T43n1833_005:0923c19": "又此潤位非一剎那。理．事二惑前後間起。而",
    "T43n1833_005:0923c20": "言潤生迷增上果。據彼愛境正潤位說。理",
    "T43n1833_005:0923c21": "應無爽。樞要．燈中有此意也。故五．六釋取",
    "T43n1833_005:0923c22": "捨任情。",
    "T43n1833_005:0923c23": "論。下地煩惱亦緣上地等者。按瑜伽五十八",
    "T43n1833_005:0923c24": "云。如是所說十種煩惱。亦緣事轉。亦緣煩",
    "T43n1833_005:0923c25": "惱。下地煩惱能緣上地煩惱及事　六十二",
    "T43n1833_005:0923c26": "中五愛緣上。如樞要引。",
    "T43n1833_005:0923c27": "論。而有處言至或依別緣等者。按集論云。",
    "T43n1833_005:0923c28": "欲界煩惱除無明．見．疑。餘不能緣上地為",
    "T43n1833_005:0923c29": "境。此無明等雖亦有能緣上地者。然彼不",
    "T43n1833_005:0924a01": "能親緣上地。雜集釋云。所言無明緣上地",
    "T43n1833_005:0924a02": "者。謂與見等相應。見者除薩迦耶見。不見",
    "T43n1833_005:0924a03": "世間緣他地諸法執為我故。又瑜伽論五十",
    "T43n1833_005:0924a04": "八云。非上地惑能緣下地煩惱及事。",
    "T43n1833_005:0924a05": "疏。此中例邊同於我見必依起故者。以全常",
    "T43n1833_005:0924a06": "見得緣他地。例彼我見亦得緣他。無有",
    "T43n1833_005:0924a07": "邊見不依我見。邊見緣他。我見亦爾。",
    "T43n1833_005:0924a08": "疏。執欲界聞思昔所起等者。有義斷云。欲界",
    "T43n1833_005:0924a09": "聞．思既非三見及所起戒。如何二取說緣",
    "T43n1833_005:0924a10": "下地。故不緣者以之為勝　詳曰。意說二",
    "T43n1833_005:0924a11": "取憶於下戒。因聞．思起所有二取名緣",
    "T43n1833_005:0924a12": "於下。不言聞．思即是二取所執見．戒。餘難",
    "T43n1833_005:0924a13": "如燈。",
    "T43n1833_005:0924a14": "論。分別起者唯見所斷等者。對法第四亦同",
    "T43n1833_005:0924a15": "於此。故彼論云。分別所起染污見．疑．見處．",
    "T43n1833_005:0924a16": "疑處是見所斷　雜集釋曰。見處者謂諸見",
    "T43n1833_005:0924a17": "相應共有法．及種子。疑處亦爾。",
    "T43n1833_005:0924a18": "論。見所斷十實俱頓斷等者。按瑜伽論五十",
    "T43n1833_005:0924a19": "九云。見斷煩惱頓斷非漸。所以者何。由現",
    "T43n1833_005:0924a20": "觀智諦現觀故。能斷見道所斷煩惱。然此現",
    "T43n1833_005:0924a21": "觀與懷緣諦作意相應。是故三心頓斷一",
    "T43n1833_005:0924a22": "切迷苦諦等見斷煩惱　釋曰。總緣四諦",
    "T43n1833_005:0924a23": "共相作意名壞緣諦。遍緣諸諦作無我觀",
    "T43n1833_005:0924a24": "方能斷惑　問無分別智豈有緣總無我等",
    "T43n1833_005:0924a25": "行　答一釋如疏。又有釋云。據彼共相方",
    "T43n1833_005:0924a26": "便所引。名緣諸諦作無我觀。非真見道有",
    "T43n1833_005:0924a27": "此行相。",
    "T43n1833_005:0924a28": "疏。如壞念住等者。壞猶雜也。身．受．心．法二",
    "T43n1833_005:0924a29": "三四合而以觀之名壞念住。",
    "T43n1833_005:0924b01": "疏。對法第七等者。按彼論云。又十煩惱皆",
    "T43n1833_005:0924b02": "迷苦．集起諸邪行。是彼因緣．所依處故。所",
    "T43n1833_005:0924b03": "以者何。苦．集二諦皆是十種煩惱因緣。又為",
    "T43n1833_005:0924b04": "依處。是故一切迷此因緣．依處起諸邪行。",
    "T43n1833_005:0924b05": "又十煩惱皆迷滅．道起諸邪行。由此能生",
    "T43n1833_005:0924b06": "彼怖畏故。所以者何。由煩惱力樂著生",
    "T43n1833_005:0924b07": "死。於清淨法起懸崖想生大怖畏。又諸外",
    "T43n1833_005:0924b08": "道於滅．道諦妄起種種顛倒分別。是故十",
    "T43n1833_005:0924b09": "惑皆迷滅．道起諸邪行。",
    "T43n1833_005:0924b10": "疏。其煩惱起皆具此二緣者。因依．怖畏是二",
    "T43n1833_005:0924b11": "緣也。",
    "T43n1833_005:0924b12": "疏。答執彼下見眷屬戒等者。按五十八云。",
    "T43n1833_005:0924b13": "若於隨順此見諸法所受戒禁。取為第一",
    "T43n1833_005:0924b14": "能得清淨解脫出離。是迷集諦戒禁取。",
    "T43n1833_005:0924b15": "論。別謂別迷等者。有義問云。見修道惑百二",
    "T43n1833_005:0924b16": "十八依何者說。有云依別迷說。以總迷者",
    "T43n1833_005:0924b17": "體既是一。不可別配四諦異故。依麁相",
    "T43n1833_005:0924b18": "說。隨轉理門說身．邊見唯迷苦諦。委細說",
    "T43n1833_005:0924b19": "者亦迷三諦。雖不親迷。緣三諦惑為我．",
    "T43n1833_005:0924b20": "我所及斷．常故　惑可。此依總迷者說。體",
    "T43n1833_005:0924b21": "雖是一。隨所迷境四諦亦殊故無有失。然",
    "T43n1833_005:0924b22": "疏說云唯依數總別緣而說此義不然。若",
    "T43n1833_005:0924b23": "別緣者其數亦別。其數總者緣亦非別。既",
    "T43n1833_005:0924b24": "無數總而別緣者。如何約此以明其數　又",
    "T43n1833_005:0924b25": "疏云。對法第七．瑜伽第八約總迷諦說十",
    "T43n1833_005:0924b26": "迷四。五十八約別迷諦。二唯迷苦。八通",
    "T43n1833_005:0924b27": "迷四。百二十八即是對法．瑜伽七八。如何",
    "T43n1833_005:0924b28": "乃言約別緣說有爾所數。故所立文自相",
    "T43n1833_005:0924b29": "違也　詳曰。若許別迷以為正者。所言別",
    "T43n1833_005:0924c01": "迷為據數總行別名別。為約數行俱別名",
    "T43n1833_005:0924c02": "別。若數總行別即同疏明。一何取捨愛憎不",
    "T43n1833_005:0924c03": "等。若數行別百二十八數何得有。又何須",
    "T43n1833_005:0924c04": "云委細麁相。若言約總亦無失者。豈二三",
    "T43n1833_005:0924c05": "合緣非總耶。若是總者百二十八數亦增減。",
    "T43n1833_005:0924c06": "若非是總應在別收。即前別迷百二十八",
    "T43n1833_005:0924c07": "數還增減。進退有違。如何斷云別總無失。",
    "T43n1833_005:0924c08": "又若云別依十各各別緣諦說言。總約十",
    "T43n1833_005:0924c09": "通緣四諦。不據自餘總別說者。理亦不",
    "T43n1833_005:0924c10": "然。前解與疏竟有何別。後說其數但是假",
    "T43n1833_005:0924c11": "施。擯實取假未見其可　又彈疏說理亦",
    "T43n1833_005:0924c12": "未可。且諦各十十數豈非總。各緣自諦何",
    "T43n1833_005:0924c13": "非行別。故對法云。欲界見苦所斷具十煩",
    "T43n1833_005:0924c14": "惱如見苦所斷。集．滅．道所斷亦爾。此即明",
    "T43n1833_005:0924c15": "證。云何破言無有數總而別緣耶　又破",
    "T43n1833_005:0924c16": "會違亦不得意。云對法等約總迷者數總",
    "T43n1833_005:0924c17": "名總。五十八中據別迷者數別名別。以此",
    "T43n1833_005:0924c18": "而言矛楯焉有枉見披剝。餘義如燈。",
    "T43n1833_005:0924c19": "論。二取執彼等者。此等用緣三見等起。望",
    "T43n1833_005:0924c20": "苦．集理有所隔故名之為疎。是重緣惑。",
    "T43n1833_005:0924c21": "疏。即餘四見及疑無法執等者。疑與四見我",
    "T43n1833_005:0924c22": "見不俱。汝云我見攝法執盡。即四見．疑便",
    "T43n1833_005:0924c23": "無法執。便無法執者便成大過。豈有煩惱",
    "T43n1833_005:0924c24": "不依法執而得起耶。",
    "T43n1833_005:0924c25": "疏。若除影外等者。有義今不依此。影外所",
    "T43n1833_005:0924c26": "枝未必同時。如先聞有過．未等名後方緣",
    "T43n1833_005:0924c27": "故。後後心生無名相故。又簡境等無有名",
    "T43n1833_005:0924c28": "故。設遠假名但可許說名增上緣。何成本",
    "T43n1833_005:0924c29": "質。俱時發影名為質故。先心緣名隨名分",
    "T43n1833_005:0925a01": "別。後心緣義影像方生。能詮所詮全不相",
    "T43n1833_005:0925a02": "似。豈得說名為後義質。故知影像亦有全",
    "T43n1833_005:0925a03": "無所杖之質。不爾便違前第一卷。說自心",
    "T43n1833_005:0925a04": "外蘊或有或無　詳曰。疏此問答意簡有宗。",
    "T43n1833_005:0925a05": "有宗心生無不杖質。縱緣空花龜毛兔角。",
    "T43n1833_005:0925a06": "亦以名等為質生起。縱而以簡。由彼名",
    "T43n1833_005:0925a07": "等是能緣心近遠所託似於真實故。云即",
    "T43n1833_005:0925a08": "無無本質者。非許名等同實塵等本質之",
    "T43n1833_005:0925a09": "體云無無者。何得乃以實質為難　又能",
    "T43n1833_005:0925a10": "詮所詮全不相似等者。此亦不然。豈諸質．",
    "T43n1833_005:0925a11": "相皆相似耶。如礙．不礙．慮．不慮等而非一",
    "T43n1833_005:0925a12": "故。餘難准斯德失可悉。無俟言矣。",
    "T43n1833_005:0925a13": "疏。今無漏緣中不得作後解者。漏無漏緣質",
    "T43n1833_005:0925a14": "影雙說。例事．無事不唯望質。",
    "T43n1833_005:0925a15": "疏。瑜伽云又十煩惱等者。五十八文。",
    "T43n1833_005:0925a16": "疏。滅道廣大佛法等者　分別滅道。緣安立",
    "T43n1833_005:0925a17": "諦　廣大佛法。緣非安立真如為境。",
    "T43n1833_005:0925a18": "疏。對法第五至同五十九初文者。有義疏說",
    "T43n1833_005:0925a19": "是同。今解有別。慢．見六同。貪．嗔二種五十",
    "T43n1833_005:0925a20": "九文從多分故唯名有事。對法盡理與見．",
    "T43n1833_005:0925a21": "慢俱亦名無事。然疑一種瑜伽盡理說通",
    "T43n1833_005:0925a22": "二種。對法既云與見．慢俱方名無事。疑非",
    "T43n1833_005:0925a23": "彼俱不通無事故理不盡。無明一種二論",
    "T43n1833_005:0925a24": "無違　詳曰。疏括諸文考量其理。理文順",
    "T43n1833_005:0925a25": "者云不相違。若文參差取旨以會。初五十九",
    "T43n1833_005:0925a26": "觀文有乖。以如前會。對法第五理亦有闕。",
    "T43n1833_005:0925a27": "談理同彼不盡名同。非據彼文一一同",
    "T43n1833_005:0925a28": "也。又如所斷理亦有餘。對法貪．嗔何得盡",
    "T43n1833_005:0925a29": "理。邪見．見．戒豈唯無事。言見相應並名無",
    "T43n1833_005:0925b01": "事。何非大過。太過失存理盡焉在。若言據",
    "T43n1833_005:0925b02": "見無事者說。若爾文濫何名盡理。以此而",
    "T43n1833_005:0925b03": "言疏無違也。",
    "T43n1833_005:0925b04": "論。彼親所緣雖皆有漏等者。按對法論第六",
    "T43n1833_005:0925b05": "說云。又緣滅．道諦諸煩惱。不能親緣滅．",
    "T43n1833_005:0925b06": "道為境。由滅．道諦出世間智及後得智內",
    "T43n1833_005:0925b07": "所證故。唯由依彼妄起分別說為所緣。分",
    "T43n1833_005:0925b08": "別所計境不離分別故。",
    "T43n1833_005:0925b09": "疏。與有事緣別不可為例者。此有二意。一",
    "T43n1833_005:0925b10": "成有事緣第一釋。二成無漏必約影．質不",
    "T43n1833_005:0925b11": "可。以彼有事緣中初釋相例　問云何名",
    "T43n1833_005:0925b12": "別。答有事緣惑能所二緣而皆有漏有相順",
    "T43n1833_005:0925b13": "義。可直據質而以明之。無漏緣惑能所二",
    "T43n1833_005:0925b14": "緣唯違無順。故不唯質得此緣稱。",
    "T43n1833_005:0925b15": "論。緣自地至所起名境者。相．名．分別三名為",
    "T43n1833_005:0925b16": "事。事依分別之所起故。依主受稱。滅．道",
    "T43n1833_005:0925b17": "等名依分別起。依主同前為境可知。故瑜",
    "T43n1833_005:0925b18": "伽論五十八云。若緣苦．集事境所有諸漏。",
    "T43n1833_005:0925b19": "是緣邪分別所起事境。緣滅．道境及緣不",
    "T43n1833_005:0925b20": "同分界境所有諸漏。是緣自分別所起名",
    "T43n1833_005:0925b21": "境。何以故。非此煩惱能緣滅．道。亦不能能",
    "T43n1833_005:0925b22": "緣不同分界。非無所緣　釋曰。言不能",
    "T43n1833_005:0925b23": "緣。顯不相似。非無所緣。顯雖不似而託",
    "T43n1833_005:0925b24": "於名亦復緣之。",
    "T43n1833_005:0925b25": "論。唯是煩惱分位等流性等者。問各何分位",
    "T43n1833_005:0925b26": "是何等流　答按瑜伽論五十八云。諸隨煩",
    "T43n1833_005:0925b27": "惱當知皆是煩惱品類。且如放逸是一切煩",
    "T43n1833_005:0925b28": "惱品類。所以者何。於染愛時多生放逸。乃",
    "T43n1833_005:0925b29": "至疑時亦有放逸。貪著．慳吝．憍高．掉舉等",
    "T43n1833_005:0925c01": "皆貪品類。皆貪等流。忿．恨．惱．嫉．害等是嗔",
    "T43n1833_005:0925c02": "品類。是嗔等流。諂．誑是邪見品類見邪是",
    "T43n1833_005:0925c03": "等流。覆是誑品類。當知即彼品類等流。餘",
    "T43n1833_005:0925c04": "隨煩惱是癡品類。是癡等流　諸論不同如",
    "T43n1833_005:0925c05": "下隨文疏自會釋。故不重云。",
    "T43n1833_005:0925c06": "論。此二十種類別有三者。有義忿等十種唯",
    "T43n1833_005:0925c07": "意識俱名之為小。無慚等二通六識故名",
    "T43n1833_005:0925c08": "之為中。掉舉等八遍七識故說名為大",
    "T43n1833_005:0925c09": "　詳曰亦有斯理。然無所憑且依論釋。",
    "T43n1833_005:0925c10": "論。能障不忿執杖為業者。顯揚第一二十隨",
    "T43n1833_005:0925c11": "惑皆具五業。忿業五者能障無嗔為業。乃",
    "T43n1833_005:0925c12": "至增長忿為業　釋曰中間三業與本惑",
    "T43n1833_005:0925c13": "同故云乃至。餘准此知。後廢不言。",
    "T43n1833_005:0925c14": "疏。此因不定亦不遍故者。異品闕彼遍無性",
    "T43n1833_005:0925c15": "也。",
    "T43n1833_005:0925c16": "論。雜事等至多隨煩惱故者。按瑜伽論五十",
    "T43n1833_005:0925c17": "八中而亦引云。若雜事中世尊前說諸隨煩",
    "T43n1833_005:0925c18": "惱廣說乃至。愁．歎．憂．苦隨擾惱等　又八十",
    "T43n1833_005:0925c19": "六云。貪煩惱異名者有十五種。嗔亦十五。癡",
    "T43n1833_005:0925c20": "有七種。具如彼列。",
    "T43n1833_005:0925c21": "論。謂隨煩惱名亦攝煩惱者。按對法第七",
    "T43n1833_005:0925c22": "云。隨煩惱者謂所有諸煩惱皆是隨煩惱。有",
    "T43n1833_005:0925c23": "隨煩惱非煩惱。謂除煩惱所餘染污行蘊所",
    "T43n1833_005:0925c24": "攝一切心法。此復云何。謂除貪等六煩惱",
    "T43n1833_005:0925c25": "所餘染污行蘊所攝忿等諸心法。又貪．嗔．癡",
    "T43n1833_005:0925c26": "名隨煩惱心法。由此隨煩惱隨惱於心。令",
    "T43n1833_005:0925c27": "不離染。令不解脫。令不斷障故。亦名隨",
    "T43n1833_005:0925c28": "煩惱。",
    "T43n1833_005:0925c29": "疏。趣向前行等者。按彼論云。謂受僧祇或",
    "T43n1833_005:0926a01": "復別人諸衣服等所有利養　或請僧祇及",
    "T43n1833_005:0926a02": "與別人皆名趣向。若諸苾芻於如是事最",
    "T43n1833_005:0926a03": "初前行故名趣向前行。",
    "T43n1833_005:0926a04": "論。有義忿等四俱除樂者　問那落迦中方",
    "T43n1833_005:0926a05": "有苦受。彼何有慳云通四受　答傳有兩",
    "T43n1833_005:0926a06": "釋　一云彼雖無有財等。於自苦具亦有",
    "T43n1833_005:0926a07": "慳故　二云於自所知之法容有慳也",
    "T43n1833_005:0926a08": "　曰初釋全非。誰於苦具見愛惜耶。第二理",
    "T43n1833_005:0926a09": "通。按大般若。菩薩於彼以三乘道化彼有",
    "T43n1833_005:0926a10": "情。明容聞法。故知於法慳亦何失　今復",
    "T43n1833_005:0926a11": "釋云。但言慳法得苦受俱。非言有苦皆",
    "T43n1833_005:0926a12": "有慳也　純苦鬼．畜苦得慳俱不違論旨。",
    "T43n1833_005:0926a13": "疏。非言不共無明至惡惠俱者。不共無明既",
    "T43n1833_005:0926a14": "有不與惡見俱時。此無明位不正知等依",
    "T43n1833_005:0926a15": "何而立。由此故知。依無明立不正知等方",
    "T43n1833_005:0926a16": "名遍染。",
    "T43n1833_005:0926a17": "疏。此無明聚餘法與此俱者。此遮外難。外難",
    "T43n1833_005:0926a18": "意云。不共無明惡惠不有豈唯獨一。故今答",
    "T43n1833_005:0926a19": "云。雖無惡惠與餘法俱。亦不唯已。",
    "T43n1833_005:0926a20": "疏。即於無明假建立故者。此義如前第四論",
    "T43n1833_005:0926a21": "末八遍染中疏燈俱釋。尋之可明。此不復",
    "T43n1833_005:0926a22": "云。",
    "T43n1833_005:0926a23": "論。梵於釋子起諂誑故者。按婆沙論百二十",
    "T43n1833_005:0926a24": "九引經說云。如佛昔在室羅筏城住誓多",
    "T43n1833_005:0926a25": "林。時有苾芻名曰馬勝。是阿羅漢。作是思",
    "T43n1833_005:0926a26": "惟。諸四大種當於何位盡滅無餘。煩惱繫",
    "T43n1833_005:0926a27": "縛為欲知故入勝等持。即以定心於誓多",
    "T43n1833_005:0926a28": "林沒於四大王眾天出從定而起問彼天",
    "T43n1833_005:0926a29": "眾。諸四大種當於何位盡滅無餘等。答曰",
    "T43n1833_005:0926b01": "不知。如是欲界六欲天等展轉相推。乃至",
    "T43n1833_005:0926b02": "他化自在天所被復作推梵眾諸天。欲",
    "T43n1833_005:0926b03": "往梵世復入勝定復以定心自在宮沒梵",
    "T43n1833_005:0926b04": "眾天出從定而起還作上問。梵眾咸曰。我等",
    "T43n1833_005:0926b05": "不知復推大梵。馬勝尋問如前所問。彼大",
    "T43n1833_005:0926b06": "梵王處自梵眾忽被馬勝苾芻所問。梵王",
    "T43n1833_005:0926b07": "不知便矯亂答。我於此眾是大梵．自在．作",
    "T43n1833_005:0926b08": "者．化者．生者．養者．是一切父。故知有誑。作",
    "T43n1833_005:0926b09": "是語已引出眾外。諂言愧謝還令問佛。故",
    "T43n1833_005:0926b10": "知有誑。",
    "T43n1833_005:0926b11": "論。然忿等十至方得生故者。有義別釋前十",
    "T43n1833_005:0926b12": "名為有事。非是大門。疏說非也。下有漏等",
    "T43n1833_005:0926b13": "方第十三　詳曰。若非大門此屬何門。若",
    "T43n1833_005:0926b14": "云屬前前門但明迷諦親疎。門義全差何",
    "T43n1833_005:0926b15": "得屬彼　又有事等自是一義。文明有事自",
    "T43n1833_005:0926b16": "為其門。竟違何理而見不許。不言後十。",
    "T43n1833_005:0926b17": "後十遍染．不善之心。隨彼所遍通事無事",
    "T43n1833_005:0926b18": "易故不說。緣有漏等既云准上而不作法。",
    "T43n1833_005:0926b19": "即當第二例餘門也。",
    "T43n1833_005:0926b20": "疏卷第七",
    "T43n1833_005:0926b21": "疏。次五字列名者。第一謂字列名所須。亦",
    "T43n1833_005:0926b22": "名列名。",
    "T43n1833_005:0926b23": "疏。是我惡邊作者。言我邊者顯自指己。然",
    "T43n1833_005:0926b24": "疏文倒。而應說云我邊惡作。有本云措今",
    "T43n1833_005:0926b25": "從錯字。故瑜伽論第十一云。又於應作．不",
    "T43n1833_005:0926b26": "應作事。隨其所應或已曾作。或未曾作心",
    "T43n1833_005:0926b27": "生追悔。云何我昔應作不作。非作返作。",
    "T43n1833_005:0926b28": "論。如餘蓋纏者。所言蓋者按對法第七云。",
    "T43n1833_005:0926b29": "能令善品不得顯了是蓋義。覆蔽其心障",
    "T43n1833_005:0926c01": "諸善品令不轉故　問於何等位障諸善",
    "T43n1833_005:0926c02": "法　答於樂出家位．覺正行位．止舉捨",
    "T43n1833_005:0926c03": "位。謂於樂出家時貪欲蓋為障。希求受用",
    "T43n1833_005:0926c04": "外境界門。於彼不欣樂故　於覺正行時",
    "T43n1833_005:0926c05": "瞋恚蓋為障。於所犯學處同梵行者正發覺",
    "T43n1833_005:0926c06": "時由心瞋恚不正學故　於止舉兩位惛",
    "T43n1833_005:0926c07": "沈．睡眠．掉舉．惡作蓋為障。如前所說能引",
    "T43n1833_005:0926c08": "沈沒及散亂故。於捨位疑蓋為障。遠離決",
    "T43n1833_005:0926c09": "定不能捨故　疏中所辨言中少別意同",
    "T43n1833_005:0926c10": "於此　問惛沈等四合為二蓋其意云何",
    "T43n1833_005:0926c11": "　答惛沈．睡眠行相相似。睡眠復為惛沈近緣",
    "T43n1833_005:0926c12": "生諸煩惱故合為蓋。故瑜伽論第十一云。",
    "T43n1833_005:0926c13": "無堪任性名惛沈。惛昧心極略性名睡眠。由",
    "T43n1833_005:0926c14": "此惛沈生諸煩惱隨煩惱時。無餘近緣如",
    "T43n1833_005:0926c15": "睡眠者。掉舉．惡作所起處等。設處不等由",
    "T43n1833_005:0926c16": "掉諠動．惡作憂變相相似故合立一蓋。即瑜",
    "T43n1833_005:0926c17": "伽云。掉舉．惡作俱因親屬尋思國等昔所經",
    "T43n1833_005:0926c18": "事而起之也。故總結云。由前掉舉與此惡",
    "T43n1833_005:0926c19": "作處所等故合說一蓋。處所不等然如彼",
    "T43n1833_005:0926c20": "相騰躍諠動。今此亦是憂變之相。是故與彼",
    "T43n1833_005:0926c21": "雜說一蓋　問止．舉．捨行相云何耶　答按",
    "T43n1833_005:0926c22": "大論七十七云。若心掉舉或恐掉舉時諸可",
    "T43n1833_005:0926c23": "厭法作意。及彼無間心作意是名止相。若心",
    "T43n1833_005:0926c24": "沈沒或恐沈沒時諸可欣法作意。及彼心相",
    "T43n1833_005:0926c25": "作意是名舉相。若於一向止道或於一向",
    "T43n1833_005:0926c26": "觀道或雙運轉道二隨煩惱所染污時。諸無",
    "T43n1833_005:0926c27": "功用作意及心任運轉中所有作意是名捨",
    "T43n1833_005:0926c28": "相。",
    "T43n1833_005:0926c29": "論。說隨煩惱及癡分故者。按瑜伽論五十五",
    "T43n1833_005:0927a01": "云。隨煩惱自性者。謂忿至惡作．睡眠．尋伺",
    "T43n1833_005:0927a02": "　又云。睡眠．惡作是癡分故皆世俗有。",
    "T43n1833_005:0927a03": "論。非思惠想纏彼性故者。具如疏辨。有義復",
    "T43n1833_005:0927a04": "云。或彼睡眠皆應說云染不染中隨一攝故。",
    "T43n1833_005:0927a05": "若說前因自隨一不成。自說非是思惠想",
    "T43n1833_005:0927a06": "故。若說後因有法為因違理門故　詳曰。",
    "T43n1833_005:0927a07": "觀疏染淨前後二因實無過矣。且前有法不",
    "T43n1833_005:0927a08": "言思惠直云睡眠。可如所責。前既標云",
    "T43n1833_005:0927a09": "染思惠已後因牒彼。何有過乎　又若後因",
    "T43n1833_005:0927a10": "全取有法可違理門。今者有法與因增減",
    "T43n1833_005:0927a11": "全有不同何有違論。若如所立染非染因",
    "T43n1833_005:0927a12": "乃非論意。如疏所明理通文順。又睡及眠",
    "T43n1833_005:0927a13": "皆有染淨。染淨別開便成四量。疏合言二",
    "T43n1833_005:0927a14": "　疏名不已及如涅槃等者。若但云境無非",
    "T43n1833_005:0927a15": "境者。言緣名境名境便局。以名不及如",
    "T43n1833_005:0927a16": "涅槃等。今云意境意境乃寬。以意內證真",
    "T43n1833_005:0927a17": "如等故。",
    "T43n1833_005:0927a18": "論。此二俱以至義類別故者。問對法第一云。",
    "T43n1833_005:0927a19": "尋依思依惠者。於推度．不推度位。如其次",
    "T43n1833_005:0927a20": "第追求行相意言分別。伺依思依惠者。於",
    "T43n1833_005:0927a21": "推度．不推度位。如其次第伺察行相意言分",
    "T43n1833_005:0927a22": "別。如是二種安．不安住所依為業。今言深",
    "T43n1833_005:0927a23": "推不深推者豈不相違　答會如疏．燈。",
    "T43n1833_005:0927a24": "疏。所對別故者。尋．伺約彼假實相對。悔．眠",
    "T43n1833_005:0927a25": "據於真俗相形。故雖總假立名有別。",
    "T43n1833_005:0927a26": "疏。但所對別至一切定假者。雖實有體。非",
    "T43n1833_005:0927a27": "勝義故得世俗名。",
    "T43n1833_005:0927a28": "論。依於尋伺有染離染等者。此同瑜伽第四",
    "T43n1833_005:0927a29": "所說。按彼論云。此中欲界及色界初靜慮。",
    "T43n1833_005:0927b01": "除靜慮中間。若定若生名有尋有伺地。即靜",
    "T43n1833_005:0927b02": "慮中間若定若生名無尋唯伺地。隨一有情",
    "T43n1833_005:0927b03": "由修此故得為大梵。從第二靜慮餘有色",
    "T43n1833_005:0927b04": "界及無色界全名無尋無伺地。此中由離",
    "T43n1833_005:0927b05": "尋．伺欲道理說名無尋無伺地。不由不現",
    "T43n1833_005:0927b06": "行故。所以者何。未離欲界欲者。由教導作",
    "T43n1833_005:0927b07": "意差別故。於一時間亦有無尋無伺意現",
    "T43n1833_005:0927b08": "行。已離尋．伺欲者亦有尋．伺現行。如出",
    "T43n1833_005:0927b09": "彼定及生彼者。若無漏界有為定所攝初靜",
    "T43n1833_005:0927b10": "慮。亦名有尋有伺地。依尋．伺處法緣真如",
    "T43n1833_005:0927b11": "為境。入此定故不由分別現行故。餘如",
    "T43n1833_005:0927b12": "前說。",
    "T43n1833_005:0927b13": "論。論說五識有尋伺故者。即瑜伽論五十六",
    "T43n1833_005:0927b14": "也。彼有問答。問辭疏引。答文今引云。由有",
    "T43n1833_005:0927b15": "尋有伺諸識種子隨逐無尋無伺三摩地故。",
    "T43n1833_005:0927b16": "從彼起已此得現前。又此起已識現行時。復",
    "T43n1833_005:0927b17": "為無尋無伺三摩地種子之所隨逐。是故此",
    "T43n1833_005:0927b18": "地非是一向無尋無伺。由彼有情於諸尋．",
    "T43n1833_005:0927b19": "伺以性離欲而離欲故。彼地雖名無尋無",
    "T43n1833_005:0927b20": "伺。此復現行亦無過失。准斯問答五識故",
    "T43n1833_005:0927b21": "得有尋．伺也。",
    "T43n1833_005:0927b22": "疏。雖無自性至亦有尋伺者。雖復無文說",
    "T43n1833_005:0927b23": "彼自性即是尋伺。然對法論說彼自性即是",
    "T43n1833_005:0927b24": "有相。有相瑜伽說是尋．伺。以此展轉而談",
    "T43n1833_005:0927b25": "之者。故知五識有尋．伺矣。",
    "T43n1833_005:0927b26": "論。顯多由彼起。疏有二解。有義彈彼第二",
    "T43n1833_005:0927b27": "解云。疏說生上必尋．伺引方能起下眼等",
    "T43n1833_005:0927b28": "識者。豈起五識要下意引生。在下地尚用",
    "T43n1833_005:0927b29": "上定能引五識。如何生上要起下界尋．伺",
    "T43n1833_005:0927c01": "識引。未必盡理。然將起上諸地意識能引",
    "T43n1833_005:0927c02": "下眼識等為勝。如大菩薩豈不能以上諸",
    "T43n1833_005:0927c03": "地心引下五識起。故五十六云從無尋伺",
    "T43n1833_005:0927c04": "三摩地起已此得現前。不言更起下地心",
    "T43n1833_005:0927c05": "故。此論且依前後引生說。從定起此得現",
    "T43n1833_005:0927c06": "前。理實八地已去菩薩於諸地心具五識",
    "T43n1833_005:0927c07": "故。故多由言亦在生上而起下者　詳曰。",
    "T43n1833_005:0927c08": "若許上意引下眼等。二定上意尋．伺不有。",
    "T43n1833_005:0927c09": "如何得云顯多由起。又五十六不云出定",
    "T43n1833_005:0927c10": "更起下心。便證上心引下識者。此第二師",
    "T43n1833_005:0927c11": "而據何理云多由起。若云下地多由起者。",
    "T43n1833_005:0927c12": "此不為救。本通於上不會下界。若云但",
    "T43n1833_005:0927c13": "遮疏云必定不障有時下識引者。若爾云",
    "T43n1833_005:0927c14": "何引五十六不起下心以之為證。本會彼",
    "T43n1833_005:0927c15": "文云多由起。既以彼證不由下引。云何而",
    "T43n1833_005:0927c16": "能會彼文耶。復更何時而由起乎。設言餘",
    "T43n1833_005:0927c17": "時無異因故。又云生下當用上定引五",
    "T43n1833_005:0927c18": "識者。引何五識。若引上地。便為自害返",
    "T43n1833_005:0927c19": "證他義。若引下識。下識自地串習可然。上",
    "T43n1833_005:0927c20": "身引下地既不同。何得相例。又菩薩例例",
    "T43n1833_005:0927c21": "亦未可法理合。然起下何過。豈起下識失",
    "T43n1833_005:0927c22": "自在義。如來事智不親證理。豈失如來遍",
    "T43n1833_005:0927c23": "智義乎。又疏且對所諍以明不言一切。未",
    "T43n1833_005:0927c24": "可即以菩薩為例。",
    "T43n1833_005:0927c25": "疏。此違定中聞聲等者。詳曰。深密據散多分",
    "T43n1833_005:0927c26": "而說。故亦無違。",
    "T43n1833_005:0927c27": "論。悔但容與無明相應者　問此俱無明應",
    "T43n1833_005:0927c28": "唯不共。不共迷理。此迷不迷。答設爾何違",
    "T43n1833_005:0927c29": "　二俱有失。若不迷者何名相應。所緣異",
    "T43n1833_005:0928a01": "故。若言迷者而因邪見之所引生。親義焉",
    "T43n1833_005:0928a02": "在　答傳有三釋。一云但言不共有親迷",
    "T43n1833_005:0928a03": "理。非皆親迷。二云雖邪見力之所引生。不",
    "T43n1833_005:0928a04": "緣見起故亦親迷。三云悔俱無明亦是非主。",
    "T43n1833_005:0928a05": "由此染悔非親迷攝　有義斷云。然悔親迷",
    "T43n1833_005:0928a06": "其理難見。故說不共有非親迷。雖違論",
    "T43n1833_005:0928a07": "文理相順也　詳曰。夫染悔者悔修於善悔",
    "T43n1833_005:0928a08": "不作惡。此豈非迷苦諦理耶。雖復邪見",
    "T43n1833_005:0928a09": "前後引生。不緣為境。親迷何失。無文遮故。",
    "T43n1833_005:0928a10": "論。聞思位中有悔眠故者　問眠無五識何",
    "T43n1833_005:0928a11": "得有聞　答有二釋。一云緣所受境聞說",
    "T43n1833_005:0928a12": "法等亦得名聞。二云眠但有思。文中總舉",
    "T43n1833_005:0928a13": "非顯眠位得名聞也。今取前釋。",
    "T43n1833_005:0928a14": "論。亦非如憂深求解脫故者。憂求解脫是無",
    "T43n1833_005:0928a15": "漏根。故通不斷。故對法論第十云。未知根者",
    "T43n1833_005:0928a16": "謂信等五意．喜．樂．憂．捨。已知根體數亦同",
    "T43n1833_005:0928a17": "之。",
    "T43n1833_005:0928a18": "論。若已斷故非所斷攝者　問不還斷眠。何",
    "T43n1833_005:0928a19": "故唯言無學斷已名非所斷　答不還能緣",
    "T43n1833_005:0928a20": "縛未盡故不同無學。",
    "T43n1833_005:0928a21": "論。說正思惟至尋求等故者。按顯揚第二說",
    "T43n1833_005:0928a22": "為無漏及為尋也。即彼論云。二正思惟謂",
    "T43n1833_005:0928a23": "依正見．與彼俱行離欲思惟．無恚思惟．無",
    "T43n1833_005:0928a24": "害思惟。於修道中相續作意思惟諸諦。與",
    "T43n1833_005:0928a25": "無漏作意相應令心趣入．極趣入．尋求．極",
    "T43n1833_005:0928a26": "尋求　釋曰。趣猶向也。入是解也。尋謂推尋。",
    "T43n1833_005:0928a27": "此趣．尋等各有勝劣故有極言。餘文可悉。",
    "T43n1833_005:0928a28": "問伺何不入八道支耶　答未見大乘所",
    "T43n1833_005:0928a29": "明之文。且依有宗。婆沙論九十九云。伺無",
    "T43n1833_005:0928b01": "彼相是故不立。復次菩提分法行相猛利。伺",
    "T43n1833_005:0928b02": "用微劣是故不立。復次伺用為尋所覆損",
    "T43n1833_005:0928b03": "故。於策正見尋用偏增。故伺不立菩提分",
    "T43n1833_005:0928b04": "法　有義顯揚論云尋求．極尋求此即是尋。",
    "T43n1833_005:0928b05": "趣入．極趣入此即是伺。二種總名正思惟支。",
    "T43n1833_005:0928b06": "與小乘別故亦無失。又瑜伽二十九云。由",
    "T43n1833_005:0928b07": "此正見增上力故。所起出離無恚．無害分別",
    "T43n1833_005:0928b08": "思惟名正思惟。若心趣入諸所尋伺。彼",
    "T43n1833_005:0928b09": "唯尋思如是相狀所有尋伺。若心趣入諸",
    "T43n1833_005:0928b10": "所言論。",
    "T43n1833_005:0928b11": "論。又說彼是言說因者。對法論云。正思惟者",
    "T43n1833_005:0928b12": "是悔示他支。如其所證方便安立發語",
    "T43n1833_005:0928b13": "言故。即瑜伽云。若心趣入諸所言論亦言",
    "T43n1833_005:0928b14": "說因。",
    "T43n1833_005:0928b15": "疏。十地第一至尋無漏者　問彼論無有正",
    "T43n1833_005:0928b16": "思惟言。據何說有　答彼論牒頌淨覺人者。",
    "T43n1833_005:0928b17": "依梵論本云思惟也。疏依梵文故無有",
    "T43n1833_005:0928b18": "失　問經云思惟云何即證尋成無漏",
    "T43n1833_005:0928b19": "　答言思惟者八道支一。體即是尋。故得為",
    "T43n1833_005:0928b20": "證。又解脫月諸菩薩眾。請金剛藏釋十地",
    "T43n1833_005:0928b21": "義。准十地經歎菩薩德。金剛藏等八地上",
    "T43n1833_005:0928b22": "位。上位意識唯是無漏。解脫月等歎云淨覺。",
    "T43n1833_005:0928b23": "淨覺明知體非有漏。",
    "T43n1833_005:0928b24": "疏。問既引十地至語言因故者。此難意云。言",
    "T43n1833_005:0928b25": "思惟者是本經頌。論家釋云。何故唯歎淨",
    "T43n1833_005:0928b26": "覺。淨覺是言說因故。覺名覺觀。是口言行。",
    "T43n1833_005:0928b27": "准其論文亦得為證。何故不引。",
    "T43n1833_005:0928b28": "疏。故引不同彼但應云淨思惟者。顯今論家",
    "T43n1833_005:0928b29": "但引本經不引論釋。不引論意具辨如燈",
    "T43n1833_005:0928c01": "　問若引本經經頌不云正思惟者是語言",
    "T43n1833_005:0928c02": "因。何得引之證是說因　答文雖不言理",
    "T43n1833_005:0928c03": "必可故。故經頌云。何故淨覺人念智功德具。",
    "T43n1833_005:0928c04": "說諸上妙地有力不解釋。既云淨覺說上",
    "T43n1833_005:0928c05": "妙地今何不釋。明知淨覺即是說因。不爾",
    "T43n1833_005:0928c06": "如何敘有淨覺責不釋耶　詳曰。觀文察",
    "T43n1833_005:0928c07": "理兼論無傷。何所以者。且覺觀言。若梵本",
    "T43n1833_005:0928c08": "有。即不應責譯主加增。若梵本無。想唯識",
    "T43n1833_005:0928c09": "師不引此謬。取彼正論思惟之言。通證因",
    "T43n1833_005:0928c10": "果言說之由竟有何失。論說說因甚明著",
    "T43n1833_005:0928c11": "故。更思。",
    "T43n1833_005:0928c12": "論。後得智至必假尋伺者。問根本智中有尋．",
    "T43n1833_005:0928c13": "伺耶　答無。故瑜伽論七十三云。問若思惟",
    "T43n1833_005:0928c14": "真如即觀真如耶。設觀真如即思惟真如",
    "T43n1833_005:0928c15": "耶。答應作四句。有思惟真如非觀真如。",
    "T43n1833_005:0928c16": "謂以分別所攝如理作意思惟真如。但見",
    "T43n1833_005:0928c17": "真如相不見實真如。乃至未至正通達位。",
    "T43n1833_005:0928c18": "及通達後作意思惟安立真如。有觀真如非",
    "T43n1833_005:0928c19": "思惟真如。謂通達真如時由勝義故思惟",
    "T43n1833_005:0928c20": "其相。有思惟真如亦觀真如。謂通達後相",
    "T43n1833_005:0928c21": "續思惟非安立真如。有不思惟真如亦不",
    "T43n1833_005:0928c22": "觀真如。謂離如理所引作意思惟諸相",
    "T43n1833_005:0928c23": "　釋曰。其第二句即根本智。言非思惟。明無",
    "T43n1833_005:0928c24": "尋．伺　若爾云何言由勝義思惟其相",
    "T43n1833_005:0928c25": "　答不同加行．後得智等云非思惟。然親證",
    "T43n1833_005:0928c26": "真言由勝義名思惟其相。思惟乃是能緣",
    "T43n1833_005:0928c27": "異名　亦如出世末那之名。非染意故不",
    "T43n1833_005:0928c28": "名思量。無漏正思亦名為意。",
    "T43n1833_005:0928c29": "成唯識論演祕卷第五(終)"
}