{
    "T25n1509_056:0457a02": "大智度論釋顧視品第三十(卷五十六)",
    "T25n1509_056:0457a04": "聖者龍樹造",
    "T25n1509_056:0457a05": "後秦龜茲國三藏鳩摩羅什譯",
    "T25n1509_056:0457a06": "【經】爾時，諸天王及諸天、諸梵王及諸梵天、",
    "T25n1509_056:0457a07": "伊賒那天及神仙并諸天女，同時三反稱歎：",
    "T25n1509_056:0457a08": "「快哉！快哉！慧命須菩提所說法，皆是佛出世",
    "T25n1509_056:0457a09": "間因緣恩力，演布是教。若有菩薩摩訶薩",
    "T25n1509_056:0457a10": "行是般若波羅蜜不遠離者，我輩視是人如",
    "T25n1509_056:0457a11": "佛。何以故？是般若波羅蜜中，雖無法可得，所",
    "T25n1509_056:0457a12": "謂色、受、想、行、識乃至一切種智，而有三乘之",
    "T25n1509_056:0457a13": "教——聲聞、辟支佛、佛乘。」爾時，佛告諸天子：",
    "T25n1509_056:0457a14": "「如是！如是！諸天子！如汝所言，是般若波羅蜜",
    "T25n1509_056:0457a15": "中，雖無法可得，而有三乘之教，所謂聲聞、",
    "T25n1509_056:0457a16": "辟支佛、佛乘。諸天子！若有菩薩摩訶薩行",
    "T25n1509_056:0457a17": "是般若波羅蜜不遠離者，視是人當如佛，以",
    "T25n1509_056:0457a18": "無所得故。何以故？是般若波羅蜜中，廣說三",
    "T25n1509_056:0457a19": "乘之教，所謂聲聞、辟支佛、佛乘。檀波羅蜜",
    "T25n1509_056:0457a20": "中佛不可得，離檀波羅蜜佛亦不可得；乃至",
    "T25n1509_056:0457a21": "般若波羅蜜中佛不可得，離般若波羅蜜佛",
    "T25n1509_056:0457a22": "亦不可得。內空乃至無法有法空、四念處乃",
    "T25n1509_056:0457a23": "至十八不共法、一切種智亦如是。」佛語諸天",
    "T25n1509_056:0457a24": "子：「菩薩摩訶薩若能學是一切法，所謂檀",
    "T25n1509_056:0457a25": "波羅蜜乃至一切種智，以是事故，當視是菩",
    "T25n1509_056:0457a26": "薩摩訶薩如佛。諸天子！我昔於然燈佛時，華",
    "T25n1509_056:0457a27": "嚴城內，四衢道頭，見佛聞法，即得不離檀波",
    "T25n1509_056:0457a28": "羅蜜行，不離尸羅波羅蜜、羼提波羅蜜、毘梨",
    "T25n1509_056:0457a29": "耶波羅蜜、禪波羅蜜、般若波羅蜜行；不離內",
    "T25n1509_056:0457b01": "空乃至無法有法空，四念處乃至八聖道分；",
    "T25n1509_056:0457b02": "不離四禪、四無量心、四無色定、一切三昧門、",
    "T25n1509_056:0457b03": "一切陀憐尼門；不離四無所畏、佛十力、四",
    "T25n1509_056:0457b04": "無礙智、十八不共法、大慈大悲及餘無量諸佛",
    "T25n1509_056:0457b05": "法行，亦無所得故。是時，然燈佛記我當來",
    "T25n1509_056:0457b06": "世過一阿僧祇劫當作佛，號釋迦牟尼多陀",
    "T25n1509_056:0457b07": "阿伽度、阿羅訶、三藐三佛陀、鞞侈遮羅那、脩伽",
    "T25n1509_056:0457b08": "度、路迦憊、無上士、調御丈夫、天人師、佛、世",
    "T25n1509_056:0457b09": "尊。」爾時諸天子白佛言：「世尊！希有！是般若波",
    "T25n1509_056:0457b10": "羅蜜，能令諸菩薩摩訶薩得薩婆若，於色不",
    "T25n1509_056:0457b11": "取不捨故，於受、想、行、識不取不捨故，乃至一",
    "T25n1509_056:0457b12": "切種智不取不捨故。」",
    "T25n1509_056:0457b13": "【論】釋曰：人以歡喜之至，則三反稱歎；是故",
    "T25n1509_056:0457b14": "諸天聞大德須菩提說般若波羅蜜，歡喜言：",
    "T25n1509_056:0457b15": "「快哉！快哉！」「天王」者，四天處四天王，三十三天",
    "T25n1509_056:0457b16": "王釋提桓因，乃至諸梵天王；梵天已上更無",
    "T25n1509_056:0457b17": "有王。「諸天」，是欲界天。「諸梵」，是色界天。「伊賒",
    "T25n1509_056:0457b18": "那」，是大自在天王并其眷屬。「神仙」者，有二種：",
    "T25n1509_056:0457b19": "或天、或人。「天女」者，是天帝釋夫人舍脂等諸",
    "T25n1509_056:0457b20": "天女。所以歎須菩提說深般若波羅蜜者，",
    "T25n1509_056:0457b21": "知其承佛神力故。若能行是般若波羅",
    "T25n1509_056:0457b22": "蜜，我等當視是人如佛。所以者何？尊重",
    "T25n1509_056:0457b23": "法故。法者，所謂深般若波羅蜜。深法者，一",
    "T25n1509_056:0457b24": "切法雖畢竟空，而有三乘分別。所以者何？",
    "T25n1509_056:0457b25": "諸法若畢竟空，更不應修集三乘功德，則",
    "T25n1509_056:0457b26": "墮斷滅中；若修三乘功德，則是分別差降，",
    "T25n1509_056:0457b27": "不應是畢竟空。是般若波羅蜜，雖畢竟空",
    "T25n1509_056:0457b28": "而不墮斷滅，雖分別有三乘亦不生著",
    "T25n1509_056:0457b29": "心，於二事中不取定相。是事甚深微妙，",
    "T25n1509_056:0457c01": "故諸天大歡喜，歎言：「快哉！」佛然其讚，更說",
    "T25n1509_056:0457c02": "甚深因緣：「從六波羅蜜乃至一切種智中佛",
    "T25n1509_056:0457c03": "不可得；離此，佛亦不可得；諸法和合因緣",
    "T25n1509_056:0457c04": "故有佛，無有自性。若菩薩能如是行者，當",
    "T25n1509_056:0457c05": "知是菩薩即是佛。」「即是佛」者，是世界中語；如",
    "T25n1509_056:0457c06": "太子雖未正位，必當為王。此中佛自引本",
    "T25n1509_056:0457c07": "事以為證；此菩薩已得無生忍，入菩薩",
    "T25n1509_056:0457c08": "位，見十方諸佛。諸天聞佛廣明已所歎義，",
    "T25n1509_056:0457c09": "解心轉深，重復讚歎。以見一切法過罪故不",
    "T25n1509_056:0457c10": "取，有利益故不捨；又以一切法畢竟空、不",
    "T25n1509_056:0457c11": "生不滅故不取、不捨。",
    "T25n1509_056:0457c12": "【經】爾時，佛觀四眾和合——比丘、比丘尼、優婆",
    "T25n1509_056:0457c13": "塞、優婆夷，及諸菩薩摩訶薩，并四天王天乃",
    "T25n1509_056:0457c14": "至阿迦尼吒諸天，皆會坐。普觀已，佛告釋提",
    "T25n1509_056:0457c15": "桓因：「憍尸迦！若菩薩摩訶薩、若比丘、若比",
    "T25n1509_056:0457c16": "丘尼、若優婆塞、若優婆夷、若諸天子、若諸天",
    "T25n1509_056:0457c17": "女，是般若波羅蜜，若聽、受持、親近、讀、誦、為他",
    "T25n1509_056:0457c18": "說、正憶念，不離薩婆若心，諸天子！是人，魔、若",
    "T25n1509_056:0457c19": "魔天不能得其便。何以故？是善男子、善女人",
    "T25n1509_056:0457c20": "諦了知色空，空不能得空便，無相不能得無",
    "T25n1509_056:0457c21": "相便，無作不能得無作便；諦了知受、想、行、識",
    "T25n1509_056:0457c22": "空，空不能得空便，乃至無作不能得無作便；",
    "T25n1509_056:0457c23": "乃至諦了知一切種智空，空不能得空便，乃",
    "T25n1509_056:0457c24": "至無作不能得無作便。何以故？是諸法自性",
    "T25n1509_056:0457c25": "不可得，無事可得便，誰受惱者？「復次，憍尸迦！",
    "T25n1509_056:0457c26": "是善男子、善女人，若人、非人不能得其便。何",
    "T25n1509_056:0457c27": "以故？是善男子、善女人，一切眾生中善修慈",
    "T25n1509_056:0457c28": "心、悲喜捨心，以無所得故。憍尸迦！是善男子、",
    "T25n1509_056:0457c29": "善女人終不橫死。何以故？是善男子、善女人",
    "T25n1509_056:0458a01": "行檀波羅蜜，於一切眾生等心供給故。「復次，",
    "T25n1509_056:0458a02": "憍尸迦！三千大千世界，四天王天、三十三天、",
    "T25n1509_056:0458a03": "夜摩天、兜率陀天、化樂天、他化自在天，梵",
    "T25n1509_056:0458a04": "天、光音天、遍淨天、廣果天，是諸天中有發阿",
    "T25n1509_056:0458a05": "耨多羅三藐三菩提心者，未聞是般若波羅",
    "T25n1509_056:0458a06": "蜜，未受持、親近，是諸天子今應聞、受持、親近、",
    "T25n1509_056:0458a07": "讀、誦、正憶念，不離薩婆若心。「復次，憍尸迦！諸",
    "T25n1509_056:0458a08": "善男子、善女人聞是般若波羅蜜，受持、親近、",
    "T25n1509_056:0458a09": "讀、誦、正憶念，不離薩婆若心，是諸善男子、善",
    "T25n1509_056:0458a10": "女人，若在空舍、若在曠野、若人住處，終不怖",
    "T25n1509_056:0458a11": "畏。何以故？是諸善男子、善女人明於內空，",
    "T25n1509_056:0458a12": "以無所得故；明於外空乃至無法有法空，以",
    "T25n1509_056:0458a13": "無所得故。」",
    "T25n1509_056:0458a14": "【論】問曰：此中佛觀四部眾已，何以告釋",
    "T25n1509_056:0458a15": "提桓因？答曰：餘品中多說般若波羅蜜體，今",
    "T25n1509_056:0458a16": "欲讚般若功德，故命釋提桓因；譬如先以",
    "T25n1509_056:0458a17": "好寶示人，然後讚寶所能。復次，普觀者，欲",
    "T25n1509_056:0458a18": "令會中眾生各知佛顧念，則不自輕；不",
    "T25n1509_056:0458a19": "自輕故，堪任聽法，是以普觀。譬如王顧眄",
    "T25n1509_056:0458a20": "群下，群下則欣然自慶。說功德故，應以",
    "T25n1509_056:0458a21": "白衣證；白衣中釋提桓因為大。說般若者，",
    "T25n1509_056:0458a22": "以出家人為證；出家人中，是舍利弗、須菩",
    "T25n1509_056:0458a23": "提等為大。問曰：先言「釋」是字，「提婆因」是天",
    "T25n1509_056:0458a24": "主，今佛何以不言「釋」，乃命言「憍尸迦」？答曰：",
    "T25n1509_056:0458a25": "昔摩伽陀國中，有婆羅門名摩伽，姓憍尸",
    "T25n1509_056:0458a26": "迦，有福德大智慧，知友三十三人共修福",
    "T25n1509_056:0458a27": "德，命終皆生須彌山頂第二天上，摩伽婆羅",
    "T25n1509_056:0458a28": "門為天主，三十二人為輔臣，以此三十三",
    "T25n1509_056:0458a29": "人故，名為三十三天。喚其本姓，故言憍尸",
    "T25n1509_056:0458b01": "迦；或言天主，或言千眼等。大人喚之，故稱",
    "T25n1509_056:0458b02": "其姓。此中所說「般若波羅蜜」者，是十方諸佛",
    "T25n1509_056:0458b03": "所說語言名字、書寫經卷，宣傳顯示實相智",
    "T25n1509_056:0458b04": "慧。何以故？般若波羅蜜無諸觀語言相，而",
    "T25n1509_056:0458b05": "因語言、經卷能得此般若波羅蜜，是故以",
    "T25n1509_056:0458b06": "名字、經卷名為般若波羅蜜。此中略說佛",
    "T25n1509_056:0458b07": "意：若能聞、受持般若等，當得種種功德，後",
    "T25n1509_056:0458b08": "當廣說。欲度眾生、為得佛道故，供養受",
    "T25n1509_056:0458b09": "學般若波羅蜜；是人，魔若魔天不能得便。",
    "T25n1509_056:0458b10": "問曰：何者是魔？何故惱菩薩？云何得便？答",
    "T25n1509_056:0458b11": "曰：「魔」名自在天主。雖以福德因緣生彼，而",
    "T25n1509_056:0458b12": "懷諸邪見，以欲界眾生是己人民，雖復死",
    "T25n1509_056:0458b13": "生展轉，不離我界；若復上生色、無色界，還",
    "T25n1509_056:0458b14": "來屬我；若有得外道五通，亦未出我界，皆",
    "T25n1509_056:0458b15": "不以為憂。若佛及菩薩出世者，化度我民，",
    "T25n1509_056:0458b16": "拔生死根，入無餘涅槃，永不復還，空我境",
    "T25n1509_056:0458b17": "界，是故起恨讎嫉。又見欲界人皆往趣",
    "T25n1509_056:0458b18": "佛，不來歸己；失供養故，心生嫉妬，是以",
    "T25n1509_056:0458b19": "以佛、菩薩名為怨家。是菩薩入法位，得",
    "T25n1509_056:0458b20": "法性生身，魔雖起惡不能壞敗；若未得阿",
    "T25n1509_056:0458b21": "鞞跋致者，魔則種種破壞。若菩薩一心不惜",
    "T25n1509_056:0458b22": "身命，有方便求佛道者，十方諸佛及諸大",
    "T25n1509_056:0458b23": "菩薩皆共護持，以是因緣故，能成佛道。若",
    "T25n1509_056:0458b24": "為菩薩而有懈怠，貪著世樂，不能專心",
    "T25n1509_056:0458b25": "勤求佛道，是則自欺，亦欺十方諸佛及諸菩",
    "T25n1509_056:0458b26": "薩。所以者何？自言「我為一切眾生故求佛",
    "T25n1509_056:0458b27": "道」，而行雜行，壞菩薩法；以是罪故，諸佛菩",
    "T25n1509_056:0458b28": "薩所不守護，魔得其便。所以者何？一切聖",
    "T25n1509_056:0458b29": "人已入正位，一心行道，深樂涅槃；魔入邪",
    "T25n1509_056:0458c01": "位，愛著邪道；邪正相違，是故憎嫉正行，狂",
    "T25n1509_056:0458c02": "愚自高，喚佛沙門瞿曇，佛稱其實名為弊",
    "T25n1509_056:0458c03": "魔。以相違故，名為怨家。如經說魔有四",
    "T25n1509_056:0458c04": "種：一者、煩惱魔，二者、五眾魔，三者、死魔，四者、",
    "T25n1509_056:0458c05": "自在天子魔。此中以般若力故，四魔不能",
    "T25n1509_056:0458c06": "得便：得諸法實相，煩惱斷，則壞煩惱魔，天",
    "T25n1509_056:0458c07": "魔亦不能得其便；入無餘涅槃故，則壞",
    "T25n1509_056:0458c08": "五眾魔及死魔。云何為得便？魔及魔民來",
    "T25n1509_056:0458c09": "恐怖菩薩，如經中說：魔作龍身，種種異形",
    "T25n1509_056:0458c10": "可畏之象，夜來恐怖行者；或現上妙五欲，",
    "T25n1509_056:0458c11": "壞亂菩薩；或轉世間人心令作大供養，行",
    "T25n1509_056:0458c12": "者貪著供養故，則失道德；或轉人心令",
    "T25n1509_056:0458c13": "輕惱菩薩，或罵、或打、或傷、或害，行者遭苦，或",
    "T25n1509_056:0458c14": "生瞋恚憂愁。如是等，魔隨前人意所趣向，",
    "T25n1509_056:0458c15": "因而壞之，是名得便。如〈魔品〉中廣說。問曰：",
    "T25n1509_056:0458c16": "魔力甚大，肉身菩薩道力尚少，云何不得",
    "T25n1509_056:0458c17": "便？答曰：如上說，為諸佛菩薩所護故。此",
    "T25n1509_056:0458c18": "中佛自說因緣：「是人善修諸法空，亦不著",
    "T25n1509_056:0458c19": "空；不著空者，云何當得便！」譬如無瘡則",
    "T25n1509_056:0458c20": "不受毒。無相、無作亦如是。復次，一切法實",
    "T25n1509_056:0458c21": "觀，皆是空、無相、無作相；皆是空、無相、無作相",
    "T25n1509_056:0458c22": "故，則無得便，亦無受便者；是故空不應",
    "T25n1509_056:0458c23": "得空便，無相不應得無相便，無作不應",
    "T25n1509_056:0458c24": "得無作便，以一相故。如火不能滅火，得",
    "T25n1509_056:0458c25": "水則滅，以異相故。問曰：菩薩住三解脫門，",
    "T25n1509_056:0458c26": "則是受便處，與一切法相違故：空與有相",
    "T25n1509_056:0458c27": "違，無相與有相相違，無作與有作相違！答",
    "T25n1509_056:0458c28": "曰：此經中佛自說：「三解脫門無有自性。」又",
    "T25n1509_056:0458c29": "先論議中說：於空、無相、無作中亦不著。是",
    "T25n1509_056:0459a01": "故雖住三解脫門，魔及魔民不得其便。問",
    "T25n1509_056:0459a02": "曰：餘處皆言「菩薩摩訶薩」，今何以言「善男子、",
    "T25n1509_056:0459a03": "善女人」？答曰：先說實相智慧難受，以能受",
    "T25n1509_056:0459a04": "故，則是菩薩摩訶薩；今說供養、受持、讀、誦等，",
    "T25n1509_056:0459a05": "雜說故，得稱「善男子、善女人」。復次，經中說",
    "T25n1509_056:0459a06": "女人有五礙：不得作釋提桓因、梵王、魔王、",
    "T25n1509_056:0459a07": "轉輪聖王、佛。聞是五礙不得作佛，女人心",
    "T25n1509_056:0459a08": "退，不能發意。或有說法者，不為女人說",
    "T25n1509_056:0459a09": "佛道。是故佛此間說「善男子、善女人」。女人可",
    "T25n1509_056:0459a10": "得作佛，非不轉女身也。五礙者，說一身",
    "T25n1509_056:0459a11": "事。善男子、善女人義，先已廣說。「人不得便」",
    "T25n1509_056:0459a12": "者，人名若賊、若官、若怨等，欲惱亂菩薩，求",
    "T25n1509_056:0459a13": "索其便。問曰：先說不得便因緣，何以但",
    "T25n1509_056:0459a14": "說空？今說人不得便，但說四無量心？答",
    "T25n1509_056:0459a15": "曰：有人言：先說魔若魔民，怨大故法亦大，",
    "T25n1509_056:0459a16": "故說空；怨小故法亦小，故說四無量心。有",
    "T25n1509_056:0459a17": "人言：四無量心是菩薩常行，為集諸功德",
    "T25n1509_056:0459a18": "故；後以般若波羅蜜空相，令除邪見，不著",
    "T25n1509_056:0459a19": "眾生，亦不著法。是二法前後無在。復次，上",
    "T25n1509_056:0459a20": "魔作恐怖事甚多，多不現本形，或現雷",
    "T25n1509_056:0459a21": "震、或作風雨、或作病痛等，是故說諸法",
    "T25n1509_056:0459a22": "空；令人來惡口罵詈、刀杖打斫，故用",
    "T25n1509_056:0459a23": "四無量心。「不橫死」者，所謂無罪而死：或壽",
    "T25n1509_056:0459a24": "命未盡，錯投藥故，或不順藥法，或無看",
    "T25n1509_056:0459a25": "病人；或飢渴、寒熱等夭命，是名橫死。菩薩",
    "T25n1509_056:0459a26": "從初發意來，於一切眾生中，常行檀波羅",
    "T25n1509_056:0459a27": "蜜：應病與藥，隨病所須，拯濟孤窮，隨其所",
    "T25n1509_056:0459a28": "乞皆給與之，於一切眾生中，悉皆平等，",
    "T25n1509_056:0459a29": "好心供養；亦行是般若波羅蜜。以是功德故",
    "T25n1509_056:0459b01": "不橫死。是中略說三功德已，三千大千世",
    "T25n1509_056:0459b02": "界中，諸天發心，未聞般若波羅蜜者，先說",
    "T25n1509_056:0459b03": "善男子、善女人應聞、受持乃至正憶念，今說",
    "T25n1509_056:0459b04": "因緣。諸天有大功德，猶尚供養，何況於人？",
    "T25n1509_056:0459b05": "雖一切人天應聽般若，能發無上道心者，",
    "T25n1509_056:0459b06": "最應深心聽。所以者何？般若是佛道之本故。",
    "T25n1509_056:0459b07": "問曰：此天發心，何以不聞般若？答曰：有人",
    "T25n1509_056:0459b08": "言：此天前世人中發意，今生天上，五欲覆心",
    "T25n1509_056:0459b09": "故不聞。復次，諸天雖發無上道心，五情利，",
    "T25n1509_056:0459b10": "五欲妙，染著深故，視東忘西，不能求般",
    "T25n1509_056:0459b11": "若。色界諸天，雖先聞法發心，以味著禪定",
    "T25n1509_056:0459b12": "深故，不能求般若。是故說不聞者應聞、",
    "T25n1509_056:0459b13": "受持。復次，先說「魔及魔民不能得其便」，是",
    "T25n1509_056:0459b14": "內因緣，所謂空三昧及四無量心；今更說「不",
    "T25n1509_056:0459b15": "得便」，是外因緣，所謂佛告諸天：「汝等供養",
    "T25n1509_056:0459b16": "受持般若，是善男子、善女人亦受持供養",
    "T25n1509_056:0459b17": "是般若；同事故，若魔來破，汝應守護！」復次，",
    "T25n1509_056:0459b18": "受持般若者，若在空舍住、若在曠野、若",
    "T25n1509_056:0459b19": "在人間住。處空舍中，多諸鬼魅及以賊寇，",
    "T25n1509_056:0459b20": "眾惡易來，故初說。除人住處及以空舍，餘殘",
    "T25n1509_056:0459b21": "山澤樹林等，皆是曠野；少人行故，多諸虎、",
    "T25n1509_056:0459b22": "狼、師子、惡賊、鬼魅。人所住處不淨故，魔及鬼",
    "T25n1509_056:0459b23": "神尠來；諸難少故，是以後說。行者於三處",
    "T25n1509_056:0459b24": "住，無所畏懼，以二因緣故：一者、善修十八",
    "T25n1509_056:0459b25": "空，二者、般若波羅蜜威德故。",
    "T25n1509_056:0459b26": "【經】爾時，三千大千世界中諸四天王天、三",
    "T25n1509_056:0459b27": "十三天、夜摩天、兜率陀天、化樂天、他化自在",
    "T25n1509_056:0459b28": "天乃至首陀婆諸天白佛言：「世尊！是善男子、",
    "T25n1509_056:0459b29": "善女人能受持般若波羅蜜，親近、讀、誦、正憶",
    "T25n1509_056:0459c01": "念，亦不離薩婆若心者，我等常當守護！何",
    "T25n1509_056:0459c02": "以故？世尊！以菩薩摩訶薩因緣故，斷三惡道，",
    "T25n1509_056:0459c03": "斷天人貧，斷諸災患、疾病、飢餓。以菩薩因緣",
    "T25n1509_056:0459c04": "故，便有十善道出世間，四禪、四無量心、四無",
    "T25n1509_056:0459c05": "色定，檀波羅蜜、尸羅波羅蜜、羼提波羅蜜、毘",
    "T25n1509_056:0459c06": "梨耶波羅蜜、禪波羅蜜、般若波羅蜜，內空乃",
    "T25n1509_056:0459c07": "至無法有法空，四念處乃至一切種智。以菩",
    "T25n1509_056:0459c08": "薩因緣故，世間便有生剎利大姓、婆羅門大",
    "T25n1509_056:0459c09": "姓、居士大家，諸王及轉輪聖王，四天王天乃",
    "T25n1509_056:0459c10": "至阿迦尼吒天。以菩薩因緣故，有須陀洹、須",
    "T25n1509_056:0459c11": "陀洹果，乃至阿羅漢、阿羅漢果，辟支佛、辟支佛",
    "T25n1509_056:0459c12": "道。以菩薩因緣故，有成就眾生、淨佛世界，",
    "T25n1509_056:0459c13": "便有諸佛出現於世，便有轉法輪，知有佛",
    "T25n1509_056:0459c14": "寶、法寶、比丘僧寶。世尊！以是因緣故，一切世",
    "T25n1509_056:0459c15": "間諸天及人、阿脩羅應守護是菩薩摩訶薩。」",
    "T25n1509_056:0459c16": "佛語釋提桓因：「如是！如是！憍尸迦！以菩薩",
    "T25n1509_056:0459c17": "摩訶薩因緣故，斷三惡道乃至三寶出現於",
    "T25n1509_056:0459c18": "世。以是故，諸天及人、阿修羅常應守護、供養、",
    "T25n1509_056:0459c19": "恭敬、尊重、讚歎是菩薩摩訶薩。憍尸迦！供養、",
    "T25n1509_056:0459c20": "恭敬、尊重、讚歎是菩薩摩訶薩，即是供養我。",
    "T25n1509_056:0459c21": "以是故，是諸菩薩摩訶薩，諸天及人、阿修羅",
    "T25n1509_056:0459c22": "常應守護、供養、恭敬、尊重、讚歎。憍尸迦！若三",
    "T25n1509_056:0459c23": "千大千世界滿中聲聞、辟支佛，譬如竹[竺二+韋]、稻、",
    "T25n1509_056:0459c24": "麻、叢林，若有善男子、善女人供養、恭敬、尊重、",
    "T25n1509_056:0459c25": "讚歎，不如供養、恭敬、尊重、讚歎初發心菩薩摩",
    "T25n1509_056:0459c26": "訶薩不離六波羅蜜所得福德。何以故？不",
    "T25n1509_056:0459c27": "以聲聞、辟支佛因緣故有菩薩摩訶薩及諸佛",
    "T25n1509_056:0459c28": "出現於世，以有菩薩摩訶薩因緣故有聲聞、",
    "T25n1509_056:0459c29": "辟支佛、諸佛出現於世。以是故，憍尸迦！是諸",
    "T25n1509_056:0460a01": "菩薩摩訶薩，一切世間諸天及人、阿修羅常",
    "T25n1509_056:0460a02": "應守護、供養、恭敬、尊重、讚歎。」",
    "T25n1509_056:0460a03": "【論】釋曰：爾時諸天白佛：「我等當守護是菩",
    "T25n1509_056:0460a04": "薩，與我等同事故；亦以求佛道者，能自",
    "T25n1509_056:0460a05": "捨身樂欲，使一切眾生得樂故。」「因菩薩斷",
    "T25n1509_056:0460a06": "三惡道」者，菩薩雖未離欲，能遮眾生十",
    "T25n1509_056:0460a07": "不善故，斷三惡道及天人貧、諸災患等。行",
    "T25n1509_056:0460a08": "十善故，開三善道門。或有菩薩見五欲過",
    "T25n1509_056:0460a09": "罪，能離欲得四禪；以本願故，起四無量心；",
    "T25n1509_056:0460a10": "欲離種種因緣身苦故，起四無色定。為",
    "T25n1509_056:0460a11": "佛道故，修六波羅蜜乃至一切種智。是法，亦",
    "T25n1509_056:0460a12": "自行，亦教人；以是福德道法，於眾生中展",
    "T25n1509_056:0460a13": "轉相教，常在世間。今當說是諸善法果報：",
    "T25n1509_056:0460a14": "生剎利大姓乃至三寶出現於世；如先義",
    "T25n1509_056:0460a15": "中說。今是菩薩結業生身，在因緣中，無有",
    "T25n1509_056:0460a16": "力勢，而能說是善法，令眾生修行，我等云",
    "T25n1509_056:0460a17": "何當不守護？譬如太子雖小，群臣百官無",
    "T25n1509_056:0460a18": "不奉承。佛可諸天，述而成之。「若供養菩",
    "T25n1509_056:0460a19": "薩，即是供養佛」者，般若是三世佛母；若為",
    "T25n1509_056:0460a20": "般若故供養菩薩，則為供養佛。「不如供",
    "T25n1509_056:0460a21": "養恭敬初發意菩薩」者。問曰：二乘已證實",
    "T25n1509_056:0460a22": "際，是一切眾生福田，何以故不如初發意",
    "T25n1509_056:0460a23": "菩薩？答曰：以三事故不如：一者、用薩婆",
    "T25n1509_056:0460a24": "若心行般若，二者、常不離六波羅蜜等諸",
    "T25n1509_056:0460a25": "功德，三者、由是菩薩斷三惡道、出生三乘。",
    "T25n1509_056:0460a26": "依二乘人，不能斷三惡道、出生三乘。",
    "T25n1509_056:0460a27": "大智度論釋滅諍亂品第三十一",
    "T25n1509_056:0460a28": "【經】爾時釋提桓因白佛言：「世尊！甚奇希有！",
    "T25n1509_056:0460a29": "諸菩薩摩訶薩，是般若波羅蜜，若聞、受持、親",
    "T25n1509_056:0460b01": "近、讀、誦、為他人說、正憶念時，得如是今世功",
    "T25n1509_056:0460b02": "德；亦成就眾生、淨佛世界；從一佛界至一",
    "T25n1509_056:0460b03": "佛界，供養諸佛，所欲供養之具，隨意即得；從",
    "T25n1509_056:0460b04": "諸佛聞法，至得阿耨多羅三藐三菩提，終不",
    "T25n1509_056:0460b05": "中忘；亦得家成就、母成就、生成就、眷屬成就、",
    "T25n1509_056:0460b06": "相成就、光明成就、眼成就、耳成就、三昧成就、",
    "T25n1509_056:0460b07": "陀羅尼成就。是菩薩以方便力變身如佛，從",
    "T25n1509_056:0460b08": "一界至一界，到無佛處，讚檀波羅蜜乃至",
    "T25n1509_056:0460b09": "般若波羅蜜，讚四禪、四無量心、四無色定，讚",
    "T25n1509_056:0460b10": "四念處乃至十八不共法；以方便力說法，以",
    "T25n1509_056:0460b11": "三乘法度脫眾生，所謂聲聞、辟支佛、佛乘。世",
    "T25n1509_056:0460b12": "尊！快哉！希有！受是般若波羅蜜，為已總攝",
    "T25n1509_056:0460b13": "五波羅蜜乃至十八不共法，亦攝須陀洹果",
    "T25n1509_056:0460b14": "乃至阿羅漢果、辟支佛道、佛道、一切智、一切種",
    "T25n1509_056:0460b15": "智。」佛告釋提桓因：「如是！如是！憍尸迦！受是般",
    "T25n1509_056:0460b16": "若波羅蜜，為已總攝五波羅蜜乃至一切種",
    "T25n1509_056:0460b17": "智。復次，憍尸迦！是般若波羅蜜，受持、親近、讀、",
    "T25n1509_056:0460b18": "誦、為他說、正憶念，是善男子、善女人所得今",
    "T25n1509_056:0460b19": "世功德，汝一心諦聽！」釋提桓因言：「唯！世尊！受",
    "T25n1509_056:0460b20": "教！」佛告釋提桓因：「憍尸迦！若有外道諸梵志、",
    "T25n1509_056:0460b21": "若魔、若魔民、若增上慢人欲乖錯破壞菩薩",
    "T25n1509_056:0460b22": "般若波羅蜜心，是諸人適生此心，即時滅去，",
    "T25n1509_056:0460b23": "終不從願。何以故？憍尸迦！菩薩摩訶薩長夜",
    "T25n1509_056:0460b24": "行檀波羅蜜，行尸羅、羼提、毘梨耶、禪、般",
    "T25n1509_056:0460b25": "若波羅蜜。以眾生長夜貪諍故，菩薩悉捨內",
    "T25n1509_056:0460b26": "外物，安立眾生於檀波羅蜜中；以眾生長夜",
    "T25n1509_056:0460b27": "破戒故，菩薩悉捨內外法，安立眾生於戒；以",
    "T25n1509_056:0460b28": "眾生長夜鬪諍故，菩薩悉捨內外法，安立眾",
    "T25n1509_056:0460b29": "生於忍辱；以眾生長夜懈怠故，菩薩悉捨內",
    "T25n1509_056:0460c01": "外法，安立眾生於精進；以眾生長夜亂心故，",
    "T25n1509_056:0460c02": "菩薩悉捨內外法，安立眾生於禪；以眾生長",
    "T25n1509_056:0460c03": "夜愚癡故，菩薩悉捨內外法，安立眾生於般",
    "T25n1509_056:0460c04": "若波羅蜜。以眾生長夜為愛結故流轉生死，",
    "T25n1509_056:0460c05": "是菩薩摩訶薩以方便力故，斷眾生愛結，安",
    "T25n1509_056:0460c06": "立於四禪、四無量心、四無色定、四念處乃至",
    "T25n1509_056:0460c07": "八聖道分、空無相無作三昧，安立眾生於須",
    "T25n1509_056:0460c08": "陀洹果乃至阿羅漢果、辟支佛道、佛道。憍尸",
    "T25n1509_056:0460c09": "迦！是為菩薩摩訶薩行般若波羅蜜，得現世",
    "T25n1509_056:0460c10": "功德。後世功德——得阿耨多羅三藐三菩提；菩",
    "T25n1509_056:0460c11": "薩轉法輪，所願滿足，入無餘涅槃。憍尸迦！是",
    "T25n1509_056:0460c12": "為菩薩摩訶薩後世功德。「復次，憍尸迦！善男",
    "T25n1509_056:0460c13": "子、善女人，是般若波羅蜜，若聞、受持、親近、讀、",
    "T25n1509_056:0460c14": "誦、為他說、正憶念，其所住處，魔、若魔民、若外",
    "T25n1509_056:0460c15": "道梵志、增上慢人欲輕毀、難問、破壞般若波",
    "T25n1509_056:0460c16": "羅蜜，終不能成；其人惡心轉滅、功德轉增，聞",
    "T25n1509_056:0460c17": "是般若波羅蜜故，漸以三乘道，得盡眾苦。譬",
    "T25n1509_056:0460c18": "如，憍尸迦！有藥名摩祇，有蛇飢行索食，見虫",
    "T25n1509_056:0460c19": "欲噉；虫趣藥所，藥氣力故，蛇不能前，即便還",
    "T25n1509_056:0460c20": "去。何以故？是藥力能勝毒故。憍尸迦！摩祇藥",
    "T25n1509_056:0460c21": "有如是力。是善男子、善女人，是般若波羅蜜，",
    "T25n1509_056:0460c22": "若受持、親近、讀、誦、為他說、正憶念；若有種種",
    "T25n1509_056:0460c23": "鬪諍起，欲來破壞者，以般若波羅蜜威力故，",
    "T25n1509_056:0460c24": "隨所起處，即疾消滅；其人即生善心，增益功",
    "T25n1509_056:0460c25": "德。何以故？是般若波羅蜜能滅諸法諍亂。何",
    "T25n1509_056:0460c26": "等諸法？所謂婬、怒、癡；無明乃至大苦聚；諸蓋、",
    "T25n1509_056:0460c27": "結、使、纏；我見、人見、眾生見，斷見、常見，垢見、淨",
    "T25n1509_056:0460c28": "見，有見、無見——如是一切諸見；慳貪、犯戒、瞋恚、",
    "T25n1509_056:0460c29": "懈怠、亂意、無智；常想、樂想、淨想、我想，如是等",
    "T25n1509_056:0461a01": "愛行。著色，著受、想、行、識；著檀波羅蜜、尸羅波",
    "T25n1509_056:0461a02": "羅蜜、羼提波羅蜜、毘梨耶波羅蜜、禪波羅蜜、般",
    "T25n1509_056:0461a03": "若波羅蜜；著內空、外空、內外空，乃至無法有",
    "T25n1509_056:0461a04": "法空；著四念處乃至十八不共法；著一切智、",
    "T25n1509_056:0461a05": "一切種智；著涅槃。是一切法諍亂，盡能滅，",
    "T25n1509_056:0461a06": "不令增長。」",
    "T25n1509_056:0461a07": "【論】釋曰：「聞」者，若從佛、若菩薩、若餘說法人",
    "T25n1509_056:0461a08": "邊聞般若波羅蜜，是十方三世諸佛法寶藏。",
    "T25n1509_056:0461a09": "聞已，用信力故「受」；念力故「持」。得氣味故，常",
    "T25n1509_056:0461a10": "來承奉、諮受故「親近」。親近已，或看文，或口受，",
    "T25n1509_056:0461a11": "故言「讀」；為常得不忘故「誦」。宣傳未聞，故",
    "T25n1509_056:0461a12": "言「為他說」。聖人經書，直說難了，故解義；觀",
    "T25n1509_056:0461a13": "諸佛法不可思議，有大悲於眾生故說法；",
    "T25n1509_056:0461a14": "不以邪見戲論求佛法，如佛意旨，不著故，",
    "T25n1509_056:0461a15": "說法亦不著。除四顛倒等諸邪憶念故，住",
    "T25n1509_056:0461a16": "四念處正憶念中，但為得道故、不為戲論，",
    "T25n1509_056:0461a17": "名為「正憶念」。正憶念是一切善法之根本，修",
    "T25n1509_056:0461a18": "習行者初入，名為「正憶念」；常行得禪定故",
    "T25n1509_056:0461a19": "名為「修」。「今世功德」者，如先說義。今釋提桓因",
    "T25n1509_056:0461a20": "更說今世功德，所謂教化眾生，乃至令眾",
    "T25n1509_056:0461a21": "生得三乘。先說般若波羅蜜攝三乘，令解",
    "T25n1509_056:0461a22": "其義，是故言：「般若波羅蜜中攝五波羅蜜乃",
    "T25n1509_056:0461a23": "至一切種智。」佛可其所說者，欲令人信故。",
    "T25n1509_056:0461a24": "「所得今世功德，汝一心諦聽」者，上略說今世",
    "T25n1509_056:0461a25": "功德，佛今欲廣說，其事難信，故言「一",
    "T25n1509_056:0461a26": "心諦聽」。復次，因小果大，難信，故言「一心諦",
    "T25n1509_056:0461a27": "聽」。帝釋雖信受，人不知，故言：「唯！世尊！」是般",
    "T25n1509_056:0461a28": "若波羅蜜，雖不可破壞，而宣示實相語言",
    "T25n1509_056:0461a29": "可破；語言破故，信心未定者亦可破，是故",
    "T25n1509_056:0461b01": "說：「若外道梵志等來，欲破壞般若波羅蜜。」",
    "T25n1509_056:0461b02": "「梵志」者，是一切出家外道，若有承用其法",
    "T25n1509_056:0461b03": "者，亦名梵志。梵志愛著其法，聞實相空法，",
    "T25n1509_056:0461b04": "不信故欲破壞。「魔、若魔民」，如先說。「增上",
    "T25n1509_056:0461b05": "慢人」者，是佛弟子，得禪定，未得聖道，自謂",
    "T25n1509_056:0461b06": "已得。是人聞無須陀洹乃至無阿羅漢，無",
    "T25n1509_056:0461b07": "道、無涅槃，便發增上慢，生忿惱心，欲破",
    "T25n1509_056:0461b08": "是實相空法。是般若波羅蜜神力故，令彼惡",
    "T25n1509_056:0461b09": "心即時滅去，終不成願；如人以手障鉾，但",
    "T25n1509_056:0461b10": "自傷其手，鉾無所損。何以故？菩薩於內外",
    "T25n1509_056:0461b11": "法不著。眾生從無始世界來，常著內外法",
    "T25n1509_056:0461b12": "故起鬪諍。菩薩捨內外著處，自安立六波",
    "T25n1509_056:0461b13": "羅蜜；教化眾生，令捨內外鬪法，安立眾",
    "T25n1509_056:0461b14": "生於六波羅蜜。是無量世修集福德力，鬪諍",
    "T25n1509_056:0461b15": "根盡故，雖有鬪亂事來，不能得便。譬如",
    "T25n1509_056:0461b16": "毒蛇欲食蝦蟇，常隨逐之；蝦蟇到摩祇藥",
    "T25n1509_056:0461b17": "所，蛇聞藥氣，毒即消歇。是壞法惡人，亦復如",
    "T25n1509_056:0461b18": "是，欲壞行般若波羅蜜人，常隨逐之；以",
    "T25n1509_056:0461b19": "般若力勢故，瞋恚、邪見之毒，即時消滅。有降",
    "T25n1509_056:0461b20": "伏得道者，有作弟子者，有復道還去者。",
    "T25n1509_056:0461b21": "是般若波羅蜜能破無明等諸結使，滅諸斷、",
    "T25n1509_056:0461b22": "常、邪見等，能滅著五眾乃至涅槃，何況瞋",
    "T25n1509_056:0461b23": "恚、嫉妬、鬪亂之事而不能滅！【經】「復次，憍尸",
    "T25n1509_056:0461b24": "迦！三千大千世界中，諸四天王天、諸釋提桓",
    "T25n1509_056:0461b25": "因、諸梵天王乃至阿迦尼吒天常守護是善",
    "T25n1509_056:0461b26": "男子、善女人能受持、供養、讀、誦、為他說、正憶",
    "T25n1509_056:0461b27": "念般若波羅蜜者，十方現在諸佛亦共擁護",
    "T25n1509_056:0461b28": "是善男子、善女人，能聞、受持、供養、讀、誦、為他",
    "T25n1509_056:0461b29": "說、正憶念般若波羅蜜者。「是善男子、善女人，",
    "T25n1509_056:0461c01": "不善法滅，善法轉增，所謂檀波羅蜜轉增，以",
    "T25n1509_056:0461c02": "無所得故；乃至般若波羅蜜轉增，以無所得",
    "T25n1509_056:0461c03": "故；內空轉增乃至無法有法空轉增，以無所",
    "T25n1509_056:0461c04": "得故；四念處乃至十八不共法轉增，以無所",
    "T25n1509_056:0461c05": "得故；諸三昧門、諸陀羅尼門、一切智、一切",
    "T25n1509_056:0461c06": "種智轉增，以無所得故。是善男子、善女人所",
    "T25n1509_056:0461c07": "說，人皆信受。親友堅固，不說無益之語；不為",
    "T25n1509_056:0461c08": "瞋恚所覆，不為憍慢、慳貪、嫉妬所覆。是人",
    "T25n1509_056:0461c09": "自不殺生，教人不殺生，讚不殺生法，亦",
    "T25n1509_056:0461c10": "歡喜讚歎不殺生者；自遠離不與取，亦教",
    "T25n1509_056:0461c11": "人遠離不與取，讚遠離不與取法，亦歡喜",
    "T25n1509_056:0461c12": "讚歎遠離不與取者；自不邪婬，教人不邪婬，",
    "T25n1509_056:0461c13": "讚不邪婬法，亦歡喜讚歎不邪婬者；自不",
    "T25n1509_056:0461c14": "妄語，教人不妄語，讚不妄語法，亦歡喜讚",
    "T25n1509_056:0461c15": "歎不妄語者；兩舌、惡口、無利益語亦如是。",
    "T25n1509_056:0461c16": "自不貪，教人不貪，讚不貪法，亦歡喜讚歎不",
    "T25n1509_056:0461c17": "貪者；不瞋惱、不邪見亦如是。「自行檀波羅蜜，",
    "T25n1509_056:0461c18": "教人行檀波羅蜜，讚行檀波羅蜜法，亦歡喜",
    "T25n1509_056:0461c19": "讚歎行檀波羅蜜者；自行尸羅波羅蜜，教人",
    "T25n1509_056:0461c20": "行尸羅波羅蜜，讚尸羅波羅蜜，亦歡喜讚歎",
    "T25n1509_056:0461c21": "行尸羅波羅蜜者；自行羼提波羅蜜，教人行",
    "T25n1509_056:0461c22": "羼提波羅蜜，讚羼提波羅蜜，亦歡喜讚歎",
    "T25n1509_056:0461c23": "行羼提波羅蜜者；自行毘梨耶波羅蜜，教人",
    "T25n1509_056:0461c24": "行毘梨耶波羅蜜，讚毘梨耶波羅蜜，亦歡",
    "T25n1509_056:0461c25": "喜讚歎行毘梨耶波羅蜜者；自行禪波羅蜜，",
    "T25n1509_056:0461c26": "教人行禪波羅蜜，讚禪波羅蜜，亦歡喜讚",
    "T25n1509_056:0461c27": "歎行禪波羅蜜者；自行般若波羅蜜，教人行",
    "T25n1509_056:0461c28": "般若波羅蜜，讚般若波羅蜜，亦歡喜讚歎",
    "T25n1509_056:0461c29": "行般若波羅蜜者。「自修內空，教人修內空，讚",
    "T25n1509_056:0462a01": "內空，亦歡喜讚歎修內空者；乃至自修無法",
    "T25n1509_056:0462a02": "有法空，教人修無法有法空，讚無法有法",
    "T25n1509_056:0462a03": "空，亦歡喜讚歎修無法有法空者。「自入一切",
    "T25n1509_056:0462a04": "三昧中，教人入一切三昧中，讚一切三昧，",
    "T25n1509_056:0462a05": "亦歡喜讚歎入一切三昧者。自得陀羅尼，教",
    "T25n1509_056:0462a06": "人得陀羅尼，讚陀羅尼，亦歡喜讚歎得陀",
    "T25n1509_056:0462a07": "羅尼者。自入初禪，教人入初禪，讚初禪，亦",
    "T25n1509_056:0462a08": "歡喜讚歎入初禪者。二禪、三禪、四禪亦如是。",
    "T25n1509_056:0462a09": "自入慈心中，教人入慈心中，讚慈心，亦歡",
    "T25n1509_056:0462a10": "喜讚歎入慈心者。悲、喜、捨心亦如是。自入無",
    "T25n1509_056:0462a11": "邊空處，教人入無邊空處，讚無邊空處，亦",
    "T25n1509_056:0462a12": "歡喜讚歎入無邊空處者。無邊識處、無所有",
    "T25n1509_056:0462a13": "處、非有想非無想處亦如是。「自修四念處，教",
    "T25n1509_056:0462a14": "人修四念處，讚四念處，亦歡喜讚歎修四念",
    "T25n1509_056:0462a15": "處者。四正勤、四如意足、五根、五力、七覺分、八",
    "T25n1509_056:0462a16": "聖道分亦如是。自修空、無相、無作三昧，教",
    "T25n1509_056:0462a17": "人修空、無相、無作三昧，讚空、無相、無作三",
    "T25n1509_056:0462a18": "昧，亦歡喜讚歎修空、無相、無作三昧者；自入",
    "T25n1509_056:0462a19": "八解脫中，教人入八解脫，讚八解脫，",
    "T25n1509_056:0462a20": "亦歡喜讚歎入八解脫者；自入九次第定",
    "T25n1509_056:0462a21": "中，教人入九次第定，讚九次第定，亦歡喜",
    "T25n1509_056:0462a22": "讚歎入九次第定者。「自修佛十力、四無所畏、",
    "T25n1509_056:0462a23": "四無礙智、大慈大悲、十八不共法亦如是；自",
    "T25n1509_056:0462a24": "行不謬錯法、自行常捨法，教人行不謬錯法、",
    "T25n1509_056:0462a25": "常捨法，讚不謬錯法、常捨法，亦歡喜讚歎行",
    "T25n1509_056:0462a26": "不謬錯法、常捨法者。自得一切種智，教人得",
    "T25n1509_056:0462a27": "一切種智，讚一切種智，亦歡喜讚歎得一",
    "T25n1509_056:0462a28": "切種智者。「是菩薩摩訶薩行六波羅蜜時，所",
    "T25n1509_056:0462a29": "有布施與眾生共已，迴向阿耨多羅三藐三菩",
    "T25n1509_056:0462b01": "提，以無所得故。所有持戒、忍辱、精進、禪定、智",
    "T25n1509_056:0462b02": "慧，與眾生共已，迴向阿耨多羅三藐三菩提，",
    "T25n1509_056:0462b03": "是亦無所得故。「是善男子、善女人如是行六",
    "T25n1509_056:0462b04": "波羅蜜時，作是念：『我若不布施，當生貧窮家，",
    "T25n1509_056:0462b05": "不能成就眾生、淨佛世界，亦不能得一切種",
    "T25n1509_056:0462b06": "智。我若不持戒，當生三惡道中，尚不得人身，",
    "T25n1509_056:0462b07": "何況能成就眾生、淨佛世界、得一切種智！我",
    "T25n1509_056:0462b08": "若不修忍辱，則當諸根毀壞，色不具足，不能",
    "T25n1509_056:0462b09": "得菩薩具足色身，眾生見者必至阿耨多羅",
    "T25n1509_056:0462b10": "三藐三菩提，亦不能得以具足色身成就眾",
    "T25n1509_056:0462b11": "生、淨佛世界、得一切種智。我若懈怠，不能得",
    "T25n1509_056:0462b12": "菩薩道，亦不能得成就眾生、淨佛世界、得一",
    "T25n1509_056:0462b13": "切種智。我若亂心，不能得生諸禪定，不能以",
    "T25n1509_056:0462b14": "此禪定成就眾生、淨佛世界、得一切種智。我",
    "T25n1509_056:0462b15": "若無智，不能得方便智、以方便智過聲聞辟支",
    "T25n1509_056:0462b16": "佛地、成就眾生、淨佛世界、得一切種智。』「是",
    "T25n1509_056:0462b17": "菩薩復作是思惟：『我不應隨慳貪故不具足",
    "T25n1509_056:0462b18": "檀波羅蜜，不應隨犯戒故不具足尸羅波羅",
    "T25n1509_056:0462b19": "蜜，不應隨瞋恚故不具足羼提波羅蜜，不應",
    "T25n1509_056:0462b20": "隨懈怠故不具足毘梨耶波羅蜜，不應隨",
    "T25n1509_056:0462b21": "亂意故不具足禪波羅蜜，不應隨癡心故不",
    "T25n1509_056:0462b22": "具足般若波羅蜜。若不具足檀波羅蜜、尸羅",
    "T25n1509_056:0462b23": "波羅蜜、羼提波羅蜜、毘梨耶波羅蜜、禪波羅蜜、",
    "T25n1509_056:0462b24": "般若波羅蜜，我終不能出到一切種智。』如是",
    "T25n1509_056:0462b25": "善男子、善女人，是般若波羅蜜受持、親近、讀、",
    "T25n1509_056:0462b26": "誦、為他說、正憶念，亦不離薩婆若心，得是今",
    "T25n1509_056:0462b27": "世、後世功德。」釋提桓因白佛言：「世尊！希有！是",
    "T25n1509_056:0462b28": "菩薩摩訶薩般若波羅蜜，為迴向薩婆若",
    "T25n1509_056:0462b29": "心故，亦為不高心故。」佛告釋提桓因：「憍尸",
    "T25n1509_056:0462c01": "迦！云何『菩薩摩訶薩般若波羅蜜，為迴向",
    "T25n1509_056:0462c02": "薩婆若心故，亦為不高心故』？」釋提桓因白佛",
    "T25n1509_056:0462c03": "言：「世尊！菩薩摩訶薩若行世間檀波羅蜜，布",
    "T25n1509_056:0462c04": "施諸佛、辟支佛、聲聞及諸貧窮、乞匂、行路",
    "T25n1509_056:0462c05": "人，是菩薩無方便故生高心。若行世間尸羅",
    "T25n1509_056:0462c06": "波羅蜜，言：『我行尸羅波羅蜜，我能具足尸羅",
    "T25n1509_056:0462c07": "波羅蜜。』無方便故生高心。言：『我行羼提波羅",
    "T25n1509_056:0462c08": "蜜、毘梨耶波羅蜜、禪波羅蜜；我行般若波羅",
    "T25n1509_056:0462c09": "蜜，我修般若波羅蜜。』以是世間般若波羅蜜，",
    "T25n1509_056:0462c10": "無方便故生高心。世尊！菩薩修世間四念處",
    "T25n1509_056:0462c11": "時，自念言：『我修四念處，我具足四念處。』無方",
    "T25n1509_056:0462c12": "便力故生高心。『我修四正懃、四如意足、五根、",
    "T25n1509_056:0462c13": "五力、七覺分、八聖道分。』自念言：『我修空、無相、",
    "T25n1509_056:0462c14": "無作三昧；我修一切三昧門，當得一切陀羅",
    "T25n1509_056:0462c15": "尼門。我修佛十力、四無所畏、十八不共法，我",
    "T25n1509_056:0462c16": "當成就眾生，我當淨佛世界，我當得一切",
    "T25n1509_056:0462c17": "種智。』著吾我無方便力故生高心。世尊！如是",
    "T25n1509_056:0462c18": "菩薩摩訶薩行世間善法，著吾我故生高心。",
    "T25n1509_056:0462c19": "「世尊！若菩薩摩訶薩行出世間檀波羅蜜，不",
    "T25n1509_056:0462c20": "得施者，不得受者，不得施物；如是菩薩摩訶",
    "T25n1509_056:0462c21": "薩行出世間檀波羅蜜，為迴向薩婆若故，亦",
    "T25n1509_056:0462c22": "不生高心；行尸羅波羅蜜，尸羅不可得；行",
    "T25n1509_056:0462c23": "羼提波羅蜜，羼提不可得；行毘梨耶波羅",
    "T25n1509_056:0462c24": "蜜，毘梨耶不可得；行禪波羅蜜，禪不可得；",
    "T25n1509_056:0462c25": "行般若波羅蜜，般若不可得；修四念處，四",
    "T25n1509_056:0462c26": "念處不可得；乃至修十八不共法，十八不共",
    "T25n1509_056:0462c27": "法不可得；修大慈大悲，大慈大悲不可得；乃",
    "T25n1509_056:0462c28": "至修一切種智，一切種智不可得。世尊！如是",
    "T25n1509_056:0462c29": "菩薩摩訶薩般若波羅蜜，為迴向薩婆若故，",
    "T25n1509_056:0463a01": "亦為不生高心故。」",
    "T25n1509_056:0463a02": "【論】問曰：先已說魔、若魔民等三種人欲",
    "T25n1509_056:0463a03": "破壞般若，今何以故重說？答曰：佛先說",
    "T25n1509_056:0463a04": "三種人來，求便、恐怖，欲令愁惱。中來者，不",
    "T25n1509_056:0463a05": "為惱人，但欲破毀般若波羅蜜，不隨其",
    "T25n1509_056:0463a06": "願，不能得破。後來三種人，雖欲生心破",
    "T25n1509_056:0463a07": "壞，即時滅去。「所語人皆信受」者，是菩薩常",
    "T25n1509_056:0463a08": "令不善法斷滅、善法轉增，所謂檀波羅蜜乃",
    "T25n1509_056:0463a09": "至一切種智。是人修集福德、智慧故，成大",
    "T25n1509_056:0463a10": "威德；設使妄語，人皆信受，何況實語！「親友堅",
    "T25n1509_056:0463a11": "固」者，是人於一切眾生中，深有慈悲心，何",
    "T25n1509_056:0463a12": "況親友於我有益！是菩薩愛敬佛道，知身",
    "T25n1509_056:0463a13": "口無常故，不說無益之言。以善法增長故，",
    "T25n1509_056:0463a14": "瞋恚等煩惱不能覆心。行者作是念：結使",
    "T25n1509_056:0463a15": "雖起，智慧思惟，不令覆心；結使若起，今世",
    "T25n1509_056:0463a16": "不善，後世不善，妨於佛道！設使心起結使，",
    "T25n1509_056:0463a17": "不起口業；設口業起，不成身業；設身業起，",
    "T25n1509_056:0463a18": "不至大惡如凡夫人也。是菩薩雖卑陋",
    "T25n1509_056:0463a19": "鄙賤，以行勝法故，得在勝人數中。是今",
    "T25n1509_056:0463a20": "世功德。是人深樂善法故，能於善法四種",
    "T25n1509_056:0463a21": "正行求；二乘人不能具足四行，以不深樂",
    "T25n1509_056:0463a22": "善法故。所謂自不殺生，慈悲一切；深自利",
    "T25n1509_056:0463a23": "故，亦教他；慈是一切賢聖法故，常讚歎；是",
    "T25n1509_056:0463a24": "菩薩常欲令人得樂故，見有不殺者，歡喜",
    "T25n1509_056:0463a25": "愛樂。乃至一切種智亦如是。上四種行廣說，",
    "T25n1509_056:0463a26": "今略說一切功德總攝入六波羅蜜中，所",
    "T25n1509_056:0463a27": "得果報與眾生共之。是菩薩未入正位，諸",
    "T25n1509_056:0463a28": "煩惱未盡故，或時起慳等諸煩惱，爾時應",
    "T25n1509_056:0463a29": "作是思惟，諫喻其心：若不布施，我自失",
    "T25n1509_056:0463b01": "四事功德，所謂後身生貧窮，貧窮故，自不",
    "T25n1509_056:0463b02": "能利益，何能利他！若不利他，則不能成",
    "T25n1509_056:0463b03": "就眾生；若不能成就眾生，亦不能淨",
    "T25n1509_056:0463b04": "佛世界。何以故？以眾生淨故，世界清淨。",
    "T25n1509_056:0463b05": "若不具足是等眾事，云何當得一切種智？",
    "T25n1509_056:0463b06": "以要言之，無方便者雖行六波羅蜜，內",
    "T25n1509_056:0463b07": "不能離我心，外取諸法相，所謂我是施者，",
    "T25n1509_056:0463b08": "彼是受者，是布施物；是因緣故，不能到佛",
    "T25n1509_056:0463b09": "道！與此相違，是有方便。問曰：若世間波",
    "T25n1509_056:0463b10": "羅蜜等非是正道，是般若波羅蜜中，佛何以",
    "T25n1509_056:0463b11": "說？答曰：此是行者初門，與正道相似故；先",
    "T25n1509_056:0463b12": "行相似法，後得真道。",
    "T25n1509_056:0463b13": "大智度論卷第五十六"
}