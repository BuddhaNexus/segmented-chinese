{
    "X64n1260_002:0012c14": "列祖提綱錄卷第二",
    "X64n1260_002:0012c16": "武林十八澗理安禪寺住持婁東行悅集",
    "X64n1260_002:0012c17": "降香到提綱",
    "X64n1260_002:0012c18": "圓悟勤禪師。秦魯國大長公主。降香請陞座。天高無",
    "X64n1260_002:0012c19": "極。無極有尊。地厚無垠。無垠有主。鏡萬象方寸。懷六",
    "X64n1260_002:0012c20": "合胷中。發大機顯大用。是故乃祖乃佛。或拈華。或面",
    "X64n1260_002:0012c21": "壁。或行棒。或行喝。或詞辨縱橫。或寂寥無說。周旋往",
    "X64n1260_002:0012c22": "返。只明此箇無為宗旨。所以人人分上。各各壁立萬",
    "X64n1260_002:0012c23": "仞。無一絲毫移易虧欠。豈不見道。譬如帝力不棄一",
    "X64n1260_002:0012c24": "民。不謂不知。而不容不謂。知之而含育。到箇裏。啟無",
    "X64n1260_002:0013a01": "為之化。行不言之教。各各頂天履地。飲泉水貴地脉。",
    "X64n1260_002:0013a02": "正當恁麼時。還委悉麼。一穗寶香天上降。金輪皇億",
    "X64n1260_002:0013a03": "萬斯年。",
    "X64n1260_002:0013a04": "金山仲禪師。皇后遣中使降香。為皇帝祝延聖壽。上",
    "X64n1260_002:0013a05": "堂。法本無說。隨事應機。心本絕形。遇緣即現。古今如",
    "X64n1260_002:0013a06": "是。凡聖同途。葢眾生迷妄。不知遂成流轉故。能仁頓",
    "X64n1260_002:0013a07": "忘情見。了達根源。不從外求。亦非內得。所以佛佛授",
    "X64n1260_002:0013a08": "手。祖祖相傳。道貫一乘。宗分五派。臨濟則賓主互換。",
    "X64n1260_002:0013a09": "韶陽乃顧鑑全超。溈仰則父子相投。曹洞乃君臣慶",
    "X64n1260_002:0013a10": "會。清凉法眼。直指惟心。建立門風。各張舖席。包含萬",
    "X64n1260_002:0013a11": "象。該括大千。冥冥不混於色聲。蕩蕩豈妨於語嘿。把",
    "X64n1260_002:0013a12": "定則十方坐斷。虎踞龍蟠。放行則千聖出興。風行草",
    "X64n1260_002:0013a13": "偃。助堯仁政化。祝睿算延鴻。降伏眾魔。普利羣有。然",
    "X64n1260_002:0013a14": "雖恁麼。猶涉程途。且道。正令當行。如何理論。良久云。",
    "X64n1260_002:0013a15": "一氣不言含有象。萬靈何處謝無私。",
    "X64n1260_002:0013a16": "密庵傑禪師。降御香到上堂。天地合其德。日月合其",
    "X64n1260_002:0013a17": "明。四時合其序。風以時雨以時。國泰時平。民康物阜。",
    "X64n1260_002:0013a18": "萬姓四民。合其一心。熈熈焉。陶陶焉。一人有慶。兆民",
    "X64n1260_002:0013a19": "賴之。是故。林下禪人。居於四民之外。二六時中。據德",
    "X64n1260_002:0013a20": "山棒。擔睦州板。驅耕夫牛。奪饑人食。拈一莖草。作丈",
    "X64n1260_002:0013a21": "六金身。將丈六金身。作一莖草。卷舒自在。縱奪臨時。",
    "X64n1260_002:0013a22": "堪報不報之恩。共助無為之化。復舉肅宗皇帝問忠",
    "X64n1260_002:0013a23": "國師。如何是十身調御。國師道。檀越踏毗盧頂上行。",
    "X64n1260_002:0013a24": "前日開堂次。僧問如何是十身調御。山僧對他道。垂",
    "X64n1260_002:0013b01": "手過膝。諸人且道。山僧與麼答。他與國師。是一是二。",
    "X64n1260_002:0013b02": "若道是一。語言參差。若道是二。佛法豈有兩般。畢竟",
    "X64n1260_002:0013b03": "如何。大海若知足。百川應倒流。",
    "X64n1260_002:0013b04": "佛日岳禪師。哲宗皇帝遣中使降香。師登座。問答罷。",
    "X64n1260_002:0013b05": "乃曰。此箇法門。不在筌蹄。豈干問答。直饒盡十方剎",
    "X64n1260_002:0013b06": "土。抹為微塵。一一微塵。盡為衲僧。各如滿慈鶖子。窮",
    "X64n1260_002:0013b07": "天玄辯。竭世樞機。到者裏一點用不著。何以故。生佛",
    "X64n1260_002:0013b08": "圓融。自他平等。人人鼻孔遼天。各各壁立千仞。葢不",
    "X64n1260_002:0013b09": "知真隨妄轉。法逐緣遷。自昧靈光。枉投異趣。所以破",
    "X64n1260_002:0013b10": "有。法王運無緣慈。駕三乘舟楫。渡五性波瀾。翻戀澄",
    "X64n1260_002:0013b11": "潭月影。靜夜鐘聲。故使懷州牛喫禾。廬陵米價長。又",
    "X64n1260_002:0013b12": "不免勞初祖達磨。逗器支那。教外菱花。不磨甎鏡。衣",
    "X64n1260_002:0013b13": "中驪頷。不數他珍。未挂古帆。見成公案。由是悟取無",
    "X64n1260_002:0013b14": "悟底面目。迷是不迷底鄉關。三際無私。十方洞暢。自",
    "X64n1260_002:0013b15": "家田地。枯木生枝。古廟香爐。寒灰再燄。莫不一切語",
    "X64n1260_002:0013b16": "言文字。資生產業。皆與實相不相違背。若然者。無影",
    "X64n1260_002:0013b17": "樹下合同船。漁翁鼓舞。中有黃金充一國。野老謳歌。",
    "X64n1260_002:0013b18": "共樂昇平。同躋壽域。自是天長地久。海晏河清。且道。",
    "X64n1260_002:0013b19": "共樂昇平一句。作麼生道。良久曰。羅浮打皷韶州舞。",
    "X64n1260_002:0013b20": "久立珍重。",
    "X64n1260_002:0013b21": "佛陀遜禪師。哲宗皇帝。遣中使降香。師陞座。問答罷。",
    "X64n1260_002:0013b22": "乃曰。傳持此事。豈以搖唇鼓舌馳騁言鋒而可議。然",
    "X64n1260_002:0013b23": "於方便門中。事無一向。是故。文殊以無住為本。曹溪",
    "X64n1260_002:0013b24": "以無念為宗。無念之宗。為萬法之宗。無住之本。為萬",
    "X64n1260_002:0013c01": "法之本。眾生棄本逐末。背覺合塵。一失其源。迷而不",
    "X64n1260_002:0013c02": "復。故祖師西來。不立文字。特唱宗乘。只教諸人。明見",
    "X64n1260_002:0013c03": "自性。與佛同壽。歇則菩提不從人得。佛言。我於然燈",
    "X64n1260_002:0013c04": "佛所。無一法可得。然燈佛方與我受記。若有一法可",
    "X64n1260_002:0013c05": "得。然燈佛即不與我受記。如是舉唱。猶是化門。且不",
    "X64n1260_002:0013c06": "落化門一句。作麼生道。冬無寒臘下看。復曰。諸仁者。",
    "X64n1260_002:0013c07": "道非隱顯。遇緣即宗。法無去來。因時而會。若緣時而",
    "X64n1260_002:0013c08": "未會。雖佛祖亦何為。且恢張祖席。創立叢林。豈一僧",
    "X64n1260_002:0013c09": "之所能。必假國王大檀越。為之護助。佛日乃可光揚。",
    "X64n1260_002:0013c10": "自昔京城。未聞是道。先帝始建法幢。延四海之高流。",
    "X64n1260_002:0013c11": "為一時之大事。故今日佛道如此之盛。皇帝陛下。少",
    "X64n1260_002:0013c12": "踐丕圖。早聞妙法。不忘佛記。克紹前芳。遂令山野之",
    "X64n1260_002:0013c13": "人。獲預朝廷之命。即將此開堂善利。上祝聖壽無疆。",
    "X64n1260_002:0013c14": "伏願。舜日與佛日齊明。堯風與祖風竝扇。萬邦無事。",
    "X64n1260_002:0013c15": "時當熈盛之年。四海晏清。人樂昇平之化。久立珍重。",
    "X64n1260_002:0013c16": "佛印清禪師。哲宗皇帝遣中使降香。師登座。問答罷。",
    "X64n1260_002:0013c17": "乃拈拂子。召大眾曰。還見麼。手中拂子。層層為諸人",
    "X64n1260_002:0013c18": "放百種寶光。復擊禪床曰。還聞麼。座下猊臺。句句為",
    "X64n1260_002:0013c19": "諸人演一乘了義。諸人若向者裏悟得。則曠大劫來",
    "X64n1260_002:0013c20": "我人業識。當體煙滅灰飛。現前身世。根境塵勞。徹底",
    "X64n1260_002:0013c21": "氷融雪泮。便見靈山正法眼藏。昭昭溢目全彰。少室",
    "X64n1260_002:0013c22": "涅槃妙心。晃晃通身獨露。譬如演若悟鑑中面目。元",
    "X64n1260_002:0013c23": "來只是己頭。亦如力士護額上圓珠。到了不從他得。",
    "X64n1260_002:0013c24": "如斯則無量神通三昧。塵塵本爾圓成。恒沙諸佛法",
    "X64n1260_002:0014a01": "門。念念一時具足。諸仁者。有能恁麼搆去。便謂立證",
    "X64n1260_002:0014a02": "無生。不待僧祗。而成正覺。如今要見無生麼。良久云。",
    "X64n1260_002:0014a03": "一氣不言含有象。萬靈何處謝無私。",
    "X64n1260_002:0014a04": "中峰本禪師。延祐六年九月初六日。駙馬太尉瀋王",
    "X64n1260_002:0014a05": "王璋奏。奉聖旨御香入山。謁師於幻住庵。翼日請師",
    "X64n1260_002:0014a06": "就師子。正宗禪寺陞座。大道無為。大功不宰。大善無",
    "X64n1260_002:0014a07": "跡。大位不居。一切處海印發光。千萬古金枝挺秀。訪",
    "X64n1260_002:0014a08": "圓通大士於潮音洞裏。買石得雲饒。修如意輪期於",
    "X64n1260_002:0014a09": "明慶寺中。移花兼蝶至。香風奏四天之樂。梵音轟大",
    "X64n1260_002:0014a10": "地之雷。二千載已現國王。五百劫常為世主。一大藏",
    "X64n1260_002:0014a11": "教。隨機運轉。百千善行。任意發揮。祝萬歲於九重。保",
    "X64n1260_002:0014a12": "三韓於上國。此是太尉瀋王海印居士。尋常行履處。",
    "X64n1260_002:0014a13": "只如今日偕行宣政院使平章相國王子從官。高登",
    "X64n1260_002:0014a14": "天目。下視人寰。且佛法相應一句。如何指陳。匝天匝",
    "X64n1260_002:0014a15": "地祥雲起。無古無今瑞氣騰。某道行全虧。病衰滿體。",
    "X64n1260_002:0014a16": "隈藏巖穴。惟待殞亡。記六載前。伏承太尉瀋王書下",
    "X64n1260_002:0014a17": "逮謂得旨。南來首謁補陀。次登天目。今年之夏。忽聞",
    "X64n1260_002:0014a18": "王車從至杭。繼臨海岸。親見十二面滿月慈容於潮",
    "X64n1260_002:0014a19": "音洞裏。約山僧見處。又却不然。其觀世音聖相。當數",
    "X64n1260_002:0014a20": "年前。最初發一念時。而滿月慈容當處。與王之兩目",
    "X64n1260_002:0014a21": "如鏡照鏡自爾。凡舉一念。則一觀音示現。舉百念。則",
    "X64n1260_002:0014a22": "百圓通現前。所現之聖容。隨念起處。竟莫知幾千萬",
    "X64n1260_002:0014a23": "身。豈特王心為然。自車從離京之日。自此而南三千",
    "X64n1260_002:0014a24": "五百里驛程。若聞若見。俱使知有補陀巖。人人心中。",
    "X64n1260_002:0014b01": "皆具現觀世音菩薩之慈容。此又豈數量可知耶。如",
    "X64n1260_002:0014b02": "是無剎不現之身。皆含裹於王之最初一念。而其應",
    "X64n1260_002:0014b03": "現。又不止於今日。將見亘百千世後。傳王之躳。詣補",
    "X64n1260_002:0014b04": "陀巖。使觀世音自在。神通光明世世增長。其無作妙",
    "X64n1260_002:0014b05": "用。殊勝功德。未易以算數知也。今乃與宣政院使平",
    "X64n1260_002:0014b06": "章相國。及王子宰相尚書侍郎舍人。宣使一行官從。",
    "X64n1260_002:0014b07": "同時會集。尋奉王旨謂。一眾俱欲聞向道之說。若使",
    "X64n1260_002:0014b08": "一一請問。未免詞繁。俾陞此座普為眾說。記得先師",
    "X64n1260_002:0014b09": "高峰和尚。三十年深居此山。每以一箇萬法歸一一",
    "X64n1260_002:0014b10": "歸何處話。教人默默提起。密密咨參。但不使間斷。亦",
    "X64n1260_002:0014b11": "不為物境之所遷流。亦不為愛憎順逆情妄之所障",
    "X64n1260_002:0014b12": "蔽。惟以所參話頭。蘊之於懷。行也如是參。坐也如是",
    "X64n1260_002:0014b13": "參。參到用力不及處。留意不得時。驀忽打脫。方知成",
    "X64n1260_002:0014b14": "佛其來舊矣。者著子。是從上佛祖。了生脫死之已驗",
    "X64n1260_002:0014b15": "三昧。惟貴信得及。久遠不退轉。更無有不獲其相應",
    "X64n1260_002:0014b16": "者。所以古宿有謂。但辦肯心決不相賺。今日太尉王。",
    "X64n1260_002:0014b17": "與宣政平章相國王子從官。皆是夙承佛記。遠種靈",
    "X64n1260_002:0014b18": "根。而華茂果圓。相逢此際。豈非一時慶會千古因緣",
    "X64n1260_002:0014b19": "者哉。又記得教中有謂。若人欲識佛境界。當淨其意",
    "X64n1260_002:0014b20": "如虗空。且淨意如虗空。置之不問。還識佛境界麼。如",
    "X64n1260_002:0014b21": "一香一華。一旛一幢。非佛境界。官殿樓閣。園林浴池。",
    "X64n1260_002:0014b22": "非佛境界。乃至光明殊勝等。俱非佛境界。本上座。今",
    "X64n1260_002:0014b23": "日忍俊不禁。指似去也。山高水深。是佛境界。日上月",
    "X64n1260_002:0014b24": "下。雲騰鳥飛。是佛境界。明暗色空。壞空成住。三途六",
    "X64n1260_002:0014c01": "趣。九有四生。爐炭鑊湯。諸惡苦趣。是佛境界。諸仁者。",
    "X64n1260_002:0014c02": "還信得及麼。當知佛境界充徧故。眾生境界亦復充",
    "X64n1260_002:0014c03": "徧。離佛境界。外別無眾生境界。舍眾生境界。外別無",
    "X64n1260_002:0014c04": "佛境界。所謂佛境界者。極而言之。迷則佛境界俱是",
    "X64n1260_002:0014c05": "眾生境界。悟則眾生境界俱是佛境界。如楞嚴謂。如",
    "X64n1260_002:0014c06": "我按指海印發光。汝暫舉心塵勞先起。此說豈有定",
    "X64n1260_002:0014c07": "體耶。謂海印者。廣周法界。不於印外別容有一法。而",
    "X64n1260_002:0014c08": "得安住一切諸法。皆海印之真光。含攝諸塵。圓裹三",
    "X64n1260_002:0014c09": "際。此印。隨佛心量建立。無異無別。不增不減。而眾生",
    "X64n1260_002:0014c10": "罪亦復如是。但悟迷之有間也。使我廣說。循環莫盡。",
    "X64n1260_002:0014c11": "恐稽王聽不欲詞繁。記得昔日趙王訪趙州和尚。州",
    "X64n1260_002:0014c12": "不下禪床。乃問王曰。會麼。王云。不會。州曰。自小持齋",
    "X64n1260_002:0014c13": "今已老。見人無力下禪床。道尊德備。須還趙州不下",
    "X64n1260_002:0014c14": "禪床。師法有在。無端末後垂示。大似偷心未忘。不妨",
    "X64n1260_002:0014c15": "使人疑著。爭似幻住以三千六百丈天目山為禪床。",
    "X64n1260_002:0014c16": "行則與王共行。坐則與王共坐。或有人問其中事若",
    "X64n1260_002:0014c17": "何。聽取一偈。圓通示現潮音洞。幻住深棲天目山。至",
    "X64n1260_002:0014c18": "竟不能逃海印。嘉聲千古播人寰。",
    "X64n1260_002:0014c19": "受師號紫衣提綱",
    "X64n1260_002:0014c20": "智門祚禪師。因李都尉奏師。紫衣到日上堂。問話且",
    "X64n1260_002:0014c21": "止。斯日皇恩。且道。自何而降。老僧。本志弊衣遮幻質。",
    "X64n1260_002:0014c22": "糲食補饑瘡。無何。都尉聞天。榮頒紫服。著且又違本",
    "X64n1260_002:0014c23": "志。不著又負天心。挂不挂。且致你道。祖師挂什麼衣。",
    "X64n1260_002:0014c24": "若也委悉。許上座終日耆衣。未曾挂著一縷絲。終日",
    "X64n1260_002:0015a01": "喫飯。未曾咬著一粒米。若不委悉。看。老僧今日披衣",
    "X64n1260_002:0015a02": "去也。遂乃披衣。",
    "X64n1260_002:0015a03": "雪竇顯禪師。受師號上堂。禪家流。還如戰將見鬭勇",
    "X64n1260_002:0015a04": "徤。索不來即便擒下。雖一朝之作。爭似借水獻華。唱",
    "X64n1260_002:0015a05": "太平歌好。夜雨山草滋。爽籟生古木。閒吟竺仙偈。勝",
    "X64n1260_002:0015a06": "於嚼金玉。蟋蟀啼壞牆。苟免悲局促。道人優曇華。迢",
    "X64n1260_002:0015a07": "迢遠山綠。是知道無不在。誰云間然。故天有道以輕",
    "X64n1260_002:0015a08": "清。地有道以肅靜。谷有道以盈滿。君有道以敷化。故",
    "X64n1260_002:0015a09": "我今上皇帝。金輪統御。叡澤滂流。草木禽魚。無遠不",
    "X64n1260_002:0015a10": "及。巖野抱疾之士。俄承寵光。此生他生。無以云報。賢",
    "X64n1260_002:0015a11": "守司封。高扶堯舜。下視龔黃。襲千載之雅風。鎻萬邦",
    "X64n1260_002:0015a12": "之春色。佇當明詔別振休聲。貳車屯田諸廳朝宰。不",
    "X64n1260_002:0015a13": "敢飾辭褒讚。仲尼言云。吾禱久矣。",
    "X64n1260_002:0015a14": "圓悟勤禪師。鄧樞密奏。到紫衣師名。上堂。大道絕遮",
    "X64n1260_002:0015a15": "攔其誰趣向。虗空無背面。何處雕鐫。逈出威音王。高",
    "X64n1260_002:0015a16": "超毗盧頂。直得絕塵絕跡。離相離名。海口莫能宣。佛",
    "X64n1260_002:0015a17": "眼覷不見。其柰巖中宴坐。諸天雨華。淨室掩關。梵音",
    "X64n1260_002:0015a18": "慰諭。遠稟一人洪造。特資宰輔陶鎔。椹服師名。薦臻",
    "X64n1260_002:0015a19": "巖穴。既爾從天降下。理應直下承當。泉石光輝。林巒",
    "X64n1260_002:0015a20": "增秀。風行草偃。水到渠成。由是擊開解脫門。顯示正",
    "X64n1260_002:0015a21": "法眼。調無生曲。唱太平歌。樂無為之化去也。還委悉",
    "X64n1260_002:0015a22": "麼。優鉢羅華開。齅著無香氣。名自樞密府。恩從九天",
    "X64n1260_002:0015a23": "至。草木生光輝。麟龍不為瑞。誓奮鐵石心。仰答丘山",
    "X64n1260_002:0015a24": "惠。",
    "X64n1260_002:0015b01": "佛照光禪師。淳熈四年正月二十四日。特賜佛照禪",
    "X64n1260_002:0015b02": "師號。領眾門迎勅黃。歸寺陞座。拈香祝聖畢。乃云。當",
    "X64n1260_002:0015b03": "陽目擊。直下知歸。左右逢源。七通八達。著著有出身",
    "X64n1260_002:0015b04": "之路。頭頭具透脫之機。有時神出鬼沒。換斗移星。有",
    "X64n1260_002:0015b05": "時八字打開。兩手分付。恁麼也得。不恁麼也得。恁麼",
    "X64n1260_002:0015b06": "不恁麼總得。我為法王。於法自在。放去收來。有何罣",
    "X64n1260_002:0015b07": "礙。直得龍驤虎驟。鳳翥鸞翔。奇特中奇特。殊勝中殊",
    "X64n1260_002:0015b08": "勝。正當恁麼時。且道。知恩報恩一句。作麼生道。吾皇",
    "X64n1260_002:0015b09": "萬萬年。復舉黃檗和尚示眾云。汝等諸人。盡是不著",
    "X64n1260_002:0015b10": "便底。恁麼行脚。何處有今日。還知大唐國裏無禪師",
    "X64n1260_002:0015b11": "麼。師著語云。打草要蛇驚。時有僧出眾云。只如諸方",
    "X64n1260_002:0015b12": "聚徒領眾。又作麼生。檗云。不道無禪。只是無師。師云。",
    "X64n1260_002:0015b13": "黃檗。眼觀東南。意在西北。檢點將來。未免面皮厚三",
    "X64n1260_002:0015b14": "寸。且道。靈隱恁麼批判。意在什麼處。從前汗馬無人",
    "X64n1260_002:0015b15": "識。只要重論葢代功。",
    "X64n1260_002:0015b16": "月江印禪師。陀羅麻室利皇后賜紫衣。上堂。迦葉上",
    "X64n1260_002:0015b17": "行衣。輪王髻中寶。得來本自無心。披處長短恰好。且",
    "X64n1260_002:0015b18": "如何是報德酬恩底句。昨夜日輪開桂花。今朝月窟",
    "X64n1260_002:0015b19": "生芝草。",
    "X64n1260_002:0015b20": "玄極頂禪師。明太祖高皇帝賜紫衣。謝恩上堂。內使",
    "X64n1260_002:0015b21": "傳宣出紫宸。賜衣何幸及微臣。金襴照耀天人喜。白",
    "X64n1260_002:0015b22": "氎鮮明雨露新。光寵山林回佛日。逼除霜雪布陽春。",
    "X64n1260_002:0015b23": "餘生受用流傳遠。萬歲宗門沐至仁。",
    "X64n1260_002:0015b24": "千巖長禪師。受紫衣上堂。陳年布裰破毸毸。新製金",
    "X64n1260_002:0015c01": "襴天上來。裹得虗空無少賸。山河朵朵笑顏開。",
    "X64n1260_002:0015c02": "尼淨智光禪師。受紫陞座。拈香祝聖。問答罷。顧視大",
    "X64n1260_002:0015c03": "眾曰。若論說禪說道。則諸大禪師已說了也。教山僧",
    "X64n1260_002:0015c04": "到者裏說箇甚麼即得。豈不見。先德道。千種言萬般",
    "X64n1260_002:0015c05": "解。只要教君長不昧。然雖如是。畢竟如何。遂以法衣",
    "X64n1260_002:0015c06": "覆頂。良久云。衲帔蒙頭萬事休。此時山僧都不會。便",
    "X64n1260_002:0015c07": "下座(通載云。彼時。諸禪長老。同在御前受紫。因命資次說法。而光受當其末)。",
    "X64n1260_002:0015c08": "聖主請提綱",
    "X64n1260_002:0015c09": "圓悟勤禪師。今上皇帝。在籓邸時。請陞座。金剛心真。",
    "X64n1260_002:0015c10": "華藏界濶。一佛出世。千佛擁衛。一華開敷。萬華周匝。",
    "X64n1260_002:0015c11": "現殊勝因。作奇特事。可以保安家國。可以入聖超凡。",
    "X64n1260_002:0015c12": "惟仗不思議神通。難思微妙作用。車不橫推。理不曲",
    "X64n1260_002:0015c13": "斷。豈不見。昔日波斯匿王。問釋迦老子。聖義諦中。還",
    "X64n1260_002:0015c14": "有世俗諦否。若言其有。智不應一。若言其無。智不應",
    "X64n1260_002:0015c15": "二。一二之義。其事云何。釋迦老子道。大王。汝於龍光",
    "X64n1260_002:0015c16": "王佛時。曾問此義。吾今無說。汝亦無聞。無說無聞。是",
    "X64n1260_002:0015c17": "真聖義諦。是名一理二義。一二之義。其事如是。釋迦",
    "X64n1260_002:0015c18": "老子。頂[寧*頁]放光。肘下懸符。於百千萬億境界中。提起",
    "X64n1260_002:0015c19": "當陽一著。諸人還證據得麼。若證據得。按頭獲勅。如",
    "X64n1260_002:0015c20": "證據不得。伏聽處分。正當恁麼時。如何放開一線道。",
    "X64n1260_002:0015c21": "觸處現神通。復舉昔日有一王者。往見西天祖師。既",
    "X64n1260_002:0015c22": "相見已。遂命祖師說法。祖師云。大王來時好道。去如",
    "X64n1260_002:0015c23": "來時。師拈云。佛法即是世法。世法即是佛法。以直道",
    "X64n1260_002:0015c24": "而行。風行草偃。山僧有箇小頌。至簡至易。最尊最貴。",
    "X64n1260_002:0016a01": "往還千聖頂[寧*頁]頭。世出世間不思議。彈指圓成八萬",
    "X64n1260_002:0016a02": "門。一超直入如來地。",
    "X64n1260_002:0016a03": "大慧杲禪師。今上皇帝在建邸。遣內知客入山。供養",
    "X64n1260_002:0016a04": "羅漢祝聖。請陞座。欲識佛性義。當觀時節因緣。時節",
    "X64n1260_002:0016a05": "若至。其理自彰。敢問大眾。作麼生是自彰底理。舉起",
    "X64n1260_002:0016a06": "拂子云。還見麼。又擊禪床云。還聞麼。聞見分明。是箇",
    "X64n1260_002:0016a07": "什麼。若向者裏提得去。皇恩佛恩。一時報足。其或未",
    "X64n1260_002:0016a08": "然。徑山打葛藤去也。復舉起拂子云。看看。無量壽世",
    "X64n1260_002:0016a09": "尊。在徑山拂子頭上。放大光明。照不可說不可說又",
    "X64n1260_002:0016a10": "不可說佛剎微塵數世界。於諸世界中。轉大法輪。作",
    "X64n1260_002:0016a11": "無量無邊廣大佛事。其中若凡若聖。若正若邪。若草",
    "X64n1260_002:0016a12": "若木。有情無情。遇斯光者。皆獲無上正等菩提。所以",
    "X64n1260_002:0016a13": "諸佛。於此得之。具一切種智。諸大菩薩。於此得之。成",
    "X64n1260_002:0016a14": "就諸波羅密。辟支獨覺。於此得之。出無佛世。現神通",
    "X64n1260_002:0016a15": "光明。諸聲聞眾。洎夜來迎請。五百阿羅漢。於此得之。",
    "X64n1260_002:0016a16": "得八解脫。具六神通。天人於此得之。增長十善。修羅",
    "X64n1260_002:0016a17": "於此得之。除其憍慢。地獄於此得之。頓超十地。餓鬼",
    "X64n1260_002:0016a18": "傍生。及四生九類。一切有情。於此得之。隨其根性。各",
    "X64n1260_002:0016a19": "得受用。無量壽世尊。放大光明。作諸佛事已竟。然後",
    "X64n1260_002:0016a20": "以四大海水。灌彌勒世尊頂。與授阿耨多羅三藐三",
    "X64n1260_002:0016a21": "菩提記。當於補處作大佛事。無量壽世尊。有如是神",
    "X64n1260_002:0016a22": "通。有如是自在。有如是威神。到者裏。還有知恩報恩",
    "X64n1260_002:0016a23": "者麼。若有。出來與徑山相見。為汝證明。如無。聽取一",
    "X64n1260_002:0016a24": "頌。十方法界至人口。法界所有即其舌。只憑此口與",
    "X64n1260_002:0016b01": "舌頭。祝吾君壽無間歇。億萬斯年注福源。如海滉漾",
    "X64n1260_002:0016b02": "永不竭。師子窟內產狻猊。鸑鷟定出丹山穴。為瑞為",
    "X64n1260_002:0016b03": "祥徧九垓。草木昆蟲盡歡悅。稽首不可思議事。喻若",
    "X64n1260_002:0016b04": "眾星拱明月。故今宣暢妙伽陀。第一義中真實說。",
    "X64n1260_002:0016b05": "大覺璉禪師。皇祐二年十二月十九日。仁宗皇帝。詔",
    "X64n1260_002:0016b06": "至後苑。齋於化成殿。齋畢傳宣。效南方禪林儀範。開",
    "X64n1260_002:0016b07": "堂演法。又宣左街副僧錄慈雲大師。清滿啟白。滿謝",
    "X64n1260_002:0016b08": "恩畢。乃啟白曰。帝苑春回。皇家會啟。萬乘既臨於舜",
    "X64n1260_002:0016b09": "殿。兩街獲奉於堯眉。爰當和煦之辰。正是闡揚之日。",
    "X64n1260_002:0016b10": "宜談祖道。上副宸衷。謹白。師遂陞座。拈香祝聖問答",
    "X64n1260_002:0016b11": "罷。乃云。古佛堂中。曾無異說。流通句內。誠有多談。得",
    "X64n1260_002:0016b12": "之者妙用無虧。失之者觸途成滯。所以溪山雲月。處",
    "X64n1260_002:0016b13": "處同風。水鳥樹林。頭頭顯道。若向迦葉門下。直得堯",
    "X64n1260_002:0016b14": "風蕩蕩。舜日高明。野老謳謌。漁人皷舞。當此之時。純",
    "X64n1260_002:0016b15": "樂無為之化。焉知有恁麼事。便下座。",
    "X64n1260_002:0016b16": "天眷請提綱",
    "X64n1260_002:0016b17": "圓悟勤禪師。喬貴妃。請上堂。一句全提。千差併會。一",
    "X64n1260_002:0016b18": "華開現。萬福來臻。往復無間而有源。動靜不移而常",
    "X64n1260_002:0016b19": "寂。處處是佛。頭頭是道。若也深信得及。更不假他人",
    "X64n1260_002:0016b20": "餘力。直似壯士屈伸臂頃。全出此機。若動若靜。若出",
    "X64n1260_002:0016b21": "若處。殊勝中現殊勝。奇特中現奇特。更非外緣。全承",
    "X64n1260_002:0016b22": "渠德。所以道。天人群生類。皆承此恩力。若識此恩。動",
    "X64n1260_002:0016b23": "止作為。百千變現。悉不落虗。正當恁麼時。一句作麼",
    "X64n1260_002:0016b24": "生道。當陽徧界無回互。千重百帀轉光輝。",
    "X64n1260_002:0016c01": "喬貴妃娘子。請為法真和尚病起。上堂。鷲峰單提向",
    "X64n1260_002:0016c02": "上機。千靈不謀而會合。少室密傳正法眼。萬象不融",
    "X64n1260_002:0016c03": "而圓通。契印相投。緣因相入。神功如天地之覆載。妙",
    "X64n1260_002:0016c04": "智若日月之照臨。沙界等平。略無向背。有大解脫士。",
    "X64n1260_002:0016c05": "證大解脫道。闢大解脫門。示大解脫事。今現攢簇不",
    "X64n1260_002:0016c06": "得底病。直教千聖覓起處。不見。諸佛眾生。皆有是病。",
    "X64n1260_002:0016c07": "諸佛若病。即非眾生。眾生若病。即非諸佛。是故。以眾",
    "X64n1260_002:0016c08": "生病故。示有此疾。由茲王舍城人。各各稟頂上光。悉",
    "X64n1260_002:0016c09": "來問病。而是大士。隨求顯示。令其萬仞壁立。以至眾",
    "X64n1260_002:0016c10": "生病盡。大解脫士亦安。既安之後。有大檀越。作大法",
    "X64n1260_002:0016c11": "施。建大法幢。演大法義。雨大法雨。一一交羅。重重無",
    "X64n1260_002:0016c12": "盡。正當恁麼時。應時應節一句。作麼生道。還委悉麼。",
    "X64n1260_002:0016c13": "靈苗增秀氣。瑞草發祥光。復成一偈。示病維摩元不",
    "X64n1260_002:0016c14": "病。問疾文殊初不來。建大法幢啟大施。頓令千眼一",
    "X64n1260_002:0016c15": "時開。",
    "X64n1260_002:0016c16": "喬貴妃設千佛會。上堂。千華顯瑞應。萬善積靈臺。廣",
    "X64n1260_002:0016c17": "闢解脫門。大開無價藏。舉揚正法眼。表示千佛因。直",
    "X64n1260_002:0016c18": "得偏界絕籠羅。當陽無取捨。透聲透色。亘古亘今。有",
    "X64n1260_002:0016c19": "具大信根。修菩薩行。發難思願力。啟清淨莊嚴。建大",
    "X64n1260_002:0016c20": "道場。具列珍羞。一香一華。一茶一果。同法性等太虗。",
    "X64n1260_002:0016c21": "塵塵剎剎。千佛放光。如理如事。十方普應。所以大匠",
    "X64n1260_002:0016c22": "無繩墨。良材無曲直。紅輪爍太虗。徧界皆輝赫。一華",
    "X64n1260_002:0016c23": "開一佛出世。一塵舉一佛成道。主伴交參。森羅顯煥。",
    "X64n1260_002:0016c24": "集無涯福祿。祝睿算無疆。正當恁麼時。作麼生道。室",
    "X64n1260_002:0017a01": "內千燈相照耀。天邊寶月更清圓。",
    "X64n1260_002:0017a02": "大內貴妃請。上堂。一句子。出於千聖頂門。一妙機。發",
    "X64n1260_002:0017a03": "於無盡寶藏。逈無依倚。杳絕端倪。非色非心。非如非",
    "X64n1260_002:0017a04": "異。盡虗空窮法界。都盧是箇大解脫門。你諸人浩浩",
    "X64n1260_002:0017a05": "地。於中出入。還覺寒毛卓竪麼。若向脚跟下。一念不",
    "X64n1260_002:0017a06": "生。全體顯露。則淨躶躶活鱍鱍。要行即行。要住即住。",
    "X64n1260_002:0017a07": "要用即用。要休即休。不指第二頭。不落第二見。到者",
    "X64n1260_002:0017a08": "裏。亘古亘今。凝然寂照。若踏著去。透脫生死。是甚閒",
    "X64n1260_002:0017a09": "事。能以無漏根力。建法幢立宗旨。衣被一切羣靈。盡",
    "X64n1260_002:0017a10": "未來際。無有窮盡。正當恁麼時。且道。承誰恩力。還委",
    "X64n1260_002:0017a11": "悉麼。五蘊山頭無相佛。放光動地廓周沙。頌云。一心",
    "X64n1260_002:0017a12": "無住著。徧界法王家。崇成無漏福。端坐寶蓮華。",
    "X64n1260_002:0017a13": "大內慶國夫人請上堂。處處真無回互。塵塵爾有鑑",
    "X64n1260_002:0017a14": "覺。萬象以不見而見。萬法以不聞而聞。不見見。其見",
    "X64n1260_002:0017a15": "逼塞虗空。不聞聞。其聞包含萬有。離却見不見聞不",
    "X64n1260_002:0017a16": "聞。別有一段奇特事。要須是箇大解脫機。大解脫用。",
    "X64n1260_002:0017a17": "然後方能歷落起處全真。豈不見。僧問雲門。如何是",
    "X64n1260_002:0017a18": "塵塵三昧。門云。鉢裏飯桶裏水。又僧問。如何是諸佛",
    "X64n1260_002:0017a19": "出身處。門云。東山水上行。一等是箇時節。朴實頭處。",
    "X64n1260_002:0017a20": "直是朴實頭。孤危峭峻處。直是孤危峭峻。正當恁麼",
    "X64n1260_002:0017a21": "時。將箇什麼提持。將箇什麼眼目辨別。還委悉麼。試",
    "X64n1260_002:0017a22": "玉須經火。求珠不離泥。復頌云。此心含法界。明契本",
    "X64n1260_002:0017a23": "來人。千祥如霧集。萬善若雲臻。",
    "X64n1260_002:0017a24": "宗藩請提綱",
    "X64n1260_002:0017b01": "圓悟勤禪師。鄆國大王請。上堂。至理自調然。千華曾",
    "X64n1260_002:0017b02": "現瑞。無在無不在。十方即目前。若是利根上智。一舉",
    "X64n1260_002:0017b03": "便解承當。既能截斷眾流。可以超今冠古。以如是智。",
    "X64n1260_002:0017b04": "以如是力。以如是心。以如是願。明同杲日。寬若太虗。",
    "X64n1260_002:0017b05": "所以道。譬如虗空。體非群相。而不拒彼諸相發輝。又",
    "X64n1260_002:0017b06": "道。若人欲了知三世一切佛。應觀法界性一切惟心",
    "X64n1260_002:0017b07": "造。葢此清淨本元。離去離來。離聲離色。若以真實正",
    "X64n1260_002:0017b08": "見。契寂如如。雖二六時中。不思不量。無作無為。至於",
    "X64n1260_002:0017b09": "動靜語默夢覺之間。無不皆是本地風光。本來面目。",
    "X64n1260_002:0017b10": "現諸祥瑞。現諸奇特。皆是從無量無邊劫海。薰習種",
    "X64n1260_002:0017b11": "智。從清淨微妙根智。如是應現。正當恁麼時。如何無",
    "X64n1260_002:0017b12": "相光中千佛現。一道清虗亘古今。復舉釋迦老子。靈",
    "X64n1260_002:0017b13": "山會上。說大般若。舍利弗於佛前。問須菩提。夢中說",
    "X64n1260_002:0017b14": "六波羅密。與覺時是同是別。須菩提云。此義幽深。吾",
    "X64n1260_002:0017b15": "不能說。此會中有彌勒大士。次補佛處。可往問之。彌",
    "X64n1260_002:0017b16": "勒云。誰為彌勒。誰是彌勒者。師拈云。還委悉麼。一句",
    "X64n1260_002:0017b17": "當機。萬緣寢削。更聽一頌。夢中說法覺無殊。妙用神",
    "X64n1260_002:0017b18": "通不出渠。誰是誰名總彌勒。祥光起處現心珠。",
    "X64n1260_002:0017b19": "莘王請。陞座。大眾。以佛見佛無異見。以法說法無別",
    "X64n1260_002:0017b20": "說。佛法聞見總現成。當陽直下全超越。當陽一著。非",
    "X64n1260_002:0017b21": "佛非法。非見非說。非有非無。非異非如。寬若太虗。明",
    "X64n1260_002:0017b22": "如杲日。所以三世如來。於此示生。於此修行。於此悟",
    "X64n1260_002:0017b23": "道。於此成佛。全不由他。獨承渠力。只如今千聖頂[寧*頁]",
    "X64n1260_002:0017b24": "上拈出了也。不以眼見。不以耳聞。不以言宣。不以心",
    "X64n1260_002:0017c01": "知。正當恁麼時。須是箇人始得。所以道。大人具大見。",
    "X64n1260_002:0017c02": "大智得大用。舉一明三。告往知來。正當恁麼時。不涉",
    "X64n1260_002:0017c03": "寅緣一句。作麼生道。還委悉麼。楚澤蓂開五百歲。蟠",
    "X64n1260_002:0017c04": "桃暗長一千年。復頌云。一塵纔舉一剎現。一華開時",
    "X64n1260_002:0017c05": "一佛生。克證金剛得長壽。六根晝夜放光明。",
    "X64n1260_002:0017c06": "濟王請。陞座。以無漏根。作奇特事。以解脫智。種金剛",
    "X64n1260_002:0017c07": "緣。不於他處現身。長在頂門獨露。非心非佛。非異非",
    "X64n1260_002:0017c08": "如。等閒拈一莖草。作丈六金身。等閒說一句。可以當",
    "X64n1260_002:0017c09": "金剛寶劍。人人皆稟此用。各各悉稟此心。若能返照",
    "X64n1260_002:0017c10": "迴光。便是毗盧正體。豈不見。波斯匿王。問釋迦老子",
    "X64n1260_002:0017c11": "云。我昔未成佛。誨見迦栴延。咸言。此身死後斷滅。我",
    "X64n1260_002:0017c12": "雖值佛。心猶狐疑。此身念念遷變。不知有不遷變者。",
    "X64n1260_002:0017c13": "於是。釋迦世尊。謂波斯匿王言。爾雖知遷變不停。還",
    "X64n1260_002:0017c14": "知身中有不變者否。王合掌白佛云。我實不知。佛言。",
    "X64n1260_002:0017c15": "大王。汝年幾歲。見恒河水。王言。我生三歲時見。佛言。",
    "X64n1260_002:0017c16": "如今云何。王言。經今六十二年。見與三歲時無異。佛",
    "X64n1260_002:0017c17": "言。大王。汝面雖皺。皺者為變。而此見精性未曾變。變",
    "X64n1260_002:0017c18": "者受滅。不變者元無生滅。釋迦老子。向千聖頂[寧*頁]萬",
    "X64n1260_002:0017c19": "仞峰頭。指出金剛性不變不易。湛寂凝然。堂堂顯露。",
    "X64n1260_002:0017c20": "由是。波斯匿王識其本心。敢問大眾。只如今一切人。",
    "X64n1260_002:0017c21": "皆見山僧陞堂。且道。此見從何而得。與威音已前空",
    "X64n1260_002:0017c22": "劫那畔。是同是別。若見得無異無別。則見現前。正當",
    "X64n1260_002:0017c23": "恁麼時。一句作麼生道。覿面擊開無盡藏。頭頭涌出",
    "X64n1260_002:0017c24": "夜明珠。復云。濟國大王。具大根器。有上乘種性。生為",
    "X64n1260_002:0018a01": "帝子。身極貴榮。不忘諸佛付囑。知有此大因緣。垂神",
    "X64n1260_002:0018a02": "教典。深識果因。凡所施為。心源洞照。所以此之作善",
    "X64n1260_002:0018a03": "因緣。行陰隲保。其富貴長久。福祿彌隆。有福修福。若",
    "X64n1260_002:0018a04": "大海之納眾流。惟利根種智之人。具如是作用。只此",
    "X64n1260_002:0018a05": "便是普光殿。無相身為盧舍那。萬行因華圓果海。福",
    "X64n1260_002:0018a06": "源洪注溢天河。",
    "X64n1260_002:0018a07": "真覺添禪師。元祐初。游京師。徐國大王。聞師道風。一",
    "X64n1260_002:0018a08": "日遣使召師。入宮陞座。毗盧遮那實性。與汝等諸人",
    "X64n1260_002:0018a09": "本性無別。從曠劫來。輪轉法界。於受生中。無本無末。",
    "X64n1260_002:0018a10": "無去無來。無性無相。無古無今。纖塵不立。毫髮難存。",
    "X64n1260_002:0018a11": "無正法之可分。何象末之為間。故知。法界眾生。無成",
    "X64n1260_002:0018a12": "無壞。自性本源是佛。然雖如是。據衲僧門下。天地懸",
    "X64n1260_002:0018a13": "殊。既有生而有滅。復有去而有來。正像末法既無差。",
    "X64n1260_002:0018a14": "性相昭然而可覩。於其中間。無有成佛。無不成佛。於",
    "X64n1260_002:0018a15": "般若藏。無所間然。直饒三世諸佛。六代祖師。天下老",
    "X64n1260_002:0018a16": "和尚。神通過於鶖子。辨智勝於滿慈。到者裏。也須結",
    "X64n1260_002:0018a17": "舌亡鋒。良久曰。國令已傳清宇宙。人人各賀太平年。",
    "X64n1260_002:0018a18": "詔汰提綱",
    "X64n1260_002:0018a19": "文殊道禪師。宣和改元。下詔改僧為德士。上堂。祖師",
    "X64n1260_002:0018a20": "西來事。今朝特地新。昔為比丘相。今作老君形。鶴氅",
    "X64n1260_002:0018a21": "披銀褐。頭包蕉葉巾。林泉無事客。兩度受君恩。所以",
    "X64n1260_002:0018a22": "道。欲識佛性義。當觀時節因緣。且道。即今是甚麼時",
    "X64n1260_002:0018a23": "節。毗盧遮那。頂戴寶冠。為顯真中有俗。文殊老叟。身",
    "X64n1260_002:0018a24": "披鶴氅。且要俯順時宜。一人既爾。眾人亦然。大家成",
    "X64n1260_002:0018b01": "立叢林。喜得群仙聚會。共酌迷仙酹。同唱步虗詞。或",
    "X64n1260_002:0018b02": "看靈寶度人經。或說長生不死藥。琴彈月下。指端發",
    "X64n1260_002:0018b03": "太古之音。棊布軒前。妙著出神機之外。進一步便到",
    "X64n1260_002:0018b04": "大羅天上。退一步却入九幽城中。祇如不進不退一",
    "X64n1260_002:0018b05": "句。又作麼生道。直饒羽化三清路。終是輪迴一幻身。",
    "X64n1260_002:0018b06": "法海立禪師。因朝廷有旨。革本寺為神霄宮。師陞座。",
    "X64n1260_002:0018b07": "良久。乃謂眾曰。都緣未徹。所以說是說非。葢為不真。",
    "X64n1260_002:0018b08": "便乃分彼分此。我身尚且不有。身外烏足道哉。正眼",
    "X64n1260_002:0018b09": "觀來。一場笑具。今則聖君垂旨。更僧寺作神霄。佛頭",
    "X64n1260_002:0018b10": "上添箇冠兒。筭來有何不可。山僧今日不免橫擔拄",
    "X64n1260_002:0018b11": "杖。高挂鉢囊。向無縫塔中。安身立命。於無根樹下。嘯",
    "X64n1260_002:0018b12": "月吟風。一任乘雲仙客。駕鶴高人。來此呪水書符。叩",
    "X64n1260_002:0018b13": "牙作法。他年成道。白日上昇。堪報不報之恩。以助無",
    "X64n1260_002:0018b14": "為之化。祇恐不是玉。是玉也大奇。然雖如此。且道。山",
    "X64n1260_002:0018b15": "僧轉身一句。又作麼生道。還委悉麼。擲下拂子。竟爾",
    "X64n1260_002:0018b16": "趨寂。",
    "X64n1260_002:0018b17": "詔復披剃提綱",
    "X64n1260_002:0018b18": "圓悟勤禪師。僧復披剃謝恩罷。陞座。天中之天。聖中",
    "X64n1260_002:0018b19": "之聖。處域中之大。超方外之尊。執寶籙以臨民。覆金",
    "X64n1260_002:0018b20": "輪而御極。廓清六合。亭毒萬方。聿降綸言。重興佛法。",
    "X64n1260_002:0018b21": "遂使普天釋子。復換僧儀。歸本笏於裴相公。納冠簪",
    "X64n1260_002:0018b22": "於傅大士。重圓應真頂相。再披屈昫田衣。俄傾之間。",
    "X64n1260_002:0018b23": "追還舊觀。皇恩崇重。倍萬丘山。草木之微。云何圖報。",
    "X64n1260_002:0018b24": "輙傾肝膽。少出毫芒。大眾。先佛有頂[寧*頁]一機。如擊石",
    "X64n1260_002:0018c01": "火。似閃電光。祖師有末後一句。吞栗棘蓬。跳金剛圈。",
    "X64n1260_002:0018c02": "可以敵勝驚群。可以轉凡成聖。騰今現古。葢色騎聲。",
    "X64n1260_002:0018c03": "如今對眾拈來。不犯從前露布。還委悉麼。洪鈞妙力",
    "X64n1260_002:0018c04": "先天地。覆載恩歸大聖人。",
    "X64n1260_002:0018c05": "披剃當晚小參。重圓僧相復方袍。優鉢羅華未易遭。",
    "X64n1260_002:0018c06": "恩重丘山何以報。輙提綱要一秋毫。盡十方世界。若",
    "X64n1260_002:0018c07": "長若短。若縱若橫。以至香水海。不可說不可說無邊",
    "X64n1260_002:0018c08": "剎海。盡在箇一秋毫。有時現無邊身。東涌西沒。南涌",
    "X64n1260_002:0018c09": "北沒。中涌邊沒。作無量無邊神通變化。也只不出此",
    "X64n1260_002:0018c10": "一秋毫。有時冷啾啾地。如枯木朽株寒灰死火。一念",
    "X64n1260_002:0018c11": "萬年。萬年一念。也只不出此一秋毫。乃至作為無量",
    "X64n1260_002:0018c12": "無邊殊勝奇特。難行苦行。轉化一切。成佛作祖。亦不",
    "X64n1260_002:0018c13": "出此一秋毫。諸人還知此一秋毫麼。若知。去未開口",
    "X64n1260_002:0018c14": "已前。未舉意已前。生佛未兆已前。空劫已前好薦取。",
    "X64n1260_002:0018c15": "既薦得則卷而懷之。任任運運。如兀如癡。不妨是一",
    "X64n1260_002:0018c16": "箇沒量大人。如或未然。却須返照回光。若動若靜。若",
    "X64n1260_002:0018c17": "住若行。若坐若臥。須是究他根源始得。父母未生已",
    "X64n1260_002:0018c18": "前。父母既生之後。六根四大。三百六十骨節完具。寒",
    "X64n1260_002:0018c19": "時知寒。熱時知熱。饑時知饑。飽時知飽。以至頂天履",
    "X64n1260_002:0018c20": "地。含齒戴髮。盡承此箇恩力。且道。此箇恩力。如何趣",
    "X64n1260_002:0018c21": "向。還知麼。一氣不言含有象。萬靈何處謝無私。",
    "X64n1260_002:0018c22": "文殊道禪師。復僧上堂。不挂田衣著羽衣。老君形相",
    "X64n1260_002:0018c23": "頗相宜。一年半內閒思想。大抵興衰各有時。我佛如",
    "X64n1260_002:0018c24": "來。預讖法之有難。教中明載。無不委知。較量年代。正",
    "X64n1260_002:0019a01": "在於茲。魔得其便。惑亂正宗。僧改俗形。佛更名字。妄",
    "X64n1260_002:0019a02": "生邪解。刪削經文。饒鈸停音。鉢盂添足。多般矯詐。欺",
    "X64n1260_002:0019a03": "罔聖君。賴我皇帝陛下。聖德聖明。不忘付囑。不廢其",
    "X64n1260_002:0019a04": "教。特賜宸章。頒行天下。仍許僧尼重新披削。實謂寒",
    "X64n1260_002:0019a05": "灰再燄枯木重榮。不離俗形。而作僧形。不出魔界。而",
    "X64n1260_002:0019a06": "入佛界。重鳴法皷。再整頹綱。迷仙酹。變為甘露瓊漿。",
    "X64n1260_002:0019a07": "步虗詞。翻作還鄉曲子。放下銀木簡。拈起尼師壇。昨",
    "X64n1260_002:0019a08": "朝稽首擎拳。今日和南不審。祇改舊時相。不改舊時",
    "X64n1260_002:0019a09": "人。敢問大眾。舊時人。是一箇是兩箇。良久曰。秋風也",
    "X64n1260_002:0019a10": "解嫌狼藉。吹盡當年道教灰。",
    "X64n1260_002:0019a11": "大梅英禪師。詔復天下僧尼。師獨無改志。至紹興初。",
    "X64n1260_002:0019a12": "晨起。戴樺皮冠披鶴氅。執象簡穿朱履。使擊皷集眾。",
    "X64n1260_002:0019a13": "陞座。召大眾曰。蘭芳春谷菊秋籬。物必榮枯各有時。",
    "X64n1260_002:0019a14": "昔毀僧尼專奉道。後平道佞復僧尼。且道。僧尼形僧",
    "X64n1260_002:0019a15": "作麼生。復取冠示眾曰。吾頂從來似月圓。雖冠其髮",
    "X64n1260_002:0019a16": "不成仙。今朝拋下無遮障。放出神光透碧天。擲之於",
    "X64n1260_002:0019a17": "地。隨易僧。復提鶴氅曰。如來昔日貿皮衣。數載慚將",
    "X64n1260_002:0019a18": "鶴氅披。還我丈夫調御服。須知此物不相宜。擲之。舉",
    "X64n1260_002:0019a19": "象簡曰。為嫌禪板太無端。豈料遭他象簡瞞。今日因",
    "X64n1260_002:0019a20": "何忽放下。普天致仕老仙官。擲之。提朱履曰。達磨擕",
    "X64n1260_002:0019a21": "將一隻歸。兒孫從此赤脚走。借他朱履代蔴鞋。休道",
    "X64n1260_002:0019a22": "時難事掣肘。化鵬未遇不如鵾。畫虎不成反類狗。擲",
    "X64n1260_002:0019a23": "之。橫拄杖曰。今朝拄杖化為龍。分破華山千萬重。復",
    "X64n1260_002:0019a24": "倚肩曰。珍重佛心真聖主。好將堯德振吾宗。擲下拄",
    "X64n1260_002:0019b01": "杖。斂目而逝。",
    "X64n1260_002:0019b02": "大慧杲禪師。被旨還僧。謝恩罷。拈香祝聖畢。乃就座",
    "X64n1260_002:0019b03": "云。青氈本是吾家物。今日重還舊日僧。珍重聖恩何",
    "X64n1260_002:0019b04": "以報。萬年松上一枝藤。遂拈起拄杖云。一枝藤在者",
    "X64n1260_002:0019b05": "裏。且報恩一句。作麼生道。若也道得。粉骨碎身未足",
    "X64n1260_002:0019b06": "酬。一句了然超百億。其或未然。山僧不免為諸人道",
    "X64n1260_002:0019b07": "破。長將日月為天眼。指出須彌作壽山。",
    "X64n1260_002:0019b09": "列祖提綱錄卷第二"
}