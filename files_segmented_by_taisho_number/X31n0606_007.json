{
    "X31n0606_007:0144b20": "妙法蓮華經科註卷第七",
    "X31n0606_007:0144b22": "△三常不輕品引信毀罪福者勸流通二初品目。",
    "X31n0606_007:0144b23": "妙法蓮華經常不輕菩薩品第二十(正本名常被輕慢品)",
    "X31n0606_007:0144b24": "順勸流通雖是未見逆化流通故佛引昔為證內",
    "X31n0606_007:0144c01": "懷不輕之解外敬不輕之境由身口意合於解行",
    "X31n0606_007:0144c02": "而起教化法華論云以眾生有佛性不敢輕之佛",
    "X31n0606_007:0144c03": "性有五種正因佛性通亘本當緣了佛性種子本",
    "X31n0606_007:0144c04": "有非適今也若果性果果性定當得之決不虗也",
    "X31n0606_007:0144c05": "雖為罵辱徹見此理而不輕之今證佛果號釋迦",
    "X31n0606_007:0144c06": "文本迹難思逆順安測故以目品。△二經文二初",
    "X31n0606_007:0144c07": "長行二偈頌初文又三初雙指前品罪福二初指",
    "X31n0606_007:0144c08": "罪。",
    "X31n0606_007:0144c09": "爾時佛告得大勢菩薩摩訶薩汝今當知若比丘比",
    "X31n0606_007:0144c10": "丘尼優婆塞優婆夷持法華經者若有惡口罵詈誹",
    "X31n0606_007:0144c11": "謗獲大罪報如前所說。",
    "X31n0606_007:0144c12": "△二指福。",
    "X31n0606_007:0144c13": "其所得功德如向所說眼耳鼻舌身意清淨。",
    "X31n0606_007:0144c14": "△二雙開今品信毀二初明事本七初時節。",
    "X31n0606_007:0144c15": "得大勢乃往古昔過無量無邊不可思議阿僧祇劫。",
    "X31n0606_007:0144c16": "△二名號。",
    "X31n0606_007:0144c17": "有佛名威音王如來應供正徧知明行足善逝世間",
    "X31n0606_007:0144c18": "解無上士調御丈夫天人師佛世尊。",
    "X31n0606_007:0144c19": "△三劫國。",
    "X31n0606_007:0144c20": "劫名離衰國名大成。",
    "X31n0606_007:0144c21": "△四說法。",
    "X31n0606_007:0144c22": "其威音王佛於彼世中為天人阿脩羅說法為求聲",
    "X31n0606_007:0144c23": "聞者說應四諦法度生老病死究竟涅槃為求辟支",
    "X31n0606_007:0144c24": "佛者說應十二因緣法為諸菩薩因阿耨多羅三藐",
    "X31n0606_007:0145a01": "三菩提說應六波羅蜜法究竟佛慧。",
    "X31n0606_007:0145a02": "△五壽命。",
    "X31n0606_007:0145a03": "得大勢是威音王佛壽四十萬億那由他恒河沙劫。",
    "X31n0606_007:0145a04": "△六正像。",
    "X31n0606_007:0145a05": "正法住世劫數如一閻浮提微塵像法住世劫數如",
    "X31n0606_007:0145a06": "四天下微塵其佛饒益眾生已然後滅度。",
    "X31n0606_007:0145a07": "△七後佛。",
    "X31n0606_007:0145a08": "正法像法滅盡之後於此國土復有佛出亦號威音",
    "X31n0606_007:0145a09": "王如來應供正徧知明行足善逝世間解無上士調",
    "X31n0606_007:0145a10": "御丈夫天人師佛世尊如是次第有二萬億佛皆同",
    "X31n0606_007:0145a11": "一號。",
    "X31n0606_007:0145a12": "△二明本事三初總指時節。",
    "X31n0606_007:0145a13": "最初威音王如來既已滅度正法滅後。",
    "X31n0606_007:0145a14": "△二雙標人名。",
    "X31n0606_007:0145a15": "於像法中增上慢比丘有大勢力爾時有一菩薩比",
    "X31n0606_007:0145a16": "丘名常不輕。",
    "X31n0606_007:0145a17": "△三雙明得失二初論信者得。",
    "X31n0606_007:0145a18": "得大勢以何因緣名常不輕是比丘凡有所見若比",
    "X31n0606_007:0145a19": "丘比丘尼優婆塞優婆夷皆悉禮拜讚歎而作是言",
    "X31n0606_007:0145a20": "我深敬汝等不敢輕慢所以者何汝等皆行菩薩道",
    "X31n0606_007:0145a21": "當得作佛而是比丘不專讀誦經典但行禮拜乃至",
    "X31n0606_007:0145a22": "遠見四眾亦復故往禮拜讚歎而作是言我不敢輕",
    "X31n0606_007:0145a23": "於汝等汝等皆當作佛故。",
    "X31n0606_007:0145a24": "就信者論得謂得正說之宏宗流通之妙益者也",
    "X31n0606_007:0145b01": "名常不輕是人一凡有所見是理一皆悉禮拜是",
    "X31n0606_007:0145b02": "行一而作是言是教一此是迹門開權顯實之四",
    "X31n0606_007:0145b03": "一乃至遠見四眾是本理一故往禮拜是本行一",
    "X31n0606_007:0145b04": "而作是言是本教一少人一其義可解此是本門",
    "X31n0606_007:0145b05": "開近顯遠之四一也不專讀誦但行禮拜者是初",
    "X31n0606_007:0145b06": "隨喜人之位也隨喜一切法悉有安樂性皆是一",
    "X31n0606_007:0145b07": "實相隨喜一切人皆有三佛性讀誦經典是了因",
    "X31n0606_007:0145b08": "性皆行菩薩道即緣因性不敢輕慢而復深敬即",
    "X31n0606_007:0145b09": "正因性敬人敬法不起諍競即隨喜意深敬是如",
    "X31n0606_007:0145b10": "來座也忍於打罵是著如來衣也以慈悲常行不",
    "X31n0606_007:0145b11": "替即如來室也又深敬是意業不輕之說是口業",
    "X31n0606_007:0145b12": "故往禮拜是身業此三與慈悲俱即誓願安樂行",
    "X31n0606_007:0145b13": "也如此三四非流通妙益而何耶。△二明毀者失。",
    "X31n0606_007:0145b14": "四眾之中有生瞋恚心不淨者惡口罵詈言是無智",
    "X31n0606_007:0145b15": "比丘從何所來自言我不輕汝而與我等授記當得",
    "X31n0606_007:0145b16": "作佛我等不用如是虗妄授記如此經歷多年常被",
    "X31n0606_007:0145b17": "罵詈不生瞋恚常作是言汝當作佛說是語時眾人",
    "X31n0606_007:0145b18": "或以杖木瓦石而打擲之避走遠住猶高聲唱言我",
    "X31n0606_007:0145b19": "不敢輕於汝等汝等皆當作佛以其常作是語故增",
    "X31n0606_007:0145b20": "上慢比丘比丘尼優婆塞優婆夷號之為常不輕。",
    "X31n0606_007:0145b21": "心不淨者不受四一也詈言無智智知於理既言",
    "X31n0606_007:0145b22": "無智不受理一也比丘即不受人一也從何所來",
    "X31n0606_007:0145b23": "不受行一也虗妄授記不受教一也歷多年常被",
    "X31n0606_007:0145b24": "罵詈結不受開權顯實迹中之四一也避走遠住",
    "X31n0606_007:0145c01": "下不受開近顯遠本地之四一也常作是語故此",
    "X31n0606_007:0145c02": "結深信不休也四眾為作不輕名者此結訾毀不",
    "X31n0606_007:0145c03": "住也問釋迦出世踟蹰不說不輕一見造次而言",
    "X31n0606_007:0145c04": "何也答本已有善釋迦以小而將護之本未有善",
    "X31n0606_007:0145c05": "不輕以大而強毒之。△三雙勸後二逆順亦名雙",
    "X31n0606_007:0145c06": "明信毀報二初明信者報二初明得果報。",
    "X31n0606_007:0145c07": "是比丘臨欲終時於虗空中具聞威音王佛先所說",
    "X31n0606_007:0145c08": "法華經二十千萬億偈悉能受持即得如上眼根清",
    "X31n0606_007:0145c09": "淨耳鼻舌身意根清淨得是六根清淨已更增壽命",
    "X31n0606_007:0145c10": "二百萬億那由他歲廣為人說是法華經於時增上",
    "X31n0606_007:0145c11": "慢四眾比丘比丘尼優婆塞優婆夷輕賤是人為作",
    "X31n0606_007:0145c12": "不輕名者見其得大神通力樂說辨力大善寂力聞",
    "X31n0606_007:0145c13": "其所說皆信伏隨從是菩薩復化千萬億眾令住阿",
    "X31n0606_007:0145c14": "耨多羅三藐三菩提命終之後得值二千億佛皆號",
    "X31n0606_007:0145c15": "日月燈明於其法中說是法華經以是因緣復值二",
    "X31n0606_007:0145c16": "千億佛同號雲自在燈王於此諸佛法中受持讀誦",
    "X31n0606_007:0145c17": "為諸四眾說此經典故得是常眼清淨耳鼻舌身意",
    "X31n0606_007:0145c18": "諸根清淨於四眾中說法心無所畏得大勢是常不",
    "X31n0606_007:0145c19": "輕菩薩摩訶薩供養如是若干諸佛恭敬尊重讚歎",
    "X31n0606_007:0145c20": "種諸善根於後復值千萬億佛亦於諸佛法中說是",
    "X31n0606_007:0145c21": "經典功德成就當得作佛。",
    "X31n0606_007:0145c22": "現報得六根淨生報值燈明佛後報值雲自在燈",
    "X31n0606_007:0145c23": "佛神通力身業淨說辯力口業淨善寂力意業淨。",
    "X31n0606_007:0145c24": "△二結會古今二初正結會。",
    "X31n0606_007:0146a01": "得大勢於意云何爾時常不輕菩薩豈異人乎則我",
    "X31n0606_007:0146a02": "身是。",
    "X31n0606_007:0146a03": "△二舉信勸順。",
    "X31n0606_007:0146a04": "若我於宿世不受持讀誦此經為他人說者不能疾",
    "X31n0606_007:0146a05": "得阿耨多羅三藐三菩提我於先佛所受持讀誦此",
    "X31n0606_007:0146a06": "經為人說故疾得阿耨多羅三藐三菩提。",
    "X31n0606_007:0146a07": "△二明毀者果報二初明得果。",
    "X31n0606_007:0146a08": "得大勢彼時四眾比丘比丘尼優婆塞優婆夷以瞋",
    "X31n0606_007:0146a09": "恚意輕賤我故二百億劫常不值佛不聞法不見僧",
    "X31n0606_007:0146a10": "千劫於阿鼻地獄受大苦惱畢是罪已復遇常不輕",
    "X31n0606_007:0146a11": "菩薩教化阿耨多羅三藐三菩提。",
    "X31n0606_007:0146a12": "此明毀者得善惡兩果謗故墮惡聞佛性名毒鼓",
    "X31n0606_007:0146a13": "之力獲善果報此所謂謗亦成種也譬如人之倒",
    "X31n0606_007:0146a14": "地還依地起矣然因謗毀尚獲妙果況復不生毀",
    "X31n0606_007:0146a15": "謗而能讚歎隨喜者耶。△二結古今二初正結會。",
    "X31n0606_007:0146a16": "得大勢於汝意云何爾時四眾常輕是菩薩者豈異",
    "X31n0606_007:0146a17": "人乎今此會中跋陀婆羅等五百菩薩師子月等五",
    "X31n0606_007:0146a18": "百比丘尼思佛等五百優婆塞皆於阿耨多羅三藐",
    "X31n0606_007:0146a19": "三菩提不退轉者是。",
    "X31n0606_007:0146a20": "△二舉逆勸。",
    "X31n0606_007:0146a21": "得大勢當知是法華經大饒益諸菩薩摩訶薩能令",
    "X31n0606_007:0146a22": "至於阿耨多羅三藐三菩提是故諸菩薩摩訶薩於",
    "X31n0606_007:0146a23": "如來滅後常應受持讀誦解說書寫是經。",
    "X31n0606_007:0146a24": "經有大力終感大果務當勤習五種之行。△二偈",
    "X31n0606_007:0146b01": "頌二初但頌信毀因果二初總頌本事。",
    "X31n0606_007:0146b02": "爾時世尊欲重宣此義而說偈言。",
    "X31n0606_007:0146b03": "過去有佛號威音王神智無量將導一切天人龍神",
    "X31n0606_007:0146b04": "所共供養。",
    "X31n0606_007:0146b05": "△二頌本事三初頌雙標二人。",
    "X31n0606_007:0146b06": "是佛滅後法欲盡時有一菩薩名常不輕時諸四眾",
    "X31n0606_007:0146b07": "計著於法。",
    "X31n0606_007:0146b08": "言著法者是法不可示若定謂是有即是著法定",
    "X31n0606_007:0146b09": "謂非有非無亦名著法故佛藏云刀輪害閻浮提",
    "X31n0606_007:0146b10": "人其失猶少以有所得心說大乘者其罪過彼也",
    "X31n0606_007:0146b11": "大論云執有與無諍乃至執非有非無與有無諍",
    "X31n0606_007:0146b12": "如牛皮龍繩俱不免患中論云諸佛說空法本為",
    "X31n0606_007:0146b13": "化於有若有著空者諸佛所不化若定言諸法非",
    "X31n0606_007:0146b14": "有非無者是名愚癡論若得四悉檀意自行化他",
    "X31n0606_007:0146b15": "俱無著也。△二頌雙明得失三初頌得。",
    "X31n0606_007:0146b16": "不輕菩薩往到其所而語之言我不輕汝汝等行道",
    "X31n0606_007:0146b17": "皆當作佛。",
    "X31n0606_007:0146b18": "△二頌失。",
    "X31n0606_007:0146b19": "諸人聞已輕毀罵詈。",
    "X31n0606_007:0146b20": "△三重明得。",
    "X31n0606_007:0146b21": "不輕菩薩能忍受之。",
    "X31n0606_007:0146b22": "△三舉信毀果及結會古今二初果報。",
    "X31n0606_007:0146b23": "其罪畢已臨命終時得聞此經六根清淨神通力故",
    "X31n0606_007:0146b24": "增益壽命復為諸人廣說是經諸著法眾皆蒙菩薩",
    "X31n0606_007:0146c01": "教化成就令住佛道不輕命終值無數佛說是經故",
    "X31n0606_007:0146c02": "得無量福漸具功德疾成佛道。",
    "X31n0606_007:0146c03": "△二結會。",
    "X31n0606_007:0146c04": "彼時不輕則我身是時四部眾著法之者聞不輕言",
    "X31n0606_007:0146c05": "汝當作佛以是因緣值無數佛此會菩薩五百之眾",
    "X31n0606_007:0146c06": "并及四部清信士女今於我前聽法者是我於前世",
    "X31n0606_007:0146c07": "勸是諸人聽受斯經第一之法開示教人令住涅槃",
    "X31n0606_007:0146c08": "世世受持如是經典。",
    "X31n0606_007:0146c09": "△二頌勸受持果報。",
    "X31n0606_007:0146c10": "億億萬劫至不可議時乃得聞是法華經億億萬劫",
    "X31n0606_007:0146c11": "至不可議諸佛世尊時說是經是故行者於佛滅後",
    "X31n0606_007:0146c12": "聞如是經勿生疑惑應當一心廣說此經世世值佛",
    "X31n0606_007:0146c13": "疾成佛道。",
    "X31n0606_007:0146c14": "所謂億生罕際浩劫難聞或能受持決定成佛金",
    "X31n0606_007:0146c15": "口委喻可不信順而勉之哉此品葢是如來於過",
    "X31n0606_007:0146c16": "去劫中值佛出世號威音王於彼佛所修菩薩行",
    "X31n0606_007:0146c17": "號常不輕為諸四眾下強毒種而彼四眾根器眇",
    "X31n0606_007:0146c18": "劣不堪大化遂以瓦石而打擲之坐乘罪咎沈墜",
    "X31n0606_007:0146c19": "泥犁復於地獄起三念各相謂言我等今者何因",
    "X31n0606_007:0146c20": "緣故而墜此處復各相謂以由前世愚無所知詈",
    "X31n0606_007:0146c21": "及不輕復以杖木楚毒由茲罪惡所以沈淪既而",
    "X31n0606_007:0146c22": "興善革惡永離三途即獲勝果譬槁木生春寒灰",
    "X31n0606_007:0146c23": "再焰此經勝妙力用其若是也。",
    "X31n0606_007:0146c24": "大意云夫踊出開士仰尊顏而發願舊住賢哲覽",
    "X31n0606_007:0147a01": "神力而增悅靈山法主覆長舌於梵世樹下諸佛",
    "X31n0606_007:0147a02": "放毛光於法界謦欬之聲遍至十方彈指之響地",
    "X31n0606_007:0147a03": "振六種是以十方之眾生見娑婆法會無邊之羣",
    "X31n0606_007:0147a04": "生聞虗空妙聲人人加念佛而散諸寶物國國融",
    "X31n0606_007:0147a05": "鐵圍而同一佛土(云云)。",
    "X31n0606_007:0147a06": "△二神力品下八品明囑累流通三初神力囑累",
    "X31n0606_007:0147a07": "二品明付囑流通二藥王下五品約化他流通三",
    "X31n0606_007:0147a08": "普賢一品約自行勸流通初文又二初神力品明",
    "X31n0606_007:0147a09": "菩薩受命弘經二囑累品明如來付囑初文又二",
    "X31n0606_007:0147a10": "初品目。",
    "X31n0606_007:0147a11": "玅法蓮華經如來神力品第二十一",
    "X31n0606_007:0147a12": "如來如上已釋神力者神名不測力名斡用不測",
    "X31n0606_007:0147a13": "則天然之體深幹用則轉變之力大此中為付囑",
    "X31n0606_007:0147a14": "深法現十種大神力故名如來神力品也。△二經",
    "X31n0606_007:0147a15": "文二初長行二偈頌初文又二初菩薩受命二初",
    "X31n0606_007:0147a16": "經家敘儀。",
    "X31n0606_007:0147a17": "爾時千世界微塵等菩薩摩訶薩從地涌出者皆於",
    "X31n0606_007:0147a18": "佛前一心合掌瞻仰尊顏。",
    "X31n0606_007:0147a19": "△二發誓弘經三初時節。",
    "X31n0606_007:0147a20": "而白佛言世尊我等於佛滅後。",
    "X31n0606_007:0147a21": "△二處所。",
    "X31n0606_007:0147a22": "世尊分身所在國土滅度之處。",
    "X31n0606_007:0147a23": "△三誓願。",
    "X31n0606_007:0147a24": "當廣說此經所以者何我等亦自欲得是真淨大法",
    "X31n0606_007:0147b01": "受持讀誦解說書寫而供養之。",
    "X31n0606_007:0147b02": "△二佛現神力二初所對之眾。",
    "X31n0606_007:0147b03": "爾時世尊於文殊師利等無量百千萬億舊住娑婆",
    "X31n0606_007:0147b04": "世界菩薩摩訶薩及諸比丘比丘尼優婆塞優婆夷",
    "X31n0606_007:0147b05": "天龍夜叉乾闥婆阿脩羅迦樓羅緊那羅摩睺羅伽",
    "X31n0606_007:0147b06": "人非人等一切眾前。",
    "X31n0606_007:0147b07": "△二正現神力十初吐舌相。",
    "X31n0606_007:0147b08": "現大神力出廣長舌上至梵世。",
    "X31n0606_007:0147b09": "今經所演開三顯一內祕外現廢近顯遠明三世",
    "X31n0606_007:0147b10": "益物誠諦不虗福德人舌至鼻端三藏佛至髮際",
    "X31n0606_007:0147b11": "今至梵天者出過凡聖之外極於淨天之頂也。△",
    "X31n0606_007:0147b12": "二通身放光。",
    "X31n0606_007:0147b13": "一切毛孔放於無量無數色光皆悉徧照十方世界",
    "X31n0606_007:0147b14": "眾寶樹下師子座上諸佛亦復如是出廣長舌放無",
    "X31n0606_007:0147b15": "量光釋迦牟尼佛及寶樹下諸佛現神力時滿百千",
    "X31n0606_007:0147b16": "歲。",
    "X31n0606_007:0147b17": "通身毛孔徧體放光周徧十方無處不明表智境",
    "X31n0606_007:0147b18": "罄也上迹門白毫吐耀始在東方表七方便初見",
    "X31n0606_007:0147b19": "一理今本門既竟放一切光照一切土能令初因",
    "X31n0606_007:0147b20": "終于等覺究竟佛慧分身諸佛亦復如是。△三謦",
    "X31n0606_007:0147b21": "欬之聲。",
    "X31n0606_007:0147b22": "然後還攝舌相一時謦欬。",
    "X31n0606_007:0147b23": "謦欬者將語之狀亦是通暢之相也四十餘年隱",
    "X31n0606_007:0147b24": "祕真實今獲伸舒無有遺滯是我出世大事通暢",
    "X31n0606_007:0147c01": "是故謦欬欲以此法付諸菩薩令於後世導利眾",
    "X31n0606_007:0147c02": "生將語斯事是故謦欬又謦欬二義一謦欬其事",
    "X31n0606_007:0147c03": "了二謦欬付他也。△四彈指之聲。",
    "X31n0606_007:0147c04": "俱共彈指。",
    "X31n0606_007:0147c05": "彈指者即隨喜七方便人同入圓道隨喜圓道增",
    "X31n0606_007:0147c06": "智損生隨喜諸菩薩持真淨大法隨喜後世獲無",
    "X31n0606_007:0147c07": "上寶此一彈指竪徹三世橫亘十方者也。△五地",
    "X31n0606_007:0147c08": "六種動。",
    "X31n0606_007:0147c09": "是二音聲徧至十方諸佛世界地皆六種震動。",
    "X31n0606_007:0147c10": "地六種動者表初心至後心六番動無明惑也。△",
    "X31n0606_007:0147c11": "六普見大會。",
    "X31n0606_007:0147c12": "其中眾生天龍夜叉乾闥婆阿脩羅迦樓羅緊那羅",
    "X31n0606_007:0147c13": "摩睺羅伽人非人等以佛神力故皆見此娑婆世界",
    "X31n0606_007:0147c14": "無量無邊百千萬億眾寶樹下師子座上諸佛及見",
    "X31n0606_007:0147c15": "釋迦牟尼佛共多寶如來在寶塔中坐師子座又見",
    "X31n0606_007:0147c16": "無量無邊百千萬億菩薩摩訶薩及諸四眾恭敬圍",
    "X31n0606_007:0147c17": "繞釋迦牟尼佛既見是已皆大歡喜得未曾有。",
    "X31n0606_007:0147c18": "此表諸佛道同也而今而後亦復如是五千起去",
    "X31n0606_007:0147c19": "三變被移既失本心不能現益宜以非滅現滅從",
    "X31n0606_007:0147c20": "諸菩薩弘經得道入於佛慧如今會無異亦表未",
    "X31n0606_007:0147c21": "來有機一也。△七空中唱聲。",
    "X31n0606_007:0147c22": "即時諸天於虗空中高聲唱言過此無量無邊百千",
    "X31n0606_007:0147c23": "萬億阿僧祇世界有國名娑婆是中有佛名釋迦牟",
    "X31n0606_007:0147c24": "尼今為諸菩薩摩訶薩說大乘經名妙法蓮華教菩",
    "X31n0606_007:0148a01": "薩法佛所護念汝等當深心隨喜亦當體拜供養釋",
    "X31n0606_007:0148a02": "迦牟尼佛。",
    "X31n0606_007:0148a03": "此表未來有教一也。△八咸皆歸命。",
    "X31n0606_007:0148a04": "彼諸眾生聞虗空中聲已合掌向娑婆世界作如是",
    "X31n0606_007:0148a05": "言南無釋迦牟尼佛南無釋迦牟尼佛。",
    "X31n0606_007:0148a06": "表未來有人一。△九遙散諸物。",
    "X31n0606_007:0148a07": "以種種華香瓔珞幡葢及諸嚴身之具珍寶妙物皆",
    "X31n0606_007:0148a08": "共遙散娑婆世界所散諸物從十方來譬如雲集變",
    "X31n0606_007:0148a09": "成寶帳徧覆此間諸佛之上。",
    "X31n0606_007:0148a10": "此表未來有行一也。△十同一佛土。",
    "X31n0606_007:0148a11": "于時十方世界通達無礙如一佛土。",
    "X31n0606_007:0148a12": "此表理一也問何以知十相表現在四一復表將",
    "X31n0606_007:0148a13": "來四一答下文云若我以是神力於無量劫為囑",
    "X31n0606_007:0148a14": "累故說此經功德猶不能盡表現表將其義明矣。",
    "X31n0606_007:0148a15": "△三結要勸持四初稱歎付囑。",
    "X31n0606_007:0148a16": "爾時佛告上行等菩薩大眾諸佛神力如是無量無",
    "X31n0606_007:0148a17": "邊不可思議若我以是神力於無量無邊百千萬億",
    "X31n0606_007:0148a18": "阿僧祇劫為囑累故說此經功德猶不能盡。",
    "X31n0606_007:0148a19": "△二結要付囑。",
    "X31n0606_007:0148a20": "以要言之如來一切所有之法。",
    "X31n0606_007:0148a21": "一切皆佛法也此結一切皆妙名也。",
    "X31n0606_007:0148a22": "如來一切自在神力。",
    "X31n0606_007:0148a23": "通達無礙具八自在此結妙用也。",
    "X31n0606_007:0148a24": "如來一切祕要之藏。",
    "X31n0606_007:0148b01": "徧一切處皆是實相此結妙體也。",
    "X31n0606_007:0148b02": "如來一切甚深之事。",
    "X31n0606_007:0148b03": "是一乘因果此結妙宗也。",
    "X31n0606_007:0148b04": "皆於此經宣示顯說。",
    "X31n0606_007:0148b05": "總結一經唯四而已撮其樞柄而授與之。△三勸",
    "X31n0606_007:0148b06": "獎付囑。",
    "X31n0606_007:0148b07": "是故汝等於如來滅後應當一心受持讀誦解說書",
    "X31n0606_007:0148b08": "寫如說修行所在國土若有受持讀誦解說書寫如",
    "X31n0606_007:0148b09": "說修行若經卷所住之處若於園中若於林中若於",
    "X31n0606_007:0148b10": "樹下若於僧坊若白衣舍若在殿堂若山谷曠野是",
    "X31n0606_007:0148b11": "中皆應起塔供養。",
    "X31n0606_007:0148b12": "勉諭四眾在處流通隨所在處皆當起塔者以此",
    "X31n0606_007:0148b13": "經即是如來真身舍利。△四釋付囑意。",
    "X31n0606_007:0148b14": "所以者何當知是處即是道場。",
    "X31n0606_007:0148b15": "釋甚深之事也。",
    "X31n0606_007:0148b16": "諸佛於此得阿耨多羅三藐三菩提。",
    "X31n0606_007:0148b17": "此是法身即釋祕要之藏也。",
    "X31n0606_007:0148b18": "諸佛於此轉於法輪。",
    "X31n0606_007:0148b19": "此即般若釋一切法也。",
    "X31n0606_007:0148b20": "諸佛於此而般涅槃。",
    "X31n0606_007:0148b21": "此即解脫釋自在神力也。△二偈頌二初頌十神",
    "X31n0606_007:0148b22": "力。",
    "X31n0606_007:0148b23": "爾時世尊欲重宣此義而說偈言。",
    "X31n0606_007:0148b24": "諸佛救世者住於大神通為悅眾生故現無量神力",
    "X31n0606_007:0148c01": "舌相至梵天身放無數光為求佛道者現此希有事",
    "X31n0606_007:0148c02": "諸佛謦欬聲及彈指之聲周聞十方國地皆六種動",
    "X31n0606_007:0148c03": "以佛滅度後能持是經故諸佛皆歡喜現無量神力。",
    "X31n0606_007:0148c04": "△二頌結要囑累三初總頌四法。",
    "X31n0606_007:0148c05": "囑累是經故讚美受持者於無量劫中猶故不能盡",
    "X31n0606_007:0148c06": "是人之功德無邊無有窮如十方虗空不可得邊際。",
    "X31n0606_007:0148c07": "△二別頌四法四初頌一切之法。",
    "X31n0606_007:0148c08": "能持是經者則為己見我亦見多寶佛及諸分身者",
    "X31n0606_007:0148c09": "又見我今日教化諸菩薩。",
    "X31n0606_007:0148c10": "△二頌自在神力。",
    "X31n0606_007:0148c11": "能持是經者令我及分身滅度多寶佛一切皆歡喜",
    "X31n0606_007:0148c12": "十方現在佛并過去未來亦見亦供養亦令得歡喜。",
    "X31n0606_007:0148c13": "△三頌祕要之藏。",
    "X31n0606_007:0148c14": "諸佛坐道場所得祕要法能持是經者不久亦當得。",
    "X31n0606_007:0148c15": "△四頌甚深之事。",
    "X31n0606_007:0148c16": "能持是經者於諸法之義名字及言辭樂說無窮盡",
    "X31n0606_007:0148c17": "如風於空中一切無鄣礙於如來滅後知佛所說經",
    "X31n0606_007:0148c18": "因緣及次第隨義如實說如日月光明能除諸幽冥",
    "X31n0606_007:0148c19": "斯人行世間能滅眾生闇教無量菩薩畢竟住一乘。",
    "X31n0606_007:0148c20": "△三總頌結意。",
    "X31n0606_007:0148c21": "是故有智者聞此功德利於我滅度後應受持斯經",
    "X31n0606_007:0148c22": "是人於佛道決定無有礙。",
    "X31n0606_007:0148c23": "△二囑累品明如來摩頂付囑二初品目。",
    "X31n0606_007:0148c24": "玅法蓮華經囑累品第二十二",
    "X31n0606_007:0149a01": "囑是佛所付囑累是煩爾宣傳此從佛旨得名囑",
    "X31n0606_007:0149a02": "是頂受所囑累是甘而弗勞此從菩薩敬順得名",
    "X31n0606_007:0149a03": "囑是如來金口所囑累是菩薩丹心頂荷此從授",
    "X31n0606_007:0149a04": "受合論故言囑累又如來躬從座起摩頂授之大",
    "X31n0606_007:0149a05": "眾如世尊勅當奉行殷勤授受故言囑累品也。△",
    "X31n0606_007:0149a06": "二經文二初正明付囑三初如來付囑三初正付。",
    "X31n0606_007:0149a07": "爾時釋迦牟尼佛從法座起現大神力以右手摩無",
    "X31n0606_007:0149a08": "量菩薩摩訶薩頂而作是言我於無量百千萬億阿",
    "X31n0606_007:0149a09": "僧祇劫修習是難得阿耨多羅三藐三菩提法今以",
    "X31n0606_007:0149a10": "付囑汝等汝等應當一心流布此法廣令增益如是",
    "X31n0606_007:0149a11": "三摩諸菩薩摩訶薩頂而作是言我於無量百千萬",
    "X31n0606_007:0149a12": "億阿僧祇劫修習是難得阿耨多羅三藐三菩提法",
    "X31n0606_007:0149a13": "今以付囑汝等汝等當受持讀誦廣宣此法令一切",
    "X31n0606_007:0149a14": "眾生普得聞知。",
    "X31n0606_007:0149a15": "佛以權智善巧之手摩三千三百那由他國土畟",
    "X31n0606_007:0149a16": "塞虗空諸菩薩實智之頂如來授道化他故名權",
    "X31n0606_007:0149a17": "智手菩薩自行受道故名實智頂申手摩頂即身",
    "X31n0606_007:0149a18": "付囑權智臨實智即意付囑而作是言即口付囑",
    "X31n0606_007:0149a19": "也文有四悉檀意我於無量劫修難得法此從前",
    "X31n0606_007:0149a20": "佛受學今以付爾爾當授彼三世繼嗣即世界悉",
    "X31n0606_007:0149a21": "檀一心流布即為人廣令增益即對治也益者即",
    "X31n0606_007:0149a22": "第一義也。△二釋付。",
    "X31n0606_007:0149a23": "所以者何如來有大慈悲無諸慳悋亦無所畏能與",
    "X31n0606_007:0149a24": "眾生佛之智慧如來智慧自然智慧如來是一切眾",
    "X31n0606_007:0149b01": "生之大施主汝等亦應隨學如來之法勿生慳悋。",
    "X31n0606_007:0149b02": "大慈悲如來室無諸慳悋即如來衣無所畏即如",
    "X31n0606_007:0149b03": "來座佛智即一切智如來智即道種智自然智即",
    "X31n0606_007:0149b04": "一切種智於如來室中能施眾生三種智慧乃至",
    "X31n0606_007:0149b05": "座中亦復如是如是施主故無慳悋故無所畏故",
    "X31n0606_007:0149b06": "汝等當學如來此法是名釋出佛意而付囑之。△",
    "X31n0606_007:0149b07": "三誡付。",
    "X31n0606_007:0149b08": "於未來世若有善男子善女人信如來智慧者當為",
    "X31n0606_007:0149b09": "演說此法華經使得聞知為令其人得佛慧故若有",
    "X31n0606_007:0149b10": "眾生不信受者當於如來餘深法中示教利喜汝等",
    "X31n0606_007:0149b11": "若能如是則為已報諸佛之恩。",
    "X31n0606_007:0149b12": "若根深智利直說佛慧若不堪者於餘深法中示",
    "X31n0606_007:0149b13": "教利喜佛慧是深而非餘六方便是餘而非深別",
    "X31n0606_007:0149b14": "教次第是餘亦是深汝能以餘深之法助申佛慧",
    "X31n0606_007:0149b15": "即善巧報佛恩是名誡付囑也。△二菩薩領受。",
    "X31n0606_007:0149b16": "時諸菩薩摩訶薩聞佛作是說已皆大歡喜徧滿其",
    "X31n0606_007:0149b17": "身益加恭敬曲躬低頭合掌向佛俱發聲言如世尊",
    "X31n0606_007:0149b18": "勅當具奉行唯然世尊願不有慮諸菩薩摩訶薩眾",
    "X31n0606_007:0149b19": "如是三反俱發聲言如世尊勅當具奉行唯然世尊",
    "X31n0606_007:0149b20": "願不有慮。",
    "X31n0606_007:0149b21": "皆大歡喜是意領受曲躬低頭是身領受俱發聲",
    "X31n0606_007:0149b22": "言是口領受如世尊勅領受如來是大施主入如",
    "X31n0606_007:0149b23": "來室意當具奉行領受無諸慳吝著如來衣意願",
    "X31n0606_007:0149b24": "不有慮領受無所畏坐如來座意。△三事畢唱散。",
    "X31n0606_007:0149c01": "爾時釋迦牟尼佛令十方來諸分身佛各還本土而",
    "X31n0606_007:0149c02": "作是言諸佛各隨所安多寶佛塔還可如故。",
    "X31n0606_007:0149c03": "多寶為證經故來今迹本二門已訖故須敬遣復",
    "X31n0606_007:0149c04": "閉如故分身為開塔故集開塔事了故令分身各",
    "X31n0606_007:0149c05": "還本土塔不可重開故分身去而不現塔猶聽法",
    "X31n0606_007:0149c06": "故閉而猶在問塔若聽法亦應不閉答證正已故",
    "X31n0606_007:0149c07": "閉聽流通故在。△二時眾歡喜。",
    "X31n0606_007:0149c08": "說是語時十方無量分身諸佛坐寶樹下師子座上",
    "X31n0606_007:0149c09": "者及多寶佛并上行等無邊阿僧祇菩薩大眾舍利",
    "X31n0606_007:0149c10": "弗等聲聞四眾及一切世間天人阿脩羅等聞佛所",
    "X31n0606_007:0149c11": "說皆大歡喜。",
    "X31n0606_007:0149c12": "諸佛為化他事遂故喜菩薩為自行得法故喜又",
    "X31n0606_007:0149c13": "能說之人清淨故喜佛是也又聞清淨法故喜妙",
    "X31n0606_007:0149c14": "經是也又聞法獲證故喜現在未來得益者是也",
    "X31n0606_007:0149c15": "三事具足故大歡喜也。",
    "X31n0606_007:0149c16": "○二藥王下五品約化他勸流通四初藥王菩薩",
    "X31n0606_007:0149c17": "品明勗化他之師唯願大法大得弘宣大願眾生",
    "X31n0606_007:0149c18": "獲大饒益所以竭其神力盡其形命殷殷虔虔志",
    "X31n0606_007:0149c19": "猶未已庶令弟子宗法如師我傳爾明爾復傳明",
    "X31n0606_007:0149c20": "明明無己師之志也故知此品勗弘法之師也。○",
    "X31n0606_007:0149c21": "次妙音觀音兩品明他方大士奉命弘經普現色",
    "X31n0606_007:0149c22": "身形無定準不可以牛羊眼看不可以凡愚識度",
    "X31n0606_007:0149c23": "於所聞處勿生輕想輕想則法不染心故知二品",
    "X31n0606_007:0149c24": "勗受法弟子也。○三陀羅尼品明惡世弘經喜多",
    "X31n0606_007:0150a01": "惱難以呪護之使道流通也。○四妙莊嚴王品明",
    "X31n0606_007:0150a02": "人護前品說呪護今品說人護人護尚爾呪護彌",
    "X31n0606_007:0150a03": "良普勸流通也。",
    "X31n0606_007:0150a04": "△今品二初品目。",
    "X31n0606_007:0150a05": "玅法蓮華藥王菩薩本事品第二十三",
    "X31n0606_007:0150a06": "觀經曰昔名星光從尊者日藏聞說佛慧以雪山",
    "X31n0606_007:0150a07": "上藥供養眾僧願我未來能治眾生身心兩病舉",
    "X31n0606_007:0150a08": "世歡喜號曰藥王此文明一切眾生喜見頓捨一",
    "X31n0606_007:0150a09": "身復燒兩臂輕生重法命殞道存舉昔事以顯今",
    "X31n0606_007:0150a10": "故目之為本事品也。△二經文四初菩薩請問二",
    "X31n0606_007:0150a11": "如來決答三利益四多寶稱善初文又三初通問",
    "X31n0606_007:0150a12": "遊化。",
    "X31n0606_007:0150a13": "爾時宿王華菩薩白佛言世尊藥王菩薩云何遊於",
    "X31n0606_007:0150a14": "娑婆世界。",
    "X31n0606_007:0150a15": "△二別問苦行。",
    "X31n0606_007:0150a16": "世尊是藥王菩薩有若干百千萬億那由他難行苦",
    "X31n0606_007:0150a17": "行。",
    "X31n0606_007:0150a18": "△三請佛答釋。",
    "X31n0606_007:0150a19": "善哉世尊願少解說諸天龍神夜叉乾闥婆阿脩羅",
    "X31n0606_007:0150a20": "迦樓羅緊那羅摩睺羅伽人非人等又他國土諸來",
    "X31n0606_007:0150a21": "菩薩及此聲聞眾聞皆歡喜。",
    "X31n0606_007:0150a22": "△二如來決答二初答苦行二歎經初文又二初",
    "X31n0606_007:0150a23": "明事本三初時節久遠。",
    "X31n0606_007:0150a24": "爾時佛告宿王華菩薩乃往過去無量恒河沙劫。",
    "X31n0606_007:0150b01": "△二有佛聲聞等。",
    "X31n0606_007:0150b02": "有佛號日月淨明德如來應供正徧知明行足善逝",
    "X31n0606_007:0150b03": "世間解無上士調御丈夫天人師佛世尊其佛有八",
    "X31n0606_007:0150b04": "十億大菩薩摩訶薩七十二恒河沙大聲聞眾佛壽",
    "X31n0606_007:0150b05": "四萬二千劫菩薩壽命亦等。",
    "X31n0606_007:0150b06": "△三明國土莊嚴。",
    "X31n0606_007:0150b07": "彼國無有女人地獄餓鬼畜生阿脩羅等及以諸難",
    "X31n0606_007:0150b08": "地平如掌瑠璃所成寶樹莊嚴寶帳覆上垂寶華幡",
    "X31n0606_007:0150b09": "寶瓶香鑪周徧國界七寶為臺一樹一臺其樹去臺",
    "X31n0606_007:0150b10": "盡一箭道此諸寶樹皆有菩薩聲聞而坐其下諸寶",
    "X31n0606_007:0150b11": "臺上各有百億諸天作天伎樂歌歎於佛以為供養。",
    "X31n0606_007:0150b12": "△二明本事三初佛說法。",
    "X31n0606_007:0150b13": "爾時彼佛為一切眾生憙見菩薩及眾菩薩諸聲聞",
    "X31n0606_007:0150b14": "眾說法華經。",
    "X31n0606_007:0150b15": "佛普為一切而獨為憙見一人者以其是對揚須",
    "X31n0606_007:0150b16": "付囑流通如今身子寄一而言諸耳。△二修供養",
    "X31n0606_007:0150b17": "二初現在二初修行得法。",
    "X31n0606_007:0150b18": "是一切眾生憙見菩薩樂習苦行於日月淨明德佛",
    "X31n0606_007:0150b19": "法中精進經行一心求佛滿萬二千歲已得現一切",
    "X31n0606_007:0150b20": "色身三昧。",
    "X31n0606_007:0150b21": "得現一切色身三昧者即普現色身三昧也此有",
    "X31n0606_007:0150b22": "三義一者內現如今經說身根清淨十法界依正",
    "X31n0606_007:0150b23": "於身中現如淨明鏡現諸色像二者外現如妙音",
    "X31n0606_007:0150b24": "觀音隨機示現十界色身三者內外現如大集經",
    "X31n0606_007:0150c01": "觀於己身眾生身諸佛身悉於己身中現又見己",
    "X31n0606_007:0150c02": "身眾生身現佛身中至若眾生身亦復如是故名",
    "X31n0606_007:0150c03": "普現耳。△二作念報恩二初以三昧力。",
    "X31n0606_007:0150c04": "得此三昧已心大歡喜即作念言我得現一切色身",
    "X31n0606_007:0150c05": "三昧皆是得聞法華經力我今當供養日月淨明德",
    "X31n0606_007:0150c06": "佛及法華經即時入是三昧於虗空中雨曼陀羅華",
    "X31n0606_007:0150c07": "摩訶曼陀羅華細抹堅黑栴檀滿虗空中如雲而下",
    "X31n0606_007:0150c08": "又雨海此岸栴檀之香此香六銖價直娑婆世界以",
    "X31n0606_007:0150c09": "供養佛。",
    "X31n0606_007:0150c10": "△二正報身力三初自燒身。",
    "X31n0606_007:0150c11": "作是供養已從三昧起而自念言我雖以神力供養",
    "X31n0606_007:0150c12": "於佛不如以身供養即服諸香栴檀薰陸兜樓婆畢",
    "X31n0606_007:0150c13": "力迦沈水膠香又飲瞻蔔諸華香油滿千二百歲已",
    "X31n0606_007:0150c14": "香油塗身於日月淨明德佛前以天寶衣而自纏身",
    "X31n0606_007:0150c15": "已灌諸香油以神通力願而自燃身光明徧照八十",
    "X31n0606_007:0150c16": "億恒河沙世界。",
    "X31n0606_007:0150c17": "△二佛稱歎。",
    "X31n0606_007:0150c18": "其中諸佛同時讚言善哉善哉善男子是真精進是",
    "X31n0606_007:0150c19": "名真法供養如來若以華香瓔珞燒香抹香塗香天",
    "X31n0606_007:0150c20": "繒幡葢及海此岸旃檀之香如是等種種諸物供養",
    "X31n0606_007:0150c21": "所不能及假使國城妻子布施亦所不及善男子是",
    "X31n0606_007:0150c22": "名第一之施於諸施中最尊最上以法供養諸如來",
    "X31n0606_007:0150c23": "故作是語已而各默然。",
    "X31n0606_007:0150c24": "真法供養者當是內運智觀觀煩惱因果皆用空",
    "X31n0606_007:0151a01": "慧蕩之故言真法又觀若身若火能供所供皆是",
    "X31n0606_007:0151a02": "實相誰燒誰燃能所皆不可得故名真法也。○天",
    "X31n0606_007:0151a03": "台智者大禪師諱智顗荊州華容人姓陳氏母徐",
    "X31n0606_007:0151a04": "氏娠師之日夢五色雲紆懷生之日祥光燭室七",
    "X31n0606_007:0151a05": "歲至果願寺聞僧誦普門品隨誦之自憶七卷之",
    "X31n0606_007:0151a06": "文了無差誤十八親沒至果願寺為僧二十進受",
    "X31n0606_007:0151a07": "具足依曠律師通於律藏聞光州大蘇山慧思禪",
    "X31n0606_007:0151a08": "師遙飡風德涉險而去思初見笑曰昔共靈山聽",
    "X31n0606_007:0151a09": "法華經宿緣所追今復來矣即示普賢道場行法",
    "X31n0606_007:0151a10": "華三昧經二七日行道誦經至此品諸佛同讚藥",
    "X31n0606_007:0151a11": "王言是真精進是名真法供養豁然大悟照了法",
    "X31n0606_007:0151a12": "華將證白師師曰非爾弗證非我莫識所證者法",
    "X31n0606_007:0151a13": "華三昧前方便旋陀羅尼縱文字法師千萬眾莫",
    "X31n0606_007:0151a14": "能窮汝之辯也。△三時節久。",
    "X31n0606_007:0151a15": "其身火燃千二百歲過是已後其身乃盡。",
    "X31n0606_007:0151a16": "△二未來五初化生王家。",
    "X31n0606_007:0151a17": "一切眾生憙見菩薩作如是法供養已命終之後復",
    "X31n0606_007:0151a18": "生日月淨明德佛國中於淨德王家結跏趺坐忽然",
    "X31n0606_007:0151a19": "化生。",
    "X31n0606_007:0151a20": "△二自說本事。",
    "X31n0606_007:0151a21": "即為其父而說偈言。",
    "X31n0606_007:0151a22": "大王今當知我經行彼處即時得一切現諸身三昧",
    "X31n0606_007:0151a23": "勤行大精進捨所愛之身。",
    "X31n0606_007:0151a24": "說是偈已而白父言日月淨明德佛今故現在我先",
    "X31n0606_007:0151b01": "供養佛已得解一切眾生語言陀羅尼復聞是法華",
    "X31n0606_007:0151b02": "經八百千萬億那由他甄迦羅頻婆羅阿閦婆等偈",
    "X31n0606_007:0151b03": "大王我今當還供養此佛。",
    "X31n0606_007:0151b04": "△三往到佛所。",
    "X31n0606_007:0151b05": "白已即坐七寶之臺上升虗空高七多羅樹往到佛",
    "X31n0606_007:0151b06": "所頭面禮足合十指爪以偈讚佛。",
    "X31n0606_007:0151b07": "容顏甚奇妙光明照十方我適曾供養今復還親近。",
    "X31n0606_007:0151b08": "爾時一切眾生憙見菩薩說是偈已而白佛言世尊",
    "X31n0606_007:0151b09": "世尊猶故在世。",
    "X31n0606_007:0151b10": "△四如來付囑。",
    "X31n0606_007:0151b11": "爾時日月淨明德佛告一切眾生憙見菩薩善男子",
    "X31n0606_007:0151b12": "我涅槃時到滅盡時至汝可安施床座我於今夜當",
    "X31n0606_007:0151b13": "般涅槃又勅一切眾生憙見菩薩善男子我以佛法",
    "X31n0606_007:0151b14": "囑累於汝及諸菩薩大弟子并阿耨多羅三藐三菩",
    "X31n0606_007:0151b15": "提法亦以三千大千七寶世界諸寶樹寶臺及給侍",
    "X31n0606_007:0151b16": "諸天悉付於汝我滅度後所有舍利亦付囑汝當令",
    "X31n0606_007:0151b17": "流布廣設供養應起若干千塔如是日月淨明德佛",
    "X31n0606_007:0151b18": "勅一切眾生憙見菩薩已於夜後分入於涅槃。",
    "X31n0606_007:0151b19": "△五奉命任持五初起塔。",
    "X31n0606_007:0151b20": "爾時一切眾生憙見菩薩見佛滅度悲感懊惱戀慕",
    "X31n0606_007:0151b21": "於佛即以海此岸栴檀為[卄/積]供養佛身而以燒之火",
    "X31n0606_007:0151b22": "滅已後收取舍利作八萬四千寶瓶以起八萬四千",
    "X31n0606_007:0151b23": "塔高三世界表剎莊嚴垂諸幡葢懸眾寶鈴。",
    "X31n0606_007:0151b24": "例如徧覆三千大千世界小千至初禪中千至二",
    "X31n0606_007:0151c01": "禪大千至三禪云高三者即至第四禪。△二燒臂。",
    "X31n0606_007:0151c02": "爾時一切眾生憙見菩薩復自念言我雖作是供養",
    "X31n0606_007:0151c03": "心猶未足我今當更供養舍利便語諸菩薩大弟子",
    "X31n0606_007:0151c04": "及天龍夜叉等一切大眾汝等當一心念我今供養",
    "X31n0606_007:0151c05": "日月淨明德佛舍利作是語已即於八萬四千塔前",
    "X31n0606_007:0151c06": "燃百福莊嚴臂七萬二千歲而以供養。",
    "X31n0606_007:0151c07": "△三利益。",
    "X31n0606_007:0151c08": "令無數求聲聞眾無量阿僧祇人發阿耨多羅三藐",
    "X31n0606_007:0151c09": "三菩提心皆使得住現一切色身三昧。",
    "X31n0606_007:0151c10": "△四現報。",
    "X31n0606_007:0151c11": "爾時諸菩薩天人阿脩羅等見其無臂憂惱悲哀而",
    "X31n0606_007:0151c12": "作是言此一切眾生憙見菩薩是我等師教化我者",
    "X31n0606_007:0151c13": "而今燒臂身不具足于時一切眾生憙見菩薩於大",
    "X31n0606_007:0151c14": "眾中立此誓言我捨兩臂必當得佛金色之身若實",
    "X31n0606_007:0151c15": "不虗令我兩臂還復如故作是誓已自然還復由斯",
    "X31n0606_007:0151c16": "菩薩福德智慧淳厚所致當爾之時三千大千世界",
    "X31n0606_007:0151c17": "六種震動天雨寶華一切天人得未曾有。",
    "X31n0606_007:0151c18": "△三總結會二初結會。",
    "X31n0606_007:0151c19": "佛告宿王華菩薩於汝意云何一切眾生憙見菩薩",
    "X31n0606_007:0151c20": "豈異人乎今藥王菩薩是也其所捨身布施如是無",
    "X31n0606_007:0151c21": "量百千萬億那由他數。",
    "X31n0606_007:0151c22": "△二勸修。",
    "X31n0606_007:0151c23": "宿王華若有發心欲得阿耨多羅三藐三菩提者能",
    "X31n0606_007:0151c24": "燃手指乃至足一指供養佛塔勝以國城妻子及三",
    "X31n0606_007:0152a01": "千大千國土山林河池諸珍寶物而供養者。",
    "X31n0606_007:0152a02": "能然一指勝捨外身外輕內重故功德有異妻子",
    "X31n0606_007:0152a03": "者外身也國城等外財也。△二歎經妙三初歎能",
    "X31n0606_007:0152a04": "持者。",
    "X31n0606_007:0152a05": "若復有人以七寶滿三千大千世界供養於佛及大",
    "X31n0606_007:0152a06": "菩薩辟支佛阿羅漢是人所得功德不如受持此法",
    "X31n0606_007:0152a07": "華經乃至一四句偈其福最多。",
    "X31n0606_007:0152a08": "△二歎所持法二初歎法體。",
    "X31n0606_007:0152a09": "宿王華譬如一切川流江河諸水之中海為第一此",
    "X31n0606_007:0152a10": "法華經亦復如是於諸如來所說經中最為深大。",
    "X31n0606_007:0152a11": "此法華教譬醍醐海也說窮本地為深徧一切處",
    "X31n0606_007:0152a12": "為大。",
    "X31n0606_007:0152a13": "又如土山黑山小鐵圍山大鐵圍山及十寶山眾山",
    "X31n0606_007:0152a14": "之中須彌山為第一此法華經亦復如是於諸經中",
    "X31n0606_007:0152a15": "最為其上。",
    "X31n0606_007:0152a16": "十寶山名出華嚴及眾經土黑鐵圍故非是寶十",
    "X31n0606_007:0152a17": "山雖寶或一或二神龍雜居須彌四寶所成純天",
    "X31n0606_007:0152a18": "所住此法華經所說諦理常樂我淨如四寶所成",
    "X31n0606_007:0152a19": "開示悟入者之所依也。",
    "X31n0606_007:0152a20": "又如眾星之中月天子最為第一此法華經亦復如",
    "X31n0606_007:0152a21": "是於千萬億種諸經法中最為照明。",
    "X31n0606_007:0152a22": "星月同是陰精同於夜現星無虧盈明不及月諸",
    "X31n0606_007:0152a23": "經說權智不得自在此經明權智權即實實即權",
    "X31n0606_007:0152a24": "盈虧相指不二而二如此權智勝餘教也。",
    "X31n0606_007:0152b01": "又如日天子能除諸闇此經亦復如是能破一切不",
    "X31n0606_007:0152b02": "善之闇。",
    "X31n0606_007:0152b03": "日是陽精獨能破暗諸經明實智破惑尚不及即",
    "X31n0606_007:0152b04": "實而權那得並即權而實故知此經明實智最為",
    "X31n0606_007:0152b05": "第一。",
    "X31n0606_007:0152b06": "又如諸小王中轉輪聖王最為第一此經亦復如是",
    "X31n0606_007:0152b07": "於眾經中最為其尊又如帝釋於三十三天中王此",
    "X31n0606_007:0152b08": "經亦復如是諸經中王。",
    "X31n0606_007:0152b09": "輪王號令止在四域帝釋齊三十三天。",
    "X31n0606_007:0152b10": "又如大梵天王一切眾生之父此經亦復如是一切",
    "X31n0606_007:0152b11": "賢聖學無學及發菩薩心者之父。",
    "X31n0606_007:0152b12": "梵號令總上冠下譬餘經說三諦三昧各不相收",
    "X31n0606_007:0152b13": "不得自在此經所說以實相入真決了聲聞法是",
    "X31n0606_007:0152b14": "諸經之王實相入俗一切治生產業不相違背實",
    "X31n0606_007:0152b15": "相入中諸法無非佛法文云一切學無學及發菩",
    "X31n0606_007:0152b16": "薩心者之父是也。",
    "X31n0606_007:0152b17": "又如一切凡夫人中須陀洹斯陀含阿那含阿羅漢",
    "X31n0606_007:0152b18": "辟支佛為第一此經亦復如是一切如來所說若菩",
    "X31n0606_007:0152b19": "薩所說若聲聞所說諸經法中最為第一。",
    "X31n0606_007:0152b20": "凡夫四果支佛第一者此明任運無功用也餘經",
    "X31n0606_007:0152b21": "要因功用乃得入流如四果人因聞思修方得悟",
    "X31n0606_007:0152b22": "入此經明無作四諦不雜方便自然流入薩婆若",
    "X31n0606_007:0152b23": "海如大白牛肥壯多力行步平正其疾如風。",
    "X31n0606_007:0152b24": "有能受持是經典者亦復如是於一切眾生中亦為",
    "X31n0606_007:0152c01": "第一一切聲聞辟支佛中菩薩為第一此經亦復如",
    "X31n0606_007:0152c02": "是於一切諸經法中最為第一如佛為諸法王此經",
    "X31n0606_007:0152c03": "亦復如是諸經中王。",
    "X31n0606_007:0152c04": "二乘中菩薩第一者明因如來第一者明果也餘",
    "X31n0606_007:0152c05": "經明果近在寂場此經明果遠指本地故最第一。",
    "X31n0606_007:0152c06": "△二歎法用三初歎拔苦用。",
    "X31n0606_007:0152c07": "宿王華此經能救一切眾生者此經能令一切眾生",
    "X31n0606_007:0152c08": "離諸苦惱。",
    "X31n0606_007:0152c09": "△二歎與樂用。",
    "X31n0606_007:0152c10": "此經能大饒益一切眾生充滿其願如清涼池能滿",
    "X31n0606_007:0152c11": "一切諸渴乏者如寒者得火如裸者得衣如商人得",
    "X31n0606_007:0152c12": "主如子得母如渡得船如病得醫如暗得燈如貧得",
    "X31n0606_007:0152c13": "寶如民得王如賈客得海如炬除暗。",
    "X31n0606_007:0152c14": "△三總結與拔。",
    "X31n0606_007:0152c15": "此法華經亦復如是能令眾生離一切苦一切病痛",
    "X31n0606_007:0152c16": "能解一切生死之縛。",
    "X31n0606_007:0152c17": "△三明持經福二初全聞經福。",
    "X31n0606_007:0152c18": "若人得聞此法華經若自書若教人書所得功德以",
    "X31n0606_007:0152c19": "佛智慧籌量多少不得其邊若書是經卷華香瓔珞",
    "X31n0606_007:0152c20": "燒香抹香塗香幡葢衣服種種之燈蘇燈油燈諸香",
    "X31n0606_007:0152c21": "油燈瞻蔔油燈須曼那油燈波羅羅油燈婆利師迦",
    "X31n0606_007:0152c22": "油燈那婆摩利油燈供養所得功德亦復無量。",
    "X31n0606_007:0152c23": "△二聞品福二初格量。",
    "X31n0606_007:0152c24": "宿王華若有人聞是藥王菩薩本事品者亦得無量",
    "X31n0606_007:0153a01": "無邊功德若有女人聞是藥王菩薩本事品能受持",
    "X31n0606_007:0153a02": "者盡是女身後不復受若如來滅後後五百歲中若",
    "X31n0606_007:0153a03": "有女人聞是經典如說修行於此命終即往安樂世",
    "X31n0606_007:0153a04": "界阿彌陀佛大菩薩眾圍繞住處生蓮華中寶座之",
    "X31n0606_007:0153a05": "上不復為貪欲所惱亦復不為瞋恚愚癡所惱亦復",
    "X31n0606_007:0153a06": "不為憍慢嫉妬諸垢所惱得菩薩神通無生法忍得",
    "X31n0606_007:0153a07": "是忍已眼根清淨以是清淨眼根見七百萬二千億",
    "X31n0606_007:0153a08": "那由他恒河沙等諸佛如來是時諸佛遙共讚言善",
    "X31n0606_007:0153a09": "哉善哉善男子汝能於釋迦牟尼佛法中受持讀誦",
    "X31n0606_007:0153a10": "思惟是經為他人說所得福德無量無邊火不能燒",
    "X31n0606_007:0153a11": "水不能漂汝之功德千佛共說不能令盡汝今已能",
    "X31n0606_007:0153a12": "破諸魔賊壞生死軍諸餘怨敵皆悉摧滅善男子百",
    "X31n0606_007:0153a13": "千諸佛以神通力共守護汝於一切世間天人之中",
    "X31n0606_007:0153a14": "無如汝者唯除如來其諸聲聞辟支佛乃至菩薩智",
    "X31n0606_007:0153a15": "慧禪定無有與汝等者宿王華此菩薩成就如是功",
    "X31n0606_007:0153a16": "德智慧之力若有人聞是藥王菩薩本事品能隨喜",
    "X31n0606_007:0153a17": "讚善者是人現世口中常出青蓮華香身毛孔中常",
    "X31n0606_007:0153a18": "出牛頭旃檀之香所得功德如上所說。",
    "X31n0606_007:0153a19": "口出香是現報餘是後報。△二囑累。",
    "X31n0606_007:0153a20": "是故宿王華以此藥王菩薩本事品囑累於汝我滅",
    "X31n0606_007:0153a21": "度後後五百歲中廣宣流布於閻浮提無令斷絕惡",
    "X31n0606_007:0153a22": "魔魔民諸天龍夜叉鳩槃茶等得其便也宿王華汝",
    "X31n0606_007:0153a23": "當以神通之力守護是經所以者何此經則為閻浮",
    "X31n0606_007:0153a24": "提人病之良藥若人有病得聞是經病即消滅不老",
    "X31n0606_007:0153b01": "不死宿王華汝若見有受持是經者應以青蓮華盛",
    "X31n0606_007:0153b02": "滿抹香供散其上散已作是念言此人不久必當取",
    "X31n0606_007:0153b03": "艸坐於道場破諸魔軍當吹法螺擊大法鼓度脫一",
    "X31n0606_007:0153b04": "切眾生老病死海是故求佛道者見有受持是經典",
    "X31n0606_007:0153b05": "人應當如是生恭敬心。",
    "X31n0606_007:0153b06": "不老不死者此須觀解不老是樂不死是常謂聞",
    "X31n0606_007:0153b07": "此經得常樂之解坦然在懷無所畏忌又不老不",
    "X31n0606_007:0153b08": "死就所證法身說耳非謂四大假合幻化妄業之",
    "X31n0606_007:0153b09": "身。△二明得利益。",
    "X31n0606_007:0153b10": "說是藥王菩薩本事品時八萬四千菩薩得解一切",
    "X31n0606_007:0153b11": "眾生語言陀羅尼。",
    "X31n0606_007:0153b12": "此結聞品之益。△四多寶稱善。",
    "X31n0606_007:0153b13": "多寶如來在寶塔中讚宿王華菩薩言善哉善哉宿",
    "X31n0606_007:0153b14": "王華汝成就不可思議功德乃能問釋迦牟尼佛如",
    "X31n0606_007:0153b15": "此之事利益無量一切眾生。",
    "X31n0606_007:0153b16": "△二妙音觀音兩品明他方大士奉命弘經弟子",
    "X31n0606_007:0153b17": "二初妙音品二觀音品初文又二初品目。",
    "X31n0606_007:0153b18": "玅法蓮華經玅音菩薩品第二十四",
    "X31n0606_007:0153b19": "文中自釋昔奉雲雷音王佛十萬種伎樂今遊化",
    "X31n0606_007:0153b20": "他方音樂自隨昔奉八萬四千寶鉢今爾許道器",
    "X31n0606_007:0153b21": "眷屬圍繞昔得一切眾生語言陀羅尼今以普現",
    "X31n0606_007:0153b22": "色身及妙音聲徧吼十方弘宣此教故名妙音品",
    "X31n0606_007:0153b23": "此品明菩薩以難思之力隨類通經物覩其迹莫",
    "X31n0606_007:0153b24": "測其本但甘其味無擇其形當卑其地自壅其流",
    "X31n0606_007:0153c01": "即是化他門中第二意也。△二經文六初放光東",
    "X31n0606_007:0153c02": "召二奉命西來三十方弘經四二土得益五還本",
    "X31n0606_007:0153c03": "國六聞品進道今初。",
    "X31n0606_007:0153c04": "爾時釋迦牟尼佛放大人相肉髻光明及放眉間白",
    "X31n0606_007:0153c05": "毫相光徧照東方百八萬億那由他恒河沙等諸佛",
    "X31n0606_007:0153c06": "世界過是數已有世界名淨光莊嚴其國有佛號淨",
    "X31n0606_007:0153c07": "華宿王智如來應供正徧知明行足善逝世間解無",
    "X31n0606_007:0153c08": "上士調御丈夫天人師佛世尊為無量無邊菩薩大",
    "X31n0606_007:0153c09": "眾恭敬圍繞而為說法釋迦牟尼佛白毫光明徧照",
    "X31n0606_007:0153c10": "其國。",
    "X31n0606_007:0153c11": "大人相者大相海也徧體毛功德不及一好功德",
    "X31n0606_007:0153c12": "眾好功德不及一相功德諸相從下向上展轉相",
    "X31n0606_007:0153c13": "勝不及白毫功德白毫功德不及肉髻功德故名",
    "X31n0606_007:0153c14": "大人相也此相業者從孝順師長起今放是光召",
    "X31n0606_007:0153c15": "本弟子使弘中道之經利益大機者也白毫從一",
    "X31n0606_007:0153c16": "道清淨起今放此光令弘此法也問佛一一相皆",
    "X31n0606_007:0153c17": "法界海何故勝負答他經所明宜作此說耳問佛",
    "X31n0606_007:0153c18": "有緣弟子滿十方何故召東說西不論八方耶答",
    "X31n0606_007:0153c19": "此有所表淨名云日月何意行閻浮提欲以光明",
    "X31n0606_007:0153c20": "除眾幽暗東是光始西是光終有始有終其唯聖",
    "X31n0606_007:0153c21": "人乎未發心者令其發心未究竟者令其究竟一",
    "X31n0606_007:0153c22": "菩薩既爾諸眾亦然一方既爾諸方亦然。△二奉",
    "X31n0606_007:0153c23": "命西來二初發來緣二正發來初文又六初經家",
    "X31n0606_007:0153c24": "敘三初敘福田。",
    "X31n0606_007:0154a01": "爾時一切淨光莊嚴國中有一菩薩名曰妙音久已",
    "X31n0606_007:0154a02": "植眾德本供養親近無量百千萬億諸佛。",
    "X31n0606_007:0154a03": "△二敘智慧。",
    "X31n0606_007:0154a04": "而悉成就甚深智慧。",
    "X31n0606_007:0154a05": "即智慧莊嚴也。△三敘福德。",
    "X31n0606_007:0154a06": "得妙幢相三昧法華三昧淨德三昧宿王戲三昧無",
    "X31n0606_007:0154a07": "緣三昧智印三昧解一切眾生語言三昧集一切功",
    "X31n0606_007:0154a08": "德三昧清淨三昧神通遊戲三昧慧炬三昧莊嚴王",
    "X31n0606_007:0154a09": "三昧淨光明三昧淨藏三昧不共三昧日旋三昧得",
    "X31n0606_007:0154a10": "如是等百千萬億恒河沙等諸大三昧。",
    "X31n0606_007:0154a11": "十六三昧即福德莊嚴皆是法華三昧異名隨義",
    "X31n0606_007:0154a12": "說之耳。△二被光照。",
    "X31n0606_007:0154a13": "釋迦牟尼佛光照其身。",
    "X31n0606_007:0154a14": "△三辭本佛。",
    "X31n0606_007:0154a15": "即白淨華宿王智佛言世尊我當往詣娑婆世界禮",
    "X31n0606_007:0154a16": "拜親近供養釋迦牟尼佛及見文殊師利法王子菩",
    "X31n0606_007:0154a17": "薩藥王菩薩勇施菩薩宿王華菩薩上行意菩薩莊",
    "X31n0606_007:0154a18": "嚴王菩薩藥上菩薩。",
    "X31n0606_007:0154a19": "△四誡至誠。",
    "X31n0606_007:0154a20": "爾時淨華宿王智佛告妙音菩薩汝莫輕彼國生下",
    "X31n0606_007:0154a21": "劣想善男子彼娑婆世界高下不平土石諸山穢惡",
    "X31n0606_007:0154a22": "充滿佛身卑小諸菩薩眾其形亦小而汝身四萬二",
    "X31n0606_007:0154a23": "千由旬我身六百八十萬由旬汝身第一端正百千",
    "X31n0606_007:0154a24": "萬福光明殊妙是故汝往莫輕彼國若佛菩薩及國",
    "X31n0606_007:0154b01": "土生下劣想。",
    "X31n0606_007:0154b02": "然法身大士固不肅而成所將眷屬或未達者故",
    "X31n0606_007:0154b03": "寄彼而規此耳夫佛身與理相應不可見卑小而",
    "X31n0606_007:0154b04": "忘其尊嚴此約如來座為誡也且師及弟子智斷",
    "X31n0606_007:0154b05": "具足師既施權弟子亦隱其實此約如來衣為誡",
    "X31n0606_007:0154b06": "也其依報國土皆正報所感如來以慈臨大千宜",
    "X31n0606_007:0154b07": "須高須下勿覩依報而忽正報也此約如來室為",
    "X31n0606_007:0154b08": "誡也此佛弘經亦敕三意彼尊誡約諸佛道同也。",
    "X31n0606_007:0154b09": "△五受佛旨。",
    "X31n0606_007:0154b10": "妙音菩薩白其佛言世尊我今詣娑婆世界皆是如",
    "X31n0606_007:0154b11": "來之力如來神通遊戲如來功德智慧莊嚴。",
    "X31n0606_007:0154b12": "如來力是座力神通力是室力莊嚴力是衣力此",
    "X31n0606_007:0154b13": "受弘經之大旨利物之宗要故能不動此會而遊",
    "X31n0606_007:0154b14": "化十方也。△六現來相六初遣蓮華。",
    "X31n0606_007:0154b15": "於是妙音菩薩不起于座身不動搖而入三昧以三",
    "X31n0606_007:0154b16": "昧力於耆闍崛山去法座不遠化作八萬四千眾寶",
    "X31n0606_007:0154b17": "蓮華閻浮檀金為莖白銀為葉金剛為鬚甄叔迦寶",
    "X31n0606_007:0154b18": "以為其臺。",
    "X31n0606_007:0154b19": "△二文殊問。",
    "X31n0606_007:0154b20": "爾時文殊師利法王子見是蓮華而白佛言世尊是",
    "X31n0606_007:0154b21": "何因緣先現此瑞有若干千萬蓮華閻浮檀金為莖",
    "X31n0606_007:0154b22": "白銀為葉金剛為鬚甄叔迦寶以為其臺。",
    "X31n0606_007:0154b23": "△三釋迦答。",
    "X31n0606_007:0154b24": "爾時釋迦牟尼佛告文殊師利是妙音菩薩摩訶薩",
    "X31n0606_007:0154c01": "欲從淨華宿王智佛國與八萬四千菩薩圍繞而來",
    "X31n0606_007:0154c02": "至此娑婆世界供養親近禮拜於我亦欲供養聽法",
    "X31n0606_007:0154c03": "華經。",
    "X31n0606_007:0154c04": "△四請見相。",
    "X31n0606_007:0154c05": "文殊師利白佛言世尊是菩薩種何善本修何功德",
    "X31n0606_007:0154c06": "而能有是大神通力行何三昧願為我等說是三昧",
    "X31n0606_007:0154c07": "名字我等亦欲勤修行之行此三昧乃能見是菩薩",
    "X31n0606_007:0154c08": "色相大小威儀進止唯願世尊以神通力彼菩薩來",
    "X31n0606_007:0154c09": "令我得見。",
    "X31n0606_007:0154c10": "問若文殊位下辭不應求見若文殊位高相來那",
    "X31n0606_007:0154c11": "忽不識答雖同一位有始中終止此一事不知亦",
    "X31n0606_007:0154c12": "無忝高位又眾中見瑞不了所以發起令知故設",
    "X31n0606_007:0154c13": "問。△五明推功。",
    "X31n0606_007:0154c14": "爾時釋迦牟尼佛告文殊師利此久滅度多寶如來",
    "X31n0606_007:0154c15": "當為汝等而現其相。",
    "X31n0606_007:0154c16": "△六命來。",
    "X31n0606_007:0154c17": "時多寶佛告彼菩薩善男子來文殊師利法王子欲",
    "X31n0606_007:0154c18": "見汝身。",
    "X31n0606_007:0154c19": "△二正發來六初眷屬經歷。",
    "X31n0606_007:0154c20": "于時妙音菩薩於彼國沒與八萬四千菩薩俱共發",
    "X31n0606_007:0154c21": "來所經諸國六種震動皆悉雨於七寶蓮華百千天",
    "X31n0606_007:0154c22": "樂不鼓自鳴。",
    "X31n0606_007:0154c23": "△二敘相登臺。",
    "X31n0606_007:0154c24": "是菩薩目如廣大青蓮華葉正使和合百千萬月其",
    "X31n0606_007:0155a01": "面貌端正復過於此身真金色無量百千功德莊嚴",
    "X31n0606_007:0155a02": "威德熾盛光明照曜諸相具足如那羅延堅固之身",
    "X31n0606_007:0155a03": "入七寶臺上升虗空去地七多羅樹諸菩薩眾恭敬",
    "X31n0606_007:0155a04": "圍繞而來詣此娑婆世界耆闍崛山。",
    "X31n0606_007:0155a05": "△三問訊傳旨。",
    "X31n0606_007:0155a06": "到已下七寶臺以價直百千瓔珞持至釋迦牟尼佛",
    "X31n0606_007:0155a07": "所頭面禮足奉上瓔珞而白佛言世尊淨華宿王智",
    "X31n0606_007:0155a08": "佛問訊世尊少病少惱起居輕利安樂行不四大調",
    "X31n0606_007:0155a09": "和不世事可忍不眾生易度不無多貪欲瞋恚愚癡",
    "X31n0606_007:0155a10": "嫉妬慳慢不無不孝父母不敬沙門邪見不善心不",
    "X31n0606_007:0155a11": "攝五情不世尊眾生能降伏諸魔怨不久滅度多寶",
    "X31n0606_007:0155a12": "如來在七寶塔中來聽法不又問訊多寶如來安穩",
    "X31n0606_007:0155a13": "少惱堪忍久住不。",
    "X31n0606_007:0155a14": "△四請見多寶。",
    "X31n0606_007:0155a15": "世尊我今欲見多寶佛身唯願世尊示我令見。",
    "X31n0606_007:0155a16": "分身既散塔閉如故多寶居於塔內故願示之令",
    "X31n0606_007:0155a17": "見。△五世尊為通。",
    "X31n0606_007:0155a18": "爾時釋迦牟尼佛語多寶佛是妙音菩薩欲得相見。",
    "X31n0606_007:0155a19": "△六塔中稱善。",
    "X31n0606_007:0155a20": "時多寶佛告妙音言善哉善哉汝能為供養釋迦牟",
    "X31n0606_007:0155a21": "尼佛及聽法華經并見文殊師利等故來至此。",
    "X31n0606_007:0155a22": "△三十方弘經二初問答善根神力二初問二初",
    "X31n0606_007:0155a23": "問種何善根。",
    "X31n0606_007:0155a24": "爾時華德菩薩白佛言世尊是妙音菩薩種何善根。",
    "X31n0606_007:0155b01": "是問昔也。△二問有是神力。",
    "X31n0606_007:0155b02": "修何功德有是神力。",
    "X31n0606_007:0155b03": "是問今也。△二答二初答種善根。",
    "X31n0606_007:0155b04": "佛告華德菩薩過去有佛名雲雷音王多陀阿伽度",
    "X31n0606_007:0155b05": "阿羅訶三藐三佛陀國名現一切世間劫名喜見妙",
    "X31n0606_007:0155b06": "音菩薩於萬二千歲以十萬種伎樂供養雲雷音王",
    "X31n0606_007:0155b07": "佛并奉上八萬四千七寶鉢以是因緣果報今生淨",
    "X31n0606_007:0155b08": "華宿王智佛國有是神力華德於汝意云何爾時雲",
    "X31n0606_007:0155b09": "雷音王佛所妙音菩薩伎樂供養奉上寶器者豈異",
    "X31n0606_007:0155b10": "人乎今此妙音菩薩摩訶薩是華德是妙音菩薩已",
    "X31n0606_007:0155b11": "曾供養親近無量諸佛久植德本又值恒河沙等百",
    "X31n0606_007:0155b12": "千萬億那由他佛。",
    "X31n0606_007:0155b13": "△二答其神力。",
    "X31n0606_007:0155b14": "華德汝但見妙音菩薩其身在此而是菩薩現種種",
    "X31n0606_007:0155b15": "身處處為諸眾生說是經典或現梵王身或現帝釋",
    "X31n0606_007:0155b16": "身或現自在天身或現大自在天身或現天大將軍",
    "X31n0606_007:0155b17": "身或現毗沙門天王身或現轉輪聖王身或現諸小",
    "X31n0606_007:0155b18": "王身或現長者身或現居士身或現宰官身或現婆",
    "X31n0606_007:0155b19": "羅門身或現比丘比丘尼優婆塞優婆夷身或現長",
    "X31n0606_007:0155b20": "者居士婦女身或現宰官婦女身或現婆羅門婦女",
    "X31n0606_007:0155b21": "身或現童男童女身或現天龍夜叉乾闥婆阿脩羅",
    "X31n0606_007:0155b22": "迦樓羅緊那羅摩睺羅伽人非人等身而說是經諸",
    "X31n0606_007:0155b23": "有地獄餓鬼畜生及眾難處皆能救濟乃至於王後",
    "X31n0606_007:0155b24": "宮變為女身而說是經華德是妙音菩薩能救護娑",
    "X31n0606_007:0155c01": "婆世界諸眾生者是妙音菩薩如是種種變化現身",
    "X31n0606_007:0155c02": "在此娑婆國土為諸眾生說是經典於神通變化智",
    "X31n0606_007:0155c03": "慧無所損減是菩薩以若干智慧明照娑婆世界令",
    "X31n0606_007:0155c04": "一切眾生各得所知於十方恒河沙世界中亦復如",
    "X31n0606_007:0155c05": "是若應以聲聞形得度者現聲聞形而為說法應以",
    "X31n0606_007:0155c06": "辟支佛形得度者現辟支佛形而為說法應以菩薩",
    "X31n0606_007:0155c07": "形得度者現菩薩形而為說法應以佛形得度者即",
    "X31n0606_007:0155c08": "現佛形而為說法如是種種隨所應度者而為現形",
    "X31n0606_007:0155c09": "乃至應以滅度而得度者示現滅度華德妙音菩薩",
    "X31n0606_007:0155c10": "摩訶薩成就大神通智慧之力其事如是。",
    "X31n0606_007:0155c11": "此答神力之問示三十四凡身四聖人身結成十",
    "X31n0606_007:0155c12": "法界六道也。△二問答今住何定二初問。",
    "X31n0606_007:0155c13": "爾時華德菩薩白佛言世尊是妙音菩薩深種善根",
    "X31n0606_007:0155c14": "世尊是菩薩住何三昧而能如是在所變現度脫眾",
    "X31n0606_007:0155c15": "生。",
    "X31n0606_007:0155c16": "問今住何定而能如此自在利益也。△二答。",
    "X31n0606_007:0155c17": "佛告華德菩薩善男子其三昧名現一切色身妙音",
    "X31n0606_007:0155c18": "菩薩住是三昧中能如是饒益無量眾生。",
    "X31n0606_007:0155c19": "佛答如文。△四二土得益。",
    "X31n0606_007:0155c20": "說是妙音菩薩品時與妙音菩薩俱來者八萬四千",
    "X31n0606_007:0155c21": "人皆得現一切色身三昧此娑婆世界無量菩薩亦",
    "X31n0606_007:0155c22": "得是三昧及陀羅尼。",
    "X31n0606_007:0155c23": "△五還歸本國。",
    "X31n0606_007:0155c24": "爾時妙音菩薩摩訶薩供養釋迦牟尼佛及多寶佛",
    "X31n0606_007:0156a01": "塔已還歸本土所經諸國六種震動雨寶蓮華作百",
    "X31n0606_007:0156a02": "千萬億種種伎樂既到本國與八萬四千菩薩圍繞",
    "X31n0606_007:0156a03": "至淨華宿王智佛所白佛言世尊我到娑婆世界饒",
    "X31n0606_007:0156a04": "益眾生見釋迦牟尼佛及見多寶佛塔禮拜供養又",
    "X31n0606_007:0156a05": "見文殊師利法王子菩薩及見藥王菩薩得勤精進",
    "X31n0606_007:0156a06": "力菩薩勇施菩薩等亦令是八萬四千菩薩得現一",
    "X31n0606_007:0156a07": "切色身三昧。",
    "X31n0606_007:0156a08": "△六聞品進道。",
    "X31n0606_007:0156a09": "說是妙音菩薩來往品時四萬二千天子得無生法",
    "X31n0606_007:0156a10": "忍華德菩薩得法華三昧。",
    "X31n0606_007:0156a12": "法華經科註卷第七"
}