{
    "T48n2009_001:0365a08": "小室六門",
    "T48n2009_001:0365a10": "第一門心經頌",
    "T48n2009_001:0365a11": "摩訶般若波羅蜜多心經",
    "T48n2009_001:0365a12": "智慧清淨海。理密義幽深。波羅到彼岸。向道",
    "T48n2009_001:0365a13": "秖由心。多聞千種意。不離線因針。經花糸一",
    "T48n2009_001:0365a14": "道。萬劫眾賢欽。",
    "T48n2009_001:0365a15": "觀自在菩薩。",
    "T48n2009_001:0365a16": "菩薩超聖智。六處悉皆同。心空觀自在。無閡",
    "T48n2009_001:0365a17": "大神通。禪門入正受。三昧任西東。十方遊歷",
    "T48n2009_001:0365a18": "遍。不見佛行蹤。",
    "T48n2009_001:0365a19": "行深般若波羅蜜多時。",
    "T48n2009_001:0365a20": "六年求大道。行深不離身。智慧心解脫。達彼",
    "T48n2009_001:0365a21": "岸頭人。聖道空寂寂。如是我今聞。佛行平等",
    "T48n2009_001:0365a22": "意。時到自超群。",
    "T48n2009_001:0365a23": "照見五蘊皆空。",
    "T48n2009_001:0365a24": "貪愛成五蘊。假合得為身。血肉連筋骨。皮裏",
    "T48n2009_001:0365a25": "一堆塵。迷徒生樂著。智者不為親。四相皆歸",
    "T48n2009_001:0365a26": "盡。呼甚乃為真。",
    "T48n2009_001:0365a27": "度一切苦厄。",
    "T48n2009_001:0365a28": "妄繫身為苦。人我心自迷。涅槃清淨道。誰肯",
    "T48n2009_001:0365a29": "著心依。陰界六塵起。厄難業相隨。若要心無",
    "T48n2009_001:0365b01": "苦。聞早悟菩提。",
    "T48n2009_001:0365b02": "舍利子。",
    "T48n2009_001:0365b03": "達道由心本。心淨利還多。如蓮華出水。頓覺",
    "T48n2009_001:0365b04": "道源和。常居寂滅相。智慧眾難過。獨超三界",
    "T48n2009_001:0365b05": "外。更不戀娑婆。",
    "T48n2009_001:0365b06": "色不異空空不異色。",
    "T48n2009_001:0365b07": "色與空一種。未到見兩般。二乘生分別。執相",
    "T48n2009_001:0365b08": "自心謾。空外無別色。非色義能寬。無生清淨",
    "T48n2009_001:0365b09": "性。悟者即涅槃。",
    "T48n2009_001:0365b10": "色即是空。空即是色。",
    "T48n2009_001:0365b11": "非空空不有。非色色無形。色空同歸一。淨土",
    "T48n2009_001:0365b12": "得安寧。非空空為妙。非色色分明。色空皆非",
    "T48n2009_001:0365b13": "相。甚處立身形。",
    "T48n2009_001:0365b14": "受想行識亦復如是。",
    "T48n2009_001:0365b15": "受想納諸緣。行識量能寬。遍計心須滅。我病",
    "T48n2009_001:0365b16": "不相于。解脫心無礙。破執悟心源。故云亦如",
    "T48n2009_001:0365b17": "是。性相一般般。",
    "T48n2009_001:0365b18": "舍利子。",
    "T48n2009_001:0365b19": "說舍論身相。利言一種心。菩薩金剛力。四相",
    "T48n2009_001:0365b20": "勿令侵。達道離人執。見性法無音。諸漏皆總",
    "T48n2009_001:0365b21": "盡。遍體是真金。",
    "T48n2009_001:0365b22": "是諸法空相。",
    "T48n2009_001:0365b23": "諸佛說空法。聲聞有相求。尋經覓道理。何日",
    "T48n2009_001:0365b24": "學心休。圓成真實相。頓見罷心修。逈然超法",
    "T48n2009_001:0365b25": "界。自在更何憂。",
    "T48n2009_001:0365b26": "不生不滅。",
    "T48n2009_001:0365b27": "盧舍清淨體。無相本來真。如空皆總遍。萬劫",
    "T48n2009_001:0365b28": "體長存。不共皆不著。無舊亦無新。和光塵不",
    "T48n2009_001:0365b29": "染。三界獨為尊。",
    "T48n2009_001:0365c01": "不垢不淨。",
    "T48n2009_001:0365c02": "真如越三界。垢淨本來無。能仁起方便。說細",
    "T48n2009_001:0365c03": "及言麁。空界無有法。是現一輪孤。本來無一",
    "T48n2009_001:0365c04": "物。豈合兩般呼。",
    "T48n2009_001:0365c05": "不增不減。",
    "T48n2009_001:0365c06": "如來體無相。滿足十方空。空上難立有。有內",
    "T48n2009_001:0365c07": "不見空。看似水中月。聞如耳畔風。法身何增",
    "T48n2009_001:0365c08": "減。三界號真容。",
    "T48n2009_001:0365c09": "是故空中。",
    "T48n2009_001:0365c10": "菩提不在外。中聞覓也難。非相非非相。量",
    "T48n2009_001:0365c11": "測失機關。世界非世界。三光照四天。本來無",
    "T48n2009_001:0365c12": "障閡。甚處有遮欄。",
    "T48n2009_001:0365c13": "無色無受想行識。",
    "T48n2009_001:0365c14": "無色本來空。無受意還同。行識無中有。有盡",
    "T48n2009_001:0365c15": "却歸空。執有實不有。依空又落空。色空心俱",
    "T48n2009_001:0365c16": "離。方始得神通。",
    "T48n2009_001:0365c17": "無眼耳鼻舌身意。",
    "T48n2009_001:0365c18": "六根無自性。隨相與安排。色分緣聲響。人我",
    "T48n2009_001:0365c19": "舌詼諧。鼻或分香臭。身意欲情乖。六處貪愛",
    "T48n2009_001:0365c20": "斷。萬劫不輪迴。",
    "T48n2009_001:0365c21": "無色聲香味觸法。",
    "T48n2009_001:0365c22": "證智無聲色。香味觸他誰。六塵從妄起。凡心",
    "T48n2009_001:0365c23": "自惑疑。生死休生死。菩提證此時。法性空無",
    "T48n2009_001:0365c24": "住。只恐悟他遲。",
    "T48n2009_001:0365c25": "無眼界乃至無意識界。",
    "T48n2009_001:0365c26": "六識從妄起。依他性自開。眼耳兼身意。誰肯",
    "T48n2009_001:0365c27": "自量裁。舌鼻行顛倒。心王却遣回。六識中不",
    "T48n2009_001:0365c28": "久。頓悟向如來。",
    "T48n2009_001:0365c29": "無無明亦無無明盡乃至無老死亦無老死",
    "T48n2009_001:0366a01": "盡。",
    "T48n2009_001:0366a02": "十二因緣有。生下老相隨。有身無明至。二相",
    "T48n2009_001:0366a03": "等頭齊。身盡無明盡。受報却來期。智身如幻",
    "T48n2009_001:0366a04": "化。急急悟無為。",
    "T48n2009_001:0366a05": "無苦集滅道。",
    "T48n2009_001:0366a06": "四諦興三界。頓教義分明。苦斷集已滅。聖道",
    "T48n2009_001:0366a07": "自然成。聲聞休妄想。緣覺意安寧。欲知成佛",
    "T48n2009_001:0366a08": "處。心上莫留停。",
    "T48n2009_001:0366a09": "無智亦無得。",
    "T48n2009_001:0366a10": "法本非無有。智慧難測量。歡喜心離垢。發光",
    "T48n2009_001:0366a11": "滿十方。難勝於前現。遠行大道場。不動超彼",
    "T48n2009_001:0366a12": "岸。善慧法中王。",
    "T48n2009_001:0366a13": "以無所得故。",
    "T48n2009_001:0366a14": "寂滅體無得。真空絕手攀。本來無相貌。權且",
    "T48n2009_001:0366a15": "立三檀。四智開法喻。六度號都關。十地三乘",
    "T48n2009_001:0366a16": "法。眾聖測他難。",
    "T48n2009_001:0366a17": "菩提薩埵。",
    "T48n2009_001:0366a18": "佛道真難識。薩埵是凡夫。眾生要見性。敬佛",
    "T48n2009_001:0366a19": "莫心孤。世間善知識。言論法細麁。頓悟心平",
    "T48n2009_001:0366a20": "等。中間有相除。",
    "T48n2009_001:0366a21": "依般若波羅蜜多故。",
    "T48n2009_001:0366a22": "般若言智慧。波羅無所依。心空性廣大。內外",
    "T48n2009_001:0366a23": "盡無為。性空無礙辯。三界達人稀。大見明大",
    "T48n2009_001:0366a24": "法。皆讚不思議。",
    "T48n2009_001:0366a25": "心無罣礙。",
    "T48n2009_001:0366a26": "解脫心無閡。意若太虛空。四維無一物。上下",
    "T48n2009_001:0366a27": "悉皆同。來往心自在。人法不相逢。訪道不見",
    "T48n2009_001:0366a28": "物。任運出煩籠。",
    "T48n2009_001:0366a29": "無罣礙故無有恐怖。",
    "T48n2009_001:0366b01": "生死心恐怖。無為性自安。境忘心亦滅。性海",
    "T48n2009_001:0366b02": "湛然寬。三身歸淨土。八識離因緣。六通隨實",
    "T48n2009_001:0366b03": "相。復本却還源。",
    "T48n2009_001:0366b04": "遠離一切顛倒夢想。",
    "T48n2009_001:0366b05": "二邊純莫立。中道勿心修。見性生死盡。菩提",
    "T48n2009_001:0366b06": "無所求。身外覓真佛。顛倒一生休。靜坐身安",
    "T48n2009_001:0366b07": "樂。無為果自周。",
    "T48n2009_001:0366b08": "究竟涅槃。",
    "T48n2009_001:0366b09": "究竟無生性。清淨是涅槃。凡夫莫測聖。未到",
    "T48n2009_001:0366b10": "即應難。有學却無學。佛智轉深玄。要會無心",
    "T48n2009_001:0366b11": "理。莫著息心源。",
    "T48n2009_001:0366b12": "三世諸佛。",
    "T48n2009_001:0366b13": "過去非言實。未來不為真。現在菩提子。無法",
    "T48n2009_001:0366b14": "號玄門。三身同歸一。一性遍含身。達理非三",
    "T48n2009_001:0366b15": "世。一法得無因。",
    "T48n2009_001:0366b16": "依般若波羅蜜多故得阿耨多羅三藐三菩",
    "T48n2009_001:0366b17": "提。",
    "T48n2009_001:0366b18": "佛智深難測。慧解廣無邊。無上心正遍。慈光",
    "T48n2009_001:0366b19": "滿大千。寂滅心中巧。建立萬餘般。菩薩多方",
    "T48n2009_001:0366b20": "便。普救為人天。",
    "T48n2009_001:0366b21": "故知般若波羅蜜多是大神呪是大明呪。",
    "T48n2009_001:0366b22": "般若為神呪。能除五蘊疑。煩惱皆斷盡。清淨",
    "T48n2009_001:0366b23": "自分離。四智波無盡。八識有神威。心燈明法",
    "T48n2009_001:0366b24": "界。即此是菩提。",
    "T48n2009_001:0366b25": "是無上呪。",
    "T48n2009_001:0366b26": "無上稱最勝。拔濟為群迷。摩訶三界主。願廣",
    "T48n2009_001:0366b27": "起慈悲。能順眾生意。隨流引化迷。人人起彼",
    "T48n2009_001:0366b28": "岸。由我不由伊。",
    "T48n2009_001:0366b29": "是無等等呪。",
    "T48n2009_001:0366c01": "佛道成千聖。法力更無過。真空滅諸有。示現",
    "T48n2009_001:0366c02": "化身多。來為眾生苦。去為世間魔。劫石皆歸",
    "T48n2009_001:0366c03": "盡。唯我在娑婆。",
    "T48n2009_001:0366c04": "能除一切苦真實不虛。",
    "T48n2009_001:0366c05": "佛願慈心廣。世世度眾生。弘法談真理。普勸",
    "T48n2009_001:0366c06": "急修行。回心見實相。苦盡見無生。永息三惡",
    "T48n2009_001:0366c07": "道。坦蕩樂裏裏。",
    "T48n2009_001:0366c08": "故說般若波羅蜜多呪。",
    "T48n2009_001:0366c09": "故說真如理。未悟速心回。六賊十惡滅。魔山",
    "T48n2009_001:0366c10": "合底摧。神呪除三毒。心花五葉開。果熟根盤",
    "T48n2009_001:0366c11": "結。步步見如來。",
    "T48n2009_001:0366c12": "即說呪曰羯諦羯諦波羅羯諦波羅僧羯諦菩",
    "T48n2009_001:0366c13": "提薩婆訶。",
    "T48n2009_001:0366c14": "羯諦本宗綱。扶機建法幢。如來最尊勝。凡心",
    "T48n2009_001:0366c15": "莫等量。無邊無中際。無短亦無長。般若波羅",
    "T48n2009_001:0366c16": "蜜。萬代古今常。",
    "T48n2009_001:0366c17": "摩訶般若波羅蜜多心經。",
    "T48n2009_001:0366c18": "第二門破相論",
    "T48n2009_001:0366c19": "問曰。若復有人。志求佛道。當修何法。最為省",
    "T48n2009_001:0366c20": "要。答曰。唯觀心一法。總攝諸法。最為省要。",
    "T48n2009_001:0366c21": "問曰。何一法能攝諸法。答。心者萬法之根本。",
    "T48n2009_001:0366c22": "一切諸法唯心所生。若能了心。則萬法俱備。",
    "T48n2009_001:0366c23": "猶如大樹所有枝條及諸花果。皆悉依根而",
    "T48n2009_001:0366c24": "始生。及伐樹去根而必死。若了心修道。則省",
    "T48n2009_001:0366c25": "力而易成。不了心而修道。則費功而無益。",
    "T48n2009_001:0366c26": "故知一切善惡皆由自心。心外別求。終無是",
    "T48n2009_001:0366c27": "處。",
    "T48n2009_001:0366c28": "問。云何觀心稱之為了。答。菩薩摩訶薩。行深",
    "T48n2009_001:0366c29": "般若波羅蜜多時。了四大五陰本空無我。了",
    "T48n2009_001:0367a01": "見自心起用有二種差別。云何為二。一者淨",
    "T48n2009_001:0367a02": "心。二者染心。此二種心法界自然。本來俱有。",
    "T48n2009_001:0367a03": "雖離假緣。合互相待。淨心恒樂善因。染體常",
    "T48n2009_001:0367a04": "思惡業。若不受所染。則稱之為聖。遂能遠離",
    "T48n2009_001:0367a05": "諸苦。證涅槃樂。若隨染心造業。受其纏覆。則",
    "T48n2009_001:0367a06": "名之為凡。沈淪三界。受種種苦。何以故。由",
    "T48n2009_001:0367a07": "彼染心障真如體故。十地經云。眾生身中。有",
    "T48n2009_001:0367a08": "金剛佛性。猶如日輪體明圓滿廣大無邊。只",
    "T48n2009_001:0367a09": "為五陰重雲覆。如瓶內燈光不能顯現。又涅",
    "T48n2009_001:0367a10": "槃經云。一切眾生悉有佛性。無明覆故。不得",
    "T48n2009_001:0367a11": "解脫。佛性者即覺性也。但自覺覺他。覺智明",
    "T48n2009_001:0367a12": "了。則名解脫。故知一切諸善以覺為根。因其",
    "T48n2009_001:0367a13": "覺根。遂能顯現諸功德樹。涅槃之果。因此而",
    "T48n2009_001:0367a14": "成。如是觀心。可名為了。",
    "T48n2009_001:0367a15": "問。上說真如佛性一切功德因覺為根。未審",
    "T48n2009_001:0367a16": "無明之心以何為根。答。無明之心。雖有八萬",
    "T48n2009_001:0367a17": "四千煩惱情欲及恒河沙眾惡。皆因三毒。以",
    "T48n2009_001:0367a18": "為根本。其三毒者。即貪嗔癡是也。此三毒",
    "T48n2009_001:0367a19": "心。自能具足一切諸惡。猶如大樹。根雖是",
    "T48n2009_001:0367a20": "一。所生枝葉其數無邊。彼三毒根。一一根中。",
    "T48n2009_001:0367a21": "生諸惡業。百千萬億。倍過於前。不可為喻。如",
    "T48n2009_001:0367a22": "是三毒心。於本體中。應現六根。亦名六賊。即",
    "T48n2009_001:0367a23": "六識也。由此六識出入諸根。貪著萬境。能成",
    "T48n2009_001:0367a24": "惡業。障真如體。故名六賊。眾生由此三毒六",
    "T48n2009_001:0367a25": "賊。惑亂身心。沈沒生死。輪迴六趣。受諸苦",
    "T48n2009_001:0367a26": "惱。猶如江河。因少泉源。涓流不絕。乃能彌",
    "T48n2009_001:0367a27": "漫。波濤萬里。若復有人斷其本源。即眾流皆",
    "T48n2009_001:0367a28": "息。求解脫者。能轉三毒為三聚淨戒。轉六賊",
    "T48n2009_001:0367a29": "為六波羅蜜。自然永離一切苦海。",
    "T48n2009_001:0367b01": "問。六趣三界廣大無邊。若唯觀心。何由免無",
    "T48n2009_001:0367b02": "窮之苦。答。三界業報唯心所生。本若無心。於",
    "T48n2009_001:0367b03": "三界中。即出三界。其三界者。即三毒也。貪為",
    "T48n2009_001:0367b04": "欲界。嗔為色界。癡為無色界。故名三界。由此",
    "T48n2009_001:0367b05": "三毒。造業輕重。受報不同。分歸六處。故名六",
    "T48n2009_001:0367b06": "趣。",
    "T48n2009_001:0367b07": "問。云何輕重分之為六。答。眾生不了正因。迷",
    "T48n2009_001:0367b08": "心修善。未免三界。生三輕趣。云何三輕趣。所",
    "T48n2009_001:0367b09": "謂迷修十善。妄求快樂。未免貪界。生於天趣。",
    "T48n2009_001:0367b10": "迷持五戒。妄起愛憎。未免嗔界。生於人趣。迷",
    "T48n2009_001:0367b11": "執有為。信邪求福。未免癡界。生阿修羅趣。如",
    "T48n2009_001:0367b12": "是三類。名三輕趣。云何三重趣。所謂縱三毒",
    "T48n2009_001:0367b13": "心。唯造惡業。墮三重趣。若貪業重者。墮餓鬼",
    "T48n2009_001:0367b14": "趣。嗔業重者。墮地獄趣。癡業重者。墮畜生",
    "T48n2009_001:0367b15": "趣。如是三重。通前三輕。遂成六趣。故知一切",
    "T48n2009_001:0367b16": "苦業由自心生。但能攝心。離諸邪惡。三界六",
    "T48n2009_001:0367b17": "趣輪迴之苦。自然消滅。即得解脫。",
    "T48n2009_001:0367b18": "問。如佛所說。我於三大阿僧祇劫。無量勤苦。",
    "T48n2009_001:0367b19": "方成佛道。云何今說唯只觀心而制三毒即",
    "T48n2009_001:0367b20": "名解脫。答。佛所說言。無虛妄也。阿僧祇劫",
    "T48n2009_001:0367b21": "者。即三毒心也。胡言阿僧祇。漢名不可數。此",
    "T48n2009_001:0367b22": "三毒心。於中有恒沙惡念。於一一念中。皆為",
    "T48n2009_001:0367b23": "一劫。如是恒沙不可數也。故言三大阿僧祇。",
    "T48n2009_001:0367b24": "真如之性。既被三毒之所覆蓋。若不超彼三",
    "T48n2009_001:0367b25": "大恒沙毒惡之心。云何名為解脫。今若能轉",
    "T48n2009_001:0367b26": "貪嗔癡等三毒心。為三解脫。是則名為得度",
    "T48n2009_001:0367b27": "三大阿僧祇劫。末世眾生。愚癡鈍根。不解如",
    "T48n2009_001:0367b28": "來三大阿僧祇祕密之說。遂言成佛塵劫。斯",
    "T48n2009_001:0367b29": "豈不疑誤行人退菩提道。",
    "T48n2009_001:0367c01": "問。菩薩摩訶薩。由持三聚淨戒。行六波羅蜜。",
    "T48n2009_001:0367c02": "方成佛道。今令學者唯只觀心。不修戒行。云",
    "T48n2009_001:0367c03": "何成佛。答。三聚淨戒者。即制三毒心也。制三",
    "T48n2009_001:0367c04": "毒心成無量善聚。聚者會也。無量善法普會",
    "T48n2009_001:0367c05": "於心。故名三聚淨戒。六波羅蜜者。即淨六根",
    "T48n2009_001:0367c06": "也。胡名波羅蜜。漢名達彼岸。以六根清淨不",
    "T48n2009_001:0367c07": "染六塵。即是度煩惱河。至菩提岸。故云六波",
    "T48n2009_001:0367c08": "羅蜜。",
    "T48n2009_001:0367c09": "問。如經所說。三聚淨戒者。誓斷一切惡。誓修",
    "T48n2009_001:0367c10": "一切善。誓度一切眾生。今者唯言制三毒心。",
    "T48n2009_001:0367c11": "豈不文義有乖。答。佛所說經是真實語。菩薩",
    "T48n2009_001:0367c12": "摩訶薩。於過去因中修行時。為對三毒。發三",
    "T48n2009_001:0367c13": "誓願。斷一切惡。故常持戒。對於貪毒。誓修一",
    "T48n2009_001:0367c14": "切善。故常習定。對於瞋毒。誓度一切眾生。故",
    "T48n2009_001:0367c15": "常修慧。對於癡毒。由持如是戒定慧等三種",
    "T48n2009_001:0367c16": "淨法故。能超彼三毒成佛道也。諸惡消滅。名",
    "T48n2009_001:0367c17": "之為斷。諸善具足。名之為修。以能斷惡修善。",
    "T48n2009_001:0367c18": "則萬行成就。自他俱利。普濟群生。名之為度。",
    "T48n2009_001:0367c19": "故知所修戒行不離於心。若自心清淨。則一",
    "T48n2009_001:0367c20": "切佛土皆悉清淨。故經云。心垢則眾生垢。心",
    "T48n2009_001:0367c21": "淨則眾生淨。欲得淨土。當淨其心。隨其心淨",
    "T48n2009_001:0367c22": "則佛土淨。三聚淨戒自然成就。",
    "T48n2009_001:0367c23": "問。如經所說。六波羅蜜者。亦名六度。所謂布",
    "T48n2009_001:0367c24": "施持戒忍辱精進禪定智慧。今言六根清淨。",
    "T48n2009_001:0367c25": "名波羅蜜者。何為通會。又六度者。其義如",
    "T48n2009_001:0367c26": "何。答。欲修六度。當淨六根降六賊。能捨眼",
    "T48n2009_001:0367c27": "賊。離諸色境。名為布施。能禁耳賊。於彼聲",
    "T48n2009_001:0367c28": "塵。不令放逸。名為持戒。能伏鼻賊。等諸香",
    "T48n2009_001:0367c29": "臭。自在調柔。名為忍辱。能制舌賊。不貪諸",
    "T48n2009_001:0368a01": "味。讚詠講說。名為精進。能降身賊。於諸觸",
    "T48n2009_001:0368a02": "慾。湛然不動。名為禪定。能調意賊。不順無",
    "T48n2009_001:0368a03": "明。常修覺慧。名為智慧。六度者運也。六波",
    "T48n2009_001:0368a04": "羅蜜若船筏。能運眾生。達於彼岸。故名六",
    "T48n2009_001:0368a05": "度。",
    "T48n2009_001:0368a06": "問。經云。釋迦如來為菩薩時。曾飲三斗六升",
    "T48n2009_001:0368a07": "乳糜。方成佛道。先因飲乳。後證佛果。豈唯觀",
    "T48n2009_001:0368a08": "心得解脫乎。答。誠知所言無虛妄也。必因食",
    "T48n2009_001:0368a09": "乳。然始成佛。言食乳者有二種。佛所食者。不",
    "T48n2009_001:0368a10": "是世間不淨之乳。乃是真如清淨法乳也。三",
    "T48n2009_001:0368a11": "斗者。即三聚淨戒。六升者。即六波羅蜜。成佛",
    "T48n2009_001:0368a12": "道時。由食如是清淨法乳。方證佛果。若言如",
    "T48n2009_001:0368a13": "來食於世間和合不淨之牛羶腥乳者。豈不",
    "T48n2009_001:0368a14": "謗誤之甚乎。真如者。自是金剛不壞。無漏法",
    "T48n2009_001:0368a15": "身。永離世間一切諸苦。豈須如是不淨之乳。",
    "T48n2009_001:0368a16": "以充飢渴。如經所說。其牛不在高原。不在下",
    "T48n2009_001:0368a17": "濕。不食穀麥糠麩。不與特牛同群。其牛身作",
    "T48n2009_001:0368a18": "紫磨金色。言此牛者。毘盧舍那佛也。以大慈",
    "T48n2009_001:0368a19": "悲。怜愍一切。故於清淨法體中。出如是三聚",
    "T48n2009_001:0368a20": "淨戒六波羅蜜微妙法乳。育一切求解脫者。",
    "T48n2009_001:0368a21": "如是真淨之牛。清淨之乳。非但如來飲之成",
    "T48n2009_001:0368a22": "道。一切眾生若能飲者。皆得阿耨多羅三藐",
    "T48n2009_001:0368a23": "三菩提。",
    "T48n2009_001:0368a24": "問。經中所說。佛令眾生修造伽藍。鑄寫形像。",
    "T48n2009_001:0368a25": "燒香散花。燃長明燈。晝夜六時。遶塔行道。持",
    "T48n2009_001:0368a26": "齋禮拜。種種功德。皆成佛道。若唯觀心。總攝",
    "T48n2009_001:0368a27": "諸行。說如是事。應虛妄也。答。佛所說經。有",
    "T48n2009_001:0368a28": "無量方便。以一切眾生鈍根狹劣。不悟甚深",
    "T48n2009_001:0368a29": "之義。所以假有為喻無為。若復不修內行。唯",
    "T48n2009_001:0368b01": "只外求。希望獲福。無有是處。言伽藍者。西國",
    "T48n2009_001:0368b02": "語。此土翻為清淨地也。若永除三毒。常淨六",
    "T48n2009_001:0368b03": "根。身心湛然。內外清淨。是名修造伽藍。鑄寫",
    "T48n2009_001:0368b04": "形像者。即是一切眾生求佛道也。所謂修諸",
    "T48n2009_001:0368b05": "覺行。彷像如來真容妙相。豈是鑄寫金銅之",
    "T48n2009_001:0368b06": "所作乎。是故求解脫者。以身為爐。以法為火。",
    "T48n2009_001:0368b07": "以智慧為巧匠。以三聚淨戒六波羅蜜以為",
    "T48n2009_001:0368b08": "模楑。鎔鍊身中真如佛性。遍入一切戒律模",
    "T48n2009_001:0368b09": "中。如教奉行。一無漏缺。自然成就真容之像。",
    "T48n2009_001:0368b10": "所謂究竟常住微妙色身。不是有為敗壞之",
    "T48n2009_001:0368b11": "法。若人求道。不解如是鑄寫真容。憑何輒言",
    "T48n2009_001:0368b12": "功德。又燒香者。亦非世間有相之香。乃是無",
    "T48n2009_001:0368b13": "為正法之香也。薰諸臭穢無明惡業。悉令消",
    "T48n2009_001:0368b14": "滅。正法香者。其有五種。一者戒香。所謂能斷",
    "T48n2009_001:0368b15": "諸惡。能修諸善。二者定香。所謂深信大乘。心",
    "T48n2009_001:0368b16": "無退轉。三者慧香。所謂常於身心。內自觀察。",
    "T48n2009_001:0368b17": "四者解脫香。所謂能斷一切無明結縛。五者",
    "T48n2009_001:0368b18": "解脫知見香。所謂觀照常明。通達無礙。如是",
    "T48n2009_001:0368b19": "五種香。名為最上之香。世間無比。佛在世",
    "T48n2009_001:0368b20": "日。令諸弟子。以智慧火。燒如是無價寶香。供",
    "T48n2009_001:0368b21": "養十方諸佛。今時眾生不解如來真實之義。",
    "T48n2009_001:0368b22": "唯將外火。燒於世間沈檀。薰陸質礙之香。希",
    "T48n2009_001:0368b23": "望福報。云何可得乎。又散花者。義亦如是。所",
    "T48n2009_001:0368b24": "謂演說正法。諸功德花。饒益有情。散沾一",
    "T48n2009_001:0368b25": "切。於真如性。普施莊嚴。此功德花。佛所稱",
    "T48n2009_001:0368b26": "讚。究竟常住。無凋落期。若復有人。散如是",
    "T48n2009_001:0368b27": "花。獲福無量。若言如來令眾生。剪截繒綵。傷",
    "T48n2009_001:0368b28": "損草木。以為散花。無有是處。所以者何。持淨",
    "T48n2009_001:0368b29": "戒者。於諸天地森羅萬像。不令觸犯。若誤犯",
    "T48n2009_001:0368c01": "者猶獲大罪。況復今者故毀淨戒。傷損萬物。",
    "T48n2009_001:0368c02": "求於福報。欲益反損。豈有是乎。長明燈者。即",
    "T48n2009_001:0368c03": "正覺心也。覺之明了。喻之為燈。是故一切求",
    "T48n2009_001:0368c04": "解脫者。身為燈臺。心為燈炷。增諸戒行。以為",
    "T48n2009_001:0368c05": "添油。智慧明達。喻如燈火常燃。如是真正覺",
    "T48n2009_001:0368c06": "燈。而照一切無明癡暗。能以此法輪。次第相",
    "T48n2009_001:0368c07": "開示。即是一燈燃百千燈。燈燈無盡。故號長",
    "T48n2009_001:0368c08": "明。過去有佛。名曰燃燈。義亦如是。愚癡眾",
    "T48n2009_001:0368c09": "生。不會如來方便之說。專行虛妄。執著有為。",
    "T48n2009_001:0368c10": "遂燃世間蘇油之燈。以照空室。乃稱依教。豈",
    "T48n2009_001:0368c11": "不謬乎。所以者何。佛放眉間一毫相光。能照",
    "T48n2009_001:0368c12": "萬八千世界。豈假如是蘇油之燈。以為利益。",
    "T48n2009_001:0368c13": "審察斯理。應不然乎。又六時行道者。所謂六",
    "T48n2009_001:0368c14": "根之中。於一切時。常行佛道。修諸覺行。調伏",
    "T48n2009_001:0368c15": "六根。長時不捨。名為六時行道。遶塔行道者。",
    "T48n2009_001:0368c16": "塔者是身也。當修覺行巡遶身心。念念不停。",
    "T48n2009_001:0368c17": "名為遶塔。過去諸聖皆行此道。至涅槃時。今",
    "T48n2009_001:0368c18": "時世人不會此理。曾不內行。唯執外求。將質",
    "T48n2009_001:0368c19": "礙身。遶世間塔。日夜走驟。徒自疲勞。而於真",
    "T48n2009_001:0368c20": "性。一無利益。又持齋者。當須會意。不達",
    "T48n2009_001:0368c21": "斯理。徒爾虛功。齋者齊也。所謂齊正身心。不",
    "T48n2009_001:0368c22": "令散亂。持者護也。所謂於諸戒行。如法護持。",
    "T48n2009_001:0368c23": "必須外禁六情。內制三毒。慇懃覺察清淨身",
    "T48n2009_001:0368c24": "心。了如是義。名為持齋。食有五種。一者法喜",
    "T48n2009_001:0368c25": "食。所謂依持正法。歡喜奉行。二者禪悅食。所",
    "T48n2009_001:0368c26": "為內外澄寂。身心悅樂。三者念食。所謂常",
    "T48n2009_001:0368c27": "念諸佛。心口相應。四者願食。所謂行住坐臥。",
    "T48n2009_001:0368c28": "常求善願。五者解脫食。所謂心常清淨。不染",
    "T48n2009_001:0368c29": "俗塵。此五種食名為持齋。若復有人。不食如",
    "T48n2009_001:0369a01": "是五種淨食。自言持齋。無有是處。唯斷於無",
    "T48n2009_001:0369a02": "明之食。輒作解者。名為破齋。若亦有破。云何",
    "T48n2009_001:0369a03": "獲福。世有迷人。不悟斯理。身心放逸皆為諸",
    "T48n2009_001:0369a04": "惡。貪欲恣情。不生慚愧。唯斷外食。自為持",
    "T48n2009_001:0369a05": "齋。必無是處。又禮拜者。當如法也。必須理體",
    "T48n2009_001:0369a06": "內明。事隨權變。會如是義。乃名依法。夫禮者",
    "T48n2009_001:0369a07": "敬也。拜者伏也。所謂恭敬真性。屈伏無明。名",
    "T48n2009_001:0369a08": "為禮拜。若能惡情永滅。善念恒存。雖不理相。",
    "T48n2009_001:0369a09": "名為禮拜。其相即法相也。世尊欲令世俗表",
    "T48n2009_001:0369a10": "謙下心。亦為禮拜。故須屈伏外身。示內恭敬。",
    "T48n2009_001:0369a11": "覺外明內。性相相應。若復不行理法。唯執外",
    "T48n2009_001:0369a12": "求。內則放縱貪癡。常為惡業。外即空勞身相。",
    "T48n2009_001:0369a13": "詐現威儀。無慚於聖。徒誑於凡。不免輪迴。豈",
    "T48n2009_001:0369a14": "成功德。",
    "T48n2009_001:0369a15": "問。如經說言。至心念佛。必得往生西方淨土。",
    "T48n2009_001:0369a16": "以此一門。即應成佛。何假觀心。求於解脫。答。",
    "T48n2009_001:0369a17": "夫念佛者。當須正念。了義為正。不了義為邪。",
    "T48n2009_001:0369a18": "正念必得往生。邪念云何到彼哉。佛者覺也。",
    "T48n2009_001:0369a19": "所謂覺察身心。勿令起惡也。念者憶也。所謂",
    "T48n2009_001:0369a20": "憶持戒行。不忘精進。了如是義。名之為念。故",
    "T48n2009_001:0369a21": "知念在於心。非在於言。因筌求魚。得魚忘筌。",
    "T48n2009_001:0369a22": "因言求意。得意忘言。既稱念佛之名。須知念",
    "T48n2009_001:0369a23": "佛之道。若心無實。口誦空名。三毒內臻。人我",
    "T48n2009_001:0369a24": "填臆。將無明心。向外求佛。徒爾虛功。且如誦",
    "T48n2009_001:0369a25": "之與念。義理懸殊。在口曰誦。在心曰念。故知",
    "T48n2009_001:0369a26": "念從心起。名為覺行之門。誦在口中。即是音",
    "T48n2009_001:0369a27": "聲之相。執外求理。終無是處。故知過去諸聖",
    "T48n2009_001:0369a28": "所修念佛。皆非外說。只推內心。心即眾善之",
    "T48n2009_001:0369a29": "源。心為萬德之主。涅槃常樂。由真心生。三界",
    "T48n2009_001:0369b01": "輪迴亦從心起。心是出世之門戶。心是解脫",
    "T48n2009_001:0369b02": "之關津。知門戶者豈慮難入。識關津者何憂",
    "T48n2009_001:0369b03": "不通。",
    "T48n2009_001:0369b04": "問。如溫室經說。洗浴眾僧。獲福無量。此則憑",
    "T48n2009_001:0369b05": "於事法。功德始成。若為觀心可相應乎。答。洗",
    "T48n2009_001:0369b06": "浴眾僧者。非世間有為事也。世尊甞為諸弟",
    "T48n2009_001:0369b07": "子。說溫室經。欲令受持洗浴之法。其溫室者。",
    "T48n2009_001:0369b08": "即身是也。所以燃智慧火。溫淨戒湯。沐浴身",
    "T48n2009_001:0369b09": "中真如佛性。受持七法。以自莊嚴。當日比丘",
    "T48n2009_001:0369b10": "聰明上智。皆悟聖意。如說修行。功德成就。俱",
    "T48n2009_001:0369b11": "登聖果。今時眾生莫測其事。將世間水。洗質",
    "T48n2009_001:0369b12": "礙身。自謂依經。豈非誤也。且真如佛性。非是",
    "T48n2009_001:0369b13": "凡形煩惱塵垢。本來無相。豈可將質礙水洗",
    "T48n2009_001:0369b14": "無為身。事不相應。云何悟道。若欲身得淨者。",
    "T48n2009_001:0369b15": "當觀此身。本因貪欲不淨所生。臭穢駢闐。內",
    "T48n2009_001:0369b16": "外充滿。若洗此身求於淨者。猶如洗塹。塹盡",
    "T48n2009_001:0369b17": "方淨。以此驗之。明知洗外非佛說也。是故假",
    "T48n2009_001:0369b18": "世事。比喻真宗。隱說七事供養功德。其事有",
    "T48n2009_001:0369b19": "七。云何為七。一者淨水。二者燃火。三者澡",
    "T48n2009_001:0369b20": "豆。四者楊枝。五者淨灰。六者蘇膏。七者內",
    "T48n2009_001:0369b21": "衣。舉此七事。喻於七法。一切眾生由此七法。",
    "T48n2009_001:0369b22": "沐浴莊嚴。能除毒心無明垢穢。其七法者。一",
    "T48n2009_001:0369b23": "者淨戒。洗蕩愆非。猶如淨水濯諸塵垢。二者",
    "T48n2009_001:0369b24": "智慧。觀察內外。猶如燃火能溫淨水。三者分",
    "T48n2009_001:0369b25": "別。簡棄諸惡。猶如澡豆能淨垢膩。四者真實。",
    "T48n2009_001:0369b26": "斷諸妄想。猶如楊枝能消口氣。五者正信。決",
    "T48n2009_001:0369b27": "定無疑。猶如淨灰摩身障風。六者柔和。忍辱",
    "T48n2009_001:0369b28": "甘受。猶如蘇膏通潤皮膚。七者慚愧。悔諸惡",
    "T48n2009_001:0369b29": "業。猶如內衣遮醜形體。如上七法是經中祕",
    "T48n2009_001:0369c01": "密之義。皆是為諸大乘利根者說。非為少智",
    "T48n2009_001:0369c02": "下劣凡夫。所以今人無能解悟。竊見今時淺",
    "T48n2009_001:0369c03": "識。唯知事相為功。廣費財寶。多傷水陸。妄營",
    "T48n2009_001:0369c04": "像塔。虛役人夫。積木疊泥。圖青畫緣。傾心",
    "T48n2009_001:0369c05": "盡力。損己迷他。未解慚愧。何曾覺悟。見有為",
    "T48n2009_001:0369c06": "則勤勤愛著。說無為則兀兀如迷。且貪現世",
    "T48n2009_001:0369c07": "之小慈。豈覺當來之大苦。此之修學。徒自疲",
    "T48n2009_001:0369c08": "勞。背正歸邪。誰言獲福。但能攝心內照。覺觀",
    "T48n2009_001:0369c09": "外明。絕三毒永使銷亡。閉六賊不令侵擾。自",
    "T48n2009_001:0369c10": "然恒沙功德。種種莊嚴。無數法門。一一成就。",
    "T48n2009_001:0369c11": "超凡證聖。目擊非遙。悟在須臾。何煩皓首。真",
    "T48n2009_001:0369c12": "門幽祕。寧可具陳。略述觀心。說其少分。而說",
    "T48n2009_001:0369c13": "偈言。",
    "T48n2009_001:0369c14": "　我本求心心自持　　求心不得待心知",
    "T48n2009_001:0369c15": "　佛性不從心外得　　心生便是罪生時",
    "T48n2009_001:0369c16": "　我本求心不求佛　　了知三界空無物",
    "T48n2009_001:0369c17": "　若欲求佛但求心　　只這心心心是佛",
    "T48n2009_001:0369c18": "破相論終",
    "T48n2009_001:0369c19": "第三門二種入",
    "T48n2009_001:0369c20": "夫入道多途。要而言之。不出二種。一是理入。",
    "T48n2009_001:0369c21": "二是行入。理入者。謂藉教悟宗。深信含生同",
    "T48n2009_001:0369c22": "一真性。俱為客塵妄想所覆。不能顯了。若",
    "T48n2009_001:0369c23": "也捨妄歸真。凝住壁觀。無自無他。凡聖等一。",
    "T48n2009_001:0369c24": "堅住不移。更不隨於文教。此即與理冥符。無",
    "T48n2009_001:0369c25": "有分別。寂然無為。名之理入。行入者。謂四",
    "T48n2009_001:0369c26": "行。其餘諸行悉入此中。何等四耶。一報冤行。",
    "T48n2009_001:0369c27": "二隨緣行。三無所求行。四稱法行。云何報冤",
    "T48n2009_001:0369c28": "行。謂修道行人若受苦時。當自念言我從往",
    "T48n2009_001:0369c29": "昔無數劫中。棄本從末流浪諸有。多起冤憎。",
    "T48n2009_001:0370a01": "違害無限。今雖無犯。是皆宿殃。惡業果熟。非",
    "T48n2009_001:0370a02": "天非人所能見與。甘心忍受。都無冤訴。經",
    "T48n2009_001:0370a03": "云。逢苦不憂。何以故。識達故。此心生時。與",
    "T48n2009_001:0370a04": "理相應。體冤進道故。說言報冤行。二隨緣行",
    "T48n2009_001:0370a05": "者。眾生無我。並緣業所轉。苦樂齊受。皆從緣",
    "T48n2009_001:0370a06": "生。若得勝報榮譽等事。是我過去宿因所感。",
    "T48n2009_001:0370a07": "今方得之。緣盡還無。何喜之有。得失從緣。心",
    "T48n2009_001:0370a08": "無增減。喜風不動。冥順於道。是故說言隨緣",
    "T48n2009_001:0370a09": "行也。三無所求行者。世人長迷。處處貪著。名",
    "T48n2009_001:0370a10": "之為求。智者悟真。理將俗反。安心無為。形隨",
    "T48n2009_001:0370a11": "運轉。萬有斯空。無所願樂。功德黑暗。常相",
    "T48n2009_001:0370a12": "隨逐。三界久居猶如火宅。有身皆苦。誰得而",
    "T48n2009_001:0370a13": "安。了達此處。故捨諸有。息想無求。經云。有",
    "T48n2009_001:0370a14": "求皆苦。無求乃樂。判知無求真為道行。故",
    "T48n2009_001:0370a15": "言無所求行也。四稱法行者。性淨之理目之",
    "T48n2009_001:0370a16": "為法。信解此理。眾相斯空。無染無著。無此",
    "T48n2009_001:0370a17": "無彼。經云。法無眾生。離眾生垢故。法無有",
    "T48n2009_001:0370a18": "我。離我垢故。智者若能信解此理。應當稱法",
    "T48n2009_001:0370a19": "而行。法體無慳。於身命財行檀捨施。心無",
    "T48n2009_001:0370a20": "悕惜。達解三空。不倚不著。但為去垢。稱化",
    "T48n2009_001:0370a21": "眾生。而不取相。此為自行。復能利他。亦能",
    "T48n2009_001:0370a22": "莊嚴菩提之道。檀施既爾。餘五亦然。為除",
    "T48n2009_001:0370a23": "妄想。修行六度。而無所行。是為稱法行。說",
    "T48n2009_001:0370a24": "偈言。",
    "T48n2009_001:0370a25": "　外息諸緣　　內心無喘　　心如牆壁",
    "T48n2009_001:0370a26": "　可以入道　　明佛心宗　　等無差誤",
    "T48n2009_001:0370a27": "　行解相應　　名之曰祖",
    "T48n2009_001:0370a28": "二種入終",
    "T48n2009_001:0370a29": "第四門安心法門(宗鏡及正法眼藏載之)",
    "T48n2009_001:0370b01": "迷時人逐法。解時法逐人。解則識攝色。迷則",
    "T48n2009_001:0370b02": "色攝識。但有心分別計較。自身現量者悉皆",
    "T48n2009_001:0370b03": "是夢。若識心寂滅無一動念處。是名正覺。",
    "T48n2009_001:0370b04": "問。云何自心現量。答。見一切法有。有自不",
    "T48n2009_001:0370b05": "有。自心計作有。見一切法無。無自不無。自心",
    "T48n2009_001:0370b06": "計作無。乃至一切法亦如是。並是自心計作",
    "T48n2009_001:0370b07": "有。自心計作無。又若人造一切罪。自見己之",
    "T48n2009_001:0370b08": "法王。即得解脫。若從事上得解者。氣力壯。從",
    "T48n2009_001:0370b09": "事中見法者。即處處不失念。從文字解者。氣",
    "T48n2009_001:0370b10": "力弱。即事即法者。深從汝種種運為。跳踉顛",
    "T48n2009_001:0370b11": "蹶。悉不出法界。亦不入法界。若以法界入法",
    "T48n2009_001:0370b12": "界。即是癡人。凡有所施為。終不出法界心。何",
    "T48n2009_001:0370b13": "以故。心體是法界故。",
    "T48n2009_001:0370b14": "問。世間人種種學問。云何不得道。答。由見",
    "T48n2009_001:0370b15": "己故不得道。己者我也。至人逢苦不憂。遇",
    "T48n2009_001:0370b16": "樂不喜。由不見己故。所以不知苦樂者。由",
    "T48n2009_001:0370b17": "亡己故。得至虛無。己自尚亡。更有何物而",
    "T48n2009_001:0370b18": "不亡也。",
    "T48n2009_001:0370b19": "問。諸法既空。阿誰修道。答。有阿誰。須修道。",
    "T48n2009_001:0370b20": "若無阿誰。即不須修道。阿誰者亦我也。若無",
    "T48n2009_001:0370b21": "我者。逢物不生是非。是者我自是。而物非是",
    "T48n2009_001:0370b22": "也。非者我自非。而物非非也。即心無心。是為",
    "T48n2009_001:0370b23": "通達佛道。即物不起見。名為達道。逢物直達",
    "T48n2009_001:0370b24": "知其本源。此人慧眼開。智者任物不任己。即",
    "T48n2009_001:0370b25": "無取捨違順。愚者任己不任物。即有取捨違",
    "T48n2009_001:0370b26": "順。不見一物。名為見道。不行一物。名為行",
    "T48n2009_001:0370b27": "道。即一切處無處。即作處無作法。即是見",
    "T48n2009_001:0370b28": "佛。若見相時。即一切處見鬼。取相故墮地獄。",
    "T48n2009_001:0370b29": "觀法故得解脫。若見憶相分別。即受鑊湯爐",
    "T48n2009_001:0370c01": "炭等事。現見生死相。若見法界性。即涅槃",
    "T48n2009_001:0370c02": "性。無憶想分別。即是法界性。心是非色故非",
    "T48n2009_001:0370c03": "有。用而不廢故非無。用而常空故非有。空而",
    "T48n2009_001:0370c04": "常用故非無。即說頌曰。",
    "T48n2009_001:0370c05": "心心心。難可尋。寬時遍法界。窄也不容針。",
    "T48n2009_001:0370c06": "亦不覩惡而生嫌。亦不觀善而勤措。亦不",
    "T48n2009_001:0370c07": "捨智而近愚。亦不抱迷而就悟。達大道兮",
    "T48n2009_001:0370c08": "過量。通佛心兮出度。不與凡聖同躔。超然",
    "T48n2009_001:0370c09": "名之曰祖。",
    "T48n2009_001:0370c10": "安心法門終",
    "T48n2009_001:0370c11": "第五門悟性論",
    "T48n2009_001:0370c12": "夫道者。以寂滅為體。修者。以離相為宗。故經",
    "T48n2009_001:0370c13": "云。寂滅是菩提。滅諸相故。佛者覺也。人有覺",
    "T48n2009_001:0370c14": "心。得菩提道。故名為佛。經云。離一切諸相。",
    "T48n2009_001:0370c15": "即名諸佛。是知有相是無相之相。不可以眼",
    "T48n2009_001:0370c16": "見。唯可以智知。若聞此法者。生一念信心。此",
    "T48n2009_001:0370c17": "人以發大乘。乃超三界。三界者。貪嗔癡是。返",
    "T48n2009_001:0370c18": "貪嗔癡。為戒定慧。即名超三界。然貪嗔癡亦",
    "T48n2009_001:0370c19": "無實性。但據眾生而言矣。能返照了了見。貪",
    "T48n2009_001:0370c20": "嗔癡性即是佛性。貪嗔癡外更無別有佛性。",
    "T48n2009_001:0370c21": "經云。諸佛從本來。常處於三毒。長養於白法。",
    "T48n2009_001:0370c22": "而成於世尊。三毒者。貪嗔癡也。言大乘最上",
    "T48n2009_001:0370c23": "乘者。皆菩薩所行之處也。無所不乘。亦無所",
    "T48n2009_001:0370c24": "乘。終日乘未甞乘。此為佛乘。經云。無乘為佛",
    "T48n2009_001:0370c25": "乘也。若人知六根不實五蘊假名。遍體求之。",
    "T48n2009_001:0370c26": "必無定處。當知此人解佛語。經云。五蘊窟宅。",
    "T48n2009_001:0370c27": "是名禪院。內照開解。即大乘門。不憶一切法。",
    "T48n2009_001:0370c28": "乃名為禪定。若了此言者。行住坐臥皆是禪",
    "T48n2009_001:0370c29": "定。知心是空。名為見佛。何以故。十方諸佛皆",
    "T48n2009_001:0371a01": "以無心不見於心。名為見佛。捨心不悋。名",
    "T48n2009_001:0371a02": "大布施。離諸動定。名大坐禪。何以故。凡夫一",
    "T48n2009_001:0371a03": "向動。小乘一向定。謂出過凡夫小乘之坐禪。",
    "T48n2009_001:0371a04": "名大坐禪。若作此會者。一切諸相不離自解。",
    "T48n2009_001:0371a05": "一切諸病不治自差。此皆大禪定力。凡將心",
    "T48n2009_001:0371a06": "求法者為迷。不將心求法者為悟。不著文字",
    "T48n2009_001:0371a07": "名解脫。不染六塵名護法。出離生死名出家。",
    "T48n2009_001:0371a08": "不受後有名得道。不生妄想名涅槃。不處無",
    "T48n2009_001:0371a09": "明為大智慧。無煩惱處名般涅槃。無相處名",
    "T48n2009_001:0371a10": "為彼岸。迷時有此岸。悟時無此岸。何以故。為",
    "T48n2009_001:0371a11": "凡夫一向住此。若覺最上乘者。心不住此。亦",
    "T48n2009_001:0371a12": "不住彼。故能離於此彼岸也。若見彼岸異於",
    "T48n2009_001:0371a13": "此岸。此人之心已無禪定。煩惱名眾生。悟解",
    "T48n2009_001:0371a14": "名菩提。亦不一不異。只隔其迷悟耳。迷時有",
    "T48n2009_001:0371a15": "世間可出。悟時無世間可出。平等法中。不見",
    "T48n2009_001:0371a16": "凡夫異於聖人。經云。平等法者。凡夫不能入。",
    "T48n2009_001:0371a17": "聖人不能行。平等法者。唯大菩薩與諸佛如",
    "T48n2009_001:0371a18": "來行也。若見生異於死。動異於靜。皆名不平",
    "T48n2009_001:0371a19": "等。不見煩惱異於涅槃。是名平等。何以故。煩",
    "T48n2009_001:0371a20": "惱與涅槃。同是一性空故。是以小乘人妄斷",
    "T48n2009_001:0371a21": "煩惱。妄入涅槃。為涅槃所滯。菩薩知煩惱性",
    "T48n2009_001:0371a22": "空。即不離空。故常在涅槃。涅槃者。涅而不",
    "T48n2009_001:0371a23": "生。槃而不死。出離生死。名般涅槃。心無去",
    "T48n2009_001:0371a24": "來。即入涅槃。是知涅槃即是空心。諸佛入涅",
    "T48n2009_001:0371a25": "槃者。即是無妄想處。菩薩入道場者。即是無",
    "T48n2009_001:0371a26": "煩惱處。空閑處者。即是無貪嗔癡也。貪為欲",
    "T48n2009_001:0371a27": "界。嗔為色界。癡為無色界。若一念心生。即入",
    "T48n2009_001:0371a28": "三界。一念心滅。即出三界。是知三界生滅。萬",
    "T48n2009_001:0371a29": "法有無。皆由一心。凡言一心者。似破瓦石竹",
    "T48n2009_001:0371b01": "木無情之物。若知心是假名無有實體。即知",
    "T48n2009_001:0371b02": "自寂之心亦是非有亦是非無。何以故。凡夫",
    "T48n2009_001:0371b03": "一向生心名為有。小乘一向滅心名為無。菩",
    "T48n2009_001:0371b04": "薩與佛未曾生心。未曾滅心。名為非有非無",
    "T48n2009_001:0371b05": "心。非有非無心。此名為中道。是知將心學法。",
    "T48n2009_001:0371b06": "則心法俱迷。不將心學法。則心法俱悟。凡迷",
    "T48n2009_001:0371b07": "者迷於悟。悟者悟於迷。正見之人。知心空無。",
    "T48n2009_001:0371b08": "即超迷悟。無有迷悟。始名正解正見。色不自",
    "T48n2009_001:0371b09": "色。由心故色。心不自心。由色故心。是知心色",
    "T48n2009_001:0371b10": "兩相俱有生滅。有者有於無。無者無於有。是",
    "T48n2009_001:0371b11": "名真見。夫真見者。無所不見。亦無所見。見滿",
    "T48n2009_001:0371b12": "十方。未曾有見。何以故。無所見故。見無見",
    "T48n2009_001:0371b13": "故。見非見故。凡夫所見。皆名妄想。若寂滅無",
    "T48n2009_001:0371b14": "見。始名真見。心境相對。見生於中。若內不起",
    "T48n2009_001:0371b15": "心。則外不生境。故心境俱淨。乃名為真見。作",
    "T48n2009_001:0371b16": "此解時。乃名正見。不見一切法。乃名得道。不",
    "T48n2009_001:0371b17": "解一切法。乃名解法。何以故。見與不見。俱不",
    "T48n2009_001:0371b18": "見故。解與不解。俱不解故。無見之見。乃名真",
    "T48n2009_001:0371b19": "見。無解之解。乃名真解。夫真見者。非直見於",
    "T48n2009_001:0371b20": "見。亦乃見於不見。真解者。非直解於解。亦乃",
    "T48n2009_001:0371b21": "解於不解。凡有所解。皆名不解。無所解者。始",
    "T48n2009_001:0371b22": "名真解。解與不解。俱非解也。經云。不捨智慧",
    "T48n2009_001:0371b23": "名愚癡。以心為空。解與不解俱是真。以心為",
    "T48n2009_001:0371b24": "有。解與不解俱是妄。若解時法逐人。若不解",
    "T48n2009_001:0371b25": "時人逐法。若法逐於人。則非法成法。若人逐",
    "T48n2009_001:0371b26": "於法。則法成非法。若人逐於法。則法皆妄。若",
    "T48n2009_001:0371b27": "法逐於人。則法皆真。是以聖人亦不將心求",
    "T48n2009_001:0371b28": "法。亦不將法求心。亦不將心求心。亦不將法",
    "T48n2009_001:0371b29": "求法。所以心不生法。法不生心。心法兩寂。故",
    "T48n2009_001:0371c01": "常為在定。眾生心生則佛法滅。眾生心滅則",
    "T48n2009_001:0371c02": "佛法生。心生則真法滅。心滅則真法生。已知",
    "T48n2009_001:0371c03": "一切法各不相屬。是名得道人。知心不屬一",
    "T48n2009_001:0371c04": "切法。此人常在道場。迷時有罪。解時無罪。何",
    "T48n2009_001:0371c05": "以故。罪性空故。迷時無罪見罪。若解時即罪",
    "T48n2009_001:0371c06": "無罪。何以故。罪無處所故。經云。諸法無性。",
    "T48n2009_001:0371c07": "真用莫疑。疑即成罪。何以故。罪因疑惑而生。",
    "T48n2009_001:0371c08": "若作此解者。前世罪業即為消滅。迷時六識",
    "T48n2009_001:0371c09": "五陰皆是煩惱生死法。悟時六識五陰皆是",
    "T48n2009_001:0371c10": "涅槃無生死法。修道之人不外求道。何以故。",
    "T48n2009_001:0371c11": "知心是道。若得心時。無心可得。若得道時。無",
    "T48n2009_001:0371c12": "道可得。若言將心求道得者。皆名邪見。迷時",
    "T48n2009_001:0371c13": "有佛有法。悟無佛無法。何以故。悟即是佛法。",
    "T48n2009_001:0371c14": "夫修道者。身滅道成。亦如甲拆樹生。此業報",
    "T48n2009_001:0371c15": "身念念無常。無一定法。但隨念念修之。亦不",
    "T48n2009_001:0371c16": "得厭生死。亦不得愛生死。但念念之中。俱不",
    "T48n2009_001:0371c17": "妄想。則生證有餘涅槃。死入無生法忍。眼見",
    "T48n2009_001:0371c18": "色時。不染於色。耳聞聲時。不染於聲。皆解脫",
    "T48n2009_001:0371c19": "也。眼不著色。眼為禪門。耳不著聲。耳為禪",
    "T48n2009_001:0371c20": "門。總而言之。見色性者常解脫。見色相者常",
    "T48n2009_001:0371c21": "繫縛。不為煩惱繫縛者。即名解脫。更無別解",
    "T48n2009_001:0371c22": "脫。善觀色者。色不生於心。心不生於色。即色",
    "T48n2009_001:0371c23": "與心俱是清淨。無妄想時。一心是一佛國。有",
    "T48n2009_001:0371c24": "妄想時。一心是一地獄。眾生造作妄想。以心",
    "T48n2009_001:0371c25": "生心。故常在地獄。菩薩觀察妄想。不以心生",
    "T48n2009_001:0371c26": "心。故常在佛國。若不以心生心。則心心入空。",
    "T48n2009_001:0371c27": "念念歸靜。從一佛國。至一佛國。若以心生心。",
    "T48n2009_001:0371c28": "則心心不靜。念念歸動。從一地獄。歷一地獄。",
    "T48n2009_001:0371c29": "若一念心起。則有善惡二業。有天堂地獄。若",
    "T48n2009_001:0372a01": "一念心不起。即無善惡二業。亦無天堂地獄。",
    "T48n2009_001:0372a02": "為體非有非無。在凡即有。在聖即無。聖人無",
    "T48n2009_001:0372a03": "其心。故胸臆空洞。與天同量。心得涅槃時。即",
    "T48n2009_001:0372a04": "不見有涅槃。何以故。心是涅槃。若心外更見",
    "T48n2009_001:0372a05": "涅槃。此名著邪見也。一切煩惱為如來種子。",
    "T48n2009_001:0372a06": "為因煩惱而得智慧。只可道煩惱生如來。不",
    "T48n2009_001:0372a07": "可得道煩惱是如來。故身心為田疇。煩惱為",
    "T48n2009_001:0372a08": "種子。智慧為萌芽。如來喻於穀也。佛在心中。",
    "T48n2009_001:0372a09": "如香在樹中。煩惱若盡。佛從心出。朽腐若盡。",
    "T48n2009_001:0372a10": "香從樹出。即知樹外無香。心外無佛。若樹外",
    "T48n2009_001:0372a11": "有香。即是他香。心外有佛。即是他佛。心中有",
    "T48n2009_001:0372a12": "三毒者。是名國土穢惡。心中無三毒者。是名",
    "T48n2009_001:0372a13": "國土清淨。經云。若使國土不淨穢惡充滿。諸",
    "T48n2009_001:0372a14": "佛世尊於中出。無有此處。不淨穢惡者。即無",
    "T48n2009_001:0372a15": "明三毒也。諸佛世尊者。即清淨覺悟心也。一",
    "T48n2009_001:0372a16": "切言語無非佛法。若能無其所言。即盡日言",
    "T48n2009_001:0372a17": "而是道。若能有其所言。即終日默而非道。是",
    "T48n2009_001:0372a18": "故如來言不乘默。默不乘言。言不離默。悟此",
    "T48n2009_001:0372a19": "言默者。皆在三昧。若知時而言。言亦解脫。若",
    "T48n2009_001:0372a20": "不知時而默。默亦繫縛。是故言若離相。言亦",
    "T48n2009_001:0372a21": "名解脫。默若著相。默即是繫縛。夫文字者。本",
    "T48n2009_001:0372a22": "性解脫。文字不能就繫縛。繫縛自來就文字。",
    "T48n2009_001:0372a23": "法無高下。若見高下。即非法也。非法為筏。是",
    "T48n2009_001:0372a24": "法為人。筏者。人乘其筏。即渡非法。則是法",
    "T48n2009_001:0372a25": "也。若以世俗言之。即有男女貴賤。以道言之。",
    "T48n2009_001:0372a26": "即無男女貴賤。是以天女悟道。不變女形。車",
    "T48n2009_001:0372a27": "匿解真。寧移賤稱。此蓋非男女貴賤。皆由一",
    "T48n2009_001:0372a28": "相也。天女於十二年中求女相。了不可得。即",
    "T48n2009_001:0372a29": "知於十二年中求男相。亦不可得。十二年者。",
    "T48n2009_001:0372b01": "即十二入是也。離心無佛。離佛無心。亦如離",
    "T48n2009_001:0372b02": "水無氷。亦如離氷無水。言離心無佛者。非是",
    "T48n2009_001:0372b03": "遠離於心。但使不著心相。經云。不見相名為",
    "T48n2009_001:0372b04": "見佛。即是離心相也。離佛無心者。言佛從心",
    "T48n2009_001:0372b05": "出。心能生佛。然佛從心生。而佛未甞生心。亦",
    "T48n2009_001:0372b06": "如魚生於水。水不生於魚。欲觀於魚者。未見",
    "T48n2009_001:0372b07": "魚而先見水。欲觀於佛者。未見佛而先見心。",
    "T48n2009_001:0372b08": "即知已見魚者忘於水。已見佛者忘於心。若",
    "T48n2009_001:0372b09": "不忘於心。尚為心所惑。若不忘於水。尚被水",
    "T48n2009_001:0372b10": "所迷。眾生與菩提。亦如水與氷。為三毒所燒。",
    "T48n2009_001:0372b11": "即名眾生。為三解脫所淨。即名菩提。為三冬",
    "T48n2009_001:0372b12": "所凍。即名為氷。為三夏所消。即名為水。若捨",
    "T48n2009_001:0372b13": "却氷。即無別水。若棄却眾生。則無別菩提。明",
    "T48n2009_001:0372b14": "知氷性即是水性。水性即是氷性。眾生性者。",
    "T48n2009_001:0372b15": "即菩提性也。眾生與菩提同一性。只如烏頭",
    "T48n2009_001:0372b16": "與附子共根耳。但時節不同。迷悟異境故。有",
    "T48n2009_001:0372b17": "眾生菩提二名矣。蛇化為龍。不改其鱗。凡變",
    "T48n2009_001:0372b18": "為聖。不改其面。但知心者智內照。身者戒外",
    "T48n2009_001:0372b19": "貞。眾生度佛。佛度眾生。是名平等。眾生度佛",
    "T48n2009_001:0372b20": "者。煩惱生悟解。佛度眾生者。悟解滅煩惱。非",
    "T48n2009_001:0372b21": "無煩惱。非無悟解。是知非煩惱無以生悟解。",
    "T48n2009_001:0372b22": "非悟解無以滅煩惱。若迷時佛度眾生。若悟",
    "T48n2009_001:0372b23": "時眾生度佛。何以故。佛不自成。皆由眾生度",
    "T48n2009_001:0372b24": "故。諸佛以無明為父。貪愛為母。無明貪愛皆",
    "T48n2009_001:0372b25": "是眾生別名也。眾生與無明。亦如右掌與左",
    "T48n2009_001:0372b26": "掌。更無別也。迷時在此岸。悟時在彼岸。若知",
    "T48n2009_001:0372b27": "心空不見相。則離迷悟。既離迷悟。亦無彼岸。",
    "T48n2009_001:0372b28": "如來不在此岸。亦不在彼岸。不在中流。中流",
    "T48n2009_001:0372b29": "者。小乘人也。此岸者。凡夫也。彼岸者。菩提",
    "T48n2009_001:0372c01": "也。佛有三身者。化身報身法身。若眾生常作",
    "T48n2009_001:0372c02": "善根。即化身現。修智慧即報身現。覺無為即",
    "T48n2009_001:0372c03": "法身現。飛騰十方隨宜救濟者。化身佛也。斷",
    "T48n2009_001:0372c04": "惑修善雪山成道者。報身佛也。無言無說湛",
    "T48n2009_001:0372c05": "然常住者。法身佛也。若論至理。一佛尚無。何",
    "T48n2009_001:0372c06": "得有三。此言三身者。但據人智有上中下。下",
    "T48n2009_001:0372c07": "智人妄興。福力。妄見化身佛。中智人妄斷煩",
    "T48n2009_001:0372c08": "惱。妄見報身佛。上智人妄證菩提。妄見法身",
    "T48n2009_001:0372c09": "佛。上上智人內照圓寂。明心即佛。不待心而",
    "T48n2009_001:0372c10": "得佛。是知三身與萬法。皆不可取不可說。此",
    "T48n2009_001:0372c11": "即解脫心成於大道。經云。佛不說法。不度眾",
    "T48n2009_001:0372c12": "生。不證菩提。此之謂矣。眾生造業。業造眾",
    "T48n2009_001:0372c13": "生。今世造業。後世受報。無有脫時。唯有至",
    "T48n2009_001:0372c14": "人。於此身中。不造諸業。故不受報。經云。諸",
    "T48n2009_001:0372c15": "業不造。自然得道。豈虛言哉。人能造業。業不",
    "T48n2009_001:0372c16": "能造人。人若造業。業與人俱生。人若不造業。",
    "T48n2009_001:0372c17": "業與人俱滅。是知業由人造。人由業生。人若",
    "T48n2009_001:0372c18": "不造業。即業無由人生也。亦如人能弘道。道",
    "T48n2009_001:0372c19": "不能弘人。今之凡夫。往往造業。妄說無報。豈",
    "T48n2009_001:0372c20": "不苦哉。若以至理而論之。前心造後心報。何",
    "T48n2009_001:0372c21": "有脫時。若前心不造。即後心無報。亦安得妄",
    "T48n2009_001:0372c22": "見業報哉。經云。雖信有佛。言佛苦行。是名",
    "T48n2009_001:0372c23": "邪見。雖信有佛。言佛有金鏘馬麥之報。是名",
    "T48n2009_001:0372c24": "信不具足。是名一闡提。解聖法者。名為聖",
    "T48n2009_001:0372c25": "人。解凡法者。名為凡夫。但能捨凡法就聖",
    "T48n2009_001:0372c26": "法。即凡夫成聖人矣。世間愚人。但欲遠求",
    "T48n2009_001:0372c27": "聖人。不信慧解之心為聖人也。經云。無智",
    "T48n2009_001:0372c28": "人中。莫說此經。此經者。心也法也。無智之",
    "T48n2009_001:0372c29": "人。不信此心解法。成於聖人。但欲遠求外學",
    "T48n2009_001:0373a01": "愛慕空中佛像光明香色等事。皆墮邪見。失",
    "T48n2009_001:0373a02": "心狂亂。經云。若見諸相非相。即見如來。八",
    "T48n2009_001:0373a03": "萬四千法門。盡由一心而起。若心相內淨。由",
    "T48n2009_001:0373a04": "如虛空。即出離身心內八萬四千煩惱病本",
    "T48n2009_001:0373a05": "也。凡夫當生憂死。臨飽愁飢。皆名大惑。所",
    "T48n2009_001:0373a06": "以至人不謀其前。不慮其後。無變當今。念",
    "T48n2009_001:0373a07": "念歸道。",
    "T48n2009_001:0373a08": "　　夜坐偈云。",
    "T48n2009_001:0373a09": "　一更端坐結跏趺　　怡神寂照胸同虛",
    "T48n2009_001:0373a10": "　曠劫由來不生滅　　何須生滅滅生渠",
    "T48n2009_001:0373a11": "　一切諸法皆如幻　　本性自空那用除",
    "T48n2009_001:0373a12": "　若識心性非形像　　湛然不動自如如",
    "T48n2009_001:0373a13": "　二更凝神轉明淨　　不起憶想真如性",
    "T48n2009_001:0373a14": "　森羅萬像併歸空　　更執有空還是病",
    "T48n2009_001:0373a15": "　諸法本自非空有　　凡夫妄想論邪正",
    "T48n2009_001:0373a16": "　若能不二其居懷　　誰道即凡非是聖",
    "T48n2009_001:0373a17": "　三更心淨等虛空　　遍滿十方無不通",
    "T48n2009_001:0373a18": "　山河石壁無能障　　恒沙世界在其中",
    "T48n2009_001:0373a19": "　世界本性真如性　　亦無本性即含融",
    "T48n2009_001:0373a20": "　非但諸佛能如此　　有情之類普皆同",
    "T48n2009_001:0373a21": "　四更無滅亦無生　　量與虛空法界平",
    "T48n2009_001:0373a22": "　無來無去無起滅　　非有非無非暗明",
    "T48n2009_001:0373a23": "　無起諸見如來見　　無名可名真佛名",
    "T48n2009_001:0373a24": "　唯有悟者應能識　　未會眾生由若盲",
    "T48n2009_001:0373a25": "　五更般若照無邊　　不起一念歷三千",
    "T48n2009_001:0373a26": "　欲見真如平等性　　慎勿生心即目前",
    "T48n2009_001:0373a27": "　妙理玄奧非心測　　不用尋逐令疲極",
    "T48n2009_001:0373a28": "　若能無念即真求　　更若有求還不識",
    "T48n2009_001:0373a29": "真性頌",
    "T48n2009_001:0373b11": "悟性論終",
    "T48n2009_001:0373b12": "第六門血脈論",
    "T48n2009_001:0373b13": "三界興起同歸一心。前佛後佛以心傳心。不",
    "T48n2009_001:0373b14": "立文字。",
    "T48n2009_001:0373b15": "問曰。若不立文字。以何為心。答曰。汝問吾。",
    "T48n2009_001:0373b16": "即是汝心。吾答汝。即是吾心。吾若無心。因何",
    "T48n2009_001:0373b17": "解答汝。汝若無心。因何解問吾。問吾即是汝",
    "T48n2009_001:0373b18": "心。從無始曠大劫以來。乃至施為運動。一切",
    "T48n2009_001:0373b19": "時中一切處所。皆是汝本心。皆是汝本佛。即",
    "T48n2009_001:0373b20": "心是佛亦復如是。除此心外。終無別佛可得。",
    "T48n2009_001:0373b21": "離此心外。覓菩提涅槃。無有是處。自性真實。",
    "T48n2009_001:0373b22": "非因非果。法即是心義。自心是菩提。自心是",
    "T48n2009_001:0373b23": "涅槃。若言心外有佛及菩提可得。無有是處。",
    "T48n2009_001:0373b24": "佛及菩提皆在何處。譬如有人以手捉虛空。",
    "T48n2009_001:0373b25": "得否。虛空但有名。亦無相貌。取不得捨不得。",
    "T48n2009_001:0373b26": "是捉空不得。除此心外覓佛。終不得也。佛是",
    "T48n2009_001:0373b27": "自心作得。因何離此心外覓佛。前佛後佛只",
    "T48n2009_001:0373b28": "言其心。心即是佛。佛即是心。心外無佛。佛外",
    "T48n2009_001:0373b29": "無心。若言心外有佛。佛在何處。心外既無佛。",
    "T48n2009_001:0373c01": "何起佛見。遞相誑惑。不能了本心。被他無情",
    "T48n2009_001:0373c02": "物攝。無自由分。若又不信。自誑無益。佛無過",
    "T48n2009_001:0373c03": "患。眾生顛倒。不覺不知自心是佛。若知自心",
    "T48n2009_001:0373c04": "是佛。不應心外覓佛。佛不度佛。將心覓佛。而",
    "T48n2009_001:0373c05": "不識佛。但是外覓佛者。盡是不識自心是佛。",
    "T48n2009_001:0373c06": "亦不得將佛禮佛。不得將心念佛。佛不誦經。",
    "T48n2009_001:0373c07": "佛不持戒。佛不犯戒。佛無持犯。亦不造善惡。",
    "T48n2009_001:0373c08": "若欲覓佛。須是見性。性即是佛。若不見性。念",
    "T48n2009_001:0373c09": "佛誦經持齋持戒亦無益處。念佛得因果。誦",
    "T48n2009_001:0373c10": "經得聰明。持戒得生天。布施得福報。覓佛終",
    "T48n2009_001:0373c11": "不得也。若自己不明了。須參善知識了却生",
    "T48n2009_001:0373c12": "死根本。若不見性。即不名善知識。若不如此。",
    "T48n2009_001:0373c13": "縱說得十二部經。亦不免生死輪迴。三界受",
    "T48n2009_001:0373c14": "苦。無有出期。昔有善星比丘。誦得十二部經。",
    "T48n2009_001:0373c15": "猶自不免輪迴。為不見性。善星既如此。今時",
    "T48n2009_001:0373c16": "人講得三五本經論。以為佛法者。愚人也。若",
    "T48n2009_001:0373c17": "不識得自心。誦得閑文書。都無用處。若要覓",
    "T48n2009_001:0373c18": "佛。直須見性。性即是佛。佛即是自在人。無事",
    "T48n2009_001:0373c19": "無作人。若不見性。終日茫茫。向外馳求覓佛。",
    "T48n2009_001:0373c20": "元來不得。雖無一物可得。若求會。亦須參善",
    "T48n2009_001:0373c21": "知識。切須苦求。令心會解。生死事大。不得空",
    "T48n2009_001:0373c22": "過。自誑無益。縱有珍寶如山。眷屬如恒河沙。",
    "T48n2009_001:0373c23": "開眼即見。合眼還見麼。故知有為之法如夢",
    "T48n2009_001:0373c24": "幻等。若不急尋師。空過一生。然則佛性自有。",
    "T48n2009_001:0373c25": "若不因師。終不明了。不因師悟者。萬中希",
    "T48n2009_001:0373c26": "有。若自己以緣會合得聖人意。即不用參善",
    "T48n2009_001:0373c27": "知識。此即是生而知之勝學也。若未悟解。須",
    "T48n2009_001:0373c28": "勤苦參學。因教方得悟。若自明了。不學亦",
    "T48n2009_001:0373c29": "得。不同迷人不能分別皂白。妄言宣佛勅。謗",
    "T48n2009_001:0374a01": "佛妄法。如斯等類。說法如雨。盡是魔說。即非",
    "T48n2009_001:0374a02": "佛說。師是魔王。弟子是魔民。迷人任他指",
    "T48n2009_001:0374a03": "揮。不覺墮生死海。但是不見性人。妄稱是佛。",
    "T48n2009_001:0374a04": "此等眾生是大罪人。誑他一切眾生。令入魔",
    "T48n2009_001:0374a05": "界。若不見性。說得十二部經教。盡是魔說。魔",
    "T48n2009_001:0374a06": "家眷屬。不是佛家弟子。既不辨皂白。憑何免",
    "T48n2009_001:0374a07": "生死。若見性即是佛。不見性即是眾生。若離",
    "T48n2009_001:0374a08": "眾生性別有佛性可得者。佛今在何處。眾生",
    "T48n2009_001:0374a09": "性即是佛性也。性外無佛。佛即是性。除此性",
    "T48n2009_001:0374a10": "外。無佛可得。佛外無性可得。",
    "T48n2009_001:0374a11": "問曰。若不見性。念佛誦經。布施持戒精進。廣",
    "T48n2009_001:0374a12": "興福利。得成佛否。答曰。不得。",
    "T48n2009_001:0374a13": "又問。因何不得。答曰。有少法可得。是有為",
    "T48n2009_001:0374a14": "法。是因果。是受報。是輪迴法。不免生死。何",
    "T48n2009_001:0374a15": "時得成佛道。成佛須是見性。若不見性。因果",
    "T48n2009_001:0374a16": "等語是外道法。若是佛。不習外道法。佛是無",
    "T48n2009_001:0374a17": "業人無因果。但有少法可得。盡是謗佛。憑何",
    "T48n2009_001:0374a18": "得成。但有住著一心一能一解一見。佛都不",
    "T48n2009_001:0374a19": "許。佛無持犯。心性本空。亦非垢淨。諸法無修",
    "T48n2009_001:0374a20": "無證。無因無果。佛不持戒。佛不修善。佛不造",
    "T48n2009_001:0374a21": "惡。佛不精進。佛不懈怠。佛是無作人。但有住",
    "T48n2009_001:0374a22": "著心見佛。即不許也。佛不是佛。莫作佛解。若",
    "T48n2009_001:0374a23": "不見此義。一切時中。一切處處。皆是不了本",
    "T48n2009_001:0374a24": "心。若不見性。一切時中。擬作無作想。是大罪",
    "T48n2009_001:0374a25": "人。是癡人。落無記空中。昏昏如醉人。不辨好",
    "T48n2009_001:0374a26": "惡。若擬修無作法。先須見性。然後息緣慮。若",
    "T48n2009_001:0374a27": "不見性。得成佛道。無有是處。有人撥無因果。",
    "T48n2009_001:0374a28": "熾然作惡業。妄言本空。作惡無過。如此之人。",
    "T48n2009_001:0374a29": "墮無間黑暗地獄。永無出期。若是智人。不應",
    "T48n2009_001:0374b01": "作如是見解。",
    "T48n2009_001:0374b02": "問曰。既若施為運動。一切時中。皆是本心。色",
    "T48n2009_001:0374b03": "身無常之時。云何不見本心。答曰。本心常現",
    "T48n2009_001:0374b04": "前。汝自不見。",
    "T48n2009_001:0374b05": "問曰。心既見在。何故不見。師云。汝曾作夢",
    "T48n2009_001:0374b06": "否。答。曾作夢。問曰。汝作夢之時。是汝本身",
    "T48n2009_001:0374b07": "否。答。是本身。又問。汝言語施為運動。與汝",
    "T48n2009_001:0374b08": "別不別。答。不別。師云。既若不別。即是此身是",
    "T48n2009_001:0374b09": "汝本法身。即此法身是汝本心。此心從無始",
    "T48n2009_001:0374b10": "曠大劫來。與如今不別。未曾有生死。不生不",
    "T48n2009_001:0374b11": "滅。不增不減。不垢不淨。不好不惡。不來不",
    "T48n2009_001:0374b12": "去。亦無是非。亦無男女相。亦無僧俗老少。無",
    "T48n2009_001:0374b13": "聖無凡。亦無佛亦無眾生。亦無修證。亦無因",
    "T48n2009_001:0374b14": "果。亦無筋力。亦無相貌。猶如虛空。取不得捨",
    "T48n2009_001:0374b15": "不得。山河石壁不能為礙。出沒往來自在神",
    "T48n2009_001:0374b16": "通。透五蘊山。渡生死河。一切業拘此法身不",
    "T48n2009_001:0374b17": "得。此心微妙難見。此心不同色心。此心是人",
    "T48n2009_001:0374b18": "皆欲得見。於此光明中。運手動足者。如恒河",
    "T48n2009_001:0374b19": "沙。及于問著。總道不得。猶如木人相似。總是",
    "T48n2009_001:0374b20": "自己受用。因何不識。佛言。一切眾生盡是迷",
    "T48n2009_001:0374b21": "人。因此作業。墮生死河。欲出還沒。只為不見",
    "T48n2009_001:0374b22": "性。眾生若不迷。因何問著其中事。無有一人",
    "T48n2009_001:0374b23": "得會者。自家運手動足。因何不識。故知聖人",
    "T48n2009_001:0374b24": "語不錯。迷人自不會曉。故知此難明。唯佛一",
    "T48n2009_001:0374b25": "人能會此法。餘人天及眾生等盡不明了。若",
    "T48n2009_001:0374b26": "智慧明了此心。方名法性。亦名解脫。生死不",
    "T48n2009_001:0374b27": "拘。一切法拘他不得。是名大自在王如來。亦",
    "T48n2009_001:0374b28": "名不思議。亦名聖體。亦名長生不死。亦名大",
    "T48n2009_001:0374b29": "仙。名雖不同。體即是一。聖人種種分別。皆不",
    "T48n2009_001:0374c01": "離自心。心量廣大。應用無窮。應眼見色。應耳",
    "T48n2009_001:0374c02": "聞聲。應鼻嗅香。應舌知味。乃至施為運動。皆",
    "T48n2009_001:0374c03": "是自心。一切時中。但有語言。即是自心。故",
    "T48n2009_001:0374c04": "云。如來色無盡。智慧亦復然。色無盡是自心。",
    "T48n2009_001:0374c05": "心識善能分別一切。乃至施為運用。皆是智",
    "T48n2009_001:0374c06": "慧。心無形相。智慧亦無盡。故云。如來色無",
    "T48n2009_001:0374c07": "盡。智慧亦復然。四大色身即是煩惱。色身即",
    "T48n2009_001:0374c08": "有生滅。法身常住。而無所住。如來法身常不",
    "T48n2009_001:0374c09": "變異。故經云。眾生應知。佛性本自有之。迦葉",
    "T48n2009_001:0374c10": "只是悟得本性。本性即是心。心即是性。即此",
    "T48n2009_001:0374c11": "同諸佛心。前佛後佛只傳此心。除此心外。無",
    "T48n2009_001:0374c12": "佛可得。顛倒眾生。不知自心是佛。向外馳求。",
    "T48n2009_001:0374c13": "終日忙忙。念佛禮佛。佛在何處。不應作如是",
    "T48n2009_001:0374c14": "等見。但識自心。心外更無別佛。經云。凡所有",
    "T48n2009_001:0374c15": "相皆是虛妄。又云。所在之處即為有佛。自心",
    "T48n2009_001:0374c16": "是佛。不應將佛禮佛。但是有佛及菩薩相貌。",
    "T48n2009_001:0374c17": "忽爾現前。亦切不用禮敬。我心空寂。本無如",
    "T48n2009_001:0374c18": "是相貌。若取相即是魔。盡落邪道。若是幻從",
    "T48n2009_001:0374c19": "心起。即不用禮。禮者不知。知者不禮。禮被魔",
    "T48n2009_001:0374c20": "攝。恐學人不知。故作是辨。諸佛如來本性體",
    "T48n2009_001:0374c21": "上。都無如是相貌。切須在意。但有異境界。切",
    "T48n2009_001:0374c22": "不用採括。亦莫生怕怖。不要疑惑。我心本來",
    "T48n2009_001:0374c23": "清淨。何處有如許相貌。乃至天龍夜叉鬼神",
    "T48n2009_001:0374c24": "帝釋梵王等相。亦不用心生敬重。亦莫怕懼。",
    "T48n2009_001:0374c25": "我心本來空寂。一切相貌皆是妄相。但莫取",
    "T48n2009_001:0374c26": "相。若起佛見法見。及佛菩薩等相貌而生敬",
    "T48n2009_001:0374c27": "重。自墮眾生位中。若欲直會。但莫取一切相",
    "T48n2009_001:0374c28": "即得。更無別語。都無定實。幻無定相。是無常",
    "T48n2009_001:0374c29": "法。但不取相。合他聖意。故經云。離一切相。",
    "T48n2009_001:0375a01": "即名諸佛。",
    "T48n2009_001:0375a02": "問曰。因何不得禮佛菩薩等。答曰。天魔波旬",
    "T48n2009_001:0375a03": "阿修羅示見神通。皆作得菩薩相貌。種種變",
    "T48n2009_001:0375a04": "化。皆是外道。總不是佛。佛是自心。莫錯禮",
    "T48n2009_001:0375a05": "拜。佛是西國語。此土云覺性。覺者靈覺。應機",
    "T48n2009_001:0375a06": "接物。揚眉瞬目。運手動足。皆是自己靈覺之",
    "T48n2009_001:0375a07": "性。性即是心。心即是佛。佛即是道。道即是",
    "T48n2009_001:0375a08": "禪。禪之一字。非凡聖所測。直見本性。名之為",
    "T48n2009_001:0375a09": "禪。若不見本性。即非禪也。假使說得千經萬",
    "T48n2009_001:0375a10": "論。若不見本性。只是凡夫。非是佛法。至道幽",
    "T48n2009_001:0375a11": "深。不可話會。典教憑何所及。但見本性。一字",
    "T48n2009_001:0375a12": "不識亦得。見性即是佛。聖體本來清淨。無有",
    "T48n2009_001:0375a13": "雜穢。所有言說皆是聖人。從心起用。用體本",
    "T48n2009_001:0375a14": "來空名。言尚不及。十二部經憑何得及。道本",
    "T48n2009_001:0375a15": "圓成。不用修證。道非聲色。微妙難見。如人飲",
    "T48n2009_001:0375a16": "水冷暖自知。不可向人說也。唯有如來能知。",
    "T48n2009_001:0375a17": "餘人天等類。都不覺知。凡夫智不及。所以有",
    "T48n2009_001:0375a18": "執相。不了自心本來空寂。妄執相及一切法。",
    "T48n2009_001:0375a19": "即墮外道。若知諸法從心生。不應有執。執即",
    "T48n2009_001:0375a20": "不知。若見本性。十二部經總是閑文字。千經",
    "T48n2009_001:0375a21": "萬論只是明心。言下契會。教將何用。至理絕",
    "T48n2009_001:0375a22": "言。教是言詞。實不是道。道本無言。言說是",
    "T48n2009_001:0375a23": "妄。若夜夢見樓閣宮殿象馬之屬。及樹木叢",
    "T48n2009_001:0375a24": "林池亭。如是等相。不得起一念樂著。盡是託",
    "T48n2009_001:0375a25": "生之處。切須在意。臨終之時。不得取相。即得",
    "T48n2009_001:0375a26": "除障。疑心瞥起。即被魔攝。法身本來清淨無",
    "T48n2009_001:0375a27": "受。只緣迷故。不覺不知。因茲故妄受報。所以",
    "T48n2009_001:0375a28": "有樂著不得自在。只今若悟得。本來身心。即",
    "T48n2009_001:0375a29": "不染習。若從聖入凡。示現種種雜類等。自為",
    "T48n2009_001:0375b01": "眾生。故聖人逆順皆得自在。一切業拘他不",
    "T48n2009_001:0375b02": "得。聖成久矣。有大威德。一切品類業。被他聖",
    "T48n2009_001:0375b03": "人轉。天堂地獄。無奈他何。凡夫神識昏昧。不",
    "T48n2009_001:0375b04": "同聖人內外明徹。若有疑即不作。作即流浪",
    "T48n2009_001:0375b05": "生死。後悔無相救處。貧窮困苦皆從妄想生。",
    "T48n2009_001:0375b06": "若了是心。遞相勸勉。但無作而作。即入如來",
    "T48n2009_001:0375b07": "知見。初發心人神識總不定。若夢中頻見異",
    "T48n2009_001:0375b08": "境。輒不用疑。皆是自心起故。不從外來。夢若",
    "T48n2009_001:0375b09": "見光明出現過於日輪。即餘習頓盡。法界性",
    "T48n2009_001:0375b10": "見。若有此事。即是成道之因。唯可自知。不可",
    "T48n2009_001:0375b11": "向人說。或靜園林中。行住坐臥。眼見光明。或",
    "T48n2009_001:0375b12": "大或小。莫與人說。亦不得取。亦是自性光明。",
    "T48n2009_001:0375b13": "或靜暗中。行住坐臥。眼見光明。與晝無異。不",
    "T48n2009_001:0375b14": "得怪。並是自心欲明顯。或夜夢中。見星月分",
    "T48n2009_001:0375b15": "明。亦自心諸緣欲息。亦不得向人說。夢若昏",
    "T48n2009_001:0375b16": "昏。猶如陰暗中行。亦是自心煩惱障重。亦可",
    "T48n2009_001:0375b17": "自知。若見本性。不用讀經念佛。廣學多知無",
    "T48n2009_001:0375b18": "益。神識轉昏。設教只為標心。若識心。何用看",
    "T48n2009_001:0375b19": "教。若從凡入聖。即須息業養神隨分過日。若",
    "T48n2009_001:0375b20": "多嗔恚。令性轉與道相違。自賺無益。聖人於",
    "T48n2009_001:0375b21": "生死中自在。出沒隱顯不定。一切業拘他不",
    "T48n2009_001:0375b22": "得。聖人破邪魔。一切眾生但見本性。餘習頓",
    "T48n2009_001:0375b23": "滅。神識不昧。須是直下便會。只在如今。欲真",
    "T48n2009_001:0375b24": "會道。莫執一切法。息業養神。餘習亦盡。自然",
    "T48n2009_001:0375b25": "明白。不假用功。外道不會佛意。用功最多。違",
    "T48n2009_001:0375b26": "背聖意。終日區區念佛轉經。昏於神性。不免",
    "T48n2009_001:0375b27": "輪迴。佛是閑人。何用區區廣求名利。後時何",
    "T48n2009_001:0375b28": "用。但不見性人。讀經念佛。長學精進。六時行",
    "T48n2009_001:0375b29": "道。長坐不臥。廣學多聞。以為佛法。此等眾",
    "T48n2009_001:0375c01": "生。盡是謗佛法人。前佛後佛只言見性。諸行",
    "T48n2009_001:0375c02": "無常。若不見性。妄言我得阿耨菩提。此是大",
    "T48n2009_001:0375c03": "罪人。十大弟子中。阿難多聞第一。於佛無識。",
    "T48n2009_001:0375c04": "只學多聞。二乘外道皆無識佛。識數修證。墮",
    "T48n2009_001:0375c05": "在因果。是眾生報。不免生死。違背佛意。即是",
    "T48n2009_001:0375c06": "謗佛眾生。殺却無罪過。經云。闡提人不生信",
    "T48n2009_001:0375c07": "心。殺却無罪過。若有信心。此人是佛位人。若",
    "T48n2009_001:0375c08": "不見性。即不用取次謗他良善。自賺無益。善",
    "T48n2009_001:0375c09": "惡歷然。因果分明。天堂地獄只在眼前。愚人",
    "T48n2009_001:0375c10": "不信。現墮黑暗地獄中。亦不覺不知。只緣業",
    "T48n2009_001:0375c11": "重故。所以不信。譬如無目人不信道有光明。",
    "T48n2009_001:0375c12": "縱向伊說亦不信。只緣盲故。憑何辨得日光。",
    "T48n2009_001:0375c13": "愚人亦復如是。現今墮畜生雜類。誕在貧窮",
    "T48n2009_001:0375c14": "下賤。求生不得。求死不得。雖受是苦。直問著",
    "T48n2009_001:0375c15": "亦言。我今快樂。不異天堂。故知一切眾生。生",
    "T48n2009_001:0375c16": "處為樂。亦不覺不知。如斯惡人。只緣業障重",
    "T48n2009_001:0375c17": "故。所以不能發信心者。不自由他也。若見自",
    "T48n2009_001:0375c18": "心是佛。不在剃除鬢髮。白衣亦是佛。若不見",
    "T48n2009_001:0375c19": "性。剃除鬚髮亦是外道。",
    "T48n2009_001:0375c20": "問曰。白衣有妻子。婬慾不除。憑何得成佛。答",
    "T48n2009_001:0375c21": "曰。只言見性。不言婬慾。只為不見性。但得見",
    "T48n2009_001:0375c22": "性。婬慾本來空。寂不假斷除。亦不樂著。何以",
    "T48n2009_001:0375c23": "故。性本清淨故。雖處在五蘊色身中。其性本",
    "T48n2009_001:0375c24": "來清淨。染污不得。法身本來無受。無飢無渴。",
    "T48n2009_001:0375c25": "無寒無熱無病。無因愛。無眷屬。無苦樂。無",
    "T48n2009_001:0375c26": "好惡。無短長。無強弱。本來無有一物可得。只",
    "T48n2009_001:0375c27": "緣執有此色身因。即有飢渴寒熱瘴病等相。",
    "T48n2009_001:0375c28": "若不執即一任作為。於生死中得大自在。轉",
    "T48n2009_001:0375c29": "一切法。與聖人神通自在無礙。無處不安。若",
    "T48n2009_001:0376a01": "心有疑。決定透一切境界不過。不作最好作",
    "T48n2009_001:0376a02": "了。不免輪迴生死。若見性。旃陀羅亦得成",
    "T48n2009_001:0376a03": "佛。",
    "T48n2009_001:0376a04": "問曰。旃陀羅殺生作業。如何得成佛。答曰。只",
    "T48n2009_001:0376a05": "言見性。不言作業。縱作業不同。一切業拘他",
    "T48n2009_001:0376a06": "不得。從無始曠大劫來。只為不見性。墮地獄",
    "T48n2009_001:0376a07": "中。所以作業輪迴生死。從悟得本性。終不作",
    "T48n2009_001:0376a08": "業。若不見性。念佛免報不得。非論殺生命。若",
    "T48n2009_001:0376a09": "見性疑心頓除。殺生命亦不奈他何。西天二",
    "T48n2009_001:0376a10": "十七祖。只是遞傳心印。吾今來此土。唯傳一",
    "T48n2009_001:0376a11": "心。不言戒施。精進苦行。乃至入水火登劍輪。",
    "T48n2009_001:0376a12": "一食卯齋長坐不臥。盡是外道有為法。若識",
    "T48n2009_001:0376a13": "得施為運動靈覺之性。即諸佛心。前佛後佛",
    "T48n2009_001:0376a14": "只言傳心。更無別法。若識此法。凡夫一字不",
    "T48n2009_001:0376a15": "識亦是佛。若不識自己靈覺之性。假使身破",
    "T48n2009_001:0376a16": "如微塵覓佛。終不得也。佛者亦名法身。亦名",
    "T48n2009_001:0376a17": "本心。此心無形相。無因果。無筋骨。猶如虛",
    "T48n2009_001:0376a18": "空。取不得。不同質礙。不同外道。此心除如來",
    "T48n2009_001:0376a19": "一人能會。其餘眾生迷人不明了。此心不離",
    "T48n2009_001:0376a20": "四大色身中。若離此心。即無能運動。是身無",
    "T48n2009_001:0376a21": "知。如草木瓦礫。身是無情。因何運動。若自心",
    "T48n2009_001:0376a22": "動。乃至語言施為運動。見聞覺知。皆是心動。",
    "T48n2009_001:0376a23": "心動用動。動即其用。動外無心。心外無動。動",
    "T48n2009_001:0376a24": "不是心。心不是動。動本無心。心本無動。動不",
    "T48n2009_001:0376a25": "離心。心不離動。動無心離。心無動離。動是心",
    "T48n2009_001:0376a26": "用。用是心動。即動即用。不動不用。用體本",
    "T48n2009_001:0376a27": "空。空本無動。動用同心。心本無動。故經云。",
    "T48n2009_001:0376a28": "動而無所動。是故終日見而未曾見。終日聞",
    "T48n2009_001:0376a29": "而未曾聞。終日覺而未曾覺。終日知而未曾",
    "T48n2009_001:0376b01": "知。終日行坐而未曾行坐。終日嗔喜而未曾",
    "T48n2009_001:0376b02": "嗔喜。故經云。言語道斷。心行處滅。見聞覺",
    "T48n2009_001:0376b03": "知。本自圓寂。乃至嗔喜痛痒何異木人。只緣",
    "T48n2009_001:0376b04": "推尋痛痒不可得故。經云。惡業即得苦報。善",
    "T48n2009_001:0376b05": "業即有善報。不但嗔墮地獄。喜即生天。若知",
    "T48n2009_001:0376b06": "嗔喜性空。但不執即諸業脫。若不見性誦經。",
    "T48n2009_001:0376b07": "決無憑。說亦無盡。略標邪正如是。不及一二",
    "T48n2009_001:0376b08": "也。",
    "T48n2009_001:0376b09": "　　說頌曰。",
    "T48n2009_001:0376b10": "　吾本來茲土　　傳法救迷情",
    "T48n2009_001:0376b11": "　一華開五葉　　結果自然成",
    "T48n2009_001:0376b12": "　江槎分玉浪　　管炬開金鎖",
    "T48n2009_001:0376b13": "　五口相共行　　九十無彼我",
    "T48n2009_001:0376b14": "血脈論終"
}