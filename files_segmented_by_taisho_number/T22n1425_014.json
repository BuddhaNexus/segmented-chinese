{
    "T22n1425_014:0337b18": "摩訶僧祇律卷第十四",
    "T22n1425_014:0337b20": "東晉天竺三藏佛陀跋陀羅",
    "T22n1425_014:0337b21": "共法顯譯",
    "T22n1425_014:0337b22": "明單提九十二事法之三",
    "T22n1425_014:0337b23": "◎佛住舍衛城，廣說如上。爾時有居士，請眾",
    "T22n1425_014:0337b24": "多知識比丘，是諸比丘中有一長老比丘，行",
    "T22n1425_014:0337b25": "摩那埵在下行坐。檀越優婆夷見已問言：「尊",
    "T22n1425_014:0337b26": "者坐處先在上，今何故乃坐此中耶？」答言：「得",
    "T22n1425_014:0337b27": "坐處便坐，何須問也？」優婆夷言：「我知尊者",
    "T22n1425_014:0337b28": "坐處，正應在此。我亦悉知諸尊者坐處。」時難",
    "T22n1425_014:0337b29": "陀語優婆夷言：「汝何故為呼汝阿闍梨在上",
    "T22n1425_014:0337c01": "座坐？汝阿闍梨小兒時戲猶故未除。」優婆夷",
    "T22n1425_014:0337c02": "聞已心不歡喜，作是念：「我阿闍梨故當犯小",
    "T22n1425_014:0337c03": "小戒故在此下坐。」即捉飯筐飲食擲地而去，",
    "T22n1425_014:0337c04": "作是言：「尊者自於此中取食。」作是語已入房",
    "T22n1425_014:0337c05": "裏掩戶一扇，而說偈言：",
    "T22n1425_014:0337c06": "「出家已經久，　　修習於梵行；",
    "T22n1425_014:0337c07": "　童子戲不止，　　云何受信施？」",
    "T22n1425_014:0337c08": "諸比丘以是因緣往白世尊，佛言：「呼難陀來。」",
    "T22n1425_014:0337c09": "來已，佛問難陀：「汝實爾不？」答言：「實爾。世尊！」佛",
    "T22n1425_014:0337c10": "語難陀：「此是惡事。梵行人中間放逸已還作",
    "T22n1425_014:0337c11": "如法，云何嗤弄向未受具戒人說其麁罪？從",
    "T22n1425_014:0337c12": "今日後不聽向未受具戒人說他麁罪。」",
    "T22n1425_014:0337c13": "復次佛住舍衛城，廣說如上。時有乞食比丘，",
    "T22n1425_014:0337c14": "時到著入聚落衣持鉢入城。次行乞食到一",
    "T22n1425_014:0337c15": "家舍，時男子即語女人言：「汝施出家人食。」女",
    "T22n1425_014:0337c16": "人問言：「何道出家？」答言：「釋種出家。」女人言：",
    "T22n1425_014:0337c17": "「我不與食。」問言：「何故不與？」答言：「此非梵行",
    "T22n1425_014:0337c18": "人，是故不與。」比丘語女人言：「姊妹！我是梵",
    "T22n1425_014:0337c19": "行人。」女人言：「尊者迦盧比丘，大名德人猶尚",
    "T22n1425_014:0337c20": "不能修梵行。汝今云何自言我是梵行人？」比",
    "T22n1425_014:0337c21": "丘聞是惡語心懷愁惱，更不乞食即還精舍",
    "T22n1425_014:0337c22": "一日斷食。斷食故四大羸弱，往世尊所頭面",
    "T22n1425_014:0337c23": "禮足却住一面。佛知而故問：「汝今何故四大",
    "T22n1425_014:0337c24": "羸弱？」以上因緣具白世尊。佛言：「比丘汝何不",
    "T22n1425_014:0337c25": "語彼：『縱令迦盧比丘非是梵行，何妨我修梵",
    "T22n1425_014:0337c26": "行？』」答言：「世尊！我能向彼說，但世尊制戒，不",
    "T22n1425_014:0337c27": "得向未受具戒人說他麁罪，是故不說。」佛言：",
    "T22n1425_014:0337c28": "「善哉，善哉！善男子乃能不為命故違佛教戒。」",
    "T22n1425_014:0337c29": "佛告諸比丘：「是迦盧比丘！在家出家人皆知",
    "T22n1425_014:0338a01": "非梵行，僧應與作非梵行羯磨。」作法者應作",
    "T22n1425_014:0338a02": "是說：「大德僧聽！是迦盧比丘，在家出家人悉",
    "T22n1425_014:0338a03": "知非是梵行。若僧時到僧忍聽，說迦盧比丘",
    "T22n1425_014:0338a04": "非梵行。白如是。」如是白三羯磨。佛問諸比丘：",
    "T22n1425_014:0338a05": "「已與迦盧比丘作說非梵行羯磨未？」答言：「已",
    "T22n1425_014:0338a06": "作。」",
    "T22n1425_014:0338a07": "佛告諸比丘：「依止舍衛城者皆悉令集，以十",
    "T22n1425_014:0338a08": "利故與諸比丘制戒，乃至已聞者當重聞。若",
    "T22n1425_014:0338a09": "比丘知他比丘麁罪，向未受具戒人說，除僧",
    "T22n1425_014:0338a10": "羯磨，波夜提。」比丘者，如上說。知者，若自知、若",
    "T22n1425_014:0338a11": "從他聞。麁罪者，四事、十三事。未受具足者，除",
    "T22n1425_014:0338a12": "比丘、比丘尼，雖比丘尼受具足亦不得向說。",
    "T22n1425_014:0338a13": "說者，語前人令知，除僧羯磨。羯磨者，若白不",
    "T22n1425_014:0338a14": "成就、眾不成就、羯磨不成就，是不名羯磨。",
    "T22n1425_014:0338a15": "若白成就、眾成就、羯磨成就，是名羯磨。世尊",
    "T22n1425_014:0338a16": "說無罪。波夜提者，如上說。若比丘知他麁",
    "T22n1425_014:0338a17": "罪，僧未作羯磨者，不得說彼麁罪。若有人",
    "T22n1425_014:0338a18": "問：「某甲比丘犯婬飲酒。」者，應答言：「彼自當",
    "T22n1425_014:0338a19": "知。」若僧已作羯磨者，不得循巷唱說。若有",
    "T22n1425_014:0338a20": "問言：「彼比丘犯婬飲酒。」者，比丘應問彼言：「汝",
    "T22n1425_014:0338a21": "何處聞？」答言：「我某處聞。」比丘應答言：「我",
    "T22n1425_014:0338a22": "亦如是處聞。」若比丘向未受具戒人說比丘",
    "T22n1425_014:0338a23": "四事、十三事，得波夜提。說三十尼薩耆、九十",
    "T22n1425_014:0338a24": "二波夜提，越毘尼罪。說四波羅提提舍尼法、",
    "T22n1425_014:0338a25": "眾學威儀，越毘尼心悔。說比丘尼八波羅夷、",
    "T22n1425_014:0338a26": "十九僧殘，得偷蘭罪。三十尼薩耆、百四十一，",
    "T22n1425_014:0338a27": "波夜提。八波羅提提舍尼、眾學威儀，得越毘",
    "T22n1425_014:0338a28": "尼心悔。說沙彌、沙彌尼十戒，得越毘尼罪。下",
    "T22n1425_014:0338a29": "至俗人五戒，得越毘尼心悔。是故說。",
    "T22n1425_014:0338b01": "佛住舍衛城，廣說如上。爾時尊者陀驃摩羅",
    "T22n1425_014:0338b02": "子，僧羯磨典知九事，如十三事中廣說。爾時",
    "T22n1425_014:0338b03": "有舍那糞掃衣不可分，是陀驃白僧作是言：",
    "T22n1425_014:0338b04": "「是舍那糞掃衣不可分，可與長老摩訶迦葉",
    "T22n1425_014:0338b05": "不？」諸比丘咸言：「可與。」是陀驃恐後有諍言故，",
    "T22n1425_014:0338b06": "即更於僧中唱言：「是糞掃舍那衣與長老摩",
    "T22n1425_014:0338b07": "訶迦葉。」如是三唱。唱已六群比丘從坐起作",
    "T22n1425_014:0338b08": "是言：「阿誰言與？六群比丘為與不？汝作是唱",
    "T22n1425_014:0338b09": "非平等心，汝私相親愛故，迴僧物與諸比丘。」",
    "T22n1425_014:0338b10": "以是因緣往白世尊，佛言：「呼六群比丘來。」來",
    "T22n1425_014:0338b11": "已，佛問六群比丘：「汝實爾不？」答言：「實爾。世尊！」",
    "T22n1425_014:0338b12": "佛語比丘：「此是惡事。如是梵行人，須汝皮肉",
    "T22n1425_014:0338b13": "血髓猶尚當與，況是糞掃衣不可分，僧中唱",
    "T22n1425_014:0338b14": "與而復還遮。汝先默然與時似貴人相，今還",
    "T22n1425_014:0338b15": "更遮似賤人相。此非法、非律、非如佛教，不可",
    "T22n1425_014:0338b16": "以是長養善法。」佛告諸比丘：「依止舍衛城者",
    "T22n1425_014:0338b17": "盡集，以十利故與諸比丘制戒，乃至已聞者",
    "T22n1425_014:0338b18": "當重聞。若比丘僧應分物，先和合聽與，後還",
    "T22n1425_014:0338b19": "遮者，波夜提。」比丘者，如上說。僧者，八種，如上",
    "T22n1425_014:0338b20": "說。物者，八種：時藥乃至淨不淨。先聽者，先僧",
    "T22n1425_014:0338b21": "中分物共和合與。後遮者，作如是言：「長老隨",
    "T22n1425_014:0338b22": "親厚以僧物與」，波夜提。波夜提者，如上說。若",
    "T22n1425_014:0338b23": "僧中分物，僧伽梨、欝多羅僧、安陀會、尼師壇、",
    "T22n1425_014:0338b24": "覆瘡衣、雨浴衣、腰帶、編繩鉢、小鉢、銅盂、扇傘",
    "T22n1425_014:0338b25": "蓋、盛油革囊、刀子、革屣、澡瓶，如是等一切應",
    "T22n1425_014:0338b26": "分物來，當次應取。若意不欲取者，聽過不",
    "T22n1425_014:0338b27": "取。若人問言：「汝何以不取？」應答言：「此非我所",
    "T22n1425_014:0338b28": "須，欲取餘物。」後來須者應取，無罪。若行物者",
    "T22n1425_014:0338b29": "唱言：「隨意自恣取。」比丘爾時隨所須者得自",
    "T22n1425_014:0338c01": "恣取，無罪。遮者有三種：或與已遮、與時遮、未",
    "T22n1425_014:0338c02": "與遮。與已遮者，得波夜提。與時遮，得越毘尼。",
    "T22n1425_014:0338c03": "未與時遮者，得越毘尼心悔。是故說。",
    "T22n1425_014:0338c04": "佛住舍衛城，廣說如上。爾時六群比丘半月",
    "T22n1425_014:0338c05": "誦《波羅提木叉經》時，誦四事時默然，十三",
    "T22n1425_014:0338c06": "事時瞋，三十事時便語，九十二事時便起作",
    "T22n1425_014:0338c07": "如是言：「諸長老誰能持是戒？用誦是為？諸天",
    "T22n1425_014:0338c08": "當能持此戒，不使諸比丘生疑悔。」爾時誦波",
    "T22n1425_014:0338c09": "羅提木叉者慚愧。諸比丘以是因緣往白世",
    "T22n1425_014:0338c10": "尊，佛言：「呼六群比丘來。」來已，佛問六群比丘：",
    "T22n1425_014:0338c11": "「汝實爾不？」答言：「實爾。世尊！」佛言：「此是惡事。",
    "T22n1425_014:0338c12": "如來欲饒益故，為諸弟子制半月說波羅提",
    "T22n1425_014:0338c13": "木叉。汝云何於中輕呵遮說？」佛語比丘：「此非",
    "T22n1425_014:0338c14": "法、非律、不如佛教，不可以是長養善法。」佛告",
    "T22n1425_014:0338c15": "諸比丘：「依止舍衛城者盡集，以十利故與諸",
    "T22n1425_014:0338c16": "比丘制戒，乃至已聞者當重聞。若比丘半月",
    "T22n1425_014:0338c17": "誦波羅提木叉經時，作如是言：『長老用半月",
    "T22n1425_014:0338c18": "誦雜碎戒為？使諸比丘生疑悔。』作如是輕呵",
    "T22n1425_014:0338c19": "戒者，波夜提。」比丘者，如上說。半月者，若十四",
    "T22n1425_014:0338c20": "日、十五日。波羅提木叉者，十修多羅也。說者，",
    "T22n1425_014:0338c21": "和合僧半月半月說。雜碎戒者，除四事、十三",
    "T22n1425_014:0338c22": "事，餘者是也。使諸比丘生疑悔者，得波夜提。",
    "T22n1425_014:0338c23": "波夜提者，如上說。輕呵有三種：有未說時呵、",
    "T22n1425_014:0338c24": "有說時呵、有說已呵。未說時呵者，先語如",
    "T22n1425_014:0338c25": "是言：「長老莫為說是雜碎戒，我欲疾疾竟故。」",
    "T22n1425_014:0338c26": "是名未說呵。說時呵者，說戒時作如是言：「長",
    "T22n1425_014:0338c27": "老用說是雜碎戒為？使諸比丘生疑悔。」是名",
    "T22n1425_014:0338c28": "說時呵。說已呵者，說已作如是言：「汝向說是",
    "T22n1425_014:0338c29": "雜碎戒，汝何故廣說？使我坐久疲極欲死。」是",
    "T22n1425_014:0339a01": "名說已呵。未說時呵，越毘尼罪。說時呵，波夜",
    "T22n1425_014:0339a02": "提。說已呵，越毘尼心悔。是故說。",
    "T22n1425_014:0339a03": "　妄語及種類，　　兩舌以更舉，",
    "T22n1425_014:0339a04": "　無淨及句法，　　過人說麁罪，",
    "T22n1425_014:0339a05": "　親厚輕呵戒，　　是初跋渠竟。",
    "T22n1425_014:0339a06": "佛住曠野精舍，廣說如上。爾時營事比丘，自",
    "T22n1425_014:0339a07": "手斫樹折枝棄、自摘花果，為世人所嫌，作是",
    "T22n1425_014:0339a08": "言：「汝等看是沙門，瞿曇無量方便毀呰殺生、",
    "T22n1425_014:0339a09": "讚歎不殺生，而今自手斫樹採華傷殺物",
    "T22n1425_014:0339a10": "命。失沙門法，何道之有？」諸比丘以是因緣",
    "T22n1425_014:0339a11": "往白世尊，佛言：「呼營事比丘來。」來已，佛問比",
    "T22n1425_014:0339a12": "丘：「汝實爾不？」答言：「實爾。世尊！」佛告比丘：「此是",
    "T22n1425_014:0339a13": "惡事。是中雖無命，不應使人生惡心。汝等亦",
    "T22n1425_014:0339a14": "可少作事業、捨諸緣務。從今日不聽自手斫",
    "T22n1425_014:0339a15": "斷種子傷破鬼村。」佛告諸比丘：「依止曠野住",
    "T22n1425_014:0339a16": "者盡集，以十利故與諸比丘制戒，乃至已聞",
    "T22n1425_014:0339a17": "者當重聞。若比丘壞種子破鬼村者，波夜提。」",
    "T22n1425_014:0339a18": "比丘者，如上說。種子者，有五種：根種、莖種、",
    "T22n1425_014:0339a19": "心種、節種、子種，是為五種。鬼村者，樹木、草。壞",
    "T22n1425_014:0339a20": "者，斫伐毀傷。斫伐毀傷者，波夜提。波夜提者，",
    "T22n1425_014:0339a21": "如上說。根種者，薑根、藕根、芋根、蘿蔔根、葱",
    "T22n1425_014:0339a22": "根，如是等根種用火淨、若刀中析淨，是名根",
    "T22n1425_014:0339a23": "種。莖種者，尼拘律祕鉢羅、優曇鉢羅、楊柳，如",
    "T22n1425_014:0339a24": "是比莖種應火淨、若刀中析淨，是名莖種。節",
    "T22n1425_014:0339a25": "種者，竹葦、甘蔗，如是等當火淨、若刀中析淨、",
    "T22n1425_014:0339a26": "若甲摘却芽目，是名節種。心種者，蘿蔔、",
    "T22n1425_014:0339a27": "蓼藍，如是比心生者當火淨、若手揉修淨，是",
    "T22n1425_014:0339a28": "名心種。子種者，十七種，穀如第二戒中說，當",
    "T22n1425_014:0339a29": "作火淨、若脫皮淨，是名子種。裹核種、膚裹",
    "T22n1425_014:0339b01": "種、[穀-禾+卵]裹種、[禾*會]裹種、角裹種、鸚鵡喙、完出、火",
    "T22n1425_014:0339b02": "燒、時種、非時種、水種、陸種，先作更生種。裹核",
    "T22n1425_014:0339b03": "種者，呵梨勒、鞞醯勒、阿摩勒、佉殊羅酸棗，如是",
    "T22n1425_014:0339b04": "比應爪甲淨去核而食，若欲合食核者當火",
    "T22n1425_014:0339b05": "淨，是名裹核種。膚裹種者，祕鉢羅破求、優曇",
    "T22n1425_014:0339b06": "鉢羅梨[木*奈]，如是等膚裹種應作火淨，若熟時",
    "T22n1425_014:0339b07": "爛從樹上自落，下時觸木石等傷皮如蚊",
    "T22n1425_014:0339b08": "脚者，即名為淨。不得合食子，若欲食者當火",
    "T22n1425_014:0339b09": "淨，是名膚裹種。[穀-禾+卵]裹種者，椰子、胡桃、石榴，如",
    "T22n1425_014:0339b10": "是等[穀-禾+卵]裹種者當作火淨。若破，是名[穀-禾+卵]裹種。",
    "T22n1425_014:0339b11": "[禾*會]裹種者，香菜、蘇荏，如是等若未有子手揉",
    "T22n1425_014:0339b12": "修淨，若有子火淨，是名[禾*會]裹種。角裹種者，",
    "T22n1425_014:0339b13": "大小豆、摩沙豆，如是等若未成子手揉修淨，",
    "T22n1425_014:0339b14": "若子成火淨，是名角裹種。鸚鵡喙者，若鳥喙",
    "T22n1425_014:0339b15": "破落地傷如蚊脚，即名為淨，去核得食，若欲",
    "T22n1425_014:0339b16": "食子者當火淨，是名鸚鵡淨。完出者，噉食已",
    "T22n1425_014:0339b17": "從糞中出，如牛馬獼猴糞中出者，是名完",
    "T22n1425_014:0339b18": "出，即名為淨。火燒者，若樹果為野火所燒落",
    "T22n1425_014:0339b19": "地，即名為淨，是名火燒淨。時種者，穀時種穀、",
    "T22n1425_014:0339b20": "麥時種麥，此種當用火淨。若脫皮淨，如拘驎",
    "T22n1425_014:0339b21": "提國土作穀聚，畏非人偷，以灰火遶上作識，",
    "T22n1425_014:0339b22": "此即為淨。如摩摩帝有倉穀未淨，畏年少比",
    "T22n1425_014:0339b23": "丘不知法，使淨人火淨，至倉穀盡。比丘恒得",
    "T22n1425_014:0339b24": "語言：「舂去不犯罪。」是名時種。非時種者，穀至",
    "T22n1425_014:0339b25": "麥時、麥至穀時，應火淨、若剝皮淨，是名非時",
    "T22n1425_014:0339b26": "種。水種者，優鉢羅花、拘物頭花、香亭花，如是",
    "T22n1425_014:0339b27": "等根當火淨、若刀中劈，是名水種。先作後",
    "T22n1425_014:0339b28": "生者，有粳米、若蘿蔔根，當火淨刀中劈，是",
    "T22n1425_014:0339b29": "名先作後生。陸種者，十七種穀，當脫皮淨",
    "T22n1425_014:0339c01": "若火淨，是名陸種。若自截、若使人截、自破使",
    "T22n1425_014:0339c02": "人破、自碎使人碎、自燒使人燒、自剝皮使人",
    "T22n1425_014:0339c03": "剝皮。自截者，若自方便截五種生竟日不止，",
    "T22n1425_014:0339c04": "得一波夜提。若中間息已更截，隨息一一波",
    "T22n1425_014:0339c05": "夜提。使人截者，一方便語使人一日截，得一",
    "T22n1425_014:0339c06": "波夜提。若中間語言疾疾截，隨一一語波夜",
    "T22n1425_014:0339c07": "提。如是一切破碎燒剝皮四事，自作、若使人",
    "T22n1425_014:0339c08": "作，亦如是。若為僧作知事人，一切不得語淨人",
    "T22n1425_014:0339c09": "言：「截是、破是、碎是、燒是、剝是。」若爾者有罪。皆",
    "T22n1425_014:0339c10": "應言：「知是、淨是。」無罪。以五種生擲池水中，若",
    "T22n1425_014:0339c11": "井中、若大小便中、糞掃中，得越毘尼罪。若種",
    "T22n1425_014:0339c12": "爛壞者，得波夜提罪。若比丘欲使草不生故，",
    "T22n1425_014:0339c13": "在中經行，行時得越毘尼罪。若傷草如蚊脚",
    "T22n1425_014:0339c14": "許，得波夜提。如是立坐臥亦如是。若以錐畫",
    "T22n1425_014:0339c15": "樹傷如蚊脚，得波夜提。若石上生衣，比丘欲",
    "T22n1425_014:0339c16": "浣衣者不得自除却，應使淨人知然後浣衣。",
    "T22n1425_014:0339c17": "若日炙乾燥得自剝却，無罪。若雨後材木著",
    "T22n1425_014:0339c18": "地，比丘不得自舉，舉者得越毘尼罪。若傷草",
    "T22n1425_014:0339c19": "如蚊脚許，得波夜提。若淨人先舉、比丘後佐，",
    "T22n1425_014:0339c20": "無罪。若比丘僧伽梨、欝多羅僧、安陀會、尼師壇、",
    "T22n1425_014:0339c21": "枕褥、革屣、衣上生湄，使淨人知，著日中暴已",
    "T22n1425_014:0339c22": "得自揉修去。若餅上生湄，當使淨人知已然",
    "T22n1425_014:0339c23": "後得食。若僧中行豆、胡麻、果蓏、甘蔗如是等，",
    "T22n1425_014:0339c24": "上座應問：「作淨未？」若言：「未作。」應使作淨。若言：",
    "T22n1425_014:0339c25": "「已作。」應食。若在一器中有眾多果，若一果處",
    "T22n1425_014:0339c26": "作淨，餘者亦通得為淨。若在異器者，當別一",
    "T22n1425_014:0339c27": "一器作淨。若甘蔗著葉者，當莖莖別作淨。若",
    "T22n1425_014:0339c28": "無葉者得合束，如果得總作淨。若比丘在",
    "T22n1425_014:0339c29": "阿練若處住，夏安居中草生覆道，畏失道故",
    "T22n1425_014:0340a01": "攬兩草相結，得越毘尼罪。若以餘物結作識",
    "T22n1425_014:0340a02": "而去，還已解者無罪。若比丘在山中住，泥雨",
    "T22n1425_014:0340a03": "滑行欲倒地時，捉草挽斷復更捉，如是比",
    "T22n1425_014:0340a04": "無罪。若為水所漂，若捉草隨斷，斷亦無罪。",
    "T22n1425_014:0340a05": "若泥作時渴欲飲水者，若手有泥得樹葉中",
    "T22n1425_014:0340a06": "飲。若無淨人取葉者，得就樹上生葉中飲，但",
    "T22n1425_014:0340a07": "不得挽令斷。高不可得者，得捶樹取乾落",
    "T22n1425_014:0340a08": "葉取水飲。若比丘斷新生青軟葉，波夜提。若",
    "T22n1425_014:0340a09": "斷長足堅強葉，波夜提。若葉已衰黃斷者，越",
    "T22n1425_014:0340a10": "毘尼。若風吹三種葉落，取用無罪。若比丘摘",
    "T22n1425_014:0340a11": "生果，波夜提。半熟者，得越毘尼罪。熟取者，無",
    "T22n1425_014:0340a12": "罪。若比丘道行夜宿時，挽生草枯草想，得越",
    "T22n1425_014:0340a13": "毘尼罪。乾草生想，得越毘尼罪。生草生想，波",
    "T22n1425_014:0340a14": "夜提。乾草乾想，無罪。若城若聚落中，有人祠",
    "T22n1425_014:0340a15": "樹枝葉，雖燥皆不得折取。折者，得越毘尼",
    "T22n1425_014:0340a16": "罪。樹木四句亦如上生草中說。若比丘大小",
    "T22n1425_014:0340a17": "行須水者當詣池水，水中若有浮萍遍滿水",
    "T22n1425_014:0340a18": "上，欲取水用者，不得以手撥開取水用。當",
    "T22n1425_014:0340a19": "覓牛馬行處若蛇若蝦蟇行處，若無諸行處",
    "T22n1425_014:0340a20": "者捉土塊仰擲，作如是言：「至梵天上去，若",
    "T22n1425_014:0340a21": "塊石下。」時打水開處，得用無罪。若翻覆水中",
    "T22n1425_014:0340a22": "浮萍草，得越毘尼罪。若捉擲岸上，得波夜",
    "T22n1425_014:0340a23": "提。入水浴時水草著身者，當以水澆令下入",
    "T22n1425_014:0340a24": "水，若斷朝菌，得越毘尼罪。若拾乾牛屎時，",
    "T22n1425_014:0340a25": "合生草者，波夜提罪。是故說。",
    "T22n1425_014:0340a26": "佛住拘睒彌，廣說如上。爾時僧集欲作羯磨",
    "T22n1425_014:0340a27": "事，尊者闡陀不來，僧遣人語闡陀言：「僧集欲",
    "T22n1425_014:0340a28": "作羯磨事，長老來。」闡陀作是念：「今喚我者正",
    "T22n1425_014:0340a29": "當欲治罰我罪，更無餘事。」復作是思惟：「我今",
    "T22n1425_014:0340b01": "當擾亂阿誰，能使一切僧皆共擾亂不得作",
    "T22n1425_014:0340b02": "羯磨？正當擾亂尊者大目揵連可辦此事。然",
    "T22n1425_014:0340b03": "目連有大神力知我不可，或能捉我擲他方",
    "T22n1425_014:0340b04": "世界，此事不可。」復更思惟：「若擾亂大迦葉",
    "T22n1425_014:0340b05": "者可辦此事，然大迦葉有大威德，或能於眾",
    "T22n1425_014:0340b06": "中折辱我，此事不可。」復作是念：「尊者舍利",
    "T22n1425_014:0340b07": "弗心柔軟質直易共語，若擾亂彼者，可使一",
    "T22n1425_014:0340b08": "切僧擾亂不得與我作羯磨。」闡陀來入僧中",
    "T22n1425_014:0340b09": "已，作如是言：「尊者舍利弗！我欲問義。」舍利弗",
    "T22n1425_014:0340b10": "言：「今為餘事集僧，此非問義時。」闡陀復語尊",
    "T22n1425_014:0340b11": "者舍利弗言：「如佛正法，無有非時，得現法中",
    "T22n1425_014:0340b12": "善果除煩惱熱，諸賢聖悅可盡不擇。」時尊者",
    "T22n1425_014:0340b13": "舍利弗言：「聽所問。」闡陀言：「世尊說四念處，何",
    "T22n1425_014:0340b14": "等是四念處？」時尊者舍利弗為說四念處，闡",
    "T22n1425_014:0340b15": "陀復言：「我不問四念處，我問四正勤。長老但",
    "T22n1425_014:0340b16": "為我說四正勤。」舍利弗言：「汝欲聞四正勤",
    "T22n1425_014:0340b17": "者聽。」即為說四正勤。闡陀復言：「我問四如",
    "T22n1425_014:0340b18": "意足。」如是五根、五力、七覺分、八聖道分，如四",
    "T22n1425_014:0340b19": "念處反覆三問。時諸比丘坐久疲乏，各各散",
    "T22n1425_014:0340b20": "出僧不和合，遂不成羯磨。諸比丘以是因緣",
    "T22n1425_014:0340b21": "往白世尊，佛言：「呼闡陀來。」來已，佛問闡陀：",
    "T22n1425_014:0340b22": "「汝實爾不？」答言：「實爾。」佛言：「闡陀！此是惡事。",
    "T22n1425_014:0340b23": "我常不為汝無量方便，呵責擾亂語、讚歎隨",
    "T22n1425_014:0340b24": "順語耶？汝今云何作擾亂事？此非法、非律、不",
    "T22n1425_014:0340b25": "如佛教，不可以是長養善法。」佛告諸比丘：「依",
    "T22n1425_014:0340b26": "止拘睒彌者皆悉令集，以十利故與諸比丘",
    "T22n1425_014:0340b27": "制戒，乃至已聞者當重聞。若比丘異語惱他，",
    "T22n1425_014:0340b28": "波夜提。」比丘者，如上說。異語惱他，有八事。何",
    "T22n1425_014:0340b29": "等八？一者作羯磨時；二者如法論時；三者論",
    "T22n1425_014:0340c01": "阿毘曇時；四者論毘尼時；五者不異論；六者",
    "T22n1425_014:0340c02": "不異人；七者停論；八者異語惱他。作羯磨者，",
    "T22n1425_014:0340c03": "比丘和集作折伏羯磨，乃至別住羯磨，是名",
    "T22n1425_014:0340c04": "作羯磨。如法論者，說非常非斷，是名如法論。",
    "T22n1425_014:0340c05": "阿毘曇者，九部修多羅，是名阿毘曇。毘尼者，",
    "T22n1425_014:0340c06": "廣略波羅提木叉，是名毘尼。不異論者，不得",
    "T22n1425_014:0340c07": "離本所論更論餘事，是名不異論。不異人者，",
    "T22n1425_014:0340c08": "不得離先問人更問餘人，是名不異人。停論",
    "T22n1425_014:0340c09": "者，當說法時語言住後當更論，是名停論。異",
    "T22n1425_014:0340c10": "語惱他者，如尊者闡陀異語惱他，是名八事。",
    "T22n1425_014:0340c11": "於中異語惱他者，波夜提。離此八事，非波夜",
    "T22n1425_014:0340c12": "提。若人問比丘言：「從何處來？」答言：「過去中",
    "T22n1425_014:0340c13": "來。」「何處去？」答言：「向未來中去。」「何處眠？」「八木",
    "T22n1425_014:0340c14": "上眠。」「汝今日何處食？」答言：「五指食。」如是問，",
    "T22n1425_014:0340c15": "不正答者，越毘尼罪。若賊來入寺中問比丘",
    "T22n1425_014:0340c16": "言：「示我僧物。」比丘爾時不得示珍寶等諸物，",
    "T22n1425_014:0340c17": "復不得妄語，應示房舍床座等。賊若言：「示我",
    "T22n1425_014:0340c18": "塔物。」亦不得示塔寶物，復不得妄語，應示塔",
    "T22n1425_014:0340c19": "邊供養具諸器物等。賊若言：「示我淨厨。」比丘",
    "T22n1425_014:0340c20": "不得妄語，復不得示錢物處，應示釜鑊瓫器",
    "T22n1425_014:0340c21": "等。若屠家畜生走，問比丘：「見不？」比丘不得妄",
    "T22n1425_014:0340c22": "語，復不得示處，應言：「看指押！看指押！」(梵音",
    "T22n1425_014:0340c23": "與不見同)若比丘在阿練若處住，有囚逃走，問比丘，",
    "T22n1425_014:0340c24": "如上畜生中答。若比丘僧中問異答異，得波",
    "T22n1425_014:0340c25": "夜提。眾多人中和上、阿闍梨前，諸長老比丘",
    "T22n1425_014:0340c26": "前，問異答異，得越毘尼罪。是故說。",
    "T22n1425_014:0340c27": "佛住舍衛城，廣說如上。爾時世人信敬深厚，",
    "T22n1425_014:0340c28": "多持飲食供養世尊，并奉眾僧，尊者舍利弗、",
    "T22n1425_014:0340c29": "目連。供佛者，侍者收攝；與眾僧及舍利弗、目",
    "T22n1425_014:0341a01": "連者，或行、或不行，無人料理停置臭穢。爾時",
    "T22n1425_014:0341a02": "尊者陀驃在學地，作是念：「若我得無學者當",
    "T22n1425_014:0341a03": "營理僧事使得安樂。」作是念已，初夜後夜精",
    "T22n1425_014:0341a04": "勤行道，即成阿羅漢，得三明六通已作是念：",
    "T22n1425_014:0341a05": "「我何須作有為事？我應當修習樂於少欲無",
    "T22n1425_014:0341a06": "事。」佛語陀驃：「汝本在學地時，作如是言：『我若",
    "T22n1425_014:0341a07": "得無學者當料理僧事。』汝作如是語不？」答言：",
    "T22n1425_014:0341a08": "「實爾，世尊！」佛言：「陀驃！如汝先願，今者應作。」",
    "T22n1425_014:0341a09": "答言：「當如世尊教。」爾時僧即拜知九事，如先",
    "T22n1425_014:0341a10": "說。爾時隨宜差食，若是長老上座與上食、中",
    "T22n1425_014:0341a11": "坐與中間食、下座與麁食。六群比丘怨情嫌",
    "T22n1425_014:0341a12": "恨，以是事往白世尊。佛語陀驃：「凡出家人法",
    "T22n1425_014:0341a13": "應平等與食，汝當知得少不足、得多者亦無",
    "T22n1425_014:0341a14": "厭，得好、得惡俱不周悉。」於是長老陀驃即作",
    "T22n1425_014:0341a15": "三品食，精麁次第周而復始。爾時難陀、優波",
    "T22n1425_014:0341a16": "難陀，晨起著入聚落衣持鉢往至食家。語優",
    "T22n1425_014:0341a17": "婆夷言：「與我食。」優婆夷言：「尊者！食時未至，",
    "T22n1425_014:0341a18": "我未得洗面及洗器物，未得作出家人食。」時",
    "T22n1425_014:0341a19": "檀越婦女弱小方起，澡浴裸露形體者，時難",
    "T22n1425_014:0341a20": "陀比丘不攝諸根縱看女色，優婆夷作是念：",
    "T22n1425_014:0341a21": "「此比丘非毘尼人或生過惡，不中久停，且與",
    "T22n1425_014:0341a22": "作人麁食速遣令去。」作是念已，即與作使人",
    "T22n1425_014:0341a23": "麁食，是比丘得食已即還精舍。爾時有長老",
    "T22n1425_014:0341a24": "比丘，時到著入聚落衣持鉢，威儀庠序往至",
    "T22n1425_014:0341a25": "食家，檀越施種種美食滿鉢而還。時難陀、優",
    "T22n1425_014:0341a26": "波難陀見已作如是言：「長老陀驃！世尊說平等",
    "T22n1425_014:0341a27": "分食，觀此二食為平等不？」陀驃言：「汝往太早，",
    "T22n1425_014:0341a28": "非是食時。」明日難陀著入聚落衣持鉢入城，",
    "T22n1425_014:0341a29": "路中看象鬪馬鬪，聽俗人言論。時優婆夷念",
    "T22n1425_014:0341b01": "言：「阿闍梨昨日來不得食，今應早辦。」檀越家",
    "T22n1425_014:0341b02": "作食久辦，至時不來。優婆夷復作是念：「尊者",
    "T22n1425_014:0341b03": "昨日來早，今日何故不來？祇洹精舍中或有",
    "T22n1425_014:0341b04": "供僧，是故不來。」即共夫主小兒食盡。時難陀",
    "T22n1425_014:0341b05": "逼中方來，語優婆夷言：「與我食。」優婆夷言：「我",
    "T22n1425_014:0341b06": "作食早辦，待尊者不來，謂祇洹中有人供僧，",
    "T22n1425_014:0341b07": "謂受彼請，此所供食我已噉盡。」難陀語言：",
    "T22n1425_014:0341b08": "「汝欲斷我食耶？」爾時優婆夷即以家中作人",
    "T22n1425_014:0341b09": "殘宿食與之，得已還詣精舍，廣說如上。陀",
    "T22n1425_014:0341b10": "驃言：「汝去太晚。」時尊者陀驃以是因緣往白",
    "T22n1425_014:0341b11": "世尊，佛言：「呼難陀來。」來已，佛問難陀：「汝",
    "T22n1425_014:0341b12": "實爾不？」答言：「實爾。世尊！」佛言：「此是惡事。汝",
    "T22n1425_014:0341b13": "常不聞我以無數方便，毀呰多欲、讚歎少欲？",
    "T22n1425_014:0341b14": "此非法、非律、非如佛教，不可以是長養善法。」",
    "T22n1425_014:0341b15": "佛告諸比丘：「依止舍衛城住者皆悉令集，以",
    "T22n1425_014:0341b16": "十利故與諸比丘制戒，乃至已聞者當重聞。",
    "T22n1425_014:0341b17": "若比丘嫌責者，波夜提。」比丘者，如上說。嫌責",
    "T22n1425_014:0341b18": "者，若拜人、拜囑人、拜囑囑人。拜人者，如尊者",
    "T22n1425_014:0341b19": "陀驃，是名拜人。拜囑人者，如陀驃摩羅子，倩",
    "T22n1425_014:0341b20": "餘人料理僧事，是名拜囑人。拜囑囑人者，所",
    "T22n1425_014:0341b21": "倩人復轉倩人料理僧事，是名拜囑囑人。嫌",
    "T22n1425_014:0341b22": "責是人者，得波夜提。波夜提者，如上說。若僧",
    "T22n1425_014:0341b23": "中行種種餅，當次第來應取。若意中不欲者",
    "T22n1425_014:0341b24": "令過去，若淨人問：「何以不取？」答言：「戒不用是。」",
    "T22n1425_014:0341b25": "欲更取餘者，無罪。若行乳粥、酪粥、胡麻粥、魚",
    "T22n1425_014:0341b26": "肉粥，若行如是種種粥時，若滿杓與上座，",
    "T22n1425_014:0341b27": "上座不應便受。上座應言：「平等與。」若行肉",
    "T22n1425_014:0341b28": "時偏與上座多者，上座應問：「一切盡爾耶？」答",
    "T22n1425_014:0341b29": "言：「止與上座多耳。」上座應語：「平等與。」若不",
    "T22n1425_014:0341c01": "須多者少取，少取已語餘人：「平等與。」如是",
    "T22n1425_014:0341c02": "好食應平等與。若沙彌行食時偏與師者，知",
    "T22n1425_014:0341c03": "事人應言：「平等與。」若沙彌言：「汝何以不自行？」",
    "T22n1425_014:0341c04": "是知事人應推此沙彌出，更使餘人行。若行",
    "T22n1425_014:0341c05": "食人見僧中大德人便多與，餘人便少與。知",
    "T22n1425_014:0341c06": "事人應語行食人言：「僧中無高下，汝平等與。」",
    "T22n1425_014:0341c07": "或有嫌而非呵責、或有呵責非嫌、或亦嫌亦",
    "T22n1425_014:0341c08": "呵責、或非嫌非呵責。嫌而非呵責者，持己器",
    "T22n1425_014:0341c09": "中食比比坐器中食，作如是言：「此平等不？」是",
    "T22n1425_014:0341c10": "名嫌而非呵責。如是四句廣說。嫌而不呵責，",
    "T22n1425_014:0341c11": "得越毘尼罪。呵責而不嫌者，得越毘尼罪。亦",
    "T22n1425_014:0341c12": "嫌亦呵責者，得波夜提罪。非嫌不呵責，無罪。",
    "T22n1425_014:0341c13": "是故說。",
    "T22n1425_014:0341c14": "佛在跋祇國人間遊行，與比丘眾俱至一故",
    "T22n1425_014:0341c15": "河邊。時諸捕魚人捉網捕魚，諸比丘見已白",
    "T22n1425_014:0341c16": "佛言：「世尊！是捕魚人不應作是事而勤作。」世",
    "T22n1425_014:0341c17": "尊因諸比丘問已，即說偈言：",
    "T22n1425_014:0341c18": "「已得難得身，　　云何作諸惡？",
    "T22n1425_014:0341c19": "　染愛著身故，　　命終入惡道。」",
    "T22n1425_014:0341c20": "時捕魚人捉大網，沈石浮瓠順水而上，邊各",
    "T22n1425_014:0341c21": "二百五十人，叫喚挽網向岸。諸比丘見已",
    "T22n1425_014:0341c22": "白佛言：「世尊！此人若於佛法中如是精進者，",
    "T22n1425_014:0341c23": "大得法利。」爾時世尊因事說偈言：",
    "T22n1425_014:0341c24": "「所謂勤精進，　　非名一切欲；",
    "T22n1425_014:0341c25": "　謂能離眾惡，　　以法自活命。」",
    "T22n1425_014:0341c26": "如《迦毘羅本生經》中廣說。爾時眾魚墮網中，",
    "T22n1425_014:0341c27": "有一大魚有百頭，頭頭各異。世尊見之便喚",
    "T22n1425_014:0341c28": "其字，即應世尊。世尊問言：「汝母在何處？」答",
    "T22n1425_014:0341c29": "言：「某圊廁中作虫。」佛言：「此大魚，迦葉佛時作",
    "T22n1425_014:0342a01": "三藏比丘，惡口故受雜類頭報。母受其利養",
    "T22n1425_014:0342a02": "故作廁中虫。」佛說此因緣，時五百人即止網",
    "T22n1425_014:0342a03": "出家修道，皆得羅漢，住跋渠河邊。佛告阿難：",
    "T22n1425_014:0342a04": "「為此諸客比丘敷床座。」乃至阿難白佛：「願佛",
    "T22n1425_014:0342a05": "安慰客比丘。」佛告阿難：「汝自不知我已入四",
    "T22n1425_014:0342a06": "禪中安慰客比丘。」爾時各在露地敷床褥欲",
    "T22n1425_014:0342a07": "乞食，時至此諸比丘各以神力，有至北欝單",
    "T22n1425_014:0342a08": "越者三十三天者、龍王宮乞食者，床褥在露",
    "T22n1425_014:0342a09": "地日炙風飄塵坌污穢，佛知而故問，諸比丘",
    "T22n1425_014:0342a10": "以上因緣具白世尊，佛言：「待此諸比丘來。」來",
    "T22n1425_014:0342a11": "已，佛問諸比丘：「汝實爾不？」答言：「實爾。」佛言：",
    "T22n1425_014:0342a12": "「從今日因汝為諸比丘制戒。」佛告諸比丘：「依",
    "T22n1425_014:0342a13": "止跋渠河者皆悉令集，以十利故與諸比丘",
    "T22n1425_014:0342a14": "制戒，乃至已聞者當重聞。若比丘僧住處，露",
    "T22n1425_014:0342a15": "地臥床、坐床褥枕，若自敷、若使人敷，去時不",
    "T22n1425_014:0342a16": "自舉、不使人舉，波夜提。」比丘者，如上說。僧住",
    "T22n1425_014:0342a17": "處者，若阿練若住處、若聚落住處。臥床、坐床",
    "T22n1425_014:0342a18": "者，有十四種：團脚臥床、團脚坐床、臥褥、坐",
    "T22n1425_014:0342a19": "褥、開藤臥床、開藤坐床、烏那陀臥床、烏那陀",
    "T22n1425_014:0342a20": "坐床、陀彌臥床、陀彌坐床。褥者，劫貝褥、毛毳",
    "T22n1425_014:0342a21": "褥、氈褥迦尸褥、草褥。枕者，劫貝枕、毛毳枕、",
    "T22n1425_014:0342a22": "氈枕、迦尸枕。敷者，若自敷、若使人敷。去者，",
    "T22n1425_014:0342a23": "餘行。不舉者，不自舉、不使人舉，波夜提。波夜",
    "T22n1425_014:0342a24": "提者，如上說。若欲露地說法者，知床褥人敷床",
    "T22n1425_014:0342a25": "褥已，若去離二十五肘不囑者，波夜提罪。若二",
    "T22n1425_014:0342a26": "人共知者，一人欲行時，應囑第二人。第二人",
    "T22n1425_014:0342a27": "欲行者，應待第一人還付囑已然後當去。若",
    "T22n1425_014:0342a28": "敷床褥訖有後人來坐，知敷人得捨去，無罪。",
    "T22n1425_014:0342a29": "若春月露地敷置，年少比丘坐上眠，即囑彼",
    "T22n1425_014:0342b01": "比丘。若床上無比丘者，若比丘夜起大小行",
    "T22n1425_014:0342b02": "觸僧床，一一觸已捨去，隨所觸一一得波夜",
    "T22n1425_014:0342b03": "提。若是床上有比丘者，即囑彼人，無罪。若",
    "T22n1425_014:0342b04": "僧知事人欲付床褥故，出著露地捨離二十",
    "T22n1425_014:0342b05": "五肘，得波夜提。若受得僧床褥暴曬時，",
    "T22n1425_014:0342b06": "捨去離二十五肘，亦波夜提。若比丘病，在露",
    "T22n1425_014:0342b07": "處眠，弟子來禮師；若師起去，弟子應舉覆處；",
    "T22n1425_014:0342b08": "若有二人共坐一床；若上坐欲去時應囑下",
    "T22n1425_014:0342b09": "坐，下坐欲去時應白上坐言：「我欲去，此床當",
    "T22n1425_014:0342b10": "舉何處？」上坐若言：「汝自去，此床我自當舉。」爾",
    "T22n1425_014:0342b11": "時去，無罪。若比丘為和上、阿闍梨敷床褥已",
    "T22n1425_014:0342b12": "而去者，越毘尼罪。若和上、阿闍梨知為我敷，",
    "T22n1425_014:0342b13": "去時應囑，若不囑去者，越毘尼罪。二十五肘",
    "T22n1425_014:0342b14": "者，得極大麁雨時不徹，兩重衣故也。若比丘",
    "T22n1425_014:0342b15": "眾僧床上安形像，餘比丘來禮拜，手觸而不",
    "T22n1425_014:0342b16": "舉者，波夜提。若眾多比丘次第禮拜，手觸屬",
    "T22n1425_014:0342b17": "最後者。或囑授非是屬、或屬非是囑授、或",
    "T22n1425_014:0342b18": "亦囑亦屬、或非囑非屬。囑而非屬者，沙彌",
    "T22n1425_014:0342b19": "是。屬而非囑者，上座比丘是。亦囑亦屬者，",
    "T22n1425_014:0342b20": "下座比丘是。非囑非屬者，俗人是。若大德",
    "T22n1425_014:0342b21": "比丘多有弟子，為敷床褥；若師知為己敷，去",
    "T22n1425_014:0342b22": "時應囑人舉，不囑者得越毘尼罪。若眾僧床",
    "T22n1425_014:0342b23": "褥在眾僧住處露地敷，去時不舉者，得波夜",
    "T22n1425_014:0342b24": "提。眾僧床褥在私住處露地敷，去時不舉，越",
    "T22n1425_014:0342b25": "毘尼。若私床褥在僧露地敷，去時不舉，得",
    "T22n1425_014:0342b26": "越毘尼罪。若私床褥在私露地敷，去時不舉，",
    "T22n1425_014:0342b27": "越毘尼罪。僧床褥在白衣家敷，去時不舉者，",
    "T22n1425_014:0342b28": "越毘尼罪。若俗人床褥在露地敷，去應語令",
    "T22n1425_014:0342b29": "知。是故說。佛住舍衛城，廣說如上。時有婆羅",
    "T22n1425_014:0342c01": "門，宿請眾僧供食施衣，諸比丘僧房內敷僧",
    "T22n1425_014:0342c02": "坐具，不收歛便徑去。世尊以五事利益故，",
    "T22n1425_014:0342c03": "五日一行諸比丘房，見諸比丘房內敷具，上",
    "T22n1425_014:0342c04": "有虫鼠糞穢塵土不淨，佛知而故問，諸比丘",
    "T22n1425_014:0342c05": "以是因緣具白世尊。佛告諸比丘：「汝等出家",
    "T22n1425_014:0342c06": "人更無給使為汝料理後事，去時何故不舉？",
    "T22n1425_014:0342c07": "此非法、非律、不如佛教，不可以是長養善法。」",
    "T22n1425_014:0342c08": "佛告諸比丘：「依止舍衛城住者盡集，以十",
    "T22n1425_014:0342c09": "利故與諸比丘制戒，乃至已聞者當重聞。若",
    "T22n1425_014:0342c10": "比丘內覆處自敷床褥、若使人敷，去時不自舉、",
    "T22n1425_014:0342c11": "不使人舉，波夜提。」比丘者，如上說。內者，是覆",
    "T22n1425_014:0342c12": "處。床座者，十四種，如上說。枕褥者，亦如上說。",
    "T22n1425_014:0342c13": "敷者，若自敷、若使人敷。去者，餘處去。不自舉",
    "T22n1425_014:0342c14": "者，不自舉。不使人舉者，不使他人舉，波夜",
    "T22n1425_014:0342c15": "提。波夜提者，如上說。若比丘欲餘行去時，房",
    "T22n1425_014:0342c16": "舍內水灑掃地令淨，以巨磨塗地，褥枕曬令",
    "T22n1425_014:0342c17": "燥，語知床褥人作如是言：「長老！是床褥枕，一",
    "T22n1425_014:0342c18": "切應付囑示語。」若知床褥人是下座者，應語",
    "T22n1425_014:0342c19": "言：「當攝此床褥。」答言：「爾。」若上座者付囑此床",
    "T22n1425_014:0342c20": "褥，答言：「爾。」去不白者，波夜提。若不白去時，有",
    "T22n1425_014:0342c21": "比丘即入房住，不空故得越毘尼罪。若已去",
    "T22n1425_014:0342c22": "忘衣鉢，還來取而白者，無罪。若比丘隨道行，",
    "T22n1425_014:0342c23": "天陰欲雨，年少比丘先去往至精舍，為和上、",
    "T22n1425_014:0342c24": "阿闍梨取床褥已，天晴欲去者，當白。若不白",
    "T22n1425_014:0342c25": "去者，波夜提。若眾多比丘在聚落精舍中宿，",
    "T22n1425_014:0342c26": "共受僧床褥，各各作是念：「某甲故當付囑。」去",
    "T22n1425_014:0342c27": "已道中展轉相問，都無囑者，諸比丘當差遣",
    "T22n1425_014:0342c28": "二人還付囑。若比丘在路行，至精舍中宿，",
    "T22n1425_014:0342c29": "去不囑床褥，行遠已轉展相問，盡無付囑。道",
    "T22n1425_014:0343a01": "逢比丘即問言：「長老欲何處去？」答言：「我欲到",
    "T22n1425_014:0343a02": "某處。」是比丘即白言：「我昨夜彼宿，來時忘不",
    "T22n1425_014:0343a03": "囑床褥，長老到彼當為我付囑。」是比丘復言：",
    "T22n1425_014:0343a04": "「我來時亦忘不付囑，長老往彼精舍為我付",
    "T22n1425_014:0343a05": "囑。」如是二人展轉相囑已，乃至齊入精舍界，",
    "T22n1425_014:0343a06": "得名囑授。若比丘在俗人家宿，得床褥臥具，",
    "T22n1425_014:0343a07": "去時應示語去。若得草敷者，去時應語言：「此",
    "T22n1425_014:0343a08": "草欲安何處？」隨主人語應安之。若檀越言：「但",
    "T22n1425_014:0343a09": "去，我自當料理。」比丘應小歛一角而去。若比",
    "T22n1425_014:0343a10": "丘行路挽亂草敷坐，去時聚已當去。是故",
    "T22n1425_014:0343a11": "說。",
    "T22n1425_014:0343a12": "佛住舍衛城，廣說如上。時有客比丘，來到六",
    "T22n1425_014:0343a13": "群比丘房裏，六群比丘言：「善來長老！」作是語",
    "T22n1425_014:0343a14": "已與洗脚水、塗足油、非時漿。止息已語客比丘",
    "T22n1425_014:0343a15": "言：「長老！汝欲何處住？」答言：「此房中住。」六群比",
    "T22n1425_014:0343a16": "丘言：「汝知此是誰房？」答言：「我知是眾僧房。」六",
    "T22n1425_014:0343a17": "群比丘言：「此雖僧房，我等六群比丘已先在",
    "T22n1425_014:0343a18": "此住。」客比丘言：「此是四方僧房，縱使十六群",
    "T22n1425_014:0343a19": "比丘先在中住，我亦當依次而住，何況六群",
    "T22n1425_014:0343a20": "比丘？」六群比丘語比丘言：「若長老欲住便住。」",
    "T22n1425_014:0343a21": "客比丘住已，六群比丘即各各捉其手脚，或",
    "T22n1425_014:0343a22": "捉頭高舉欲出之。時世尊以神足在虛空中",
    "T22n1425_014:0343a23": "來，六群比丘見世尊已即撲地而去。佛語客",
    "T22n1425_014:0343a24": "比丘：「汝但在房中住。」復次尊者難陀是優波",
    "T22n1425_014:0343a25": "難陀兄，難陀共行弟子乃至驅出房。出房已",
    "T22n1425_014:0343a26": "弟子大呼，諸比丘聞聲已皆驚出看，作如是",
    "T22n1425_014:0343a27": "言：「此比丘今日失二種利：斷食、失房。」如是諸",
    "T22n1425_014:0343a28": "比丘以是因緣往白世尊，佛言：「呼六群比丘",
    "T22n1425_014:0343a29": "來。」來已，佛問難陀、優波難陀：「汝實爾不？」答",
    "T22n1425_014:0343b01": "言：「實爾。」佛言：「汝等云何於四方僧房中住，",
    "T22n1425_014:0343b02": "牽出客比丘？此是惡事。汝常不聞我無量方",
    "T22n1425_014:0343b03": "便讚說，於梵行人所應修慈，身行修慈、口意行",
    "T22n1425_014:0343b04": "修慈，常供養供給耶？此非法、非律、非如佛教，",
    "T22n1425_014:0343b05": "不可以是長養善法。」佛告諸比丘：「依止舍衛",
    "T22n1425_014:0343b06": "城住者皆悉令集，以十利故與諸比丘制",
    "T22n1425_014:0343b07": "戒，乃至已聞者當重聞。",
    "T22n1425_014:0343b08": "若比丘在僧房內，若自牽出、若使人牽出，乃",
    "T22n1425_014:0343b09": "至言：『比丘汝出去。』作是語者，波夜提。」比丘者，",
    "T22n1425_014:0343b10": "如上說。若比丘牽比丘出時，彼比丘若抱柱、",
    "T22n1425_014:0343b11": "若捉戶、若倚壁，如是牽離一一處，一一波夜",
    "T22n1425_014:0343b12": "提。若口呵叱遣彼比丘，隨語離一一處者，一",
    "T22n1425_014:0343b13": "一波夜提。若方便驅直出門者，得一波夜提。",
    "T22n1425_014:0343b14": "若比丘瞋恚蛇鼠驅出，越毘尼罪。若作是言：",
    "T22n1425_014:0343b15": "「此是無益之物。」驅出無罪。若駱駝、牛馬在塔",
    "T22n1425_014:0343b16": "寺中，畏污壞塔寺，驅出者無罪。若比丘驅比",
    "T22n1425_014:0343b17": "丘出，波夜提。若驅比丘尼出，偷蘭遮。若驅式",
    "T22n1425_014:0343b18": "叉摩尼、沙彌、沙彌尼，得越毘尼罪。下至驅俗",
    "T22n1425_014:0343b19": "人出，越毘尼心悔。是故說。(十六竟)",
    "T22n1425_014:0343b20": "摩訶僧祇律卷第十四"
}