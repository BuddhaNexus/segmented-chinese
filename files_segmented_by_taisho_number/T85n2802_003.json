{
    "T85n2802_003:0942c14": "瑜伽論第三十三卷手記",
    "T85n2802_003:0942c16": "得果瑜伽處初第四得果瑜伽處初",
    "T85n2802_003:0942c17": "談述　福慧隨聽",
    "T85n2802_003:0942c18": "言廣辨二定者。謂無相滅盡二定也　言五",
    "T85n2802_003:0942c19": "神通者。謂初靜慮等八定之果即八定根本",
    "T85n2802_003:0942c20": "地也　言諸相者。謂離欲色二界欲也。此上",
    "T85n2802_003:0942c21": "七門依世道立果也　言觀察諸諦者。謂四",
    "T85n2802_003:0942c22": "決擇分修行人也　言如實而通者。此則是",
    "T85n2802_003:0942c23": "其見道位也　言廣分別於修者。此則是其",
    "T85n2802_003:0942c24": "修習位也　言究竟為其後者。此則是其無",
    "T85n2802_003:0942c25": "學位也　言少分樂斷者。謂初發心修七作",
    "T85n2802_003:0942c26": "意樂見修二惑人也　言彼初修　言一者等",
    "T85n2802_003:0942c27": "者。謂諸異生未斷見修二惑故　言二不具",
    "T85n2802_003:0942c28": "縛等者。謂諸有學已斷見惑分斷修惑故也",
    "T85n2802_003:0942c29": "　言如是乃至等者。謂從第二靜慮已上至",
    "T85n2802_003:0943a01": "無所有處故成六也　言又於靜慮等者。謂",
    "T85n2802_003:0943a02": "靜慮等八定為因而能引發無心滅盡二定及",
    "T85n2802_003:0943a03": "五神通果。故謂天眼等也　言若生者。謂前",
    "T85n2802_003:0943a04": "第六生差別門也　言若相者。謂前第七離",
    "T85n2802_003:0943a05": "欲相門也。此中不列第八觀察諸諦等餘四",
    "T85n2802_003:0943a06": "門者。出世道因果攝故　言骨鎖者。此顯五",
    "T85n2802_003:0943a07": "欲猶如枯骨。雖食無味顯無厭足也　言凝",
    "T85n2802_003:0943a08": "血者。此顯多所共有義如市廛害眾比有分",
    "T85n2802_003:0943a09": "　言草炬火者。此顯惡行因義也。謂執草炬",
    "T85n2802_003:0943a10": "不棄者必燒其手　言一分炭火者。此顯增",
    "T85n2802_003:0943a11": "長愛欲也。若近火坑不能止渴　言毒蛇者。",
    "T85n2802_003:0943a12": "此顯智人所遠離義也　言夢所見者。此顯",
    "T85n2802_003:0943a13": "速趣消滅義也　言假借莊嚴具者。此顯依",
    "T85n2802_003:0943a14": "託眾緣義也　言如樹端者。此顯放逸危六",
    "T85n2802_003:0943a15": "地義也。謂受欲者必墮惡趣故　言如是等",
    "T85n2802_003:0943a16": "者。此八喻義如思所成地密意伽他中已廣",
    "T85n2802_003:0943a17": "說故　言如是諸欲等。一十六句中。前八句",
    "T85n2802_003:0943a18": "與前八喻一一相合。後八依無常等顯其欲",
    "T85n2802_003:0943a19": "過。如論應知　言此作意等者。謂由了相作",
    "T85n2802_003:0943a20": "意為因故生後勝解作意　言間雜者。謂間",
    "T85n2802_003:0943a21": "雜修聞思二法成了相作意也　言唯用修行",
    "T85n2802_003:0943a22": "者。此顯依修所成慧行相緣初靜慮所緣意",
    "T85n2802_003:0943a23": "也　言即此勝解等者。謂由初中後三勝解",
    "T85n2802_003:0943a24": "為因故成後遠離作意。故論文言最初生起",
    "T85n2802_003:0943a25": "等也　言俱行作意者。謂斷欲界麁相煩惱",
    "T85n2802_003:0943a26": "之時。與作意俱也。下五門皆取前前為因成",
    "T85n2802_003:0943a27": "後後法　言諸煩惱者。謂初靜慮中障礙現行",
    "T85n2802_003:0943a28": "也　言麁重者。謂無輕安性故也　言從是",
    "T85n2802_003:0943a29": "已後等者。謂由遠離作意故修七法為樂生",
    "T85n2802_003:0943b01": "因方成遠離。一愛樂於斷。二愛樂遠離。三",
    "T85n2802_003:0943b02": "於諸斷中見勝功德。四觸證少分。謂初證得",
    "T85n2802_003:0943b03": "離生樂故。五於時時間欣樂作意。六於時時",
    "T85n2802_003:0943b04": "間厭離作意。七為欲斷除初靜慮五蓋障。故",
    "T85n2802_003:0943b05": "論文言為欲除遣等也　言習近等者。謂初",
    "T85n2802_003:0943b06": "中後三心也。謂於初靜慮障中未能斷除諸",
    "T85n2802_003:0943b07": "種習故。見淨妙色等便起妄。故論文言不能",
    "T85n2802_003:0943b08": "捨等也　言諸行者。謂色等諸行也　言此",
    "T85n2802_003:0943b09": "由暫時等者。此中有難。如是初靜慮定斷欲",
    "T85n2802_003:0943b10": "界麁相者。為能頓斷久遠種子。為當但斷現",
    "T85n2802_003:0943b11": "行耶。故論答云此由暫時等也　言又於遠",
    "T85n2802_003:0943b12": "離等者。此中有問。七作意中何故但明遠離",
    "T85n2802_003:0943b13": "等四說有受樂之相。不說餘三耶。答。為了相",
    "T85n2802_003:0943b14": "勝解觀察此三作意於散位說無定地故不能",
    "T85n2802_003:0943b15": "生樂　言無有間隙者。謂受終已來離生喜",
    "T85n2802_003:0943b16": "樂無間斷故　言五支者。一尋。二伺。三喜。四",
    "T85n2802_003:0943b17": "樂。五心一境性也　言住欲界等者。謂能對",
    "T85n2802_003:0943b18": "治欲界麁相及能修證初靜慮果故也。此中",
    "T85n2802_003:0943b19": "有問。七作意中何故但明　言了相作意等",
    "T85n2802_003:0943b20": "者。謂五欲應斷初靜慮應得　言能於所得",
    "T85n2802_003:0943b21": "等者。若不觀察者於未得中便起得相名增",
    "T85n2802_003:0943b22": "上慢也　言又若了相等者。謂此二法總能",
    "T85n2802_003:0943b23": "隨順厭離五欲及修對治故　言如是其等",
    "T85n2802_003:0943b24": "者。若依蕃本云。如是六種作意當知攝入四",
    "T85n2802_003:0943b25": "作意中。此中意說。除加行究竟果作意。餘六",
    "T85n2802_003:0943b26": "皆是因位作意故攝入隨順等四法中也　言",
    "T85n2802_003:0943b27": "隨所在地等者。謂初靜慮也。初靜慮麁相。第",
    "T85n2802_003:0943b28": "二靜慮淨相明觀待義。餘三道理准前應知",
    "T85n2802_003:0943b29": "　言如前應知者。如了相作意遍於初靜慮。",
    "T85n2802_003:0943c01": "勝解等六皆亦遍。故如前所說　言初靜慮",
    "T85n2802_003:0943c02": "者　言復次此中等者。若依蕃本。先標經句。",
    "T85n2802_003:0943c03": "後方解釋。此中間其樣經句。說者應知　言",
    "T85n2802_003:0943c04": "樣句者。經云。初靜慮者謂離欲惡不善法。有",
    "T85n2802_003:0943c05": "尋有伺離生喜樂。於初靜慮具足安住　言",
    "T85n2802_003:0943c06": "煩惱欲者。謂男女互相愛染也　言事欲者。",
    "T85n2802_003:0943c07": "謂貪財寶等也　言相應者離者。謂離五欲",
    "T85n2802_003:0943c08": "相應義也　言境界離者。謂五欲境也　言",
    "T85n2802_003:0943c09": "煩惱者。謂煩惱欲也　言欲者。謂事欲也",
    "T85n2802_003:0943c10": "　言由此為因者。謂由加行究竟作意為因故",
    "T85n2802_003:0943c11": "也　言由所修習者。謂於加行究竟果成辨",
    "T85n2802_003:0943c12": "故也　言得隨所樂者。謂出入等得自在故",
    "T85n2802_003:0943c13": "也　言艱難者。謂少治便能與定相應也",
    "T85n2802_003:0943c14": "　言梗澁者。梗為略也。謂不假功用故言其心",
    "T85n2802_003:0943c15": "盡夜能正者與隨順等三心一一相合　言隨",
    "T85n2802_003:0943c16": "所樂欲者。謂於欲界中定成就者能於七日",
    "T85n2802_003:0943c17": "方出其定　言復次於有尋等者。若依蕃本。",
    "T85n2802_003:0943c18": "此四靜慮一一皆先標其經句。後方解釋。謂",
    "T85n2802_003:0943c19": "大小乘經皆說言。第二靜慮者謂尋伺寂靜",
    "T85n2802_003:0943c20": "故。內等靜故。心一趣故。定生喜樂。於第二靜",
    "T85n2802_003:0943c21": "慮具足安住　言成此彼於等者。經云。言第",
    "T85n2802_003:0943c22": "三靜慮者。依此離欲安住於捨有正念正知",
    "T85n2802_003:0943c23": "有身樂受。諸聖宣說具足捨念及與正知。住",
    "T85n2802_003:0943c24": "身受樂依其無喜。第三靜慮具足安住。釋義",
    "T85n2802_003:0943c25": "如論　言喜者。是第二亂心也　言喜相違心",
    "T85n2802_003:0943c26": "者。謂捨受也　言色身者。前五色根也　言",
    "T85n2802_003:0943c27": "意者。意根也　言第三靜慮已上等者。此二",
    "T85n2802_003:0943c28": "門顯說諸因也　言下地者。第二靜慮已下",
    "T85n2802_003:0943c29": "也　言上地者。是第四靜慮已上也　言諸",
    "T85n2802_003:0944a01": "聖者。謂佛及聖弟子等。若於蕃本此中合有",
    "T85n2802_003:0944a02": "離喜及具足安住第三靜慮。釋義同前故譯",
    "T85n2802_003:0944a03": "者不出。說者應知　言復次等者。此中有難。",
    "T85n2802_003:0944a04": "何故第四靜慮之中契經但說樂斷不說對治",
    "T85n2802_003:0944a05": "耶。故論答云此中對治等也。謂斷樂對治與",
    "T85n2802_003:0944a06": "前斷尋伺及喜對治相似故。所以不說也。此",
    "T85n2802_003:0944a07": "中亦合先標經句。是故經云。言第四靜慮者。",
    "T85n2802_003:0944a08": "樂斷故。苦斷故。先憂喜沒。彼於爾時不苦",
    "T85n2802_003:0944a09": "不樂捨念清淨。於第四靜慮具足安住。釋義",
    "T85n2802_003:0944a10": "如下　言先所斷者。謂喜受憂受苦受也",
    "T85n2802_003:0944a11": "　言今所斷者。謂第四禪所斷樂受也　言今",
    "T85n2802_003:0944a12": "依此中等者。此中有問。若第四靜慮斷樂受",
    "T85n2802_003:0944a13": "者。何故經說第四靜慮亦斷苦喜憂三耶。故",
    "T85n2802_003:0944a14": "論答云今於此中等也。雖斷苦樂名為捨受。",
    "T85n2802_003:0944a15": "由先修於初二三靜慮時喜憂斷故。此中總",
    "T85n2802_003:0944a16": "說為第四斷也　言青黃赤白等者。謂欲色",
    "T85n2802_003:0944a17": "二界色也　言離欲者。謂厭色界欲也。若於",
    "T85n2802_003:0944a18": "蕃本亦應先標經句。經云。言空無邊處者。色",
    "T85n2802_003:0944a19": "相出過故。有對相滅沒故。種種相不作意故。",
    "T85n2802_003:0944a20": "入空無邊。於空無邊處具足安住　言眾多品",
    "T85n2802_003:0944a21": "類者。謂欲色界中青黃等皆因形顯和合故。",
    "T85n2802_003:0944a22": "能於無色作其障礙也　言由遠離等者。於",
    "T85n2802_003:0944a23": "色界中雖無飲食等。亦有宮殿衣服莊嚴具",
    "T85n2802_003:0944a24": "故。故云等相也　言復次若由等者。經云。言",
    "T85n2802_003:0944a25": "識無邊處者。超過一切空無邊處入識無邊。",
    "T85n2802_003:0944a26": "於識無識邊處具足安住　言復次從識無邊",
    "T85n2802_003:0944a27": "處等者。經云。言無所有。超過一切識無邊",
    "T85n2802_003:0944a28": "處無所有。於無所有處具足安住也。謂由厭",
    "T85n2802_003:0944a29": "於識無邊處為因故。於無所有處發起勝解",
    "T85n2802_003:0944b01": "　言或色者。色蘊也　言非色者。餘四蘊也",
    "T85n2802_003:0944b02": "　言一切有者。謂前諸靜慮中有相無相非無",
    "T85n2802_003:0944b03": "相等所有相不可得故。故論文言非有相等",
    "T85n2802_003:0944b04": "也　言謂非如無等者。謂此二定一切心中",
    "T85n2802_003:0944b05": "無相定滅前六識。若滅盡定有其二種。若不",
    "T85n2802_003:0944b06": "還人入者滅第七識已下。若阿羅漢入者滅",
    "T85n2802_003:0944b07": "第八識　言蜜中者。如蜂等處於蜜中而難",
    "T85n2802_003:0944b08": "得。出世定亦爾。故蕃本云。其身相狀而沈",
    "T85n2802_003:0944b09": "於地也　言等者。謂無相定依四靜慮能入。",
    "T85n2802_003:0944b10": "若滅盡定依四無色定能入故也　言暫時止",
    "T85n2802_003:0944b11": "息等者。謂見想受二法惱亂身心故暫時止",
    "T85n2802_003:0944b12": "息也　言所緣者。謂想受二法也　言不念",
    "T85n2802_003:0944b13": "作意者。謂不念其想也　言有心位者。謂修",
    "T85n2802_003:0944b14": "了想相等六作意時。皆有第六意識故　言",
    "T85n2802_003:0944b15": "心不復轉者。謂第七加行究竟果位時也",
    "T85n2802_003:0944b16": "　言心心法滅者。謂第六意識已下心及所俱",
    "T85n2802_003:0944b17": "不行故　言根本者。謂已得四靜慮加行究",
    "T85n2802_003:0944b18": "竟果作意也　言了知依義者。謂五神通義",
    "T85n2802_003:0944b19": "理也　言了知依法者。謂了知五神通因果",
    "T85n2802_003:0944b20": "法也　言有時者。謂鈍根人於此生中修輕",
    "T85n2802_003:0944b21": "舉等十二相故。於後生中方能發起五種神",
    "T85n2802_003:0944b22": "通　言有分者。謂利根人此生中修便能發",
    "T85n2802_003:0944b23": "起五通相　言此想者。謂由輕舉於身發起",
    "T85n2802_003:0944b24": "輕舉勝解想故也。下九門義並同此也　言",
    "T85n2802_003:0944b25": "熟練者。謂帛練也　言廣說等者。謂如地水",
    "T85n2802_003:0944b26": "相作餘風火相作變化勝解當知亦爾。故論",
    "T85n2802_003:0944b27": "文言廣說等也　言或以其身等者。謂由空",
    "T85n2802_003:0944b28": "界相成就相　言或於其地等者。此柔軟輕",
    "T85n2802_003:0944b29": "舉相成就故　言或於廣大等者。此由身心",
    "T85n2802_003:0944c01": "符順等成就故　言隨其所應者。已上四相一",
    "T85n2802_003:0944c02": "一相合。謂由攝受空界相勝解故。於諸墻壁",
    "T85n2802_003:0944c03": "等直過無礙。餘皆准此　言一分者。謂從欲",
    "T85n2802_003:0944c04": "界至初靜慮中間唯有鬼神等造色不能障礙",
    "T85n2802_003:0944c05": "故　言謂由此等者。謂由隨念相成就故。能",
    "T85n2802_003:0944c06": "知自身從生至老所作事業麁相門中不失次",
    "T85n2802_003:0944c07": "第。於微細相不能憶念。謂是世道麁細皆能",
    "T85n2802_003:0944c08": "隨念。此顯宿住智通也　言又於種種等者。",
    "T85n2802_003:0944c09": "謂於五趣有情所有善不善等業能感善惡果",
    "T85n2802_003:0944c10": "作用之中。能明了知者。亦名光明相也　言",
    "T85n2802_003:0944c11": "常變色者。謂若嗔時觸誤他人面色有變故",
    "T85n2802_003:0944c12": "　言廣說乃至等者。謂諸有情隨其所有貪",
    "T85n2802_003:0944c13": "等諸行變異相者。名他心智通也　言變事",
    "T85n2802_003:0944c14": "通者。謂變地為水等也　言化事通者。謂於",
    "T85n2802_003:0944c15": "無中現有故也　言勝解者。謂變少為多等",
    "T85n2802_003:0944c16": "也　言無諍者。謂無諍三昧也。引發有情故",
    "T85n2802_003:0944c17": "　言願智者。謂廣大行願也。餘文可見　言",
    "T85n2802_003:0944c18": "文聖等。此中雖說神境通。五神皆有差別",
    "T85n2802_003:0944c19": "　言皆能成辦者。謂前五相能成辦神境通。餘",
    "T85n2802_003:0944c20": "五皆有成辦。如前所說　言間雜修。謂世出",
    "T85n2802_003:0944c21": "世道俱修故也　言若處者。於三品中空處",
    "T85n2802_003:0944c22": "識處合為下品。餘二中上　言由彼諸天等",
    "T85n2802_003:0944c23": "者。此中有問。無四定為有處所為無處所。故",
    "T85n2802_003:0944c24": "論答云無有色形等也。雖無處所。但依作用",
    "T85n2802_003:0944c25": "空識等故在差別名也　言即於此中下品等",
    "T85n2802_003:0944c26": "者。謂此五品為因故證五淨居天也。",
    "T85n2802_003:0944c27": "瑜伽論第三十三卷手記竟"
}