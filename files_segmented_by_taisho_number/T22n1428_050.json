{
    "T22n1428_050:0936b20": "四分律卷第五十(第四分之一)",
    "T22n1428_050:0936b22": "姚秦罽賓三藏佛陀耶舍",
    "T22n1428_050:0936b23": "共竺佛念等譯",
    "T22n1428_050:0936b24": "房舍揵度初",
    "T22n1428_050:0936b25": "爾時世尊在波羅[木*奈]。時五人從坐起，偏露",
    "T22n1428_050:0936b26": "右肩、右膝著地，合掌白言：「世尊！我等當住",
    "T22n1428_050:0936b27": "何等房舍臥具？」佛言：「聽在阿蘭若處樹下、",
    "T22n1428_050:0936b28": "若空房、若山谷窟中、若露地、若草[卄/告]、草[卄/積]邊、",
    "T22n1428_050:0936b29": "若林間、若塚間、若水邊、若敷草、若葉。」時諸",
    "T22n1428_050:0936c01": "比丘無枕臥得患，佛言：「聽用石、若墼、若木",
    "T22n1428_050:0936c02": "作、若枕臂，十種衣中若用一一衣作枕。」爾",
    "T22n1428_050:0936c03": "時世尊在王舍城，摩竭王瓶沙作如是念：",
    "T22n1428_050:0936c04": "「世尊若初來所入園，便當布施作僧伽藍。」時",
    "T22n1428_050:0936c05": "王舍城有迦蘭陀竹園，最為第一。時世尊",
    "T22n1428_050:0936c06": "知王心念，即往迦蘭陀竹園。王遙見世尊",
    "T22n1428_050:0936c07": "來，即自下象，取象上褥疊為四重敷已，白",
    "T22n1428_050:0936c08": "佛言：「願坐此座。」世尊即就座而坐。時瓶沙",
    "T22n1428_050:0936c09": "王捉金澡瓶授水與佛，白言：「此王舍城迦",
    "T22n1428_050:0936c10": "蘭陀竹園最為第一，今奉施世尊，願慈愍",
    "T22n1428_050:0936c11": "故為納受。」佛告王言：「汝今以此園施佛及",
    "T22n1428_050:0936c12": "四方僧。何以故？若是佛所有、若園園物、若",
    "T22n1428_050:0936c13": "房房物、若衣鉢坐具針筒，一切諸天、世人、魔",
    "T22n1428_050:0936c14": "王、梵王、沙門、婆羅門無能用者，應恭敬如",
    "T22n1428_050:0936c15": "塔。」王即白佛言：「大德！以此迦蘭陀竹園布",
    "T22n1428_050:0936c16": "施佛及四方僧，慈愍故，為我納受。」時世尊",
    "T22n1428_050:0936c17": "說此偈而勸喻之：",
    "T22n1428_050:0936c18": "「施園及果樹，　　橋船以渡人；",
    "T22n1428_050:0936c19": "　曠路施泉井，　　并施房舍者。",
    "T22n1428_050:0936c20": "　如是諸人等，　　晝夜福增益；",
    "T22n1428_050:0936c21": "　持戒樂法者，　　此人生善道。」",
    "T22n1428_050:0936c22": "時王瓶沙頭面禮佛足却坐一面，世尊為",
    "T22n1428_050:0936c23": "王種種方便說法，令得歡喜。王聞佛說法",
    "T22n1428_050:0936c24": "歡喜，從坐起禮佛而去。時諸比丘清旦從",
    "T22n1428_050:0936c25": "耆闍崛山來王舍城中，有大長者見已問",
    "T22n1428_050:0936c26": "言：「大德在何處宿？」答言：「在山窟中、水邊、樹",
    "T22n1428_050:0936c27": "下、石邊、若草上。」長者問言：「無房舍耶？」答言：",
    "T22n1428_050:0936c28": "「無。」「若作房者得不？」比丘答言：「世尊未聽作",
    "T22n1428_050:0936c29": "房舍。」諸比丘白佛，佛言：「聽作房舍。」爾時長",
    "T22n1428_050:0937a01": "者聞佛聽諸比丘作房舍，即於耆闍崛山",
    "T22n1428_050:0937a02": "作六十別房，一切所須皆令具足。請佛及僧",
    "T22n1428_050:0937a03": "明日食并施房舍，即於其夜辦種種多美",
    "T22n1428_050:0937a04": "飲食，明日往白時到。世尊清旦著衣持鉢，",
    "T22n1428_050:0937a05": "與大比丘千二百五十人俱，往大長者家",
    "T22n1428_050:0937a06": "就座而坐。時長者手自斟酌種種多美飲",
    "T22n1428_050:0937a07": "食皆令飽足，食已捨鉢取金瓶水授世",
    "T22n1428_050:0937a08": "尊，白佛言：「我於耆闍崛山作六十房舍，",
    "T22n1428_050:0937a09": "一切所須皆令具足，為福德故、為大祠故、",
    "T22n1428_050:0937a10": "為生善道故，今以奉上佛及四方僧，願為",
    "T22n1428_050:0937a11": "慈愍納受。」時世尊即便受之，以此勸喻而",
    "T22n1428_050:0937a12": "勸喻之：",
    "T22n1428_050:0937a13": "「為障寒熱故，　　及以諸惡獸；",
    "T22n1428_050:0937a14": "　蚊虻諸毒蟲，　　亦以障疾雨。",
    "T22n1428_050:0937a15": "　暴疾諸惡風，　　如是得障翳；",
    "T22n1428_050:0937a16": "　持戒無毀缺，　　勤修於佛法。",
    "T22n1428_050:0937a17": "　為堅為樂故，　　禪定分別觀；",
    "T22n1428_050:0937a18": "　房舍施眾僧，　　世尊說第一。」",
    "T22n1428_050:0937a19": "爾時王舍城長者更取卑床在世尊前坐，",
    "T22n1428_050:0937a20": "世尊無數方便為開化說法，令得歡喜。為",
    "T22n1428_050:0937a21": "長者開化說法已，從坐而去。時王瓶沙，聞",
    "T22n1428_050:0937a22": "世尊聽眾僧作房舍，欲於迦蘭陀竹園作",
    "T22n1428_050:0937a23": "大講堂，如王住殿，一切所須供給具足，佛言：",
    "T22n1428_050:0937a24": "「聽作。」時有檀越，欲為僧作樓閣舍，佛言：「聽",
    "T22n1428_050:0937a25": "作。」時有檀越，欲為僧作毘摩那房，佛言：「聽",
    "T22n1428_050:0937a26": "作。」時有檀越，欲為僧作如象形房，佛言：",
    "T22n1428_050:0937a27": "「聽作。」有檀越欲為僧作種種房，佛言：「聽",
    "T22n1428_050:0937a28": "作。」時諸比丘欲作房，佛言：「聽作，隨作房",
    "T22n1428_050:0937a29": "法所須一切聽與。」作房竟若地有塵應泥，",
    "T22n1428_050:0937b01": "無敷臥得病，佛言：「聽伊梨延陀耄羅、耄耄",
    "T22n1428_050:0937b02": "羅、毛氀，十種衣中若以一一衣作地敷。若故",
    "T22n1428_050:0937b03": "有病聽作床，有五種床如上。」彼欲織床，",
    "T22n1428_050:0937b04": "佛言：「聽織。除二種繩：皮繩、髮繩，用餘繩作。",
    "T22n1428_050:0937b05": "若繩不足，應繩穿床陛踈織。」彼床無敷臥",
    "T22n1428_050:0937b06": "得病，聽作褥。彼不知以何物作？佛言：「聽",
    "T22n1428_050:0937b07": "草作、若毳、若劫貝作貯，若褥小應張縫著床",
    "T22n1428_050:0937b08": "四邊。若褥緣破裂應補治。若貯聚一處應縫",
    "T22n1428_050:0937b09": "[穩-禾+糸]。若褥垢膩應作重褥。若重膩應作臥氈",
    "T22n1428_050:0937b10": "覆上。」時諸比丘無枕，佛言：「聽作。」不知云",
    "T22n1428_050:0937b11": "何作？佛言：「若四方、若圓、若三角。」爾時王舍城",
    "T22n1428_050:0937b12": "眾僧多得舍[少/兔]麻，諸比丘疑不敢受，佛言：",
    "T22n1428_050:0937b13": "「聽受。用作繩、床繩、木床繩，若織作褥表",
    "T22n1428_050:0937b14": "裏，若作地敷、若作繩、若作褥貯。」時諸比丘",
    "T22n1428_050:0937b15": "得跋磨草繩織床，佛言：「聽受。」時諸比丘，",
    "T22n1428_050:0937b16": "蛇蠍蜈蚣諸毒蟲入屋，未離欲比丘見驚，",
    "T22n1428_050:0937b17": "佛言：「聽支床脚。」時六群比丘作高支，佛言：",
    "T22n1428_050:0937b18": "「不應作高支，大高應高尺五、若一搩手。」",
    "T22n1428_050:0937b19": "時有比丘衣無牢堅安處，佛言：「應疊置頭",
    "T22n1428_050:0937b20": "邊，若背後。」臥轉側墮衣上，佛言：「聽安繩上、",
    "T22n1428_050:0937b21": "若龍牙杙上、若作衣架安。」彼常所著衣與",
    "T22n1428_050:0937b22": "不著衣在一處，取常所著衣時亂，佛言：「不",
    "T22n1428_050:0937b23": "應常所著衣、不著衣共安一處。」彼持鉢、革",
    "T22n1428_050:0937b24": "屣囊、針筒、油器置一處，餘比丘見惡之，佛",
    "T22n1428_050:0937b25": "言：「鉢囊、針筒置一處，革屣囊、油器共著一",
    "T22n1428_050:0937b26": "處。」時諸比丘房裏患闇，佛言：「聽燃燈，須油",
    "T22n1428_050:0937b27": "與油，須燈炷與炷，須盛油器與器。」不",
    "T22n1428_050:0937b28": "知持燈置何處？佛言：「聽著若木床、若繩",
    "T22n1428_050:0937b29": "床角頭、若瓶上、若著壁龕中，患蟻子飲油",
    "T22n1428_050:0937c01": "應障。若燈不明應出炷令高，油污手聽作",
    "T22n1428_050:0937c02": "箸，患燒箸聽鐵作。」彼房無戶不堅牢，有",
    "T22n1428_050:0937c03": "賊牧牛羊人，取比丘衣鉢、針筒、坐具去，佛",
    "T22n1428_050:0937c04": "言：「聽作戶，須戶樞聽作，若患戶裏臭氣，",
    "T22n1428_050:0937c05": "聽穿戶扇作孔出氣。患蛇蜈蚣毒蟲從孔",
    "T22n1428_050:0937c06": "入，聽作簾板障戶。」無關鑰，有賊放牛羊人，",
    "T22n1428_050:0937c07": "取比丘衣鉢、針筒、坐具持去。佛言：「聽作關",
    "T22n1428_050:0937c08": "鑰。」不知在何處安？佛言：「若在邊、若在上、",
    "T22n1428_050:0937c09": "若在下。」不知云何開？佛言：「聽開孔作曲",
    "T22n1428_050:0937c10": "排若作鉤，若患闇聽開嚮。」彼嚮無障，賊",
    "T22n1428_050:0937c11": "及放牛羊人，取比丘衣鉢、針筒、臥具，佛言：",
    "T22n1428_050:0937c12": "「聽作嚮扇板障。」不知云何作？佛言：「若方",
    "T22n1428_050:0937c13": "作、若圓作、若象耳形作。」夜患蝙蝠晝患燕鳥",
    "T22n1428_050:0937c14": "入，佛言：「聽織作籠疏障、若作嚮櫺子。」時",
    "T22n1428_050:0937c15": "嚮無關扂，賊及放牛羊人，取比丘衣鉢、針",
    "T22n1428_050:0937c16": "筒、坐具去，佛言：「聽關扂。」彼犯戒比丘挽繩",
    "T22n1428_050:0937c17": "開嚮取比丘衣鉢針筒坐具去。佛言：「聽扂",
    "T22n1428_050:0937c18": "安橫概。」時六群比丘，私用眾僧臥具，諸比丘",
    "T22n1428_050:0937c19": "白佛，佛言：「不應私用眾僧臥具。聽作幖",
    "T22n1428_050:0937c20": "幟。」不知作何幖幟？佛言：「聽作摩醯陀羅",
    "T22n1428_050:0937c21": "像、若作棬像、若作蒱桃蔓像、若作五色、",
    "T22n1428_050:0937c22": "若作蓮華、若作名字。」時六群比丘，私物上",
    "T22n1428_050:0937c23": "作僧幖幟，諸比丘見語言：「長老！世尊不作",
    "T22n1428_050:0937c24": "如是語：『眾僧物不得私用耶？』」答言：「此非僧",
    "T22n1428_050:0937c25": "物，是我己有。」諸比丘白佛，佛言：「不應私己",
    "T22n1428_050:0937c26": "物上作僧幖幟，聽私物染作幖幟。」彼六群",
    "T22n1428_050:0937c27": "比丘，方作幖幟、若作半月像、若作圓幖",
    "T22n1428_050:0937c28": "幟。彼作如日光幖幟、彼作如麥根幖幟、",
    "T22n1428_050:0937c29": "彼作如一片薑像、彼作牛形像幖幟，佛",
    "T22n1428_050:0938a01": "言：「不應爾，聽作如水渧灑地幖幟、作牛",
    "T22n1428_050:0938a02": "屎摶幖幟、作輪幖幟。」彼移房中定臥具",
    "T22n1428_050:0938a03": "著餘處，佛言：「不應移，應作名字言：『是某",
    "T22n1428_050:0938a04": "甲房臥具。』」時有比丘有小沙彌，欲房中安",
    "T22n1428_050:0938a05": "隔障，佛言：「聽作。」時有比丘欲開房前曲障",
    "T22n1428_050:0938a06": "巷，佛言：「聽作。」欲作後內房，佛言：「聽作。」須戶",
    "T22n1428_050:0938a07": "聽作，須壁聽作壁，須半壁聽作。須作大",
    "T22n1428_050:0938a08": "床，佛言：「聽作。」須小床聽作，須繩床聽作，",
    "T22n1428_050:0938a09": "須小繩床聽作，須獨坐床聽作，須板與",
    "T22n1428_050:0938a10": "板，須地敷與地敷。時有比丘欲作房四",
    "T22n1428_050:0938a11": "邊出簷上安欄楯，聽作。一切作房所須聽",
    "T22n1428_050:0938a12": "與。時布薩日眾僧多集，堂小不相容受。諸",
    "T22n1428_050:0938a13": "比丘白佛，佛言：「聽大作。」不知云何作？佛",
    "T22n1428_050:0938a14": "言：「若四方、若圓、若長作、若兩坊、若三坊、若",
    "T22n1428_050:0938a15": "四坊聽作。作大堂所須一切應與。」時堂內",
    "T22n1428_050:0938a16": "人各一床不相容受，佛言：「聽若大三臘者共",
    "T22n1428_050:0938a17": "一床坐，若坐故不受，應作長床若長板。若",
    "T22n1428_050:0938a18": "復不受，應縛草作座。」縛草作座已便破衣，",
    "T22n1428_050:0938a19": "佛言：「應以軟草纏邊，若故復不受，應以",
    "T22n1428_050:0938a20": "泥漿灑地、若布沙、若草樹葉敷地坐上。」彼",
    "T22n1428_050:0938a21": "與女人俱在草上、葉上，佛言：「不應爾。」彼",
    "T22n1428_050:0938a22": "與女人共敷衣，佛言：「不應爾。」彼共女人",
    "T22n1428_050:0938a23": "俱在衣上，佛言：「不應爾。」彼與女人共上",
    "T22n1428_050:0938a24": "石上，佛言：「不應爾，若上石一人不能動者",
    "T22n1428_050:0938a25": "聽上。」彼共女人上船疑，佛言：「聽直渡",
    "T22n1428_050:0938a26": "若坐若立若臥。」時諸比丘露地經行，患風",
    "T22n1428_050:0938a27": "雨日曝得患，佛言：「聽作經行堂。」不知云",
    "T22n1428_050:0938a28": "何作？佛言：「聽長行作，作堂所須一切給與。」",
    "T22n1428_050:0938a29": "時彼上座老病羸頓經行時倒地，佛言：「聽繩",
    "T22n1428_050:0938b01": "索繫兩頭循索行。」捉索行手軟破手，佛言：",
    "T22n1428_050:0938b02": "「聽作捲、若竹筒以繩穿筒手捉循行。」經",
    "T22n1428_050:0938b03": "行時疲極，聽兩頭安床。時比丘洗脚，天雨，",
    "T22n1428_050:0938b04": "雨新染衣，色壞，佛言：「應別作洗脚處。」彼須",
    "T22n1428_050:0938b05": "水盆與水盆，須水[土*瓦]與水[土*瓦]，須洗脚",
    "T22n1428_050:0938b06": "石與石，須坐具與坐具。彼洗脚天雨泥",
    "T22n1428_050:0938b07": "污脚污衣坐具，佛言：「聽以石若甎若木作",
    "T22n1428_050:0938b08": "道。」爾時耆闍崛山中去水遠，佛言：「聽作渠。」",
    "T22n1428_050:0938b09": "作時患渠崩決，佛言：「聽以石、若甎、若木障",
    "T22n1428_050:0938b10": "兩邊。若寺內應作池。若池邊崩決，聽以石、",
    "T22n1428_050:0938b11": "若甎、若木障四邊，上應作屋覆。若池邊患",
    "T22n1428_050:0938b12": "泥應安石、若甎、若板、若碎石。」患小兒墮水，",
    "T22n1428_050:0938b13": "佛言：「聽作欄。」彼池水熱，佛言：「聽瓶盛晝日",
    "T22n1428_050:0938b14": "內屋中夜置在外，若屋內患泥，聽別作",
    "T22n1428_050:0938b15": "安水屋。若地泥污脚，聽安石若甎若碎石，",
    "T22n1428_050:0938b16": "彼須水器應與。」彼用寶作器，佛言：「不應",
    "T22n1428_050:0938b17": "用寶，應用鐵若銅若瓦作。」彼水器無安處",
    "T22n1428_050:0938b18": "破壞，佛言：「應水屋中別作架安。」時眾僧得",
    "T22n1428_050:0938b19": "貝，佛言：「聽畜。」復無安處，佛言：「聽與水器",
    "T22n1428_050:0938b20": "共安一處。」爾時世尊在王舍城舍衛國。有",
    "T22n1428_050:0938b21": "居士名須達多，常好給施孤窮乞兒，遂因",
    "T22n1428_050:0938b22": "行更為名字「給孤獨食」。彼於王舍城中有",
    "T22n1428_050:0938b23": "田業，年年從舍衛國至王舍城按行田業。",
    "T22n1428_050:0938b24": "王舍城中有長者是其親厚，是長者自莊",
    "T22n1428_050:0938b25": "嚴堂舍，欲請佛及僧明日食。時給孤獨食",
    "T22n1428_050:0938b26": "往長者家，彼長者常法，若給孤獨食來時，輒",
    "T22n1428_050:0938b27": "起迎逆請與敷坐。而此日亦不起迎、不",
    "T22n1428_050:0938b28": "請令坐，但自莊嚴堂舍為佛及僧。時給孤",
    "T22n1428_050:0938b29": "獨食既至已，問長者言：「莊嚴堂舍欲何所",
    "T22n1428_050:0938c01": "作？為欲嫁娶？為欲請王？為欲設大祠？」長",
    "T22n1428_050:0938c02": "者報言：「我不嫁娶亦不請王，我欲設大",
    "T22n1428_050:0938c03": "祠，請佛及僧千二百五十人俱。彼沙門瞿",
    "T22n1428_050:0938c04": "曇有如是大名稱，號曰：如來、無所著、等正",
    "T22n1428_050:0938c05": "覺、明行足、善逝、世間解、無上士、調御丈夫、天人",
    "T22n1428_050:0938c06": "師、佛、世尊。」給孤獨食問言：「審是佛耶？」答言：",
    "T22n1428_050:0938c07": "「審是佛。」再三問亦再三答：「審是佛。」時給孤",
    "T22n1428_050:0938c08": "獨食再三問已，問言：「佛在何處？我今欲往",
    "T22n1428_050:0938c09": "問訊。」長者答言：「佛今在迦蘭陀竹園中住。」",
    "T22n1428_050:0938c10": "時給孤獨食仰看日作如是念：「今日見世",
    "T22n1428_050:0938c11": "尊非時，明日乃可往。」時給孤獨食即還家，念",
    "T22n1428_050:0938c12": "佛在心而眠。時有異天神，是給孤獨食昔",
    "T22n1428_050:0938c13": "日宗親，慈愍故利益故，作如是念：「給孤獨",
    "T22n1428_050:0938c14": "食！汝欲見世尊，莫有留難而不見佛。」彼",
    "T22n1428_050:0938c15": "即以神力滅闇忽然大明。時給孤獨食眠",
    "T22n1428_050:0938c16": "覺，見明謂是晝日，即往趣尸呵城門。時彼",
    "T22n1428_050:0938c17": "門神見給孤獨食欲見世尊無有留難：",
    "T22n1428_050:0938c18": "「我今寧可開門。」即便開門。時給孤獨食出",
    "T22n1428_050:0938c19": "尸呵門已，時彼神還攝神力，明曉即滅忽然",
    "T22n1428_050:0938c20": "闇冥。時給孤獨食恐怖心驚毛竪：「恐將有怨",
    "T22n1428_050:0938c21": "家來害我耶？」時彼門神見給孤獨食恐怖",
    "T22n1428_050:0938c22": "心驚，即慰喻言：「莫恐怖！莫恐怖！」即說偈",
    "T22n1428_050:0938c23": "言：",
    "T22n1428_050:0938c24": "「設以馬百匹，　　及與百金纓，",
    "T22n1428_050:0938c25": "　馬車有百乘，　　童女有百人。",
    "T22n1428_050:0938c26": "　七寶為瓔珞，　　雪山百白象，",
    "T22n1428_050:0938c27": "　象皆有六牙，　　并以大聚金，",
    "T22n1428_050:0938c28": "　及紫磨金沙，　　王及王供具，",
    "T22n1428_050:0938c29": "　王所乘調象，　　以如是布施，",
    "T22n1428_050:0939a01": "　行一步之福，　　十六不得一。",
    "T22n1428_050:0939a02": "「長者但前行，前行有利益。」給孤獨食問：「汝是",
    "T22n1428_050:0939a03": "誰？」答言：「我是伺呵神。」彼作是念：「未曾有，",
    "T22n1428_050:0939a04": "天神乃安慰我。」時給孤獨食即往迦蘭陀",
    "T22n1428_050:0939a05": "竹園中。時世尊在露地經行，遙見給孤獨",
    "T22n1428_050:0939a06": "食來，還坐處敷座而坐，諸佛常法圓光照",
    "T22n1428_050:0939a07": "身。時給孤獨食遙見世尊顏貌端正、諸根",
    "T22n1428_050:0939a08": "寂靜，得上、第一調伏，諸根堅固猶若大龍，",
    "T22n1428_050:0939a09": "亦如澄淵清淨無穢。見已敬心生焉，以信",
    "T22n1428_050:0939a10": "敬心前詣佛所，白言：「安眠不？」世尊答言：",
    "T22n1428_050:0939a11": "「如世安眠，我則異於彼。」時即說偈言：",
    "T22n1428_050:0939a12": "「一切皆安眠，　　梵行得涅槃；",
    "T22n1428_050:0939a13": "　若不犯於欲，　　諸縛得解脫。",
    "T22n1428_050:0939a14": "　一切愛已盡，　　調伏於熱惱；",
    "T22n1428_050:0939a15": "　息滅得安臥，　　身心俱寂滅。」",
    "T22n1428_050:0939a16": "時給孤獨食前禮佛足却坐一面。時世尊",
    "T22n1428_050:0939a17": "為給孤獨食，種種方便開化說法，令得歡",
    "T22n1428_050:0939a18": "喜。即於坐上得法眼淨，見法得法得增上",
    "T22n1428_050:0939a19": "果厭患心生，白世尊言：「我今歸依佛法僧，",
    "T22n1428_050:0939a20": "作佛優婆塞。自今已去，盡形壽不殺生，乃",
    "T22n1428_050:0939a21": "至不飲酒。唯願世尊與眾僧俱受我夏安",
    "T22n1428_050:0939a22": "居九十日請。」佛言：「我已受王瓶沙請。」即復",
    "T22n1428_050:0939a23": "白言：「願受來年請。」佛言：「我已受王瓶沙請。」",
    "T22n1428_050:0939a24": "復白言：「大德！願受後年請。」佛報言：「若有如",
    "T22n1428_050:0939a25": "是處，清淨無有憒鬧無諸惡獸，絕於人",
    "T22n1428_050:0939a26": "林可得坐禪，如來當於如是處住。」即白",
    "T22n1428_050:0939a27": "佛言：「世尊！我已知之，自當知時。唯願世",
    "T22n1428_050:0939a28": "尊與眾僧受我明日請食。」時世尊默然受",
    "T22n1428_050:0939a29": "請。給孤獨食從坐起，前禮佛足遶已而去。",
    "T22n1428_050:0939b01": "時王瓶沙聞給孤獨食請佛及僧明日食，即",
    "T22n1428_050:0939b02": "遣信語言：「汝[宋-木+喬]客在，此眾僧既多千二百",
    "T22n1428_050:0939b03": "五十人，汝可不須設供，我當為汝故設",
    "T22n1428_050:0939b04": "食。」時即遣人答王言：「此便為供養已。不須，",
    "T22n1428_050:0939b05": "我自當辦。」時摩竭大長者聞給孤獨食請",
    "T22n1428_050:0939b06": "佛及僧明日施食，即往其所語言：「汝[宋-木+喬]客",
    "T22n1428_050:0939b07": "在，此眾僧既多，汝可不須供設，我當為汝",
    "T22n1428_050:0939b08": "辦之。」彼即答言：「長者！此便為供養已。不",
    "T22n1428_050:0939b09": "須！我自當辦。」給孤獨食即還其家，夜辦",
    "T22n1428_050:0939b10": "種種多美飲食，夜過已清旦往白時到。世",
    "T22n1428_050:0939b11": "尊著衣持鉢，與千二百五十比丘僧俱，往",
    "T22n1428_050:0939b12": "給孤獨食家就座而坐。時給孤獨食手自",
    "T22n1428_050:0939b13": "斟酌種種多美飲食，供養佛及眾僧令得",
    "T22n1428_050:0939b14": "飽滿，食已捨鉢，更取卑床於佛前坐。時世",
    "T22n1428_050:0939b15": "尊無數方便為給孤獨食方便說法開化，令",
    "T22n1428_050:0939b16": "得歡喜。為說法已，從坐起而去。時給孤獨",
    "T22n1428_050:0939b17": "食從王舍城還歸舍衛國，彼至村落城",
    "T22n1428_050:0939b18": "邑，處處宣令作如是言：「可於空處種植園",
    "T22n1428_050:0939b19": "果并設池井及安橋船，佛已出世，今受我",
    "T22n1428_050:0939b20": "請於舍衛國夏安居，當從此道至舍衛",
    "T22n1428_050:0939b21": "國，令汝等得福無量。」至舍衛國已，作如",
    "T22n1428_050:0939b22": "是念：「今此何處有不近不遠，行來遊觀其",
    "T22n1428_050:0939b23": "地平博，晝無眾鬧夜無音聲，無有蚊虻蠅",
    "T22n1428_050:0939b24": "蜂毒螫之屬？我當買之，為佛故立僧伽藍。」",
    "T22n1428_050:0939b25": "即作是念：「彼祇陀王子有好園，於舍衛",
    "T22n1428_050:0939b26": "國不近不遠，行來遊觀其地平博，晝無眾",
    "T22n1428_050:0939b27": "鬧夜無音聲，亦無蚊虻毒螫之屬。我今寧",
    "T22n1428_050:0939b28": "可往祇陀王子所求索買之。」彼即往王子",
    "T22n1428_050:0939b29": "所，白言：「佛已出世，天今知不？已受我請，於",
    "T22n1428_050:0939c01": "舍衛國夏安居，可以此園賣之，我當與",
    "T22n1428_050:0939c02": "百千金錢。」彼言：「不賣。」復更重白如上：「願與",
    "T22n1428_050:0939c03": "我園，當與二百三百四百千金錢。」彼言：「汝",
    "T22n1428_050:0939c04": "若以金錢側布滿地令無間者我亦不與。」",
    "T22n1428_050:0939c05": "給孤獨食言：「汝已決價。便可受之。」王子言：",
    "T22n1428_050:0939c06": "「云何決價？」答言：「向者言以金錢側布滿地",
    "T22n1428_050:0939c07": "令無間者，豈非決價言耶？天便可看王",
    "T22n1428_050:0939c08": "昔日舊制。」彼即看王舊制，已作是言便",
    "T22n1428_050:0939c09": "為決價，即語言：「長者！隨汝意。」時給孤獨",
    "T22n1428_050:0939c10": "食，還家勅人出多金錢側布祇陀園中，有",
    "T22n1428_050:0939c11": "餘少地布金未遍。祇陀見已，便作是念：「此",
    "T22n1428_050:0939c12": "非是常人亦非常福田，乃令給孤獨食為",
    "T22n1428_050:0939c13": "之不惜珍寶如是。」即言：「長者汝止！勿復",
    "T22n1428_050:0939c14": "布金，餘地我自欲奉上世尊。」給孤獨食言：",
    "T22n1428_050:0939c15": "「便可隨意。」爾時世尊從王舍城與千二百",
    "T22n1428_050:0939c16": "五十比丘俱，人間遊行至跋闍國，復轉詣",
    "T22n1428_050:0939c17": "毗舍離。時六群比丘先佛前往取房舍，為",
    "T22n1428_050:0939c18": "和尚、同和尚、阿闍梨、同阿闍梨，為知識親",
    "T22n1428_050:0939c19": "厚故。即舍利弗與目連俱後至。佛言：「此是",
    "T22n1428_050:0939c20": "誰房？」六群比丘言：「是我和尚、同和尚、阿闍梨、",
    "T22n1428_050:0939c21": "同阿闍梨、知識親厚房。」舍利弗目連不得房",
    "T22n1428_050:0939c22": "宿，宿外埵上。舍利弗、目連夜過已，往世尊",
    "T22n1428_050:0939c23": "所頭面禮足却住一面。世尊知而故問：「舍",
    "T22n1428_050:0939c24": "利弗、目連，臥起安樂不？」答言：「安樂。」世尊問言：",
    "T22n1428_050:0939c25": "「在何處宿？」答言：「在外埵上。」「以何事故爾？」",
    "T22n1428_050:0939c26": "即具以因緣白佛。爾時世尊以此因緣集",
    "T22n1428_050:0939c27": "比丘僧，告言：「汝等謂誰應受第一坐、第一水、",
    "T22n1428_050:0939c28": "第一食、起迎逆、禮拜恭敬、善言問訊耶？」或有",
    "T22n1428_050:0939c29": "言：「大姓出家者。」或有言：「顏貌端正者。」或有言：",
    "T22n1428_050:0940a01": "「阿蘭若者。」或有言：「乞食者。」或有言：「糞掃衣者。」",
    "T22n1428_050:0940a02": "或有言：「作餘食法不食者。」或有言：「一坐食",
    "T22n1428_050:0940a03": "者。」或有言：「一摶食者。」或有言：「塜間者。」或有",
    "T22n1428_050:0940a04": "言：「露坐者。」或有言：「樹下者。」或有言：「常坐者。」",
    "T22n1428_050:0940a05": "或有言：「隨坐者。」或有言：「三衣者。」或有言：「能唄",
    "T22n1428_050:0940a06": "者。」或有言：「多聞者。」或有言：「法師者。」或有言：",
    "T22n1428_050:0940a07": "「持律者。」或有言：「坐禪者。」佛告諸比丘：「汝等",
    "T22n1428_050:0940a08": "善聽！應與不應與。乃往過去世時，有三親",
    "T22n1428_050:0940a09": "友：象、獼猴、鵽鳥，依一尼拘律樹住。彼作是",
    "T22n1428_050:0940a10": "念：『我等共住，不應不興恭敬更相輕慢，",
    "T22n1428_050:0940a11": "寧可推年大小次第尊卑更相恭敬。若年長",
    "T22n1428_050:0940a12": "者，當尊重恭敬供養。作如是法已，依林",
    "T22n1428_050:0940a13": "間共住。』獼猴、鵽鳥共問象言：『汝憶事近遠？』",
    "T22n1428_050:0940a14": "象言：『我憶小時此尼拘律樹，我行時觸我",
    "T22n1428_050:0940a15": "臍。』象與鵽問獼猴言：『汝憶事近遠？』獼猴答",
    "T22n1428_050:0940a16": "言：『我憶小時此尼拘律樹舉手及頭。』象語",
    "T22n1428_050:0940a17": "獼猴：『汝生年多我。』象與獼猴共問鵽言：『汝",
    "T22n1428_050:0940a18": "憶事近遠？』答言：『我憶雪山王右面有大尼",
    "T22n1428_050:0940a19": "拘律樹，我於彼食果，來此便出，即生此樹。』",
    "T22n1428_050:0940a20": "彼作是念：『鵽生年多我。』時象即以獼猴",
    "T22n1428_050:0940a21": "置頭上，獼猴以鵽置肩上，共遊行人間。",
    "T22n1428_050:0940a22": "從村至村、從城至城而說法言：『其有敬",
    "T22n1428_050:0940a23": "長老者，是人能住於法。現世有名譽，將來",
    "T22n1428_050:0940a24": "生善道。』爾時鵽說如是法，人皆隨順，法訓",
    "T22n1428_050:0940a25": "流布。汝等於我法律中出家，應更相恭敬，",
    "T22n1428_050:0940a26": "如是佛法可得流布。自今已去，聽隨長幼",
    "T22n1428_050:0940a27": "恭敬禮拜上座迎逆問訊。」時諸比丘聞佛教，",
    "T22n1428_050:0940a28": "諸比丘長幼相次恭敬上座，彼禮拜白衣",
    "T22n1428_050:0940a29": "言：「汝生年長我。」佛言：「不應禮白衣，汝等應",
    "T22n1428_050:0940b01": "禮、不應禮，一切女人不應禮。前受大戒者不",
    "T22n1428_050:0940b02": "應禮後受大戒者。言犯邊罪、犯比丘尼、賊",
    "T22n1428_050:0940b03": "心受戒、壞二道、黃門、殺父、殺母、殺阿羅漢、",
    "T22n1428_050:0940b04": "破僧、惡心出佛身血、非人、畜生、二根、若被舉、",
    "T22n1428_050:0940b05": "若滅擯、若應滅擯，一切非法語者不應禮。何",
    "T22n1428_050:0940b06": "等人應禮？少沙彌尼，應禮大沙彌尼、沙彌、式",
    "T22n1428_050:0940b07": "叉摩那、比丘尼、比丘，如是等人塔一切應禮。",
    "T22n1428_050:0940b08": "若少年沙彌，應禮大沙彌、沙彌尼、式叉摩那，",
    "T22n1428_050:0940b09": "乃至比丘，及塔一切應禮。小式叉摩那，應禮",
    "T22n1428_050:0940b10": "大式叉摩那、比丘尼、比丘，及塔應禮。年少",
    "T22n1428_050:0940b11": "比丘尼，應禮大比丘尼、比丘，及塔亦應禮。",
    "T22n1428_050:0940b12": "小比丘，應禮大比丘，大比丘塔亦應禮。一",
    "T22n1428_050:0940b13": "切諸天、世人、諸魔、梵王、沙門、婆羅門，皆應禮",
    "T22n1428_050:0940b14": "如來世尊，塔亦應禮。」世尊既有是教，應禮",
    "T22n1428_050:0940b15": "塔。彼便禮白衣塔廟，佛言：「不應禮白衣塔",
    "T22n1428_050:0940b16": "廟。」彼既不得禮白衣塔廟，便左遶行，護塔廟",
    "T22n1428_050:0940b17": "神瞋。佛言：「隨本所來處行，不應故左遶",
    "T22n1428_050:0940b18": "行。」諸比丘作如是念：「沙彌當以生年為次",
    "T22n1428_050:0940b19": "第、為以出家年為次第？」佛言：「應以生年",
    "T22n1428_050:0940b20": "為次第。若生年等者，應以出家年為次第。」",
    "T22n1428_050:0940b21": "彼比丘先至，後有大比丘來。一夜便移前至",
    "T22n1428_050:0940b22": "比丘，佛言：「不應移亦不應起，聽在中間",
    "T22n1428_050:0940b23": "坐。」既在中間坐，復更相移動，令眾亂鬧，佛",
    "T22n1428_050:0940b24": "言：「聽後來者在下坐。」既在下坐，乃在白衣",
    "T22n1428_050:0940b25": "下坐，佛言：「不應爾。」彼復在沙彌下坐，佛言：",
    "T22n1428_050:0940b26": "「不應爾，應在大比丘下坐。」彼不及後安居，",
    "T22n1428_050:0940b27": "受大戒數以為歲，佛言：「不應爾。和尚阿闍",
    "T22n1428_050:0940b28": "梨應教受戒時節，作如是教。若冬、若春、",
    "T22n1428_050:0940b29": "若夏，汝得若干日、若一月、若半月、若一日、若前",
    "T22n1428_050:0940c01": "食、若後食時，乃至量影時。」六群比丘，在白",
    "T22n1428_050:0940c02": "衣家見上座來不起，此非僧地，佛言：「不",
    "T22n1428_050:0940c03": "應爾，應起。」在水邊、樹下、石邊、草上、舡上不",
    "T22n1428_050:0940c04": "起，避上座言：「此非僧地。」佛言：「應起。」爾時",
    "T22n1428_050:0940c05": "有居士，為僧作房，而無人住，彼作如是",
    "T22n1428_050:0940c06": "言：「大富長者多饒財寶為僧作房，沙門釋子",
    "T22n1428_050:0940c07": "便在中住，我曹貧窮誰當住此？」諸比丘白",
    "T22n1428_050:0940c08": "佛，佛言：「眾僧應與比丘白二羯磨，應作",
    "T22n1428_050:0940c09": "如是與。眾中差堪能羯磨者如上，作如",
    "T22n1428_050:0940c10": "是白：『大德僧聽！今僧以此某甲房與某甲",
    "T22n1428_050:0940c11": "比丘料理。若僧時到僧忍聽。白如是。』『大德",
    "T22n1428_050:0940c12": "僧聽！此某甲房與某甲比丘料理。誰諸長老",
    "T22n1428_050:0940c13": "忍僧以此某甲房與某甲料理者默然，誰",
    "T22n1428_050:0940c14": "不忍者說。』『僧已忍以某甲房與某甲比丘",
    "T22n1428_050:0940c15": "料理竟，僧忍，默然故，是事如是持。』」時諸比",
    "T22n1428_050:0940c16": "丘欲作房，佛言：「聽。」彼欲平地，佛言：「聽。若",
    "T22n1428_050:0940c17": "有石、樹根、棘刺應却；若有坑渠處低下",
    "T22n1428_050:0940c18": "處應填平；若慮水應設堤障；若恐地有",
    "T22n1428_050:0940c19": "主或致餘言者，應決了分明；若有大樹",
    "T22n1428_050:0940c20": "株若石應掘出。若不能出，燒去；若",
    "T22n1428_050:0940c21": "不可去，燒已以水若苦酒澆。若以石椎",
    "T22n1428_050:0940c22": "打破出。若難破，以鐵椎打破出。若復不",
    "T22n1428_050:0940c23": "可出者，於邊作大坑深埋。」彼欲平地，",
    "T22n1428_050:0940c24": "「應耕已磨平之。」不知誰當應平？佛言：「若",
    "T22n1428_050:0940c25": "比丘、若沙彌、若守僧伽藍人、若優婆塞。」彼須",
    "T22n1428_050:0940c26": "墼，聽作，若自作若教人作。彼須墼摸，聽",
    "T22n1428_050:0940c27": "與。若泥著墼摸，佛言：「應以弊物內水中",
    "T22n1428_050:0940c28": "已拭四邊。」作墼處有草，佛言：「應在無草",
    "T22n1428_050:0940c29": "處，若墼不燥，應反。若反時斷草，不犯。墼不",
    "T22n1428_050:0941a01": "齊，應剗令齊。若燥，應積之。若天雨漬，應",
    "T22n1428_050:0941a02": "覆上。若風吹上覆，應以木石鎮上。若患",
    "T22n1428_050:0941a03": "牛羊畜生食，上覆草應以泥。泥上彼須戶",
    "T22n1428_050:0941a04": "應與戶。」彼於戶邊作龍蛇像，佛言：「不應",
    "T22n1428_050:0941a05": "作如是像，聽作蒱挑蔓若蓮華像。」彼欲",
    "T22n1428_050:0941a06": "於戶上作華像，聽作。彼作兵馬像，佛言：",
    "T22n1428_050:0941a07": "「不應作，應以紫色、若朱、若五種色。」彼倚色",
    "T22n1428_050:0941a08": "脫。佛言：「不應倚。」彼上座老病比丘及遠來",
    "T22n1428_050:0941a09": "比丘，不倚身不安，佛言：「聽以草葉樹皮、十",
    "T22n1428_050:0941a10": "種衣中以一一衣著背後倚之。」彼比丘",
    "T22n1428_050:0941a11": "晝日多人處脇著地眠，諸居士見皆共譏嫌",
    "T22n1428_050:0941a12": "言：「沙門釋子自稱覺悟，而自晝日脇著地眠",
    "T22n1428_050:0941a13": "耶？」諸比丘白佛，佛言：「不應爾。」彼上座老病",
    "T22n1428_050:0941a14": "遠來比丘晝日不眠疲極，佛言：「聽入房內",
    "T22n1428_050:0941a15": "閉戶而眠。」彼驅遣病人，佛言：「不應遣病",
    "T22n1428_050:0941a16": "人，亦不應去。」彼六群比丘託病不避上座，",
    "T22n1428_050:0941a17": "諸比丘白佛，佛言：「不應爾。」彼病比丘在閣",
    "T22n1428_050:0941a18": "上大房中住，大小便唾污穢臭處不淨。佛",
    "T22n1428_050:0941a19": "言：「病比丘不應在閣上大房中住，應在小",
    "T22n1428_050:0941a20": "房中住，若別作小屋。」彼病比丘不能至大",
    "T22n1428_050:0941a21": "小便處，佛言：「聽在近處鑿坑安大小便",
    "T22n1428_050:0941a22": "處。若不能出房，聽屋中安便器。」若不能",
    "T22n1428_050:0941a23": "起離床，佛言：「聽穿床作孔便器著下。」彼",
    "T22n1428_050:0941a24": "唾房中污灑地，佛言：「不應爾。」彼上座老病",
    "T22n1428_050:0941a25": "比丘數起疲極，佛言：「聽作唾器。」彼於多人",
    "T22n1428_050:0941a26": "住處捨虱棄地，佛言：「不應爾。」彼上座老病",
    "T22n1428_050:0941a27": "比丘數數起棄虱疲極，佛言：「聽以器若毳、",
    "T22n1428_050:0941a28": "若劫貝、若弊物、若綿拾著中。若虱走出，應",
    "T22n1428_050:0941a29": "作筒盛。」彼用寶作筒，佛言：「不應用寶作",
    "T22n1428_050:0941b01": "筒，聽用牙、若骨、若鐵、若銅、若鉛錫、若竿蔗",
    "T22n1428_050:0941b02": "草、若竹、若[竺-二+韋]、若木作筒，虱若出應作蓋塞。」",
    "T22n1428_050:0941b03": "彼用寶作塞，佛言：「不應用寶作，應用牙",
    "T22n1428_050:0941b04": "骨乃至木作。無安處，應以縷繫著床脚裏。」",
    "T22n1428_050:0941b05": "時比丘分房，有比丘得破壞房，彼作如是",
    "T22n1428_050:0941b06": "意：「或令我修治。」即不取，佛言：「應受，隨力",
    "T22n1428_050:0941b07": "多少應治。」彼欲治房，佛言：「聽治一切所",
    "T22n1428_050:0941b08": "須之具應供給。」爾時世尊從毗舍離人間遊",
    "T22n1428_050:0941b09": "行，經跋闍國至舍衛國，與千二百五十比",
    "T22n1428_050:0941b10": "丘俱。時給孤獨食，聞世尊從彼來至舍衛",
    "T22n1428_050:0941b11": "國，即乘車往迎，遙見佛來，即下車前詣佛",
    "T22n1428_050:0941b12": "所，頭面禮足却住一面。時世尊無數方便",
    "T22n1428_050:0941b13": "為給孤獨食種種說法開化，令得歡喜已，",
    "T22n1428_050:0941b14": "白世尊言：「唯願受我明日請食，於祇桓",
    "T22n1428_050:0941b15": "宿。」世尊默然受之。時給孤獨食知佛受請",
    "T22n1428_050:0941b16": "已，作禮而去還家，即於其夜辦種種肥美",
    "T22n1428_050:0941b17": "飲食，清旦往白時到。世尊著衣持鉢，往詣",
    "T22n1428_050:0941b18": "食堂就座而坐。給孤獨食手自斟酌種種",
    "T22n1428_050:0941b19": "美食，供養佛及眾僧令滿足。捨鉢持金瓶",
    "T22n1428_050:0941b20": "授水已，白佛言：「我以此祇桓園奉上世",
    "T22n1428_050:0941b21": "尊，唯願受之。」佛言：「居士！汝可持此園奉",
    "T22n1428_050:0941b22": "佛及四方僧。何以故？居士！若是世尊園、園",
    "T22n1428_050:0941b23": "物、房舍、房舍物、衣鉢、坐具、針筒、便是塔廟，一",
    "T22n1428_050:0941b24": "切諸天、世人、沙門、婆羅門、魔、梵無能用者。」即",
    "T22n1428_050:0941b25": "如教以園奉佛及四方僧。「唯願世尊，慈愍",
    "T22n1428_050:0941b26": "受之。」爾時世尊說偈勸喻：",
    "T22n1428_050:0941b27": "「種殖園果樹，　　若設於橋船，",
    "T22n1428_050:0941b28": "　曠野施泉井，　　及與房舍施，",
    "T22n1428_050:0941b29": "　如是之人等，　　晝夜福增益，",
    "T22n1428_050:0941c01": "　如法常持戒，　　後得生善道。」",
    "T22n1428_050:0941c02": "時給孤獨食頭面禮足已却坐一面，世尊無",
    "T22n1428_050:0941c03": "數方便種種說法開化令得歡喜，給孤獨食",
    "T22n1428_050:0941c04": "聞法歡喜已禮足而去。時祇桓園牛羊來",
    "T22n1428_050:0941c05": "入無有禁限，佛言：「掘作塹障。」彼上座老病",
    "T22n1428_050:0941c06": "比丘行時不能度，佛言：「聽作橋。」而不知",
    "T22n1428_050:0941c07": "云何作？「應以板若木作，若安繩索連繫。」上",
    "T22n1428_050:0941c08": "座老病比丘度橋時脚跌倒地，佛言：「聽兩",
    "T22n1428_050:0941c09": "邊安索手捉順而度，若捉索故倒地，應",
    "T22n1428_050:0941c10": "兩邊安欄楯。若塹不牢，應重作籬障。若無",
    "T22n1428_050:0941c11": "門聽作門，若籬不堅牢應擣牆，作牆所",
    "T22n1428_050:0941c12": "須者一切應與，若不牢應作重樓閣。」時祇",
    "T22n1428_050:0941c13": "陀王子，欲為祇桓作大貴價重門，佛言：",
    "T22n1428_050:0941c14": "「聽作。」時祇桓園樹不好，佛言：「聽種三種",
    "T22n1428_050:0941c15": "樹：華樹、果樹、葉樹。」時上座眾所知識比丘",
    "T22n1428_050:0941c16": "於舍衛食已還祇桓患熱，佛言：「聽以草、",
    "T22n1428_050:0941c17": "若樹葉障，十種衣中聽一一衣障作蔭，若",
    "T22n1428_050:0941c18": "故熱應循階道邊種三種樹如上。」時祇",
    "T22n1428_050:0941c19": "桓去水遠，「聽作渠通水。」患渠壞，佛言：「聽",
    "T22n1428_050:0941c20": "以草遮若草爛壞，復應以甎石若木遮。若",
    "T22n1428_050:0941c21": "復作井，作井所須一切聽與。若出井泥器",
    "T22n1428_050:0941c22": "破，聽以木壓四邊持器著中。若故破",
    "T22n1428_050:0941c23": "壞，聽以毛氀囊盛。若故復破，聽以皮",
    "T22n1428_050:0941c24": "革作。若繩斷，聽以皮作。」比丘不慣作患",
    "T22n1428_050:0941c25": "手痛，「聽轉輪牽。若輪孔壞，聽以鐵作。若",
    "T22n1428_050:0941c26": "患水還來入井，應以石、若甎木障四邊。",
    "T22n1428_050:0941c27": "若患洗處泥，應安甎石。若患小兒墮井，",
    "T22n1428_050:0941c28": "應以木、若瓦甎石作欄遮。若牽泥器繩斷",
    "T22n1428_050:0941c29": "墮井，應以鉤鉤取。」彼無安井索處，佛言：",
    "T22n1428_050:0942a01": "「聽近井邊作架著上。」時祇桓無浴室，佛",
    "T22n1428_050:0942a02": "言：「聽作。」不知云何作？佛言：「聽若四方、若",
    "T22n1428_050:0942a03": "圓、若八角。」彼在屋前作，佛言：「不應爾，應",
    "T22n1428_050:0942a04": "在邊屏處作。」彼患浴室冷，佛言：「聽作尸。」",
    "T22n1428_050:0942a05": "患煙，「聽上開孔。」患闇，「應開窓。」患泥，「應",
    "T22n1428_050:0942a06": "以石甎、若木作浴床。」患泥污脚，「應以石",
    "T22n1428_050:0942a07": "甎垐地。若木頭差跌，應鑿作狗牙相壓。」",
    "T22n1428_050:0942a08": "時六群比丘，上座欲得涼便閉戶，欲得熱",
    "T22n1428_050:0942a09": "便開戶。諸比丘白佛，佛言：「應隨眾僧所",
    "T22n1428_050:0942a10": "欲應與。」彼六群比丘先入浴室在好處坐，",
    "T22n1428_050:0942a11": "上座後來入無處。諸比丘白佛，佛言：「應隨",
    "T22n1428_050:0942a12": "次處坐。」彼上座不入其處空，佛言：「次座者",
    "T22n1428_050:0942a13": "應坐。」煙熏面，「聽物遮面。」患頭熱，「聽覆。」",
    "T22n1428_050:0942a14": "患背熱，「聽遮。」若身污臭，「聽以泥洗。」彼比",
    "T22n1428_050:0942a15": "丘疑，不敢以香著泥中，佛言：「聽著。浴室",
    "T22n1428_050:0942a16": "裏地患熱，應澆令冷。」彼共白衣浴，更相看",
    "T22n1428_050:0942a17": "尾，某甲長、某甲麁。諸比丘白佛，佛言：「不",
    "T22n1428_050:0942a18": "應共白衣浴，若稱歎佛法僧者聽浴。」時",
    "T22n1428_050:0942a19": "諸比丘以衣著露地，天雨漬，佛言：「聽疊著",
    "T22n1428_050:0942a20": "壁上、龍牙杙上、若衣架上。」彼患煙黑污衣，",
    "T22n1428_050:0942a21": "佛言：「聽別作衣屋。」彼露形為露形者揩身，",
    "T22n1428_050:0942a22": "佛言：「不應爾。」彼露形者為不露形者揩身，",
    "T22n1428_050:0942a23": "佛言：「不應爾。」彼不露形者畏慎疑，不敢與",
    "T22n1428_050:0942a24": "露形者揩身，佛言：「聽。」彼露形者為露形者",
    "T22n1428_050:0942a25": "剃髮，佛言：「不應爾。」彼露形者為不露形者",
    "T22n1428_050:0942a26": "剃髮，佛言：「不應爾。」彼不露形者為露形者",
    "T22n1428_050:0942a27": "剃髮，佛言：「不應爾。」彼露形嚼楊枝，佛言：",
    "T22n1428_050:0942a28": "「不應爾。」彼露形洗手脚面，佛言：「不應爾。」",
    "T22n1428_050:0942a29": "彼露形食，佛言：「不應爾。」彼露形大小便，佛",
    "T22n1428_050:0942b01": "言：「不應爾。」彼露形者禮露形者，佛言：「不",
    "T22n1428_050:0942b02": "應爾。」彼露形者禮不露形者，佛言：「不應",
    "T22n1428_050:0942b03": "爾。」彼不露形者禮露形者，佛言：「不應爾。」",
    "T22n1428_050:0942b04": "彼露形道行，佛言：「不應爾。」彼露形經行，",
    "T22n1428_050:0942b05": "佛言：「不應爾。」時祇桓浴室去水遠，「聽",
    "T22n1428_050:0942b06": "通渠鑿井如上。若水少，應大作渠。」彼汲水",
    "T22n1428_050:0942b07": "患手痛，「聽安桔槹。」彼不知儲水何處？「聽",
    "T22n1428_050:0942b08": "著甕中。」被天雨時患澆濕衣服，「聽井",
    "T22n1428_050:0942b09": "上安屋。」時比丘露形汲水，見婦女來慚愧",
    "T22n1428_050:0942b10": "便坐，諸比丘白佛，佛言：「不應爾。」時諸比丘",
    "T22n1428_050:0942b11": "在泉若渠若池水中浴，時龍女瞋嫌，諸比",
    "T22n1428_050:0942b12": "丘白佛，佛言：「不應爾。聽四種覆障浴，若有",
    "T22n1428_050:0942b13": "牆壁障處、若樹木草障處、若水障身、若",
    "T22n1428_050:0942b14": "衣障身。彼在上三處洗浴者，若有所須",
    "T22n1428_050:0942b15": "聽互相取與。以衣障身者，一切如法。經營",
    "T22n1428_050:0942b16": "浴事得作，若水少應大開通水處。若患水",
    "T22n1428_050:0942b17": "漏下多，應在邊更作小漏處。」諸比丘露地",
    "T22n1428_050:0942b18": "浴得患，佛言：「聽別作小浴室。若患地泥，聽",
    "T22n1428_050:0942b19": "安甎石、若木、若碎石、若沙，若故泥應決去",
    "T22n1428_050:0942b20": "水。」時諸比丘露處溫水天雨濕衣，佛言：「聽",
    "T22n1428_050:0942b21": "作溫水屋。」時諸比丘安薪露地，天雨濕，佛",
    "T22n1428_050:0942b22": "言：「聽作安薪屋。」時有比丘露地看煮食，天",
    "T22n1428_050:0942b23": "雨濕衣澆污淨人飲食器物，佛言：「聽作淨食",
    "T22n1428_050:0942b24": "厨屋。」時諸比丘白衣家為設飲食受請往，",
    "T22n1428_050:0942b25": "道路遇天雨澆濕衣服，佛言：「聽在聚落",
    "T22n1428_050:0942b26": "間別安僧伽藍處。」時諸比丘露處大小便，",
    "T22n1428_050:0942b27": "有婦人見之，比丘疾疾起，大便不竟遂成",
    "T22n1428_050:0942b28": "患。佛言：「聽作廁屋。」彼安一大便處，便時多人",
    "T22n1428_050:0942b29": "立待，佛言：「應作眾多處。若當戶見應作",
    "T22n1428_050:0942c01": "障，若更相看應作隔障。」彼上座老病比丘",
    "T22n1428_050:0942c02": "大小便起時倒地，「聽在邊安欄架。」彼在處",
    "T22n1428_050:0942c03": "處拭大便，或在壁角或在石上或草上，佛",
    "T22n1428_050:0942c04": "言：「不應爾，聽別作洗處。」彼處處小便泥污",
    "T22n1428_050:0942c05": "地，佛言：「不應爾。應在邊一處小便。若故患",
    "T22n1428_050:0942c06": "泥污，應別作小便處。」不知云何作？佛言：",
    "T22n1428_050:0942c07": "「聽掘地作坑，下安石持瓮著上，開瓮",
    "T22n1428_050:0942c08": "底漏下，瓮兩邊安木，若患氣臭作蓋覆。」",
    "T22n1428_050:0942c09": "時諸比丘露地經行，有蛇蝎蜈蚣百足，未離",
    "T22n1428_050:0942c10": "欲比丘見恐怖，佛言：「聽作懸經行處。」不知",
    "T22n1428_050:0942c11": "云何作？佛言：「下竪柱上安板木閣道行。若",
    "T22n1428_050:0942c12": "患風雨日曝，聽作屋覆。」爾時世尊在拘睒",
    "T22n1428_050:0942c13": "彌。六群比丘於好綵畫嚴飾房中，然火炙煙",
    "T22n1428_050:0942c14": "熏污房、污臥具，佛言：「不應爾。」時諸比丘冬",
    "T22n1428_050:0942c15": "月患寒，「聽露地燃火炙。」露地坐患背冷，「聽",
    "T22n1428_050:0942c16": "在外燃火令煙盡，持炭入屋。若不相容受，",
    "T22n1428_050:0942c17": "應別作燃火堂。」不知云何作？佛言：「聽四方",
    "T22n1428_050:0942c18": "作，若圓、若長作。」彼處處安胡竈，佛言：「不應",
    "T22n1428_050:0942c19": "爾。聽當在中安火爐。」時諸比丘得有輪火",
    "T22n1428_050:0942c20": "爐，佛言：「聽畜。」不知誰當推行？佛言：「沙彌、若",
    "T22n1428_050:0942c21": "比丘、若守僧伽藍人。」彼比丘不慣吹火，吹火",
    "T22n1428_050:0942c22": "得患，佛言：「聽作筒吹。」彼用寶作筒，佛言：「不",
    "T22n1428_050:0942c23": "應用寶。聽用牙、角、骨、若銅鐵、舍羅草筒、若",
    "T22n1428_050:0942c24": "竹葦、若木作。若患筒口燋，聽安鐵鍱。竈中",
    "T22n1428_050:0942c25": "薪火墮，應上。若患燒手，作鉗。」彼用寶作鉗，",
    "T22n1428_050:0942c26": "佛言：「不應爾。聽用骨、牙、角、銅、鐵、木作。若",
    "T22n1428_050:0942c27": "患頭燒，聽安銅鐵鍱。」彼欲聚火作把推",
    "T22n1428_050:0942c28": "聚若欲種火，「應作火坑安火。若恐火滅，",
    "T22n1428_050:0942c29": "以灰覆上。」時諸比丘冷水洗面手脚患冷，佛",
    "T22n1428_050:0943a01": "言：「聽煖水洗。」不知云何煖？佛言：「澡罐盛水",
    "T22n1428_050:0943a02": "著火邊。若澡罐多、若火邊不容者，應安三",
    "T22n1428_050:0943a03": "揭杖，瓶盛水著上煖。瓶大妨火，應作繩",
    "T22n1428_050:0943a04": "懸。若繩燒，以筒盛繩，若筒燒，以泥泥。」瀉水",
    "T22n1428_050:0943a05": "時筒折，佛言：「應以餘器率取。瀉水瓶中",
    "T22n1428_050:0943a06": "時患棄水，應作澍水筒。若懸繩斷，上安鐵",
    "T22n1428_050:0943a07": "鐶鈕。」時諸比丘冬月洗脚患冷，佛言：「應",
    "T22n1428_050:0943a08": "安澡盤洗脚器在屋裏洗，洗脚所須應與。」",
    "T22n1428_050:0943a09": "時比丘早起油塗脚已入聚落乞食，女人接",
    "T22n1428_050:0943a10": "足禮油污手捉比丘鉢，餘比丘見惡之。諸比",
    "T22n1428_050:0943a11": "丘白佛，佛言：「不應早起油塗脚入聚落乞",
    "T22n1428_050:0943a12": "食。」諸比丘脚劈破，「聽塗足跟足底油，塗至",
    "T22n1428_050:0943a13": "指奇。」時眾僧得一重房，佛言：「聽住。」爾時世",
    "T22n1428_050:0943a14": "尊從摩竭國至曠野城。時六群比丘，為世",
    "T22n1428_050:0943a15": "尊以男女形像文繡莊校堂屋，佛言：「不應",
    "T22n1428_050:0943a16": "爾。聽用餘雜色禽獸文者。」時眾僧得兩房",
    "T22n1428_050:0943a17": "一戶重屋，佛言：「聽住。」爾時世尊在舍衛國。爾",
    "T22n1428_050:0943a18": "時阿難得別房，佛言：「聽畜。」爾時羅睺羅在",
    "T22n1428_050:0943a19": "那梨林中住。時那梨有居士無人勸化，自",
    "T22n1428_050:0943a20": "發意作房舍施羅睺羅。時羅睺羅此房住",
    "T22n1428_050:0943a21": "已人間遊行，時彼居士聞羅睺羅在房住已",
    "T22n1428_050:0943a22": "人間遊行，便以房舍施眾僧。爾時世尊從",
    "T22n1428_050:0943a23": "摩竭提人間遊行，至那梨林中敷座而坐。",
    "T22n1428_050:0943a24": "時羅睺羅聞居士以房施眾僧，便往至世",
    "T22n1428_050:0943a25": "尊所，頭面禮足已却坐一面，白佛言：「那梨",
    "T22n1428_050:0943a26": "有居士無人勸化，自發意作房施我。我於",
    "T22n1428_050:0943a27": "房住已出人間遊行，後居士即復以房施眾",
    "T22n1428_050:0943a28": "僧。」佛告羅睺羅：「聽汝往彼居士所語言：『汝",
    "T22n1428_050:0943a29": "將無見我有可呵事？不清淨、非沙門法、若",
    "T22n1428_050:0943b01": "口說、若身行邪？』」時羅睺羅受世尊教已，往",
    "T22n1428_050:0943b02": "居士所具向居士說如上語，居士答言：「我",
    "T22n1428_050:0943b03": "不見汝有可呵責事、非沙門法、若口說、若身",
    "T22n1428_050:0943b04": "行不清淨。」時羅睺羅往世尊所，頭面禮足",
    "T22n1428_050:0943b05": "却坐一面，白佛言：「世尊！向者所勅，我具",
    "T22n1428_050:0943b06": "為居士說之。居士答我言：『我不見汝有可",
    "T22n1428_050:0943b07": "呵責事、於沙門法亦無有不清淨、若口說、",
    "T22n1428_050:0943b08": "若身行。』」時世尊以是因緣集比丘眾，告",
    "T22n1428_050:0943b09": "言：「汝等善聽！非法施、非法受、非法住。如法施、",
    "T22n1428_050:0943b10": "如法受、如法住。云何非法施、非法受、非法住？",
    "T22n1428_050:0943b11": "或有人自心喜樂作房，施一人已復施眾",
    "T22n1428_050:0943b12": "多人，是為非法施、非法受、非法住。施一人",
    "T22n1428_050:0943b13": "已復以施僧亦如是。施一人已僧破為二",
    "T22n1428_050:0943b14": "部，施與已所同部亦如是。施一人已施與",
    "T22n1428_050:0943b15": "異部亦如是。或有人自心喜樂作房，施眾",
    "T22n1428_050:0943b16": "多人已復施眾僧，是為非法施、非法受、非法",
    "T22n1428_050:0943b17": "住。施眾多人已僧破為二部，施已所同部",
    "T22n1428_050:0943b18": "亦如是。施眾多人已施與異部亦如是。",
    "T22n1428_050:0943b19": "施眾多人已施一人亦如是。作房施僧",
    "T22n1428_050:0943b20": "已，轉施與餘人亦如是。作房已施已所同",
    "T22n1428_050:0943b21": "部亦如是。作房已施與異部亦如是。是",
    "T22n1428_050:0943b22": "為非法施、非法受、非法住。云何如法施、如法",
    "T22n1428_050:0943b23": "受、如法住？或有人喜樂自作房，施一人是",
    "T22n1428_050:0943b24": "為如法施、如法受、如法住。施眾多人、施僧、",
    "T22n1428_050:0943b25": "施二部僧亦如是。是為如法施、如法受、如",
    "T22n1428_050:0943b26": "法住。」爾時世尊於迦尸國人間遊行，與五",
    "T22n1428_050:0943b27": "百比丘俱。時羈連國有四舊比丘：阿濕鞞、不",
    "T22n1428_050:0943b28": "那婆娑、般陀、樓醯那。時四比丘聞世尊與五",
    "T22n1428_050:0943b29": "百人俱人間遊行當來至羈連，「世尊有二",
    "T22n1428_050:0943c01": "弟子舍利弗、目連來至此，恐驅我等出此",
    "T22n1428_050:0943c02": "住處。我等寧可選擇上房與世尊，餘者分",
    "T22n1428_050:0943c03": "為四分，以為私有。僧伽藍僧伽藍物、房舍",
    "T22n1428_050:0943c04": "房舍物，作第一比丘分；瓫瓶、瓮、釜鑊、斧",
    "T22n1428_050:0943c05": "鑿、燈臺諸雜重物作第二比丘分；繩床、木床、",
    "T22n1428_050:0943c06": "大褥、小褥、臥具、雜物作第三比丘分；餘林木、",
    "T22n1428_050:0943c07": "竹草、花果、葉作第四比丘分。」時四比丘即",
    "T22n1428_050:0943c08": "選上房留世尊，餘者如上分為四分。時世",
    "T22n1428_050:0943c09": "尊從迦尸國人間遊行，至羈連敷座而",
    "T22n1428_050:0943c10": "坐，告舍利弗、目連：「汝往語彼舊比丘，世尊",
    "T22n1428_050:0943c11": "與五百比丘俱來迦尸國，汝今可為諸比",
    "T22n1428_050:0943c12": "丘敷置臥具。」舍利弗、目連受世尊教已，往",
    "T22n1428_050:0943c13": "舊比丘所如所教勅敷臥具。彼比丘答言：",
    "T22n1428_050:0943c14": "「世尊是法主，便可隨意住止，我等先已選上",
    "T22n1428_050:0943c15": "房留世尊，餘者分為四分如上，無客比丘",
    "T22n1428_050:0943c16": "臥具。」時舍利弗、目連，往世尊所頭面禮足",
    "T22n1428_050:0943c17": "却坐一面，以此因緣具白世尊。世尊以",
    "T22n1428_050:0943c18": "此因緣集比丘僧，告言：「此四分物，是四",
    "T22n1428_050:0943c19": "方僧物，不應分、不應自入、不應賣買，亦",
    "T22n1428_050:0943c20": "非僧所賣，非眾多人乃至一人所賣。若彼僧、",
    "T22n1428_050:0943c21": "眾多人、一人，自入己、若分、若賣買者，不成",
    "T22n1428_050:0943c22": "自入、不成分、不成賣買，犯偷蘭遮。何等",
    "T22n1428_050:0943c23": "四方僧物？僧伽藍僧伽藍物、房房物，此是第",
    "T22n1428_050:0943c24": "一分四方僧物，不應分、不應自入、不應",
    "T22n1428_050:0943c25": "賣買，若僧、若眾多人、若一人，不得分、不",
    "T22n1428_050:0943c26": "得自入、不得賣買。若僧、若眾多人、若一人，",
    "T22n1428_050:0943c27": "若分、若自入、若賣買，不成分、不成自入、",
    "T22n1428_050:0943c28": "不成賣買，犯偷蘭遮。第二、第三亦如是。第",
    "T22n1428_050:0943c29": "四分中果葉聽分，若花上佛，餘者同上。」",
    "T22n1428_050:0944a01": "四分律卷第五十"
}