{
    "X09n0245_009:0647a04": "圓覺經大疏釋義鈔卷第九(之上)(終五道義門)",
    "X09n0245_009:0647a05": "終南山草堂寺沙門　宗密撰",
    "X09n0245_009:0647a06": "徵釋迷悟章(金剛藏問)。",
    "X09n0245_009:0647a07": "疏一切行位根本者。萬行皆依信解真正。故經云如",
    "X09n0245_009:0647a08": "來圓覺已下。皆所依也。漸次方便者。能依也。舉所依。",
    "X09n0245_009:0647a09": "以貫能依。揀無解之行。顯是頓悟中之漸修故。普賢",
    "X09n0245_009:0647a10": "用心之門。猶通萬行。況圓信頓解耶。疏後必躡前者。",
    "X09n0245_009:0647a11": "大科云。前前不假後後。後後必躡前前。",
    "X09n0245_009:0647a12": "疏由前云眾生本成佛道等者。約文敘起疑所以。已",
    "X09n0245_009:0647a13": "甚分明。然亦為對流轉之念。故成疑矣。猶如路不分",
    "X09n0245_009:0647a14": "岐。終不生疑。故下佛答。先反質破流轉之心也。疏三",
    "X09n0245_009:0647a15": "句者。乍觀初句似謂先真後妄。細詳深意。雖是示現",
    "X09n0245_009:0647a16": "之疑。然亦非淺近。示現不應設先後之疑。但謂眾生",
    "X09n0245_009:0647a17": "不妨成佛。成佛不妨生起無明。故云真能生妄。次句。",
    "X09n0245_009:0647a18": "亦可謂。不妨有妄。不妨成佛。疏成佛義等者。夫真成",
    "X09n0245_009:0647a19": "佛。成無所成。非除却妄染塵勞添益真淨功德。不增",
    "X09n0245_009:0647a20": "不減故。眾生本來成佛亦然。故云等也。故前云。如來",
    "X09n0245_009:0647a21": "藏中無起滅故。無知見故。究竟圓滿徧十方故。疏生",
    "X09n0245_009:0647a22": "否應齊者。謂生與不生也。疏文務簡。故只著一否字。",
    "X09n0245_009:0647a23": "眾生及如來俱無生故。皆應不生煩惱。若云無中不",
    "X09n0245_009:0647a24": "妨生者。皆應生也。疏因違現事者。因位凡夫之流。現",
    "X09n0245_009:0647b01": "見貪瞋熾然惑病昭然。如何言無。故云違也。疏進退",
    "X09n0245_009:0647b02": "下二句。顯金剛所述疑情也。進者凡同佛。退者佛同",
    "X09n0245_009:0647b03": "凡。皆有上失。故不可也。有斯云者。正指問耳。然佛頂。",
    "X09n0245_009:0647b04": "富樓那亦有斯難。彼云。若此妙覺本妙覺明。(此云本成佛道)",
    "X09n0245_009:0647b05": "與如來心。不增不減。無狀忽生山河大地諸有為相。",
    "X09n0245_009:0647b06": "(此云後起無明)如來今將妙空明覺。(此云一切如來)山河大地有為",
    "X09n0245_009:0647b07": "習漏。何當復生。(此云何時復生一切煩惱)將彼對此。昭然可解。",
    "X09n0245_009:0647b08": "疏諸典無文者。但指古今所流行。當代之經論宗教。",
    "X09n0245_009:0647b09": "眾。皆傳習者。悉無此文。非謂都無。佛頂經中。亦有此",
    "X09n0245_009:0647b10": "問故。如小堤堰中水少。碾磑停癈。亦名無水。非全無",
    "X09n0245_009:0647b11": "水。故疏序云了義匿於龍藏。是以佛說權教。云眾生",
    "X09n0245_009:0647b12": "無佛智慧。亦據隱匿云無。覆相者。如釋題中。注或隨",
    "X09n0245_009:0647b13": "等者。如懸談中。注涅槃具縛等者。疏由此標目者。指",
    "X09n0245_009:0647b14": "經題也。只由決了此疑故。名了義經矣。",
    "X09n0245_009:0647b15": "疏永斷疑悔者。文二。一釋疑。二釋悔。疑中又二。一敘。",
    "X09n0245_009:0647b16": "二斷。一中又六。初指體。二通釋。二別釋。四類釋。五喻",
    "X09n0245_009:0647b17": "釋。六會此經。今云疑是根本者。初指體也。是根本六",
    "X09n0245_009:0647b18": "煩惱中之一數。不是隨煩惱也。△疏通論等。二通釋",
    "X09n0245_009:0647b19": "也。於諸下二句。出體相。能障下二句。辨業用。能障信",
    "X09n0245_009:0647b20": "心者。信清疑濁故。障善品者。一切福利功德善法品",
    "X09n0245_009:0647b21": "類。猶如寶山。人若無手。即取寶不得。到即空迴。信如",
    "X09n0245_009:0647b22": "有手。疑如無手。故不能取功德善法之寶。是為障也。",
    "X09n0245_009:0647b23": "皆是唯識之文。△疏別顯等者。三別釋也。天台依智",
    "X09n0245_009:0647b24": "論說矣。五蓋者。一貪欲。二瞋恚。三睡眠。四掉悔。五疑",
    "X09n0245_009:0647c01": "也。疑自者。我是凡夫。根鈍障重。如何入得聖道。疑師",
    "X09n0245_009:0647c02": "者。彼人三業四威儀如是。豈能利我。或疑云。雖悟解",
    "X09n0245_009:0647c03": "精通。豈能肯盡心教我。疑法者。依此而修。豈定解脫",
    "X09n0245_009:0647c04": "一切苦惱。否耶。△四又疑下。類釋也。謂因悟理空。迷",
    "X09n0245_009:0647c05": "事為礙等。以皆悟相違故。△五如有下。喻釋也。醫喻",
    "X09n0245_009:0647c06": "師。藥喻法。△六今三下。會此經也。云已起者。現疑也。",
    "X09n0245_009:0647c07": "已現於心識故。未起者。謂鈍根人。乍聞。但隨他語。頓",
    "X09n0245_009:0647c08": "解信受。不解生疑。已後遇人難之。或自思惟。覺理似",
    "X09n0245_009:0647c09": "乖。又不解通決。便生疑心。聖人。預防此事。種種屈曲。",
    "X09n0245_009:0647c10": "預為舉起可疑之處。而通釋之。金剛經。節節斷疑。乃",
    "X09n0245_009:0647c11": "至經終。二十七段。亦是此意故。天親論云。自此已下。",
    "X09n0245_009:0647c12": "一切修多羅。示現斷生疑心。(示現者顯示也)偈云。及斷種種",
    "X09n0245_009:0647c13": "疑。亦防生成心。故此經云如天親等也。疏今皆含者。",
    "X09n0245_009:0647c14": "剛藏所問。本為眾生。眾生聞說本來成佛之言。利根",
    "X09n0245_009:0647c15": "便生此疑。(是已起也)鈍根者。當時但且領受。(是未起也)他日思",
    "X09n0245_009:0647c16": "惟。或可始疑。惑因人將此難之。或來世等方始起疑。",
    "X09n0245_009:0647c17": "故云皆含也。▲疑斷疑下。第二斷也。知境從心起。即",
    "X09n0245_009:0647c18": "悟非定有。了法皆無所得。即知唯有真如。是諸法之",
    "X09n0245_009:0647c19": "性。餘皆例知者。若疑無因果。令觀十二因緣。若疑自",
    "X09n0245_009:0647c20": "性無恒沙功德妙用。令觀恒沙煩惱一一空無。自然",
    "X09n0245_009:0647c21": "飜染顯真。皆成功德。如論中說。疏通二方便者。佛答",
    "X09n0245_009:0647c22": "云。未出輪迴。而辨圓覺性。即同流轉。乃至舟行岸移。",
    "X09n0245_009:0647c23": "皆唯心也。下云本無菩提及與涅槃等三對即無得",
    "X09n0245_009:0647c24": "也。▲疏悔者下。第二也。不定法者。六位心所中。不定",
    "X09n0245_009:0648a01": "有四。謂悔眠尋伺也。唯識云。於善染等皆不定故。悔",
    "X09n0245_009:0648a02": "謂惡作。惡所作業。追悔為性。障止為業。今據五蓋。亦",
    "X09n0245_009:0648a03": "是定障。不因掉者。五蓋中悔。有因掉後生悔。掉有三。",
    "X09n0245_009:0648a04": "一業。謂身好遊走雜戲。坐不蹔安。口好吟詠無益戲",
    "X09n0245_009:0648a05": "論。心情放縱。攀緣世藝諸惡覺觀。然掉戲時。未在緣",
    "X09n0245_009:0648a06": "中。後故入定中時。方便悔前所作。憂惱覆心。故名為",
    "X09n0245_009:0648a07": "蓋。二者如作大重罪。常懷畏悔。箭入心。後墜惡道。若",
    "X09n0245_009:0648a08": "人罪能悔。悔已莫復憂。如是心安樂。不應常念著。疏",
    "X09n0245_009:0648a09": "反自疑悔者。有二意。一者不知自身心本空無是佛",
    "X09n0245_009:0648a10": "體。心外求佛。取相積功。勤苦多時。後悟佛在自心。悔",
    "X09n0245_009:0648a11": "前妄苦轉乖真理。如志云云。得理變現於行。始知在",
    "X09n0245_009:0648a12": "致功夫。二者頓悟心同佛心是我真體。四大緣慮。皆",
    "X09n0245_009:0648a13": "同客塵。遂委身棄命。不顧榮樂。或捨名譽。或捨資財",
    "X09n0245_009:0648a14": "及聲色等。心心趣佛。念念還源。如是多時。但喜棄妄",
    "X09n0245_009:0648a15": "同真。不久具佛功用。後忽被人。依剛藏問目難破。或",
    "X09n0245_009:0648a16": "因自思惟。覺此妨難通決不得。却自疑悔。悔前在捨",
    "X09n0245_009:0648a17": "却眾多榮利等事未必即成佛道。",
    "X09n0245_009:0648a18": "疏如來之密藏者。依士釋也。如來是人。密藏是法。依",
    "X09n0245_009:0648a19": "人顯法故。疏如前釋者。疏下答者。經云。生死涅槃同",
    "X09n0245_009:0648a20": "於起滅。妙覺圓照離於華翳。如是顯示。祕藏即開。剛",
    "X09n0245_009:0648a21": "藏所問本求此答。疏三業者。動身發語之思。及思當",
    "X09n0245_009:0648a22": "體也。業具者。身口意也。非色現色等。皆如華嚴。廣明",
    "X09n0245_009:0648a23": "其義。已在法界觀門中具釋。於中。文云應持者。無邊",
    "X09n0245_009:0648a24": "身菩薩也。目連尋之者。目連曾以神通。展轉徧於遠",
    "X09n0245_009:0648b01": "遠世界。欲窮佛聲。到何處則聲盡無聞。竟無盡處。神",
    "X09n0245_009:0648b02": "通之所不及矣。身子對者。即入法界品中。五百聲聞。",
    "X09n0245_009:0648b03": "在坐如聾。身子為上首。故標舉之。疏前頓同等者。准",
    "X09n0245_009:0648b04": "論中。信根成就是初發心信。初發心住。即成正覺故。",
    "X09n0245_009:0648b05": "普眼章未觀成同佛。義當此矣。信根者。信若決定。即",
    "X09n0245_009:0648b06": "名為根根有二義。一持自體。二能生長。",
    "X09n0245_009:0648b07": "疏第四正說者。若但看經文。直是剛藏。騰前章經文。",
    "X09n0245_009:0648b08": "而難如來。通釋而已。若始終詳究。更有甚深意趣。謂",
    "X09n0245_009:0648b09": "從經初乃至普眼章末。以悟解力。慧已清淨。未修習",
    "X09n0245_009:0648b10": "故。心未清淨。故剛藏。知機為發此問。佛責分別流轉",
    "X09n0245_009:0648b11": "之見及未斷輪迴之過。令覺未了。章末又再勸云。是",
    "X09n0245_009:0648b12": "故我說先斷無始輪迴根本。至彌勒問輪迴根本。佛",
    "X09n0245_009:0648b13": "令斷愛。方是淨心之門。慧淨心淨方成。定慧之力方",
    "X09n0245_009:0648b14": "得。二皆解脫。是經文顯示修行之妙門也。疏反覆起",
    "X09n0245_009:0648b15": "疑本者。然答此問目。可以神會。難以言宣。故先反覆。",
    "X09n0245_009:0648b16": "令離名言相。離心緣相。悟其意深矣。",
    "X09n0245_009:0648b17": "疏四蘊為世界者。金剛經云。如來。說微塵非微塵。是",
    "X09n0245_009:0648b18": "名微塵。如來說世界非世界。是名世界。無著判為色",
    "X09n0245_009:0648b19": "及眾生心身搏取中觀破相應行住。(十八住中第十住也)色是",
    "X09n0245_009:0648b20": "色蘊。及眾生身。是四蘊。經云。微塵者。折破麤色。至於",
    "X09n0245_009:0648b21": "極微。故經云。世界者。以不念方便。破四蘊也。折破麤",
    "X09n0245_009:0648b22": "色義。法空章已釋。彼經至下。又云。所說三千世界。則",
    "X09n0245_009:0648b23": "非世界等。無著還釋云。此破名身世界。世界者。眾生",
    "X09n0245_009:0648b24": "世界故。評曰然彼云世界。一向約情。今此經云世界",
    "X09n0245_009:0648c01": "則麤。情與非情故。上云總標情器。謂有情世界及器",
    "X09n0245_009:0648c02": "世界也。器為世界。人盡不疑。眾生為世界。學寡者即",
    "X09n0245_009:0648c03": "疑。故引無著論。唯證有情淨世界。非證器界。問何妨",
    "X09n0245_009:0648c04": "彼經云。世界則唯有情。此云世界則唯非情。如何定",
    "X09n0245_009:0648c05": "知此文眾情非情。故疏下句答云。若不約情。何成輪",
    "X09n0245_009:0648c06": "迴。況經文明言。念念相續。種種取捨。皆是輪迴。未出",
    "X09n0245_009:0648c07": "輪迴。而辨轉迴圓覺。彼圓覺性則同流轉。譬如動目",
    "X09n0245_009:0648c08": "等乃至法合。末云。何況生死垢心等。豈可但名非情。",
    "X09n0245_009:0648c09": "又且諸經論。皆說有情世間。器世間。世間世界但名",
    "X09n0245_009:0648c10": "小異。何信二種世間。不信二種世界。又世界亦名國",
    "X09n0245_009:0648c11": "土。國以人為本故。人皆逃去破散。便云國破。豈是山",
    "X09n0245_009:0648c12": "川土地崩陷名國破耶。故知世界定兼人矣。況經文",
    "X09n0245_009:0648c13": "昭然。疏十種者。彼經云。佛子。世界海。有十種事。(每事復有",
    "X09n0245_009:0648c14": "十種。都有百也)過現未來諸佛。已說現說當說。所謂世界海。",
    "X09n0245_009:0648c15": "(下九皆有此三字)起具因緣。(攬緣成立也。謂如來神力眾生行業菩薩諸智等十也)所",
    "X09n0245_009:0648c16": "住依。(成已住也。成依莊嚴虗空菩薩身等)形狀。(〔匡〕分也或方或圓山形對形等)體性(或寶",
    "X09n0245_009:0648c17": "嚴或光明等)莊嚴。(嚴具等)清淨方便。(菩薩菩提故淨修勝解等故)佛出興。",
    "X09n0245_009:0648c18": "(或現小身大身短壽長壽一立無量土等)劫住。(或僧祇劫乃至不可說劫)劫轉變差別。",
    "X09n0245_009:0648c19": "(隨業改變也。謂染污眾生住。成染污等也)無差別門。(佛出現道場徧佛日光等。一一皆無差別)",
    "X09n0245_009:0648c20": "釋曰。此十種。即直說器界也。然其中。皆由諸佛眾生",
    "X09n0245_009:0648c21": "菩薩等行業也。亦參以有情。方名世界矣。(每事下。略注三二句",
    "X09n0245_009:0648c22": "經者令辨得十種色目。取意標之。不必具別)疏次六對中。創變者。一念業",
    "X09n0245_009:0648c23": "相。轉成能見。故變為境界相也。極證者。地位滿足。捨",
    "X09n0245_009:0648c24": "異熟識也。問證極則出輪迴。何以結云皆是輪迴。答",
    "X09n0245_009:0649a01": "此六對法。皆是所計之境。約能計之心。是輪迴故。所",
    "X09n0245_009:0649a02": "計之境。亦同流轉。今計度云。世為最初。從心變起。直",
    "X09n0245_009:0649a03": "至成佛。方得終盡。即此計度。是輪迴之見也。權教學",
    "X09n0245_009:0649a04": "人。計有染淨故。云初變終證。此宗不然。本無世界可",
    "X09n0245_009:0649a05": "除。亦無法界可證。本亦非染。今亦非淨。故下經云。本",
    "X09n0245_009:0649a06": "無菩提及與涅槃。亦無成佛及不成佛。無妄輪迴及",
    "X09n0245_009:0649a07": "非輪迴。據此道理。何有創變之始極證之終耶。故實",
    "X09n0245_009:0649a08": "教宗中。指權教云。但有教文而無實果。疏表此等者。",
    "X09n0245_009:0649a09": "此兩句注。皆用成唯識文。文云。生表此法先非有。滅",
    "X09n0245_009:0649a10": "表此法後是無。現在住劫等者。成住壞空。義如前釋。",
    "X09n0245_009:0649a11": "疏現行等者。就情說也。現行者。能計所計。心境相應",
    "X09n0245_009:0649a12": "時也。調伏者。息伏其心。令不起念。念不起時。境不獨",
    "X09n0245_009:0649a13": "立。故皆止也。如無想定或無想天或四空定之類也。",
    "X09n0245_009:0649a14": "然前六對。初二對通於情器。次三對唯約器。此一對",
    "X09n0245_009:0649a15": "唯約情也。疏惑業襲習等者。疏我我所者。我是有情。",
    "X09n0245_009:0649a16": "我所是器界。苦所依者。是四大身。",
    "X09n0245_009:0649a17": "疏夢見實物者。假如有人。在書窻下。作夢。還見臥書",
    "X09n0245_009:0649a18": "窻下。雖身處皆實。然現見者無。是夢也。△疏四對喻",
    "X09n0245_009:0649a19": "者。初喻中。喻如人動轉眼睛。或手研揑眼角。即所見",
    "X09n0245_009:0649a20": "或傾側轉動。或一物成二。種種迴轉。一切皆然。今但",
    "X09n0245_009:0649a21": "云水者。由水或時有不因目動自有別緣而動搖為",
    "X09n0245_009:0649a22": "波。則動目者疑其自爾。不知因眼。餘物不然。故唯取",
    "X09n0245_009:0649a23": "水喻。次眼識鈍者。釋定眼也。意取鈍滯。不能迅速趂",
    "X09n0245_009:0649a24": "及火旋。故云定眼。非謂凝然堅固永不移動方名為",
    "X09n0245_009:0649b01": "定。如有人取一杖枝。火燒頭邊。半寸已來炎赤。便以",
    "X09n0245_009:0649b02": "手急搓旋之。即見赤輪之相。杖枝若長。而稍曲輪相。",
    "X09n0245_009:0649b03": "即轉轉寬大。據其所見。可若三尺二尺圍。豈有半寸",
    "X09n0245_009:0649b04": "之火忽然寬展。故知但是眼識鈍滯。不迅速。趂他火",
    "X09n0245_009:0649b05": "旋不及。便似周圍皆是火也。經但云眼者說時隨世。",
    "X09n0245_009:0649b06": "汎言。疏兼云識者。釋義。須剋取親能見者。然水波火",
    "X09n0245_009:0649b07": "輪。但是眼之動定。喻於圓覺中見凡見聖但是流轉",
    "X09n0245_009:0649b08": "妄心。岸移月運。但是雲駛。舟行亦同此也。駛者奔流",
    "X09n0245_009:0649b09": "急走之相也。疏未是答難等者。有人造疏云。從世界",
    "X09n0245_009:0649b10": "生滅至此。是答初難。空華喻。答第二難。金鑛喻。答第",
    "X09n0245_009:0649b11": "三難。故此潛揀之。不能形其名字矣。",
    "X09n0245_009:0649b12": "疏是經中者。文云。不可說言此翳已滅何時更起等。",
    "X09n0245_009:0649b13": "諸經論喻釋佛者。佛地論云。如睡夢覺。如蓮華開等。",
    "X09n0245_009:0649b14": "十義。序分鈔中已釋。一空者華也。一有者翳也。法合",
    "X09n0245_009:0649b15": "云。縱使心迷者。如翳有也。生死亦寂。如華空也。疏然",
    "X09n0245_009:0649b16": "佛頂者。疏此疑過深者。非但疑於法義。兼墮謗佛之",
    "X09n0245_009:0649b17": "科。云佛煩惱此過非輕。",
    "X09n0245_009:0649b18": "疏銷頑石等者。應設關並云。鑛中本無金。銷鑛金即",
    "X09n0245_009:0649b19": "出頑石中無金。銷鍊金應生。此是例破他也。又云。鍊",
    "X09n0245_009:0649b20": "石金不出。既由石裏無。鍊鑛得真金。即因鑛中有。此",
    "X09n0245_009:0649b21": "是反例成己義也。故知真金但因銷鑛而顯。不因銷",
    "X09n0245_009:0649b22": "鑛而有。疏金剛三昧者疏佛頂亦云者。",
    "X09n0245_009:0649b23": "疏以遮展轉者。玄極則名言不及。異見則展轉無窮。",
    "X09n0245_009:0649b24": "機巧百端。妄想千計。猶如夢想。何有盡時。欲使纖言",
    "X09n0245_009:0649c01": "何由可得。如來意欲決了定斷故。此下一向拂而泯",
    "X09n0245_009:0649c02": "之。若縱其異端。則覺心轉遠。故下結云。虗妄浮心。多",
    "X09n0245_009:0649c03": "諸巧見。不能成就圓覺方便。疏標覺心者。諸教每雙",
    "X09n0245_009:0649c04": "遮對待。云非真非妄等句。皆不見顯言。是何法非真",
    "X09n0245_009:0649c05": "妄等。但有遮而無表故。中下之人。因此墮於斷滅之",
    "X09n0245_009:0649c06": "見。今直言顯妙圓覺心無菩提等。實可謂之為了義。",
    "X09n0245_009:0649c07": "疏轉依者。下位地章中。當引唯識第九具釋。疏體雖",
    "X09n0245_009:0649c08": "即真者。問即圓覺體是涅槃。由是菩提此真實故。體",
    "X09n0245_009:0649c09": "用即是圓覺。何得言無。故疏答云。體雖即真等也。此",
    "X09n0245_009:0649c10": "體字。都指菩提涅槃二法自體。不說對用之體。智者",
    "X09n0245_009:0649c11": "審之。",
    "X09n0245_009:0649c12": "疏初小聖中。文二。初出經意。後釋文義。初中注云。生",
    "X09n0245_009:0649c13": "空智品者。生空即是我空人空也。品者。與此智相應",
    "X09n0245_009:0649c14": "心心所也。生空真如者。於我人空處。證真實滅諦之",
    "X09n0245_009:0649c15": "理。不但空無而已。故云真如。▲疏然四向下。釋文義",
    "X09n0245_009:0649c16": "也。此釋經中但諸聲聞所圓境界二句。言四向者。於",
    "X09n0245_009:0649c17": "果故。果者。酬於趣向之因故。言斷證者。斷惑證理也。",
    "X09n0245_009:0649c18": "見惑者。障見道之惑也。即是貪瞋癡慢疑身邊邪見",
    "X09n0245_009:0649c19": "見取或取十使煩惱。迷理起者。於三界四諦下斷。都",
    "X09n0245_009:0649c20": "有八十八使。雜心論偈云。苦下具一切。(具十煩惱)集滅離",
    "X09n0245_009:0649c21": "三見。(離却三見各餘七計成十四也)道除於二見。(唯餘八也。故界四諦總計有三十二",
    "X09n0245_009:0649c22": "惑)上界不行恚。(上二界四諦。各除一瞋。各餘二十八惑。計五十六。通前欲界。三十二故成",
    "X09n0245_009:0649c23": "八十八也。皆是見道所斷)釋曰。離三見者。身邊二見及戒禁取。身",
    "X09n0245_009:0649c24": "是苦本。觀苦諦時已斷。說邊見依身故亦隨斷。集諦",
    "X09n0245_009:0650a01": "不計非道為道。滅諦又非修行之位。故此兩諦皆本",
    "X09n0245_009:0650a02": "無戒取可斷。故云離三見也。道諦除二見者。亦身邊",
    "X09n0245_009:0650a03": "也。義同上說。却取戒禁者。正於道諦。計非道為道也。",
    "X09n0245_009:0650a04": "據成實論意。但唯計持戒。為得果之因。不知得果在",
    "X09n0245_009:0650a05": "於達理。而修觀行。則是戒取。非唯鷄狗等戒方為戒",
    "X09n0245_009:0650a06": "取。上界不瞋恚有禪定之地。本無此惑。疏十六心者。",
    "X09n0245_009:0650a07": "謂觀欲界四諦。各一忍一智為八。合上二界四諦類。",
    "X09n0245_009:0650a08": "欲界觀之。各成一類忍一類智。故成十六也。(忍是忍可。智是",
    "X09n0245_009:0650a09": "決斷。謂觀苦諦。誠如聖教實是苦法忍可於心。名苦法智忍。忍可決定。決斷無疑。名苦法智。便類上二界苦諦",
    "X09n0245_009:0650a10": "亦然。名苦類智忍。苦類智。上下各二。餘三諦亦然。總為八忍八智。故云十六心也)疏即入修",
    "X09n0245_009:0650a11": "道者。有說十六心俱是見道。有說第十六心已屬修",
    "X09n0245_009:0650a12": "道。今取後義。以例大乘中。見道斷分別二障時。理實",
    "X09n0245_009:0650a13": "亦斷俱生少分故。疏須陀洹者。梵語。此云預流。預於",
    "X09n0245_009:0650a14": "聖人流類故。亦云入流。不入色聲香味觸法故。入聖",
    "X09n0245_009:0650a15": "流。即見諦八品。為此果體。(唯取八智不取八忍故)疏欲界修惑",
    "X09n0245_009:0650a16": "等者。障於修道。名為修惑。即貪瞋癡慢四惑。迷事起",
    "X09n0245_009:0650a17": "者。言分為九品者。都來四惑。然分為輕重重九品則",
    "X09n0245_009:0650a18": "每品皆有四惑。每惑皆九品也。如合四味。香為一團。",
    "X09n0245_009:0650a19": "分為大小。九九則每九皆有四味。每味皆有九九矣。",
    "X09n0245_009:0650a20": "輕重九者。謂上上。上中。乃至下中。下下也。疏斷至五",
    "X09n0245_009:0650a21": "品者。上上上中上下中上中中等也。一來向者。梵語",
    "X09n0245_009:0650a22": "斯陀含。此云一來。下文自釋。所言向者。由此位人。欲",
    "X09n0245_009:0650a23": "詺之為初果。則已斷五品修惑。欲詺之為二果。則未",
    "X09n0245_009:0650a24": "斷第六品。乃是趣向二果之人。故目之為向。斷六下",
    "X09n0245_009:0650b01": "二句可知。故俱舍頌云。斷至五二向。斷六一來果。疏",
    "X09n0245_009:0650b02": "以九品下。釋一來之名。言惑潤生者。以有此惑潤業",
    "X09n0245_009:0650b03": "故。於欲界受生也。謂初果人。雖斷見惑。若不斷九品",
    "X09n0245_009:0650b04": "修惑。更須七度來生欲界。如有毒蛇。若咬著人。人縱",
    "X09n0245_009:0650b05": "強行。亦勢不過七步必死。煩惱亦爾。若遭見諦之智",
    "X09n0245_009:0650b06": "斷之。餘修惑潤業。強欲欲界受生。亦不過七生而盡。",
    "X09n0245_009:0650b07": "今既斷却六品。免潤六生。仍餘一生故。一往天上。更",
    "X09n0245_009:0650b08": "須一度來生欲界故。名一來果也。即用欲界修斷六",
    "X09n0245_009:0650b09": "品無為兼見諦八品無為。為此果體。上上一品。潤兩",
    "X09n0245_009:0650b10": "生者。惑麤重故。次惑漸輕。潤生漸少。其義可知。疏斷",
    "X09n0245_009:0650b11": "惑七八者。此一類全俱舍文。謂或斷得七品。或斷得",
    "X09n0245_009:0650b12": "八品。皆名向也。(例前應云斷一。或二三四五品。名一來向)以斷二品。未能",
    "X09n0245_009:0650b13": "全損一生。故不名果。斷第九品盡。方更損得一生。既",
    "X09n0245_009:0650b14": "斷下品惑盡。無惑可潤。不更還來欲界。故云不還。亦",
    "X09n0245_009:0650b15": "云不來。梵語即云阿那含也。總取見道八品無為及",
    "X09n0245_009:0650b16": "修道九品無為。為此果體。疏次第斷上二界等者。上",
    "X09n0245_009:0650b17": "界修惑微細。故約九地。每地九品。斷之對八十一品。",
    "X09n0245_009:0650b18": "(今疑。若從初果。頓斷修惑。便得阿羅漢。即具八十一品。若先得二界了。然後斷之。應品合有七十二品)每",
    "X09n0245_009:0650b19": "品各一無間一解脫故。云斷上二界循惑等也。見修",
    "X09n0245_009:0650b20": "合說。都八十九品無為。為此果體。(見有八。脩有八十一)准涅槃",
    "X09n0245_009:0650b21": "大經說。那含斷五順下分結。羅漢斷五順上分結。如",
    "X09n0245_009:0650b22": "別卷釋。阿羅漢者。梵語。此譯有三。一云無賊。三界見",
    "X09n0245_009:0650b23": "修煩惱賊已皆盡故。二云不生。不受後有故。三云應",
    "X09n0245_009:0650b24": "供。受人天廣大供養故。故俱舍說。供養阿羅漢。得現",
    "X09n0245_009:0650c01": "世報。疏成就我生等者。謂我生已盡。梵行已立。所作",
    "X09n0245_009:0650c02": "已辦。不受後有。前三句是盡智。後一句是無生智。若",
    "X09n0245_009:0650c03": "始終而論。總有有十智。及此四果有為出體。皆在別",
    "X09n0245_009:0650c04": "卷。即是所圓等者。結歸經文。彼之親證者。即二涅槃。",
    "X09n0245_009:0650c05": "是彼聲聞所證所得之法也。故法華者。取意指文。文",
    "X09n0245_009:0650c06": "具云。假使滿世間。皆如舍利弗。盡思共度量。不能測",
    "X09n0245_009:0650c07": "佛智云云。新發意菩薩。供養無數佛。如恒河沙等。一",
    "X09n0245_009:0650c08": "心共思量。亦復不能知等。",
    "X09n0245_009:0650c09": "疏一無實體者。文二。一銷文。二此中始末下揀濫。言",
    "X09n0245_009:0650c10": "無體者。謂此心本自空。無名為無體。非但對用論體",
    "X09n0245_009:0650c11": "而云無體。",
    "X09n0245_009:0650c12": "疏四結者。文二。一揀濫。二問前讚下通妨。",
    "X09n0245_009:0650c13": "疏互有互無者。長行無依解起行。而有結問。不當理。",
    "X09n0245_009:0650c14": "偈中無結問。而有依解起行。",
    "X09n0245_009:0650c15": "深究輪迴章(彌勒菩薩問)。",
    "X09n0245_009:0650c16": "疏五眼者。一肉眼。謂肉團中。有清淨色。能見障內色。",
    "X09n0245_009:0650c17": "二天眼。於肉眼邊。引淨天眼。見障外色。三慧眼。以根",
    "X09n0245_009:0650c18": "本智。照見真理。四法眼。以後得智。說法度人。五佛眼。",
    "X09n0245_009:0650c19": "前四在佛。皆名佛眼。又見性圓極。名為佛眼。故古德",
    "X09n0245_009:0650c20": "云。天眼通非礙。肉眼礙非通。法眼唯觀俗。慧眼直緣",
    "X09n0245_009:0650c21": "空。佛眼如千日照異體還同。餘義在別卷。疏妙信者。",
    "X09n0245_009:0650c22": "准大品中意。不信一切。名妙信也。妙信是能信之智。",
    "X09n0245_009:0650c23": "常住是所信之法。今經云。於大涅槃。生決定信。故引",
    "X09n0245_009:0650c24": "妙信常住以證。(常住是大涅槃故)亦可此妙信之心。但能常",
    "X09n0245_009:0651a01": "住。不退不失。即妄想滅盡。二意皆通。疏不執月運等",
    "X09n0245_009:0651a02": "者。雖舉其喻。意在其法。法者即一切世界始終生滅",
    "X09n0245_009:0651a03": "等也。然會中人。雖領悟佛說。不妨還見世界生滅等",
    "X09n0245_009:0651a04": "相。但了之從心所轉轉相即空。不執認之為實。故經",
    "X09n0245_009:0651a05": "云無復重隨。非謂眼下都不見之。經欲遊寂滅者。不",
    "X09n0245_009:0651a06": "住涅槃。故云遊也。於一根本者。愛也。有幾種等差別",
    "X09n0245_009:0651a07": "下。經云種種恩愛貪欲。又愛造罪愛好生處愛上淨",
    "X09n0245_009:0651a08": "妙利。又愛五種法故。熏成五性。",
    "X09n0245_009:0651a09": "疏法門無邊等者。配四弘誓中之二也。菩薩初發心",
    "X09n0245_009:0651a10": "時。必具此四。今依願修道。豈得離之。前問斷輪迴已",
    "X09n0245_009:0651a11": "當煩惱無邊誓願斷。今問修菩提正是無上佛道誓",
    "X09n0245_009:0651a12": "願成。欲成種智。必廣學法門故。於此間中。更攝此願。",
    "X09n0245_009:0651a13": "入塵度生。其文自顯。四弘備矣。疏少湯添氷者。湯如",
    "X09n0245_009:0651a14": "智慧。氷如煩惱。少智入塵化生。不覺自成塵念。如將",
    "X09n0245_009:0651a15": "少湯銷氷。湯亦凝凍。余昔在京城。擬入山時。曾有偈",
    "X09n0245_009:0651a16": "云。投湯銷池氷。氷堅湯亦凝。持水投釜裏。針芥自相",
    "X09n0245_009:0651a17": "應。說此偈已。便入山于今矣。疏愛見大悲者。淨名云。",
    "X09n0245_009:0651a18": "彼有疾菩薩。應復作是念。如我此病。非真非有。眾生",
    "X09n0245_009:0651a19": "病亦非真非有。作此觀時。於諸眾生。若起愛見大悲。",
    "X09n0245_009:0651a20": "即應捨離。所以者何。菩薩斷除客塵煩惱。而起大悲。",
    "X09n0245_009:0651a21": "愛見悲者。則於生死有疲厭心。若能離此。無有疲厭。",
    "X09n0245_009:0651a22": "在在所生。不為愛見之所覆也。乃至無方便慧縛。有",
    "X09n0245_009:0651a23": "方便慧解。",
    "X09n0245_009:0651a24": "疏心如淨明鏡者。一切眾生。自心本似淨明之鏡。不",
    "X09n0245_009:0651b01": "似染塵之鏡。但六祖能和尚。慧目肅清。能照曜之。愚",
    "X09n0245_009:0651b02": "夫迷倒。不能照之。故六祖可傳心印。非六祖心獨如",
    "X09n0245_009:0651b03": "鏡淨也。若約緣起門中。漸斷習氣。隨俗說之。不妨如",
    "X09n0245_009:0651b04": "拂拭塵盡心鏡方明。然述此偈之由。已在懸談第八",
    "X09n0245_009:0651b05": "修證階差門鈔中。具述說。疏即同法華者。彼經云。欲",
    "X09n0245_009:0651b06": "令眾生開佛知見。天親論判云。開者無上義。即雙開",
    "X09n0245_009:0651b07": "菩提涅槃二無上也。謂除一切智智。更無餘事。故云",
    "X09n0245_009:0651b08": "無上。今經云無上知見。正當此義。故云即同。",
    "X09n0245_009:0651b09": "疏深奧等者。若於塵染中。而說輪迴。及差別中。而談",
    "X09n0245_009:0651b10": "種類。即為淺近。蓋是常情之事。今乃三章經文。已顯",
    "X09n0245_009:0651b11": "無明非實有體。本無身心生死。根塵內外無不清淨。",
    "X09n0245_009:0651b12": "圓覺普照。寂滅無二。乃至一切眾生本來成佛。重重",
    "X09n0245_009:0651b13": "開顯。理智昭然。今乃於此清淨之中。問答輪迴之法。",
    "X09n0245_009:0651b14": "又於無二之中。問答差別種類之數。故為深奧祕密",
    "X09n0245_009:0651b15": "微妙也。",
    "X09n0245_009:0651b16": "疏無生忍者。文五。一正釋無生。言了心無生者。妄心",
    "X09n0245_009:0651b17": "本無可生。真心本有。不待新生。二法既下例釋無滅。",
    "X09n0245_009:0651b18": "三故華嚴下。總證無生無滅。四故信力入印下。別證",
    "X09n0245_009:0651b19": "無滅。五然不生下。廣釋無生滅。於中二。初舉意總標。",
    "X09n0245_009:0651b20": "後初約下開章別釋。初中。云佛法之體者。一切凡夫。",
    "X09n0245_009:0651b21": "發心求佛道者。只為厄於生滅之苦。但證無生。即脫",
    "X09n0245_009:0651b22": "苦厄。故涅槃云。生滅滅已。寂滅為樂。故云佛法體也。",
    "X09n0245_009:0651b23": "疏八不之初者。中觀論初一偈。敘論宗云。不生亦不",
    "X09n0245_009:0651b24": "滅。不常亦不斷。不一亦不異。不來亦不出。便約因緣無",
    "X09n0245_009:0651c01": "性門。釋無生義。故云八不之初也。疏約境者。所緣理",
    "X09n0245_009:0651c02": "事真妄之境。行者。能緣心意所行義若垢若淨之念。",
    "X09n0245_009:0651c03": "疏一就徧計等者。然三性。各有兩對生滅不生滅義。",
    "X09n0245_009:0651c04": "皆初對通顯後對別配。今徧計中。每對各有二義。一",
    "X09n0245_009:0651c05": "約情。二約理。初通顯一對者。妄執是情。無法是理。今",
    "X09n0245_009:0651c06": "則自約理故。觀彼情無。故云通顯。後對云。又理無等",
    "X09n0245_009:0651c07": "者。約理說不生一邊義。約情說不滅一邊義。即是別",
    "X09n0245_009:0651c08": "配矣。又約對約悟人。觀迷人所計之法。此對約悟者。",
    "X09n0245_009:0651c09": "自見諸法亦有不生不滅義。然不生是實義。不滅不",
    "X09n0245_009:0651c10": "是實義。但以智慧。正達諸法理無之時。情中元來見",
    "X09n0245_009:0651c11": "諸法質礙之相現在。故約情識云不滅也。如世智人",
    "X09n0245_009:0651c12": "心達空華都無之時。眼前現見遼亂華相。即名不滅。",
    "X09n0245_009:0651c13": "言一法者。心見現在者不生。眼見即不生者現在。法",
    "X09n0245_009:0651c14": "合可知。故云一法。疏二就依他中。亦有二義。一緣起。",
    "X09n0245_009:0651c15": "二無性。初對中。云緣會生即無生等者。一切法。如鏡",
    "X09n0245_009:0651c16": "像水月。謂上有天月。下有清水。是因緣會也。便於水",
    "X09n0245_009:0651c17": "中。忽然見有月輪。本無今有是因緣所生之法。(緣起義也)",
    "X09n0245_009:0651c18": "了之不從天上下來。不從水底出來。是即無生。(無性義也)",
    "X09n0245_009:0651c19": "或水竭涸。或天月沒。是緣離也。即不見水月。是滅也。",
    "X09n0245_009:0651c20": "(緣起義也)了之非道來有如今始無。是不滅。(無性義也)不生亦",
    "X09n0245_009:0651c21": "用二義。不滅亦用二義。故云通顯一對也。後對中配",
    "X09n0245_009:0651c22": "無性屬不生。緣起屬不滅故。云別配也。文云。緣起無",
    "X09n0245_009:0651c23": "性者。雖舉緣起。意說無性。是緣起之無性。依主釋也。",
    "X09n0245_009:0651c24": "非謂雙說二義。無性緣起者。此即依無性。說緣起也。",
    "X09n0245_009:0652a01": "義同上說。引中論者。以證由无性理故有緣起事法",
    "X09n0245_009:0652a02": "也。為一物者。義可知矣。然緣起法。決定無性之義。廣",
    "X09n0245_009:0652a03": "如普眼章法空門中具釋說。若要再說。撿彼鈔文。疏",
    "X09n0245_009:0652a04": "三約圓成中。亦有二義。謂尅體及對待。然前二門。皆",
    "X09n0245_009:0652a05": "每對中總用二義。今則二對中各用一義。初對中。尅",
    "X09n0245_009:0652a06": "體顯圓成真性。離彼生滅。文中云無生者。所謂此性",
    "X09n0245_009:0652a07": "無彼生法。非謂此性是彼無生。云無滅者。所謂此",
    "X09n0245_009:0652a08": "性無彼滅法。非謂此性是彼無滅。後對待者。對迷悟",
    "X09n0245_009:0652a09": "二心說也。上句如繩體之麻。非說執蛇者。所見是不",
    "X09n0245_009:0652a10": "生義。下句是不迷之為蛇者。所見是不滅義。疏通論",
    "X09n0245_009:0652a11": "中有四句。初句唯妄。次句唯真。三約性相。謂相如徧",
    "X09n0245_009:0652a12": "計。似生似滅。性同圓成。不生滅。此乃生即不生。滅即",
    "X09n0245_009:0652a13": "不滅。四約全揀。此有二意。一約諸法。各各自體都無",
    "X09n0245_009:0652a14": "可得說。何物生滅及不生滅。二約諸法全體即是真",
    "X09n0245_009:0652a15": "性。非彼生滅及不生滅之義。言三無性者。法相宗中。",
    "X09n0245_009:0652a16": "立有徧計依圓三性為了義。無相宗中。以三無性為",
    "X09n0245_009:0652a17": "了義。法性宗中。俱用方為了義。故成四句。義在下文。",
    "X09n0245_009:0652a18": "疏五然此下。合四句為一聚圓融。正是法性宗中。俱",
    "X09n0245_009:0652a19": "用之門也。言頓思者。不得作前後別別之見。▲疏後",
    "X09n0245_009:0652a20": "約行中。行是心行。已如上說。亦約三性之心。配之可",
    "X09n0245_009:0652a21": "見。疏二明種性者。新熏五性也。存愛修習遇諸教門",
    "X09n0245_009:0652a22": "熏成差別種性說令知者。意在莫隨多種須契自心。",
    "X09n0245_009:0652a23": "但以菩提心為本。莫以愛為本也。",
    "X09n0245_009:0652a24": "疏初中示所斷輪迴本末下。文三。一指經標立。二開",
    "X09n0245_009:0652b01": "列章門。三隨章牒釋。初中又五。初指輪迴之本。(所指文之",
    "X09n0245_009:0652b02": "略舉首末看經可知)二欲因下。明起末所以。(以愛為本。以欲為因。以塵為緣。故起",
    "X09n0245_009:0652b03": "末也。注云貪婬者文云皆因婬欲。塵助者。文云由有諸欲助發愛性云生死相續者。結也)三乃至",
    "X09n0245_009:0652b04": "下。指輪迴之末。(乃至者。略去中間。經文對看即明也。末者是造業受報也)四結云",
    "X09n0245_009:0652b05": "下。結成輪迴。(結於從無始際已來乃至造業受報皆輪迴故也。不成聖道者。聖道與輪迴相",
    "X09n0245_009:0652b06": "違故)五即十下。正標輪迴行相(十二因緣始終因果方始漏盡輪迴行相)。▲",
    "X09n0245_009:0652b07": "疏緣生下。二開列章門可知。",
    "X09n0245_009:0652b08": "疏初中下。三隨章牒釋也。八段。初中復有總別。(此初門中",
    "X09n0245_009:0652b09": "多依唯識疏釋鈔者亦然。故敢言彼云)總中。云緣起者。瑜伽五十六說。因",
    "X09n0245_009:0652b10": "名緣起。果名緣生。無主宰等者。正明假藉因緣之義。",
    "X09n0245_009:0652b11": "若自有我主。能作能受。何藉眾緣。故次云從因而生",
    "X09n0245_009:0652b12": "等也。轉者生起。疏唯依他下。品出體也。仗託眾緣。即",
    "X09n0245_009:0652b13": "依他義也。蘊處界一分者。攝三科各不盡也。配屬可",
    "X09n0245_009:0652b14": "知。疏亦唯妄想等者。二宗皆不許十二因緣各有自",
    "X09n0245_009:0652b15": "體。無相宗說緣生本空但妄想。謂有離妄想。則都無",
    "X09n0245_009:0652b16": "有支。法性宗者。即起信云。一切法。從本已來。離名字",
    "X09n0245_009:0652b17": "相。乃至唯是一心。故名真如。故下引華嚴一心所攝",
    "X09n0245_009:0652b18": "門。又涅槃云。十二因緣。即是佛性。(佛性者是如來藏如來藏是在纏法",
    "X09n0245_009:0652b19": "身)疏十二別者。疏意在略。不能一一標釋名出體之",
    "X09n0245_009:0652b20": "言。但以小朱點為別。皆先釋名。後出體也。然出體之",
    "X09n0245_009:0652b21": "言。但權實不同。今初且約權教。隨名出體。疏擇法者",
    "X09n0245_009:0652b22": "慧也。所無即明者。持業釋也。能無即癡者。痴與慧徹。",
    "X09n0245_009:0652b23": "體相無也。謂有慧即無痴。有痴即無慧。(慈恩云能無之法謂是癡",
    "X09n0245_009:0652b24": "故)亦云無他受稱。疏是行蘊下。出體也。唯識疏云。以",
    "X09n0245_009:0652c01": "行蘊中無明為體。不取餘法。何以知者。緣起經云。初",
    "X09n0245_009:0652c02": "無明有十一殊勝非餘法故。諸論此論皆言正發業",
    "X09n0245_009:0652c03": "者。唯是無明。餘者助故。疏二行者。造作釋名也。唯識",
    "X09n0245_009:0652c04": "疏云。行者當體彰名。造作是行義。亦功能得稱。了別",
    "X09n0245_009:0652c05": "名識。觸境名觸。領納名受。耽染名愛。追欲名取。有果",
    "X09n0245_009:0652c06": "名有。蘊起名生。今皆因牒行識等名。便釋以義。意在",
    "X09n0245_009:0652c07": "簡略故名。文有先後。義則一也。其名色六處老死等。",
    "X09n0245_009:0652c08": "彼則別以相違帶數等配釋之。(次下釋名文。少故於此一時引之。下則不",
    "X09n0245_009:0652c09": "更釋也)即身語等者。以此三行為體。(身等三具造善等為業)行體",
    "X09n0245_009:0652c10": "是思。此身語意三。在欲界。名福非福身語。在色界。意",
    "X09n0245_009:0652c11": "亦通。無色名為不動。通於種現。唯善不善性。疏唯阿",
    "X09n0245_009:0652c12": "賴耶等者。九十三云。於母胎中。因識為緣。續生果識。",
    "X09n0245_009:0652c13": "隨轉不絕。任持羯賴藍等。非餘七識隨轉不施。能任",
    "X09n0245_009:0652c14": "持故。(彼義鏡云。過去行支所熏識種。名為因識因〔滅〕能生於母胎中初結生識。結生識者。即是果識。",
    "X09n0245_009:0652c15": "果識相續。而能任持羯邏藍等。又瑜伽第一云爾時父母貪愛俱極最後決定。各出一滴濃厚精血。二滴和合。",
    "X09n0245_009:0652c16": "住母胎中。合為一團猶如熟孔。方為識依。和合為最初託處。亦名肉心後還從此最後捨故。問二滴和合。為即",
    "X09n0245_009:0652c17": "成身。為不爾邪。答云不爾。赤白為緣。自有大種。而生己身非即用化大種為身心外取故。評曰不妨即為己身。",
    "X09n0245_009:0652c18": "設言父母豈不唯識耶)彼下云。又即此識。當來後有。名色等種",
    "X09n0245_009:0652c19": "之所隨逐。非餘七識識種隨逐。唯識又云。所引支者。",
    "X09n0245_009:0652c20": "謂本識內親生。當來異熟果攝。識等五種。是前二支",
    "X09n0245_009:0652c21": "所引發故。此中識種。謂本識因。故知識支不取餘七。",
    "X09n0245_009:0652c22": "唯取賴耶。果報主故。說與名色互為緣故。乃至今終",
    "X09n0245_009:0652c23": "恒隨轉故。疏四召體等者。唯此非彼疏文其義可解。",
    "X09n0245_009:0652c24": "彼疏但云是相違釋。(次云。名之與色體各別故)不別釋名。(其別釋者。即出",
    "X09n0245_009:0653a01": "體中云。色種為色。四蘊為名)其出體者。彼云此名色有二種體。一",
    "X09n0245_009:0653a02": "云一切有漏五蘊。皆是此體。通異熟非異熟。如九十",
    "X09n0245_009:0653a03": "三說。又五色根根依大種根處大種所生諸色及餘",
    "X09n0245_009:0653a04": "諸名色攝。大論第九云。受蘊想蘊行蘊識蘊十方有",
    "X09n0245_009:0653a05": "色處法處色等。皆名色支。餘義具如別卷引說。彼云",
    "X09n0245_009:0653a06": "前解為勝。故今用之。疏處是生長等者。體類不同。有",
    "X09n0245_009:0653a07": "其六種。故云六處。帶數釋也。(上約亦彼疏也)唯內六處者。此",
    "X09n0245_009:0653a08": "唯取彼異熟種故。即五色根及前六識。若有異熟。在",
    "X09n0245_009:0653a09": "過去世。說為意也。此約一意二世分別即義說別。若",
    "X09n0245_009:0653a10": "不爾者。名中無識。此約一時俱有五種而為論也。疏",
    "X09n0245_009:0653a11": "觸境也。謂內六處。對外六境。名為觸也。(此稍異彼疏)第八",
    "X09n0245_009:0653a12": "相應等者。除第七也。然全字下。更有一觸字。此約五",
    "X09n0245_009:0653a13": "種同時為論。若分位而言。六處位後。所有觸數。方是",
    "X09n0245_009:0653a14": "此體。大論第九說。六觸身名為觸故。疏體同觸者。作",
    "X09n0245_009:0653a15": "用分位。義皆同故。(受與觸體取相可意不可意及俱相違極相及俱隣近用一亂明也)",
    "X09n0245_009:0653a16": "然說受為愛緣者。約當來生及於現在生老位中現",
    "X09n0245_009:0653a17": "起受說。然即彼體是生支攝。今此受支。唯在種位。以",
    "X09n0245_009:0653a18": "識等五。論皆名為胎藏苦。故九十三云。此五皆是唯",
    "X09n0245_009:0653a19": "種子故。疏即是當體者。唯識疏云。唯取愛數一法為",
    "X09n0245_009:0653a20": "體。大論第十云。愛謂三界愛。亦通現種。此論(彼相唯識)下",
    "X09n0245_009:0653a21": "云。愛支與取。得為因緣。於現望體。是因緣故。愛支種",
    "X09n0245_009:0653a22": "現。為此支體。疏四取者。然取支。通取一切煩惱。瑜伽",
    "X09n0245_009:0653a23": "論說。一切煩惱令生相續故。即通見修斷所有煩惱。",
    "X09n0245_009:0653a24": "又下文說正潤唯修。助潤通見。論文多據四取為體",
    "X09n0245_009:0653b01": "者。在家出家。二諍本處。四取以三見及貪為體。大論",
    "X09n0245_009:0653b02": "第十及九十三云。欲取云何。謂貪欲見取戒取我語",
    "X09n0245_009:0653b03": "取。(同計有我言中起執)即三見故也。諸在家者。以欲貪為先。而",
    "X09n0245_009:0653b04": "興諍故。諸出家者。依三見為先。而興諍故。瑜伽。上下",
    "X09n0245_009:0653b05": "四取體三文不同。一唯取四取是四取體。二緣四取",
    "X09n0245_009:0653b06": "貪為四取體。三若能取所取若所為取皆四取體。今",
    "X09n0245_009:0653b07": "此合取所託義別。故無妨難。問若爾。何故十地經等",
    "X09n0245_009:0653b08": "云。愛增名取。答下自會云。雖取支中攝諸煩惱。為愛",
    "X09n0245_009:0653b09": "潤勝。說是愛增。非無餘惑。疏行種果種等者。即取前",
    "X09n0245_009:0653b10": "行及五果種為愛。取潤已轉名為有。(由前六法種子轉名有故)九",
    "X09n0245_009:0653b11": "十三等云。愛取和潤。先引因轉名為有。是當生起因",
    "X09n0245_009:0653b12": "所攝故。疏即異熟五蘊者。即五蘊現行也。以異熟五",
    "X09n0245_009:0653b13": "蘊為體。疏老者變異等者。彼云。變異義是老義。滅無",
    "X09n0245_009:0653b14": "義是死義。前是異相。後是滅相。各有所表。如名色故。",
    "X09n0245_009:0653b15": "相違釋也。不說異相而言老者。疑責名也。出體云。亦",
    "X09n0245_009:0653b16": "是前蘊者。彼疏云老死亦然。然老死即前五蘊變滅。",
    "X09n0245_009:0653b17": "然生老死名。是於五蘊上假立。即不相應行蘊。今取",
    "X09n0245_009:0653b18": "實體。亦前五蘊。此不取支。皆是虗妄。既種唯引果故。",
    "X09n0245_009:0653b19": "種即是前五支種故。其實教出體不異總中。以十二",
    "X09n0245_009:0653b20": "皆無別體。同一真心下。第五門中所說。注一二下。因",
    "X09n0245_009:0653b21": "出體。終便寄此。側注辨於種現。言一二者無明行也。",
    "X09n0245_009:0653b22": "八九者愛取也。通種現者。種子現行也。無明通者。十",
    "X09n0245_009:0653b23": "地經云。無明有二。謂子時(種子)果時。(現行)緣起經下卷云。",
    "X09n0245_009:0653b24": "無明有四。謂道眼等。行亦通者。十地經又云。行有二",
    "X09n0245_009:0653c01": "種。謂如無明有子果時。行亦爾故。愛取亦通種現者。",
    "X09n0245_009:0653c02": "十地論云。如無明有子時果時。乃至於生老死亦爾。",
    "X09n0245_009:0653c03": "故唯識疏云。十地論說故。又彼論下文。愛支與取。得",
    "X09n0245_009:0653c04": "為因緣。非現望體。是因緣故。愛種現為此支體故。注",
    "X09n0245_009:0653c05": "後二者。生死二支也。唯現者。唯識疏云。即五果現行",
    "X09n0245_009:0653c06": "也。又云。此不取種。唯引果故。種即是前五種支故。然",
    "X09n0245_009:0653c07": "亦有通種之義。即唯識疏。又云。若約分位。未潤已前。",
    "X09n0245_009:0653c08": "名識等五種。被潤已去。有果現起。名老死支。亦通種",
    "X09n0245_009:0653c09": "子。無妨。然今但依唯現行也。注餘唯種子者。餘識等",
    "X09n0245_009:0653c10": "五及有支也。唯種子者。瑜伽九十三云。此五皆是種",
    "X09n0245_009:0653c11": "子。故大論第十。及唯識等云胎藏苦故。(大論中。說五胎藏也。文云。五胎",
    "X09n0245_009:0653c12": "藏者謂識名色六處觸受五是種子是彼當來生等之因。名苦胎藏生老及死二唯是苦。以此證知非現行也)",
    "X09n0245_009:0653c13": "有支亦唯種者。由前六法。(行及識等五也)種子轉名有故。問",
    "X09n0245_009:0653c14": "據前引十地經。行支乃至老死。皆例無明。有子時果",
    "X09n0245_009:0653c15": "時。今何以判後二唯現餘六唯種。答識等五法。約當",
    "X09n0245_009:0653c16": "生位及於生老死位說故。言有現行。其實皆無也。(唯識",
    "X09n0245_009:0653c17": "又云或依當來現起分位有次第故。說有前後。由斯識〔等〕因時定無現行義故也)有支之體。",
    "X09n0245_009:0653c18": "既但是六法之種。理亦准知。後二通種。已如前說(即引",
    "X09n0245_009:0653c19": "唯識疏云。若約分位等也)。",
    "X09n0245_009:0653c20": "疏二生起行相中。文二。初別釋。後總指妨難。初中依",
    "X09n0245_009:0653c21": "華嚴十地品文。仍約彼論及疏。顯發其詞。使令易見。",
    "X09n0245_009:0653c22": "因此文相。有少增減。今還具分折之。今恐文繁不能。",
    "X09n0245_009:0653c23": "一一標舉。無明等名。但以朱小點。以分十二之別。初",
    "X09n0245_009:0653c24": "云不了第一義等者。無明也。經云。於第一義諦不了。",
    "X09n0245_009:0654a01": "故名無明。(然十二支皆依真起。無有自性而無明最初。親迷諦理。而起於行。既橫從空起。不可",
    "X09n0245_009:0654a02": "復源故令無明時受迷稱)疏執著於我者。上約迷真。下約執妄。無",
    "X09n0245_009:0654a03": "明根本。有此二義故。然此此經文。却在前段。謂彼經",
    "X09n0245_009:0654a04": "十重緣起。第一重中自有數番。彼論科云。成答相三",
    "X09n0245_009:0654a05": "門。成者將觀緣起。先釋成無我。辨定所宗。一以貫之。",
    "X09n0245_009:0654a06": "則顯十門皆成無我。此是正破我執習氣。經云。世間",
    "X09n0245_009:0654a07": "受生。皆由著我。(反舉惑情明我非理但是苦集故)若離此著。則無生",
    "X09n0245_009:0654a08": "處。(順舉解心。明理非我故。論云。若第一義中。實無我者。我著我之心。即是第一義智不應世間受身處生)",
    "X09n0245_009:0654a09": "答者執情難曰。若實無我。云何著我。如空中無人。豈",
    "X09n0245_009:0654a10": "計有人。故經答云。凡夫無智。(意云由無智故。於無我處執著。如翳見空華。豈",
    "X09n0245_009:0654a11": "是有耶)執著於我。(上皆痴也。下句即是有愛)常求有無。(希常為有。於有樂事故。常",
    "X09n0245_009:0654a12": "住故。求斷為無。於有苦事。願斷滅故)相者迷真妄緣相次第。經云。於第",
    "X09n0245_009:0654a13": "一義諦不了等。乃至蘊壞為死。今疏此門正約此也。",
    "X09n0245_009:0654a14": "意在具迷真執妄二義。令無明初起行相顯著。故以",
    "X09n0245_009:0654a15": "二處經文明之。疏不正思惟(行俱無明)起於妄行。(上標凡夫。就人",
    "X09n0245_009:0654a16": "彰過謂起妄者。必是凡夫為因求有造業故。及示菩薩勝義。雖於有起善行。以明為因。不求有造業。不名妄行)",
    "X09n0245_009:0654a17": "亦是次前段經文。次下云。行於邪道。(就法彰過。示於解脫處不正行",
    "X09n0245_009:0654a18": "故。若行涅槃路。方為正道。上三句行過)罪行。福行。不動行。(行體也。以三業相應思造",
    "X09n0245_009:0654a19": "三行故。如前門說)積集增長。(結成行支。謂作已無悔。積集增長。有遷流故)若此緣",
    "X09n0245_009:0654a20": "相次第中。經文。則但云所作業(罪等三行)果(是彼無明所起果故)是",
    "X09n0245_009:0654a21": "行(結名)今此文。隱略連接。無明生起。行相不顯。故用前",
    "X09n0245_009:0654a22": "文。疏行熏心是識者。亦通二處。經文此段六行依正。",
    "X09n0245_009:0654a23": "初心是識者。此中語倒故。論經云。依行有初心識。謂",
    "X09n0245_009:0654a24": "由行熏心。為當果種。乃至現行。(行謂罪等三行。唯識云。此雖纔起。無間即",
    "X09n0245_009:0654b01": "滅無義能招當異熟果。而熏本識。起自身能。說為習氣也)前段云於諸行中植心",
    "X09n0245_009:0654b02": "種子者。謂既發行已。由行熏心。令此本識能招當來",
    "X09n0245_009:0654b03": "生老死故。名之為種。若無行熏。終不成種。故云於諸",
    "X09n0245_009:0654b04": "等也。即是所引識等五種。於一剎那。為行所集。無有",
    "X09n0245_009:0654b05": "前後。約為異熟六根種之名六處支。為異熟觸受種。",
    "X09n0245_009:0654b06": "名觸受支。除本識種。為識支體。及此三種。諸餘異熟",
    "X09n0245_009:0654b07": "蘊種。皆名色支。故無前後。(別示五相。五既無前後。故不依次而論。具云。此中識",
    "X09n0245_009:0654b08": "種。謂本識因。除後三因。餘因皆起。是名色支攝。釋曰。三因即六處觸受。疏三別配識支。即是第八識種。望當異",
    "X09n0245_009:0654b09": "熟因緣故)因位難知。但依當起分位。說有五殊。(通妨也。難曰。既無前",
    "X09n0245_009:0654b10": "後。何以先識。後觸受耶。故為此通)五不離心。但名心種。(既有五種。何以但名植心",
    "X09n0245_009:0654b11": "種子。故為此釋。而有二意。一總別。二隱顯)疏與識共生等者。此下偏用緣",
    "X09n0245_009:0654b12": "相次第經文。今此全句是也。初一識字。即是現行識",
    "X09n0245_009:0654b13": "支。識為種邊。唯是賴耶。在現行位。通於六識。(小乘是六故)",
    "X09n0245_009:0654b14": "今簡現非種。故云共生四取蘊。(色受想行)識蘊已屬所依",
    "X09n0245_009:0654b15": "識故。若言四蘊。曰名羯邏藍等為色。則所依現行之",
    "X09n0245_009:0654b16": "識亦唯賴耶。(以。非色四藍為名。則名支之中。已有識意故唯識云。眼等轉識攝在名中。此識",
    "X09n0245_009:0654b17": "若無。說誰為識。釋曰。故以第八。為識支也。餘如別此識卷。瑜伽云。若俱有依根曰色等。無間依曰名。則此通五",
    "X09n0245_009:0654b18": "蘊為體。四七日來根未滿位)共生者。名色與識。(恐人誤謂名共色故)遞相依",
    "X09n0245_009:0654b19": "也。(上釋共字。此下釋生字)謂識由名色得起。名色依識得存。如",
    "X09n0245_009:0654b20": "水與塵。互相依持。以為泥團。亦如束蘆。(二束相依)乃至命",
    "X09n0245_009:0654b21": "終。相依而轉。故前段文總詺苦集果為名色芽。(證苦果總",
    "X09n0245_009:0654b22": "為名色。明知名色必共識俱也)然上諸文。已顯體相。未知何獨此二",
    "X09n0245_009:0654b23": "相依。故瑜伽云。問已說一切支非更互為緣。何故名",
    "X09n0245_009:0654b24": "色與識為緣耶。答識於現法中。用名色為緣。故名色。",
    "X09n0245_009:0654c01": "復於後法中。用識為緣故。所以者何。以於母腹中有",
    "X09n0245_009:0654c02": "相續時。說互為緣故。由識為緣。於母腹中。諸精血等。",
    "X09n0245_009:0654c03": "名色所攝受。和合共成羯邏藍性。即此名色為緣。復",
    "X09n0245_009:0654c04": "令彼識於此得住。疏名色增長為六處者。謂四七日",
    "X09n0245_009:0654c05": "後。諸根滿位。六處明盛。如注配釋也。(名增成意處者。四蘊為名之時。",
    "X09n0245_009:0654c06": "未分識相。今意識明了故〔名〕名意處。此增增明色增增多云成餘增故。上唯識云。識在名中。但有第七。今發第",
    "X09n0245_009:0654c07": "六。故名意處此增增明色增增多云成餘五者。為豎內時。未分五根。但二名色。今色根漸具。故開為五)俱",
    "X09n0245_009:0654c08": "舍云。從生眼等根三和前六處。(引證)前段經云名色增",
    "X09n0245_009:0654c09": "長生五根者。為明意根本有故。俱舍第九。五果之中。",
    "X09n0245_009:0654c10": "前三胎內。餘二胎外。疏根識既顯則對境為三和是",
    "X09n0245_009:0654c11": "觸者。經云。根境識三事和合是觸。今躡前六處者。務",
    "X09n0245_009:0654c12": "彰生起次緒故。云根識既顯等也。謂將前根識之二。",
    "X09n0245_009:0654c13": "合於一境。故成三事和合也。俱舍云。觸六三和生。(觸雖",
    "X09n0245_009:0654c14": "是一。據識分六)雖有三和。於三受因(三受境也。境能生受。故名為因)尚未了",
    "X09n0245_009:0654c15": "知。但能觸對。(對後顯相也。即出胎後。三兩歲來。兩未了三。故不名受)疏觸必領",
    "X09n0245_009:0654c16": "受者。經云。觸共生有受。(分別三受領納於觸。名觸共生。前四支唯現行也)今",
    "X09n0245_009:0654c17": "添必領者。亦圖顯生起之次。俱舍云。在婬愛前受。(五六",
    "X09n0245_009:0654c18": "歲未十五來。已了三受因差別相。未起婬愛。但名為受。故涅槃云。染著一愛。名之為受。謂衣。食愛)從此",
    "X09n0245_009:0654c19": "生六受。(於六觸生六〔度〕)五屬身餘心。謂於六觸。生前五。名身",
    "X09n0245_009:0654c20": "受。身之受故。意觸所生。名心受。心之受領故納於觸。",
    "X09n0245_009:0654c21": "疏於受染著是愛者。由領受以此染著也。以三受中",
    "X09n0245_009:0654c22": "樂等。(等於餘二。謂由苦遍生於樂愛。樂受生欲愛。捨愛生色愛及無色愛)纏綿希求。故",
    "X09n0245_009:0654c23": "云染著。即是中下品貪。此雖通緣內外二果。諸論多",
    "X09n0245_009:0654c24": "取緣外境受增上果生。俱舍云。貪資具婬愛。(十五六後。貪妙",
    "X09n0245_009:0655a01": "資具。婬愛現行。未廣追求。但名為愛)疏愛增即取者。(既極愛之。所以取之)經云。愛",
    "X09n0245_009:0655a02": "增長是取。俱舍云。徧馳求名取。(取謂貪也。年既長大。貪五欲境。四方馳求。",
    "X09n0245_009:0655a03": "不憚勞倦)愛取別者。初起名愛。相續轉盛。別立取名。問唯",
    "X09n0245_009:0655a04": "上出體取支。攝一切煩惱。何得偏云愛增。答雖攝餘",
    "X09n0245_009:0655a05": "惑。而愛潤勝故。然上二支。通現及種。(愛支初起。即是現行。當念即能",
    "X09n0245_009:0655a06": "熏識成種。依此愛種。而生於取。取即現行。以愛種子增。成於取。取愛種之現行故。故同一貪。初心為愛。轉盛名。",
    "X09n0245_009:0655a07": "取。即此愛種便是取種。是故二支。皆通種現也)疏起於業種者。經云。取所起",
    "X09n0245_009:0655a08": "有漏業為有。謂由四取心中所起諸業。故名有漏。此",
    "X09n0245_009:0655a09": "業親能招當果。故名之為有。此約三世。不同前段愛",
    "X09n0245_009:0655a10": "取合潤業奇名有。此前之業。已隔現行名色等故。(對前",
    "X09n0245_009:0655a11": "簡濫可知)俱舍云。有謂正能造事當有果業由馳求故。積",
    "X09n0245_009:0655a12": "集能事當有果名為有。(若言有當果故。此則但迷是有無之有。若言當有之果。則",
    "X09n0245_009:0655a13": "有是三有之有故。唯識云。俱能近有後有果故)疏業熟即起漏蘊者。經云。從",
    "X09n0245_009:0655a14": "業(善惡)起蘊為生。(無記)謂約增上緣。說云業起。(若約因緣。從二取種",
    "X09n0245_009:0655a15": "親生)始從中有(中有。陰滅。後有陰生故)未衰變來。(四十已來)皆名生住。",
    "X09n0245_009:0655a16": "(上三句唯識也。具云。謂從中有至本有中。未衰變來。皆生支攝。若俱舍云。結當有名生。從此捨命正結當有。此",
    "X09n0245_009:0655a17": "位五蘊。總名為生。當來生支。即如今識。當來生顯立以生名。此與涅槃無二。彼云。現在識名生。現在名色六處",
    "X09n0245_009:0655a18": "觸支名為老死。據此經論生支位。局唯初託胎名色位。後皆屬老死。不同唯識也)疏蘊熟則",
    "X09n0245_009:0655a19": "壞者。經云。蘊熟為老。蘊壞為死。(唯識疏釋自相死云。謂識離身故)即",
    "X09n0245_009:0655a20": "諸衰變位。名為蘊熟。(前唯識疏云。若俱舍云。至當受老死義。如生支中說)故上",
    "X09n0245_009:0655a21": "二支。體通五蘊。唯是現行。(前體也。然上引俱舍。彼初分住緣起。一一支〔不〕皆有",
    "X09n0245_009:0655a22": "彼位五蘊及無明顯故。至無明等。言則十二支。皆具五蘊。今從增勝有具不具故。結此二具也。餘不結者。隨本",
    "X09n0245_009:0655a23": "支體。而為蘊攝。種現亦然。雖是於苦不同上識。通於種現)欲令生厭合立成二。以",
    "X09n0245_009:0655a24": "顯三苦。(生顯行苦。老顯壞苦。死顯苦苦)注老非定有故。附死立支者。",
    "X09n0245_009:0655b01": "通難。難曰。老位極長。何不別立。故此答也。謂有夭折。",
    "X09n0245_009:0655b02": "不至老故。論次又問。病何非本支。(外人問也。老支不定。附死合立。病亦",
    "X09n0245_009:0655b03": "不定應合立也)不偏定故。(論主答也。謂此病法。非直不偏三界五趣。隨所應有。一界趣中。亦非",
    "X09n0245_009:0655b04": "定有。如尊者薄拘羅菩薩過八十。曾不患小疾。故不立支也)老雖不定。徧故立支。",
    "X09n0245_009:0655b05": "(雖非必定。一切有情皆悉有之。徧諸界趣故。立為支。病不徧定。故不立也。問何以得知色無色界前有老耶。次",
    "X09n0245_009:0655b06": "論云)諸界趣生除中無者。將終皆有衰朽行故。(界趣生等皆有",
    "X09n0245_009:0655b07": "衰朽。非中無者。臨終異前根識衰朽行故。是徧界趣得立為支。除中無者。顯不有故。喻伽第十。問云。云何應知。",
    "X09n0245_009:0655b08": "上界有老。答彼諸行。有朽壞腐敗性故。正與此同)彼論便有名色支愛支等",
    "X09n0245_009:0655b09": "癡。立妨難。如別卷敘。▲疏然惑苦下。二總指妨難。彼",
    "X09n0245_009:0655b10": "論云。何緣所生立生死所引別立識等五支。(問答中開合也)",
    "X09n0245_009:0655b11": "又云。發業總無明潤業位中。別立愛取。(問惑開合也)今此",
    "X09n0245_009:0655b12": "疏。就下第八門中。引華嚴十重緣起第五重。三道不",
    "X09n0245_009:0655b13": "斷門中。隨文義之便。引彼以釋此義。故云至下當辨",
    "X09n0245_009:0655b14": "也。今若能便引就此釋亦妙。",
    "X09n0245_009:0655b15": "疏三業用差別中。即華嚴經十重中。第三自業助成",
    "X09n0245_009:0655b16": "門也。(全用經文)於中二。初總標。云各有二業者。經明十二",
    "X09n0245_009:0655b17": "各二種業用。一是自業。二是助成。若依經文。則但結",
    "X09n0245_009:0655b18": "云自業差別故。謂每支各有二業。即差別義。又總論",
    "X09n0245_009:0655b19": "生死相續一道竪說。自有十二種類。因由亦是差別。",
    "X09n0245_009:0655b20": "既一道竪說。不約傍橫說諸法。故云自業。▲疏且各",
    "X09n0245_009:0655b21": "一者下。別釋。文二。初各別業用。後展轉業用。然經文。",
    "X09n0245_009:0655b22": "每支一一便舉二業。今圖文略易會故。初且用一業。",
    "X09n0245_009:0655b23": "歷十二已。後方例舉餘一業。例指十二。唯以六行。疏",
    "X09n0245_009:0655b24": "收得十五行經。義無所遺。顯然可都。若尚有疑者。可",
    "X09n0245_009:0655c01": "勘經文。此疏文義。例多如是。今略舉經首末各一二",
    "X09n0245_009:0655c02": "對。餘可例見。文云。佛子。此中無明。有二種業。一念眾",
    "X09n0245_009:0655c03": "生迷於所緣。二與行作生起因。行亦有二種業。一能",
    "X09n0245_009:0655c04": "生未來報。二與識作生起因。乃至老亦有二種業。一",
    "X09n0245_009:0655c05": "令諸根變異。二與死作生起因。死亦有二種業。一能",
    "X09n0245_009:0655c06": "壞諸行。二不覺知故。相續不絕。彼論判此一門。為他",
    "X09n0245_009:0655c07": "因觀。全賴前支生彼支故。又初明自業。顯是化義。二",
    "X09n0245_009:0655c08": "明生後。顯是因義。(能生前支是所生後支之化也)疏一令眾生迷於",
    "X09n0245_009:0655c09": "所緣者。將由無明迷於所緣。方為行因。若了所緣。寧",
    "X09n0245_009:0655c10": "起妄行。所緣者。即真實理事。迷為所執我法等也。餘",
    "X09n0245_009:0655c11": "十一支。倣此思惟。(今每支以一朱小。然可如次指支本名以釋義)故彼論主。",
    "X09n0245_009:0655c12": "唯解老死二業。(次下即說)餘皆易故。舉一例諸。唯名色中",
    "X09n0245_009:0655c13": "云互成者。與識互相依也。如第二生起行相門中引",
    "X09n0245_009:0655c14": "論具釋。却撿略指之。△疏餘各一者。第二展轉業用",
    "X09n0245_009:0655c15": "也。云如次乃至者。應云。行與識作生起因。識與名色",
    "X09n0245_009:0655c16": "作生起因等。然雖能生所生一一支別。而次第文句",
    "X09n0245_009:0655c17": "一一全同。故略中間。云乃至生與老死作生起因也。然",
    "X09n0245_009:0655c18": "經文乃成十三種二業。以老與死各說二故。(觀前例引經文",
    "X09n0245_009:0655c19": "處即見矣)疏死者不覺等者。然無明無因。老死無果。老死",
    "X09n0245_009:0655c20": "無果。與誰為因緣。經文意顯與無明為因故。云不覺",
    "X09n0245_009:0655c21": "知故相續不施。不覺知者即無明也。則無明非無因。",
    "X09n0245_009:0655c22": "老死非無果。是以十二因緣。猶如尋環。如汲井輪。無",
    "X09n0245_009:0655c23": "有終始。(由此名為輪迴故。今於輪迴本末門中。開此十二支章也)反顯若能覺知",
    "X09n0245_009:0655c24": "則無復生死。論主。總以二業為後生因。故云壞五陰",
    "X09n0245_009:0656a01": "身能作後生因。以不覺知故。能作後生因。論主。唯說",
    "X09n0245_009:0656a02": "解老死二業者。意明前陰生故初為因。後意不知即",
    "X09n0245_009:0656a03": "是無明。無明為因。則十二支相續不絕。(又表餘十一支一一無明",
    "X09n0245_009:0656a04": "是因也)。",
    "X09n0245_009:0656a05": "疏四能所引生中。約唯識論說也。(能引所引能生所生。為四節也。故唯",
    "X09n0245_009:0656a06": "識云。然十二支。略攝為四)疏無明行者。出能引體。能等者釋能引",
    "X09n0245_009:0656a07": "名義。雖此二支與老死為引因體。而前十支。皆是因",
    "X09n0245_009:0656a08": "故。不可遠望二果故。但近所攝之種。名能引也。彼論",
    "X09n0245_009:0656a09": "簡定此二支。云此中無明唯取能發。正感(簡助)後世(簡現)",
    "X09n0245_009:0656a10": "善惡業者。(然諸無明。據勝鬘經。五住地前。四煩惱障。能發諸業。第五所知障。不能發業。若汎言",
    "X09n0245_009:0656a11": "發身語。即此亦能。如佛地第七及唯識下文。況然唯望菩薩。是染行性。望餘不染。非善不善。不能招生。此無明",
    "X09n0245_009:0656a12": "支取發業者。唯發善不善業故。故云善惡等也。即五無明。唯取前四。前四中。有能發業。謂見道全修道一分。有",
    "X09n0245_009:0656a13": "不發業。謂修道一分。於發中。有能徧發總別業者。有但發總報者。有唯發別報者。今取總報或兼別者。不取唯",
    "X09n0245_009:0656a14": "別。言正盛者。於中復有正助發業。今簡助也。但發感報總行所有無明。名之為正)即彼所發。",
    "X09n0245_009:0656a15": "乃名為行。(此簡行支也。即上所簡。無明所發感總三業。乃色能引之行支也)由此(下簡",
    "X09n0245_009:0656a16": "非也)順現受業。(唯能感別報故)別助當業。(感當業中。復有一業。唯感別報)皆非",
    "X09n0245_009:0656a17": "行支。(由此即顯有一業。唯感總報。有一業通總別報。皆行支攝。緣起經說。聖者不造〔復〕有業故。對法",
    "X09n0245_009:0656a18": "喻伽。云云別卷)疏識等五者(出所引體)此是第八本識之內。(簡經部師",
    "X09n0245_009:0656a19": "色心有種。及簡自性)為前行等。為增上緣。所發因緣。所熏習氣",
    "X09n0245_009:0656a20": "親坐。(簡自業種及薩婆多業為因緣)當來五果之種。是前二支異熟",
    "X09n0245_009:0656a21": "果攝。識等五種。是所引體。即顯當來因緣種也。通總",
    "X09n0245_009:0656a22": "別報。即識支全。及名色并意處觸受少分。是總報體。",
    "X09n0245_009:0656a23": "除第八識及相應法。餘皆別報。疏是前二下。釋所引",
    "X09n0245_009:0656a24": "名。此五雖是當果親因緣。性正是引因。然近行熏故。",
    "X09n0245_009:0656b01": "從能熏行。說為所引。(所引發者。有三義釋。謂本有新熏二合用也)彼論。此",
    "X09n0245_009:0656b02": "下更重料簡。於中。初辨五種。離雜體性。且離五種者。",
    "X09n0245_009:0656b03": "(五種各各別體也)文云。此中識種謂本識因。(五中之識種。此即阿賴耶親因",
    "X09n0245_009:0656b04": "緣種)除後三因(六根觸受)餘因(色四蘊之因緣種)皆是名色種(種子)攝。",
    "X09n0245_009:0656b05": "後之三因(六處觸受種)皆是名色種。(種子)如名(三名)次第。即後",
    "X09n0245_009:0656b06": "三因。(是此中妨難及違論文。如彼疏出體中料簡)次辨雜五種者。論云。或",
    "X09n0245_009:0656b07": "名色種。總攝五因。(諸論皆說五蘊性故。如彼疏前引)於中。隨勝立餘",
    "X09n0245_009:0656b08": "四種。(執持識勝。生識處勝。觸境觸勝。或報主識勝。依識勝。受因觸勝。受境受勝。故別立四。故餘想等。不別",
    "X09n0245_009:0656b09": "立支)六處與識。總別亦然。(六處名前總。攝六識界故。識支是別勝意攝故。亦由義勝。",
    "X09n0245_009:0656b10": "總中離別。唯此前然)疏愛取有者。是能生體也。近生等者。釋能",
    "X09n0245_009:0656b11": "生名色也。雖愛取二亦能潤前六引因體名為能潤。",
    "X09n0245_009:0656b12": "以近當果。但說能生。論重釋云。謂緣迷內異熟果愚。",
    "X09n0245_009:0656b13": "(無明不知世俗勝義二苦)發正能招後有諸業。(故隨所應迷三種行。謂迷世俗苦。起",
    "X09n0245_009:0656b14": "非福行。迷勝義苦。起福不動行。勝者所知之苦。名勝義苦。二苦不同。總是迷內也)為緣(增上緣)",
    "X09n0245_009:0656b15": "引發。親生當來生老死位五果種(因緣)已。(上皆牒前也下正解潤生",
    "X09n0245_009:0656b16": "之相)復依迷外增上果愚緣境界受。(謂如次前行受有二種。一內異熟受",
    "X09n0245_009:0656b17": "如上說。二外境界受。今以此為緣。故云)發起貪愛緣愛。復生欲等四取。",
    "X09n0245_009:0656b18": "(欲取見取戒取戒語取)愛取合潤。能引業種。(前能引支中業種)及所引",
    "X09n0245_009:0656b19": "因。(五種)轉名為有。(何以名有)俱能(此六俱能)近有後有果故(生等果也)",
    "X09n0245_009:0656b20": "論次下。會通諸論同異。云有處唯說。(瑜伽等不一故但云爾)業",
    "X09n0245_009:0656b21": "種(行業)名有。此能正感異熟果故。(五種雖能為正因生。無力正感。故不名有)",
    "X09n0245_009:0656b22": "復有唯說五種名有。(識等)親生當來識(五法)種(之種)故(正因能生",
    "X09n0245_009:0656b23": "故不說業皆偏說也。俱取方圓)疏四所生等者。出體釋名。例上三節。",
    "X09n0245_009:0656b24": "此雖亦為前能所引得。而不名別果者。如五種不名",
    "X09n0245_009:0656c01": "引。因果但名所引。此亦應爾。而近為前愛等生故。但",
    "X09n0245_009:0656c02": "名所生。總是生引二因之果。但近因生為此名故。論",
    "X09n0245_009:0656c03": "次重料簡云。謂從中有(初生之後)至本有中(隨今長短)未衰變",
    "X09n0245_009:0656c04": "來。皆生支攝。諸衰變位(隨多少時心色俱衰)總名為老。身壞命",
    "X09n0245_009:0656c05": "終(將入滅相)乃名為死。(大乘滅相在過去故)此一門。且約唯識一宗",
    "X09n0245_009:0656c06": "所說。至下二世三世門中。約餘教說。能所生引。開合",
    "X09n0245_009:0656c07": "又殊。",
    "X09n0245_009:0656c08": "疏五攝歸一心門中。云推末歸本者。經云三界所有",
    "X09n0245_009:0656c09": "者末也。唯是者推歸也。一心者本也。故云推末歸本。",
    "X09n0245_009:0656c10": "然意有兩重。一一心。是能變之八識為本。三界所有。",
    "X09n0245_009:0656c11": "是所變一切法為末。二一心是如來藏性清淨真心",
    "X09n0245_009:0656c12": "為本。前八識等若本若末。皆屬所變為末。今正是此",
    "X09n0245_009:0656c13": "意。亦含前意故。彼論判為第一義諦觀也。然別行十",
    "X09n0245_009:0656c14": "地經。雖云皆一心作。意取能作一心故。云第一義諦",
    "X09n0245_009:0656c15": "觀。為以第一義諦是緣之性。若見緣性。則脫緣縛。故",
    "X09n0245_009:0656c16": "云觀也。故論云。證得第一義。則得解脫。彼觀故。釋曰。",
    "X09n0245_009:0656c17": "此明修觀所以也。若但用一心為八識。則唯得法相",
    "X09n0245_009:0656c18": "宗矣。如唯識等說故。今云諸論同引等也。前唯心章",
    "X09n0245_009:0656c19": "者。普賢章中。釋幻化生於圓覺妙心之文中。可撿敘",
    "X09n0245_009:0656c20": "之。疏二本末依持者。亦合前兩重本末。然多約八識",
    "X09n0245_009:0656c21": "為本。以釋其相。故論判此後半門及下餘八門。總云",
    "X09n0245_009:0656c22": "世諦差別觀。(疏云。世諦則是心感。故稍異前段)於中。又分為六觀。以",
    "X09n0245_009:0656c23": "攝八門半。今半門即是染依止觀也。十二支是妄染",
    "X09n0245_009:0656c24": "是能依。一心是真是所依也。以純真不生單妄不成。",
    "X09n0245_009:0657a01": "一心之真。雜染之俗。此二和合。有因緣集故。文中二。",
    "X09n0245_009:0657a02": "一釋經。二釋論。一中三。謂標徵釋。此三段全寫經文。",
    "X09n0245_009:0657a03": "更無迴互。今初躡前標云。於此分別等也。此謂前唯",
    "X09n0245_009:0657a04": "一心矣。演說有支正是。今疏所立之意。餘文及注皆",
    "X09n0245_009:0657a05": "可解也。△疏何以故者。二徵也。注文有三。一正釋所",
    "X09n0245_009:0657a06": "徵可知。二下釋等者。標釋大意。文亦可解。然云彌顯",
    "X09n0245_009:0657a07": "等者。彰說經主金剛藏菩薩之巧示也。兼密禪古德",
    "X09n0245_009:0657a08": "設釋。謂彼大經疏中。敘古諸德。但云離本識心一切",
    "X09n0245_009:0657a09": "不成。而其釋相經生處世。此雖不失依持之義。未為",
    "X09n0245_009:0657a10": "得二日(以一切唯心識。俱通十門。何局此半門。經文一心十支矣)注此中下。三例",
    "X09n0245_009:0657a11": "指餘論。謂俱舍第九。有四種緣起。一者剎那。二者連",
    "X09n0245_009:0657a12": "縛。三者位分。四遠續。後三通彼華嚴。餘九門剎那。則",
    "X09n0245_009:0657a13": "正是此也。彼論云。云何剎那。謂剎那頃。由貪行殺等。",
    "X09n0245_009:0657a14": "具有十二。(彼廣說相。與此大同)癡是無明。思即是行。於諸境界",
    "X09n0245_009:0657a15": "了別名識。識俱三蘊。總攝名色。(受蘊在受支中攝故)住名色根。",
    "X09n0245_009:0657a16": "說為六處。(眼等五識住名色根。故說五根以名。六處雖勝。是五六處攝故)貪必對境",
    "X09n0245_009:0657a17": "為觸。受必領觸。貪即是愛。與此(此貪)相應諸纏名取。所",
    "X09n0245_009:0657a18": "起身語二業名有。起便是生。生熟為老。老壞為死。全",
    "X09n0245_009:0657a19": "同論文剎那滅故。是彼疏釋華嚴疏鈔引之。然待撿",
    "X09n0245_009:0657a20": "彼論。△疏隨事貪下。第三釋也。注云貪事非一者。謂",
    "X09n0245_009:0657a21": "依財色名利五塵等境。起貪求意等也。隨舉一事者。",
    "X09n0245_009:0657a22": "如正貪求某甲女人時。於此一事。便具十二支矣。若",
    "X09n0245_009:0657a23": "一一次第。以貪女一念之心。歷於十二。意則自顯。與",
    "X09n0245_009:0657a24": "心等者。注文有三。一正釋。於中。云相應者。則共生之",
    "X09n0245_009:0657b01": "義。言分別者。謂行此貪事。必依心起。復了別前境故",
    "X09n0245_009:0657b02": "心則識支。次云此中下。二通指十二支經文儀式。言",
    "X09n0245_009:0657b03": "次者。從名色下。九支也。不次者。前三支也。同一念中。",
    "X09n0245_009:0657b04": "何定前後。又表雖同一念。然心識是本。故為初矣。且",
    "X09n0245_009:0657b05": "俱舍依次十二。尚云同一剎那。況此無定次第。何疑",
    "X09n0245_009:0657b06": "非一念耶。事是行者行支也。注云意業者。以約一念",
    "X09n0245_009:0657b07": "故。不持形於身口。若刑身口。亦是二行。於行等者。如",
    "X09n0245_009:0657b08": "注釋也。與無明等者。名色是總。為二所依。(二者心及無明)故",
    "X09n0245_009:0657b09": "云與共生。故晉譯云。識所依處為名色。(俱舍意亦同。已如上引)",
    "X09n0245_009:0657b10": "注云相應四蘊者。并識為五。故是名色。疏名色增長",
    "X09n0245_009:0657b11": "等者。不生五識唯名十界。(五根五境。以十八界根識別故也)五識依",
    "X09n0245_009:0657b12": "生。乃名十處。(若十二處。則攝識在根。故云依生等也)五根加意。故云六",
    "X09n0245_009:0657b13": "處。(唯說內處)註云譯經等者。彼經疏云。識依(依根)相顯即是",
    "X09n0245_009:0657b14": "增長。增長之言。宜譯為開顯。(此意云。若言開顯。即不妨為前支同一剎那。若",
    "X09n0245_009:0657b15": "言增長。即似行相遲滯。故云宜之也)疏三分者。根識境也。貪必對境故",
    "X09n0245_009:0657b16": "也。彼論云。六處對餘。(餘謂識境)和合有觸。注領納者。領觸",
    "X09n0245_009:0657b17": "也。既體合者。無餘念也。不捨者。都無籌量進退之意。",
    "X09n0245_009:0657b18": "諸支生者。此諸支之念決定成也。有所起是生者。望",
    "X09n0245_009:0657b19": "緣性空無所有。此得名生。餘生熟下。如注中所釋。然",
    "X09n0245_009:0657b20": "云生即異者。實教義也。異於法相。(受字已下。皆取意釋之。以順一念頓",
    "X09n0245_009:0657b21": "具之義)非聖教量。孰信斯旨者。▲疏彼論總判下。第二",
    "X09n0245_009:0657b22": "釋論也。引此一段論者。證成一心之言含真心妄識",
    "X09n0245_009:0657b23": "之二意也。上二門者。推末歸本。及本末依持也。注云",
    "X09n0245_009:0657b24": "如前說者。即能藏雜染諸法不失。及執藏自我等義。",
    "X09n0245_009:0657c01": "前已頻說。今更略指。謂此識具有能藏(藏一切雜染法今不失)",
    "X09n0245_009:0657c02": "所藏(為雜染法之所藏也)執藏(我見愛等執藏以為自內我故)義故。與雜染法",
    "X09n0245_009:0657c03": "互為緣故。有情執為自內我故。此名唯在異生有學",
    "X09n0245_009:0657c04": "及七地已還。阿陀那者。此名通一切位。注云心之別",
    "X09n0245_009:0657c05": "名者。唯識論云。然第八識。雖諸有情皆悉成就。而隨",
    "X09n0245_009:0657c06": "義別立種種名。謂或名心。由種種法熏習種子所積",
    "X09n0245_009:0657c07": "集故。名阿陀那。執持種子及諸色根。令不壞故。或名",
    "X09n0245_009:0657c08": "所知依。能興染淨。即知諸法為依上故。或名種子識。",
    "X09n0245_009:0657c09": "能徧任持世出世間諸種子故。此等論諸名。通一切",
    "X09n0245_009:0657c10": "位。或名阿賴耶。云云(如上)或名異熟。(如前頻引)或名無垢識。唯",
    "X09n0245_009:0657c11": "在如來。注心含染淨者。以阿賴耶顯染義。以阿陀那",
    "X09n0245_009:0657c12": "顯淨義。注此則妄滅真心顯者。故經下偈云。了知三",
    "X09n0245_009:0657c13": "界依心有。十二因緣亦復然。生死皆由心所作。心若",
    "X09n0245_009:0657c14": "滅者(賴耶也)生死盡。此明心滅也。非心體滅故。起信論",
    "X09n0245_009:0657c15": "顯生滅相中。文云。因滅故不相應心滅。緣滅故相應",
    "X09n0245_009:0657c16": "心滅。問曰。若心滅者。云何相續。若相續者。云何說究",
    "X09n0245_009:0657c17": "竟滅。答曰。所言滅者。唯心相滅。非心體滅。彼前段又",
    "X09n0245_009:0657c18": "云。眾生自性清淨心。因無明風動。心與無明。俱無形",
    "X09n0245_009:0657c19": "相。不相捨離。而心非動性。若無明滅。相續則滅。智性",
    "X09n0245_009:0657c20": "不壞故。",
    "X09n0245_009:0657c21": "疏六二世三世中。文三。初小乘三世也。云生引俱開",
    "X09n0245_009:0657c22": "者。然俱舍中。不說生引。今約大乘。又對唯識。生引支",
    "X09n0245_009:0657c23": "數。是俱開也。前二等者。正明三世顯俱開義。謂能引",
    "X09n0245_009:0657c24": "二因在過去。所引識等五果是現在。即能所引中開",
    "X09n0245_009:0658a01": "也。又能生愛等三因是現在。所生果二在未來。即能",
    "X09n0245_009:0658a02": "所生中開也。故成三世兩重因果及俱開義。開者隔",
    "X09n0245_009:0658a03": "生世也。中八現在等者。前五果酬過去。後三因招未",
    "X09n0245_009:0658a04": "來。故云八也。是則兩重因果。各具三道。(惑業苦)可得循",
    "X09n0245_009:0658a05": "行。謂無明行即是能生。非要愛等潤方能生故。▲疏",
    "X09n0245_009:0658a06": "唯識下。二法相宗二世也。生引之義。具在前門。合能",
    "X09n0245_009:0658a07": "所引者。二因五果。同現在故。以同生世為合也。開能",
    "X09n0245_009:0658a08": "所生者。三因現在。二果未來。疏十因二果定不同世",
    "X09n0245_009:0658a09": "者。以總報異熟因。(簡別報。別報不妨有現在)非現業之身即是果",
    "X09n0245_009:0658a10": "故。亦非現業後果色十二支故。約身死生。為世十因",
    "X09n0245_009:0658a11": "二果決定不同。若約時分。此即不定。如後報業等。過",
    "X09n0245_009:0658a12": "去造前七。次後身未熟。今身起愛取。次身方起後後",
    "X09n0245_009:0658a13": "生受果。豈非愛取與生老死同在未來。故約大乘時",
    "X09n0245_009:0658a14": "分。以說三世義。即不定故。今此所說。約身生死。以為",
    "X09n0245_009:0658a15": "世也。疏中三前七或異或同者。中三者。論中但云愛",
    "X09n0245_009:0658a16": "取有也。今對前七(無明至受)後二故。云中三。意前字少成",
    "X09n0245_009:0658a17": "句故也。同異者。若順生受業。受初生時。其世必同第",
    "X09n0245_009:0658a18": "二生已去。乃至後報業等。世不同也。今身造業。至後",
    "X09n0245_009:0658a19": "後世。欲受果時。方起愛取故。疏前七後二中三各定",
    "X09n0245_009:0658a20": "同世者。具前七支。同者。由癡發業。熏發報種。必定同",
    "X09n0245_009:0658a21": "世故。前七支不得別世。中三同者。起煩惱。永潤先六",
    "X09n0245_009:0658a22": "種。(除能發之無明故)轉名為有。亦非異時。非起能潤。隔世異",
    "X09n0245_009:0658a23": "時。方成所潤故。後二同者。生及老死。同義可知故。彼",
    "X09n0245_009:0658a24": "論云。若二(生死)三(愛等)七(前七)各定同世。彼疏。此後更料簡",
    "X09n0245_009:0658b01": "二世三世。云此即定世。十支是因。二支是果。因在過",
    "X09n0245_009:0658b02": "去。果或現在。(生報)或在未來。(後報)因在現世。果未來世。(相望",
    "X09n0245_009:0658b03": "推遷法分如是)一往而論。二世緣起。(如上)道理而論。亦三世也。",
    "X09n0245_009:0658b04": "謂過去十因現在二果。未來二果現在十因。即是二",
    "X09n0245_009:0658b05": "世。十二緣起。亦可言三世一往二世不定故。若前十",
    "X09n0245_009:0658b06": "在過去。愛等三在現世。生老死在未來。即十二支。通",
    "X09n0245_009:0658b07": "三世也。(詳之應是順後報業)即十二支。或二世。或三世。別身造",
    "X09n0245_009:0658b08": "業。別身潤業故。不同小乘。二因過去。五果現在。二因",
    "X09n0245_009:0658b09": "現在。二果未來。時分緣起。決定如是。疏意以一重等",
    "X09n0245_009:0658b10": "者。彼論具云。如是十二一重因果。是顯輪轉及離斷",
    "X09n0245_009:0658b11": "常。施設兩重。實為無用。或應過此便致無窮。彼疏釋",
    "X09n0245_009:0658b12": "云。問小乘曰。何勞三世兩重因果。小乘答曰。謂有外",
    "X09n0245_009:0658b13": "道。撥無過未。說法自然。常我等生。愚三際故說有緣",
    "X09n0245_009:0658b14": "起。無前際故說諸法常。無後際故說諸法斷。今說過",
    "X09n0245_009:0658b15": "去因業而生。法非自然。我等體非常住。有因所生。有",
    "X09n0245_009:0658b16": "未來二果。破說後斷。非即解脫。體輪轉故。現在五果",
    "X09n0245_009:0658b17": "三因故非自然。分破之曰。如我說十支因。破法常我",
    "X09n0245_009:0658b18": "自然等生。有二果故。非性解脫。過去為因。法體非常。",
    "X09n0245_009:0658b19": "未來為果。諸法非斷。現果有因起。現因必招報。足顯",
    "X09n0245_009:0658b20": "輪轉及離斷常。但說因果一重。足顯三世俱有。言因",
    "X09n0245_009:0658b21": "破常。言果破斷。故彼二重實為無用。若言愚前際說",
    "X09n0245_009:0658b22": "過去二因。更有愚於前前染者。二因猶少更應說因。",
    "X09n0245_009:0658b23": "有愚未來說二果者。更有愚於後後際者。二果未足。",
    "X09n0245_009:0658b24": "更應說果故。言過此無窮等也。▲疏華嚴下。三實教",
    "X09n0245_009:0658c01": "中。明三世也。文二。初標立。云開能所引者。能引二支",
    "X09n0245_009:0658c02": "因在過去。所引五支果在現世。合能所生者。能生愛",
    "X09n0245_009:0658c03": "取有三因。與所生生老死二果。同在未來也。△疏經",
    "X09n0245_009:0658c04": "云下。二舉經以釋。於中又二。初明一往三世。後明流",
    "X09n0245_009:0658c05": "轉三世。(此依彼疏科注)初中又二。一次第銷經。二重顯意義。",
    "X09n0245_009:0658c06": "初中。注觀此二因能招現在識等者。彼二因能招。疏",
    "X09n0245_009:0658c07": "約論釋。觀有二義。一觀現在是過去二因所作。(過去",
    "X09n0245_009:0658c08": "已過。故約現在。及推過去。名觀過去也)二則知現在識等是彼過去當",
    "X09n0245_009:0658c09": "來之果。(如云今日是昨日之明日也)因果相屬。反覆相成。(今合此二意。通",
    "X09n0245_009:0658c10": "云觀一因等也)如是方名見過去因義能防三過。(恐有〔雖〕言。經但說二",
    "X09n0245_009:0658c11": "在過去。論主何為反覆相屬。故此答云。要知過去因能招現果。現果必從過二因生。方能見先業等過。過如下",
    "X09n0245_009:0658c12": "說)注觀此識等者。彼亦說有二義。今此具之。謂從復",
    "X09n0245_009:0658c13": "字下。是第二義。彼本文云。一觀現在識等由過去業",
    "X09n0245_009:0658c14": "得。二復知識等能得未來果報。以不得對治依起愛",
    "X09n0245_009:0658c15": "等故。現在目觀。故分兩向。明其二義。(亦有問言。前說無明行之二因。",
    "X09n0245_009:0658c16": "唯對現在。反覆相成。今明現五亦應反覆。何因兩向。故今答云。前來二因。因謝過去故。須對現以說彼因。現果",
    "X09n0245_009:0658c17": "已成。方知彼因招果不失。今云現在非報酬於過去。復能招於未來故。兩向明。若更反覆相成。行殊前二。又問",
    "X09n0245_009:0658c18": "前說無明已云現果。酬於過因。今行重說是過去果。此應〔不〕曰前云酬過去。為成過去。今說過去招為成現在。",
    "X09n0245_009:0658c19": "故非重也。所以亦須兩向明之)注觀此三因等者。此因即愛等三也。",
    "X09n0245_009:0658c20": "謂本來因決得來果。一往定故。(上句釋成。亦是通難。難言。現在愛等。從果",
    "X09n0245_009:0658c21": "名未過去一支。何不從果名現耶。故今答云來果未至從果名末。知其決得。令其生厭。過因已謝。故不名現。復",
    "X09n0245_009:0658c22": "應難曰。現在愛等。從果名未來現在識等。應從因名過去。亦如向答。示因決得。從果名來。現在已得。何要名過。",
    "X09n0245_009:0658c23": "復問云。釋前過現反覆兩向。今辨未來。何以但時對果耶。答前二經文。直說過現。不說相成。故論說相成。今此",
    "X09n0245_009:0658c24": "經文。自將現對於未來。故論不釋也)注上明一往三世者。彼疏科經為",
    "X09n0245_009:0659a01": "二故。今於初段經文下。便且注云無明等。對後二句。",
    "X09n0245_009:0659a02": "經下注云。此云流轉三世矣。謂說一分三世。名為一",
    "X09n0245_009:0659a03": "往故。又對下展轉。故云一往。是一向理故。故彼前云",
    "X09n0245_009:0659a04": "一往定故。(定者理數如是也)注以無明行下。二重顯意義也。",
    "X09n0245_009:0659a05": "文中又四。一正顯。謂以無明為過去者。有二意。為遮",
    "X09n0245_009:0659a06": "等者。是初意也。其所遮文勢。即是唯識論也。如上所",
    "X09n0245_009:0659a07": "敘。復示等者。第二意也。謂二因三因。皆能發潤招生。",
    "X09n0245_009:0659a08": "但以迷本際之義。應名無明。本際義當過去故。云觀",
    "X09n0245_009:0659a09": "過去也。其招果之義。應名愛等。故從果云未。注以愛",
    "X09n0245_009:0659a10": "取等者。亦有二意。為遮愛等者。是初意也。所遮亦唯",
    "X09n0245_009:0659a11": "識論意。今明愛等。同無明行。具發潤等故。注示因招",
    "X09n0245_009:0659a12": "等。是第二意也。正說以因從果。所以示果過患。由愛",
    "X09n0245_009:0659a13": "等因。應厭愛等因故。亦通妨難。難曰。前之二世當世",
    "X09n0245_009:0659a14": "以明得本來以因從果。答意可知。注則能所等者。結",
    "X09n0245_009:0659a15": "示本義。謂能引之二。許有能生。能生之三。必有能引",
    "X09n0245_009:0659a16": "所引之五。通其所生。而言容有者。以大乘中。雖說三",
    "X09n0245_009:0659a17": "世。而於五果。通種及現。約為種過。但為所引。約現行",
    "X09n0245_009:0659a18": "邊。即是所生。未潤之二但名能引。已潤之二即名能",
    "X09n0245_009:0659a19": "生。發業愛等但名能引。已潤業愛等即名能生。故云",
    "X09n0245_009:0659a20": "能所引生能所發潤等。皆容互有也。注故彼經下。二",
    "X09n0245_009:0659a21": "引證也。彼華嚴經。十重緣起。第一重中文也。說無明",
    "X09n0245_009:0659a22": "處有愛義者。經云。復作是念。凡夫無智。執著於我。常",
    "X09n0245_009:0659a23": "求有無。彼疏云。初至常求有無。辨無明支。無智是癡。",
    "X09n0245_009:0659a24": "常求有無。即是有愛。(希常為有於〔有無常〕。樂事欲常住故求斷為無種有苦事。顯斷",
    "X09n0245_009:0659b01": "滅故也)故論云。此示無明有愛是二有支根本故。有愛",
    "X09n0245_009:0659b02": "則三有之愛也。(亦同涅槃生死本際。凡有二種。一者無明二者有愛。是二中間即有生老",
    "X09n0245_009:0659b03": "病死。釋曰。愛既亦是本際即如過去二支。亦相愛義。故亦能潤)問既舉二支。為有支",
    "X09n0245_009:0659b04": "本何得上則唯屬無明。彼疏答云。然依三世諸義往",
    "X09n0245_009:0659b05": "謝。總名無明。略舉發潤有支故。(俱舍頌云。宿惑但無明。即過去愛。亦名無",
    "X09n0245_009:0659b06": "明也)若約二世。雖諸煩惱皆能發潤。(唯識文也。既皆發業重無受耶)而",
    "X09n0245_009:0659b07": "發業位。無明力增。故名無明。唯取能發正感後世善",
    "X09n0245_009:0659b08": "惡業者為體。注說中際處等者。彼經說無明行識三",
    "X09n0245_009:0659b09": "支竟。至名色支。經云。復越後有生及老死。(總標也。現行名等皆",
    "X09n0245_009:0659b10": "老死故下別釋云)所謂業為因。(即是行種定所生果但為增上緣故)識為種。(識等",
    "X09n0245_009:0659b11": "五種。互後為後生死作親因故。論總釋云。隨順攝取罪福等行業為地故。清涼解云。此正明隨順於愛攝前行",
    "X09n0245_009:0659b12": "識之種而成有支)無明闇覆。(此句正是疏中所引也。為欲連帶經意故。總引一段之文。然此",
    "X09n0245_009:0659b13": "段。經不云中際。疏中。但約取引第六三際輪迴。中文。指此當中際也。然此等中有其妨難。具通在別卷中)愛",
    "X09n0245_009:0659b14": "水為潤。(論主指前求有之愛)我慢溉灌。見網增長。(上二句取支)生名",
    "X09n0245_009:0659b15": "色芽。(論總釋云。如是注如是生心者。總顯生名色芽。由無明愛。令生滅種安住業地。名色心故)注",
    "X09n0245_009:0659b16": "今此不言下。三答外問也。問此一重十二支中。何以",
    "X09n0245_009:0659b17": "闕於生死二支。故此答云。但觀因等也。此有三意。一",
    "X09n0245_009:0659b18": "中云未有果為所觀者。或生報後報。未知定是受何",
    "X09n0245_009:0659b19": "報。故無可觀。然雖順生順後不定必由愛等發潤。故",
    "X09n0245_009:0659b20": "可觀也。難曰。若爾過去已滅。亦無可觀。何以觀之。答",
    "X09n0245_009:0659b21": "今果定有前因。故可觀。今因不必有後果。故不可觀。",
    "X09n0245_009:0659b22": "故第二意云。或得對治等也。又觀是觀破。觀破其因。",
    "X09n0245_009:0659b23": "令不招其果。故但觀愛取。名觀未來。注亦以諸宗下。",
    "X09n0245_009:0659b24": "第三意也。可知。注故略下。結也。注經論具有者。論中",
    "X09n0245_009:0659c01": "所釋。別行十地經。故名論經。注明文下。四彈偏執。但",
    "X09n0245_009:0659c02": "責局於二世。非斥二世之義。注有云釋經下。箴彼所",
    "X09n0245_009:0659c03": "糺。彼唯識疏云。十地論第八。(指論中之經也)十二緣生。乃至",
    "X09n0245_009:0659c04": "經三世緣起。同小乘者。(經云無明緣行者。是見過去世事。識名色六入觸受。是現",
    "X09n0245_009:0659c05": "在事。愛取有生老死。是見未來世事)此飜譯謬。今勘梵本。與瑜伽等同。",
    "X09n0245_009:0659c06": "但言三際。謂從初際中際緣起。從中際後際緣起。非",
    "X09n0245_009:0659c07": "謂三世二世二過去五現在三現在二未來。彼經之",
    "X09n0245_009:0659c08": "釋。世親所造。世親所造十二因緣論。亦言三際。如瑜",
    "X09n0245_009:0659c09": "伽等。(瑜伽第九云。由得前七有愛取有。由得此三。有生老死)今三世者。此飜人",
    "X09n0245_009:0659c10": "意也。今破曰。論經許可謬飜。且晉朝及則天朝所譯",
    "X09n0245_009:0659c11": "華嚴十地。亦同論經。皆說三世。其所覺梵本來者。譯",
    "X09n0245_009:0659c12": "語者。迴綴潤飾證義等人各相去。年代隔遠。若是錯",
    "X09n0245_009:0659c13": "譯。如何同錯。設不妨同錯。如何恰在此門。故知此師",
    "X09n0245_009:0659c14": "但以己不曉處宗不同處。即云教與錯也。頓有此例。",
    "X09n0245_009:0659c15": "又頗承為性憍縱。亦恐不能尋覓前朝梵本。梵本設",
    "X09n0245_009:0659c16": "三際云。亦意說三世。以餘二經本同是三世故。疏於",
    "X09n0245_009:0659c17": "是已後等者。第二段中也。謂若不得對治。復有後世。",
    "X09n0245_009:0659c18": "於後世上。轉生後世。後後無窮。故名流轉。如水流而",
    "X09n0245_009:0659c19": "不已。輪轉而無盡。",
    "X09n0245_009:0659c20": "疏七因果離合中。文二。初相宗。後性宗。初中六。一約",
    "X09n0245_009:0659c21": "一周說。謂無明無所從故唯因。老死無所起唯果。亦",
    "X09n0245_009:0659c22": "因亦果者。行支望無明是果。望識是因。乃至生望有",
    "X09n0245_009:0659c23": "為果。望老死為因。△疏若顯下。二約流轉說。即前第",
    "X09n0245_009:0659c24": "三業用門中所釋末文處。是也。又唯識疏。十門義中。",
    "X09n0245_009:0660a01": "八癈立增減釋諸妨難門說。無明以不如理作意為",
    "X09n0245_009:0660a02": "因。生死以憂悲苦惱為果。引瑜伽論緣起經說。然意",
    "X09n0245_009:0660a03": "顯非要。如別卷敘。是也。又俱舍論中。亦有問云。若緣",
    "X09n0245_009:0660a04": "起支。唯十二者。不說老死果。生死應有終。不說無明",
    "X09n0245_009:0660a05": "因。生死應有始。或應更立餘緣起支。餘復有餘。成無",
    "X09n0245_009:0660a06": "窮失。論自答云。不應更立。然無前過。此中。世尊由義",
    "X09n0245_009:0660a07": "已顯。云何已顯。頌曰。(今便以彼長行注解之)從惑生惑業。(此有二意。",
    "X09n0245_009:0660a08": "一從愛生取故云惑生惑。二從取生有故云惑生業)從業(行也)生於事。(識也。亦從有生於生)",
    "X09n0245_009:0660a09": "從事事惑生。(此亦二義。一從事生事。謂識生名色乃至觸生受及生生老死。故云事事。二從",
    "X09n0245_009:0660a10": "事生惑。謂受生愛。亦應有老死生無明上一事字。即是能生。下事惑事字。即是所生。從生二字兩徧用之。)有",
    "X09n0245_009:0660a11": "支理准此(注釋翻難)。△疏亦無明下。三約本末說。唯識疏",
    "X09n0245_009:0660a12": "云。無明愛取三。體是煩惱。業苦本故。唯是因也。生老",
    "X09n0245_009:0660a13": "死二。體唯是苦。惑業之果故。餘通本末者。即識等五",
    "X09n0245_009:0660a14": "種及行有也。亦因者。是生老死之因。亦果者。是煩惱",
    "X09n0245_009:0660a15": "之果。△疏又惑因下。四約三道說。(前則三因二果七通因果此則三因",
    "X09n0245_009:0660a16": "七果二通因果。故異於前)惑因無明愛取也。能發業潤業。是業之",
    "X09n0245_009:0660a17": "親因。是苦之緣因。苦者。識等五支及生老死。是業之",
    "X09n0245_009:0660a18": "近果。是惑之遠果。業通因果者。是惑之果。是苦之因。",
    "X09n0245_009:0660a19": "△疏又惑業下。五約四諦。說五因七果也。逆觀即滅",
    "X09n0245_009:0660a20": "道二諦。△疏亦十皆下。六約二世說。十皆同今一世",
    "X09n0245_009:0660a21": "故。總為因。唯生等。後世。是故方始為果。然唯識疏有",
    "X09n0245_009:0660a22": "有五重因果。一等起因果。即前第一一周是也。謂十",
    "X09n0245_009:0660a23": "二中。前前同後後。果多法同時。故云等起。二本末因",
    "X09n0245_009:0660a24": "果。亦如上說。三異熟非異熟因果。四熟未熟因果。五",
    "X09n0245_009:0660b01": "正熟非正熟。皆如別卷所敘。▲疏又真心下。二性宗",
    "X09n0245_009:0660b02": "也。如睡人。是夢想夢身夢物等之因也。注引楞伽等",
    "X09n0245_009:0660b03": "者。如前後說。然唯識。後有諸門解釋。謂九實三假。(有及",
    "X09n0245_009:0660b04": "生老死也)已潤六支。合為有故。(既合六支。為老支。則有支無體)即識等五",
    "X09n0245_009:0660b05": "三相位別。名生等故。(等於老死。既此二支。體是識等。即知自無其體。故是假也)五",
    "X09n0245_009:0660b06": "果一事。(無明識觸受愛)餘非一事。三唯是染。(惑也)七唯不染。(苦也)",
    "X09n0245_009:0660b07": "餘通二種。(業也)三是獨相。(無明愛取不與全支交離故)餘是離相。六",
    "X09n0245_009:0660b08": "唯非色。(無明識觸受愛取)餘通二種。皆是有漏無為。此後更",
    "X09n0245_009:0660b09": "有三性三界及能所潤學非學斷三受三苦四諦四",
    "X09n0245_009:0660b10": "緣三道等分別。如別卷釋。",
    "X09n0245_009:0660b11": "疏八權實具彰中。文二。初問答標意。後依經具顯。初",
    "X09n0245_009:0660b12": "中問答即二。問中云性類者。性是根性種性。謂趣善",
    "X09n0245_009:0660b13": "者。上中下別。亦是種性。謂三乘性。及貪瞋癡等分之",
    "X09n0245_009:0660b14": "性。并種種欲樂。亦各不同。類是流類。即色相形質等。",
    "X09n0245_009:0660b15": "四生形狀。六道相貌。種各異。無優劣者。皆具十二。▲",
    "X09n0245_009:0660b16": "疏答萬法下。答中三。一翻其問意。二申立此門之意。",
    "X09n0245_009:0660b17": "三正標立此門。初中。初四句明十二支之本。雖通云",
    "X09n0245_009:0660b18": "萬法。意偏在十二支空也。由迷故有。正是空義。後四",
    "X09n0245_009:0660b19": "句。正翻其問。初句牒問三句翻之。言悟由根器者。明",
    "X09n0245_009:0660b20": "設教令其觀察。所化根異故。故教有殊。注引涅槃經。",
    "X09n0245_009:0660b21": "證成深淺之證。本隨深淺之教。此義前後頻說。△疏",
    "X09n0245_009:0660b22": "欲使指下。二申立此門之意。初二句。遮其躡前之問。",
    "X09n0245_009:0660b23": "謂應相躡問。云教既各別。何教所說。契於實理。請為",
    "X09n0245_009:0660b24": "指南。(如見指南之車定辨南北)故此云欲使等也。謂據實理。唯是",
    "X09n0245_009:0660c01": "佛性。都無十二故。涅槃經云。十二因緣即是佛性。疏",
    "X09n0245_009:0660c02": "欲解下。二句。亦相躡答問。問云。上來問十二因緣行",
    "X09n0245_009:0660c03": "相。何說為了。誰問理性。何乃攝歸於真性。故次答。若",
    "X09n0245_009:0660c04": "欲解了十二因緣行相。即須本末窮究聖人言教。言",
    "X09n0245_009:0660c05": "教達順多門。一一盡須通會。疏各執下。二句。明偏習",
    "X09n0245_009:0660c06": "之失。了知下二句。明圓學方能明了。杖則皆金者。借",
    "X09n0245_009:0660c07": "小乘五部之喻也。彼云如析金杖。金體無殊。疏然約下",
    "X09n0245_009:0660c08": "四句。亦躡上而來。謂有問曰。既隨機各說。理合隨意",
    "X09n0245_009:0660c09": "各習。何必權實皆通。故此答云。約自己脩行者。誠如",
    "X09n0245_009:0660c10": "所言。淺深各皆得旨(注引四類之意。亦如前說唯專等者。意義可知)若欲為",
    "X09n0245_009:0660c11": "人所師宗匠。即須精通權實。然後以之隨機度人。疏",
    "X09n0245_009:0660c12": "故淨名下。證有深緣起也。有深即知揀淺。注中。六識",
    "X09n0245_009:0660c13": "緣起是小乘所解。八識緣起大乘法相宗所解。法性",
    "X09n0245_009:0660c14": "緣起是小乘。斷諸邪見者。邪見亦麤細不同。故云諸",
    "X09n0245_009:0660c15": "也。謂入六識八識法性等諸緣起。前後相望。前是邪。",
    "X09n0245_009:0660c16": "後後為斷。然緣起。則前淺後後深。邪見則前麤。後後",
    "X09n0245_009:0660c17": "細。△疏上來七段下。三正標立此門。初四句。躡前起",
    "X09n0245_009:0660c18": "後。言七段者。前七門也。義已周者。有小乘義。有相宗",
    "X09n0245_009:0660c19": "義。有性宗義也。緣是下。二句起後。恐疑。唯取性宗義。",
    "X09n0245_009:0660c20": "捨於大小乘法相義也。疏今但約等者。既一教。自具",
    "X09n0245_009:0660c21": "淺深。即知唯淺唯深。亦是權說。深淺相照。方為了義。",
    "X09n0245_009:0660c22": "貫前諸說者。謂下十重中。第一第七重。貫前第二門。",
    "X09n0245_009:0660c23": "第二重。貫前第五門。第三重。即第三門。第五重。貫前",
    "X09n0245_009:0660c24": "第七門。第六重。貫前第四第六門。其第一門。但是總",
    "X09n0245_009:0661a01": "釋名出體。無別深淺疏仍加數門者。第七第九第十",
    "X09n0245_009:0661a02": "等三重也。提綱者。不具列釋。任參驗者。詳下門門中",
    "X09n0245_009:0661a03": "三觀所觀所知治對大小乘法相辨深淺偏圓也。同論",
    "X09n0245_009:0661a04": "主者。小乘緣生義。是俱舍論說。法相緣生義。是唯識",
    "X09n0245_009:0661a05": "論攝大乘論等說。今此華嚴法性緣生義。是十地論",
    "X09n0245_009:0661a06": "說。此等諸論。皆天親造。故云同也。(唯識長行。雖非天親所造。然既唯識",
    "X09n0245_009:0661a07": "本頌是義本)幸共遵行者。諮語大小乘法相師也。既同是",
    "X09n0245_009:0661a08": "一菩薩之教。何得執彼疑此。",
    "X09n0245_009:0661a09": "疏謂經說下。第二依經具顯。於中七。一總標文義。二",
    "X09n0245_009:0661a10": "隨文釋義。三懸判其義。四具指其義。五融攝性相。六",
    "X09n0245_009:0661a11": "配四因性。七都結其要。今初。云說十重者。顯是竪而",
    "X09n0245_009:0661a12": "非橫。謂十種觀察。同是十二緣起。更無別法故。注今",
    "X09n0245_009:0661a13": "却注引經文列釋。於前釋說已。結之於後。今以不載",
    "X09n0245_009:0661a14": "前經故。撮略注記於一一結文之下。由標云說已。今",
    "X09n0245_009:0661a15": "復注之。故云却也。注唯順文者。疏意以逆觀文意大",
    "X09n0245_009:0661a16": "同故。亦前七所破之過相麤。所對之人機劣故。且以",
    "X09n0245_009:0661a17": "順為過失。以逆觀為對治。後三反此。故令觀順逆皆",
    "X09n0245_009:0661a18": "病。至下當知。注三觀者。下自有。亦略配。一者配第二",
    "X09n0245_009:0661a19": "大悲隨順觀也。餘二觀。在後配之。然中間銷經文處。",
    "X09n0245_009:0661a20": "又數數間用第一相對諦觀中之義。",
    "X09n0245_009:0661a21": "疏所謂下。二隨文釋義也。每一故字。即是一重今云",
    "X09n0245_009:0661a22": "有支相續。即第一也。注謂世間解下。是標起經文。此",
    "X09n0245_009:0661a23": "一重中。自有兩重緣起。故所標經有兩箇等字。其義",
    "X09n0245_009:0661a24": "生起行相中略說訖者。前第二門中。約相諦差別觀",
    "X09n0245_009:0661b01": "中第一成答相差別釋了。論判為愚癡等者。第二大",
    "X09n0245_009:0661b02": "悲觀中。自有四觀。一觀眾生愚癡顛倒。二餘處求解",
    "X09n0245_009:0661b03": "脫。三異道求解脫。四求異解脫。此即第一也。因緣無",
    "X09n0245_009:0661b04": "我。而乃著我者。即上所標世間受生等經也。具云。世",
    "X09n0245_009:0661b05": "間受生皆由著我。若離此著。則無生處。復作是念。凡",
    "X09n0245_009:0661b06": "夫無智執著於我。常求有無(上皆無明也)不正思惟。起於",
    "X09n0245_009:0661b07": "妄行。行於邪道。罪行。福行。不動行。(行支也云云。此是初一重緣起)注",
    "X09n0245_009:0661b08": "因緣從實諦等者。即上所標於第一義等經也。具云。",
    "X09n0245_009:0661b09": "復作是念。於第一義不了故。名無明。所作業果。是行。",
    "X09n0245_009:0661b10": "行依上初心是識。乃至蘊壞為死。(此是後一重緣起)而乃迷",
    "X09n0245_009:0661b11": "諸諦者。即上云。於第一義不了也。經一心所攝故。注",
    "X09n0245_009:0661b12": "云文義俱如上說者。前第五門也。俱者文與義也。經",
    "X09n0245_009:0661b13": "自業差別故者。第三重也。文中有二。一指前直釋。即",
    "X09n0245_009:0661b14": "第三門也。二論判下。更用論釋。文中又二。初麤。次三",
    "X09n0245_009:0661b15": "門總標。後此門下。唯釋此門。初中二。一正標釋。二此",
    "X09n0245_009:0661b16": "顛倒下。顯下其所破。初云論判此下四門者。三四五",
    "X09n0245_009:0661b17": "六也。為異道等者。上所列大悲觀中四觀之第三也。",
    "X09n0245_009:0661b18": "但一念等者。一念不生即無明。以無明無故。行等相",
    "X09n0245_009:0661b19": "次皆無。此是本道求解脫。不於此求。即為異道故。次",
    "X09n0245_009:0661b20": "云而乃別求。故云異也。注此顛倒等者。二顯其所破",
    "X09n0245_009:0661b21": "也。所破有四故。經有此四重緣起。論云。顛倒因有三",
    "X09n0245_009:0661b22": "種。冥性因。自在因。苦行因行。及無因(兼此無因。一計故成四種所破)",
    "X09n0245_009:0661b23": "如次四門破之。注此門破冥下。二唯釋此門也。謂僧",
    "X09n0245_009:0661b24": "佉等計二十五諦第一即是冥性。從此餘二十四也。",
    "X09n0245_009:0661c01": "各二業者。文義俱如前釋也。生彼因緣等事者。前前",
    "X09n0245_009:0661c02": "為能生。後後為所生。因緣之事。欲求解脫。當斷前故。",
    "X09n0245_009:0661c03": "云斷前等也。此是解脫方便故。三何關冥性。經不相",
    "X09n0245_009:0661c04": "捨離者。第四重也。注文有二。一略引經。具云。此中無",
    "X09n0245_009:0661c05": "明緣行。乃至生緣老死者。由無明乃至生為緣。令行",
    "X09n0245_009:0661c06": "乃至老死不斷相助成故。注此破自在下。二釋經也。",
    "X09n0245_009:0661c07": "自在天者。涅槃經說。吉德大臣云。一切眾生。悉是自",
    "X09n0245_009:0661c08": "在天之所作。自在天喜眾生安樂。自在天瞋眾生苦",
    "X09n0245_009:0661c09": "惱。一切眾生。若罪若福。乃是自在之所為作云云。注",
    "X09n0245_009:0661c10": "今以下。正翻破也。其義可解。經三道不斷者。第五重",
    "X09n0245_009:0661c11": "也。即唯識論惑業苦相攝門也。文二。初引經可見。後",
    "X09n0245_009:0661c12": "惑業下。皆是釋經。又二。初約第一相諦觀釋。後約第",
    "X09n0245_009:0661c13": "二大悲觀釋。初中又二。初總標可解。後初三世下。別",
    "X09n0245_009:0661c14": "釋。文二。謂三世二世也。初三世中。三過去迷本際者。",
    "X09n0245_009:0661c15": "釋無明也。現在牽生果者。釋愛取也。以雖同煩惱。過",
    "X09n0245_009:0661c16": "去迷於本際。建立生死力強。與無明名。現在牽生後",
    "X09n0245_009:0661c17": "果。引果義強。名為愛取。(此約強弱分別也)又無明是本。過",
    "X09n0245_009:0661c18": "去說之。愛取是末。現在說之。(此約本末分別也。從其本末隱顯互彰。又前約",
    "X09n0245_009:0661c19": "用此約體)注業二者。行及有也。雖同是業。約過去名行。望",
    "X09n0245_009:0661c20": "未來名有也。云當相者。造作為行也。云未有者。未有",
    "X09n0245_009:0661c21": "當果。能令有之。有之故云功能。注苦二者。現在識等",
    "X09n0245_009:0661c22": "五果。及未來生老死二果。雖同是苦。約現未立名也。",
    "X09n0245_009:0661c23": "言現定者。現報已定也。定故厭之。終不可免。故不立",
    "X09n0245_009:0661c24": "老死過患之號。便約當相立名。當相者。識名色等五。",
    "X09n0245_009:0662a01": "是此五蘊身相顯然。故從過患立者。未來之身未起。",
    "X09n0245_009:0662a02": "但無愛取結業。即不受身故。立生老死名。令生厭患。",
    "X09n0245_009:0662a03": "斷於愛取。故立此名。然俱舍說。三道攝十二支。頌云",
    "X09n0245_009:0662a04": "三煩惱業二。七事亦名果。(問一種是惑。何以前際唯一無明。中際分成愛取一",
    "X09n0245_009:0662a05": "種是苦。何以後際唯二中具五耶。故下通云)略果(後際二也)又略因。(前際一也)由中可",
    "X09n0245_009:0662a06": "比二(由中之五比知後二。由中之二。比前之一。即前因後果為二故。云可比二也。此但出廣略。不出",
    "X09n0245_009:0662a07": "所以唯識則有)注次二世下。第二段也。前十支同世故唯二",
    "X09n0245_009:0662a08": "也。言發潤別者。約發業名無明。約潤業名愛取也。唯",
    "X09n0245_009:0662a09": "識論中。問云。何緣發業。總立無明。潤業位中別立愛",
    "X09n0245_009:0662a10": "取。答云。雖諸煩惱皆能發潤。而發業位。無明力增。乃",
    "X09n0245_009:0662a11": "至於潤業位。愛取偏增。說愛如水。能伏潤故。(此下釋發業唯",
    "X09n0245_009:0662a12": "一唯潤業分二之伏難云)要數溉灌。方生有芽。且依初(受也)後取也。",
    "X09n0245_009:0662a13": "分二愛取。(其實有多現行潤也)無重發義。立一無明。(如一芽生不可再生。",
    "X09n0245_009:0662a14": "水伏潤時。可言得數也)注業二者。初造業求潤名行。已造作故",
    "X09n0245_009:0662a15": "已潤名有。此能近有後有果故。注苦二者。謂已造之",
    "X09n0245_009:0662a16": "業。所招異熟之果。在種子位時。直名識等。在現行位",
    "X09n0245_009:0662a17": "時。名生老死故。唯識論。問曰。何緣所生。立生老死。所",
    "X09n0245_009:0662a18": "引別立識等五支。(以種現雖殊而體無別故。問何以因開而果合耶答)因位難",
    "X09n0245_009:0662a19": "知差別相故。(識等正〔互〕因位差別之相支為以了知遂依當生之位別立因支為五)謂",
    "X09n0245_009:0662a20": "續生時。因識相顯。(謂於當來初生之時。果識初起。即是因識相顯以果初生令識種用",
    "X09n0245_009:0662a21": "顯故。名因緣識相顯也。今別那或說一七日)次根本未滿名色相增。(識位後五根未",
    "X09n0245_009:0662a22": "滿已來果名色起令因名相貌增長即四七日來)次根滿時。六處明盛。(四七日後)",
    "X09n0245_009:0662a23": "依斯發觸。(依六處觸相顯)因觸起愛。(因觸起愛相增)爾時乃名受果",
    "X09n0245_009:0662a24": "究竟。依斯果位。立因為五。(佛依此當起界位次第立因支為五也。次眼伏相難",
    "X09n0245_009:0662b01": "知。此上答別開因。立了下答果。合為二支云)果位易了差別相故。總立二",
    "X09n0245_009:0662b02": "支以顯三苦。(義意可知。三苦已上說也。此約欲界若色無色界。即顯生異滅二相)然所",
    "X09n0245_009:0662b03": "生果。若在未來。為生厭故。說生老死。(毀責名也)若至現在",
    "X09n0245_009:0662b04": "為今了知分位相生。說識等五。(五相顯故。以今顯後說五不遮。以後顯今",
    "X09n0245_009:0662b05": "說二無妨。故知或依當來現在分位有差別故。說有前後。不爾相違)注不斷者。牒經也。",
    "X09n0245_009:0662b06": "若復生惑等者。如前已說。言如輪轉者。喻不斷也。故",
    "X09n0245_009:0662b07": "淨意菩薩論偈云。煩惱初(無明)八(愛也)九。(取也)業二(行也)及與",
    "X09n0245_009:0662b08": "十。(有也)餘七說為苦。(除上所餘)三攝十二法。從三(無明愛取)故生",
    "X09n0245_009:0662b09": "二。(行有)從二故生七。(所餘)從七復生三。是故如輪轉。一切",
    "X09n0245_009:0662b10": "世間法。唯因果無人。但從諸法空。還生於空法。注此",
    "X09n0245_009:0662b11": "破下。二依大悲觀釋也。苦行因者。即上列所破四因",
    "X09n0245_009:0662b12": "之第三也。亦如涅槃經說。此計。一切眾生苦樂果報。",
    "X09n0245_009:0662b13": "皆由過去已作。今於現在。但受却苦盡則得解脫。故",
    "X09n0245_009:0662b14": "脩苦行。謂惑業等者。立正道以破之。義皆可解。經觀",
    "X09n0245_009:0662b15": "三世故者。此一句文略。經文具云。觀過去現在未來",
    "X09n0245_009:0662b16": "故也。文二。初指前釋。後此破下。破第四無因也。亦涅",
    "X09n0245_009:0662b17": "槃經云。若自作。若教他作。若自斫。教他斫。(害偷婬妄飲酒。一一",
    "X09n0245_009:0662b18": "列文)若恒河已南布施眾生。恒河已北殺害眾生。悉無",
    "X09n0245_009:0662b19": "罪福。故此云破。既初無明行等二。是以識名色六入",
    "X09n0245_009:0662b20": "觸受等五之因。次愛取有三。是後生老死二支之因。",
    "X09n0245_009:0662b21": "何得計云無因耶。經三苦聚故。注文亦二。初引經。文",
    "X09n0245_009:0662b22": "略義具。本文云。復次十二有支。名為三苦。此中無明",
    "X09n0245_009:0662b23": "行乃至六處是行苦。餘二句全同。釋曰。無明等五。遷",
    "X09n0245_009:0662b24": "流相顯。名為行苦。觸受二支。觸對生苦。故云苦苦。餘",
    "X09n0245_009:0662c01": "但樂壞。故名壞苦。注論判下。釋經也。文二。初總判四",
    "X09n0245_009:0662c02": "門。後正釋此門。初中三。一以論總標云求異解脫者。",
    "X09n0245_009:0662c03": "大悲觀中第四門也。謂不識真解脫。求三界苦等為",
    "X09n0245_009:0662c04": "解脫。故名之為求異解脫。注謂緣性是一真下。二立",
    "X09n0245_009:0662c05": "真解脫。彼論云。真解脫者。有四種相。一離苦相。(樂也)二",
    "X09n0245_009:0662c06": "無為相。(常也)三離染相。(淨也)四出世間相。(我也)清涼疏云。(上注",
    "X09n0245_009:0662c07": "四德約此注也)此四即涅槃。樂常淨我故。涅槃云。於世間法。",
    "X09n0245_009:0662c08": "自在遠離。名為我故。真心具四德者。如前第二重一",
    "X09n0245_009:0662c09": "心所攝中說也。一心是十二緣生之性。涅槃亦云。十",
    "X09n0245_009:0662c10": "二因緣。即是佛性。(彼經廣說佛性具常樂我淨四德)論中所說四德。",
    "X09n0245_009:0662c11": "是真解脫。必非心外之德故。前令於一心中求。以破",
    "X09n0245_009:0662c12": "邪人於餘處求解脫也。即知前破求解脫處邪。次四",
    "X09n0245_009:0662c13": "門破求之方便邪。此下四門。正破所求解脫邪也。意",
    "X09n0245_009:0662c14": "令於一心之中(飜處邪)順逆觀察緣起。飜於惑業(翻方便邪)",
    "X09n0245_009:0662c15": "證真常樂我常。(飜解脫也)注具於樂常等者。由一真心具",
    "X09n0245_009:0662c16": "解脫德故。離此求。名為餘處。(此但指前以釋成四德在於一心非釋本義。本義可",
    "X09n0245_009:0662c17": "知)何得異求者。邪見也。注四段下。三指經。破邪解脫。",
    "X09n0245_009:0662c18": "經中說。彼所作。不離十二緣起。但是苦(此門也樂破彼樂)是",
    "X09n0245_009:0662c19": "生滅(第八門也。破彼計常)是繫縛(第九門也。破彼計淨。淨是解脫義)是滅盡。(第十",
    "X09n0245_009:0662c20": "門也。破彼計我)依此觀察。是為正見。計為四德。是所求邪。注",
    "X09n0245_009:0662c21": "此當有苦下。二正釋此門也。行苦隨逐等者。論云。彼",
    "X09n0245_009:0662c22": "行苦事隨逐。乃至無色有縛。(今此略却彼事二字及有縛二字。加一謂字。餘",
    "X09n0245_009:0662c23": "皆同也)故此云彼計無色等也。二苦相麤故彼不計。其",
    "X09n0245_009:0662c24": "能計者。通說此類之人。非定名目。華嚴疏論並不的",
    "X09n0245_009:0663a01": "指。注下三計皆然。經因緣生滅故者。因緣二字。貫通",
    "X09n0245_009:0663a02": "生滅。謂因緣故生。因緣故滅也。無明等以展轉因緣",
    "X09n0245_009:0663a03": "故。行等展轉相生。以無無明等滅故行等皆滅。故云",
    "X09n0245_009:0663a04": "因緣生滅也。注文亦二。約引經亦略也。本文具云。復",
    "X09n0245_009:0663a05": "次無明緣行者。無明因緣。能生諸行。無明滅行滅者。",
    "X09n0245_009:0663a06": "以無無明。諸行亦無。餘亦如是。(此後一句例十一也。應云行緣識者。行因",
    "X09n0245_009:0663a07": "緣能生於識。乃至識亦無。一一皆准此知)注此破下。二釋也。言但是此滅",
    "X09n0245_009:0663a08": "者。彼不計生也。餘謂據此是無明滅則行滅。展轉乃",
    "X09n0245_009:0663a09": "至老死滅。則亦密破二乘涅槃矣。以是圓宗超權小",
    "X09n0245_009:0663a10": "故。下亦例知。餘文易解。經生滅繫縛故者。繫縛亦貫",
    "X09n0245_009:0663a11": "通生滅二字。即十二緣生。十二緣滅。皆繫縛也。注文",
    "X09n0245_009:0663a12": "亦二。初引經唯略者。餘皆具載(文云無明緣行者。無明滅。行滅者)注",
    "X09n0245_009:0663a13": "彼計下。釋文可見。但不詳所計。皆云非想。唯加天字。",
    "X09n0245_009:0663a14": "不知何異於前。經前第七門云無色。後門云無所有",
    "X09n0245_009:0663a15": "處。亦都不出四空。不知總別何分。疏中且依華嚴疏",
    "X09n0245_009:0663a16": "所敘之也。(彼加外道字。亦不言何宗)經無所有盡者。具云。反無明",
    "X09n0245_009:0663a17": "緣行者。是隨順無所有觀。無明滅行滅者。是隨順盡",
    "X09n0245_009:0663a18": "滅觀。餘亦如是。釋中以滅盡。揀非真我。義甚顯也。餘",
    "X09n0245_009:0663a19": "亦可知。",
    "X09n0245_009:0663a21": "圓覺經大疏釋義鈔卷第九(之上)"
}