{
    "T44n1848_009:0342b05": "起信論疏筆削記卷第九",
    "T44n1848_009:0342b07": "長水沙門子璿錄",
    "T44n1848_009:0342b08": "◎二釋本覺名。疏二。初隨文別釋。責意云二",
    "T44n1848_009:0342b09": "者。但反覆成難。而實無二故。本疏云。進退成",
    "T44n1848_009:0342b10": "難。",
    "T44n1848_009:0342b11": "以對等者。下云。當知染法淨法皆悉相待。今",
    "T44n1848_009:0342b12": "此且約對於新生。立為本有。以始覺從修新",
    "T44n1848_009:0342b13": "生。本覺性自元有。由是對始以立於本。又以",
    "T44n1848_009:0342b14": "下約別義釋。前約對始名本。今約生始名本。",
    "T44n1848_009:0342b15": "原其始覺是本所生。內因熏習外假緣力。創",
    "T44n1848_009:0342b16": "然而有。故名為始。生於始故名為本也。苟無",
    "T44n1848_009:0342b17": "所生亦不名本。如女生子方得母稱。",
    "T44n1848_009:0342b18": "以至下此辨但名覺之所以。以始本既合。則",
    "T44n1848_009:0342b19": "無二相。無二相故但是一覺。故下文云。亦無",
    "T44n1848_009:0342b20": "始覺之異。以四相本來平等同一覺故。又此",
    "T44n1848_009:0342b21": "下約別義釋。前段是辨一覺所以。此即辨始",
    "T44n1848_009:0342b22": "覺所以。意明此段論。文是明始覺。以依本起",
    "T44n1848_009:0342b23": "始。始還同本故名始覺。以始得無念之覺。名",
    "T44n1848_009:0342b24": "真始覺也。已前雖亦名始覺。以未離念猶名",
    "T44n1848_009:0342b25": "不覺。或立相似隨分等名。至此念盡已覺初",
    "T44n1848_009:0342b26": "相。故名始覺。是知直待合同本覺心源。故名",
    "T44n1848_009:0342b27": "究竟覺。智淨相等並同是始覺也。",
    "T44n1848_009:0342b28": "問若下。二問答違妨。異不成始者。以前文云",
    "T44n1848_009:0342b29": "是本所成故。融同本體方名始覺故。同不成",
    "T44n1848_009:0342c01": "始者。以前云至心源時。始本無二平等一相",
    "T44n1848_009:0342c02": "無所待故。既而同異二俱不立。如何說言對",
    "T44n1848_009:0342c03": "始立本耶。此問因次前疏文中來。答意昔日",
    "T44n1848_009:0342c04": "不覺而今始覺。若窮其體與本不殊。就生滅",
    "T44n1848_009:0342c05": "門相待義邊。得名始本也。形本不覺者。形本",
    "T44n1848_009:0342c06": "覺故立為始。形不覺故立為覺也。若至心源",
    "T44n1848_009:0342c07": "已屬真如門攝。不同前難。而實始覺等者。無",
    "T44n1848_009:0342c08": "不覺之染緣可形待。故無覺名。與本平等不",
    "T44n1848_009:0342c09": "殊。故無始名。但名真如。不名始本覺也。由是",
    "T44n1848_009:0342c10": "真如門中。但顯於體不顯相用。",
    "T44n1848_009:0342c11": "二始覺疏明起等者。正明始覺。文雖在後。轉",
    "T44n1848_009:0342c12": "推其源元因本覺。由迷本覺方有妄念。妄念",
    "T44n1848_009:0342c13": "即不覺也。則前依如來藏有生滅心。後依覺",
    "T44n1848_009:0342c14": "故迷等。如依不睡人有睡人也。論依不覺有",
    "T44n1848_009:0342c15": "始覺者。如依睡人方有覺人。疏三。初別解文。",
    "T44n1848_009:0342c16": "本覺等者。下云。以有真如法故。能熏習無明。",
    "T44n1848_009:0342c17": "以熏習故則令妄心厭生死苦樂求涅槃等。",
    "T44n1848_009:0342c18": "究竟同本者。下云。而實無有始覺之異。本來",
    "T44n1848_009:0342c19": "平等同一覺故。下文引證者。即隨染本覺中",
    "T44n1848_009:0342c20": "文。斯則本覺離染初淨。便名始覺。",
    "T44n1848_009:0342c21": "此文下二通辨論意。此如好人成睡人。睡人",
    "T44n1848_009:0342c22": "成覺人。此顯展轉成立也。始覺同本下明展",
    "T44n1848_009:0342c23": "轉泯絕也。如覺人同好人。以同好人故。即無",
    "T44n1848_009:0342c24": "睡人。無睡人故即無覺人。無覺人故即無好",
    "T44n1848_009:0342c25": "人。無好人故平等。平等亦不可。言平等者。無",
    "T44n1848_009:0342c26": "始本異故。再言之者有二意。一則始覺與本",
    "T44n1848_009:0342c27": "覺平等。始即本故。本覺與不覺平等。不覺即",
    "T44n1848_009:0342c28": "本覺故。二即始本不覺竟無差別。本自平等。",
    "T44n1848_009:0342c29": "又差別平等亦復平等。離言者。欲言始覺體",
    "T44n1848_009:0343a01": "同本故。欲言本覺無所對故。欲言不覺體即",
    "T44n1848_009:0343a02": "覺故。言之不及。故云離言。以離言故無相可",
    "T44n1848_009:0343a03": "得。心行處滅故云絕慮。此即泯同真如門也。",
    "T44n1848_009:0343a04": "是故下三總結示。圓融者。圓攝染淨。覺與不",
    "T44n1848_009:0343a05": "覺融歸一體。清虛無累故曰解然。迷覺中道",
    "T44n1848_009:0343a06": "一不住著。故名無奇。況有三身異者。以三身",
    "T44n1848_009:0343a07": "由始本所成。始本既不安立。豈有三身之殊。",
    "T44n1848_009:0343a08": "此揀權教定說三身差別。於中分為無為別",
    "T44n1848_009:0343a09": "及三常之異也。但隨下釋疑也。或曰下說不",
    "T44n1848_009:0343a10": "思議業相緣熏習鏡報身應身。又云。無明盡",
    "T44n1848_009:0343a11": "有不思議業。能現十方利益眾生。此豈非報",
    "T44n1848_009:0343a12": "化之用。何言無三身耶。故此釋之。但約機見",
    "T44n1848_009:0343a13": "有異名為報化之身。若約果海實無身說。下",
    "T44n1848_009:0343a14": "文即真如用大。文云。諸佛如來唯是法身智",
    "T44n1848_009:0343a15": "相之身。第一義諦無有世諦可見之法。但隨",
    "T44n1848_009:0343a16": "眾生見聞得益。故說為用。",
    "T44n1848_009:0343a17": "科始覺者。亦可前略明始覺體。今廣明始覺",
    "T44n1848_009:0343a18": "相。後始不異本。即結相同體。初標因果。疏染",
    "T44n1848_009:0343a19": "心者。即六染心。性淨者。即如來藏。以污淨成",
    "T44n1848_009:0343a20": "染故。說淨為染源。故下文云。是心從本以來",
    "T44n1848_009:0343a21": "自性清淨。而有無明為無明所染。有其染心。",
    "T44n1848_009:0343a22": "麁相者。即轉現二相并六麁等。轉現亦是細",
    "T44n1848_009:0343a23": "中之麁。並為麁相。生相即業相妄中最細者。",
    "T44n1848_009:0343a24": "以麁從細生故。說細為麁源。故下文云。麁中",
    "T44n1848_009:0343a25": "之細。細中之麁菩薩境界。細中細是佛境界。",
    "T44n1848_009:0343a26": "然心源之言疏中兩解。初解依士釋。次解依",
    "T44n1848_009:0343a27": "士持業二釋俱通。或可淨心即源持業釋。此",
    "T44n1848_009:0343a28": "解與疏初解。俱約所證之極。疏之次解約所",
    "T44n1848_009:0343b01": "斷之極。斯則心源二字通於真妄。覺之一字。",
    "T44n1848_009:0343b02": "即是始覺。始覺至於生相。生相足以斷除。始",
    "T44n1848_009:0343b03": "覺至於性淨。性淨足以冥合。故下文云。覺",
    "T44n1848_009:0343b04": "(始覺)心(性淨)初起(生相)心(冥合)無初相(斷除)以遠離微細念(上所",
    "T44n1848_009:0343b05": "斷者)故。得見心性心即常住(上注合者)名究竟覺(能所合已別立",
    "T44n1848_009:0343b06": "此名)始覺道圓者。道即因義至此位中因滿成",
    "T44n1848_009:0343b07": "果。無始本異名究竟覺。即佛地也。不了等者。",
    "T44n1848_009:0343b08": "有生相等之所隔故。金剛等者。金剛喻定無",
    "T44n1848_009:0343b09": "間已還。乃至一切異生。即下文隨分相似及",
    "T44n1848_009:0343b10": "不覺等是也。斯則究竟是果。非究竟是因",
    "T44n1848_009:0343b11": "也。",
    "T44n1848_009:0343b12": "疏前三者。則滅異住。覺此三相已還名不究",
    "T44n1848_009:0343b13": "竟。後一則生相。此一相盡故名究竟。此約反",
    "T44n1848_009:0343b14": "流故生相居後。若約順流則滅相為後。",
    "T44n1848_009:0343b15": "科顯四位者。此同圓覺凡賢聖果之四。或開",
    "T44n1848_009:0343b16": "為五位。即資糧加行通達修習究竟也。或合",
    "T44n1848_009:0343b17": "為三。謂信行淨心究竟也。廣即五十二位。疏",
    "T44n1848_009:0343b18": "三。初總敘意文七。今初略標大意。麁則滅相。",
    "T44n1848_009:0343b19": "細則生相。中間相望互通麁。細寄顯等者。寄",
    "T44n1848_009:0343b20": "託四種塵勞相上。顯明始覺功力分齊。是則",
    "T44n1848_009:0343b21": "約所覺之麁細。辨能覺之淺深也。",
    "T44n1848_009:0343b22": "然此下二料揀四相。意顯真心隨無明熏。從",
    "T44n1848_009:0343b23": "細至麁從惑至業。寄此惑業之上。說為四義。",
    "T44n1848_009:0343b24": "乃是一期之四相也。非約等者。剎那之中雖",
    "T44n1848_009:0343b25": "具四相。非今所辨故乃揀之。",
    "T44n1848_009:0343b26": "今以下。三正釋本義二。初標列如文。",
    "T44n1848_009:0343b27": "二釋文二。初總三。初總敘起妄二。初正敘原",
    "T44n1848_009:0343b28": "者。鞠窮之義。夫語辭也。謂窮此四相之由。本",
    "T44n1848_009:0343b29": "因迷心所成也。或二字俱是發語之端。心性",
    "T44n1848_009:0343c01": "下敘所迷心體。即真如門。如前文云。所謂心",
    "T44n1848_009:0343c02": "性不生不滅。乃至離心緣相等。而有下明迷",
    "T44n1848_009:0343c03": "成生滅。即生滅門。如前云依如來藏故。有生",
    "T44n1848_009:0343c04": "滅心等。",
    "T44n1848_009:0343c05": "經云下。二引證。初則涅槃。如前所引。又經即",
    "T44n1848_009:0343c06": "法身不增不減經。彼云。即此法身為過於恒",
    "T44n1848_009:0343c07": "河沙。無邊煩惱所纏從無始世來。隨順世間",
    "T44n1848_009:0343c08": "波浪。漂流往來生死。名為眾生。今疏略引大",
    "T44n1848_009:0343c09": "概。此下下即隨染本覺中文。",
    "T44n1848_009:0343c10": "今就下。二總配四相如文。",
    "T44n1848_009:0343c11": "佛性下。三引論釋成。彼論所說一一有為。莫",
    "T44n1848_009:0343c12": "不皆為四相所遷。以證今論一期四相。",
    "T44n1848_009:0343c13": "二別下二。初略配下文。約位等者。即將此覺",
    "T44n1848_009:0343c14": "四相位。對下六染文。即知此四別分各成多",
    "T44n1848_009:0343c15": "少不等。如下文云。一者執相應染。依二乘解",
    "T44n1848_009:0343c16": "脫及信相應地遠離。即是此文如二乘觀智",
    "T44n1848_009:0343c17": "初發意菩薩等。覺於念異念無異相等。下文",
    "T44n1848_009:0343c18": "具云。二者不斷相應染。依信相應地。修學方",
    "T44n1848_009:0343c19": "便。漸漸能捨得淨心地。究竟離故。乃至五者",
    "T44n1848_009:0343c20": "能見心不相應染。依心自在地能離故。此上",
    "T44n1848_009:0343c21": "四染即是此文云。如法身菩薩覺於念住。念",
    "T44n1848_009:0343c22": "無住相等。又下文云。六者根本業不相應染。",
    "T44n1848_009:0343c23": "依菩薩盡地。得入如來地。能離故。即是此文",
    "T44n1848_009:0343c24": "如菩薩地盡。滿足方便一念相應。覺心初起",
    "T44n1848_009:0343c25": "心無初相等也。以此對彼足見四相別分之",
    "T44n1848_009:0343c26": "義。但以彼約淨智翻染。一向就煩惱道說。故",
    "T44n1848_009:0343c27": "不說於滅相。今文約覺起始終。具論故總明",
    "T44n1848_009:0343c28": "四相也。準海東疏配。生相有三。三細也。住",
    "T44n1848_009:0343c29": "相四。即七識四惑。異相六。即根本六煩惱滅",
    "T44n1848_009:0344a01": "相有七。即身三。口四。然彼所說法體即同。但",
    "T44n1848_009:0344a02": "開合有異。今疏即就當論所辨。以要順宗故。",
    "T44n1848_009:0344a03": "無以棄近而就遠也。",
    "T44n1848_009:0344a04": "生相下。二廣釋四。今初業相者。標名。謂由下",
    "T44n1848_009:0344a05": "釋相。以無明下結成。表此先無故名生相。甚",
    "T44n1848_009:0344a06": "深下別歎。下文下引證。即生滅因緣中文。即",
    "T44n1848_009:0344a07": "下文下類攝。初一即業相。後一即根本業不",
    "T44n1848_009:0344a08": "相應染。第一即業識。此等下都結。但以所說",
    "T44n1848_009:0344a09": "為門不同。而法體是一。故皆攝之。為門不同",
    "T44n1848_009:0344a10": "者。九相是明不覺。五意六染是明生滅因緣。",
    "T44n1848_009:0344a11": "但五意是生因緣。六染是滅因緣也。由義異",
    "T44n1848_009:0344a12": "故。名字不同。及說處亦別以體同故。故通攝",
    "T44n1848_009:0344a13": "也。下諸段標釋結攝例此。",
    "T44n1848_009:0344a14": "住相下。二住相。此二等者。已上三細是三不",
    "T44n1848_009:0344a15": "相應心。屬於本識。此二並在等者。此是麁中",
    "T44n1848_009:0344a16": "之細屬於事識。無明等者。結成也。確然不改。",
    "T44n1848_009:0344a17": "故名堅住。後二即轉相現相。初二即智相相",
    "T44n1848_009:0344a18": "續相。後四即轉識現識智識相續識。中四即",
    "T44n1848_009:0344a19": "能見心不相應染。所現色不相應染。分別智",
    "T44n1848_009:0344a20": "相應染。不斷相應染。",
    "T44n1848_009:0344a21": "言異下。三異相。此在等者。此二是麁中之麁。",
    "T44n1848_009:0344a22": "屬於事識。無明等者。惑妄麁顯能發身口貪",
    "T44n1848_009:0344a23": "瞋等別。故名異相。下文下類攝。中二者。即執",
    "T44n1848_009:0344a24": "取計名字相。初一者。執相應染。以合二相為",
    "T44n1848_009:0344a25": "一染故。意識即意之識。",
    "T44n1848_009:0344a26": "言滅下。四滅相。滅前異心者。謂惑至此終極",
    "T44n1848_009:0344a27": "入於業道也。如小乘滅相滅現在心。令入過",
    "T44n1848_009:0344a28": "去。以無明等者。從微至著起惑造業。業因既",
    "T44n1848_009:0344a29": "成心招來果。一期事畢。故名周盡。以周盡故。",
    "T44n1848_009:0344b01": "故言滅相。非謂從此不起煩惱。如人謀事緣",
    "T44n1848_009:0344b02": "備事遂。名為周盡。以果下。或問曰。生等四",
    "T44n1848_009:0344b03": "相。於九相中已攝前八。何故不攝業繫苦相",
    "T44n1848_009:0344b04": "耶。故此釋之。意云。因則未造者不造。已造",
    "T44n1848_009:0344b05": "者轉滅。即有可斷之義。若至果報已當受處。",
    "T44n1848_009:0344b06": "即不可斷。如已至地獄。必當須受也。故佛令",
    "T44n1848_009:0344b07": "知苦斷集不令斷苦。是斯意也。故今文中廢",
    "T44n1848_009:0344b08": "置不說。言第六者。即六麁之最後也。",
    "T44n1848_009:0344b09": "是故下四總結前說。唯一夢心喻也。如有一",
    "T44n1848_009:0344b10": "人(真如)忽然睡著(無明)作夢(業相)見(轉相)種種事(現相)起心分",
    "T44n1848_009:0344b11": "別(智相)念念無間(相續)於其違順深生取著(執取)為善",
    "T44n1848_009:0344b12": "為惡是親是疎(計名)於善於親則種種惠利。於",
    "T44n1848_009:0344b13": "惡於疎則種種陵損(起業)或有報恩受樂。或遭",
    "T44n1848_009:0344b14": "報怨受苦(業繫苦相)忽然覺來上事都遣。當知此事",
    "T44n1848_009:0344b15": "唯一夢心。皆因等者法也。九相之興皆依此",
    "T44n1848_009:0344b16": "力。如依於睡有諸夢事。經云下引證。即勝鬘",
    "T44n1848_009:0344b17": "經也。彼云。世尊如是無明住地力。於有愛數",
    "T44n1848_009:0344b18": "四住地。無明住地其力最大。大論云。譬如大",
    "T44n1848_009:0344b19": "地有勝力故。持四重擔。故名住地。一大海。二",
    "T44n1848_009:0344b20": "諸山。三草木。四眾生。無明亦爾。於五住地中",
    "T44n1848_009:0344b21": "此最難除。故知力大。下文則九相末都結之",
    "T44n1848_009:0344b22": "文。",
    "T44n1848_009:0344b23": "雖復下五據理融攝。先縱牃前文。謂細不是",
    "T44n1848_009:0344b24": "麁。惑不是業。法執非我執。本識非事識。前位",
    "T44n1848_009:0344b25": "異後位。故云階降。然其下攝彼麁細差別。以",
    "T44n1848_009:0344b26": "為一念。所言一念有兩意。一則但是一無明",
    "T44n1848_009:0344b27": "之念。二則一剎那之念。且如一人忽逢一怨。",
    "T44n1848_009:0344b28": "便行殺害(業起)如以為張人王人(計名)定言於我有",
    "T44n1848_009:0344b29": "怨(執取)惡心無間(相續)分別是怨非親(智相)彼為所見(現相)",
    "T44n1848_009:0344c01": "已為能見(轉相)心念起動(業相)即於一念之中八相",
    "T44n1848_009:0344c02": "具足。然於二義中正唯前義。亦可一念者即",
    "T44n1848_009:0344c03": "一心也。故下文云。一念相應。即無念之一念",
    "T44n1848_009:0344c04": "也。謂麁下出所以。或問曰。既有麁細前後等",
    "T44n1848_009:0344c05": "差。何得說為一念。故此釋也。謂雖有麁細等",
    "T44n1848_009:0344c06": "差。而是一心而作。豈有心在滅相。而生相",
    "T44n1848_009:0344c07": "中無心。若言無者。生何所依。亦不可分此一",
    "T44n1848_009:0344c08": "心以應四相。既心不可分。復無前後。如何四",
    "T44n1848_009:0344c09": "相得有前後耶。如人是一夢種種事夢事。雖",
    "T44n1848_009:0344c10": "多即無前後。故說下引證。即始覺末文。正云。",
    "T44n1848_009:0344c11": "而實無有始覺之異。以四相俱時而有皆無",
    "T44n1848_009:0344c12": "自立。本來平等同一覺故。",
    "T44n1848_009:0344c13": "然未下六決通伏難。或難云。既四相同時。何",
    "T44n1848_009:0344c14": "故覺者有其前後。故此釋之。達心源下以了",
    "T44n1848_009:0344c15": "四相同依心者。方得俱時而知也。如人夢中",
    "T44n1848_009:0344c16": "說夢。漸漸而知。或至覺來方可併悟。斯乃得",
    "T44n1848_009:0344c17": "失在人。不應疑法。經云下引證。始者下轉釋",
    "T44n1848_009:0344c18": "所引。並可知。",
    "T44n1848_009:0344c19": "既因下七結成始覺二。初順流釋所覺。所覺",
    "T44n1848_009:0344c20": "即不覺也。種種夢念即煩惱障。轉至滅相即",
    "T44n1848_009:0344c21": "業障。長眠下即報障。既三障所覆。殊不覺知。",
    "T44n1848_009:0344c22": "無始至今未曾覺悟。故云長眠。三界即依報",
    "T44n1848_009:0344c23": "六趣謂正報。於此六中數數歸往。故名為",
    "T44n1848_009:0344c24": "趣。",
    "T44n1848_009:0344c25": "今因下。二約反流以明能覺。能覺即始覺二。",
    "T44n1848_009:0344c26": "初明起覺因緣。本覺熏者。內因熏也。覺力冥",
    "T44n1848_009:0344c27": "熏微妙叵測。名不思議。本覺是體熏令厭求",
    "T44n1848_009:0344c28": "是用。此即內因體用也。又因下明外緣熏力。",
    "T44n1848_009:0344c29": "真如是體。所流教法是用。此即外緣體用也。",
    "T44n1848_009:0345a01": "梁攝論說從清淨法界。流出正體。智正體智",
    "T44n1848_009:0345a02": "流出後得智。後得智流出大悲心。大悲心流",
    "T44n1848_009:0345a03": "出十二分教。清淨法界即是真如。據本而言。",
    "T44n1848_009:0345a04": "故云真如所流教法。聞熏者。謂以聞慧熏得",
    "T44n1848_009:0345a05": "真流之教。反資覺性。令彼有力。是則本覺所",
    "T44n1848_009:0345a06": "流教法。還即熏於本覺。",
    "T44n1848_009:0345a07": "以體下二顯覺起功用。即指前內外熏力。能",
    "T44n1848_009:0345a08": "起始覺也。體同即外緣之體與內因體無二",
    "T44n1848_009:0345a09": "相故。即真如同本覺也。用融即外緣教法與",
    "T44n1848_009:0345a10": "內厭求。二相通和不相違拒也。領彼聞熏者。",
    "T44n1848_009:0345a11": "正顯同融之相。若不同融即不領受。以領彼",
    "T44n1848_009:0345a12": "故。遂能資益內熏覺性。起始覺之解。解力既",
    "T44n1848_009:0345a13": "增無明力劣故。得反流漸向心源也。始息滅",
    "T44n1848_009:0345a14": "相下明其漸向之義。從初信位止其造惡。次",
    "T44n1848_009:0345a15": "了我空。漸斷法執。覺至本識窮了生相。纖塵",
    "T44n1848_009:0345a16": "既盡覺照獨存。故曰朗然大悟。即無明夢盡",
    "T44n1848_009:0345a17": "成究竟覺也。覺了等者。心源常湛本自不動。",
    "T44n1848_009:0345a18": "動相既無對誰云靜。下云。覺心初起心無初",
    "T44n1848_009:0345a19": "相故。又云。譬如有人迷東為西方實不轉等。",
    "T44n1848_009:0345a20": "平等者。心無二相故。再言之者平等之相。亦",
    "T44n1848_009:0345a21": "復平等故。或即本末平等。能所平等。自他平",
    "T44n1848_009:0345a22": "等。以要言之。諸相待法。悉平等故。如經下引",
    "T44n1848_009:0345a23": "證。即華嚴經。經云。譬如有人夢中見身墮在",
    "T44n1848_009:0345a24": "大河。為欲渡故發大勇猛。施大方便。以大勇",
    "T44n1848_009:0345a25": "猛施方便故。即便[寤-吾+告]寤既[寤-吾+告]寤。已所作皆息。",
    "T44n1848_009:0345a26": "菩薩亦爾。見眾生身在四流中。為救度故。發",
    "T44n1848_009:0345a27": "大勇猛。起大精進。以勇猛精進故。至不動地。",
    "T44n1848_009:0345a28": "既至此已一切皆息。二行相行悉不現前。彼",
    "T44n1848_009:0345a29": "之意者。說此菩薩從有相有功用。入此地無",
    "T44n1848_009:0345b01": "相無功用。得無生忍。不見我及眾生菩提涅",
    "T44n1848_009:0345b02": "槃生死煩惱故。二行俱息以得法無分別故。",
    "T44n1848_009:0345b03": "今此約究竟位。始覺同本無相可覺。平等平",
    "T44n1848_009:0345b04": "等。位雖不同大意無異故。云大意如此。",
    "T44n1848_009:0345b05": "次正下。二別釋文二。初示文可知。二正釋。論",
    "T44n1848_009:0345b06": "四。今初疏總。相徵者。意問究竟與不究竟。覺",
    "T44n1848_009:0345b07": "約人約法。其義云何。以躡總標之文。而徵起",
    "T44n1848_009:0345b08": "故。",
    "T44n1848_009:0345b09": "十信即劫外凡夫。夫言凡夫。通至地前。今此",
    "T44n1848_009:0345b10": "既能止惡。則非迷倒之類。未覺煩惱。又非十",
    "T44n1848_009:0345b11": "住已上。正在不定聚中。故云十信。",
    "T44n1848_009:0345b12": "二所觀相。疏未入下且明所覺滅相。未入信",
    "T44n1848_009:0345b13": "位。迷倒之時。所行之行。唯惡是從。身有三",
    "T44n1848_009:0345b14": "種。謂殺盜婬。口有四惡。謂妄言綺語惡口兩",
    "T44n1848_009:0345b15": "舌。不了此業定招苦果。以不知故。熾然造作。",
    "T44n1848_009:0345b16": "斯則不識因果。罔知罪福之時也。今入下明",
    "T44n1848_009:0345b17": "能覺功用。信於善惡業緣受報好醜如聲響",
    "T44n1848_009:0345b18": "形影。必無差忒故。覺滅相者。方知此相過患。",
    "T44n1848_009:0345b19": "如是論文。但言覺知起惡。而無滅相之言。故",
    "T44n1848_009:0345b20": "疏對之。",
    "T44n1848_009:0345b21": "三辨利益。疏不造惡等者。前念雖起。但是惑",
    "T44n1848_009:0345b22": "門。止後不生終非業道。意地既止。即身口不",
    "T44n1848_009:0345b23": "為也。",
    "T44n1848_009:0345b24": "四結觀。疏能知等者。但知善惡之業不亡。不",
    "T44n1848_009:0345b25": "知無我無造。由是雖覺即是不覺。此約當位",
    "T44n1848_009:0345b26": "釋。此但下約望後位釋。後位已覺惑故。此位",
    "T44n1848_009:0345b27": "但覺於業。惑與覺義敵體相翻。業與始覺猶",
    "T44n1848_009:0345b28": "非敵對。故但名止也。",
    "T44n1848_009:0345b29": "論異相中初能觀。疏十解即十住之異名。彼",
    "T44n1848_009:0345c01": "名發心。此名發意。名義俱同。等之一字意該",
    "T44n1848_009:0345c02": "九住及與行向。故云後也。留惑者伏而未。斷",
    "T44n1848_009:0345c03": "故不證者。意為利生故。謂此菩薩悟真本有。",
    "T44n1848_009:0345c04": "達妄本空。隨順真如修唯識觀。雙伏二障不",
    "T44n1848_009:0345c05": "起現行。但留種子。若準法相宗。說以止觀力",
    "T44n1848_009:0345c06": "微。不斷隨眠也。若依涅槃經。地前菩薩依教",
    "T44n1848_009:0345c07": "起行。不可思議惑障不起。以悲願力助惑潤",
    "T44n1848_009:0345c08": "業。受生死身。六道教化。正當此義。若唯識",
    "T44n1848_009:0345c09": "說。初地已上悲增菩薩方有留惑之義。今此",
    "T44n1848_009:0345c10": "疏中於三賢位。而論留惑者。以此是法性宗",
    "T44n1848_009:0345c11": "實教菩薩。根性猛利。初發心時便能頓了本",
    "T44n1848_009:0345c12": "性。達妄體空。順性修行諸波羅蜜。趣理速疾",
    "T44n1848_009:0345c13": "於惑自在。故於三賢便說留也。得自在者。能",
    "T44n1848_009:0345c14": "入此觀能伏此惑故。用觀既齊。故同一位問",
    "T44n1848_009:0345c15": "論文何故不直言二乘。而言觀智者。何謂耶。",
    "T44n1848_009:0345c16": "答以二乘偏觀人空菩薩雙觀二空故。分大",
    "T44n1848_009:0345c17": "小之別。今但就用人空觀。同處為言故。得合",
    "T44n1848_009:0345c18": "論也。此則但約觀智力用分同菩薩。而非全",
    "T44n1848_009:0345c19": "同。如或直言二乘者。恐成濫失。此則不同而",
    "T44n1848_009:0345c20": "同。須言觀智。",
    "T44n1848_009:0345c21": "二所觀。疏二種者。執取計名字相。分別等者。",
    "T44n1848_009:0345c22": "於身內計我。於外計所。於中具含俱生分別",
    "T44n1848_009:0345c23": "故。云見愛。然於六根本中。除我見是見惑。餘",
    "T44n1848_009:0345c24": "皆是愛。如常所論。此二等者。即二乘三賢同",
    "T44n1848_009:0345c25": "覺此相。俱能了知此我執故。明本下明所覺",
    "T44n1848_009:0345c26": "異相發起因緣。謂未起智時。無明之念與異",
    "T44n1848_009:0345c27": "相和合。起諸煩惱。熾然不息。殊不覺知也。而",
    "T44n1848_009:0345c28": "今下明能覺功用。謂於無明念中。照察人我",
    "T44n1848_009:0345c29": "愛見有無道理。知此煩惱由無明生。始了麁",
    "T44n1848_009:0346a01": "念。故云微覺。是覺念中之異義。",
    "T44n1848_009:0346a02": "三利益。疏既能等者。於無明中。如理照察人",
    "T44n1848_009:0346a03": "我之體了無所得。故云念無異相。斯則我空",
    "T44n1848_009:0346a04": "義也。",
    "T44n1848_009:0346a05": "四結觀。論以捨等者。此文兩勢。一則結觀。二",
    "T44n1848_009:0346a06": "是釋前。下二相例知。疏以於等者。以覺我空",
    "T44n1848_009:0346a07": "故不起我執煩惱。故云捨麁分別等。而猶等",
    "T44n1848_009:0346a08": "者。以未能覺法執故。此乃通明二乘三賢俱",
    "T44n1848_009:0346a09": "名似覺。以此下釋所以也。菩薩未證本分是",
    "T44n1848_009:0346a10": "似二乘雖在自乘名為入證。以望大乘但得",
    "T44n1848_009:0346a11": "我空。未證法空。亦名未證。故同似覺。斯則望",
    "T44n1848_009:0346a12": "於初地證真故。此名似。問中引前為難可知。",
    "T44n1848_009:0346a13": "答中先縱。若約下奪也謂依覺有不覺。不覺",
    "T44n1848_009:0346a14": "是惑。不覺與覺是正敵對轉依不覺之惑。方",
    "T44n1848_009:0346a15": "始造業。業與覺義猶隔一重。故非敵對。以敵",
    "T44n1848_009:0346a16": "對故名為似覺。非敵對故名為不覺。其猶塵",
    "T44n1848_009:0346a17": "鏡在匣。匣與鏡非正敵對。塵與鏡是正敵對",
    "T44n1848_009:0346a18": "也。此義亦然。",
    "T44n1848_009:0346a19": "住相四。初能觀。疏初地等者。謂十地菩薩皆",
    "T44n1848_009:0346a20": "證真如。依真如法為自體故。名法身菩薩。以",
    "T44n1848_009:0346a21": "十地滿心便成正覺故。此位中但標前九。",
    "T44n1848_009:0346a22": "二所觀。論覺念住者。以此菩薩於無明念中。",
    "T44n1848_009:0346a23": "次第覺於四種住相。謂初地覺相續。從二地",
    "T44n1848_009:0346a24": "至七地。覺智相。八地覺現相。九地覺轉相此",
    "T44n1848_009:0346a25": "四俱名為住。故云覺於念住。",
    "T44n1848_009:0346a26": "三利益。疏雖知等者意明。此地相續雖亡。二",
    "T44n1848_009:0346a27": "地至六地。智相猶在。在觀則無。出觀還有。雖",
    "T44n1848_009:0346a28": "不故意。任運如斯。以是俱生修道惑故。今論",
    "T44n1848_009:0346a29": "無住相者。但約在觀時及後位說故。又亦可",
    "T44n1848_009:0346b01": "此文是却說地前行相。意明在地前時。信教",
    "T44n1848_009:0346b02": "修觀。知一切法唯是識現不起麁念分別執",
    "T44n1848_009:0346b03": "著。此即已離前異相也。然未親證法空。至出",
    "T44n1848_009:0346b04": "觀後。而於染淨法上。尚起法執分別。即相續",
    "T44n1848_009:0346b05": "相也。若至初地親證唯心境界。遠離二取分",
    "T44n1848_009:0346b06": "別隨眠。覺相續相乃至見相。故云念無住相。",
    "T44n1848_009:0346b07": "今論無住相者。但通約後位而說也。明彼下",
    "T44n1848_009:0346b08": "辨所覺住相生起因緣。謂未覺之時無明之",
    "T44n1848_009:0346b09": "念。與此住相和合堅執。而住竟無所改也。今",
    "T44n1848_009:0346b10": "與下明能覺功用。謂於無明念中。照察法我",
    "T44n1848_009:0346b11": "及能所心境有無道理。了不可得。即轉分別",
    "T44n1848_009:0346b12": "之心。成無分別智故。故云念無住相。",
    "T44n1848_009:0346b13": "四結觀。疏異前等者。揀異前後。前云麁分別",
    "T44n1848_009:0346b14": "執著。今但云分別。故異前也。後云微細念。今",
    "T44n1848_009:0346b15": "云麁念。故異後也。此四下明前九地所覺四",
    "T44n1848_009:0346b16": "種住相多少不同。如前所配。此菩薩以於無",
    "T44n1848_009:0346b17": "明念中。各隨其分。以始覺力。離此念中四種",
    "T44n1848_009:0346b18": "相也。然則前不離後。後兼離前。今就別意各",
    "T44n1848_009:0346b19": "指一相也。下文即生滅因緣六染義中廣釋如",
    "T44n1848_009:0346b20": "彼。眠生相等者。然今且約通意。而指生相。若",
    "T44n1848_009:0346b21": "別而言之。初地尚餘智等四相。二地至七地。",
    "T44n1848_009:0346b22": "餘現等三相。八地餘轉生二相。九地餘一生",
    "T44n1848_009:0346b23": "相。由是隨其智力。覺彼多少不同。故名隨分。",
    "T44n1848_009:0346b24": "生相初能觀。疏學窮者。十地滿心有學位極。",
    "T44n1848_009:0346b25": "方便道者。是證佛果之方便故。萬行已圓。故",
    "T44n1848_009:0346b26": "名滿足。此明行滿。無間道者。自此相應永無",
    "T44n1848_009:0346b27": "間絕故。無間道內以此為初。故論云一念。此",
    "T44n1848_009:0346b28": "則無念之念也。亦即始覺合本之一念也。此",
    "T44n1848_009:0346b29": "明智圓故。對法論云。究竟道者。謂金剛喻定。",
    "T44n1848_009:0346c01": "此有二種。謂方便道攝。無間道攝。然準論文。",
    "T44n1848_009:0346c02": "依常所配。即此二句是標無間解脫也。以無",
    "T44n1848_009:0346c03": "間道斷解脫道證故。從覺心下至離微細念",
    "T44n1848_009:0346c04": "故。是釋無間道。得見心性下是釋解脫道。尋",
    "T44n1848_009:0346c05": "文可解。",
    "T44n1848_009:0346c06": "二所觀論覺心初起者。始覺覺彼心體初起",
    "T44n1848_009:0346c07": "之相。即生相也。起謂生也。",
    "T44n1848_009:0346c08": "三利益。疏根本下明所覺生相所起因緣。謂",
    "T44n1848_009:0346c09": "無始迷時。根本無明轉靜令動。最初微細名",
    "T44n1848_009:0346c10": "為生相。由與無明和合相續不滅。漸至麁著。",
    "T44n1848_009:0346c11": "起惑造業流轉無窮。前位雖覺麁相。至此位",
    "T44n1848_009:0346c12": "中微念方現也。今乃下明能覺功能也。謂於",
    "T44n1848_009:0346c13": "真淨心中。照察能起有無道理。於淨心中了",
    "T44n1848_009:0346c14": "無所得。真淨心體本自不動。故云本來寂。由",
    "T44n1848_009:0346c15": "是本寂故無初相也。此則十地住心猶有微",
    "T44n1848_009:0346c16": "念。及至滿心不見微念也。猶如下喻明可見。",
    "T44n1848_009:0346c17": "前三下對前辨異。然覺業之位不足可論。且",
    "T44n1848_009:0346c18": "第二位中由有二相未盡。第三位中有一相",
    "T44n1848_009:0346c19": "未盡。既於念中覺念。未得言心。但於無明念",
    "T44n1848_009:0346c20": "中無住相等。唯此窮極洞徹心體。真淨獨存",
    "T44n1848_009:0346c21": "更無別法。故特言心也。",
    "T44n1848_009:0346c22": "四結觀。疏念中最細者。故下文云。無明熏習",
    "T44n1848_009:0346c23": "所起識者。乃至菩薩究竟地不能盡知。唯佛",
    "T44n1848_009:0346c24": "窮了。生相者。配屬四相也。以在九為業在四",
    "T44n1848_009:0346c25": "名生。今約四位故。須配入。又以論中無生相",
    "T44n1848_009:0346c26": "之言故。如前凡位亦無滅相之言。疏亦配也。",
    "T44n1848_009:0346c27": "此相等者。前諸位中但言以捨以離等。而無",
    "T44n1848_009:0346c28": "遠字。今以業相最微。更無微細為此相本。既",
    "T44n1848_009:0346c29": "能覺了更無遺餘。方稱遠離也。真性現者。以",
    "T44n1848_009:0347a01": "妄覆故。真性不現。以不現故。不得見性。今既",
    "T44n1848_009:0347a02": "離妄性即現前。以現前故。即得見性。前三下",
    "T44n1848_009:0347a03": "對前辨異也。下云。一切眾生不名為覺。以從",
    "T44n1848_009:0347a04": "本已來未曾離念故。既有念在為念所障。豈",
    "T44n1848_009:0347a05": "得云見心性耶。仁王云。始從伏忍至願三昧。",
    "T44n1848_009:0347a06": "照第一義不名為見。所謂見者。是薩婆若。前",
    "T44n1848_009:0347a07": "三下敘前位也。業識為生滅本。前既未離。豈",
    "T44n1848_009:0347a08": "名常住。今生下辨此位也。前但夢中覺夢。今",
    "T44n1848_009:0347a09": "此夢念都盡。是謂大覺。方名常住。佛地論云。",
    "T44n1848_009:0347a10": "如大夢覺。即斯義也。論究竟覺者。此正結名",
    "T44n1848_009:0347a11": "也。此有五義。故稱究竟。一斷究竟即前遠離",
    "T44n1848_009:0347a12": "微細念故。二證究竟即見心常住也。并前行",
    "T44n1848_009:0347a13": "滿智圓。故成四矣。四事既備。即位究竟也。即",
    "T44n1848_009:0347a14": "前云菩薩地盡也。前未下敘前位。既言望到",
    "T44n1848_009:0347a15": "則知未至。今即下明此位可知。以更無所進。",
    "T44n1848_009:0347a16": "故名究竟也。然此十地滿心與等妙二覺義",
    "T44n1848_009:0347a17": "說分三。若究其體更無三異。是故此文與後",
    "T44n1848_009:0347a18": "相望。互出不定。此中約斷四相。只言菩薩地。",
    "T44n1848_009:0347a19": "盡斷於生相。便是究竟。若下文中。又云。此無",
    "T44n1848_009:0347a20": "明所起識者。乃至菩薩究竟地不能盡知。唯",
    "T44n1848_009:0347a21": "佛窮了。又云。根本業染依菩薩盡地。得入如",
    "T44n1848_009:0347a22": "來地能離。又不了一法。界義者。從信相應地。",
    "T44n1848_009:0347a23": "觀察學斷。乃至如來地能究竟離。應知第十",
    "T44n1848_009:0347a24": "地覺生相。只一剎那覺生無生。便是佛位義",
    "T44n1848_009:0347a25": "說前後也。若準纓絡經說等。覺照寂妙覺寂",
    "T44n1848_009:0347a26": "照。今見性常住即是照寂。名究竟覺。即是寂",
    "T44n1848_009:0347a27": "照。此即一位之中約寂照二義。而分二覺無",
    "T44n1848_009:0347a28": "二體也。",
    "T44n1848_009:0347a29": "一引經證。疏在因者。以因中未能親觀無念",
    "T44n1848_009:0347b01": "真理故。但能觀無念道理。此約地前說耳。然",
    "T44n1848_009:0347b02": "以無念是佛地故。能觀此者。是向佛地之智",
    "T44n1848_009:0347b03": "也。亦可智字通於所觀。是則向於佛智故。後",
    "T44n1848_009:0347b04": "譯云。能觀一切妄念無相。則為證得如來智",
    "T44n1848_009:0347b05": "慧。以是下明引經意。經中既言觀無念者。",
    "T44n1848_009:0347b06": "是向佛智。當知佛果決定無念也。此是等者。",
    "T44n1848_009:0347b07": "眾生是因佛即是果。能觀無念即是望義。望",
    "T44n1848_009:0347b08": "即向也。",
    "T44n1848_009:0347b09": "二重釋。疏牒上等者。恐聞前覺心初起之言。",
    "T44n1848_009:0347b10": "將謂真心實有所起之相。今方覺此名覺初",
    "T44n1848_009:0347b11": "相。今欲釋出。故此牒之。非謂等者。以迷時謂",
    "T44n1848_009:0347b12": "有覺處元無。唯是一心。何有初相。此亦例前",
    "T44n1848_009:0347b13": "位。皆無所知之相方成。知異住等。問既下躡",
    "T44n1848_009:0347b14": "前難起故。為下指論以答。如覺下約喻釋意。",
    "T44n1848_009:0347b15": "覺心下合顯論文並可知。",
    "T44n1848_009:0347b16": "三舉失。疏是前下釋是故二字。即顯下解餘",
    "T44n1848_009:0347b17": "文。金剛已還者。無間道前諸位菩薩與諸異",
    "T44n1848_009:0347b18": "生。故云一切。未離等者。以生相念盡始得名",
    "T44n1848_009:0347b19": "覺。當知前之三位皆名不覺。況異生耶。然則",
    "T44n1848_009:0347b20": "下對前釋成也。以前說隨分覺及相似覺者。",
    "T44n1848_009:0347b21": "以約無明夢中四相差別。各齊一相而論。故",
    "T44n1848_009:0347b22": "有覺義。由分淺深。遂有隨分等別。今約無明",
    "T44n1848_009:0347b23": "眠之不別。俱名不覺。夢雖有差眠豈有異。無",
    "T44n1848_009:0347b24": "明即生相也。此顯等者。顯無明即為諸法之",
    "T44n1848_009:0347b25": "始。以是五住煩惱之端。十二因緣之首故。故",
    "T44n1848_009:0347b26": "下云。當知無明能生一切染法。既為能生則",
    "T44n1848_009:0347b27": "知無有先於此者。斯則無始屬於他染。無始",
    "T44n1848_009:0347b28": "之無明依士得名。又無明下約當體釋無始",
    "T44n1848_009:0347b29": "也。謂此無明無有初際。以依真故。斯則無始",
    "T44n1848_009:0347c01": "即無明持業得名。故下文云。以如來藏無前",
    "T44n1848_009:0347c02": "際故。無明之相亦無有始。",
    "T44n1848_009:0347c03": "四顯得。疏若至等者。此顯始覺覺至心源見",
    "T44n1848_009:0347c04": "自無念。亦知一切眾生皆悉轉彼靜心成。四",
    "T44n1848_009:0347c05": "相差別也。雖云知四相。乃是知眾生同是一",
    "T44n1848_009:0347c06": "心本來成佛也。如華嚴說。如來成正覺時。普",
    "T44n1848_009:0347c07": "見一切眾生悉皆成佛。釋云等者。佛得無念",
    "T44n1848_009:0347c08": "知念本無。眾生雖現在念中。佛知彼念亦即",
    "T44n1848_009:0347c09": "無念也。斯則佛無念與眾生。有念義齊。故云",
    "T44n1848_009:0347c10": "等也。以念即無念故。得彼無念。始知四相念",
    "T44n1848_009:0347c11": "也。此即生佛相望論等義。又釋下約四相相",
    "T44n1848_009:0347c12": "望。明等義。意明四相。皆是轉彼靜心所成。所",
    "T44n1848_009:0347c13": "成四相。既各無體。豈不即是一靜心耶。靜心",
    "T44n1848_009:0347c14": "即無念也。既一一相皆即無念。是故平等。以",
    "T44n1848_009:0347c15": "平等故得無念者。而能知之。如一珠中現。四",
    "T44n1848_009:0347c16": "色像。見珠體者悉能知之。然前以有念即無",
    "T44n1848_009:0347c17": "念。為等義。此以四相各即無念。為等義也。此",
    "T44n1848_009:0347c18": "上前解是海東疏。依大論釋義。則約覺至心",
    "T44n1848_009:0347c19": "源。以已得無念故。則知一切眾生生住異滅",
    "T44n1848_009:0347c20": "也。然據論文。只有知心相之言。且無眾生之",
    "T44n1848_009:0347c21": "語。今直就論文。更助一解。謂得此無念之時。",
    "T44n1848_009:0347c22": "已覺初相本無所起。常自一心本來無念。由",
    "T44n1848_009:0347c23": "是則知四相皆然。即是一心。是心之相元未",
    "T44n1848_009:0347c24": "曾起。非謂別有生住異滅從心而起也。何以",
    "T44n1848_009:0347c25": "故。以一一相皆同。初相即是無念故。云以無",
    "T44n1848_009:0347c26": "念等故。無念唯一。故云等也故次文云。四相",
    "T44n1848_009:0347c27": "俱時同一覺故。一覺即無念也。故後譯云。若",
    "T44n1848_009:0347c28": "妄念息。即知心相生住異滅。皆悉無相也。即",
    "T44n1848_009:0347c29": "符此解。有智請詳。◎",
    "T44n1848_009:0348a01": "起信論疏筆削記卷第九"
}