{
    "X40n0719_004:0373b07": "重治毗尼事義集要卷第四",
    "X40n0719_004:0373b09": "古吳藕益沙門　智旭　彚釋",
    "X40n0719_004:0373b10": "○六私屋過量戒。大乘同制。梵網經所謂惡求多",
    "X40n0719_004:0373b11": "求。菩薩戒本經所謂多欲不知足也。為眾不犯。",
    "X40n0719_004:0373b12": "若比丘。自求作屋。無主。自為己。當應量作。是中量者。",
    "X40n0719_004:0373b13": "長佛十二磔手。內廣七磔手。當將比丘指授處所。彼",
    "X40n0719_004:0373b14": "比丘當指授處所無難處無妨處。若比丘有難處妨",
    "X40n0719_004:0373b15": "處自求作屋。無主。自為己。不將比丘指授處所。若過",
    "X40n0719_004:0373b16": "量作者。僧伽婆尸沙。",
    "X40n0719_004:0373b17": "緣　佛聽比丘作私房舍。曠野國比丘即私作大",
    "X40n0719_004:0373b18": "房舍。功力繁多。常行求索。居士畏避。有一比丘欲",
    "X40n0719_004:0373b19": "起房舍。自斫樹時。樹神念打比丘。恐違道理。乃往",
    "X40n0719_004:0373b20": "白佛。佛讚慰之。時大迦葉乞食曠野城中。居士遙",
    "X40n0719_004:0373b21": "避。尊者問知其故。白佛結戒。",
    "X40n0719_004:0373b22": "釋　無主者。彼無有若一若兩若眾多。難處者。有",
    "X40n0719_004:0373b23": "虎狼師子諸惡獸。下至蟻子。比丘若不為此諸蟲",
    "X40n0719_004:0373b24": "獸所惱。應修治平地。若有石樹株荊棘。當使人掘",
    "X40n0719_004:0373c01": "出。若有陷溝坑陂池處。當使人填滿。若畏水淹漬。",
    "X40n0719_004:0373c02": "當豫設隄防。若地為人所認當共斷當。無使他有",
    "X40n0719_004:0373c03": "語。妨處者。不通草車迴轉往來。彼比丘。看彼難處",
    "X40n0719_004:0373c04": "無妨處已。到僧中。脫革屣。偏露右肩。右膝著地。合",
    "X40n0719_004:0373c05": "掌作如是白。大德僧聽。我某甲比丘。自乞作屋。無",
    "X40n0719_004:0373c06": "主自為己。今從眾僧乞知無難處無妨處。如是再",
    "X40n0719_004:0373c07": "三。爾時眾僧。當觀察此比丘。若可信。即聽使作。若",
    "X40n0719_004:0373c08": "不可信。眾僧應到彼處看。或遣僧中可信者看。若",
    "X40n0719_004:0373c09": "有難有妨。無難有妨。有難無妨。皆不應與處分。若",
    "X40n0719_004:0373c10": "無難無妨。應與處分。",
    "X40n0719_004:0373c11": "相　若不被僧處分。若過量作。各一僧殘。作而不",
    "X40n0719_004:0373c12": "成。偷蘭遮。使他作亦然。若為他作。成偷蘭遮。不成。",
    "X40n0719_004:0373c13": "突吉羅。若難處妨處。各一突吉羅。使他。為他。成。不",
    "X40n0719_004:0373c14": "成。皆突吉羅(比丘尼等不得住阿蘭若處)。沙彌突吉羅。僧祇",
    "X40n0719_004:0373c15": "律云。作竟時。得僧殘。受用時。得越毗尼罪。十誦",
    "X40n0719_004:0373c16": "律云。若得先成舍。無犯。",
    "X40n0719_004:0373c17": "○七作大房不處分戒。大乘同制。梵網經云。頭陀",
    "X40n0719_004:0373c18": "行道。乃至夏坐安居。是諸難處。皆不得入也。",
    "X40n0719_004:0373c19": "若比丘。欲作大房。有主。為己作。當將餘比丘指授處",
    "X40n0719_004:0373c20": "所。彼比丘應指授處所無難處無妨處。若比丘。有難",
    "X40n0719_004:0373c21": "處妨處作大房。有主。為己作。不將餘比丘往看指授",
    "X40n0719_004:0373c22": "處所。僧伽婆尸沙(根本律云為眾作)。",
    "X40n0719_004:0373c23": "緣　優填王與尊者闡陀親善。任作大房。時拘睒",
    "X40n0719_004:0373c24": "彌城。有尼拘律神樹。往返者多止息其下。闡陀伐",
    "X40n0719_004:0374a01": "之。居士譏嫌。故制。",
    "X40n0719_004:0374a02": "相　除過量作。餘犯輕重同前。十誦律云。若得",
    "X40n0719_004:0374a03": "先成舍。無犯。",
    "X40n0719_004:0374a04": "○八無根謗戒。此是性罪。大乘同制。若向外人說。",
    "X40n0719_004:0374a05": "犯重。若向同法者說。犯輕。",
    "X40n0719_004:0374a06": "若比丘。瞋恚所覆故。非波羅夷比丘。以無根波羅夷",
    "X40n0719_004:0374a07": "法謗。欲壞彼清淨行。彼於異時。若問。若不問。知此事",
    "X40n0719_004:0374a08": "無根。說我瞋恚。故作是語。若比丘作是語者。僧伽婆",
    "X40n0719_004:0374a09": "尸沙。",
    "X40n0719_004:0374a10": "緣　佛在耆闍崛山。尊者沓婆摩羅子分僧臥具。",
    "X40n0719_004:0374a11": "差次受請。有慈地比丘來。隨次得惡房臥具。便生",
    "X40n0719_004:0374a12": "瞋恚。明日差僧受請。檀越聞是慈地比丘。便於門",
    "X40n0719_004:0374a13": "外敷弊坐具。施設惡食。慈地倍瞋。乃倩其妹慈比",
    "X40n0719_004:0374a14": "丘尼。誣尊者相犯。世尊審問知實。告諸比丘。有二",
    "X40n0719_004:0374a15": "種人。一向入地獄。何謂二。若非梵行。自稱梵行。若",
    "X40n0719_004:0374a16": "真梵行。以無根非梵行謗之。是為二。乃訶責結戒。",
    "X40n0719_004:0374a17": "釋　根者。見根。聞根。疑根。疑有二。從見生。從聞生。",
    "X40n0719_004:0374a18": "相　無此三根。以四棄法謗。若更以餘非比丘法",
    "X40n0719_004:0374a19": "謗。言犯邊罪乃至五逆二根等。不論前人清淨與",
    "X40n0719_004:0374a20": "否。說而了了。僧殘。不了了。偷蘭遮。謗尼同上。謗餘",
    "X40n0719_004:0374a21": "人突吉羅。比丘尼僧殘。餘三眾突吉羅。不犯者。有",
    "X40n0719_004:0374a22": "見聞疑。夢說。錯說等。",
    "X40n0719_004:0374a23": "附　律攝云。若鄔波索迦(即優婆塞)謗苾芻者。應與作",
    "X40n0719_004:0374a24": "覆鉢羯磨(治罪法中明之)。",
    "X40n0719_004:0374b01": "○九取片謗戒。大乘輕重同上。",
    "X40n0719_004:0374b02": "若比丘。以瞋恚故。於異分事中取片。非波羅夷比丘。",
    "X40n0719_004:0374b03": "以無根波羅夷法謗。欲壞彼清淨行。彼於異時。若問。",
    "X40n0719_004:0374b04": "若不問。知是異分事中取片。是比丘自言。我瞋恚故。",
    "X40n0719_004:0374b05": "作是語。作是語者。僧伽婆尸沙。",
    "X40n0719_004:0374b06": "緣　慈地比丘從耆闍崛山下。見大羝羊共母羊",
    "X40n0719_004:0374b07": "行婬。便以羝羊比尊者。母羊比慈比丘尼。語諸比",
    "X40n0719_004:0374b08": "丘云親自見。比丘審實。白佛制戒。",
    "X40n0719_004:0374b09": "釋　十誦律云。異分者。四棄是。是中若犯一事。非",
    "X40n0719_004:0374b10": "沙門。非釋子。失比丘法。故名異分。片者。諸威儀中",
    "X40n0719_004:0374b11": "事。",
    "X40n0719_004:0374b12": "相　若同名。同姓。同相。或在家時所犯。一切取片",
    "X40n0719_004:0374b13": "謗者。了了不了了等同上。",
    "X40n0719_004:0374b14": "○十不捨壞僧法戒。大乘同制。僧輪未破。即是惡",
    "X40n0719_004:0374b15": "心瞋心僻教戒攝。僧輪破則成逆。不通懺悔。",
    "X40n0719_004:0374b16": "若比丘。欲壞和合僧。方便受壞和合僧法。堅持不捨。",
    "X40n0719_004:0374b17": "彼比丘應諫是比丘。大德。莫壞和合僧。莫方便壞和",
    "X40n0719_004:0374b18": "合僧。莫受壞僧法堅持不捨。大德應與僧和合。與僧",
    "X40n0719_004:0374b19": "和合。歡喜不諍。同一師學。如水乳合。於佛法中。有增",
    "X40n0719_004:0374b20": "益安樂住。是比丘。如是諫時。堅持不捨。彼比丘應三",
    "X40n0719_004:0374b21": "諫。捨此事故。乃至三諫。捨者善。不捨者。僧伽婆尸沙。",
    "X40n0719_004:0374b22": "緣　提婆達既欲害佛。復教阿闍世害父。惡名流",
    "X40n0719_004:0374b23": "布。利養斷絕。即通己五人家家乞食。佛制不得別",
    "X40n0719_004:0374b24": "眾食。提婆達即生此念。瞿曇乃斷人口食。我寧可",
    "X40n0719_004:0374c01": "破彼僧輪。即以五法教諸比丘。盡壽乞食。著糞掃",
    "X40n0719_004:0374c02": "衣。露坐。不食蘇鹽。不食魚肉。令其信樂。方便破彼",
    "X40n0719_004:0374c03": "僧輪。諸比丘白佛。佛令僧作訶諫羯磨。而結此戒。",
    "X40n0719_004:0374c04": "第三分云。提婆達行籌曰。誰諸長老。忍此五事",
    "X40n0719_004:0374c05": "是法是毗尼是佛所教者捉籌。於是五百新學無",
    "X40n0719_004:0374c06": "智比丘捉籌。隨提婆達去。舍利弗目犍連說法現",
    "X40n0719_004:0374c07": "通將還。佛令作偷蘭遮懺悔。",
    "X40n0719_004:0374c08": "釋　和合者。同一羯磨。同一說戒。僧者。四比丘乃",
    "X40n0719_004:0374c09": "至無數。破有十八事。法。非法。律。非律。犯。非犯。若輕。",
    "X40n0719_004:0374c10": "若重。有殘。無殘。粗惡。非粗惡。常所行。非常所行(五分",
    "X40n0719_004:0374c11": "律云。用羯磨出罪。不用羯磨出罪。十誦律云。常所行事者。若單白羯磨。白二羯磨。白四羯磨。布薩。自恣。立",
    "X40n0719_004:0374c12": "十四人羯磨)。制。非制。說。非說。住破僧法者。即住此十八",
    "X40n0719_004:0374c13": "事。第三分云。有二事破僧。妄語。相似語。復有二",
    "X40n0719_004:0374c14": "事破僧。作羯磨。取籌。若一比丘乃至二人三人。雖",
    "X40n0719_004:0374c15": "求方便。亦不能破僧。亦非比丘尼等能破僧。若此",
    "X40n0719_004:0374c16": "眾四人若過。彼眾四人若過。行破僧籌。作羯磨。是",
    "X40n0719_004:0374c17": "為破和合僧。泥犁中受罪一劫不療。能和合者。得",
    "X40n0719_004:0374c18": "梵天福一劫受樂。五分律云。我不見餘法壞人",
    "X40n0719_004:0374c19": "道意。如名聞利養者。調達所以破僧。為利養故。調",
    "X40n0719_004:0374c20": "達成就八非法故破僧。利。不利。稱。無稱。敬。不敬。樂",
    "X40n0719_004:0374c21": "惡。隨惡知識。有四事名破僧。說五法。自行籌。捉籌。",
    "X40n0719_004:0374c22": "於界內別行僧事。復次若王。若大臣。若餘六眾。令",
    "X40n0719_004:0374c23": "僧不和合而非破。若一比丘乃至七比丘不和合。",
    "X40n0719_004:0374c24": "亦非破。若不問上座而行僧事。是即不和。亦非僧",
    "X40n0719_004:0375a01": "破。若不共同食。於食時異坐鬬諍罵詈。亦不名破。",
    "X40n0719_004:0375a02": "要於界內八比丘以上。分作二部。別行僧事。乃名",
    "X40n0719_004:0375a03": "為破。是中作主者。一劫墮大地獄不可救。十誦",
    "X40n0719_004:0375a04": "律云。破僧有二種。破羯磨。破法輪。破羯磨者。一界",
    "X40n0719_004:0375a05": "內別作布薩羯磨。破法輪者。輪名八聖道分。令人",
    "X40n0719_004:0375a06": "捨八聖道。入邪道中。薩婆多毗婆沙云。破僧輪。",
    "X40n0719_004:0375a07": "犯逆罪。偷蘭遮。不可悔。破羯磨僧。犯非逆罪可懺",
    "X40n0719_004:0375a08": "偷蘭遮。破僧輪。下至九人。一人自稱佛。破羯磨僧。",
    "X40n0719_004:0375a09": "下至八人。不自稱作佛。破僧輪。界內界外盡破。破",
    "X40n0719_004:0375a10": "羯磨僧。要在界內別作羯磨。破僧輪。必比丘。破羯",
    "X40n0719_004:0375a11": "磨僧。比丘尼亦能。破僧輪。破俗諦僧。破羯磨僧。亦",
    "X40n0719_004:0375a12": "破第一義僧。破僧輪。但南洲。破羯磨僧。通三天下。",
    "X40n0719_004:0375a13": "相　說第三羯磨竟。僧殘。二羯磨竟捨者。三偷蘭",
    "X40n0719_004:0375a14": "遮。一羯磨竟捨者。二偷蘭遮。作白竟捨者。一偷蘭",
    "X40n0719_004:0375a15": "遮。初白未竟捨。乃至受破僧法。一切突吉羅。若僧",
    "X40n0719_004:0375a16": "作訶諫時。教言莫捨者。偷蘭遮。若不訶諫。突吉羅。",
    "X40n0719_004:0375a17": "比丘尼僧殘。不犯者。初諫便捨。及破非法非律非",
    "X40n0719_004:0375a18": "和合一切惡友等。五分律云。若餘僧知彼比丘",
    "X40n0719_004:0375a19": "欲破僧。當差一親厚比丘往諫。若捨者。應一突吉",
    "X40n0719_004:0375a20": "羅悔過。若不捨。當遣二三比丘往諫。若捨者。二突",
    "X40n0719_004:0375a21": "吉羅。若復不捨。應僧往諫。若捨者。三突吉羅。若不",
    "X40n0719_004:0375a22": "捨。復應白四羯磨諫之。白已捨者。一偷蘭遮三突",
    "X40n0719_004:0375a23": "吉羅。乃至第三羯磨竟。捨不捨皆僧殘。十誦律",
    "X40n0719_004:0375a24": "云。三約勅竟不捨者。僧殘。是比丘即入僧中自唱。",
    "X40n0719_004:0375b01": "諸長老。我某甲比丘得僧殘罪。若即說者善。若不",
    "X40n0719_004:0375b02": "說者。從是時來。名覆藏日數。又云。不先軟語約勅。",
    "X40n0719_004:0375b03": "便白四羯磨約勅。作羯磨人得突吉羅。未白四羯",
    "X40n0719_004:0375b04": "磨便擯出去。作羯磨人得突吉羅。未作三語約勅。",
    "X40n0719_004:0375b05": "於界內別請人作羯磨。得偷蘭遮。破僧因緣故。若",
    "X40n0719_004:0375b06": "眾僧知。眾僧得罪。",
    "X40n0719_004:0375b07": "附　僧祇律云。若知是欲破僧人者。諸比丘應語。",
    "X40n0719_004:0375b08": "長老莫破僧。破僧罪重。墮惡道。入泥犁。我當與汝",
    "X40n0719_004:0375b09": "衣鉢。授經。讀經。問事。教誡。若故不止者。應語有力",
    "X40n0719_004:0375b10": "勢優婆塞言。長壽。此人欲破僧。當往諫。曉語令止。",
    "X40n0719_004:0375b11": "優婆塞應語尊者莫破僧。破僧罪重。墮惡道。入泥",
    "X40n0719_004:0375b12": "犁。我當與尊者衣鉢病瘦湯藥。若不樂修梵行者。",
    "X40n0719_004:0375b13": "可還俗。我當與汝婦。供給所須。若故不止者。應拔",
    "X40n0719_004:0375b14": "籌驅出。出已。應唱言。諸大德。有破僧人來。宜當自",
    "X40n0719_004:0375b15": "知。若如是備。猶故破僧者。是名破僧。若於中布施。",
    "X40n0719_004:0375b16": "故名良福田。於中受具足。故名善受具足。若覺已。",
    "X40n0719_004:0375b17": "應去。若不去者。是名破僧伴。是破僧伴黨。盡壽不",
    "X40n0719_004:0375b18": "應共語共住共食。不共佛法僧。不共布薩安居自",
    "X40n0719_004:0375b19": "恣。不共羯磨。得語餘外道出家人。有牀座。欲坐便",
    "X40n0719_004:0375b20": "坐不得。語彼令坐。",
    "X40n0719_004:0375b21": "辯　問。僧輪既破。何故猶名良福田。何故猶名善",
    "X40n0719_004:0375b22": "受具。既善受具。何故覺已應去。答。破僧是偷蘭罪。",
    "X40n0719_004:0375b23": "未曾失戒。故云猶是福田。如金杖雖斷。兩處皆金。",
    "X40n0719_004:0375b24": "既不失戒。仍是僧伽。初出家時。未嘗覺知。從之受",
    "X40n0719_004:0375c01": "戒。豈不得戒。但後若覺知。便不應甘心作破僧伴。",
    "X40n0719_004:0375c02": "故應去也。",
    "X40n0719_004:0375c03": "○十一不捨黨破僧戒。大乘輕重與上同。",
    "X40n0719_004:0375c04": "若比丘伴黨。若一若二若三。乃至無數。是比丘。語彼",
    "X40n0719_004:0375c05": "比丘言。大德。莫諫此比丘。此比丘是法語比丘。律語",
    "X40n0719_004:0375c06": "比丘。此比丘所說。我等喜樂。此比丘所說。我等忍可。",
    "X40n0719_004:0375c07": "彼比丘言。大德莫作是說。言此比丘是法語比丘。律",
    "X40n0719_004:0375c08": "語比丘。此比丘所說。我等喜樂。此比丘所說。我等忍",
    "X40n0719_004:0375c09": "可。然此比丘。非法語比丘非律語比丘。大德莫欲破",
    "X40n0719_004:0375c10": "壞和合僧。汝等當樂欲和合僧。大德與僧和合。歡喜",
    "X40n0719_004:0375c11": "不諍。同一師學。如水乳合。於佛法中。有增益安樂住。",
    "X40n0719_004:0375c12": "是比丘。如是諫時。堅持不捨。彼比丘應三諫。捨是事",
    "X40n0719_004:0375c13": "故。乃至三諫。捨者善。不捨者。僧伽婆尸沙。",
    "X40n0719_004:0375c14": "緣　提婆達伴黨。語諸比丘莫訶諫提婆達。諸比",
    "X40n0719_004:0375c15": "丘白佛。佛令僧作訶諫羯磨。而結此戒。",
    "X40n0719_004:0375c16": "釋　律攝云。法語者。語辭圓足。律語者。合理無差。",
    "X40n0719_004:0375c17": "又能引實義。名曰法語。出柔軟言。名曰律語。",
    "X40n0719_004:0375c18": "相　犯輕重同上。十誦律云。若一比丘被擯。而",
    "X40n0719_004:0375c19": "四比丘隨之。名為破僧。若多知多識多聞大德。明",
    "X40n0719_004:0375c20": "解三藏義人。不應與作不見擯。若擯。得偷蘭罪。近",
    "X40n0719_004:0375c21": "破僧故。又云。若一人擯一人。一突吉羅。一人擯",
    "X40n0719_004:0375c22": "二三四人。隨得二三四突吉羅。二人三人。擯二三",
    "X40n0719_004:0375c23": "四。一人。亦爾。若四比丘擯四比丘。得偷蘭罪。以破",
    "X40n0719_004:0375c24": "僧因緣故。",
    "X40n0719_004:0376a01": "辯　問。一比丘被擯。四比丘隨之。名為破僧。此破",
    "X40n0719_004:0376a02": "僧罪。屬能擯耶。屬所擯耶。屬隨者耶。答。若能擯者",
    "X40n0719_004:0376a03": "如法。則罪屬所擯及隨擯人。若能擯者非法。則罪",
    "X40n0719_004:0376a04": "屬能擯者及僧。然如法比丘。雖枉受擯。決不在界",
    "X40n0719_004:0376a05": "內別行僧事也。又問。若多知多識等。不應與作不",
    "X40n0719_004:0376a06": "見擯。則此等人有過。豈便可容恕耶。答。多知識人",
    "X40n0719_004:0376a07": "有過。雖非可以容恕。但須善權勸誘。令其見罪。若",
    "X40n0719_004:0376a08": "輒作羯磨。必致破僧之咎。故得罪也。",
    "X40n0719_004:0376a09": "○十二被擯不服戒。大乘同制。汙他家。即因利求",
    "X40n0719_004:0376a10": "利。經理白衣等戒。行惡行。即邪業覺觀。邪命自",
    "X40n0719_004:0376a11": "活等戒。言僧有愛等。即謗僧戒所攝。",
    "X40n0719_004:0376a12": "若比丘。依聚落若城邑住。汙他家。行惡行。汙他家亦",
    "X40n0719_004:0376a13": "見亦聞。行惡行亦見亦聞。諸比丘當語是比丘言。大",
    "X40n0719_004:0376a14": "德。汙他家。行惡行。汙他家亦見亦聞。行惡行亦見亦",
    "X40n0719_004:0376a15": "聞。大德。汝汙他家。行惡行。今可遠此聚落去。不須住",
    "X40n0719_004:0376a16": "此。是比丘。語彼比丘作是語。大德。諸比丘有愛有恚",
    "X40n0719_004:0376a17": "有怖有癡。有如是同罪比丘。有驅者。有不驅者。諸比",
    "X40n0719_004:0376a18": "丘報言。大德。莫作是語有愛有恚有怖有癡。有如是",
    "X40n0719_004:0376a19": "同罪比丘。有驅者。有不驅者。而諸比丘不愛不恚不",
    "X40n0719_004:0376a20": "怖不癡。大德汙他家行惡行。汙他家亦見亦聞。行惡",
    "X40n0719_004:0376a21": "行亦見亦聞。是比丘。如是諫時。堅持不捨者。彼比丘",
    "X40n0719_004:0376a22": "應三諫。捨此事故。乃至三諫。捨者善。不捨者。僧伽婆",
    "X40n0719_004:0376a23": "尸沙。",
    "X40n0719_004:0376a24": "緣　羈連有二比丘。一名阿濕婆。二名富那婆娑。",
    "X40n0719_004:0376b01": "作非法行。自種華樹。教人種華樹。溉灌摘華。乃至",
    "X40n0719_004:0376b02": "歌舞倡伎。彈鼓吹貝。受僱戲笑等。時有眾多比丘。",
    "X40n0719_004:0376b03": "乞食羈連。齊整庠序。低目直前。居士反以為過。比",
    "X40n0719_004:0376b04": "丘知之。具以白佛。佛遣舍利弗目犍連往作擯羯",
    "X40n0719_004:0376b05": "磨。時二比丘作如是言。舍利弗目犍連還白佛。佛",
    "X40n0719_004:0376b06": "令僧作訶諫羯磨。而結此戒。",
    "X40n0719_004:0376b07": "釋　汙他家有四種事。一依家汙家。謂從一家得",
    "X40n0719_004:0376b08": "物與一家。所得物處。聞之不喜。所與物處。思當報",
    "X40n0719_004:0376b09": "恩。即作是言。若有與我者。我當報之。若不與我者。",
    "X40n0719_004:0376b10": "我何故與二依利養汙家。若比丘如法得利。乃至",
    "X40n0719_004:0376b11": "鉢中之餘。或與一居士。不與一居士。彼得者念當",
    "X40n0719_004:0376b12": "報恩如上。三依親友汙家。若比丘依王若大臣。或",
    "X40n0719_004:0376b13": "為一居士。不為一居士。所為者思當報恩。其為我",
    "X40n0719_004:0376b14": "者。我當供養。不為我者。我不供養。四依僧伽藍汙",
    "X40n0719_004:0376b15": "家。若比丘取僧華果。與一居士。不與一居士。乃至",
    "X40n0719_004:0376b16": "不與我者。我不供養。行惡行者。即自種華樹等。",
    "X40n0719_004:0376b17": "根本律云。有二因緣而汙他家。一謂共住。與女人",
    "X40n0719_004:0376b18": "同牀坐。同盤食等。二謂受用。同受用樹葉華果及",
    "X40n0719_004:0376b19": "齒木等。毗婆沙云。凡出家人。無為無欲。清淨自",
    "X40n0719_004:0376b20": "守。以修道為心。若與俗人信使往來。廢亂正業。又",
    "X40n0719_004:0376b21": "復以物贈遺。則破前人平等好心。於得物者。歡喜",
    "X40n0719_004:0376b22": "愛敬。不得物者。縱使賢聖。無為敬心。失他前人深",
    "X40n0719_004:0376b23": "厚福利。又復倒亂佛法。凡在家人。應供養出家人。",
    "X40n0719_004:0376b24": "而出家人。反供養白衣。又在家人。常於三寶求清",
    "X40n0719_004:0376c01": "淨福田。割損血肉以種善根。以出家人贈遺因緣",
    "X40n0719_004:0376c02": "故。反於出家人生悕望心。破他清淨信敬。又失一",
    "X40n0719_004:0376c03": "切出家人種種利養。若以少物贈遺白衣。縱使起",
    "X40n0719_004:0376c04": "七寶塔。種種莊嚴。不如靜坐清淨持戒。即是供養",
    "X40n0719_004:0376c05": "如來真實法身。若以少物贈遺白衣。正使得立精",
    "X40n0719_004:0376c06": "舍猶如祇洹。不如靜坐清淨持戒。即是清淨供養",
    "X40n0719_004:0376c07": "三寶。若以少物贈遺白衣。縱令四事。供滿閻浮提",
    "X40n0719_004:0376c08": "一切聖眾。不如靜坐清淨持戒。即是清淨供養一",
    "X40n0719_004:0376c09": "切聖眾。若有強力欲破塔壞像。必以贈遺得全濟",
    "X40n0719_004:0376c10": "者。當賣塔地華果。若塔有錢。若餘緣得物。隨宜消",
    "X40n0719_004:0376c11": "息。若有強力。欲於僧祇作破亂折減。僧祇地中隨",
    "X40n0719_004:0376c12": "有何物。賣以作錢。隨緣消息。若僧常臘。若面門臘。",
    "X40n0719_004:0376c13": "或有強力欲作折減。隨此地中所可出物以消息",
    "X40n0719_004:0376c14": "之。父母是福田。則聽供養。僧祇人作役。此則應與。",
    "X40n0719_004:0376c15": "若施主欲與眾僧作食。欲知法則。此亦應與。一切",
    "X40n0719_004:0376c16": "孤窮乞匃。憐愍心故應與乃至父毋喪亡。一切不",
    "X40n0719_004:0376c17": "聽啼哭。四眾突吉羅。比丘尼波逸提。以愛戀心深",
    "X40n0719_004:0376c18": "故。",
    "X40n0719_004:0376c19": "相　犯輕重同上。比丘尼僧殘。餘三眾突吉羅。不",
    "X40n0719_004:0376c20": "犯者。初語時捨(不犯本罪)。若與父母。病人。小兒。姙身婦",
    "X40n0719_004:0376c21": "女。牢獄繫人。寺中客作(不犯汙他家)。若為三寶種華樹",
    "X40n0719_004:0376c22": "等。教人取華供養三寶。若走避恐難。若跳躑坑渠。",
    "X40n0719_004:0376c23": "若嘯喚伴行(不犯行一惡行)。十踊律云。若未作驅出羯",
    "X40n0719_004:0376c24": "磨時。言諸比丘隨愛恚怖癡行。突吉羅。是不應約",
    "X40n0719_004:0377a01": "勅。",
    "X40n0719_004:0377a02": "附　第三分云。不應為白衣剃髮。除欲出家者。",
    "X40n0719_004:0377a03": "第四分云。不應禮白衣。不應禮白衣塔廟。亦不應",
    "X40n0719_004:0377a04": "故左遶行。不應與人卜占。不應從人卜占。不",
    "X40n0719_004:0377a05": "應自作伎若吹貝供養塔。聽令白衣作。不應畜",
    "X40n0719_004:0377a06": "鸚鵡等鳥。不應畜狗。不應乘象馬車乘輦輿。捉",
    "X40n0719_004:0377a07": "持刀劒。老病者聽乘步挽車。若男乘。避難聽乘象",
    "X40n0719_004:0377a08": "馬。白衣持刀劒寄聽藏舉。於聖法律中。歌戲猶",
    "X40n0719_004:0377a09": "如哭。儛如狂者。戲笑似小兒。不應向暮至白衣",
    "X40n0719_004:0377a10": "家。除為三寶事。病比丘事。或檀越相喚。常喜往",
    "X40n0719_004:0377a11": "反白衣家有五過。一數見女人。二漸相附近。三轉",
    "X40n0719_004:0377a12": "親厚。四生欲意。五或犯死罪。若次死罪。白衣家",
    "X40n0719_004:0377a13": "有九法。未作檀越不應作。若至其家不應坐。何等",
    "X40n0719_004:0377a14": "九。見比丘不喜起立。不喜作禮。不喜請比丘坐。不",
    "X40n0719_004:0377a15": "喜比丘坐。設有所說而不信受。若有衣服飲食所",
    "X40n0719_004:0377a16": "須之具。輕慢比丘而不與。若多有而少與。若有精",
    "X40n0719_004:0377a17": "細而與粗惡。或不恭敬與。是為九。五分律云。不",
    "X40n0719_004:0377a18": "應以僧果餉白衣。若乞。應與。學迷人呪。起死人",
    "X40n0719_004:0377a19": "呪者。偷蘭遮。十誦律云。比丘有五不應行處。童",
    "X40n0719_004:0377a20": "女。寡婦。婦。婬女。比丘尼。又五。賊家。旃陀羅家。酤酒",
    "X40n0719_004:0377a21": "家。婬女家。屠兒家。根本雜事云。五非處不應住",
    "X40n0719_004:0377a22": "立。唱令家。婬女家。酤酒家。王家。旃陀羅家。善見",
    "X40n0719_004:0377a23": "律云。檀越請比丘送喪。不得去。南海寄歸云。死",
    "X40n0719_004:0377a24": "喪之際。不得與俗同哀。理應為其亡者淨飾一房。",
    "X40n0719_004:0377b01": "或可隨時權施蓋幔。讀經念佛。具設香華。冀使亡",
    "X40n0719_004:0377b02": "魂托生善處。方成孝子。始是報恩。若苾芻亡者。以",
    "X40n0719_004:0377b03": "火焚之。送者在一邊坐。令一能者誦無常經半紙",
    "X40n0719_004:0377b04": "一紙。勿令疲久。然後各念無常。還歸住處。寺外連",
    "X40n0719_004:0377b05": "衣並浴。皆用故衣。不損新服。別著乾者然後歸房。",
    "X40n0719_004:0377b06": "衣服之儀。曾無片別。豈容號咷數月。麻服三年者",
    "X40n0719_004:0377b07": "哉。根本尼陀那云。不應賣藥。若善醫方。起慈愍",
    "X40n0719_004:0377b08": "心。應病與藥。不得受他價直。緇門警訓云。但以",
    "X40n0719_004:0377b09": "邪心。有涉貪染。為利賣法。禮佛讀經。斷食諸業。所",
    "X40n0719_004:0377b10": "獲贓賄。皆曰邪命物。正乖佛化。",
    "X40n0719_004:0377b11": "○十三不捨惡性戒。大乘同制。",
    "X40n0719_004:0377b12": "若比丘。惡性不受人語。於戒法中。諸比丘如法諫已。",
    "X40n0719_004:0377b13": "自身不受諫語。言諸大德。莫向我說若好若惡。我亦",
    "X40n0719_004:0377b14": "不向諸大德說若好若惡。諸大德且止。莫諫我。彼比",
    "X40n0719_004:0377b15": "丘諫是比丘言。大德莫自身不受諫語。大德自身當",
    "X40n0719_004:0377b16": "受諫語。大德如法諫諸比丘。諸比丘亦如法諫大德。",
    "X40n0719_004:0377b17": "如是佛弟子眾得增益。展轉相諫。展轉相教。展轉懺",
    "X40n0719_004:0377b18": "悔。是比丘。如是諫時。堅持不捨。彼比丘應三諫。捨是",
    "X40n0719_004:0377b19": "事故。乃至三諫。捨者善。不捨者。僧伽婆尸沙。",
    "X40n0719_004:0377b20": "緣　尊者闡陀。惡性不受人語。佛令僧作訶諫羯",
    "X40n0719_004:0377b21": "磨。而結此戒。",
    "X40n0719_004:0377b22": "相　犯輕重同上。未白前惡性不受人語。突吉羅。",
    "X40n0719_004:0377b23": "比丘尼僧殘。餘三眾突吉羅。不犯者。若為無智人",
    "X40n0719_004:0377b24": "訶諫時。語言。汝和尚阿闍梨所行亦如是。汝可更",
    "X40n0719_004:0377c01": "學問誦經。十誦律云。若諸比丘。不舉。不憶念。自",
    "X40n0719_004:0377c02": "身作不可共語。突吉羅。是不應約勅。善誦云。舉",
    "X40n0719_004:0377c03": "者。比丘應語。長老。汝作某罪。當發露。莫覆藏。當如",
    "X40n0719_004:0377c04": "法除減。憶念者。比丘應語。長老。汝憶念某時某處",
    "X40n0719_004:0377c05": "作如是罪不。",
    "X40n0719_004:0377c06": "附　第四分云。佛告比丘。我為汝等。說八種惡馬。",
    "X40n0719_004:0377c07": "及八種惡人。或有惡馬。授勒與鞭。欲令其去。而更",
    "X40n0719_004:0377c08": "觸躓不去。一或反倚傍兩轅而不前進(二)。或顛蹷",
    "X40n0719_004:0377c09": "倒地。既傷其膝。又折轅轢(三)。或更卻行不進(四)。或",
    "X40n0719_004:0377c10": "更趣非道。破輪折軸(五)。或不畏御者。亦不畏鞭。方",
    "X40n0719_004:0377c11": "便咋銜奔突。不可禁制(六)。或雙脚人立吐沫(七)。或",
    "X40n0719_004:0377c12": "反蹲臥(八)。是為八種惡馬。或有比丘。舉彼見聞疑",
    "X40n0719_004:0377c13": "罪。便言我不憶我不憶。一或不言犯。不言不犯。默",
    "X40n0719_004:0377c14": "然而住(二)。或言。長老亦自犯罪。云何能除他罪(三)。",
    "X40n0719_004:0377c15": "或言。長老自癡。猶須人教。而欲教我(四)。或說餘事",
    "X40n0719_004:0377c16": "答。反生瞋恚(五)。或不畏眾僧。亦不畏犯。不受舉罪",
    "X40n0719_004:0377c17": "者語。便捉坐具置肩而出。不可訶制(六)。或左抄衣。",
    "X40n0719_004:0377c18": "在眾中舉手大語。乃令汝等教授我耶(七)。或言。長",
    "X40n0719_004:0377c19": "老亦不與我衣鉢臥具醫藥。何故教我。彼即捨戒。",
    "X40n0719_004:0377c20": "取於下道。至比丘所。作如是言。我已休道於意快",
    "X40n0719_004:0377c21": "耶(八)。是為八種惡人。如彼惡馬無異。佛所慈愍。",
    "X40n0719_004:0377c22": "○三結問。",
    "X40n0719_004:0377c23": "諸大德。我已說十三僧伽婆尸沙法。九戒初犯。四乃",
    "X40n0719_004:0377c24": "至三諫。若比丘犯一一法。知而覆藏。應強與波利婆",
    "X40n0719_004:0378a01": "沙。行波利婆沙竟。增上與六夜摩那埵。行摩那埵已。",
    "X40n0719_004:0378a02": "餘有出罪。應二十僧中出是比丘罪。若少一人。不滿",
    "X40n0719_004:0378a03": "二十眾出是比丘罪。是比丘罪不得除。諸比丘亦可",
    "X40n0719_004:0378a04": "訶。此是時。今問諸大德。是中清淨不(三說)。諸大德是中",
    "X40n0719_004:0378a05": "清淨。默然故。是事如是持。",
    "X40n0719_004:0378a06": "釋　僧祇律云。佛訶覆藏比丘。癡人。此是惡事。犯",
    "X40n0719_004:0378a07": "戒尚不漸羞。悔過何以慚羞。即說偈言。覆蓋者則",
    "X40n0719_004:0378a08": "漏。開者則不漏。是故諸覆者。常開令不漏。善見",
    "X40n0719_004:0378a09": "律云。摩那埵者。漢言折伏貢高。亦言下意。下意者。",
    "X40n0719_004:0378a10": "承事眾僧。阿浮訶那者。漢言喚入。亦言拔罪。云何",
    "X40n0719_004:0378a11": "喚入拔罪。與同布薩說戒自恣。法事共同。故名喚",
    "X40n0719_004:0378a12": "入拔罪。薩婆多摩得勒伽云。於一切比丘下意。",
    "X40n0719_004:0378a13": "名摩那埵。於不善處舉著善處。名阿浮呵那。毗",
    "X40n0719_004:0378a14": "尼母經云。摩那埵者。秦言意喜。自意歡喜。亦使眾",
    "X40n0719_004:0378a15": "僧歡喜。阿浮呵那者。清淨戒生。得淨解脫。於此戒",
    "X40n0719_004:0378a16": "中清淨無犯。",
    "X40n0719_004:0378a17": "辯　問。犯二篇者。出罪須二十僧。而今去聖遙遠。",
    "X40n0719_004:0378a18": "律法久蕪。設犯此罪。無二十僧。云何得出罪耶。答。",
    "X40n0719_004:0378a19": "雖無二十僧可以出罪。倘有四清淨僧。亦可如法",
    "X40n0719_004:0378a20": "作覆藏本日治摩那埵等羯磨。依法行已。後值二",
    "X40n0719_004:0378a21": "十眾滿。再求出罪。設竟不值。亦名清淨。如治罪法",
    "X40n0719_004:0378a22": "中所廣明也。二。十三僧殘法竟。",
    "X40n0719_004:0378a23": "○三。二不定法三。初總標。二別列。三結問。○初",
    "X40n0719_004:0378a24": "總標。",
    "X40n0719_004:0378b01": "諸大德。是二不定法。半月半月說。戒經中來。",
    "X40n0719_004:0378b02": "○二別列二。初三法不定。二二法不定。",
    "X40n0719_004:0378b03": "○初三法不定。此是性罪。大乘同學。",
    "X40n0719_004:0378b04": "若比丘。共女人獨在屏覆處。障處。可作婬處坐。說非",
    "X40n0719_004:0378b05": "法語。有住信優婆夷。於三法中一一法說。若波羅夷。",
    "X40n0719_004:0378b06": "若僧伽婆尸沙。若波逸提。是坐比丘自言我犯是罪。",
    "X40n0719_004:0378b07": "於三法中應一一法。若波羅夷。若僧伽婆尸沙。若波",
    "X40n0719_004:0378b08": "逸提。如住信優婆夷所說。應如法治是比丘。是名不",
    "X40n0719_004:0378b09": "定法。",
    "X40n0719_004:0378b10": "緣　迦留陀夷。與親友婦齋優婆夷互相繫意。於",
    "X40n0719_004:0378b11": "乞食時往至其家。共一牀坐。說非法語。毗舍佉母",
    "X40n0719_004:0378b12": "聞聲闚見。白佛結戒。",
    "X40n0719_004:0378b13": "釋　獨者。一比丘。一女人。屏覆二種。一者見屏覆",
    "X40n0719_004:0378b14": "若塵。若霧。若黑暗中。二者聞屏覆。乃至常語不聞",
    "X40n0719_004:0378b15": "聲處。障處者。若樹。若牆壁。若籬。若衣。及餘物障。住",
    "X40n0719_004:0378b16": "信優婆夷者。三歸五戒。善憶持事。不錯不妄。薩",
    "X40n0719_004:0378b17": "婆多毗婆沙云。可信優婆夷者。若人。語言。汝若妄",
    "X40n0719_004:0378b18": "語不害汝命。若不妄語。當害汝命。即思我不妄語。",
    "X40n0719_004:0378b19": "害此肉身。滅此一身。若妄語者。滅無量身。兼害法",
    "X40n0719_004:0378b20": "身。誓不妄語。人復。語言。汝若妄語。活汝父母兄弟",
    "X40n0719_004:0378b21": "姊妹一切親族。若不妄語。一切殺之。尋思我不妄",
    "X40n0719_004:0378b22": "語。害此一世生死親族。我若妄語。流轉三惡。永失",
    "X40n0719_004:0378b23": "人天累世親族眷屬。又失賢聖出世眷屬。誓不妄",
    "X40n0719_004:0378b24": "語。又復語言。汝若妄語。與汝珍寶種種財利。若不",
    "X40n0719_004:0378c01": "妄語。則不與汝。即思我不妄語。失此俗財。我若妄",
    "X40n0719_004:0378c02": "語。失聖法財。誓不妄語。是名可信優婆夷也。",
    "X40n0719_004:0378c03": "相　若比丘自言所趣向處。自言所到處。自言坐。",
    "X40n0719_004:0378c04": "自言臥。自言作。即應如比丘語治。若不自言作。不",
    "X40n0719_004:0378c05": "自言臥。不自言坐。不自言所到處。但言所趣向處。",
    "X40n0719_004:0378c06": "所到處。若坐。若臥等。應如優婆夷所說治。是中無",
    "X40n0719_004:0378c07": "定法。故名不定。十誦律云。若不自說有是罪。應",
    "X40n0719_004:0378c08": "隨可信優婆夷語。作實覓羯磨。作已。應隨順行不",
    "X40n0719_004:0378c09": "與他受具等。若不如法行者。盡壽不得出是羯磨。",
    "X40n0719_004:0378c10": "薩婆多毗婆沙云。作羯磨已。若說先罪。應解羯",
    "X40n0719_004:0378c11": "磨。隨罪輕重治之。若不說者。盡壽不解羯磨。",
    "X40n0719_004:0378c12": "○二。二法不定。緣起同前。",
    "X40n0719_004:0378c13": "若比丘。共女人在露現處。不可作婬處坐。作粗惡語。",
    "X40n0719_004:0378c14": "有住信優婆夷。於二法中一一法說。若僧伽婆尸沙。",
    "X40n0719_004:0378c15": "若波逸提。是坐比丘自言我犯是罪。於二法中應一",
    "X40n0719_004:0378c16": "一治。若僧伽婆尸沙。若波逸提。如住信優婆夷所說。",
    "X40n0719_004:0378c17": "應如法治是比丘。是名不定法。",
    "X40n0719_004:0378c18": "○三結問。",
    "X40n0719_004:0378c19": "諸大德。我已說二不定法。今問諸大德。是中清淨不",
    "X40n0719_004:0378c20": "(三說)。諸大德是中清淨。默然故。是事如是持。",
    "X40n0719_004:0378c21": "三。二不定法竟。",
    "X40n0719_004:0378c22": "○四。三十捨墮法三。初總標。二別列。三結問。○",
    "X40n0719_004:0378c23": "初總標。",
    "X40n0719_004:0378c24": "諸大德。是三十尼薩耆波逸提法。半月半月說。戒經",
    "X40n0719_004:0379a01": "中來。",
    "X40n0719_004:0379a02": "釋　尼薩耆。此翻捨。波逸提。此翻墮。謂三十事。皆",
    "X40n0719_004:0379a03": "從財物犯罪。此物應捨。波逸提罪應悔除也。",
    "X40n0719_004:0379a04": "○二別列三十。初畜長衣戒(至)三十迴僧物入己",
    "X40n0719_004:0379a05": "戒。○初畜長衣戒。此是遮罪。大乘為眾生故。",
    "X40n0719_004:0379a06": "雖不同學。然亦同須說淨。緇門警訓云。地持論",
    "X40n0719_004:0379a07": "言。菩薩先於一切所畜資具。為非淨故。以清淨",
    "X40n0719_004:0379a08": "心。捨與十方諸佛菩薩。如比丘將現前衣物。捨",
    "X40n0719_004:0379a09": "與和尚阿闍棃等。涅槃經云。雖聽受畜。要須淨",
    "X40n0719_004:0379a10": "施篤信檀越是也。今時講學。專務利名。不恥五",
    "X40n0719_004:0379a11": "邪。多畜八穢。但隨浮俗。豈念聖言。自下壇場。經",
    "X40n0719_004:0379a12": "多臘夏。至於淨法。一未霑身。寧知日用所資。無",
    "X40n0719_004:0379a13": "非穢物。箱囊所積。並是犯財。慢法欺心。自貽伊",
    "X40n0719_004:0379a14": "戚。學律者知而故犯。餘宗者固不足言。誰知報",
    "X40n0719_004:0379a15": "逐心成。豈信果由因結。現見袈裟離體。當來鐵",
    "X40n0719_004:0379a16": "葉纏身。為人則生處貧窮。衣裳垢穢。為畜則墮",
    "X40n0719_004:0379a17": "於不淨。毛羽腥臊。況大小兩乘。通名淨法。倘懷",
    "X40n0719_004:0379a18": "深信。豈憚奉行。故荊溪輔行記云。有人言。凡諸",
    "X40n0719_004:0379a19": "所有。非己物想。有益便用。說淨何為。今問。等非",
    "X40n0719_004:0379a20": "己財。何不任於四海。有益便用。何不直付兩田",
    "X40n0719_004:0379a21": "(悲田敬田)而閉之深房。封於囊篋。實懷他想。用必招",
    "X40n0719_004:0379a22": "愆(犯盜)忽謂己財。仍違說淨。說淨而施。於理何妨。",
    "X40n0719_004:0379a23": "任己執心。後生倣傚。故知不說淨人。深乖佛制。",
    "X40n0719_004:0379a24": "兩乘不攝。三根不收。若此出家。豈非虗喪。",
    "X40n0719_004:0379b01": "若比丘。衣已竟。迦絺那衣已出。畜長衣。經十日不淨",
    "X40n0719_004:0379b02": "施得畜。若過十日。尼薩耆波逸提(長去聲)。",
    "X40n0719_004:0379b03": "緣　佛聽比丘畜三衣。不得長。六羣比丘畜長衣。",
    "X40n0719_004:0379b04": "或早起衣。或中時衣。或晡時衣。故制。阿難得一糞",
    "X40n0719_004:0379b05": "掃衣。欲奉大迦葉。迦葉不在。阿難白佛。佛問迦葉",
    "X40n0719_004:0379b06": "何時當還。報言。却後十日。乃聽畜十日。衣犍度",
    "X40n0719_004:0379b07": "云。佛見諸比丘在路行。多擔衣物。作是念。可為制",
    "X40n0719_004:0379b08": "衣多少。不得過畜。時佛初夜在露地坐。著一衣。中",
    "X40n0719_004:0379b09": "夜覺寒。即著第二衣。後夜覺寒。復著第三衣。便安",
    "X40n0719_004:0379b10": "隱住。乃聽比丘畜三衣不得過。僧祇律云。我諸",
    "X40n0719_004:0379b11": "弟子齊是三衣。足遮大寒大熱。防蠅蚊蝱。覆障慚",
    "X40n0719_004:0379b12": "愧。不壞聖種。若性不堪寒者。聽故弊衣。隨意重納。",
    "X40n0719_004:0379b13": "釋　衣竟者。三衣(迦絺那衣。此云功德衣。解在後文)。長衣者。若長",
    "X40n0719_004:0379b14": "如來八指。若廣四指是(長一尺六寸。闊八寸。便可作三衣條隔故)。律",
    "X40n0719_004:0379b15": "攝云。應知三衣。受用各別。若作務時或道行時。及",
    "X40n0719_004:0379b16": "在寺內。常用五條。若行禮敬及食噉時。應披七條。",
    "X40n0719_004:0379b17": "為遮寒。入聚落。乞食。噉食。禮制底。應著大衣。後二",
    "X40n0719_004:0379b18": "衣應割截作。若是貧人。後必須截。薩婆多論云。",
    "X40n0719_004:0379b19": "九十六種。無淨施法。佛大慈悲方便力故。教令淨",
    "X40n0719_004:0379b20": "施令諸弟子得畜長財而不犯戒。問曰。佛何不直",
    "X40n0719_004:0379b21": "聽畜長財。而強與結戒。設此方便。答曰。佛法以少",
    "X40n0719_004:0379b22": "欲為本。是故結戒不畜長財。而眾生根性不同。或",
    "X40n0719_004:0379b23": "有多預畜積。而後行道得證聖法。是故如來先為",
    "X40n0719_004:0379b24": "結戒。而後設方便。於法無礙。眾生得益。",
    "X40n0719_004:0379c01": "相　十日中所得衣。若得。若不得。至第十一日明",
    "X40n0719_004:0379c02": "相出。盡捨墮。若淨施。不淨施。遣與人。失衣。故壞作",
    "X40n0719_004:0379c03": "非衣。作親厚意取。忘去等。亦爾(淨施。謂真實與他或向他說淨。異此",
    "X40n0719_004:0379c04": "名不淨施。遣與人。即展轉淨施。失衣。謂盜去及離宿等。故壞。謂弊爛等。作非衣。謂作他用作親厚意取。謂",
    "X40n0719_004:0379c05": "被親厚者取去。此中從第一日得衣已。乃至第十日。於其中間。或有日得。或有日不得。就所得者。或有淨",
    "X40n0719_004:0379c06": "施。或不淨施等。但以第一日衣勢力故。隨十日中爾許長衣。至第十一日明相出盡犯捨墮。若使先所得",
    "X40n0719_004:0379c07": "物。隨作淨施等。更無餘長者。隔一日後。或復得衣。即此日為第一日。得隨意畜乃至十日。皆不犯也)。若",
    "X40n0719_004:0379c08": "捨墮衣。不捨。持更貿餘衣。一捨墮。一突吉羅。此衣",
    "X40n0719_004:0379c09": "應捨與僧。若眾多人。若一人。不得別眾捨(隨所住處人多",
    "X40n0719_004:0379c10": "少。應集在一處。然後捨也)。若不成捨。突吉羅。應往僧中。偏露右",
    "X40n0719_004:0379c11": "肩。脫革屣。向上座禮。胡跪合掌。當作是語。大德僧",
    "X40n0719_004:0379c12": "聽。我某甲比丘。故畜爾所。長衣過十日。犯捨墮。我",
    "X40n0719_004:0379c13": "今捨與僧披。捨衣竟。當懺悔。受懺悔人。當作白。大",
    "X40n0719_004:0379c14": "德僧聽。此某甲比丘。故畜爾所長衣。犯捨墮。今捨",
    "X40n0719_004:0379c15": "與僧。若僧時到。僧忍聽。我受某甲比丘懺悔。白如",
    "X40n0719_004:0379c16": "是。彼應向此人作如是言。大德一心念。我某甲比",
    "X40n0719_004:0379c17": "丘。故畜爾所長衣。犯捨墮。衣已捨與僧竟。所有波",
    "X40n0719_004:0379c18": "逸提罪。今從大德懺悔。不敢覆藏。懺悔則安樂。不",
    "X40n0719_004:0379c19": "懺悔不安樂。憶念犯發露。知而不覆藏。大德憶我",
    "X40n0719_004:0379c20": "清淨戒身。具足清淨布薩。如是三說。彼應語言。自",
    "X40n0719_004:0379c21": "責汝心。答言爾。若僧多難集。此比丘欲遠行。應問",
    "X40n0719_004:0379c22": "言。汝此衣與誰。隨彼說便與。僧即應還此比丘衣。",
    "X40n0719_004:0379c23": "白二羯磨。應如是與。大德僧聽。某甲比丘故畜爾",
    "X40n0719_004:0379c24": "所長衣。犯捨墮。今捨與僧。若僧時到。僧忍聽。持此",
    "X40n0719_004:0380a01": "衣與彼某甲比丘。彼某甲比丘當還此比丘。白如",
    "X40n0719_004:0380a02": "是。次作羯磨。若捨已不還者。突吉羅。有人言莫還",
    "X40n0719_004:0380a03": "者。突吉羅。若作淨施。若遣與人。若持作三衣。若作",
    "X40n0719_004:0380a04": "波利迦羅衣(善見云。朱羅波利迦羅衣。漢言雜碎衣也)。若故壞。若燒。若",
    "X40n0719_004:0380a05": "作非衣。若數數著壞。盡突吉羅。比丘尼捨墮。不犯",
    "X40n0719_004:0380a06": "者。齊十日內淨施。若遣與人。或奪失燒漂等想。不",
    "X40n0719_004:0380a07": "淨施不遣與人。彼受付囑衣者或命終。遠出。休道。",
    "X40n0719_004:0380a08": "賊難。獸害。水漂。不淨施不遣與人。不犯。衣犍度",
    "X40n0719_004:0380a09": "云。眾僧衣過十日。不犯捨墮。僧祇律云。若為佛",
    "X40n0719_004:0380a10": "為僧供養故。求物集在一處。雖久未用。不犯。律",
    "X40n0719_004:0380a11": "攝云。若為三寶畜衣。非犯。或施主作如是言。此是",
    "X40n0719_004:0380a12": "我物。仁當受用。雖不分別(即說淨也)。用之無犯。根本",
    "X40n0719_004:0380a13": "律云。若犯捨墮。不捨。或雖捨。不說悔。或雖說悔。不",
    "X40n0719_004:0380a14": "經宿。隨有所得。並成捨墮。由前染故。若捨衣。說悔。",
    "X40n0719_004:0380a15": "經宿已。得皆無犯。五分律云。不得捨與餘人及",
    "X40n0719_004:0380a16": "非人。捨已。然後悔過。若不捨而悔者。罪益深。除長",
    "X40n0719_004:0380a17": "三衣。若長餘衣。乃至手巾過十日。皆突吉羅。若淨",
    "X40n0719_004:0380a18": "施。不犯。薩婆多論云。若初日得衣。即不見擯。不",
    "X40n0719_004:0380a19": "作擯(即不懺悔舉也)。惡邪不除擯。若狂心。亂心。病壞心。設",
    "X40n0719_004:0380a20": "不解擯。不得本心。乃至命終。不犯此戒。後解擯。得",
    "X40n0719_004:0380a21": "本心。還計日成罪。若初日得衣。上入天宮。北至鬱",
    "X40n0719_004:0380a22": "單越。住彼至命盡。不犯此戒。後歸本處。計日成罪。",
    "X40n0719_004:0380a23": "若初日得衣。至五日不見擯等。後解擯。得本心。還",
    "X40n0719_004:0380a24": "本處。取前五日。數後五日。然後成罪。",
    "X40n0719_004:0380b01": "○二離衣宿戒。此是遮罪。大乘同制。十八物攝故。",
    "X40n0719_004:0380b02": "若比丘。衣已竟。迦絺那衣已出。三衣中離一一衣異",
    "X40n0719_004:0380b03": "處宿。除僧羯磨。尼薩耆波逸提。",
    "X40n0719_004:0380b04": "緣　六羣比丘往遊人間。持衣付囑親友比丘。數",
    "X40n0719_004:0380b05": "數曬之。諸比丘問知其故。白佛結戒。時一比丘有",
    "X40n0719_004:0380b06": "乾痟病。以事欲遊人間。糞掃僧伽梨重。不堪持行。",
    "X40n0719_004:0380b07": "同伴為白佛。佛聽僧與病比丘結不失衣。白二羯",
    "X40n0719_004:0380b08": "磨。",
    "X40n0719_004:0380b09": "相　若置衣僧伽藍內。在樹下及餘處宿。至明相",
    "X40n0719_004:0380b10": "出。隨所離衣。捨墮。置衣他處。宿僧伽藍。亦爾。除三",
    "X40n0719_004:0380b11": "衣。離餘衣。突吉羅。捨已懺悔同上。僧即應還此比",
    "X40n0719_004:0380b12": "丘衣。白二羯磨。若不還乃至數數著壞。盡突吉羅。",
    "X40n0719_004:0380b13": "比丘尼捨墮。不犯者。明相未出手捉衣。或捨衣。或",
    "X40n0719_004:0380b14": "至擲石所及處等(衣界狹者。須手促衣。衣界寬者。但至擲石所及處立。即名為不",
    "X40n0719_004:0380b15": "離衣。或不能捉衣。亦不能至擲石所及處立。須趁明相未出時作念捨衣。蓋捨衣。則但得缺衣突吉羅罪。",
    "X40n0719_004:0380b16": "不捨。則犯離衣尼薩耆罪。故宜避重而就輕也)。善見律云。羯磨者。隨病",
    "X40n0719_004:0380b17": "未瘥得離宿。若僧為羯磨已。離衣往餘方。病瘥。欲",
    "X40n0719_004:0380b18": "還。道路險難。不得還。恒作還意。雖病瘥不失衣。若",
    "X40n0719_004:0380b19": "決作不還意。失衣。過十日。犯長衣罪。若往餘方。病",
    "X40n0719_004:0380b20": "瘥。還至衣所。病復發。更欲往餘方。承先羯磨。不須",
    "X40n0719_004:0380b21": "更羯磨。薩婆多論云。若重縫三衣。設有因緣。擿",
    "X40n0719_004:0380b22": "分持行。名不離衣宿。根本雜事云。若暫向餘處。",
    "X40n0719_004:0380b23": "即擬還者。任不將去。復有暫出擬還。至彼日暮。即",
    "X40n0719_004:0380b24": "侵夜歸。被蟲賊害。當於彼宿。不應夜行。所守持衣。",
    "X40n0719_004:0380c01": "應心念捨。可於同梵行邊借餘三衣。守持充事。",
    "X40n0719_004:0380c02": "僧祇律云。隨所住處。常三衣俱。持鉢乞食。譬如鳥",
    "X40n0719_004:0380c03": "之兩翼。恒與身俱。",
    "X40n0719_004:0380c04": "辯　問。既云衣鉢常俱。如鳥二翼。何故離衣結罪。",
    "X40n0719_004:0380c05": "離鉢不結罪耶。答。衣以蔽形。鉢以乞食。皆應恒與",
    "X40n0719_004:0380c06": "身俱。但僧中常食及應請時。猶可不用己鉢。衣則",
    "X40n0719_004:0380c07": "更無可離之理。故有結不結也。",
    "X40n0719_004:0380c09": "重治毗尼事義集要卷第四",
    "X40n0719_004:0380c10": "音義",
    "X40n0719_004:0380c11": "優填王或云優陀延。或云鄔陀衍那。此翻出受。",
    "X40n0719_004:0380c12": "闡陀舊云車匿。佛踰城出家時。令其牽馬。即是",
    "X40n0719_004:0380c13": "守馬奴名。或云闡釋迦。",
    "X40n0719_004:0380c14": "沓婆摩羅子亦云駝驃。或翻實力。",
    "X40n0719_004:0380c15": "提婆達亦云調達。此翻天熱。以其生時。人天等",
    "X40n0719_004:0380c16": "眾心皆驚熱故。又翻天授。亦翻天與。謂從天乞得",
    "X40n0719_004:0380c17": "故。佛之堂弟。阿難親兄。",
    "X40n0719_004:0380c18": "阿闍世此翻未生怨。",
    "X40n0719_004:0380c19": "目犍連或云沒特伽羅。此翻采菽氏。尊者之姓",
    "X40n0719_004:0380c20": "也。名拘律陀。即是樹名。禱此樹而得生。因以為名。",
    "X40n0719_004:0380c21": "神通第一。為羅睺羅之阿闍梨。",
    "X40n0719_004:0380c22": "立十四人羯磨即是立人作寺主。作知庫。乃至",
    "X40n0719_004:0380c23": "分粥等也。",
    "X40n0719_004:0380c24": "泥犁中受罪一劫不療泥犁。即地獄。此翻無有。",
    "X40n0719_004:0381a01": "無喜樂。無氣味。無歡無利故。或翻卑下。或翻墮落。",
    "X40n0719_004:0381a02": "一劫者。世界一番成壞也。梵語劫波。或云劫簸。此",
    "X40n0719_004:0381a03": "翻分別時節。有小中大三種劫量。人壽八萬四千",
    "X40n0719_004:0381a04": "歲。減至十歲。復漸增至八萬四千歲。如是一減一",
    "X40n0719_004:0381a05": "增。名為轆轤小劫。二十小劫。為一中劫。成住壞空",
    "X40n0719_004:0381a06": "各一中劫。共四中劫為一大劫。此就娑婆世界言",
    "X40n0719_004:0381a07": "耳。他方劫量。種種不同。如華嚴經廣明。不療者。不",
    "X40n0719_004:0381a08": "可救。",
    "X40n0719_004:0381a09": "餘六眾出家七眾弟子。惟比丘眾能破比丘僧。",
    "X40n0719_004:0381a10": "餘俱不能也。",
    "X40n0719_004:0381a11": "三語約勅一者一比丘軟語。二者二三比丘軟",
    "X40n0719_004:0381a12": "語。三者眾僧羯磨約勅也。",
    "X40n0719_004:0381a13": "羈連邑名也。羈音饑。",
    "X40n0719_004:0381a14": "阿濕婆此翻馬宿。",
    "X40n0719_004:0381a15": "富那婆娑此翻滿宿。",
    "X40n0719_004:0381a16": "贈遺遺音位。餽送也。",
    "X40n0719_004:0381a17": "常臘面門臘常。即常住僧物。面門。即現前僧物",
    "X40n0719_004:0381a18": "也。毗婆沙中。并自恣物。佛塔物。通稱為臘。未詳何",
    "X40n0719_004:0381a19": "義。或取以時受用意。",
    "X40n0719_004:0381a20": "輦輿輦。力展切。步挽車也。輿。音俞車也。",
    "X40n0719_004:0381a21": "死罪次死罪初篇四事。犯者不可復救。故名死",
    "X40n0719_004:0381a22": "罪。二篇十三事。稍有可救之理。名次死罪。",
    "X40n0719_004:0381a23": "唱令家即優俳戲樂之家。婬聲美色。惑人道意",
    "X40n0719_004:0381a24": "也。",
    "X40n0719_004:0381b01": "贓賄音臧悔。乃貪吏所受物名。亦盜賊所偷劫",
    "X40n0719_004:0381b02": "之物名。今出家人邪心獲利。亦受此名也。",
    "X40n0719_004:0381b03": "勒歷德切。馬頭絡銜。",
    "X40n0719_004:0381b04": "鞭音邊。革為之。以驅馬。",
    "X40n0719_004:0381b05": "躓音至。頓足不前進也。",
    "X40n0719_004:0381b06": "轅音袁。車前曲木。上鉤衡者。",
    "X40n0719_004:0381b07": "轢音隔。車軸也。",
    "X40n0719_004:0381b08": "咋音責。嚙也。",
    "X40n0719_004:0381b09": "毗舍佉此翻別枝。即是氏宿。以生曰所值宿為",
    "X40n0719_004:0381b10": "名。",
    "X40n0719_004:0381b11": "六羣比丘一難陀。二跋難陀。此二人多貪財利。",
    "X40n0719_004:0381b12": "皆生天中。三迦留陀夷。性多婬染。因末利夫人訶",
    "X40n0719_004:0381b13": "之。乃得證果。勸化夫婦同證聖果者。足一千家。四",
    "X40n0719_004:0381b14": "闡陀。惡性難共語。佛滅度後。阿難遵佛命作默擯",
    "X40n0719_004:0381b15": "法。亦得證果。五馬宿。六滿宿。汙他家。行惡行。皆墮",
    "X40n0719_004:0381b16": "熱沙龍中。此六人本皆豪貴種族。既出家後。共為",
    "X40n0719_004:0381b17": "朋黨。故號六羣也。",
    "X40n0719_004:0381b18": "制底或云支提。或云制多。此翻可供養處。或翻",
    "X40n0719_004:0381b19": "滅惡生善處。有舍利者名塔。無舍利者名支提。",
    "X40n0719_004:0381b20": "九十六種西域外道。共有九十六種。或云。九十",
    "X40n0719_004:0381b21": "五種是邪。惟有一種是正也。",
    "X40n0719_004:0381b22": "擿音惕。挑發也。"
}