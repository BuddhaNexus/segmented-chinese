{
    "T44n1843_02b:0196a02": "folio_2b 大乘起信論義疏下之下",
    "T44n1843_02b:0196a04": "淨影寺沙門慧遠撰",
    "T44n1843_02b:0196a05": "自下第二明對治邪執。於中兩門分別。一者",
    "T44n1843_02b:0196a06": "明種種邪執不同。顯示正義。二者隨文解釋。",
    "T44n1843_02b:0196a07": "就初中有三。一者就事識中對治邪執。顯示",
    "T44n1843_02b:0196a08": "正義。二者據妄識中對治邪執。顯示正義。三",
    "T44n1843_02b:0196a09": "者約真識中對治邪執。以顯正義。就事識中",
    "T44n1843_02b:0196a10": "邪執有八。一者執之定一。有人宣說。六識之",
    "T44n1843_02b:0196a11": "心隨根。雖別體性是一。往來彼此。如一獼",
    "T44n1843_02b:0196a12": "猴六扃現。俱非有六猴。心識如此。六根中現",
    "T44n1843_02b:0196a13": "非有六心。對此邪執說心非一。識無別體。緣",
    "T44n1843_02b:0196a14": "知為義。六識之心。所依根異。所緣亦異。云何",
    "T44n1843_02b:0196a15": "定一。若定是一常了一塵不應轉變。又復心",
    "T44n1843_02b:0196a16": "法無往來義。隨有知處。即彼處生。不得說言",
    "T44n1843_02b:0196a17": "一而往來。又彼所引獼猴為喻證心一者是",
    "T44n1843_02b:0196a18": "義不然。凡夫愚人謂猴定一六扃中現。然實",
    "T44n1843_02b:0196a19": "獼猴念念生滅。此扃現者不至彼扃。心識如",
    "T44n1843_02b:0196a20": "是。依眼生者不至餘根。如是一切。二者執定",
    "T44n1843_02b:0196a21": "異別。有人宣說。六識之心體性定異。對此",
    "T44n1843_02b:0196a22": "邪執說心不別。於事分齊相續一盧。非全別",
    "T44n1843_02b:0196a23": "體。一獼猴遊於六扃。非有六猴。若言六識各",
    "T44n1843_02b:0196a24": "別有體別體之法不相忓頩。眼識還應從眼",
    "T44n1843_02b:0196a25": "識生。乃至意識還從意生。不得相起。現見五",
    "T44n1843_02b:0196a26": "識從意識生。意識從於五識而生。眼非別體。",
    "T44n1843_02b:0196a27": "又若六識各別有體別體之法不相妨礙。不",
    "T44n1843_02b:0196a28": "相妨故六識之心常應並有。恒應並用。不常",
    "T44n1843_02b:0196a29": "並。故明無別體也。三者執定常。有人聞說三",
    "T44n1843_02b:0196b01": "世之中業果不斷。謂心定常生死往來常是",
    "T44n1843_02b:0196b02": "一識用。雖興廢心體不變。對此邪執說識無",
    "T44n1843_02b:0196b03": "常。人中心異。天中亦異。六道之心各各別異。",
    "T44n1843_02b:0196b04": "云何是常。又如經說。苦相應心異。樂相應心",
    "T44n1843_02b:0196b05": "異。不苦不樂相應心異。如是一切各異。云",
    "T44n1843_02b:0196b06": "何是常。但諸凡夫不知心相。妄謂是常。猶如",
    "T44n1843_02b:0196b07": "小兒見旋火輪謂不斷絕。若心常者善應常",
    "T44n1843_02b:0196b08": "善。惡應恒惡。無有變異。以變異故定知無常。",
    "T44n1843_02b:0196b09": "四者執定斷。有人聞說心識無常。便謂定斷。",
    "T44n1843_02b:0196b10": "對治此執說心不斷。現世造業。後必得果。云",
    "T44n1843_02b:0196b11": "何定斷。譬如乳酪轉變雖異置毒乳中。酪則",
    "T44n1843_02b:0196b12": "害人。心亦如是。此身造惡。必未受苦果報。明",
    "T44n1843_02b:0196b13": "非是斷。五者執定有。如毘曇說。十八界等各",
    "T44n1843_02b:0196b14": "住已性。是有不空。謂言空者但空陰上橫計",
    "T44n1843_02b:0196b15": "我人。不空法體。法不空故心識定有。對此",
    "T44n1843_02b:0196b16": "邪執說識是空。空相云何。識者正以別知為",
    "T44n1843_02b:0196b17": "義。如一念識即具四相。初生次住終異後滅。",
    "T44n1843_02b:0196b18": "於四中何者是知。為初相知為中為後。若初",
    "T44n1843_02b:0196b19": "相知者餘應不知。餘若不知則不名識。若餘",
    "T44n1843_02b:0196b20": "相知初應不知。初若不知初不名識。若言四",
    "T44n1843_02b:0196b21": "相各別是知便是四念各別。知法何關。一念",
    "T44n1843_02b:0196b22": "具足四相。答言。四相別非是知。和合之中",
    "T44n1843_02b:0196b23": "方知者非知共合。云何有知。如百盲聚。豈",
    "T44n1843_02b:0196b24": "有所見。又復四相都無合理。云何無合者。生",
    "T44n1843_02b:0196b25": "相現時餘相未有。餘誰共合。乃至第四滅相",
    "T44n1843_02b:0196b26": "現時餘相已謝。復與誰合。進退推求都無合",
    "T44n1843_02b:0196b27": "義。云何說言和合有知。知義既無。焉有定識。",
    "T44n1843_02b:0196b28": "是故經說。色乃至受想行識一切皆空也。六",
    "T44n1843_02b:0196b29": "者執定無。有人聞說五陰空寂。便謂世諦因",
    "T44n1843_02b:0196c01": "緣亦無。對治此執說識非無。若無心識云何",
    "T44n1843_02b:0196c02": "而得見聞覺知。現見六識各有作用。明知。不",
    "T44n1843_02b:0196c03": "無。又若無識則無善惡。若無善惡亦無苦樂。",
    "T44n1843_02b:0196c04": "則入邪見斷善根中不宜受之。經言空者就",
    "T44n1843_02b:0196c05": "真為論。於世諦中不無心識。七者執心識獨",
    "T44n1843_02b:0196c06": "立。無數如來實說。對治此執說有同時心心",
    "T44n1843_02b:0196c07": "數法。故涅槃云。我諸弟子不解我意。唱言。佛",
    "T44n1843_02b:0196c08": "說定無心數。又涅槃說十大地中心數之定。",
    "T44n1843_02b:0196c09": "明非無數。又龍樹云。譬如池水珠在則清象",
    "T44n1843_02b:0196c10": "入便濁。水喻心王。珠象喻數。於彼喻中可說",
    "T44n1843_02b:0196c11": "言。水珠象一心法如是。寧無別數。八者執",
    "T44n1843_02b:0196c12": "心外定有數。如毘曇說。對治此執明非定別。",
    "T44n1843_02b:0196c13": "故涅槃云。我諸弟子不解我意。唱言。佛說定",
    "T44n1843_02b:0196c14": "有心數。若使心外定有別數。無預心事無心",
    "T44n1843_02b:0196c15": "之時何不別起。又若心外定有別數。識從意",
    "T44n1843_02b:0196c16": "生。諸數亦應別有所依。若別有依是義不然。",
    "T44n1843_02b:0196c17": "云何不然。於彼宗中說三性心相應各異。如",
    "T44n1843_02b:0196c18": "欲界地善心起時二十二數相應共生。不善",
    "T44n1843_02b:0196c19": "起時二十一數相應共生。無記起時有十二",
    "T44n1843_02b:0196c20": "數相應共生。從無記心起善惡時十二同數",
    "T44n1843_02b:0196c21": "可有所依。自餘別數意何所依。若無依生是",
    "T44n1843_02b:0196c22": "則心法無次第緣。經說不許。若無別依依意",
    "T44n1843_02b:0196c23": "生者與識同依。明非心外。道理云何。即彼心",
    "T44n1843_02b:0196c24": "體同時具有。受想行等諸義差別。不同成實",
    "T44n1843_02b:0196c25": "前後建立。就一心體隨義別分不同毘曇異",
    "T44n1843_02b:0196c26": "體建立。兩義兼通故非諍論。次就妄識。對治",
    "T44n1843_02b:0196c27": "邪執。邪執有六。一者執定無。有人聞說但",
    "T44n1843_02b:0196c28": "有六識無第七情便言一向無第七識。對治",
    "T44n1843_02b:0196c29": "此執說有七識。如楞伽中說八識義。勝鬘亦",
    "T44n1843_02b:0197a01": "云。七法不住。若無妄識說何為八說何為七。",
    "T44n1843_02b:0197a02": "經中所言無七情者。事相之中無。第七情非",
    "T44n1843_02b:0197a03": "無妄識。二執定有。有人聞說有第七識。便謂",
    "T44n1843_02b:0197a04": "七識別有體性。對治此執明妄無體。當知。如",
    "T44n1843_02b:0197a05": "來就心法中分取虛妄別之義為第七識。何",
    "T44n1843_02b:0197a06": "得於中別立體性。如似世人見繩為蛇。繩是",
    "T44n1843_02b:0197a07": "實事。喻彼真識。蛇是妄有。喻彼妄識。蛇依",
    "T44n1843_02b:0197a08": "繩。故蛇無別體。妄依真立。云何有體。迷夢等",
    "T44n1843_02b:0197a09": "喻類亦同然。又經中說。若無真識七法不住。",
    "T44n1843_02b:0197a10": "若自有體云何不住。又若識自有體性便是",
    "T44n1843_02b:0197a11": "實有云何名妄。三者執事識以為妄識。有人",
    "T44n1843_02b:0197a12": "聞說真識名心妄識名意事名意識。便言。小",
    "T44n1843_02b:0197a13": "乘七心界中之意根界者是第七識。對治此",
    "T44n1843_02b:0197a14": "執宣說妄識不同事識。七心界中意根界者。",
    "T44n1843_02b:0197a15": "即是六識生後義邊說為意根。更無別法。妄",
    "T44n1843_02b:0197a16": "識與彼分齊條異。云何言一異相。如何如今",
    "T44n1843_02b:0197a17": "論說妄識有六。始從無明乃至相續廣如上",
    "T44n1843_02b:0197a18": "辨。事識有四。從執取相。乃至第四業繫苦",
    "T44n1843_02b:0197a19": "相亦如上辨。分齊各異。何得說言意根界者",
    "T44n1843_02b:0197a20": "是第七識。又楞伽云。第七妄識唯佛如來住",
    "T44n1843_02b:0197a21": "地菩薩所能覺知。餘皆不覺。云何說言意根",
    "T44n1843_02b:0197a22": "界者是第七識。問曰。妄識若非意根何故楞",
    "T44n1843_02b:0197a23": "伽及此論中說為意乎。釋言。彼乃借名顯示。",
    "T44n1843_02b:0197a24": "非即意根。如楞伽中。說第七識。以之為心。今",
    "T44n1843_02b:0197a25": "此論中宣說真識以之為心。豈可名同便是",
    "T44n1843_02b:0197a26": "一物。心名雖同真妄兩別。意名雖一何妨差",
    "T44n1843_02b:0197a27": "別。四者執麁為細。有人宣說。眼見色時不",
    "T44n1843_02b:0197a28": "知色空。即是七識迷惑之心。餘亦如此。若解",
    "T44n1843_02b:0197a29": "色空即是七識明解之心。餘亦如此。對治此",
    "T44n1843_02b:0197b01": "執須顯其異。言見色等不知空者。是六識中",
    "T44n1843_02b:0197b02": "取性無明非第七識。此之取性猶是向前事",
    "T44n1843_02b:0197b03": "識之中執取相也。問曰。若是六識中無明心",
    "T44n1843_02b:0197b04": "者。與七識中無明何別。此如上辨。以於心外",
    "T44n1843_02b:0197b05": "事相法中執性迷空。故非妄識。又於心外事",
    "T44n1843_02b:0197b06": "相法中解知無性。是事識中分別之解非七",
    "T44n1843_02b:0197b07": "識智。五者執不滅。有人宣說。七識之心未",
    "T44n1843_02b:0197b08": "見理時生滅無常。見理即常究竟不滅。對治",
    "T44n1843_02b:0197b09": "此執說妄終滅。七識妄心體唯癡闇。相唯分",
    "T44n1843_02b:0197b10": "別。得聖會如。捨其分別見實明照。盡其癡闇。",
    "T44n1843_02b:0197b11": "更有何在。而言不滅。道理如此。須以文證。如",
    "T44n1843_02b:0197b12": "涅槃說。譬如男女燃燈之時。燈爐大小悉滿",
    "T44n1843_02b:0197b13": "中油。油喻煩惱。明喻智慧。油盡之時明亦隨",
    "T44n1843_02b:0197b14": "滅。煩惱盡已智慧隨滅。故知。妄心解惑俱",
    "T44n1843_02b:0197b15": "已。又楞伽云。斷七種識名出佛血。故知。妄",
    "T44n1843_02b:0197b16": "滅。又龍樹云。覺觀之心望於欲界。是善是治。",
    "T44n1843_02b:0197b17": "若望二禪即是罪過。乃至非想非非想定於",
    "T44n1843_02b:0197b18": "下為善。望於出世還是罪過。智慧亦爾。望世",
    "T44n1843_02b:0197b19": "為善。若對實相還名罪過。既說為罪。何為不",
    "T44n1843_02b:0197b20": "滅。又大智論解釋如義。彼云。實相如水性冷。",
    "T44n1843_02b:0197b21": "觀智如火。水隨火熱。若火滅已水冷如本。故",
    "T44n1843_02b:0197b22": "名為如。是實相者隨觀轉變。是觀滅已實相",
    "T44n1843_02b:0197b23": "如本。故名為如。明知。妄解終竟滅盡。若觀不",
    "T44n1843_02b:0197b24": "滅水冷之時火應不滅。有人說言。經中說滅。",
    "T44n1843_02b:0197b25": "但滅智中無明闇障。不滅智體。是義不然。寶",
    "T44n1843_02b:0197b26": "性論中自有戒文。不但滅闇。亦滅智解。故",
    "T44n1843_02b:0197b27": "彼論中說有四障不得如來淨我樂常。一者",
    "T44n1843_02b:0197b28": "緣相。謂無明地障佛真淨。斷離彼故得佛真",
    "T44n1843_02b:0197b29": "淨。二者因相。謂無漏業障佛真我。斷除彼故",
    "T44n1843_02b:0197c01": "得佛真我。三者生相。謂意生身障佛真樂斷",
    "T44n1843_02b:0197c02": "除彼故得佛真樂。四者壞相。謂變易死障佛",
    "T44n1843_02b:0197c03": "真常。斷除彼故得佛真常。無明等外別說無",
    "T44n1843_02b:0197c04": "漏。以之為障。別說斷除。云何而言不滅無漏。",
    "T44n1843_02b:0197c05": "又言智體不滅盡者。不滅之體即是真心非",
    "T44n1843_02b:0197c06": "第七識。問曰。若七識滅者誰得菩提。誰證涅",
    "T44n1843_02b:0197c07": "槃。釋曰。心相雖復滅盡心性猶在。心性在者",
    "T44n1843_02b:0197c08": "即是真識。是故就此說得說證也。六者執定",
    "T44n1843_02b:0197c09": "滅。有人聞說妄心終滅。便言定滅無熏習義。",
    "T44n1843_02b:0197c10": "何故如此妄在之時。未得真實則無所勳。證",
    "T44n1843_02b:0197c11": "實之時。達本無妄則無能勳。又真實中淨法",
    "T44n1843_02b:0197c12": "滿足。更無所少何用妄勳。心有此義故無熏",
    "T44n1843_02b:0197c13": "習。對治此執說有妄有妄熏。如論中言。妄熏",
    "T44n1843_02b:0197c14": "有二。一事識熏。所謂凡夫二乘所修善。二者",
    "T44n1843_02b:0197c15": "業識熏。謂諸菩薩所行之道。所熏有二。一者",
    "T44n1843_02b:0197c16": "熏生。二者熏顯。望方便果說為熏在。其猶臈",
    "T44n1843_02b:0197c17": "印印泥成文。亦如摸㩘轉金成器。望性淨果",
    "T44n1843_02b:0197c18": "熏之顯。如爐治等融石出金。若言妄時未",
    "T44n1843_02b:0197c19": "得真故今無熏者。得時由彼何為下熏。若言",
    "T44n1843_02b:0197c20": "據真本無妄故令無熏者。就真論真。真則常",
    "T44n1843_02b:0197c21": "寂。實不假熏。據妄論真。真隨妄染後隨妄飾。",
    "T44n1843_02b:0197c22": "寧無熏義。若言真中淨法滿足不假熏者。凡",
    "T44n1843_02b:0197c23": "夫之時雖有淨性未顯成德。是故須熏。其猶",
    "T44n1843_02b:0197c24": "宅中雖有寶藏不掘不出。亦如地中雖復有",
    "T44n1843_02b:0197c25": "水不取不得。故說有熏。問曰。真妄其性各異。",
    "T44n1843_02b:0197c26": "云何妄修而得熏真。良以真妄不相離。故妄",
    "T44n1843_02b:0197c27": "染則染。妄淨則淨。故以妄修熏成真德。次就",
    "T44n1843_02b:0197c28": "真識對治邪執。執有二。一者凡夫著我執。二",
    "T44n1843_02b:0197c29": "者二乘著法執。問曰。凡夫亦著諸法。何故",
    "T44n1843_02b:0198a01": "偏名人著我執。釋言。細分亦著諸法。今對二",
    "T44n1843_02b:0198a02": "乘。凡夫著我及著我所通名人執。諸法皆是",
    "T44n1843_02b:0198a03": "我所攝故。就凡執中隨義具論。略有二種。一",
    "T44n1843_02b:0198a04": "者執有。二者執無。執有之中別有四種。一",
    "T44n1843_02b:0198a05": "者執實同神。有人聞說藏識是我。謂同外道",
    "T44n1843_02b:0198a06": "所取神我。對治此執說如來藏非我眾生非",
    "T44n1843_02b:0198a07": "命非人。二者執真中具足真染。有人聞說生",
    "T44n1843_02b:0198a08": "死二法是如來藏。便謂真中有生死。對治此",
    "T44n1843_02b:0198a09": "執說。如來藏自性清淨。從本以來唯有清淨",
    "T44n1843_02b:0198a10": "恒沙佛法。無有染污。若言真中實有生死。而",
    "T44n1843_02b:0198a11": "便證會永離生死無有是處。若言有彼緣起",
    "T44n1843_02b:0198a12": "作用。隨世法門非無此義。三者執有淨相。有",
    "T44n1843_02b:0198a13": "人聞說如來藏中。備有一切諸功德法不增",
    "T44n1843_02b:0198a14": "不減。即謂真中有色心等自相著別。對治",
    "T44n1843_02b:0198a15": "此執說。如來藏雖具諸法依真如。說無彼此",
    "T44n1843_02b:0198a16": "相。無自他相。乃至亦無離自他相。翻對染故",
    "T44n1843_02b:0198a17": "說彼真中具一切法。又彼真中恒沙等法同",
    "T44n1843_02b:0198a18": "體緣集無有差別。不得別取差別之相。四者",
    "T44n1843_02b:0198a19": "執始終相。有人聞說依如來藏有生死。謂如",
    "T44n1843_02b:0198a20": "來藏始起生死。又復說如來之藏起生死故。",
    "T44n1843_02b:0198a21": "雖得涅槃還起生死。起生死故涅槃有終。對",
    "T44n1843_02b:0198a22": "治此執說如來藏無始無終。以無始故依起",
    "T44n1843_02b:0198a23": "生死生死無始。是以論言。若有宣說三界之",
    "T44n1843_02b:0198a24": "外。更有眾生初始起者。是外道說。非正佛法。",
    "T44n1843_02b:0198a25": "以無終故依成涅槃。涅槃無終。執無之中別",
    "T44n1843_02b:0198a26": "有三種。一者執空義以為真識。有人聞說真",
    "T44n1843_02b:0198a27": "識離相是法無我。便謂六識七識空義即是",
    "T44n1843_02b:0198a28": "真識。對治此執說識不空。經言空者。於真",
    "T44n1843_02b:0198a29": "識中無彼妄情所取相。故名為空。非謂真識",
    "T44n1843_02b:0198b01": "一向是空。故唯識論言。對彼凡夫外道之人",
    "T44n1843_02b:0198b02": "取我我所。故說色等一切法空。非離言境一",
    "T44n1843_02b:0198b03": "切皆空行者是。其離言境者。謂佛行處唯有",
    "T44n1843_02b:0198b04": "真識。更無餘識及外境界。云何言空。又復如",
    "T44n1843_02b:0198b05": "彼勝鬘經說宣說二識。一者空如來藏。謂諸",
    "T44n1843_02b:0198b06": "煩惱空無自實。二者不空如來藏。謂過恒沙",
    "T44n1843_02b:0198b07": "一切佛法。又取六識七識空理為真識者。是",
    "T44n1843_02b:0198b08": "彼二中空如來藏。何關真識不空藏乎。又他",
    "T44n1843_02b:0198b09": "經中宣說生空法空及與第一義空。此三空",
    "T44n1843_02b:0198b10": "外別更宣說利耶識空。明知。六識七識心空",
    "T44n1843_02b:0198b11": "非是真識。又真識中雖有空義不說空義以",
    "T44n1843_02b:0198b12": "為真識。事識之中雖有空義不以空義以為",
    "T44n1843_02b:0198b13": "真識。妄識之中雖有空義不說空義以為妄",
    "T44n1843_02b:0198b14": "識。真識亦爾。不說空義以為真識。真識是真",
    "T44n1843_02b:0198b15": "實知之性。云何言空。若說心空為真識者。小",
    "T44n1843_02b:0198b16": "乘法中亦說心空。以何義故不名真識。二者",
    "T44n1843_02b:0198b17": "執法身以為空。有人聞說如來法身畢竟寂",
    "T44n1843_02b:0198b18": "滅猶如虛空。是人不知為破著故。即謂法身",
    "T44n1843_02b:0198b19": "一向是空。對治是執說實不空。所言空者對",
    "T44n1843_02b:0198b20": "有故說。何處別有空體可得。又論說。一向境",
    "T44n1843_02b:0198b21": "界但是心有心外無法。若離妄心境界隨滅。",
    "T44n1843_02b:0198b22": "唯有真心無所不遍。即是如來廣大性智究",
    "T44n1843_02b:0198b23": "竟善有非是虛空。三者執真如。以為定空。有",
    "T44n1843_02b:0198b24": "人聞說世間涅槃一切空寂乃至真如亦畢竟",
    "T44n1843_02b:0198b25": "空離一切相。不知此等為破著故。即謂真如",
    "T44n1843_02b:0198b26": "唯是其空。對治此執說如來不空具足無量",
    "T44n1843_02b:0198b27": "性功德。云何言空。次明對治二乘妄執。妄執",
    "T44n1843_02b:0198b28": "有二。一者執有。二乘之人未得法空。見有生",
    "T44n1843_02b:0198b29": "死涅槃之相。以此見故深畏生死。趣求涅槃",
    "T44n1843_02b:0198c01": "迷覆真如。對治此執說諸法空一切生死本",
    "T44n1843_02b:0198c02": "性常寂。亦無自滅涅槃可得。二者執定無。二",
    "T44n1843_02b:0198c03": "乘之人分見生空。利根之者少見法空。便取",
    "T44n1843_02b:0198c04": "此空以為究竟。覆障真實。對治此執宣說佛",
    "T44n1843_02b:0198c05": "性實有不空。對治邪執旨玄難測。邪俯聖言",
    "T44n1843_02b:0198c06": "粗術綱緒。次辨隨文。此中有二。一者明治邪",
    "T44n1843_02b:0198c07": "執不同。二者復次究竟離以下明其遣著。前",
    "T44n1843_02b:0198c08": "治邪非有而猶存治相。故次第二遣治相也。",
    "T44n1843_02b:0198c09": "就初中有三。一者總立道理。二者是我見有",
    "T44n1843_02b:0198c10": "二以下舉數列章門。三者人我見者以下釋",
    "T44n1843_02b:0198c11": "章門。對治邪執者是題名也。一切邪執皆依",
    "T44n1843_02b:0198c12": "我見者是正釋也。我見是其眾惑根本。是故",
    "T44n1843_02b:0198c13": "數家之義我見非惑。以有我故得修聖道。若",
    "T44n1843_02b:0198c14": "離於我則無邪執者是返釋也。釋章門中有",
    "T44n1843_02b:0198c15": "二。一者釋人我章門。二者釋法我章門。就",
    "T44n1843_02b:0198c16": "初中有二。一者略舉數。二者云何以下別釋。",
    "T44n1843_02b:0198c17": "此五中前一執無。後三執有。若應具論三種",
    "T44n1843_02b:0198c18": "識中治邪執也。廣如上辨。然今此論就本為",
    "T44n1843_02b:0198c19": "論。但真識耳。真識之中舉要言故說此五耳。",
    "T44n1843_02b:0198c20": "文顯可解。此五中各有二。一者明邪執。二者",
    "T44n1843_02b:0198c21": "明對治解。法我見者以下明第三法我見。此",
    "T44n1843_02b:0198c22": "中有二。一者執有。二者執無。而文中但有執",
    "T44n1843_02b:0198c23": "有。略無執無。此中有二。一者明執。二者明對",
    "T44n1843_02b:0198c24": "治。自復次究竟下第二明遣著。此中有二。一",
    "T44n1843_02b:0198c25": "者遣除治相。二者而有以下撥權顯實。就初",
    "T44n1843_02b:0198c26": "中有三。一者題名。二者當知以下遣情。三者",
    "T44n1843_02b:0198c27": "是故以下遣相。復次究竟離妄執者是題名",
    "T44n1843_02b:0198c28": "也。但離邪執非是究竟。亦遣能治名究竟離",
    "T44n1843_02b:0198c29": "也。何故雙遣下顯其義。當知染法淨法皆悉",
    "T44n1843_02b:0199a01": "相待無有可說者。若竅論理皆不得染淨相。",
    "T44n1843_02b:0199a02": "而就相辨。據妄而望亦得淨相。既無妄執所",
    "T44n1843_02b:0199a03": "對治。淨法亦無可立。自下遣相。是故一切法",
    "T44n1843_02b:0199a04": "者。是染淨一切法也。本來無相不可說也。自",
    "T44n1843_02b:0199a05": "而有言說下第二明其廢權。此中有三。一者",
    "T44n1843_02b:0199a06": "明撥權。二者其旨以下明其顯實。三者以念",
    "T44n1843_02b:0199a07": "以下明其返釋。而有言說者當知。如來方便",
    "T44n1843_02b:0199a08": "引道眾生非正顯也。言離念者名妄識念也。",
    "T44n1843_02b:0199a09": "歸於真如者是正顯也。以念以下文可解。自",
    "T44n1843_02b:0199a10": "下第三明趣道相。此中有三。一者總表。二者",
    "T44n1843_02b:0199a11": "略說以下列章門。三者釋章門。分別發趣道",
    "T44n1843_02b:0199a12": "相者是題名也。道者所證之道。發趣者修行",
    "T44n1843_02b:0199a13": "趣入也。一切諸佛所證之道者釋道相也。一",
    "T44n1843_02b:0199a14": "切菩薩修行趣向義者釋發趣也。理行合釋。",
    "T44n1843_02b:0199a15": "略說以下初明舉數。後明列章門。言成就發",
    "T44n1843_02b:0199a16": "心者十信以上也。解行發心者解行以上也。",
    "T44n1843_02b:0199a17": "證發心者初地以上也。信成就發心者自下",
    "T44n1843_02b:0199a18": "第三釋章門釋三章門。故即分為三。就初中",
    "T44n1843_02b:0199a19": "有二。一者設問發趣。二者所謂以下正釋。信",
    "T44n1843_02b:0199a20": "成就發心者是題名也。依何等人者就人以",
    "T44n1843_02b:0199a21": "問。修何等行者就行以辨。得信成就堪能發",
    "T44n1843_02b:0199a22": "心者結問信發心也。自下正答。此中有二。一",
    "T44n1843_02b:0199a23": "者就人以辨。二者復次信成就發者以下就",
    "T44n1843_02b:0199a24": "行以釋。就初中有二。一者明進入。二者若",
    "T44n1843_02b:0199a25": "有眾生以下明退之人。此十信中進退位故。",
    "T44n1843_02b:0199a26": "恒遭善緣遂入種性。若遇惡緣還退失也。有",
    "T44n1843_02b:0199a27": "此二人故分為二。就初中有三。一者表位。二",
    "T44n1843_02b:0199a28": "者有熏習下明其起行。三者如是信心以下",
    "T44n1843_02b:0199a29": "明其進入。所謂不定聚眾生者。十信是其進",
    "T44n1843_02b:0199b01": "退不定聚也。自有熏習下第二明其起行。此",
    "T44n1843_02b:0199b02": "中有二。一者明其信佛心。二者諸佛以下明",
    "T44n1843_02b:0199b03": "其發心。有熏習善根力者是六識熏習也。信",
    "T44n1843_02b:0199b04": "業果報者是報果也。能起十善厭苦求涅槃。",
    "T44n1843_02b:0199b05": "值佛供養修信心。逕一萬劫者信心成就也。",
    "T44n1843_02b:0199b06": "自諸佛菩薩下第二明其發心。諸佛菩薩教",
    "T44n1843_02b:0199b07": "令發心。或因大悲或因護法能自發心。自如",
    "T44n1843_02b:0199b08": "是信心下第二明其進入。如是信心成就得",
    "T44n1843_02b:0199b09": "發心者滿足萬劫也。入正定聚者種性以上",
    "T44n1843_02b:0199b10": "決定不退。故名正定聚。性種習種與二佛中",
    "T44n1843_02b:0199b11": "種子正因。故名住如來種正因相應也。自若",
    "T44n1843_02b:0199b12": "有眾生下第二明還退人。此中退者位行二",
    "T44n1843_02b:0199b13": "退也。若論念退種性亦有。自復次信成就下",
    "T44n1843_02b:0199b14": "第二就行以辨。此中有二。一者明因分行。二",
    "T44n1843_02b:0199b15": "者菩薩發是心故以下明果分行。就初中有",
    "T44n1843_02b:0199b16": "二。一者就心以辨。二者略說方便以下就行",
    "T44n1843_02b:0199b17": "以辨。就初中有三。一者總表舉數。二者列",
    "T44n1843_02b:0199b18": "名即釋。三者問答重明。三種心者即是三菩",
    "T44n1843_02b:0199b19": "提心也。就第三中有二。一問二答。中有二。一",
    "T44n1843_02b:0199b20": "者開喻。二者如是眾生以下明合喻。大摩尼",
    "T44n1843_02b:0199b21": "寶體性明淨者。此喻真如體。而有鑛穢之垢",
    "T44n1843_02b:0199b22": "者。是心為煩惱所染也。方便喻其緣修萬行。",
    "T44n1843_02b:0199b23": "合中可解。自略說方便下第二明行。此中有",
    "T44n1843_02b:0199b24": "二。一者立名。謂行根方便。二者即釋。此有",
    "T44n1843_02b:0199b25": "三。一者明不住生死行。二者觀一切法以下",
    "T44n1843_02b:0199b26": "明不住涅槃行。三者以隨下以行即理。就第",
    "T44n1843_02b:0199b27": "二中有三。一者立名。二者謂慚愧下即釋。三",
    "T44n1843_02b:0199b28": "者隨順下以行即理。後第三第四中亦同此",
    "T44n1843_02b:0199b29": "三。自下第二菩薩發是心以下二明果分行。",
    "T44n1843_02b:0199c01": "此中有三。一者明真證行。二者以見法身以",
    "T44n1843_02b:0199c02": "下明應化行。三者如修多羅下引經證成。菩",
    "T44n1843_02b:0199c03": "薩發是心故則得少見法身者是證行體也。",
    "T44n1843_02b:0199c04": "自下明應化。此中有三。一者明依體起用。二",
    "T44n1843_02b:0199c05": "者所謂以下明八相益。三者然是菩薩以下",
    "T44n1843_02b:0199c06": "明未盡有漏之業。未名法身者。法身是其初",
    "T44n1843_02b:0199c07": "地以上也。此業有二釋。一云。不繫業變易。大",
    "T44n1843_02b:0199c08": "悲為緣。此業為因墮惡道中不期劫數。名為",
    "T44n1843_02b:0199c09": "變易。二云。不繫業分段。雖受不限劫數報猶",
    "T44n1843_02b:0199c10": "名分段。有漏業因四住為緣所成之業。故名",
    "T44n1843_02b:0199c11": "分段。以微細故受不限報也。受苦有二釋。一",
    "T44n1843_02b:0199c12": "云。此業微故小痛小惱無大受苦。二云。雖業",
    "T44n1843_02b:0199c13": "而微墮三惡故如處受之微故不肯人者。如",
    "T44n1843_02b:0199c14": "曲引經證。中有二。一者明其權行。二者又",
    "T44n1843_02b:0199c15": "是菩薩下明其實行。如修多羅。或說退者非",
    "T44n1843_02b:0199c16": "其實退者非業所墮。未入正位者是不定聚",
    "T44n1843_02b:0199c17": "也。就實行中有三。一者明其不畏墮二乘地。",
    "T44n1843_02b:0199c18": "二者若聞以下明其不畏苦難行也。三者以",
    "T44n1843_02b:0199c19": "信知下明五行體。解行發心者以下釋第二",
    "T44n1843_02b:0199c20": "章門。此中有二。一者明其總勝。當知。轉勝解",
    "T44n1843_02b:0199c21": "行俱明也。二者以是菩薩下明其別勝。就第",
    "T44n1843_02b:0199c22": "二中有二。一者明其解勝。二者以知法性下",
    "T44n1843_02b:0199c23": "明其行勝。就行勝中以六度辨。此六之中各",
    "T44n1843_02b:0199c24": "分有二。一者明理。二者明以理成行。證發心",
    "T44n1843_02b:0199c25": "者以下明釋證發心。此中有二。一者明所證",
    "T44n1843_02b:0199c26": "法。二者唯真如下明能證行。就初中有五句。",
    "T44n1843_02b:0199c27": "從淨心地至究竟地者就人位辨。證何境界",
    "T44n1843_02b:0199c28": "者設問發起。十地之中所證理通。所謂真如",
    "T44n1843_02b:0199c29": "者表所證法也。以依轉識說為境界者以熏",
    "T44n1843_02b:0200a01": "修緣故所證境異。若廢行緣則無境界之異。",
    "T44n1843_02b:0200a02": "而此證者無有境界者是遣相也。自下明其",
    "T44n1843_02b:0200a03": "能證之行。此中有三。一者從初地以上至七",
    "T44n1843_02b:0200a04": "地以還明能證行。二者又是菩薩發心以下",
    "T44n1843_02b:0200a05": "明八地以上能證之行。三者又是菩薩功德",
    "T44n1843_02b:0200a06": "以下明第十地能證之行。就初中有二雙。一",
    "T44n1843_02b:0200a07": "者真應相對以辨。二者而實菩薩以能化相",
    "T44n1843_02b:0200a08": "對以辨。就初中有二。一者明真身。唯真如智",
    "T44n1843_02b:0200a09": "為法身也。二者明應身。此中有二。一者別",
    "T44n1843_02b:0200a10": "明異化。二者如是以下結明應化無邊。是菩",
    "T44n1843_02b:0200a11": "薩於一得頃示越地成正覺。或說無量久遠",
    "T44n1843_02b:0200a12": "劫中修行成佛。眾生根性不同則有萬差。而",
    "T44n1843_02b:0200a13": "引要言無出此二。謂懈怠怯弱為此二人故為",
    "T44n1843_02b:0200a14": "此說也。自而實菩薩下第二雙。此中有二。一",
    "T44n1843_02b:0200a15": "者明能化。二者以一切菩薩以下明所化。而",
    "T44n1843_02b:0200a16": "實菩薩種性發心所證皆等無超過法者。種",
    "T44n1843_02b:0200a17": "性以上無利鈍差別。而所化不同故種種不",
    "T44n1843_02b:0200a18": "同也。以一切示化菩薩下所見所聞根欲性異",
    "T44n1843_02b:0200a19": "者是所化也。故示所行亦有差別者隨示能",
    "T44n1843_02b:0200a20": "化也。自又是菩薩下第二明八地已上能證之",
    "T44n1843_02b:0200a21": "行。此中二。一者舉數表相。二者云何以下列",
    "T44n1843_02b:0200a22": "名即釋。微細相者無功用故。行相微細名微",
    "T44n1843_02b:0200a23": "細相。此三心中。前一是真後二是妄。自又是",
    "T44n1843_02b:0200a24": "菩薩下第三明第十地能證之行。就此中有",
    "T44n1843_02b:0200a25": "二。一者明因滿果成。二者以問答重明。就初",
    "T44n1843_02b:0200a26": "中有二。一者明其因滿故報身成立。二者謂",
    "T44n1843_02b:0200a27": "以一念下明其惑盡之相。又是菩薩功德成",
    "T44n1843_02b:0200a28": "滿者。明因行滿也。於色究竟處示世間高大",
    "T44n1843_02b:0200a29": "身者。明其報身成。自下明相。一念相應慧者。",
    "T44n1843_02b:0200b01": "是緣智終一念解也。以此解故無明頓盡種",
    "T44n1843_02b:0200b02": "智現前。以此種智現前故自然而有不思議",
    "T44n1843_02b:0200b03": "業用。充法界能現十方利益眾生也。自下第",
    "T44n1843_02b:0200b04": "二明答重明。此中有二。一者初一問答上言",
    "T44n1843_02b:0200b05": "一切種智重明。二者第二問答上言自然不",
    "T44n1843_02b:0200b06": "思議業重明。就初中有二。一問二答。虛空無",
    "T44n1843_02b:0200b07": "邊者大虛也。無有心想斷無明者。妄心差別",
    "T44n1843_02b:0200b08": "皆悉無也。若無差別心相者。云何名種智。即",
    "T44n1843_02b:0200b09": "名一切智。就第二答中有三。一者表理體一。",
    "T44n1843_02b:0200b10": "二者以眾生下明凡夫無種智。三者諸佛以",
    "T44n1843_02b:0200b11": "下明佛種智。一切境界本來一心離想念者。",
    "T44n1843_02b:0200b12": "唯真識無妄想也。而凡夫人起妄心故不稱",
    "T44n1843_02b:0200b13": "法性。心有分齊無種智也。自諸佛如來下第",
    "T44n1843_02b:0200b14": "三明佛種智。此中有二。一者明佛有智體。二",
    "T44n1843_02b:0200b15": "者有大智下明佛有智用。諸佛如來離見想",
    "T44n1843_02b:0200b16": "者離妄見也。雖復智體一有智用方便。隨眾",
    "T44n1843_02b:0200b17": "生差別開種種法。名種智也。就第二問答有",
    "T44n1843_02b:0200b18": "二。一問二答。問中初領上。後正問也。就答中",
    "T44n1843_02b:0200b19": "有三。初法次喻後合。自下結前生後。已說解",
    "T44n1843_02b:0200b20": "釋分。次說修行信心也。自下第三明依理起",
    "T44n1843_02b:0200b21": "行。亦可為下根故說此修行信心分。此中有",
    "T44n1843_02b:0200b22": "四。一者就人以辨。二者何等以下設問發起。",
    "T44n1843_02b:0200b23": "三者略說以下正釋信行。四者復次眾生初",
    "T44n1843_02b:0200b24": "學以下明修是法恒生淨土。是中依未入正",
    "T44n1843_02b:0200b25": "定眾生者就不定位也。第二故設問中有二。",
    "T44n1843_02b:0200b26": "一者問信。二者問行。就第三釋中有二。一者",
    "T44n1843_02b:0200b27": "釋信心。二者釋修行。有五門以下明行。就",
    "T44n1843_02b:0200b28": "信心中有二。初明舉數。二者列名。即釋三寶",
    "T44n1843_02b:0200b29": "與理故有四也。所信之境無出此四故說四",
    "T44n1843_02b:0200c01": "也。就第二行中有三。一者舉數略辨。二者列",
    "T44n1843_02b:0200c02": "章門。三者廣釋。修行有五門能成信者。於六",
    "T44n1843_02b:0200c03": "度中定慧合故。故有五也。就廣釋中釋五章",
    "T44n1843_02b:0200c04": "門。故復即五。釋施門中有二。一者題名。二者",
    "T44n1843_02b:0200c05": "若見以下正釋。就第二中有三。一者明財施。",
    "T44n1843_02b:0200c06": "二者若見厄下明無畏施。三者若有眾生下",
    "T44n1843_02b:0200c07": "明法施。釋戒門中。初題名。次辨正釋。就正釋",
    "T44n1843_02b:0200c08": "中有二。一者明行戒。二者不得輕於下明止",
    "T44n1843_02b:0200c09": "戒。就初中有二。一者明十善行戒。二者若出",
    "T44n1843_02b:0200c10": "家者以下明威儀戒。就第二正戒中有二。一",
    "T44n1843_02b:0200c11": "者明性重戒。二者當護以下明威儀戒。就忍",
    "T44n1843_02b:0200c12": "門中有二。一者明無報心忍。二者亦當忍下",
    "T44n1843_02b:0200c13": "忍世八風。就進門中有二。一者就自明進。二",
    "T44n1843_02b:0200c14": "者復次若人以下就他以勸。就初中有三。一",
    "T44n1843_02b:0200c15": "者明無怠精進二者當念以下據昔以勸。三",
    "T44n1843_02b:0200c16": "者是故以下結勸。就第二就他勸中有三。一",
    "T44n1843_02b:0200c17": "明難障眾生以為勸緣。二者應當以下明勸",
    "T44n1843_02b:0200c18": "修因行。三者迴向菩提以下明勸修迴向。就",
    "T44n1843_02b:0200c19": "止觀中有三。一者略明止觀。二者若修止下",
    "T44n1843_02b:0200c20": "別廣止觀。三者若修觀者對治以下明止觀",
    "T44n1843_02b:0200c21": "相資。就初中有二。一者別釋。二者云何隨",
    "T44n1843_02b:0200c22": "順以下雙釋。奢摩多者變言名定。毘婆舍那",
    "T44n1843_02b:0200c23": "者變言名慧。就第二廣中有三。一者總明其",
    "T44n1843_02b:0200c24": "修觀定。二者復次精勤以下明修定得益。三",
    "T44n1843_02b:0200c25": "者復次若人唯修以下別明修觀。以就初中",
    "T44n1843_02b:0200c26": "有三。一者明修方法。二者或有眾生下顯定",
    "T44n1843_02b:0200c27": "難相。三者應知外道以下辨邪正相。就初中",
    "T44n1843_02b:0200c28": "有二。一者明能修之方。二者復次依是三昧",
    "T44n1843_02b:0200c29": "以下明其所修三昧之相。就初中有二。一者",
    "T44n1843_02b:0201a01": "明正修人。二者唯除疑以下明不得修人。就",
    "T44n1843_02b:0201a02": "初中有三。一者明前方便。二者是正念者以",
    "T44n1843_02b:0201a03": "下明得定相。三者深伏以下明定伏惑。但釋",
    "T44n1843_02b:0201a04": "初段名耳。前方便者一切境界隨取皆除。境",
    "T44n1843_02b:0201a05": "相既亡隨心亦除。故文言以心除心。地論之",
    "T44n1843_02b:0201a06": "中亦同此說。言真如三昧者謂理定也。小乘",
    "T44n1843_02b:0201a07": "之中但止心流住在一境。名為得定。大乘之",
    "T44n1843_02b:0201a08": "中解其妄理理中住心。名為得定。故經中云。",
    "T44n1843_02b:0201a09": "諸佛菩薩常在住定遊法性也。就復次依是",
    "T44n1843_02b:0201a10": "三昧以下第二明所修相。此中有三。一者明",
    "T44n1843_02b:0201a11": "其定中體。二者當知以下明其諸定中體本。",
    "T44n1843_02b:0201a12": "三者若人修行以下舉益勸修。復次依是三",
    "T44n1843_02b:0201a13": "昧則知法界一相者。定功用也。解理無二故",
    "T44n1843_02b:0201a14": "名一相。下顯其相。謂。諸佛身與眾生身平等",
    "T44n1843_02b:0201a15": "無二也。就或有眾生第二定難中有三。一者",
    "T44n1843_02b:0201a16": "明身業亂。二者或現天像以下明口業亂。三",
    "T44n1843_02b:0201a17": "者或復令人以下明意業亂。就初中有二。一",
    "T44n1843_02b:0201a18": "者正明身亂。二者當念以下明對治解。就第",
    "T44n1843_02b:0201a19": "二口業亂中有四。一者顯能說人。二者若說",
    "T44n1843_02b:0201a20": "陀羅尼下明所說法。三者或令人知以下明",
    "T44n1843_02b:0201a21": "神通亂。四者皆是以下明其當知非真之相。",
    "T44n1843_02b:0201a22": "就第三意業亂中有二。一者明其亂相。二者",
    "T44n1843_02b:0201a23": "以是義故以下明應觀察。自應知外道下第",
    "T44n1843_02b:0201a24": "三明邪正定。此中有三。一者明邪正定相。二",
    "T44n1843_02b:0201a25": "者真如三昧者以下明真正定。三者若諸凡",
    "T44n1843_02b:0201a26": "夫以下勸人修定。所言見者謂五見也。言愛",
    "T44n1843_02b:0201a27": "者謂五鈍也。言我慢者謂八慢也。自復次精",
    "T44n1843_02b:0201a28": "勤下第二明修定益。此中有二。一者總表。二",
    "T44n1843_02b:0201a29": "者云何以下別釋。十止種利益。文顯可解。自",
    "T44n1843_02b:0201b01": "復次若人後修於止下第二別明修觀。此中",
    "T44n1843_02b:0201b02": "有二。一者結前生後。二者修習觀者正明修",
    "T44n1843_02b:0201b03": "觀。就第二中有二。一者就五門觀明修觀慧。",
    "T44n1843_02b:0201b04": "二者若餘一切以下就二諦門以辨觀慧。就",
    "T44n1843_02b:0201b05": "第一中有二。一者正明修觀。二者如是當念",
    "T44n1843_02b:0201b06": "以下明發願化廣。此二猶是既自悟解亦令",
    "T44n1843_02b:0201b07": "他解。就初中有四。一者明無常觀。二者是以",
    "T44n1843_02b:0201b08": "以下明其苦觀。三者應以下空無我令觀。四",
    "T44n1843_02b:0201b09": "者應觀世間以下明不淨觀。就無常觀中有",
    "T44n1843_02b:0201b10": "二。一者明分段無常。二者一切心行以下明",
    "T44n1843_02b:0201b11": "變易無常。就令觀中據三世以辨。言如夢者",
    "T44n1843_02b:0201b12": "滅無滅相。言電光者住無住相。言如雲者起",
    "T44n1843_02b:0201b13": "無起相。就第二發願化度中有三。一者如是",
    "T44n1843_02b:0201b14": "當念以下念所化境。二者作此思惟以下正",
    "T44n1843_02b:0201b15": "明發願。三者以起如是以下明化度行。就第",
    "T44n1843_02b:0201b16": "二二諦中有二。一者若餘以下總明。二者所",
    "T44n1843_02b:0201b17": "謂以下別釋。就第二中有二。一者明俗諦觀。",
    "T44n1843_02b:0201b18": "二者雖念因緣以下明真諦觀。自若修觀者對",
    "T44n1843_02b:0201b19": "治下第三明止觀相資。若定過多則是沈沒。",
    "T44n1843_02b:0201b20": "若慧偏多則是浮昇。定慧平等爾乃調柔故。",
    "T44n1843_02b:0201b21": "復次辨定慧相資。此中有三。一者別明止觀",
    "T44n1843_02b:0201b22": "相對。二者以此義故以下明相助成。三者若",
    "T44n1843_02b:0201b23": "止觀下明不具有損。對治之行有正傍義。定",
    "T44n1843_02b:0201b24": "能正治凡夫著有散亂之心。兼餘二乘怯弱",
    "T44n1843_02b:0201b25": "異見。慧能正治二乘無悲。兼除凡夫不修善",
    "T44n1843_02b:0201b26": "癡。自下第四明修止恒生淨土。此中有二。一",
    "T44n1843_02b:0201b27": "者明其佛力攝護令生。二者如修多羅下引",
    "T44n1843_02b:0201b28": "經證成。正釋分竟。次下一分傳持末代分。此",
    "T44n1843_02b:0201b29": "中有二。一者結前上言。二者若有眾生以下",
    "T44n1843_02b:0201c01": "明其勸持。就第二中有二。一者約始終勸持。",
    "T44n1843_02b:0201c02": "二者假使有人以下舉勝勸學。就初中有二。",
    "T44n1843_02b:0201c03": "一者嘆論勸持。二者若人聞是以下明約終",
    "T44n1843_02b:0201c04": "果勸持此論。就第二舉勝勸持中有五。一者",
    "T44n1843_02b:0201c05": "格量明勝。二者後次有人以下嘆勝勸持。三",
    "T44n1843_02b:0201c06": "者其有眾生以下舉非返釋。四者以一切如",
    "T44n1843_02b:0201c07": "來以下取人以證。五者是故以下結觀修行。",
    "T44n1843_02b:0201c08": "格量之意。假使有人。三千世界滿中眾生令",
    "T44n1843_02b:0201c09": "行十善。但感天報。不得佛果。正思此法。正得",
    "T44n1843_02b:0201c10": "佛果。更無餘因。故名勝也。就第二嘆勝中有",
    "T44n1843_02b:0201c11": "二。一者說德勝。二者何以故下釋勝所以。就",
    "T44n1843_02b:0201c12": "第三舉非中有三。一者舉不信罪。二者是故",
    "T44n1843_02b:0201c13": "以下勸生仰信。三者以深自害以下釋勸之",
    "T44n1843_02b:0201c14": "意。有大損故應當仰信。就第四取人證中有",
    "T44n1843_02b:0201c15": "二。一者以佛為證。若無此信不得成佛。知",
    "T44n1843_02b:0201c16": "明要法。二者一切菩薩以下因行為證。一切",
    "T44n1843_02b:0201c17": "菩薩皆行此法。故知要行。此中有二。一者總",
    "T44n1843_02b:0201c18": "明。二者當知以下別明三世以辨。過去已依",
    "T44n1843_02b:0201c19": "現在世今依未來當依若爾要者豈容不信。",
    "T44n1843_02b:0201c20": "是故第五結勸修行論宗釋竟。次下迴向發",
    "T44n1843_02b:0201c21": "願此中有三。一行傷表所作事。二者一句正",
    "T44n1843_02b:0201c22": "明迴向。三者一句明所為人。此論所說理行",
    "T44n1843_02b:0201c23": "及教。凡夫二乘絕分。故名諸佛甚深廣大義",
    "T44n1843_02b:0201c24": "此之所顯不能廣辨。故名隨分總持說也。以",
    "T44n1843_02b:0201c25": "行歸本。故名迴此功德如法性。所修不自。故",
    "T44n1843_02b:0201c26": "名普利眾生界也。",
    "T44n1843_02b:0201c27": "大乘起信論義疏下之末終"
}