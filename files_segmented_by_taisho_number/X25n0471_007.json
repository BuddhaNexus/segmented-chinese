{
    "X25n0471_007:0037a15": "金剛般若波羅蜜經宗通卷七",
    "X25n0471_007:0037a17": "○二十三斷佛果非關福相疑",
    "X25n0471_007:0037a18": "此疑從上不應以相觀如來而來。同一三十二相",
    "X25n0471_007:0037a19": "也。在佛則謂之佛果。在輪王則謂之福相。既果位",
    "X25n0471_007:0037a20": "不同。但當修慧。不必修福。似不必具丈夫相而證",
    "X25n0471_007:0037a21": "菩提也。如是修行諸菩薩。則失功德。及失果報。為",
    "X25n0471_007:0037a22": "遣此疑。故經云。",
    "X25n0471_007:0037a23": "須菩提。汝若作是念。如來不以具足相故。得阿耨多",
    "X25n0471_007:0037a24": "羅三藐三菩提。須菩提。莫作是念。如來不以具足相",
    "X25n0471_007:0037b01": "故。得阿耨多羅三藐三菩提。須菩提。汝若作是念。發",
    "X25n0471_007:0037b02": "阿耨多羅三藐三菩提心者。說諸法斷滅。莫作是念。",
    "X25n0471_007:0037b03": "何以故。發阿耨多羅三藐三菩提心者。於法不說斷",
    "X25n0471_007:0037b04": "滅相。須菩提。若菩薩以滿恒河沙等世界七寶持用",
    "X25n0471_007:0037b05": "布施。若復有人知一切法無我。得成於忍。此菩薩勝",
    "X25n0471_007:0037b06": "前菩薩所得功德。何以故。須菩提。以諸菩薩不受福",
    "X25n0471_007:0037b07": "德故。須菩提白佛言。世尊。云何菩薩不受福德。須菩",
    "X25n0471_007:0037b08": "提。菩薩所作福德。不應貪著。是故說不受福德。",
    "X25n0471_007:0037b09": "通曰。須菩提一向解空。一向謂不應以三十二相",
    "X25n0471_007:0037b10": "觀如來。佛即印可之曰。若以相觀者。輪王亦應是",
    "X25n0471_007:0037b11": "佛。而又申之以偈曰。色見聲求。是行邪道。所為破",
    "X25n0471_007:0037b12": "相之談。可謂極矣。若執著破相為是。即類偏空。即",
    "X25n0471_007:0037b13": "至斷滅因果。若發菩提心者。智悲雙運。應不如是。",
    "X25n0471_007:0037b14": "雖不藉福德而證菩提。亦不失福德而昧因果。但",
    "X25n0471_007:0037b15": "於福德無取著耳。唯其有而不受。因為淨因。果為",
    "X25n0471_007:0037b16": "淨果。所得三十二相。自與輪王福相不同也。刊定",
    "X25n0471_007:0037b17": "記曰。汝若作是念八句。遮毀相之念。意云。汝若謂",
    "X25n0471_007:0037b18": "如來不以具足相故得菩提。莫作是念。文勢似重。",
    "X25n0471_007:0037b19": "意實不重。但前敘後遮也。汝若作是念五句。出毀",
    "X25n0471_007:0037b20": "相之過。蓋定有則著常。定無則著斷。今若作無相",
    "X25n0471_007:0037b21": "解。正當斷見。斯則於果損福德莊嚴。於因損五度",
    "X25n0471_007:0037b22": "之行。壞俗諦也。諸法斷滅。是二乘偏空見解。無有",
    "X25n0471_007:0037b23": "菩薩見法斷故。何以故。以生故即有斷。一切法是",
    "X25n0471_007:0037b24": "無生性。所以遠離常斷二邊。遠離二邊。是法界相。",
    "X25n0471_007:0037c01": "故發無上菩提心者。要與法界相應。必依悲智行",
    "X25n0471_007:0037c02": "願。作利益眾生事。不說諸法斷滅相也。彌勒菩薩",
    "X25n0471_007:0037c03": "偈曰。不失功德因。及彼勝果報。惟諸法不可斷滅。",
    "X25n0471_007:0037c04": "故智慧莊嚴。功德莊嚴。皆能有所成就。何以明其",
    "X25n0471_007:0037c05": "得勝果耶。若菩薩以恒河沙等世界七寶持用布",
    "X25n0471_007:0037c06": "施。所得世間福德固不可量。若復有人知一切法",
    "X25n0471_007:0037c07": "無我。即無我等相。得成於忍。無我者。人無我。法無",
    "X25n0471_007:0037c08": "我也。得此二空。更不復生。名之為忍。既得無生法",
    "X25n0471_007:0037c09": "忍。所修福德。清淨無垢。視彼住相行施。墮於有漏",
    "X25n0471_007:0037c10": "者。不啻百千萬億倍。故曰。勝前菩薩所得功德。彌",
    "X25n0471_007:0037c11": "勒菩薩偈曰。得勝忍不失。以得無垢果。唯無我能",
    "X25n0471_007:0037c12": "趨無上菩提。故稱為勝。若一切法無生者。所有福",
    "X25n0471_007:0037c13": "德皆應斷絕。云何而有福德生耶。以諸菩薩不受",
    "X25n0471_007:0037c14": "福德故。明不受故不失福也。然不受者。不著生死",
    "X25n0471_007:0037c15": "故。若住生死。即受福德。非第一義中有福可取故。",
    "X25n0471_007:0037c16": "云何菩薩不受福德耶。釋意云。菩薩作福。若生貪",
    "X25n0471_007:0037c17": "著。則因既有漏。果亦有漏。凡所招報。是可厭故。當",
    "X25n0471_007:0037c18": "知彼取。即是越取。此則因果俱失。成其所疑。今所",
    "X25n0471_007:0037c19": "作福。不生貪著。則因既無漏。果亦無漏。此福德無",
    "X25n0471_007:0037c20": "報。無彼有漏報故。如是取者。非為越取。云何疑其",
    "X25n0471_007:0037c21": "失因及果耶。彌勒菩薩偈曰。示勝福德相。是故說",
    "X25n0471_007:0037c22": "譬喻。是福德無報。如是受不取。福德未嘗不作。以",
    "X25n0471_007:0037c23": "俗諦故。既作不應貪著。以第一義諦故。所以諸法",
    "X25n0471_007:0037c24": "不應斷滅也。然則佛果與福相。又何礙之有。僧問",
    "X25n0471_007:0038a01": "雲巖晟禪師。二十年在百丈巾缾。為甚麼心燈不",
    "X25n0471_007:0038a02": "續。巖云。頭上寶華冠。僧云。頭上寶華冠。意旨如何。",
    "X25n0471_007:0038a03": "巖云。大唐天子及冥王。僧問九峰虔禪師。大唐天",
    "X25n0471_007:0038a04": "子及冥王。意旨如何。峰云。却憶洞上之言。丹霞頌",
    "X25n0471_007:0038a05": "云。玉鞭高舉擊金門。引出珊瑚價莫論。迥古輪王",
    "X25n0471_007:0038a06": "全意氣。不彰寶印自然尊。又僧問長沙岑禪師。本",
    "X25n0471_007:0038a07": "來人還成佛否。沙云。你道大唐天子還割茆刈艸",
    "X25n0471_007:0038a08": "否。投子頌曰。苔殿重重紫氣深。星分辰位正乾坤。",
    "X25n0471_007:0038a09": "金輪不御閻浮境。豈並諸候寶印尊。由二則觀之。",
    "X25n0471_007:0038a10": "輪王之福德已超出諸候之上。而況如來福德超",
    "X25n0471_007:0038a11": "出輪王之上者乎。既已無我。得成於忍。自不為割",
    "X25n0471_007:0038a12": "茆刈艸事。所以不受福德為至福也。",
    "X25n0471_007:0038a13": "○二十四斷化身出現受福疑",
    "X25n0471_007:0038a14": "此疑從上不受福德而來。功德施論曰。若第一義",
    "X25n0471_007:0038a15": "無福可取。何故餘經作如是說。如來福智資糧圓",
    "X25n0471_007:0038a16": "滿。坐菩提座趣於涅槃。為遣此疑。故經云。",
    "X25n0471_007:0038a17": "須菩提。若有人言。如來若來若去．若坐若臥。是人不",
    "X25n0471_007:0038a18": "解我所說義。何以故。如來者。無所從來。亦無所去。故",
    "X25n0471_007:0038a19": "名如來。",
    "X25n0471_007:0038a20": "通曰。如來既不可以色相觀。又不可以斷滅說。為",
    "X25n0471_007:0038a21": "其不住生死。不住涅槃。常從真如而來度生故。然",
    "X25n0471_007:0038a22": "涅槃無有真實處所。而至於彼。名之為去。生死亦",
    "X25n0471_007:0038a23": "無真實處所。而從彼出。名之為來。不去不來。是如",
    "X25n0471_007:0038a24": "來義。故執相求之不可。離相求之亦不可。當知化",
    "X25n0471_007:0038b01": "身出現。現而未嘗現也。果中原無受用。因中豈有",
    "X25n0471_007:0038b02": "受取耶。刊定記曰。若人言如來出現而來。入滅而",
    "X25n0471_007:0038b03": "去。住於世間。若坐若臥。皆不解我所說義。以何義",
    "X25n0471_007:0038b04": "故名為如來耶。以真佛本來無來去故。去來化身",
    "X25n0471_007:0038b05": "佛也。如來即是法身。本來不動。若如來有去來差",
    "X25n0471_007:0038b06": "別。即不得言常如是住。常如是住者。不變不異故。",
    "X25n0471_007:0038b07": "彌勒菩薩偈曰。去來化身佛。如來常不動。此非異",
    "X25n0471_007:0038b08": "而異也。或問曰。既無佛來去。何以出現受福。為眾",
    "X25n0471_007:0038b09": "生受用耶。答曰。此由眾生心水清淨。則見佛來。來",
    "X25n0471_007:0038b10": "無所從。心水垢濁。則見佛去。去無所至。是佛任運",
    "X25n0471_007:0038b11": "無心。但隨眾生所見耳。尚無出現之佛。寧有受福",
    "X25n0471_007:0038b12": "之事哉。彌勒菩薩偈曰。是福德應報。為化諸眾生。",
    "X25n0471_007:0038b13": "自然如是業。諸佛現十方。如餘經言。應物現形。如",
    "X25n0471_007:0038b14": "水中月。水中之形有去來。而月常不動也。陸亘大",
    "X25n0471_007:0038b15": "夫問南泉曰。弟子家中有一片石。有時坐。有時臥。",
    "X25n0471_007:0038b16": "欲[金*嶲]作佛得否。泉云。得。陸云。莫不得否。泉云。不得。",
    "X25n0471_007:0038b17": "雲巖云。坐則佛。不坐則非佛。洞山云。不坐則佛。坐",
    "X25n0471_007:0038b18": "則非佛。天童拈云。轉功就位。轉位就功。還他洞上。",
    "X25n0471_007:0038b19": "父子。且道南泉意作麼生。直是針錐不得。五祖演",
    "X25n0471_007:0038b20": "云。大眾。夫為善知識。須明決擇。為什麼他人道得。",
    "X25n0471_007:0038b21": "也道得。他人道不得。也道不得。還知南泉落處麼。",
    "X25n0471_007:0038b22": "白雲不惜眉毛。與汝註破。得又是誰道來。不得又",
    "X25n0471_007:0038b23": "是誰道來。汝若更不會。老僧今夜為汝作箇樣子。",
    "X25n0471_007:0038b24": "乃舉手云。將三界二十八天作箇佛頭。金輪水際",
    "X25n0471_007:0038c01": "作箇佛脚。四大神州作箇佛身。雖然作此佛兒子",
    "X25n0471_007:0038c02": "了。汝諸人却在那裏安身立命。大眾還會也未。老",
    "X25n0471_007:0038c03": "僧作第二箇樣子去也。東弗于逮作一箇佛。南贍",
    "X25n0471_007:0038c04": "部洲作一箇佛。西瞿耶尼作一箇佛。北鬱單越作",
    "X25n0471_007:0038c05": "一箇佛。草木叢林是佛。蠢動含靈是佛。既恁麼。又",
    "X25n0471_007:0038c06": "喚甚麼作眾生。還會也未。不如東弗于逮。還他東",
    "X25n0471_007:0038c07": "弗于逮。南贍部洲。還他南贍部洲。西瞿耶尼。還他",
    "X25n0471_007:0038c08": "西瞿耶尼。北鬱單越。還他北鬱單越。草木叢林。還",
    "X25n0471_007:0038c09": "他草木叢林。蠢動含靈。還他蠢動含靈。所以道是",
    "X25n0471_007:0038c10": "法住法位。世間相常住。既恁麼。汝喚甚作佛。還會",
    "X25n0471_007:0038c11": "麼。忽有箇漢出來道。白雲休寱語。大眾記取這一",
    "X25n0471_007:0038c12": "轉。以上諸尊宿。於本源自性天真佛。各出手眼。互",
    "X25n0471_007:0038c13": "為鑽研。若於此參透。方名見如來也。",
    "X25n0471_007:0038c14": "○二十五斷法身化身一異疑",
    "X25n0471_007:0038c15": "此疑從上法無斷滅。法無去來而來。功德施論曰。",
    "X25n0471_007:0038c16": "若生死涅槃不可得。故無去來者。如來豈如須彌",
    "X25n0471_007:0038c17": "山等積聚一合而安住耶。為遣此中是一是常。無",
    "X25n0471_007:0038c18": "分有分。一合見故。言微塵眾多者。遣無分一合見",
    "X25n0471_007:0038c19": "也。非微塵眾者。遣有分一合見也。是名微塵眾者。",
    "X25n0471_007:0038c20": "我非有分物執之為眾。復為遣積聚見也。故經云。",
    "X25n0471_007:0038c21": "須菩提。若善男子．善女人。以三千大千世界碎為微",
    "X25n0471_007:0038c22": "塵。於意云何。是微塵眾寧為多不。甚多。世尊。何以故。",
    "X25n0471_007:0038c23": "若是微塵眾實有者。佛則不說是微塵眾。所以者何。",
    "X25n0471_007:0038c24": "佛說。微塵眾．即非微塵眾。是名微塵眾。世尊。如來所",
    "X25n0471_007:0039a01": "說三千大千世界。即非世界。是名世界。何以故。若世",
    "X25n0471_007:0039a02": "界實有者。則是一合相。如來說。一合相即非一合相。",
    "X25n0471_007:0039a03": "是名一合相。須菩提。一合相者。即是不可說。但凡夫",
    "X25n0471_007:0039a04": "之人貪著其事。",
    "X25n0471_007:0039a05": "傅大士頌曰。界塵何一異。報應亦同然。非因亦非",
    "X25n0471_007:0039a06": "果。誰後復誰先。事中通一合。理則兩俱捐。欲達無",
    "X25n0471_007:0039a07": "生路。應當識本源。",
    "X25n0471_007:0039a08": "通曰。不應以相見如來。似與化異。於法不說斷滅",
    "X25n0471_007:0039a09": "相。似與化一。化身有去來。而法身常不動。中間實",
    "X25n0471_007:0039a10": "無一異之相。故佛以法界明之。彼去來坐臥。即微",
    "X25n0471_007:0039a11": "塵相也。去來坐臥。不離於法身。如彼微塵。不離於",
    "X25n0471_007:0039a12": "法界也。法身現起去來坐臥。如世界碎為微塵。不",
    "X25n0471_007:0039a13": "可謂異。煩惱盡而證於法身。如微塵碎而同於太",
    "X25n0471_007:0039a14": "虗。不可謂一。彼太虗空。非有以合之而後成。非有",
    "X25n0471_007:0039a15": "一性故也。彼微塵聚。非有以散之而後顯。非有異",
    "X25n0471_007:0039a16": "性故也。如來遠離煩惱障。住彼法界中。非一處住。",
    "X25n0471_007:0039a17": "亦非異處住。是不可思議境界。豈可言說。但凡夫",
    "X25n0471_007:0039a18": "執著事相。謂有分合可得。若見於實相者。一真平",
    "X25n0471_007:0039a19": "等法界。本自無生。誰為去來。誰為不動。但可謂之",
    "X25n0471_007:0039a20": "如來而已。刊定記曰。初須菩提至貪著其事。約塵",
    "X25n0471_007:0039a21": "界以破一異。以三千大千五句。標塵一異以顯無",
    "X25n0471_007:0039a22": "性。言世界者喻法身也。微塵者。喻應身也。世界一",
    "X25n0471_007:0039a23": "也。微塵異也。碎界作塵。塵無異性。合塵為界。界無",
    "X25n0471_007:0039a24": "一性。故彌勒菩薩偈曰。去來化身佛。如來常不動。",
    "X25n0471_007:0039b01": "於是法界處。非一亦非異。何以故至是名微塵。此",
    "X25n0471_007:0039b02": "釋微塵喻應身無異性也。若知碎世界作微塵。微",
    "X25n0471_007:0039b03": "塵全是世界。則塵無實性。故曰則非微塵。非實微",
    "X25n0471_007:0039b04": "塵也。以離性計而說微塵。是空微塵也。故曰是名",
    "X25n0471_007:0039b05": "微塵。此喻全法起應。應即是法。何異性之有。世尊。",
    "X25n0471_007:0039b06": "至貪著其事。此釋世界喻法身無一性也。若知微",
    "X25n0471_007:0039b07": "塵為世界。非唯所起微塵。是空微塵。抑亦能起世",
    "X25n0471_007:0039b08": "界。是空世界。夫世界全是微塵。則世界無實性。故",
    "X25n0471_007:0039b09": "曰則非世界。以離性計而說世界。故曰是名世界。",
    "X25n0471_007:0039b10": "彌勒菩薩偈曰。世界作微塵。此喻示彼義。微塵碎",
    "X25n0471_007:0039b11": "為末。示現煩惱盡。非聚集故集。非唯是一喻。聚集",
    "X25n0471_007:0039b12": "處非彼。非是差別喻。非微塵有性合成世界。故曰",
    "X25n0471_007:0039b13": "非一。非世界有性散為微塵。故曰非異。徵意云。以",
    "X25n0471_007:0039b14": "何義故說世界耶。釋意云。世界若實有者。則是一",
    "X25n0471_007:0039b15": "合相。今所云一合相者。一之而不二。合之而不分。",
    "X25n0471_007:0039b16": "乃眾塵和合為一世界。作此見者即為非見。於非",
    "X25n0471_007:0039b17": "有中而妄見故。故如來說非一合相。是空無離性。",
    "X25n0471_007:0039b18": "名之一合者。但俗諦言說。非真實有。故曰是名一",
    "X25n0471_007:0039b19": "合相也。此一合相。無體可說。第一義中。一切諸法",
    "X25n0471_007:0039b20": "本性無生。無生故不可得。不可得故離於言說。但",
    "X25n0471_007:0039b21": "為凡夫不了。執之為實。貪著其相。於中妄取。猶彼",
    "X25n0471_007:0039b22": "小兒如言執物。彌勒菩薩偈曰。但隨於音聲。凡夫",
    "X25n0471_007:0039b23": "取顛倒。若無取著。即不落於事相。此喻全應是法。",
    "X25n0471_007:0039b24": "法不離應。何一性之有。法不離應。應不離法。故知",
    "X25n0471_007:0039c01": "如來非一處住。亦非異處住也。金海光如來解曰。",
    "X25n0471_007:0039c02": "世界者。如來自說盧舍那佛住持三千大千世界。",
    "X25n0471_007:0039c03": "身上化生菩提之樹。號蓮華藏世界。不說窒礙世",
    "X25n0471_007:0039c04": "界也。一合相者。一切眾生身中佛性。與盧舍那法",
    "X25n0471_007:0039c05": "身。是一合相也。頌曰。如來自說蓮華藏。負荷三千",
    "X25n0471_007:0039c06": "擐大千。菩薩了空歸一合。凡夫貪著被魔纏。此解",
    "X25n0471_007:0039c07": "亦翻騰可玩。昔秦跋陀禪師問生法師。講何經論。",
    "X25n0471_007:0039c08": "生曰。大般若經。師曰。作麼生說色．空義。曰。眾微聚",
    "X25n0471_007:0039c09": "曰色。眾微無自性曰空。師曰。眾微未聚。喚作甚麼。",
    "X25n0471_007:0039c10": "生罔措。又問。別講何經論。曰。大涅槃經。師曰。如何",
    "X25n0471_007:0039c11": "說涅槃義。曰。涅而不生。槃而不滅。故曰涅槃。師曰。",
    "X25n0471_007:0039c12": "這箇是如來涅槃。那箇是法師涅槃。曰。涅槃之義。",
    "X25n0471_007:0039c13": "豈有二耶。某甲祇如此。未審禪師如何說涅槃。師",
    "X25n0471_007:0039c14": "拈起如意。曰。還見麼。曰。見。師曰。見箇甚麼。曰。見禪",
    "X25n0471_007:0039c15": "師手中如意。師將如意擲於地。曰。見麼。曰。見。師曰。",
    "X25n0471_007:0039c16": "見箇甚麼。曰。見禪師手中如意墮地。師斥曰。觀公",
    "X25n0471_007:0039c17": "見解。未出常流。何得名喧宇宙。拂衣而去。其徒懷",
    "X25n0471_007:0039c18": "疑不已。乃追師扣問。我師說色空涅槃不契。未審",
    "X25n0471_007:0039c19": "禪師如何說色空義。師曰。不道汝師說得不是。汝",
    "X25n0471_007:0039c20": "師祇說得果上色空。不會說因中色空。其徒曰。如",
    "X25n0471_007:0039c21": "何是因中色空。師曰。一微空故眾微空。眾微空故",
    "X25n0471_007:0039c22": "一微空。一微空中無眾微。眾微空中無一微。至哉",
    "X25n0471_007:0039c23": "言乎。須於此透入。方信得平等法界。非一非異真",
    "X25n0471_007:0039c24": "切處。",
    "X25n0471_007:0040a01": "須菩提。若人言。佛說我見人見眾生見壽者見。須菩",
    "X25n0471_007:0040a02": "提。於意云何。是人解我所說義不。不也。世尊。是人不",
    "X25n0471_007:0040a03": "解如來所說義。何以故。世尊說我見人見眾生見壽",
    "X25n0471_007:0040a04": "者見。即非我見人見眾生見壽者見。是名我見人見",
    "X25n0471_007:0040a05": "眾生見壽者見。須菩提。發阿耨多羅三藐三菩提心",
    "X25n0471_007:0040a06": "者。於一切法。應如是知。如是見。如是信解。不生法相。",
    "X25n0471_007:0040a07": "須菩提。所言法相者。如來說即非法相。是名法相。",
    "X25n0471_007:0040a08": "通曰。須菩提前說我相即是非相。乃至壽者相即",
    "X25n0471_007:0040a09": "是非相。離一切相則名諸佛。世尊既印可之矣。何",
    "X25n0471_007:0040a10": "為又有此叮嚀也。前但破相。此乃破見。見相略有",
    "X25n0471_007:0040a11": "淺深。故重破之也。彼證悟了覺為四相如圓覺所",
    "X25n0471_007:0040a12": "說。未嘗不是四見。但能不作是見者。猶是法相見",
    "X25n0471_007:0040a13": "也。始而有人我相者。則非菩薩。既而通達無我法",
    "X25n0471_007:0040a14": "者。是名菩薩。猶有遣我見在。今細查考四見本無。",
    "X25n0471_007:0040a15": "又何用遣。此乃最上般若。不可不如是知見信解",
    "X25n0471_007:0040a16": "也。如是知。知不離真如。如是見。見不離真如。如是",
    "X25n0471_007:0040a17": "信解。解不離真如。一真平等。分別不生。豈但界塵",
    "X25n0471_007:0040a18": "一異之相了不可得。即貼體微細法相亦自不生。",
    "X25n0471_007:0040a19": "其斯為無住真際乎。刊定記曰。若人言佛說以下。",
    "X25n0471_007:0040a20": "遣除我法。以顯本寂也。意云。前凡夫貪著其事。所",
    "X25n0471_007:0040a21": "緣一異之境。由有能緣我法見心也。見心不破。一",
    "X25n0471_007:0040a22": "異分別不除。故今破之。令除分別。入聖道也。彌勒",
    "X25n0471_007:0040a23": "菩薩偈曰。非無二得道。遠離於我法。謂非無人．法",
    "X25n0471_007:0040a24": "俱空二智而能得道者。須遠離我法四相而後可",
    "X25n0471_007:0040b01": "也。佛說我見至是名我見。先明離我見也。若人謂",
    "X25n0471_007:0040b02": "佛真實說有我人等見者。斯則謬解。故云不解如",
    "X25n0471_007:0040b03": "來所說義也。以何義故說為不解耶。佛說我人等",
    "X25n0471_007:0040b04": "見者。非實我人等見。但是假名我人等見耳。夫真",
    "X25n0471_007:0040b05": "如性中。原無所見。佛本欲顯示無見之真。故說我",
    "X25n0471_007:0040b06": "人等見。以明皆空無實。由眾生不見真如。妄分別",
    "X25n0471_007:0040b07": "見耳。彌勒菩薩偈曰。見我即不見。無實虗妄見。見",
    "X25n0471_007:0040b08": "我即不見真如。若見真如。即遠離虗妄見矣。發阿",
    "X25n0471_007:0040b09": "耨以下。次明離法見也。意云。如來說法。要令眾生",
    "X25n0471_007:0040b10": "修行契理。故發菩提心者。即見於真如。於一切法。",
    "X25n0471_007:0040b11": "當如是知。如是見。如是信解。此三種。名依止方便",
    "X25n0471_007:0040b12": "不同。知。依奢摩他。即是定。由定起知。見。依毗鉢舍",
    "X25n0471_007:0040b13": "那。即是慧。由慧發見。解依。三摩提。即是定慧等持。",
    "X25n0471_007:0040b14": "增上知見勝解。能緣真如。此即三昧方便也。由此",
    "X25n0471_007:0040b15": "三昧力。能不生法相。言不生法相者。不於法非法",
    "X25n0471_007:0040b16": "有所取著。除分別見也。著於證悟了覺者。即是我",
    "X25n0471_007:0040b17": "相。不著於證悟了覺者。即是法相。所言法相者以",
    "X25n0471_007:0040b18": "下。正顯本寂意。所言法相。非實有之法相。是本無",
    "X25n0471_007:0040b19": "之法相也。勝義諦中。不容他故。離性離相。非和合",
    "X25n0471_007:0040b20": "故。但依俗諦。說名法相耳。性起為相。相不離性故。",
    "X25n0471_007:0040b21": "如前喻金中無器。器不離金也。彌勒菩薩偈曰。二",
    "X25n0471_007:0040b22": "智及三昧。如是得遠離。二智。即人無我。法無我。三",
    "X25n0471_007:0040b23": "昧者。即知見解也。如是乃能遠離我人眾生壽者",
    "X25n0471_007:0040b24": "等見。不生法相。此一段文。雖正釋離於俱生法執。",
    "X25n0471_007:0040c01": "亦是總結降住正行。由經初善現請問。若人發無",
    "X25n0471_007:0040c02": "上菩提心者。應云何住。云何降伏其心。如來答云。",
    "X25n0471_007:0040c03": "應如是住。如是降伏其心。故今結云。應如是知．見．",
    "X25n0471_007:0040c04": "信解。不生法相。此之謂降伏。此之謂無住也。傅大",
    "X25n0471_007:0040c05": "士一日披衲．頂冠．靸履見梁武帝。帝問。是僧耶。士",
    "X25n0471_007:0040c06": "以手指冠。帝曰。是道耶。士以手指靸履。帝曰。是俗",
    "X25n0471_007:0040c07": "耶。士以手指衲衣。古德頌云。道冠．儒履．釋袈裟。合",
    "X25n0471_007:0040c08": "會三家作一家。忘却率陀天上路。却來雙樹待龍",
    "X25n0471_007:0040c09": "華。此渾身般若作用。了無法相可得。無住真宗。唯",
    "X25n0471_007:0040c10": "大士暴露殆盡。",
    "X25n0471_007:0040c11": "○二十六斷化身說法無福疑",
    "X25n0471_007:0040c12": "此疑因上真化非一非異之喻而來。意云。若就非",
    "X25n0471_007:0040c13": "一。化唯虗假。若就非異。又唯冥合。歸一法身。即化",
    "X25n0471_007:0040c14": "身終無自體。若爾。則能說之佛既虗。所說之教豈",
    "X25n0471_007:0040c15": "實。持說不實之教。寧有福耶。為遣此疑。故經云。",
    "X25n0471_007:0040c16": "須菩提。若有人以滿無量阿僧祇世界七寶持用布",
    "X25n0471_007:0040c17": "施。若有善男子．善女人。發菩薩心者。持於此經。乃至",
    "X25n0471_007:0040c18": "四句偈等。受持讀誦。為人演說。其福勝彼。云何為人",
    "X25n0471_007:0040c19": "演說。不取於相。如如不動。",
    "X25n0471_007:0040c20": "通曰。以布施較量持經功德。凡八見矣。無非重重",
    "X25n0471_007:0040c21": "發明應無所住而行於布施之意。知布施而不知",
    "X25n0471_007:0040c22": "般若。即住於相。能持經而不住於相。即真布施。始",
    "X25n0471_007:0040c23": "以七寶布施。不如持經之能至寶所也。既以身命",
    "X25n0471_007:0040c24": "布施。不如持經之能證法身也。既以供養諸佛。不",
    "X25n0471_007:0041a01": "如持經之能自得佛也。得成於忍。能作佛之因。豈",
    "X25n0471_007:0041a02": "布施之因可比乎。如如不動。能證佛之果。豈布施",
    "X25n0471_007:0041a03": "之果可同乎。重重讚歎。意各不同。持經者為人演",
    "X25n0471_007:0041a04": "說。即是法施。不取於相。如彼真如湛然不動。說法",
    "X25n0471_007:0041a05": "者如。傳法者如。能使人人皆證法身。功德可勝道",
    "X25n0471_007:0041a06": "哉。刊定記曰。若有人至其福勝彼。明說法功德也。",
    "X25n0471_007:0041a07": "發菩薩心者。謂有菩薩濟生利物之心。故能以此",
    "X25n0471_007:0041a08": "受持。亦能以此為人演說。經文但明持說功德。而",
    "X25n0471_007:0041a09": "論乃謂化佛說法。有無量功德者何。蓋化佛是說",
    "X25n0471_007:0041a10": "法教主。持說是弘經之人。所弘之經。是佛所說。佛",
    "X25n0471_007:0041a11": "之所說。離言相故。功德無量。弘經之人。若能離著",
    "X25n0471_007:0041a12": "言說。其福勝彼無數世界七寶布施者也。彌勒菩",
    "X25n0471_007:0041a13": "薩偈曰。化身示現福。非無無盡福。謂持經者。亦即",
    "X25n0471_007:0041a14": "化身之示現也。故獲福無盡。云何演說便獲如是",
    "X25n0471_007:0041a15": "功德耶。如無演說是名為說。彌勒菩薩偈曰。諸佛",
    "X25n0471_007:0041a16": "說法時。不言是化身。以不如是說。是故彼說正。謂",
    "X25n0471_007:0041a17": "第一義中。無世出世。若法若物。少有可說。能如實",
    "X25n0471_007:0041a18": "義。如是說者。是名為正。上如即似義。下如即真如。",
    "X25n0471_007:0041a19": "似於真如。故曰如如。謂佛有說。皆如真實。說法之",
    "X25n0471_007:0041a20": "人。如彼真如。無有分別。不取能所說相。不說我是",
    "X25n0471_007:0041a21": "化身。不說我是說法之人。將不知誰是法身。誰是",
    "X25n0471_007:0041a22": "化身。誰是能說。誰是所說。如斯演說。量等虗空。其",
    "X25n0471_007:0041a23": "獲福無盡以此。傅大士一日講經次。梁武帝至。大",
    "X25n0471_007:0041a24": "眾皆起。唯士端坐不動。近臣報曰。聖駕在此。何不",
    "X25n0471_007:0041b01": "起。士曰。法地若動。一切不安。此所謂如如不動者。",
    "X25n0471_007:0041b02": "非徒言之。實允蹈之矣。又佛鑑和尚示眾。舉僧問",
    "X25n0471_007:0041b03": "趙州。如何是不遷義。州以手作流水勢。其僧有省。",
    "X25n0471_007:0041b04": "又僧問法眼。不取於相。如如不動。如何不取於相。",
    "X25n0471_007:0041b05": "見於不動去。法眼云。日出東方夜落西。其僧亦有",
    "X25n0471_007:0041b06": "省。若也於此見得。方知道旋嵐偃岳。本來常靜。江",
    "X25n0471_007:0041b07": "河競注。元自不流。如或未然。不免更為饒舌。天左",
    "X25n0471_007:0041b08": "旋。地右轉。古往今來經幾徧。金烏飛。玉兔走。纔方",
    "X25n0471_007:0041b09": "出海門。又落青山後。江河波渺渺。淮濟浪悠悠。直",
    "X25n0471_007:0041b10": "入滄溟晝夜流。遂高聲云。諸禪德。還見如如不動",
    "X25n0471_007:0041b11": "麼。若於諸尊言下。能於動處。識取不動。又何疑於",
    "X25n0471_007:0041b12": "化身非是法身。",
    "X25n0471_007:0041b13": "○二十七斷入寂如何說法疑",
    "X25n0471_007:0041b14": "此疑從上演說與不動而來。既言不取於相。如如",
    "X25n0471_007:0041b15": "不動。則佛應常住為眾生說法。何故又有入寂之",
    "X25n0471_007:0041b16": "相。未入寂時。尚能演說。既入寂已。如何說法。將謂",
    "X25n0471_007:0041b17": "無法可說。即成斷滅。將謂法身說法。何故入寂。不",
    "X25n0471_007:0041b18": "知甚深般若之智。不如是觀也。為遣此疑。故經云。",
    "X25n0471_007:0041b19": "何以故。一切有為法。如夢幻泡影。如露亦如電。應作",
    "X25n0471_007:0041b20": "如是觀。",
    "X25n0471_007:0041b21": "唐譯云。復次。善現。若菩薩摩訶薩。以無量無數世界",
    "X25n0471_007:0041b22": "盛滿七寶。奉施如來應正等覺。若善男子或善女人。",
    "X25n0471_007:0041b23": "於此般若波羅蜜多經中。乃至四句伽陀。受持讀誦。",
    "X25n0471_007:0041b24": "究竟通利。如理作意。及廣為他宣說開示。由此因緣",
    "X25n0471_007:0041c01": "所生福聚。甚多於前無量無數。云何為他宣說開示。",
    "X25n0471_007:0041c02": "如不為他宣說開示。故名為他宣說開示。爾時世尊",
    "X25n0471_007:0041c03": "而說頌曰。諸和合所為。如星翳燈幻。露泡夢電雲。應",
    "X25n0471_007:0041c04": "作如是觀。",
    "X25n0471_007:0041c05": "傅大士頌曰。如星翳燈幻。皆為喻無常。漏識修因",
    "X25n0471_007:0041c06": "果。誰言得久長。危脆同泡露。如雲影電光。饒經八",
    "X25n0471_007:0041c07": "萬劫。終是落空亡。",
    "X25n0471_007:0041c08": "通曰。此經名金剛般若。甚深十喻。乃其本旨。所謂",
    "X25n0471_007:0041c09": "觀一切業如幻。一切法如燄。一切性如水中月。妙",
    "X25n0471_007:0041c10": "色如空。妙音如響。諸佛國土如乾闥婆城。佛事如",
    "X25n0471_007:0041c11": "夢。佛身如影。報身如像。法身如化。唯除妙音如響。",
    "X25n0471_007:0041c12": "餘列為九喻。雖名相稍有不同。大都可以意會。此",
    "X25n0471_007:0041c13": "甚深般若觀智。雖佛事如夢。雖佛身如影。正達一",
    "X25n0471_007:0041c14": "切業如幻。自三十七助道品。乃至菩提涅槃。一切",
    "X25n0471_007:0041c15": "如幻。本大般若破相宗也。持經說法者。深解義趣。",
    "X25n0471_007:0041c16": "能為人演說。不取於相。如如不動。是能善觀一切",
    "X25n0471_007:0041c17": "有為之法。如夢幻等皆無實性。倐生倐滅。愚人見",
    "X25n0471_007:0041c18": "之謂有生滅。智者觀之原自非動。本未嘗生。本未",
    "X25n0471_007:0041c19": "嘗滅。既無生滅。即無來去。以是諸佛涅槃。不住於",
    "X25n0471_007:0041c20": "有為法中。亦不住於無為法中。既不住於生死涅",
    "X25n0471_007:0041c21": "槃。常自如如。塵說剎說。本未嘗間。又何泥於入寂",
    "X25n0471_007:0041c22": "之相哉。彌勒菩薩偈曰。非有為非離。諸如來涅槃。",
    "X25n0471_007:0041c23": "九種有為法。妙智正觀故。見相及於識。器身受用",
    "X25n0471_007:0041c24": "事。過去現在法。亦觀未來世。觀相及受用。觀於三",
    "X25n0471_007:0042a01": "世事。於有為法中。得無垢自在。此明諸佛涅槃。非",
    "X25n0471_007:0042a02": "有為法。亦不離有為法。以不住涅槃。不住世間故。",
    "X25n0471_007:0042a03": "特示現世間行。為利益眾生故。所以不住於有為",
    "X25n0471_007:0042a04": "法者。以有妙智觀察九種法故。九者謂何。一觀見",
    "X25n0471_007:0042a05": "如星。能見心法。非不烱烱。正智日明。即隱不現。觀",
    "X25n0471_007:0042a06": "相如翳。所緣外境。皆是妄現。如毛輪等。原非實有。",
    "X25n0471_007:0042a07": "觀識如燈。依止貪愛。非不照了。念念遷謝。相續不",
    "X25n0471_007:0042a08": "已。觀器界如幻。世間種種。從妄緣生。幻力變起。無",
    "X25n0471_007:0042a09": "一體實。觀身如露。暫時住故。見日即晞。一遇無常。",
    "X25n0471_007:0042a10": "便從衰謝。觀所受用如泡。由根境識。三事和合。苦",
    "X25n0471_007:0042a11": "樂受用。各成各散。觀過去如夢。所有集造。同如夢",
    "X25n0471_007:0042a12": "境。因憶乃生。原無實事。觀現在如電。生時即滅。剎",
    "X25n0471_007:0042a13": "那不住。雖暫時有。倐忽便亡。觀未來如雲。識含種",
    "X25n0471_007:0042a14": "子。若雲含雨。能與一切為其根本。若能以金剛般",
    "X25n0471_007:0042a15": "若妙智。觀於此九種法。一觀見境識。即是觀察集",
    "X25n0471_007:0042a16": "造有為之相。二觀器界及身受用。以何處住。以何",
    "X25n0471_007:0042a17": "等身。受用何等。即是觀其目前受用之法。三觀三",
    "X25n0471_007:0042a18": "世差別。是何有為行。即是觀其遷流不住之法。由",
    "X25n0471_007:0042a19": "此觀故。便能於諸有為法中。獲無障礙。隨意自在。",
    "X25n0471_007:0042a20": "為此縱居生死塵勞。不染其智。設證圓寂灰燼。寧",
    "X25n0471_007:0042a21": "昧其悲。故得無垢常自在者。即是如如不動。本無",
    "X25n0471_007:0042a22": "入寂之相也。若能作如是觀者。既不住於有為而",
    "X25n0471_007:0042a23": "取於相。亦不住於無為而離於相。以此自度。即以",
    "X25n0471_007:0042a24": "此度人。所以護念付囑諸菩薩者。唯此一偈。最為",
    "X25n0471_007:0042b01": "喫緊。豈可以麤淺之見妄窺測乎。昔梁武帝請傅",
    "X25n0471_007:0042b02": "大士講金剛經。士纔陞座。以尺揮案一下。便下座。",
    "X25n0471_007:0042b03": "帝愕然。誌公曰。陛下還會麼。帝曰。不會。誌公曰。大",
    "X25n0471_007:0042b04": "士講經竟。雪竇頌云。不向雙林寄此身。却於唐土",
    "X25n0471_007:0042b05": "惹埃塵。當時不得誌公老。也是栖栖去國人。此揮",
    "X25n0471_007:0042b06": "尺一下。如電如幻。將金剛大意。彈指道破。非誌公",
    "X25n0471_007:0042b07": "妙智。幾乎虗發矣。又長沙岑禪師因僧亡。以手摩",
    "X25n0471_007:0042b08": "之曰。大眾。此僧即真實為諸人提綱商量。會麼。乃",
    "X25n0471_007:0042b09": "有偈曰。目前無一法。當處亦無人。蕩蕩金剛體。非",
    "X25n0471_007:0042b10": "妄亦非真。又僧問。亡僧遷化後。向甚麼處去也。沙",
    "X25n0471_007:0042b11": "曰。不識金剛體。却喚作緣生。十方真寂滅。誰在復",
    "X25n0471_007:0042b12": "誰行。雪峰亦因見亡僧。作偈曰。低頭不見地。仰面",
    "X25n0471_007:0042b13": "不見天。欲識金剛體。但看髑髏前。又僧問法眼。亡",
    "X25n0471_007:0042b14": "僧遷化。向甚麼處去。眼云。亡僧幾曾遷化。僧云。爭",
    "X25n0471_007:0042b15": "奈即今何。眼云。汝不識亡僧。此諸尊宿發明金剛",
    "X25n0471_007:0042b16": "之體。原無生滅去來。故知如如不動。是古今說法",
    "X25n0471_007:0042b17": "式也。",
    "X25n0471_007:0042b18": "佛說是經已。長老須菩提及諸比丘．比丘尼．優婆塞．",
    "X25n0471_007:0042b19": "優婆夷．一切世間天人阿脩羅。聞佛所說。皆大歡喜。",
    "X25n0471_007:0042b20": "信受奉行。",
    "X25n0471_007:0042b21": "刊定記曰。佛說是經已者。本為空生致問。故佛答",
    "X25n0471_007:0042b22": "降住修行。答問既終。便合經畢。仍以躡跡起疑。連",
    "X25n0471_007:0042b23": "環二十七斷。洎乎此文。疑念冰釋。既善吉無問。故",
    "X25n0471_007:0042b24": "能仁杜宣。一卷經內。雖兼有師資。以其就勝。故但",
    "X25n0471_007:0042c01": "云佛說。皆大歡喜信受奉行者。有三種義。歡喜奉",
    "X25n0471_007:0042c02": "行。一說者清淨。不為取著利養所染故。二所說清",
    "X25n0471_007:0042c03": "淨。以如實知法體。說理如理。說事如事故。三得果",
    "X25n0471_007:0042c04": "清淨。依解起行。得無漏故。其在會者。比丘。比丘尼。",
    "X25n0471_007:0042c05": "近事男。近事女。名為常隨四眾。聞是經典。信心不",
    "X25n0471_007:0042c06": "逆。可勿論已。若一切世間天人。阿脩羅等。上自無",
    "X25n0471_007:0042c07": "色界。及色界欲界諸天。所謂有色無色。有想無想。",
    "X25n0471_007:0042c08": "非有想非無想。兼在其中矣。但舉人及阿脩羅。所",
    "X25n0471_007:0042c09": "謂胎卵濕化。兼在其中矣。一切皆能信受奉行。所",
    "X25n0471_007:0042c10": "謂令入無餘涅槃而滅度之者。已灼然可據。然則",
    "X25n0471_007:0042c11": "世尊所以護念付囑諸菩薩者。寧有外此施設哉。",
    "X25n0471_007:0042c12": "古靈贊禪師遇百丈開悟。却回受業。本師問曰。汝",
    "X25n0471_007:0042c13": "離吾在外。得何事業。曰。並無事業。遂遣執役。一日",
    "X25n0471_007:0042c14": "因澡身。命師去垢。師乃拊背曰。好所佛堂。而佛不",
    "X25n0471_007:0042c15": "聖。本師回首視之。師曰。佛雖不聖。且能放光。本師",
    "X25n0471_007:0042c16": "又一日在窗下看經。蜂子投窗紙求出。師覩之曰。",
    "X25n0471_007:0042c17": "世界如許廣闊。不肯出。鎻他故紙。驢年去。遂有偈",
    "X25n0471_007:0042c18": "曰。空門不肯出。投窗也大癡。百年鑽故紙。何日出",
    "X25n0471_007:0042c19": "頭時。本師執經。問曰。汝行脚遇何人。吾前後見汝",
    "X25n0471_007:0042c20": "發言異常。師曰。某甲蒙百丈和尚指箇歇處。今欲",
    "X25n0471_007:0042c21": "報慈德耳。本師於是告眾致齋。請師說法。師乃登",
    "X25n0471_007:0042c22": "座。舉唱百丈門風曰。靈光獨耀。迥脫根塵。體露真",
    "X25n0471_007:0042c23": "常。不拘文字。心性無染。本自圓成。但離妄緣。即如",
    "X25n0471_007:0042c24": "如佛。本師於言下感悟。曰。何期垂老。得聞極則事。",
    "X25n0471_007:0043a01": "百丈數語。固足櫽括金剛要旨。能令聞者惕然感",
    "X25n0471_007:0043a02": "悟。不復向故紙中鑽求。誰謂後五百世。生信心者。",
    "X25n0471_007:0043a03": "難其人哉。",
    "X25n0471_007:0043a05": "金剛般若波羅蜜經宗通卷七"
}