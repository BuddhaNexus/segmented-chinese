{
    "T48n2016_060:0757a02": "宗鏡錄卷第六十",
    "T48n2016_060:0757a04": "慧日永明寺主智覺禪師延壽集",
    "T48n2016_060:0757a05": "夫此三性法。為當是一是異。若道是一。不合",
    "T48n2016_060:0757a06": "云依圓是有。遍計是無。若道是異。又云皆同",
    "T48n2016_060:0757a07": "一性。所謂無性。答。此三性法門。是諸佛密",
    "T48n2016_060:0757a08": "意所說。諸識起處。教網根由。若即之取之。皆",
    "T48n2016_060:0757a09": "落凡常之見。若離之捨之。俱失聖智之門。所",
    "T48n2016_060:0757a10": "以藏法師。依華嚴宗。釋三性同異義。一圓成",
    "T48n2016_060:0757a11": "真如有二義。一不變。二隨緣。二依他二義。一",
    "T48n2016_060:0757a12": "似有。二無性。三遍計所執二義。一情有。二理",
    "T48n2016_060:0757a13": "無。由真如不變。依他無性。所執理無。由此三",
    "T48n2016_060:0757a14": "義。故三性一際。又約真如隨緣。依他似有。所",
    "T48n2016_060:0757a15": "執情有。由此三義。亦無異也。是故真該妄求",
    "T48n2016_060:0757a16": "末徹真原。性相融通。無障無閡。問。依他似有",
    "T48n2016_060:0757a17": "等。豈同所執是情有耶。答。由二義故。無異",
    "T48n2016_060:0757a18": "也。一以彼所執。執似為實。故無異法。二若離",
    "T48n2016_060:0757a19": "所執。似無起故。真中隨緣亦爾。以無所執。無",
    "T48n2016_060:0757a20": "隨緣故。又。以三性。各有二義不相。違故無異",
    "T48n2016_060:0757a21": "性。且如圓成。雖復隨緣成於染淨。而恒不失",
    "T48n2016_060:0757a22": "自性清淨。只由不失自性清淨故。能隨緣成",
    "T48n2016_060:0757a23": "染淨也。猶如明鏡現於染淨。而恒不失鏡之",
    "T48n2016_060:0757a24": "明淨。只由不失鏡明淨故。方能現染淨之相。",
    "T48n2016_060:0757a25": "以現染淨。知鏡明淨。以鏡明淨。知現染淨。是",
    "T48n2016_060:0757a26": "故二義。唯是一性。雖現淨法。不增鏡明。雖現",
    "T48n2016_060:0757a27": "染法。不污鏡淨。非直不污。亦乃由此反現鏡",
    "T48n2016_060:0757a28": "之明淨。真如亦爾。非直不動性淨成於染淨。",
    "T48n2016_060:0757a29": "亦乃由成染淨方現性淨。非直不壞染淨明",
    "T48n2016_060:0757b01": "於性淨。亦乃由性淨故方成染淨。是故二義。",
    "T48n2016_060:0757b02": "全體相收。一性無二。豈相違也。由依他無性。",
    "T48n2016_060:0757b03": "得成似有。由成似有。是故無性。此即無性即",
    "T48n2016_060:0757b04": "因緣。因緣即無性。是不二法門也。所執性中。",
    "T48n2016_060:0757b05": "雖復當情稱執現有。然於道理畢竟是無。以",
    "T48n2016_060:0757b06": "於無處橫計有故。如於杌橫計有鬼。今既橫",
    "T48n2016_060:0757b07": "計。明知理無。是故無二唯一性也。問。真如是",
    "T48n2016_060:0757b08": "有耶。答。不也。隨緣不變故。空。真如離妄念",
    "T48n2016_060:0757b09": "故。問。真如是無耶。答。不也。不變隨緣故。不",
    "T48n2016_060:0757b10": "空故。聖智所行處故。問。真如是亦有亦無耶。",
    "T48n2016_060:0757b11": "答。不也。無二性故。離相違故。問。真如是非",
    "T48n2016_060:0757b12": "有非無耶。答。具法故。離戲論故。問。依他是",
    "T48n2016_060:0757b13": "有耶。答。不也。緣起無性故。約觀遣故。異圓",
    "T48n2016_060:0757b14": "成故。問。依他是無耶。答。不也。無性緣起故。",
    "T48n2016_060:0757b15": "能現無生故。異遍計故。是智境故。問。依他是",
    "T48n2016_060:0757b16": "亦有亦無耶。答。不也。無二性故。離相違故。",
    "T48n2016_060:0757b17": "問。依他是非有非無耶。答。不也。有多義門",
    "T48n2016_060:0757b18": "故。離戲論故。問。遍計是有耶。答。不也。理無",
    "T48n2016_060:0757b19": "故。無體相故。問。遍計是無耶。答。不也。情有",
    "T48n2016_060:0757b20": "故。無相觀境故。能翳真故。問。遍計是亦有名",
    "T48n2016_060:0757b21": "亦無耶。答。不也。無二性故。問。遍計是非有",
    "T48n2016_060:0757b22": "非無耶。答。不也。所執性成故。已上護執竟。",
    "T48n2016_060:0757b23": "今執成過者。若計真如一向是有者。有二失。",
    "T48n2016_060:0757b24": "一不隨緣。二不待了因故。問。教云。真如為凝",
    "T48n2016_060:0757b25": "然常。既不隨緣。豈是過耶。答。聖說真如為凝",
    "T48n2016_060:0757b26": "然者。此是隨緣成染淨時。恒作染淨而不失",
    "T48n2016_060:0757b27": "自體。即是不異無常之常。名不思議常。非謂",
    "T48n2016_060:0757b28": "不作諸法。如情所謂之凝然也。不異無常之",
    "T48n2016_060:0757b29": "常。出於情外。故名真如常。經云。不染而染。明",
    "T48n2016_060:0757c01": "常作無常。染而不染。明作無常時不失常也。",
    "T48n2016_060:0757c02": "又不異常之無常故。說真如為無常。經云。如",
    "T48n2016_060:0757c03": "來藏。受苦樂與因俱。若生若滅。又依他是生",
    "T48n2016_060:0757c04": "滅法。亦得有不異常之無常。不異無常之常。",
    "T48n2016_060:0757c05": "以諸緣起無常之法。即無自性。方成緣起。是",
    "T48n2016_060:0757c06": "故不異常性而得無常。故云不生不滅。是無",
    "T48n2016_060:0757c07": "常義。此即不異於常。成無常也。又諸緣起。即",
    "T48n2016_060:0757c08": "是無性。非滅緣起。方說無性。即是不異無常",
    "T48n2016_060:0757c09": "之常也。經云。色即是空。非色滅空。又眾生即",
    "T48n2016_060:0757c10": "涅槃。不更滅也。此與真如二義同。即真俗",
    "T48n2016_060:0757c11": "雙融。二而無二。故論云。智障甚盲闇。謂真俗",
    "T48n2016_060:0757c12": "別執故也。又真如若不隨緣成於染淨。染淨",
    "T48n2016_060:0757c13": "等法。即無所依。無所依有法。又墮常也。又真",
    "T48n2016_060:0757c14": "如若有者。即不隨染淨。染淨諸法。既無自體。",
    "T48n2016_060:0757c15": "真又不隨。不得有法。亦是斷也。乃至執非有",
    "T48n2016_060:0757c16": "非無等四句。皆墮斷常也。若依他執有者。謂",
    "T48n2016_060:0757c17": "已有體。不藉緣故。無緣有法。即是常也。又",
    "T48n2016_060:0757c18": "由執有。即不藉緣。不藉緣故。不得有法。即",
    "T48n2016_060:0757c19": "是斷也。問。依他性是有義。便有失者。何故攝",
    "T48n2016_060:0757c20": "論云依他性以為有耶。答。此即不異空之有。",
    "T48n2016_060:0757c21": "從緣無體故。一一緣中。無作者故。由緣無作。",
    "T48n2016_060:0757c22": "方得緣起。是故非有之有。為依他有。即是不",
    "T48n2016_060:0757c23": "動真際。建立諸法。若謂依他如言有者。即緣",
    "T48n2016_060:0757c24": "起有性。緣若有性。即不相藉。不相藉故。即",
    "T48n2016_060:0757c25": "壞依他。壞依他者。良由執有。汝恐墮空。立",
    "T48n2016_060:0757c26": "有。不謂不達緣所起。法無自性故。即壞緣起。",
    "T48n2016_060:0757c27": "便墮空無。又若依他執無者。亦二失。謂依他",
    "T48n2016_060:0757c28": "是無法者。即緣無所起。不得有法。即是斷也。",
    "T48n2016_060:0757c29": "問。若說緣生為空無。即墮斷者。何故中論廣",
    "T48n2016_060:0758a01": "說緣生為畢竟空耶。答。聖說緣生以為空者。",
    "T48n2016_060:0758a02": "此即不異有之空也。此即不動緣生。說實相",
    "T48n2016_060:0758a03": "法也。若謂緣生如言空者。即無緣生。緣生無",
    "T48n2016_060:0758a04": "故。即無空理。無空理者。良由執空。是故汝恐",
    "T48n2016_060:0758a05": "墮有。立空。不謂不達無性緣生故。失性空故。",
    "T48n2016_060:0758a06": "還墮情中惡取空也。故清辯為成有。故破於",
    "T48n2016_060:0758a07": "有。護法為成空。故破於空也。如情執無。即是",
    "T48n2016_060:0758a08": "斷過。若說無法為依他者。無法非緣。非緣之",
    "T48n2016_060:0758a09": "法。即常也。乃至執非有非無。皆成斷常二患。",
    "T48n2016_060:0758a10": "若遍計性中計所執為有者。聖智所照。理應",
    "T48n2016_060:0758a11": "不空。即是常也。若妄執遍計於理無者。即失",
    "T48n2016_060:0758a12": "情有。故是斷也。乃至非有非無。皆具上失。上",
    "T48n2016_060:0758a13": "已護過。今當顯德者。真如是有義。何者。迷悟",
    "T48n2016_060:0758a14": "所依故。不空故。不壞故。真如是空義。隨緣",
    "T48n2016_060:0758a15": "故。對染故。真如是亦有亦無義。具德故。違順",
    "T48n2016_060:0758a16": "自在故。鎔融故。真如是非有非無義。二不二",
    "T48n2016_060:0758a17": "故。定取不得故。依他是有義。無性緣成故。依",
    "T48n2016_060:0758a18": "他是無義。緣成無性故。依他是亦有亦無義。",
    "T48n2016_060:0758a19": "緣成故。無性故。依他是非有非無義。隨取一",
    "T48n2016_060:0758a20": "不得故。遍計是有義。約情故。遍計是無義。約",
    "T48n2016_060:0758a21": "理故。遍計是亦有亦無義。由是所執故。遍計",
    "T48n2016_060:0758a22": "是非有非無義。由所執故。故知執則為斷常",
    "T48n2016_060:0758a23": "二患。不執成性德之門。但除妄情。非遣法也。",
    "T48n2016_060:0758a24": "是以不離有以談真。見有之本際。匪存無而",
    "T48n2016_060:0758a25": "觀法。了無之真原。則不出有無。不在有無。何",
    "T48n2016_060:0758a26": "取捨之干懷。斷常之所惑乎。是則三性一性。",
    "T48n2016_060:0758a27": "情有而即是真空。一性三性。真如而能成緣",
    "T48n2016_060:0758a28": "起。終日有而不有。有徹空原。終日空而不空。",
    "T48n2016_060:0758a29": "空該有際。自然一心無寄。萬法俱閑。境智",
    "T48n2016_060:0758b01": "相應。理行融即。方入宗鏡。瑩淨無瑕。照破古",
    "T48n2016_060:0758b02": "今。光吞萬彙矣。問。若不立三性。有何等過。",
    "T48n2016_060:0758b03": "答。若無三性。凡聖不成。失大因緣。成斷常",
    "T48n2016_060:0758b04": "過。攝論云。於世間中。離分別依他二法。更無",
    "T48n2016_060:0758b05": "餘法。阿賴耶識。是依他性。餘一切法。是分別",
    "T48n2016_060:0758b06": "性。此二法。攝一切法皆盡。三界唯有識故。阿",
    "T48n2016_060:0758b07": "毘達磨經說。三性法者。染污分。清淨分。彼二",
    "T48n2016_060:0758b08": "分於依他性說。分別性是染污分。真實性是",
    "T48n2016_060:0758b09": "清淨分。譬如金土藏。有三種可見。謂一地界。",
    "T48n2016_060:0758b10": "二土。三金。於地界中。土非有而可見。金實有",
    "T48n2016_060:0758b11": "而不可見。若以火燒。土則不現。金則顯現。復",
    "T48n2016_060:0758b12": "次於地界中。土相現時。是虛妄體現。金體現",
    "T48n2016_060:0758b13": "時。是清淨體現。是故地界有二分。如是如是。",
    "T48n2016_060:0758b14": "此識性未為無分別智火所燒時。於識性中。",
    "T48n2016_060:0758b15": "虛妄分別性顯現。清淨性不現。此識性若為",
    "T48n2016_060:0758b16": "無分別智火所燒。於識性中。實有清淨性顯",
    "T48n2016_060:0758b17": "現。虛妄分別性不顯現。故知妄依真起。而能",
    "T48n2016_060:0758b18": "覆真。真因妄顯。而能奪妄。真妄無體。皆依識",
    "T48n2016_060:0758b19": "性。如土與金。俱依地界。攝論問。云何一識。成",
    "T48n2016_060:0758b20": "一切種種識相貌。八識。十一識等。答。欲顯依",
    "T48n2016_060:0758b21": "他性。具有三性。一識。從種子生。是依他。有種",
    "T48n2016_060:0758b22": "種識相貌。是分別。分別實無所有。是真實性。",
    "T48n2016_060:0758b23": "一識。謂一本識。本識變異。為諸識故。問。三",
    "T48n2016_060:0758b24": "性行相。有假有實。義理可分。云何復說三無",
    "T48n2016_060:0758b25": "性。及云一切法皆無自性。答。論頌云。即依",
    "T48n2016_060:0758b26": "此三性。立彼三無性。故佛密意說。一切法無",
    "T48n2016_060:0758b27": "性。初即相無性。次無自然性。後由遠離前。所",
    "T48n2016_060:0758b28": "執我法性。此諸法勝義。亦即是真如。常如其",
    "T48n2016_060:0758b29": "性故。即唯識實性。即依此前所說三性。立彼",
    "T48n2016_060:0758c01": "後說三種無性。謂即相。生。勝義。無性。故佛密",
    "T48n2016_060:0758c02": "意說。一切法皆無自性。非性全無。說密意言。",
    "T48n2016_060:0758c03": "顯非了義。謂後二性。雖體非無而有。愚夫於",
    "T48n2016_060:0758c04": "彼增益。妄執。實有我法自性。此即名為遍計",
    "T48n2016_060:0758c05": "所執。為除此執故。佛世尊。於有及無。總說無",
    "T48n2016_060:0758c06": "性。云何依此。而立彼三。謂依此初遍計所執。",
    "T48n2016_060:0758c07": "立相無性。由此體性畢竟無有。如空華故。次",
    "T48n2016_060:0758c08": "依他立生無性。此如幻事。託眾緣生。如妄執",
    "T48n2016_060:0758c09": "自然性故。假說無性。非性全無。依後圓成實。",
    "T48n2016_060:0758c10": "立勝義無性。謂即勝義。由遠離前遍計所執",
    "T48n2016_060:0758c11": "我法性故。假說無性。非性全無。如太虛空。雖",
    "T48n2016_060:0758c12": "遍眾色。而是眾色無性所顯。乃至契經中說",
    "T48n2016_060:0758c13": "無性言。非極了義。諸有智者。不應依之總",
    "T48n2016_060:0758c14": "撥諸法。都無自性。解深密經偈云。相生勝義",
    "T48n2016_060:0758c15": "無自性。如是我皆已顯示。若不知佛此密意。",
    "T48n2016_060:0758c16": "失壞正道不能往。相者。是遍計。生者。是依他。",
    "T48n2016_060:0758c17": "勝義。是圓成。無自性者。於此三性上。皆無妄",
    "T48n2016_060:0758c18": "執我法遍計自然之自性故。若人不知佛密",
    "T48n2016_060:0758c19": "意。於三性上說三無性。破外道小乘我執。便",
    "T48n2016_060:0758c20": "撥菩提涅槃依圓皆無者。即此人失壞正道。",
    "T48n2016_060:0758c21": "不能往至也。此言三性三無性。不是依圓體",
    "T48n2016_060:0758c22": "亦無。但無遍計妄執之我法。故名無性也。是",
    "T48n2016_060:0758c23": "以三性無際。隨一全收。真妄互融。性相無礙。",
    "T48n2016_060:0758c24": "如來一代時教。恒沙義門。密意。總在三性門",
    "T48n2016_060:0758c25": "中。真俗本末。一時收盡。以顯唯識正理。更無",
    "T48n2016_060:0758c26": "異轍。以依他性。是唯識體。從依他起分別。即",
    "T48n2016_060:0758c27": "是遍計。從依他悟真實。即是圓成。由分別故。",
    "T48n2016_060:0758c28": "一分成生死。由真實故。一分成涅槃。了分別",
    "T48n2016_060:0758c29": "性空。即生死成涅槃。迷真實性有。即涅槃成",
    "T48n2016_060:0759a01": "生死。都是一法隨情。顯義成三。三非三而一",
    "T48n2016_060:0759a02": "理圓。一非一而三性具。卷舒不失。隱顯常如。",
    "T48n2016_060:0759a03": "非一非三。泯性相於實地。而三而一。耀行布",
    "T48n2016_060:0759a04": "於義天。撮要所歸。莫先斯旨。問。三能變相。",
    "T48n2016_060:0759a05": "已細披陳。所變之相。如何開演。答。三能變。",
    "T48n2016_060:0759a06": "謂異熟思量。及了別境。識此是能變自體。所",
    "T48n2016_060:0759a07": "變者。即見相二分。是自體分之所變故。是自",
    "T48n2016_060:0759a08": "體分之用故。說自體。是二分所依。識論云。云",
    "T48n2016_060:0759a09": "何應知。依識所變。假說我法。非別實有。由斯",
    "T48n2016_060:0759a10": "一切唯有識耶。頌曰。是諸識轉變。分別所分",
    "T48n2016_060:0759a11": "別。由此彼皆無。故一切唯識。是諸識者。謂前",
    "T48n2016_060:0759a12": "所說三能變識。及彼心所。皆能變似見相二",
    "T48n2016_060:0759a13": "分。立轉變名。所變見分。說名分別。能取相故。",
    "T48n2016_060:0759a14": "所變相分。名所分別。見所取故。由此正理。彼",
    "T48n2016_060:0759a15": "實我法。離識所變。皆定非有。離能所取。無別",
    "T48n2016_060:0759a16": "物故。非有實物。離二相故。是故一切有為無",
    "T48n2016_060:0759a17": "為。若實若假。皆不離識。唯言。為遮離識實物。",
    "T48n2016_060:0759a18": "非無不離識心所法等。或轉變者。謂諸內識",
    "T48n2016_060:0759a19": "轉似我法。外境相。現此能轉變。即名分別。虛",
    "T48n2016_060:0759a20": "妄分別。為自性故。謂即三界心。及心所。此所",
    "T48n2016_060:0759a21": "執境。名所分別。即所妄執。實我法性。由此分",
    "T48n2016_060:0759a22": "別變似外境。假我法相。彼所分別實我法性。",
    "T48n2016_060:0759a23": "決定皆無。前引教理。已廣破故。是故一切。皆",
    "T48n2016_060:0759a24": "唯有識。虛妄分別有。極成故。唯既不遮不離",
    "T48n2016_060:0759a25": "識法。故真如等。亦是有性。由斯遠離增減二",
    "T48n2016_060:0759a26": "邊。唯識義成。契會中道。釋云。是諸識轉變者。",
    "T48n2016_060:0759a27": "轉變是改轉義。謂一識體。改轉為二相起。異",
    "T48n2016_060:0759a28": "於自體。即見分有能取之用。相分有質礙之",
    "T48n2016_060:0759a29": "用。由識自體。轉起能取。及有礙故。所變見分。",
    "T48n2016_060:0759b01": "說名分別。能取相故者。前所變中。以所變見",
    "T48n2016_060:0759b02": "分。名為分別。是依他性。能取於所變依他相",
    "T48n2016_060:0759b03": "分故。起種種遍計所執分別。是此識體所變。",
    "T48n2016_060:0759b04": "用。能分別。故名分別。其識體所變依他。性相。",
    "T48n2016_060:0759b05": "分。似所執相分者。名所分別。是前能分別見",
    "T48n2016_060:0759b06": "分之所取相故。非謂識自體能緣。名為分別。",
    "T48n2016_060:0759b07": "起分別見者。識之用也。相見俱依自證起故。",
    "T48n2016_060:0759b08": "唯既不遮不離識法故。真如等亦是有性者。",
    "T48n2016_060:0759b09": "唯言不遮不離識法。真如及心所者。亦不離",
    "T48n2016_060:0759b10": "識。故體皆有。今此位。但遮離識所分別有。不",
    "T48n2016_060:0759b11": "遮不離識真如等有。如理應知。此意既有能",
    "T48n2016_060:0759b12": "變分別識。及所變境依他相分。所分別心外",
    "T48n2016_060:0759b13": "實法等。決定皆無。唯有真如心所等法。皆不",
    "T48n2016_060:0759b14": "離識。亦是實有。遠離增減二邊者。無心外法",
    "T48n2016_060:0759b15": "故。除增益邊。有虛妄心等故。離損減邊。離損",
    "T48n2016_060:0759b16": "減邊故。除撥無如空清辯等說。離增益邊故。",
    "T48n2016_060:0759b17": "除心外有法諸小乘執。唯識義成。契會中道。",
    "T48n2016_060:0759b18": "無偏執故。又諸師所明。總有四分義。一相分。",
    "T48n2016_060:0759b19": "二見分。三自證分。四證自證分。相分有四。一。",
    "T48n2016_060:0759b20": "實相名相。體即真如。是真實相故。二境相名",
    "T48n2016_060:0759b21": "相。為能與根心而為境故。三相狀名相。此唯",
    "T48n2016_060:0759b22": "有為法。有相狀故。通影及質。唯是識之所變。",
    "T48n2016_060:0759b23": "四義相名相。即能詮下所詮義。相分。是於上",
    "T48n2016_060:0759b24": "四種相中。唯取後三相而為相分相。又相分",
    "T48n2016_060:0759b25": "有二。一識所頓變。即是本質。二識等緣境。唯",
    "T48n2016_060:0759b26": "變影緣。不得本質。二見分者。唯識論云。於",
    "T48n2016_060:0759b27": "自所緣。有了別用。此見分有五類。一證見名",
    "T48n2016_060:0759b28": "見。即三根本智見分是。二照燭名見。此通根",
    "T48n2016_060:0759b29": "心。俱有照燭義故。三能緣名見。即通內三分。",
    "T48n2016_060:0759c01": "俱能緣故。四念解名見。以念解所詮義故。五。",
    "T48n2016_060:0759c02": "推度名見。即比量心。推度一切境故。於此五",
    "T48n2016_060:0759c03": "種見中。除五色根。及內二分。餘皆見分所攝。",
    "T48n2016_060:0759c04": "三自證分。為能親證自見分緣相分不謬。能",
    "T48n2016_060:0759c05": "作證故。四證自證分。謂能親證第三自證分",
    "T48n2016_060:0759c06": "緣見分不謬故。從所證處得名。此四分義。總",
    "T48n2016_060:0759c07": "以鏡喻。鏡。如自證分。鏡明。如見分。鏡像。如相",
    "T48n2016_060:0759c08": "分。鏡後弝。如證自證分。此四分。有四師立義。",
    "T48n2016_060:0759c09": "第一安慧菩薩。立一分自證分。識論云。此自",
    "T48n2016_060:0759c10": "證分。從緣所生。是依他起故。故說為有。見相",
    "T48n2016_060:0759c11": "二分。不從緣生。因遍計心。妄執而有。如是二",
    "T48n2016_060:0759c12": "分。情有理無。唯自證分。是依他起性。有種子",
    "T48n2016_060:0759c13": "生。是實有故。見相二分是無。更變起。我法二",
    "T48n2016_060:0759c14": "執。又是無。以無似無。若准護法菩薩。即是以",
    "T48n2016_060:0759c15": "有似無。見相二分是有體。變起。我法二執是",
    "T48n2016_060:0759c16": "無體故。安慧引楞伽經云。三界有漏心心所。",
    "T48n2016_060:0759c17": "皆是虛妄分別。為自性故。故知八識見相二",
    "T48n2016_060:0759c18": "分。皆是遍計妄執有。故唯有自證一分。是依",
    "T48n2016_060:0759c19": "他起性。是實有故。密嚴經偈云。愚夫所分別。",
    "T48n2016_060:0759c20": "外境實皆無。習氣擾濁心。故似彼而轉。故知",
    "T48n2016_060:0759c21": "但是愚夫依實自證分上。起遍計妄情。變似",
    "T48n2016_060:0759c22": "無體二分現故。理實二分。無其實體。但是愚",
    "T48n2016_060:0759c23": "夫不了。妄執為實故。所以論云。凡夫執有。聖",
    "T48n2016_060:0759c24": "者達無。問。若言相見二分是假者。且如大地",
    "T48n2016_060:0759c25": "山河。是相分收。現見是實。如何言假耶。答。雖",
    "T48n2016_060:0759c26": "見山河等是實。元是妄執有外山河大地等。",
    "T48n2016_060:0759c27": "理實而論。皆不離自證分故。所以楞伽經偈",
    "T48n2016_060:0759c28": "云。由自心執著。心似外境轉。彼所見非有。是",
    "T48n2016_060:0759c29": "故說唯心。故知離自證分外。無實見相二分。",
    "T48n2016_060:0760a01": "第二難陀論師。立二分成唯識者。初標宗者。",
    "T48n2016_060:0760a02": "即一切心生。皆有見相二分。見相二分。是能",
    "T48n2016_060:0760a03": "所二緣也。若無相分牽心。心法無由得生。若",
    "T48n2016_060:0760a04": "無能緣見分。誰知有所緣相分耶。即有境有",
    "T48n2016_060:0760a05": "心。等成唯識也。見分為能變。相分是所變。能",
    "T48n2016_060:0760a06": "所得成。須具二分。見分相分。是依他起性。有",
    "T48n2016_060:0760a07": "時緣獨影境。即同種生。有時緣帶質境。即別",
    "T48n2016_060:0760a08": "種生。從種生故。非遍計也。若不許者。諸佛不",
    "T48n2016_060:0760a09": "應現身土等種種影像也。安慧却難。汝若立",
    "T48n2016_060:0760a10": "相分。豈不心外有境。何名唯識。難陀言。見分",
    "T48n2016_060:0760a11": "是能緣。相分是所緣。攝所從能。還是唯識。又",
    "T48n2016_060:0760a12": "汝若言無相分。則所立一分唯識不成。何以",
    "T48n2016_060:0760a13": "故。安慧執相分是妄情有。即第八所緣識中",
    "T48n2016_060:0760a14": "相分種子。是相分攝。即種子是能生自證現",
    "T48n2016_060:0760a15": "行。親因緣法。若種子相分是妄情者。何妨所",
    "T48n2016_060:0760a16": "生現行自證分。亦是妄情。不違種子識義也。",
    "T48n2016_060:0760a17": "若不許自證分是妄情者。即能生種子亦是",
    "T48n2016_060:0760a18": "實有。即因果皆實。證相分亦是實有。既有相",
    "T48n2016_060:0760a19": "分。即有見分。能所既成。即二分成立唯識也。",
    "T48n2016_060:0760a20": "又五根是第八識相分。若相分是遍計。豈有",
    "T48n2016_060:0760a21": "遍計根。能發生五識也。安慧云。不假五根",
    "T48n2016_060:0760a22": "發生五識。五識俱自從種子生也。問。若不假",
    "T48n2016_060:0760a23": "根發生。但從種子生者。汝許五識種子。是第",
    "T48n2016_060:0760a24": "八相分不。答。許是第八相分。難。既爾。即種子",
    "T48n2016_060:0760a25": "是遍計。能生五識。亦是遍計也。安慧救云。種",
    "T48n2016_060:0760a26": "子但是第八識上氣分。有生現行功能故。假",
    "T48n2016_060:0760a27": "名種子。但是習氣之異名。非實也。難。諸聖教",
    "T48n2016_060:0760a28": "從種子生者名實。依他立者名假。豈有假種",
    "T48n2016_060:0760a29": "子生實現行。若是假種子者。如何親報自果",
    "T48n2016_060:0760b01": "耶。若種子是假法者。即因中第八識因緣變",
    "T48n2016_060:0760b02": "義不成。若非因緣變者。即違一切。安慧絕救。",
    "T48n2016_060:0760b03": "既有能所二緣者。皆是實依他起性者。即知",
    "T48n2016_060:0760b04": "見相。是實。引證者。密嚴經云。一切唯有覺。所",
    "T48n2016_060:0760b05": "覺義皆無。能覺所覺分。各自然而轉。釋云。一",
    "T48n2016_060:0760b06": "切唯有覺者。即唯識也。所覺義皆無者。即心",
    "T48n2016_060:0760b07": "外妄執實境是無。能覺所覺分者。能覺是依",
    "T48n2016_060:0760b08": "他實見分。所覺是依他實相分。各自然而轉",
    "T48n2016_060:0760b09": "者。見分從心種子生。相分從相分種子生起。",
    "T48n2016_060:0760b10": "故知須立二分。唯識方成。會相違者。安慧難",
    "T48n2016_060:0760b11": "云。若爾。前來密嚴楞伽二文。如何通會。正會",
    "T48n2016_060:0760b12": "者。前來經文。不是證一分。但遮執心外實有",
    "T48n2016_060:0760b13": "我法等。亦不遮相分不離心。第三陳那菩薩",
    "T48n2016_060:0760b14": "立三分。非前師。安慧立一分。即但有體而無",
    "T48n2016_060:0760b15": "用。難陀立見相二分。但有用而無體。皆互不",
    "T48n2016_060:0760b16": "足。立理者。謂立量果義。論云。能量。所量。量果",
    "T48n2016_060:0760b17": "別故。相見必有所依體故。相分為所量。見分",
    "T48n2016_060:0760b18": "為能量。即要自證分。為證者。是量果也。喻如",
    "T48n2016_060:0760b19": "尺量絹時。絹。為所量。尺人。為能量。記數之智。",
    "T48n2016_060:0760b20": "名為量果。今見分緣相分不錯。皆由自證分",
    "T48n2016_060:0760b21": "為作果故。今眼識見分緣青時。定不緣黃也。",
    "T48n2016_060:0760b22": "如見分緣不曾見境。忽然緣黃境時。即定不",
    "T48n2016_060:0760b23": "緣青。若無自證分。即見分不能自記憶。故知",
    "T48n2016_060:0760b24": "須立三分。若無自證分。即相見亦無。若言有",
    "T48n2016_060:0760b25": "二分者。即須定有自證分。自證分喻如牛頭。",
    "T48n2016_060:0760b26": "二角喻相見二分。集量論頌云。似境相所",
    "T48n2016_060:0760b27": "量。能取相自證。釋云。似境相所量者。即相分",
    "T48n2016_060:0760b28": "似外境現。能取相自證者。能取相者。即是見",
    "T48n2016_060:0760b29": "分。能取相分故。自證。即是體也。第四護法菩",
    "T48n2016_060:0760c01": "薩。立四分。立宗者。心心所若細分別。應有四",
    "T48n2016_060:0760c02": "分。立理者。若無第四分。將何法與第三分為",
    "T48n2016_060:0760c03": "量果耶。汝陳那立三分者。為見分有能量了",
    "T48n2016_060:0760c04": "境用故。即將自證分為量果。汝自證分亦有",
    "T48n2016_060:0760c05": "能量照境故。即將何法。與能量自證分為量",
    "T48n2016_060:0760c06": "果耶。即須將第四證自證分。為第三分量果",
    "T48n2016_060:0760c07": "也。引證。密嚴經偈云。眾生心二性。內外一切",
    "T48n2016_060:0760c08": "分。所取能取纏。見種種差別。心二性者。即是",
    "T48n2016_060:0760c09": "內二分為一性。見相二分為第二性。即心境",
    "T48n2016_060:0760c10": "內外二性。能取纏者。即是能緣麁動。是能緣",
    "T48n2016_060:0760c11": "見分。所取纏者。即是相縛。所緣縛也。見種",
    "T48n2016_060:0760c12": "種差別者。見分通三量。有此義。故言見種種",
    "T48n2016_060:0760c13": "差別。前二師。皆非全不正。第三師陳那三分。",
    "T48n2016_060:0760c14": "似有體用。若成量者。於中道理猶未足。即須",
    "T48n2016_060:0760c15": "更立第四分。相分為所量。見分為能量。即將",
    "T48n2016_060:0760c16": "自證分為量果。若將見分為所量。自證分為",
    "T48n2016_060:0760c17": "能量。即更將何法為量果。故知將證自證分",
    "T48n2016_060:0760c18": "為量果。方足也。見分外緣虛疎。通比非二量。",
    "T48n2016_060:0760c19": "故。即不取見分為自證量果。內二分唯現量。",
    "T48n2016_060:0760c20": "故互為果無失。夫為量果者。須是現量。方為",
    "T48n2016_060:0760c21": "量果。比。非。定非量果。喻如作保證人。須是敦",
    "T48n2016_060:0760c22": "直者。方為證。若略虛人不能堪為保證。又前",
    "T48n2016_060:0760c23": "五識。與第八見分。雖是現量。以外緣。即非量",
    "T48n2016_060:0760c24": "果。夫量果者。須內緣故。方為量果。又第七識。",
    "T48n2016_060:0760c25": "雖是內緣。是非量也。亦不可為量果。夫為",
    "T48n2016_060:0760c26": "量果者。具二義。一現量。二內緣。又果中後得",
    "T48n2016_060:0760c27": "見分。雖是現量。內緣時。變影緣。故非量果。即",
    "T48n2016_060:0760c28": "須具三義。又果中根本智見分。雖親證真如。",
    "T48n2016_060:0760c29": "不變影故。是心用故。非量果。即須具心體。須",
    "T48n2016_060:0761a01": "具四義。一現量。二內緣。三不變影。四是心",
    "T48n2016_060:0761a02": "體。方為量果。又論云。如是四分。或攝為三。第",
    "T48n2016_060:0761a03": "四攝入自證分故。或攝為二。後三俱是能緣",
    "T48n2016_060:0761a04": "性故。皆見分攝。此言見者。是能緣義。或攝為",
    "T48n2016_060:0761a05": "一體無別故。如入楞伽經云。由自心執著。心",
    "T48n2016_060:0761a06": "似外境轉。彼所見非有。是故說唯心。如是處",
    "T48n2016_060:0761a07": "處。說唯一心。此一心言。亦攝心所故。釋云。如",
    "T48n2016_060:0761a08": "是處處唯一心者。外境無故。唯有一心。內執",
    "T48n2016_060:0761a09": "著故。似外境轉。定無外境。許有自心。不離",
    "T48n2016_060:0761a10": "心故。總名一識。心所與心相應。色法心之所",
    "T48n2016_060:0761a11": "變。真如識之實性。又皆不離識故。並名唯識。",
    "T48n2016_060:0761a12": "又清涼記引論。釋第四證自證分。若無此者。",
    "T48n2016_060:0761a13": "誰證第三。心分既同。應皆證故。釋曰。見分是",
    "T48n2016_060:0761a14": "心分。須有自證分。自證是心分。應有第四證。",
    "T48n2016_060:0761a15": "論又云。自證分應無有果。諸能量者。皆有果",
    "T48n2016_060:0761a16": "故。釋曰。見分是能量。須有自證果。自證量",
    "T48n2016_060:0761a17": "見分。須有第四果。恐彼救云。却用見分為第",
    "T48n2016_060:0761a18": "三果。故次論云。不應見分是第三果。見分或",
    "T48n2016_060:0761a19": "時非量攝故。由此見分不證第三。證自體者。",
    "T48n2016_060:0761a20": "必現量故。又意明見分通於三量。三量者。謂",
    "T48n2016_060:0761a21": "現量。比量。非量。即明見緣相時。或是非量。不",
    "T48n2016_060:0761a22": "可非量法。為現量果。或見緣相。是於比量。及",
    "T48n2016_060:0761a23": "緣自證。復是現量。故自證是心體。得與比量",
    "T48n2016_060:0761a24": "非量而為果。見分非心體。不得與自證而為",
    "T48n2016_060:0761a25": "其量果故。不得見分證於第三。證自體者。必",
    "T48n2016_060:0761a26": "現量故。第三四分。既是現量。故得相證。無無",
    "T48n2016_060:0761a27": "窮失。意云。若以見分為能量。但用三分亦得",
    "T48n2016_060:0761a28": "足矣。若以見分為所量。必須第四為量果。若",
    "T48n2016_060:0761a29": "通作喻者。絹如所量。尺如能量。智為量果。即",
    "T48n2016_060:0761b01": "自證分。若尺為所使。智為能使。何物用智。即",
    "T48n2016_060:0761b02": "是於人。如證自證分。人能用智。智能使人。故",
    "T48n2016_060:0761b03": "能更證。亦如明鏡。鏡像為相。鏡明為見。鏡面",
    "T48n2016_060:0761b04": "如自證。鏡背如證自證。面依於背。背復依面。",
    "T48n2016_060:0761b05": "故得互證。亦可以銅為證自證。鏡依於銅。銅",
    "T48n2016_060:0761b06": "依於鏡。",
    "T48n2016_060:0761b07": "宗鏡錄卷第六十",
    "T48n2016_060:0761b08": "　　　　　　戊申歲分司大藏都監開板"
}