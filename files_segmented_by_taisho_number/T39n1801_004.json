{
    "T39n1801_004:0997a26": "請觀音經疏闡義鈔卷第四",
    "T39n1801_004:0997a28": "宋錢唐沙門釋智圓述",
    "T39n1801_004:0997a29": "○《涅槃》云「不住法相及眾生相，名無緣慈。」不",
    "T39n1801_004:0997b01": "住二邊，即不噉義。「眾生緣法緣」者，《涅槃》云「慈",
    "T39n1801_004:0997b02": "之所緣一切眾生，如緣父母妻子親屬名生緣。",
    "T39n1801_004:0997b03": "不見父母等，見一切法皆從緣生，名法緣。」是",
    "T39n1801_004:0997b04": "則生緣雖不噉空而噉有，法緣雖不噉有而噉",
    "T39n1801_004:0997b05": "空，故云「皆有分齊」。「無緣無分齊」者，不著二邊",
    "T39n1801_004:0997b06": "故。灰能去垢，灰如五觀，垢如貪等，貪等除時",
    "T39n1801_004:0997b07": "名澡浴清淨。《說文》云「澡，洗手也。浴，洗身也。」「五",
    "T39n1801_004:0997b08": "辛苦辣」者，慈閔三藏云：「葱、蒜、韮、薤、興渠五也。」",
    "T39n1801_004:0997b09": "興渠者，應法師云：「梵音訛也，應云興宜。」慈閔",
    "T39n1801_004:0997b10": "云：「根形如蘿蔔，出土辛臭。慈閔冬到彼土，不",
    "T39n1801_004:0997b11": "見其苗。」此五物辛而復葷，故經云「五辛能葷」。",
    "T39n1801_004:0997b12": "有辛而不葷者，如薑芥之屬，則非所制。《蒼頡",
    "T39n1801_004:0997b13": "篇》云「葷，辛菜也。凡物辛臭者皆曰葷。」《決定經》",
    "T39n1801_004:0997b14": "云「若人食酒肉五辛入伽藍，隋猪胎中，後得",
    "T39n1801_004:0997b15": "人身常患腋氣。」故今誦呪之人不得食也。今",
    "T39n1801_004:0997b16": "約理解，乃以辣味逼迫於舌，如五陰之苦也。",
    "T39n1801_004:0997b17": "葷氣經宿猶存，如五陰中所起惑業能至未",
    "T39n1801_004:0997b18": "來，故云「有集諦也」。「污穢」等者，指上所表是約",
    "T39n1801_004:0997b19": "見愛污穢陰也。九種五陰，如前記。經「女人污",
    "T39n1801_004:0997b20": "穢」者，《大論》云「婬欲雖不惱害眾生，以心心繫",
    "T39n1801_004:0997b21": "縛故。」既求解脫，故須制之。經「長與苦別」者，似",
    "T39n1801_004:0997b22": "位別分段苦，真位別變易苦。此別圓也，亦應",
    "T39n1801_004:0997b23": "約十種行人通證於前者。觀音說兩呪既畢，",
    "T39n1801_004:0997b24": "故通印證之，釋迦因是自說第三呪也。經「來",
    "T39n1801_004:0997b25": "嬈此女人」者，即鬼動其婬也。《阿含》云「婬亦有",
    "T39n1801_004:0997b26": "鬼，鬼入心則使婬佚無度。或鬼使瞋使邪。」嬈，",
    "T39n1801_004:0997b27": "乃了切，《說文》云「擾戲也。」郭璞云：「嬈，弄也。」經「入",
    "T39n1801_004:0997b28": "善境界」者，約十人中，餘九皆名善境界也，乃",
    "T39n1801_004:0997b29": "至唯佛名善。經「惡鬼消伏」者，觀音有威有恩，",
    "T39n1801_004:0997c01": "若非懷恩則是畏威，所以消滅調伏也。經「三",
    "T39n1801_004:0997c02": "障永盡」者，二種三障也。一分段三障，見思為煩",
    "T39n1801_004:0997c03": "惱障、惑業為業障、界內生為報障；二變易三",
    "T39n1801_004:0997c04": "障。又二：一方便三障，塵沙為煩惱障、無漏業",
    "T39n1801_004:0997c05": "為業障、變易生死為報障；二實報三障，無明",
    "T39n1801_004:0997c06": "惑為煩惱障、非漏非無漏業為業障、彼土變",
    "T39n1801_004:0997c07": "易為報障。此呪能令至於究竟寂光，故云三",
    "T39n1801_004:0997c08": "障永盡也。「三界獄火」者，三界繫閉行人猶如",
    "T39n1801_004:0997c09": "牢獄，無常如火。「眾苦」者，分段三界有五八之",
    "T39n1801_004:0997c10": "苦，變易三界有塵沙無明之苦。「四百四病」者，",
    "T39n1801_004:0997c11": "一大不調百一病起，四大合四百四病也。界",
    "T39n1801_004:0997c12": "外應以障四德為病。「入陣鬪戰」者，若約理者，",
    "T39n1801_004:0997c13": "與五陰魔、煩惱魔、死魔共戰也。經「如鷹隼飛」",
    "T39n1801_004:0997c14": "者，《易》曰「王用射是亦切隼于高墉之上。」孔穎達",
    "T39n1801_004:0997c15": "云：「隼者，貪殘之烏，鸇鷂之屬。」今明觀音垂應",
    "T39n1801_004:0997c16": "如彼鳥飛，言其速疾也。經「囹圄」者，音鈴語。《廣",
    "T39n1801_004:0997c17": "雅》云「夏曰臺；殷曰羑䤃里，紂拘文王是也；周",
    "T39n1801_004:0997c18": "曰囹圄。皆獄之別名。」《周禮》云「三王始有獄。」《釋",
    "T39n1801_004:0997c19": "名》云「囹，領也。圄，禦也。謂領錄囚徒禁禦之也。」",
    "T39n1801_004:0997c20": "經「及諸刑罰」者，即五刑五罰也。〈王制〉曰「刑者",
    "T39n1801_004:0997c21": "侀也。侀，成也，一成而不可改也。」《說文》云「罪之",
    "T39n1801_004:0997c22": "大者曰刑，罪之小者曰罰。」《廣雅》云「罰，折伏也。」",
    "T39n1801_004:0997c23": "《尚書．甫刑》云「五刑不簡，正于五罰。」孔安國注",
    "T39n1801_004:0997c24": "云「不簡核，謂不應五刑，當正五罰。」五刑，謂刻",
    "T39n1801_004:0997c25": "其顙而涅之曰墨刑；截鼻曰劓刑；刖足曰剕",
    "T39n1801_004:0997c26": "刑；男去勢、婦人幽閉曰宮刑；死刑曰大辟。於",
    "T39n1801_004:0997c27": "今即笞、杖、徒、流、死為五刑也。五罰者，出金贖",
    "T39n1801_004:0997c28": "罪也。書云「墨辟疑赦，其罰百鍰」等。於今則笞、",
    "T39n1801_004:0997c29": "杖、徒各有五等，流有三等，死刑二等，贖銅各",
    "T39n1801_004:0998a01": "有斤數。「經一日等」者，明受苦惱之時分也。第",
    "T39n1801_004:0998a02": "三呪。",
    "T39n1801_004:0998a03": "多絰咃　安陀詈　般茶詈　枳由詈　檀陀",
    "T39n1801_004:0998a04": "詈　羶陀詈羶，式禪切底邪婆陀　耶賖婆陀　頗",
    "T39n1801_004:0998a05": "羅膩祇　毘質雌　難多詈　婆伽詈　阿盧",
    "T39n1801_004:0998a06": "之引切薄鳩詈　模鳩隷　兜毘隷　沙訶共五十三字",
    "T39n1801_004:0998a07": "歡功用文為三者，前一是應能拔苦，後二是",
    "T39n1801_004:0998a08": "機能修行。又前一是果上化他，後二是因中",
    "T39n1801_004:0998a09": "自行。又六道是所觀之境，六妙是能觀之觀，",
    "T39n1801_004:0998a10": "六根是所破之惑。故此三段經文不出機應",
    "T39n1801_004:0998a11": "自他及機應各論境觀惑三也。「稱三寶名是六",
    "T39n1801_004:0998a12": "字章句」者，謂佛陀、達摩、僧伽，一寶二字也。三",
    "T39n1801_004:0998a13": "寶為三字者，即單云佛、法、僧也。若以此六字",
    "T39n1801_004:0998a14": "者，即指前二家。「處處皆有」者，前二番呪皆稱",
    "T39n1801_004:0998a15": "三寶，應皆名六字章句也。「起盡之文」者，起即",
    "T39n1801_004:0998a16": "標章，盡謂結句。「六妙」者，此六次第相通，能至",
    "T39n1801_004:0998a17": "真妙涅槃，故云六妙門也。「於義為便」者，二十",
    "T39n1801_004:0998a18": "五有及以六道但總別之殊，《大經》既以二十五",
    "T39n1801_004:0998a19": "三昧破二十五有，則與今經六字章句對破",
    "T39n1801_004:0998a20": "六道其義相符，故云為便也。所以明此三種",
    "T39n1801_004:0998a21": "章句者，謂三種雖殊，不離破有也。前一是化",
    "T39n1801_004:0998a22": "他破有，後二是自行破有。於自行中，前一是",
    "T39n1801_004:0998a23": "破有觀，後一是有中惑。即六道中各具六根，",
    "T39n1801_004:0998a24": "六根皆起三毒也。是知三種六字不出《大經》破",
    "T39n1801_004:0998a25": "有之義也。「六出」者，三處各出標章、結句也。「說",
    "T39n1801_004:0998a26": "偈竟」者，「偈」應作「呪」，字之誤也。「後結句云」等者，",
    "T39n1801_004:0998a27": "即經云「告阿難言：『是六字章句，乃至若有聞",
    "T39n1801_004:0998a28": "者，獲大善利。』」「六道是六字門」者，文剩「門」字。「無",
    "T39n1801_004:0998a29": "量種」者，如人道貴賤愚智妍蚩一一不同。人",
    "T39n1801_004:0998b01": "道既然，餘皆倣此，即是章段句逗義也。「又照",
    "T39n1801_004:0998b02": "六道實相」者，謂照六道三障即三德也。此約",
    "T39n1801_004:0998b03": "自行釋遮持義。破三障即遮，達三德即持，故",
    "T39n1801_004:0998b04": "云「得陀羅尼」等也。「有我不耶」者，彼經迦葉問",
    "T39n1801_004:0998b05": "也。「答云」，即佛答也。「我即佛性」者，即直我也。「窮",
    "T39n1801_004:0998b06": "此理性」者，研窮三諦，生佛無差。菩薩分顯諸",
    "T39n1801_004:0998b07": "佛究竟，而能理事互融、普門示現，故云「而得",
    "T39n1801_004:0998b08": "自在」。「故能」下，約化他釋遮持也。以自證故乃",
    "T39n1801_004:0998b09": "能化他，亦由自他體性互遍。「天道苦少」者，謂",
    "T39n1801_004:0998b10": "非全無苦，但少於諸趣爾。如欲天有五衰之",
    "T39n1801_004:0998b11": "苦，四禪有不得速入禪苦，四空有四心之苦。",
    "T39n1801_004:0998b12": "「八難」，謂三惡道為三、四北洲、五長壽天、六佛",
    "T39n1801_004:0998b13": "前佛後、七世智辯聰、八聾盲瘖啞。「一切之言」",
    "T39n1801_004:0998b14": "等者，既云一切，何所不攝？尚離二種生死之",
    "T39n1801_004:0998b15": "苦，況天趣耶？經「果蓏」，《說文》云「木上曰果，地上",
    "T39n1801_004:0998b16": "曰蓏。」應劭云：「木實曰果，草實曰蓏。」張晏云：「有",
    "T39n1801_004:0998b17": "核曰果，無核曰蓏。」經「亡失」下，示禍對相。經「接還",
    "T39n1801_004:0998b18": "本土」者，失妻子喪財產，由亡國故。今得接還，",
    "T39n1801_004:0998b19": "則餘事自得。經「鳩槃茶」，此云甕，或云冬瓜，其",
    "T39n1801_004:0998b20": "陰似甕等故。即厭魅鬼也。經「巍巍」者，高大之",
    "T39n1801_004:0998b21": "稱。《論語》云「巍巍乎舜禹之有天下也。」經「阿修",
    "T39n1801_004:0998b22": "羅」者，阿之言無，修羅云天，彼非天故。又脩羅",
    "T39n1801_004:0998b23": "云端正，彼無端正故。「從今世」等者，據經分齊。",
    "T39n1801_004:0998b24": "從「阿難當知」已去，今的指得失之文，故云從",
    "T39n1801_004:0998b25": "今世等。失謂失惡，是遮義。得謂得善，是持義。",
    "T39n1801_004:0998b26": "「如無生忍」者，《大品》云「無生法即是佛」，此與陀",
    "T39n1801_004:0998b27": "羅尼義同也，然亦通因。「似初境界」者，似六根",
    "T39n1801_004:0998b28": "淨位，旋假入空耳。未敢定判，故云似也。經「吉",
    "T39n1801_004:0998b29": "祥句」，即陀羅尼。近世經本於「手出香色乳」下剩",
    "T39n1801_004:0998c01": "「有飢渴逼切者」一句，古本皆無。智者於諸文",
    "T39n1801_004:0998c02": "引用，亦無此句。經「善集慧」，即一切種智也。經",
    "T39n1801_004:0998c03": "「如救頭然」者，《金光明》云「譬如男女，如火燒頭、",
    "T39n1801_004:0998c04": "如火燒衣，救令速滅。火若未滅，不得暫安。懺",
    "T39n1801_004:0998c05": "悔亦爾。」此則「然」字，是燒然也。又《大論》明野干",
    "T39n1801_004:0998c06": "救頭之喻，名救頭然。則「然」字是語辭也。經「寒",
    "T39n1801_004:0998c07": "林」者，即尸陀林。《僧祇律》云「此林多死屍，人入",
    "T39n1801_004:0998c08": "如寒可畏也。修頭陀行者多居此林，以易觀",
    "T39n1801_004:0998c09": "無常故。」斯那即其人乎！經「無央數」者，梵云阿",
    "T39n1801_004:0998c10": "僧祇，此云無央數。《楚辭》云「時猶未央」，王逸曰：",
    "T39n1801_004:0998c11": "「央，盡也。」「觀心」下，廣釋心脈。於中先約肉團心",
    "T39n1801_004:0998c12": "為因緣之境，次觀慮知心，以成三觀。「赤肉",
    "T39n1801_004:0998c13": "之心」，即肉團心也。《正法念經》中如蓮華晝開",
    "T39n1801_004:0998c14": "夜合，即此心藏也。俗書謂之方寸，以此心藏",
    "T39n1801_004:0998c15": "唯方一寸故。然為慮知之所託附故，由團有",
    "T39n1801_004:0998c16": "病則慮知顛倒也。「一身之主」者，《提謂經》云「心",
    "T39n1801_004:0998c17": "為大王，上義下仁，故居百重之內。」故一身六",
    "T39n1801_004:0998c18": "分悉由於心也。「通明觀」者，謂從初修習通觀",
    "T39n1801_004:0998c19": "息色心三徹見無礙，故名通明。又善修此禪，",
    "T39n1801_004:0998c20": "能發六通三明，因中說果故名通明。此禪無",
    "T39n1801_004:0998c21": "別位，次還約根本四禪四空而修耳。今經「觀",
    "T39n1801_004:0998c22": "心心脈」，即此禪也。委明修證，如《禪門》第八卷。",
    "T39n1801_004:0998c23": "「若空」下，此約慮知之心以成空觀。於中先立",
    "T39n1801_004:0998c24": "境；次「心無」下，明觀一切世間，即十界各三種",
    "T39n1801_004:0998c25": "世間也。「無不從心造」者，十界是所造，心為能",
    "T39n1801_004:0998c26": "造。全所是能，故觀能造即具諸法。「種種五陰」",
    "T39n1801_004:0998c27": "者，亦約十界也。此皆《華嚴》文。「心無」下，正明空",
    "T39n1801_004:0998c28": "觀。十界依正既並由心，故觀心空則諸法空。",
    "T39n1801_004:0998c29": "如伐樹得根，則枝條自死也。言心無、心不有、",
    "T39n1801_004:0999a01": "心空皆一義耳。「乃至無量諸脈」者，即十界各",
    "T39n1801_004:0999a02": "各心脈不同也。「心脈」下，覽前空假同歸心性，",
    "T39n1801_004:0999a03": "三一圓融，故皆不定。「不空不假」者，一念叵得",
    "T39n1801_004:0999a04": "故不假，百界宛然故不空，是故空假不離心",
    "T39n1801_004:0999a05": "性諸脈。「亦不空不假」者，諸脈皆由心造故，諸",
    "T39n1801_004:0999a06": "脈皆即是心故，所以心即中故諸脈亦中。「即",
    "T39n1801_004:0999a07": "是圓觀心脈」者，總結前文，俱成圓觀。「行人」下",
    "T39n1801_004:0999a08": "云云者，以事解歷受苦報及修人天善法者，",
    "T39n1801_004:0999a09": "以空觀歷二乘，以假觀歷三教菩薩，三觀融",
    "T39n1801_004:0999a10": "即本在圓人，深不遺淺義可通攝。「若有能觀」",
    "T39n1801_004:0999a11": "等者，即釋觀心心脈句也。能觀即觀字，所觀",
    "T39n1801_004:0999a12": "即心心脈也。既云一處，一即空也。世即三種，",
    "T39n1801_004:0999a13": "音是機緣，故屬假也。不為二邊所縛，故名解",
    "T39n1801_004:0999a14": "脫，是中觀義。「而又云」下，此釋伏難也。應難云：",
    "T39n1801_004:0999a15": "若此經文對三觀者，何故結云成阿羅漢耶？",
    "T39n1801_004:0999a16": "故今釋云：此約十人，前二得道成小乘羅漢，",
    "T39n1801_004:0999a17": "乃至成大乘圓頓之羅漢。如《法華》云「我等今",
    "T39n1801_004:0999a18": "者真阿羅漢，普於其中應受供養。」則圓人亦",
    "T39n1801_004:0999a19": "名羅漢明矣，故云「無咎」。廣明經文，應分為二：",
    "T39n1801_004:0999a20": "初、從「云何」下，明方便；二、從「安庠」去，明修證。「禪",
    "T39n1801_004:0999a21": "法」，即次第禪門也。云云者，謂具五緣、訶五欲、",
    "T39n1801_004:0999a22": "棄五蓋、調五事、行五法，故有二十五種也。故",
    "T39n1801_004:0999a23": "《禪門》云「方便者，善巧修學之異名。行者於初",
    "T39n1801_004:0999a24": "緣中善巧修習，故名方便。」「事理兩解」者，如《止",
    "T39n1801_004:0999a25": "觀》約觀心釋方便即理解，《禪門》中但有事解。",
    "T39n1801_004:0999a26": "調五事者，謂調食令不飢不飽、調眠令不節",
    "T39n1801_004:0999a27": "不恣、調身令不寬不急、調息令不澁不滑、調",
    "T39n1801_004:0999a28": "心令不沈不浮。然此五事，食眠則定外各調，",
    "T39n1801_004:0999a29": "後三則定內合調。今經於五事中但示合調。",
    "T39n1801_004:0999b01": "三方便者，從要而說，行者必須備二十五法，",
    "T39n1801_004:0999b02": "具如《禪門》。「始於三事」等者，正明今經從要之",
    "T39n1801_004:0999b03": "意。《大集經》云「歌羅邏時即有三事：一命、二",
    "T39n1801_004:0999b04": "煖、三識。」出入息者名為壽命。不臭不爛名之",
    "T39n1801_004:0999b05": "為煖，即是業持，火大故地水等色不臭爛也。",
    "T39n1801_004:0999b06": "此中心意名之為識，即是剎那覺知心也。三",
    "T39n1801_004:0999b07": "法和合，從生至長無增無減。愚夫不了，於中",
    "T39n1801_004:0999b08": "妄計我人眾生，作諸業行心生染著，顛倒因",
    "T39n1801_004:0999b09": "緣往來三界名迷；若尋其原本，不出此之三",
    "T39n1801_004:0999b10": "法名解。「修此六字」者，即是欲修六妙門，故須",
    "T39n1801_004:0999b11": "用此為前方便也。「端身」者，即跏趺坐也。「是約",
    "T39n1801_004:0999b12": "戒」者，戒防身口，故約端身。定制亂心，故約「正",
    "T39n1801_004:0999b13": "心」。慧能念念分別，故約「相續」。「陽上陰下」者，如",
    "T39n1801_004:0999b14": "天地也，此是世俗所用。「右陽」下，正明佛法表",
    "T39n1801_004:0999b15": "對之意。右陽左陰，如前記。「欲將」等者，陰表定、",
    "T39n1801_004:0999b16": "陽表散，散即定障也，故以陰上陽下。「世俗既",
    "T39n1801_004:0999b17": "有威儀」者，即左手壓右手為世俗威儀也。「此",
    "T39n1801_004:0999b18": "即」下，示所表麁獷，即七支愆過也。「自權而顯",
    "T39n1801_004:0999b19": "實」者，自，從也。先安右手居下，如先施權。後以",
    "T39n1801_004:0999b20": "左手置上，如後顯實。「此戒」等者，於十人中，唯",
    "T39n1801_004:0999b21": "約人明慧，復須甄別。分段中，七人是權，一人",
    "T39n1801_004:0999b22": "是實；變易中，一權一實。慧既不等，戒定自殊。",
    "T39n1801_004:0999b23": "「從一」下，釋修證也。分三：初、正示經文。此一段，",
    "T39n1801_004:0999b24": "經六門義足。委論行相，具在不定止觀及《次第",
    "T39n1801_004:0999b25": "禪門》。「是數門」者，謂攝心在數，不令馳散，名修",
    "T39n1801_004:0999b26": "數門。「成就息念」者，謂覺心任運從一至十，不",
    "T39n1801_004:0999b27": "加功力，爾時應捨前數法修於隨門，一心依",
    "T39n1801_004:0999b28": "隨息之出入。想心緣息，知息出入，心住息緣。",
    "T39n1801_004:0999b29": "故經云「無分散意」等也。「不澁不滑」等者，謂修",
    "T39n1801_004:0999c01": "止時不念數、隨，凝靜其心，故云不澁不滑等",
    "T39n1801_004:0999c02": "也。經「如嬰兒」等，即喻修止不澁滑之相也。嬰",
    "T39n1801_004:0999c03": "兒者，《蒼頡篇》「男曰兒，女曰嬰。」今言嬰者，通男",
    "T39n1801_004:0999c04": "女也。《釋名》「人之初生曰嬰兒者，胸前曰嬰，接",
    "T39n1801_004:0999c05": "之嬰前而乳養之也。」「下去是三門」者，經文「從",
    "T39n1801_004:0999c06": "於心端至去於鼻端」是觀門。「還入心根」是還",
    "T39n1801_004:0999c07": "門。「令心明淨」是淨門。「赤肉」下，別釋觀門。然經",
    "T39n1801_004:0999c08": "中談觀門義，即通明禪也。準《禪門》所說，有修",
    "T39n1801_004:0999c09": "有證。此禪既無別次位，還約四禪而辯修證。",
    "T39n1801_004:0999c10": "今此經文，即是初禪覺支證相也。《禪門》明證",
    "T39n1801_004:0999c11": "相有三，謂初證、中證、後證。今經所明，如琉璃",
    "T39n1801_004:0999c12": "不青黃等，則似中後二證。欲委知者，請尋彼",
    "T39n1801_004:0999c13": "文。初心行人欲修習者，當依六門次第先修",
    "T39n1801_004:0999c14": "數門，即如經云「安庠徐數從一至十」也。數成",
    "T39n1801_004:0999c15": "修隨，隨成修止，止成方修觀也。若約所宜，隨",
    "T39n1801_004:0999c16": "修一門則無前後。「四大脈」者，對小得名。十脈",
    "T39n1801_004:0999c17": "百脈名小脈。「趣四」下，大師口決云「心如拘物",
    "T39n1801_004:0999c18": "頭華，四片相合一片，各有十紀，脈共交絡。」故",
    "T39n1801_004:0999c19": "心端有四十脈也。口決正示初心故，止云四",
    "T39n1801_004:0999c20": "十，不云四百四十也。經云「取一中脈」者，口決",
    "T39n1801_004:0999c21": "云「直往趣臍，號曰優陀那風。」優陀那者中也，",
    "T39n1801_004:0999c22": "故號此脈為中脈也。「又取」等者，即是中脈直",
    "T39n1801_004:0999c23": "下趣臍，還從臍出至於頭十脈。故經云「從大",
    "T39n1801_004:0999c24": "脈出至於舌下也。」口決云「其息，出從臍出，入",
    "T39n1801_004:0999c25": "至臍滅。」今明出息至舌端，故取上四十脈合",
    "T39n1801_004:0999c26": "四，大脈為十四也。「應舌至鼻」者，「應」宜作「從」，字",
    "T39n1801_004:0999c27": "之誤也。即釋經文「從舌脈出乃至至於鼻端，",
    "T39n1801_004:0999c28": "還入心根直趣於臍，猶如江海流注也。」口決",
    "T39n1801_004:0999c29": "云「身中脈如百川通海」是也。肝屬木故氣青，",
    "T39n1801_004:1000a01": "肺屬金故白，脾屬土故黃，腎屬水故黑，心屬",
    "T39n1801_004:1000a02": "火故赤。「是略耳」者，以經不言「不赤」故。「諸氣來",
    "T39n1801_004:1000a03": "會鼻」等者，諸氣即五藏脈氣也。至鼻時，失其",
    "T39n1801_004:1000a04": "青等本色，但如琉璃瑩徹，非五色也。「息細八",
    "T39n1801_004:1000a05": "寸」者，此釋經文「正長八寸」也。八寸是出息之",
    "T39n1801_004:1000a06": "微細，不麁大也。正即端正，不斜曲也。「定將散」",
    "T39n1801_004:1000a07": "者，《廣雅》云「將，扶也。」《釋名》云「將，獎也。」今以八",
    "T39n1801_004:1000a08": "寸之息扶持獎護其散亂也。「表八正」者，八數",
    "T39n1801_004:1000a09": "等故。經「至於鼻端」者，此息從口而出，從鼻而",
    "T39n1801_004:1000a10": "入也。經「還入心根」者，以此息還從鼻入，至於",
    "T39n1801_004:1000a11": "心藏也。此即還門。不定止觀云「修還者，既知",
    "T39n1801_004:1000a12": "觀從心生，若隨於境，此即不會本源。應當反",
    "T39n1801_004:1000a13": "觀觀心。」此云還入心根，即當反觀觀心義也。",
    "T39n1801_004:1000a14": "經「今心明淨」者，此即淨門。不定止觀云「修淨",
    "T39n1801_004:1000a15": "者，知色淨故，不起妄想分別。受想行識亦復",
    "T39n1801_004:1000a16": "如是。息妄想垢、息分別垢、息取我垢，是名修",
    "T39n1801_004:1000a17": "淨。舉要言之，若能心如本淨，是名修淨。」即今",
    "T39n1801_004:1000a18": "經令心明淨義也。然六門皆有修證，合成十",
    "T39n1801_004:1000a19": "二。故《瑞應》云「遊止三四，出生十二」也。「十科意」",
    "T39n1801_004:1000a20": "者，即大師於建業瓦官寺，為尚書令毛喜略",
    "T39n1801_004:1000a21": "出此法以為十科，名不定止觀，今題為《六妙",
    "T39n1801_004:1000a22": "門》者是。十科者，一歷別對諸禪、二次第相生、",
    "T39n1801_004:1000a23": "三隨便宜、四對治、五相攝、六通別、七旋轉、八",
    "T39n1801_004:1000a24": "觀心、九圓觀、十證相。今此經文所明，但是第",
    "T39n1801_004:1000a25": "二一科意耳。「若此」下，辨此經觀門也。「故言通」",
    "T39n1801_004:1000a26": "者，以通總而說，未揀三乘。「今三」下，既未開顯，",
    "T39n1801_004:1000a27": "須示三乘差別之相，故須後別方顯前通。經",
    "T39n1801_004:1000a28": "「勇猛寶幢」者，破煩惱障故曰勇猛，貴極名寶",
    "T39n1801_004:1000a29": "超出曰幢。經「駛」，速也。「若無常」等者，謂餘經或",
    "T39n1801_004:1000b01": "先觀無常也。「故有三種」者，五門之相經不顯",
    "T39n1801_004:1000b02": "談，佛意難量，故作三釋。「五處止」等者，不定止",
    "T39n1801_004:1000b03": "觀云「止為妙門者，行者因此止心故，即便次",
    "T39n1801_004:1000b04": "第發五輪禪：一地輪，即未到地。二水輪，即種",
    "T39n1801_004:1000b05": "種諸禪定禪根發也。三虛空輪，即五方便人，",
    "T39n1801_004:1000b06": "覺因緣無性如虛空。四金沙輪，即見思解脫，",
    "T39n1801_004:1000b07": "無著正慧如金沙也。五金剛輪，即第九無礙",
    "T39n1801_004:1000b08": "道，能斷三界結使永盡，證盡智、無生智，入涅槃",
    "T39n1801_004:1000b09": "也。」通名輪者，借譬得名。《禪門》云「輪者轉也。",
    "T39n1801_004:1000b10": "如世輪若轉，離此至彼。」經文既云「節節繫念」，",
    "T39n1801_004:1000b11": "繫念即是止門，止門即出生五輪也，故云「即",
    "T39n1801_004:1000b12": "是其義」。今明念佛一門者，然五門禪，禪經、數",
    "T39n1801_004:1000b13": "論兩出不同，今師正用禪經，故取念佛一門",
    "T39n1801_004:1000b14": "而不明界方便也，以今經自云「得念佛定」故。",
    "T39n1801_004:1000b15": "「餘者」下四門，經論皆同。「慈心等」者，即等取所",
    "T39n1801_004:1000b16": "治也。謂念佛治睡障道，數息治散亂等。「而毘",
    "T39n1801_004:1000b17": "曇」等者，正明彼論五門與今經不同也。今經",
    "T39n1801_004:1000b18": "五門正可與禪經會同，以俱有念佛故。「界方",
    "T39n1801_004:1000b19": "便破我見」者，彼論云「著見行者以界方便，愚",
    "T39n1801_004:1000b20": "夫不了，宿業煩惱積聚五陰，於緣計我，當於",
    "T39n1801_004:1000b21": "自身以界方便觀察種種性業相，謂地等六",
    "T39n1801_004:1000b22": "界。彼地界者為水所潤而不相離，彼水界者",
    "T39n1801_004:1000b23": "為地界持故不流，火界成熟故不淤壞，風界",
    "T39n1801_004:1000b24": "動故而增長，空界空故食得出入，有識界故",
    "T39n1801_004:1000b25": "有所造作。由眾緣故，故知無我。」「足數息等為",
    "T39n1801_004:1000b26": "五門」者，等取不淨、因緣、慈心，則無念佛也。「乃",
    "T39n1801_004:1000b27": "是因緣」等者，謂《毘曇》中界方便破我，秖是禪",
    "T39n1801_004:1000b28": "經因緣觀義耳。以因緣有三種，各破不同故。",
    "T39n1801_004:1000b29": "一者三世因緣破斷常，三世相續故不斷，三",
    "T39n1801_004:1000c01": "世迭謝故不常。二者二世因緣破我，謂現未",
    "T39n1801_004:1000c02": "二世具十二緣，於父生愛、於母生瞋名為無",
    "T39n1801_004:1000c03": "明，父遺體時謂是己有名之為行，從識支去",
    "T39n1801_004:1000c04": "至老死支與三世同。三者一念破性，如下記",
    "T39n1801_004:1000c05": "文。是知此三並是著諸邪見，不出生死，故通名",
    "T39n1801_004:1000c06": "愚癡。故因緣破癡，已具破我義也。毘曇五門",
    "T39n1801_004:1000c07": "明界方便破我，乃成煩長，於破障道仍闕念",
    "T39n1801_004:1000c08": "佛。是故今依禪經方為具足，乃與今經其義",
    "T39n1801_004:1000c09": "符合，故云「是故用念佛」等。「無常」等者，前三如",
    "T39n1801_004:1000c10": "向疏釋。「無我」，即不著能觀。「寂滅」，即推求能觀至",
    "T39n1801_004:1000c11": "不可得。「若五」下，經云「從頭至足，一一節間皆",
    "T39n1801_004:1000c12": "令繫念。」頭等是色，繫念是定。又五輪因止而",
    "T39n1801_004:1000c13": "發，故屬定也。「合用定慧」者，停心五處是定，五",
    "T39n1801_004:1000c14": "處觀察是慧。又數息是定，餘四是慧。「復次」下，",
    "T39n1801_004:1000c15": "明開合。五門六妙既是開合之異，故知云修",
    "T39n1801_004:1000c16": "五門禪者，即六字義也。又此五六但是能治，",
    "T39n1801_004:1000c17": "能不孤立，對所得名。所治者何？所謂三障。故",
    "T39n1801_004:1000c18": "束五六以成三障。「出隨止二門」者，數息已當",
    "T39n1801_004:1000c19": "數門，即三妙門也。「息有三種」者，若準《禪門》明",
    "T39n1801_004:1000c20": "三種，即數息、隨息、觀息。今約觀門，別有所對，",
    "T39n1801_004:1000c21": "故以止門在數息方便中各隨義便止，即不",
    "T39n1801_004:1000c22": "念數隨凝寂其心也。以約數隨而修止故，故",
    "T39n1801_004:1000c23": "今以止門在數息中。不淨分別六貪，各各修",
    "T39n1801_004:1000c24": "觀；慈心分別九品，一一與樂。此二約觀照義",
    "T39n1801_004:1000c25": "便，故對觀妙門。「因緣方便是還門」者，因緣破",
    "T39n1801_004:1000c26": "斷常等見，還門即反觀心源。四句檢心至不",
    "T39n1801_004:1000c27": "可得，即破斷常等見，故知因緣即是還門。念",
    "T39n1801_004:1000c28": "佛既通三身，今以念法身當淨門也。以淨門",
    "T39n1801_004:1000c29": "不起妄想諸垢，心無依倚，即是見法身理也。",
    "T39n1801_004:1001a01": "「又合」下，以能對所，結成三障也。「歎息是報風」",
    "T39n1801_004:1001a02": "等者。《禪門》云「等分之中覺觀亂法即是麁四",
    "T39n1801_004:1001a03": "陰故，名為報障。」「慈心不淨因緣」者，謂慈心治",
    "T39n1801_004:1001a04": "瞋、不淨治貪、因緣治癡。此三毒，即為習因煩",
    "T39n1801_004:1001a05": "惱障也。念佛治障道，即是業障，疏皆闕文。「覺",
    "T39n1801_004:1001a06": "觀三種」者，一者明利心中覺觀，謂於修定時",
    "T39n1801_004:1001a07": "三毒之中亦無的緣，或緣貪、或緣瞋、或緣癡，",
    "T39n1801_004:1001a08": "而所緣之事分明了了。二半明半昏心中覺",
    "T39n1801_004:1001a09": "觀，明則覺觀的緣思想不住，昏則無記瞪矒",
    "T39n1801_004:1001a10": "無所覺了。三一向沈昏心中覺觀，謂雖心昏",
    "T39n1801_004:1001a11": "闇如睡眠中，而切切攀緣覺觀不住。「即有三",
    "T39n1801_004:1001a12": "治」者，一明利者教令數息，數息之法，於沈審",
    "T39n1801_004:1001a13": "心中記數，能治明利。半昏半明者應教令隨，",
    "T39n1801_004:1001a14": "隨息出入則心常依息，若但數息即有扶昏之",
    "T39n1801_004:1001a15": "失，若但觀息亦有扶亂之失，不明善對治也。",
    "T39n1801_004:1001a16": "三昏沈者應教觀息，求其根原，出無分散、入",
    "T39n1801_004:1001a17": "無積聚，不見定相心眼即開，破於昏沈。「恚有",
    "T39n1801_004:1001a18": "三種」下，文闕注云云。「三種」者，一非理瞋，謂修",
    "T39n1801_004:1001a19": "定時瞋覺歘起，無問是理非理、他犯不犯。二",
    "T39n1801_004:1001a20": "順理瞋，謂外人實來惱觸。三諍論瞋，謂己所",
    "T39n1801_004:1001a21": "解為是，謂他所說為非，既他說不順己情，即",
    "T39n1801_004:1001a22": "心生惱覺。「欲有內外」者，即此內外以成三種。",
    "T39n1801_004:1001a23": "一外貪欲，謂修定時貪欲心生，男即緣女、女",
    "T39n1801_004:1001a24": "即緣男，取其色貌等。二內外貪欲，謂非但貪",
    "T39n1801_004:1001a25": "外男女，復自緣己身形貌，摩頭拭頸念念染",
    "T39n1801_004:1001a26": "著。三遍一切處貪欲，謂非但愛著內外正報，",
    "T39n1801_004:1001a27": "而復於一切五塵依報起貪也。「癡有斷常性」",
    "T39n1801_004:1001a28": "者，此亦三種：一計斷常、二計有無、三計世性。",
    "T39n1801_004:1001a29": "此三並是著諸邪見，不出生死，是故通名愚癡。",
    "T39n1801_004:1001b01": "斷常者，推尋三世，若之滅即墮斷中，若謂不",
    "T39n1801_004:1001b02": "滅即墮常中。有無者，謂我及陰等諸法，為定",
    "T39n1801_004:1001b03": "有耶？為定無耶？乃至非有非無耶？世性者，謂",
    "T39n1801_004:1001b04": "由有微塵故有實法，有實法故便有四大，有",
    "T39n1801_004:1001b05": "四大故而有假名及諸世界。「業有沈浮惡境」",
    "T39n1801_004:1001b06": "者，惡業障道亦有三種：一沈昏暗弊障，謂於",
    "T39n1801_004:1001b07": "修定時昏沈暗睡、無記瞪矒，無所別知，障諸",
    "T39n1801_004:1001b08": "禪定。二惡念思惟障，謂雖不沈昏，而惡念心",
    "T39n1801_004:1001b09": "生，或念欲法、十惡四重五逆、毀禁還俗等事。",
    "T39n1801_004:1001b10": "三境界逼迫障，謂身或卒痛，覺有逼迫之事，",
    "T39n1801_004:1001b11": "見諸外境或見無頭手足等，或復夢中見諸",
    "T39n1801_004:1001b12": "惡相。「治法亦各有三」者，瞋病既有三種，對治",
    "T39n1801_004:1001b13": "亦三：一治非理瞋者，應令修眾生緣慈。謂約",
    "T39n1801_004:1001b14": "親、中、怨各開三，共成九品觀之皆令得樂。取",
    "T39n1801_004:1001b15": "他樂相能生愛念，即破於眾生中瞋惱怨害之",
    "T39n1801_004:1001b16": "心。二治順理瞋者，應教修法緣慈。謂觀五陰",
    "T39n1801_004:1001b17": "虛假，不見眾生，豈有是非之事？但緣諸受中",
    "T39n1801_004:1001b18": "法樂以與於他，慈心愛念不應加惱。是非既",
    "T39n1801_004:1001b19": "泯，瞋心自息。三治一切法中諍論故瞋者，應",
    "T39n1801_004:1001b20": "教修無緣慈。行此慈時，言語道斷、心行處滅，",
    "T39n1801_004:1001b21": "於一切法不憶不念。若無憶念，因何諍訟而",
    "T39n1801_004:1001b22": "生瞋心？大慈平等，同與本淨之樂。治三種貪",
    "T39n1801_004:1001b23": "者，九想治內，背捨治內外，大不淨治一切處。",
    "T39n1801_004:1001b24": "治三種癡者，三世因緣治斷常，二世治計有",
    "T39n1801_004:1001b25": "無，一念治世性。治三種業障者，念應佛，謂心",
    "T39n1801_004:1001b26": "緣三十二相等，治沈昏暗塞障；念報佛，謂心",
    "T39n1801_004:1001b27": "緣力無畏等，治惡念思惟障；念法佛，約心緣",
    "T39n1801_004:1001b28": "法性空寂，治境界逼迫障。藥病相對，成三十",
    "T39n1801_004:1001b29": "種，具在《禪門》第四卷明內方便中委說，故云",
    "T39n1801_004:1001c01": "「具如禪門」。皆注云云者，指在彼文也。「不用",
    "T39n1801_004:1001c02": "此等治」者，不用向所明十五種事治也。「如幻",
    "T39n1801_004:1001c03": "如化」者，即下文十喻。「入實際」，即下文推四大，",
    "T39n1801_004:1001c04": "一一入於如實之際也。此即今經但用第一",
    "T39n1801_004:1001c05": "義般若正觀，通能治十五種病也。摩訶衍云",
    "T39n1801_004:1001c06": "「有三昧能治三毒」，即是今經所明一空無相正",
    "T39n1801_004:1001c07": "觀，第一義悉檀也。正觀能治三種貪者，《思益",
    "T39n1801_004:1001c08": "經》云「貪欲之人，以淨觀得脫，不以不淨。」正觀",
    "T39n1801_004:1001c09": "能治三瞋者，《般若》說「昔為歌利王割截身體，",
    "T39n1801_004:1001c10": "爾時無我相等，則瞋恨不生。」故知實相能治",
    "T39n1801_004:1001c11": "於瞋。正觀能治三癡者，智慧破於無明，其義",
    "T39n1801_004:1001c12": "可見。《涅槃》云「明時無暗，智慧時則無煩惱。」正",
    "T39n1801_004:1001c13": "觀能治三覺觀者，正觀心中，言語道斷、心行",
    "T39n1801_004:1001c14": "處滅。《淨名》云「何謂息攀緣？謂心無所得。」正觀",
    "T39n1801_004:1001c15": "治三業障者，《普賢觀》云「端坐念實相，是名第",
    "T39n1801_004:1001c16": "一懺。」是知正觀如何竭藥，即能遍治眾病也，",
    "T39n1801_004:1001c17": "故云「以入實際遍治之」。「斯那聞下」等者，此屬",
    "T39n1801_004:1001c18": "第三明六根六字文義鉤鎖，故兩向科之。經",
    "T39n1801_004:1001c19": "云「時優波斯那聞是語已，身如水火」等，即簡",
    "T39n1801_004:1001c20": "聲聞。「觀無明行」等，即簡緣覺。「或入寂定」等，即",
    "T39n1801_004:1001c21": "簡菩薩。故云簡三乘人六門也。「金是慧」者，釋",
    "T39n1801_004:1001c22": "身真金色也。金能決斷、慧能斷惑，以五分有",
    "T39n1801_004:1001c23": "慧身，故云身也。「三乘」下，約通三乘也。俱有即",
    "T39n1801_004:1001c24": "空之慧故同入真理，利根被接則見中道，故",
    "T39n1801_004:1001c25": "第一義不無深淺。第三審者，分經為五：初",
    "T39n1801_004:1001c26": "斯那問、二身子答、三聞法悟道、四身子白佛、",
    "T39n1801_004:1001c27": "五述成功用。經「即從座起」者，《禮》云「請益起，請",
    "T39n1801_004:1001c28": "業起。」斯那備其儀，故從座起。此則二土之禮",
    "T39n1801_004:1001c29": "玄同也。「即有三種」者，謂順色、違色、平平色。「初",
    "T39n1801_004:1002a01": "一念時」等者，即是心王了其總相。謂識創起，",
    "T39n1801_004:1002a02": "但緣青等總相，故云初一念時也。以未與貪",
    "T39n1801_004:1002a03": "等相應，故名「獨頭」。《輔行》云「直爾障理，名獨頭",
    "T39n1801_004:1002a04": "無明。」「一念轉」等者，即是心所，了其別相。謂次",
    "T39n1801_004:1002a05": "取境像，即心想也。次領納前境，即是受心。次",
    "T39n1801_004:1002a06": "起貪等煩惱造作，即是行心。故云一念轉等。",
    "T39n1801_004:1002a07": "《輔行》云「與諸使合，名相應無明。」「若順」下，示相",
    "T39n1801_004:1002a08": "應相無記，即癡也。「不令三種心起」者，雖對三",
    "T39n1801_004:1002a09": "色，以數息故，則貪瞋癡心不起。《毘曇論》明三",
    "T39n1801_004:1002a10": "藏有門，見空如《成論》即三藏空門。於四門中略",
    "T39n1801_004:1002a11": "舉二門，此約聲聞乘也。「若觀」下，明一念十二",
    "T39n1801_004:1002a12": "因緣也。《大集》云「因眼見色而生愛心即是無",
    "T39n1801_004:1002a13": "明，為愛造業名行，至心專念名識，識共色行",
    "T39n1801_004:1002a14": "是名色，六處生貪是六入，因入求愛名觸，貪",
    "T39n1801_004:1002a15": "著心者名受，纏綿不捨名愛，求是等法名取，",
    "T39n1801_004:1002a16": "如是法生名有，次第不斷名生，次第斷故名",
    "T39n1801_004:1002a17": "死，生死因緣眾苦所逼名惱。乃至意緣法塵",
    "T39n1801_004:1002a18": "亦然。」此約緣覺也。不明菩薩者，略耳。「此六」等",
    "T39n1801_004:1002a19": "者，據法相應，先身、後意。今經文，先明意、後明",
    "T39n1801_004:1002a20": "身，故云「不次第」。經「諸顛倒想」等者，亦約意根",
    "T39n1801_004:1002a21": "也。想，即想數也。其耳等五根，皆有三種相應",
    "T39n1801_004:1002a22": "攝住，例眼可知，故疏不說。「今言」下，釋身根。「五",
    "T39n1801_004:1002a23": "根微細」者，對身，即身根麁大故。「意根若領」等",
    "T39n1801_004:1002a24": "者，釋五根皆寄身根法塵也。意根懸思五塵，",
    "T39n1801_004:1002a25": "即是領納法塵也。「已虛有諸觸」者，非實對色",
    "T39n1801_004:1002a26": "等境，但心思色等時則眼等已虛，有色等諸",
    "T39n1801_004:1002a27": "觸也。文剩「備至」二字。不然，則「虛有」下闕「領受」",
    "T39n1801_004:1002a28": "二字。「故言」下，牒經。故知經舉五塵，皆是心意",
    "T39n1801_004:1002a29": "懸思，乃屬法塵耳。與細滑相應，即是心思時",
    "T39n1801_004:1002b01": "虛受諸觸也。故經即云「而此識賊乃至遍緣",
    "T39n1801_004:1002b02": "諸法也。」傷害真性，名之為賊。攀緣不停，故云",
    "T39n1801_004:1002b03": "如猨猴走。遍緣諸法，即是懸思五塵時，身已",
    "T39n1801_004:1002b04": "虛受諸觸也。故此一段經文，但是明身根耳。",
    "T39n1801_004:1002b05": "「通別圓意」者，通了根塵即空，別了假名，圓了",
    "T39n1801_004:1002b06": "中道，皆名攝住，此則十種行人俱論攝住也。",
    "T39n1801_004:1002b07": "前約事解，即屬苦報人及修世間善法人。「如",
    "T39n1801_004:1002b08": "實故言無堅」者，體地本虛，入如實際，即無堅",
    "T39n1801_004:1002b09": "也。「通教」下，示觀法也。通通別圓，故示通義餘",
    "T39n1801_004:1002b10": "亦可了。「有堅」應云「無堅」，字之誤也。「又四」下，破",
    "T39n1801_004:1002b11": "四見，示無堅義。謂若依三藏四門所見，俱成",
    "T39n1801_004:1002b12": "堅執，豈得無堅？「隣虛」者，極細之塵，隣於虛空，",
    "T39n1801_004:1002b13": "名隣虛塵。《毘曇》析色不滅隣虛，即有門也。「見",
    "T39n1801_004:1002b14": "空即是無見」者，《成論》析色，隣虛亦滅，即空門",
    "T39n1801_004:1002b15": "也。「乃至四句」者，兩亦如《昆勒論》，雙非如《迦旃",
    "T39n1801_004:1002b16": "延經》。「深著」等者，謂析地至隣虛，即地是有，有",
    "T39n1801_004:1002b17": "即實，實是堅義。若謂地是無，兩亦、俱非是事",
    "T39n1801_004:1002b18": "實，餘皆妄語。此之邪執，並是堅義，故云「深著",
    "T39n1801_004:1002b19": "不可捨」等。既離四過，故求不可得，即無堅性",
    "T39n1801_004:1002b20": "也。然此地大本非四句無堅名字，因情謂堅，",
    "T39n1801_004:1002b21": "故四句寄堅破執。「水不住四句」者，謂水為有，",
    "T39n1801_004:1002b22": "有即是住。乃至謂水是非有非無，亦即是住。",
    "T39n1801_004:1002b23": "今不住有四句，亦不住無四句中，亦不住不",
    "T39n1801_004:1002b24": "可說中，故言水性無住。「風無礙」等者，觀風為",
    "T39n1801_004:1002b25": "有，有是礙，乃至謂風雙非，皆是礙也。故云「豈",
    "T39n1801_004:1002b26": "無四句質礙」。今觀無四句故，故云風性無礙。",
    "T39n1801_004:1002b27": "不言火大者，文略也。應云火不從自生，乃至",
    "T39n1801_004:1002b28": "不從無因生，本無自性，賴緣而有，故云火性",
    "T39n1801_004:1002b29": "不實。此明四大本虛，即色陰入如實際也。餘",
    "T39n1801_004:1002c01": "之四陰，經文存略，但例色陰而已，故云受想",
    "T39n1801_004:1002c02": "行識等。若欲推之，應云受無領納性不可得。",
    "T39n1801_004:1002c03": "若謂受是有，有是領納。乃至謂受是非有非無，",
    "T39n1801_004:1002c04": "亦是領納。乃至識是了別，亦復如是。經云「一",
    "T39n1801_004:1002c05": "一性相」者，即性相俱空。四句推不可得是性",
    "T39n1801_004:1002c06": "空，亦不住無四句是相空。所以經文約五陰",
    "T39n1801_004:1002c07": "示者，以一切眾生皆五陰現前故，故以陰為",
    "T39n1801_004:1002c08": "觀境。經云「皆悉入於如實之際」者，五陰俱",
    "T39n1801_004:1002c09": "空，故云皆悉等。如實之義，應通四教，同名實",
    "T39n1801_004:1002c10": "際而有空中之別。經「諸結賊」者，見思煩惱能",
    "T39n1801_004:1002c11": "結縛賊害於行人也。若約三結釋義，即疑、身",
    "T39n1801_004:1002c12": "見、戒取名三結也。「是身出火」者，即經云「身中",
    "T39n1801_004:1002c13": "出火」也。「但有無漏火」者，慧人但修無漏觀斷",
    "T39n1801_004:1002c14": "惑，不修觀練等禪，故無神通，不能化火焚身",
    "T39n1801_004:1002c15": "也。「備有事理火」者，用無漏觀斷惑，是理火；修",
    "T39n1801_004:1002c16": "事禪發神通，能化火焚身，是事火。「子縛」，即煩",
    "T39n1801_004:1002c17": "惱因。「果縛」，即若依身，以能化火，故燒果縛。經",
    "T39n1801_004:1002c18": "「收其舍利」者，新云設利羅，此云身骨，而有全",
    "T39n1801_004:1002c19": "有碎。碎者，悉如芥粟。今斯那，即碎身也。經「於",
    "T39n1801_004:1002c20": "上起塔」者，梵云塔婆，新云窣睹波，此云廟，或",
    "T39n1801_004:1002c21": "云方墳，此義翻也。「見十方佛是聲聞」者，即經",
    "T39n1801_004:1002c22": "云「毛孔見佛」也。問：小乘不說有十方佛，何故",
    "T39n1801_004:1002c23": "云見十方佛是聲聞耶？答：小乘之中諸部不",
    "T39n1801_004:1002c24": "同，亦有信十方佛者。即小乘人修第四禪，邊",
    "T39n1801_004:1002c25": "際定力見十方佛等。「破惡成支佛」者，即經云",
    "T39n1801_004:1002c26": "「觀無明等十二因緣皆悉不實，名破惡也。」經",
    "T39n1801_004:1002c27": "舉十喻，皆喻因緣即空。熱時炎，即陽焰也。野",
    "T39n1801_004:1002c28": "馬行者，風動塵故，於曠野中猶如野馬行也。",
    "T39n1801_004:1002c29": "乾闥婆城者，靜苑法師《華嚴音義》云「乾闥婆",
    "T39n1801_004:1003a01": "城，此云尋香城。謂十寶山間有音樂神，名乾",
    "T39n1801_004:1003a02": "闥婆。忉利諸天意須音樂，此神身有異相，即",
    "T39n1801_004:1003a03": "知天意，往彼娛樂。因以此事，西域名樂人為",
    "T39n1801_004:1003a04": "乾闥婆。彼樂人多幻作城郭，須臾如故。因即",
    "T39n1801_004:1003a05": "謂龍蜃所現城郭為乾闥婆城也。以如彼樂",
    "T39n1801_004:1003a06": "人所作故。」如幻者，如幻師幻出象馬等。如化",
    "T39n1801_004:1003a07": "者，如得神通者種種化現。「住不退是菩薩」者，",
    "T39n1801_004:1003a08": "即經云「或入寂定」已去經文也。此雖約通而",
    "T39n1801_004:1003a09": "通別圓，以有接故。經「童真」，即圓初住念不退",
    "T39n1801_004:1003a10": "也。「言服者結成意也」者，即向經云「若有服者，",
    "T39n1801_004:1003a11": "身如琉璃」等。今示此文，是結成三乘六門之",
    "T39n1801_004:1003a12": "意也。疏文從便，先示經中三乘之文，後方點",
    "T39n1801_004:1003a13": "出一段經文盡是結成之意。經「具戒定」等者，",
    "T39n1801_004:1003a14": "即成五分法身也。防非止惡名戒，息慮靜緣",
    "T39n1801_004:1003a15": "名定，觀達有無名慧，累盡清淨不滯有無名解",
    "T39n1801_004:1003a16": "脫，於一切境知見顯了名解脫知見。此五作",
    "T39n1801_004:1003a17": "成身之因名分，可軌則名法，有體、依、聚三義",
    "T39n1801_004:1003a18": "名身。用此五故，名為法身。正在三藏，義通四",
    "T39n1801_004:1003a19": "教。經「身出水火」者，即現十八變，身上出水、身",
    "T39n1801_004:1003a20": "下出火等也。經「發三種清淨三菩提心」者，三",
    "T39n1801_004:1003a21": "乘道心也。經「夢中」等者，夢即如夢三昧也。三",
    "T39n1801_004:1003a22": "昧成時，能見觀世音，即相似分真位人也。「如",
    "T39n1801_004:1003a23": "大猛風」等者，三昧如猛風，惡行如重雲。「生於",
    "T39n1801_004:1003a24": "佛前」，即初住出聖胎也，此約理釋。若事解者，",
    "T39n1801_004:1003a25": "即往淨土，佛前蓮華化生也。故經云「蓮華化",
    "T39n1801_004:1003a26": "生為父母」。三、流通分。疏文無釋，今私分為五：",
    "T39n1801_004:1003a27": "初、讚歎付囑，二：初、長行；二、偈頌，分二：初七言",
    "T39n1801_004:1003a28": "偈付囑，三：初十二行，付囑為護正法。文中所",
    "T39n1801_004:1003a29": "囑意在四王。東南則囑其正主，西北則囑其",
    "T39n1801_004:1003b01": "臣屬，囑主則臣可知矣，囑臣則主可知矣。「提",
    "T39n1801_004:1003b02": "頭賴吒」者，此翻持國，謂護持國土安眾生故，",
    "T39n1801_004:1003b03": "即東方天王也。等取者，等所領二部。「鬼神」，即乾",
    "T39n1801_004:1003b04": "闥婆及毘舍闍。此即舉主收臣也。「天子」者，《金",
    "T39n1801_004:1003b05": "光明》云「雖在人中生為人王，以天護故，稱天",
    "T39n1801_004:1003b06": "子也。」王肅云：「王者雖號稱帝，而不得稱天帝。",
    "T39n1801_004:1003b07": "而曰天子者，乃天之子。子之與父，尊卑相去",
    "T39n1801_004:1003b08": "遠矣。」「法臣」者，有法度之臣，故曰法臣。佛勅令",
    "T39n1801_004:1003b09": "擁護是經，如法臣護於天子也。「我勅海龍」下",
    "T39n1801_004:1003b10": "四行，是付西北二方之臣屬也。西方毘留博",
    "T39n1801_004:1003b11": "叉，此云雜語，或云醜眼，主領二部，龍及富單",
    "T39n1801_004:1003b12": "那也。龍是臣中之勝者，故偏囑之。「伊羅鉢」者，",
    "T39n1801_004:1003b13": "亦云伊羅跋羅。伊羅，樹名也，此名臭氣。跋羅，",
    "T39n1801_004:1003b14": "此云極。謂此龍往昔由損此極臭樹葉故，致",
    "T39n1801_004:1003b15": "頭上生此臭樹，因即為名。「閻婆」，此云雙。「羅剎」，",
    "T39n1801_004:1003b16": "此云可畏。即北方天王之臣屬也。北方毘沙",
    "T39n1801_004:1003b17": "門，此云普聞，或云多聞，主領二部，謂夜叉、羅",
    "T39n1801_004:1003b18": "剎。又云「毒龍」等者，再囑西方臣屬也。龍有四",
    "T39n1801_004:1003b19": "毒，故曰毒龍，謂聲、視、氣、觸也。有出聲方害人",
    "T39n1801_004:1003b20": "者，乃至觸人方害者。「毘留勒迦」，或云毘留勒",
    "T39n1801_004:1003b21": "叉，此云增長，謂能令自他善根增長故，即南",
    "T39n1801_004:1003b22": "方天王也。主領二部，謂弓槃茶及閉黎多。此",
    "T39n1801_004:1003b23": "亦舉主收臣也。「難陀跋難陀」者，難陀名歡喜，",
    "T39n1801_004:1003b24": "跋名善。兄弟常護摩竭提，雨澤以時，國無飢",
    "T39n1801_004:1003b25": "年。瓶沙王為一會，百姓聞皆歡喜，從此得名。",
    "T39n1801_004:1003b26": "慈恩云：「第一名喜，次名賢喜。此二兄弟善應",
    "T39n1801_004:1003b27": "人心，風不鳴條、雨不破塊。初能令人喜，後性",
    "T39n1801_004:1003b28": "復賢令喜，故以為名。」「娑伽羅」、從海受名。慈恩",
    "T39n1801_004:1003b29": "云：「即鹹海之龍也。」「優波陀」，亦優鉢羅，亦漚鉢",
    "T39n1801_004:1003c01": "羅，此云黛色蓮華，龍依池得名。慈恩云：「紅蓮",
    "T39n1801_004:1003c02": "華，居池為名。」「帝釋」者，梵云釋迦提婆因達羅。",
    "T39n1801_004:1003c03": "釋迦姓也，此翻為能。提婆，天也。因達羅，帝也。",
    "T39n1801_004:1003c04": "正云能天帝。釋提桓因云天帝釋，俱訛倒也。",
    "T39n1801_004:1003c05": "此在妙高山頂而住，三十三天之帝主。諸天，",
    "T39n1801_004:1003c06": "即三十二也。「孝子」者，孝者畜也。事親之道宜",
    "T39n1801_004:1003c07": "常畜在心，以在心故能順顏色。「正導」者，若眼",
    "T39n1801_004:1003c08": "自開明，則不須導引，故云須眼。又據眼未開",
    "T39n1801_004:1003c09": "者，須假正人導之，則免墜重險也。此段經",
    "T39n1801_004:1003c10": "文凡有五譬，皆譬持經之人，謂一帝釋、二父",
    "T39n1801_004:1003c11": "母、三財寶、四眼、五正導，但取擁護心專為",
    "T39n1801_004:1003c12": "義。二、「我勅」下，明違順損益，分二：初、明違教致",
    "T39n1801_004:1003c13": "損。「鬼神」者，《尸子》云「天神曰靈，地神曰祇，人神",
    "T39n1801_004:1003c14": "曰鬼。」「惡人惡口者」者，三業不善謂之惡人。而",
    "T39n1801_004:1003c15": "偏舉口業者，以口能毀謗故。起不善是修因，",
    "T39n1801_004:1003c16": "白癩是花報，墮獄是果報。二、「是故」下，明順教",
    "T39n1801_004:1003c17": "獲益，二：初、破惡益。地獄餓鬼其苦重故，故偏",
    "T39n1801_004:1003c18": "舉之。經云「無八難」，則兼於餘趣也。此則破六",
    "T39n1801_004:1003c19": "道三障之惡也。二、「後生」下，生善益，分二：初、正",
    "T39n1801_004:1003c20": "明生善，分二：初、自行善。二、「普施」下，化他善。「一",
    "T39n1801_004:1003c21": "切」，即十界。「大安樂」，即三德涅槃也。「約五」，即明",
    "T39n1801_004:1003c22": "普施義。「修十地」者，即圓十住，地從所依得名。",
    "T39n1801_004:1003c23": "又別地，即圓住故。二、「我從」下，引已為證，分二：",
    "T39n1801_004:1003c24": "初、證自行。二、「永與」下，證化他。「三界」，即二種三",
    "T39n1801_004:1003c25": "界也。二、「若有」下，總明人法功能。初二句，是人",
    "T39n1801_004:1003c26": "誦持此呪。「即法離諸惡」去五句三字，明破惡生",
    "T39n1801_004:1003c27": "善功能。初「離諸惡」等，破惡也。「蓮華化生」等，生",
    "T39n1801_004:1003c28": "善也。《胎經》云「蓮華化生者，非胎卵濕化之化",
    "T39n1801_004:1003c29": "生也，非化而言化耳。」實不知四生中之化生",
    "T39n1801_004:1004a01": "也。「心淨」，即三德分顯。「無塵垢」，即三惑分除。二、",
    "T39n1801_004:1004a02": "五言偈讚歎，二：初、通歎。「道齊如日月」者，破眾",
    "T39n1801_004:1004a03": "生煩惱暗，如日月之照晝夜也。又日喻實智，",
    "T39n1801_004:1004a04": "月喻權智。「流出」等者，相總而好別，相若無好",
    "T39n1801_004:1004a05": "則不圓滿。輪王釋梵亦有相，以無好故，相不",
    "T39n1801_004:1004a06": "微妙。從總出別，故云流出。是則依身有相、",
    "T39n1801_004:1004a07": "依相有好。相以表德，令人敬德。以念佛好以",
    "T39n1801_004:1004a08": "嚴身，令人愛樂欲親近也。「須彌山」者，正云蘇",
    "T39n1801_004:1004a09": "迷盧，此云妙高，亦云安明。出水八萬四千逾",
    "T39n1801_004:1004a10": "繕那，四寶所成。離二種三惡道也。「界外」，即見",
    "T39n1801_004:1004a11": "修無學。二、「一切」下，別歎今經，二：初、歎能說教",
    "T39n1801_004:1004a12": "主。「一切佛」，即十方三世，以諸佛皆讚觀音大",
    "T39n1801_004:1004a13": "悲故。二、「讚歎」下，歎所說人法，顯諸佛皆說此",
    "T39n1801_004:1004a14": "經也。二、「爾時」下，說呪護持，三：初、敘意。二、正說",
    "T39n1801_004:1004a15": "呪。此呪歷尋古今多本，詞句咸同，故不錄入。",
    "T39n1801_004:1004a16": "良由行人不誦，致免改易。三、明功用。三、「舍利」",
    "T39n1801_004:1004a17": "下，傳授所因，二：初、身子問，三：初、歎四呪功",
    "T39n1801_004:1004a18": "能。「如此神呪」者，通指四番呪。二、「世尊」下，正請",
    "T39n1801_004:1004a19": "所因。三、「使未」下，未來有益。二、「釋迦」下，答，二：初、",
    "T39n1801_004:1004a20": "正答所因，二：初、悟道因由，二：初、通示所因，謂",
    "T39n1801_004:1004a21": "通於無量佛所聞說此呪也。二、「又念」下，別示",
    "T39n1801_004:1004a22": "所因，別於一佛所聞也。文分為四：初、值名號；",
    "T39n1801_004:1004a23": "二、「彼佛」下，聞佛言教；三、「我即」下，依教修行；四、",
    "T39n1801_004:1004a24": "「霍然」下，行成證理。霍然者，應法師云：「倏忽急",
    "T39n1801_004:1004a25": "疾之貌也。」「無生忍」，即圓初住。「首楞嚴」者，《大論》",
    "T39n1801_004:1004a26": "十八翻健相。《大經》云「首楞者一切事竟，嚴名",
    "T39n1801_004:1004a27": "堅固。一切畢竟而得堅固，名首楞嚴也。」二、「若",
    "T39n1801_004:1004a28": "善」下，勸持獲益。「受持讀誦書寫解說」者，信力",
    "T39n1801_004:1004a29": "故受、念力故持、看文為讀、不忘為誦。聖人經",
    "T39n1801_004:1004b01": "書難解，故須解釋宣傳為說。受持是意業，讀",
    "T39n1801_004:1004b02": "誦解說是口業，書寫是身業。二、「佛說」下，眾聞",
    "T39n1801_004:1004b03": "悟道。「五百」，即月蓋等。四、「舍利」下，未來獲益，二：",
    "T39n1801_004:1004b04": "初、身子白佛。二、「佛告」下，如來印可。再言如是",
    "T39n1801_004:1004b05": "者，深可其言也。五、「說此」下，眾喜會散。",
    "T39n1801_004:1004b06": "請觀音經疏闡義鈔卷第四"
}