{
    "T03n0167_001:0408b05": "佛說太子慕魄經",
    "T03n0167_001:0408b07": "後漢安息三藏安世高譯",
    "T03n0167_001:0408b08": "聞如是：一時，佛在舍衛國祇洹阿難邠坻阿",
    "T03n0167_001:0408b09": "藍。時，佛語諸比丘：「我身宿命為波羅[木*奈]國王",
    "T03n0167_001:0408b10": "作太子，名曰慕魄；始生有異，顏貌端正，絕無",
    "T03n0167_001:0408b11": "雙比。自識宿命，無數劫事，所更善惡，罪福受",
    "T03n0167_001:0408b12": "報，壽夭好醜；沒此生彼，所從來生，皆悉知",
    "T03n0167_001:0408b13": "見。年十三歲，閉口不言。「王唯有此一子耳，",
    "T03n0167_001:0408b14": "舉國人民皆重愛之，當繼後嗣襲續王位；然",
    "T03n0167_001:0408b15": "以追識宿命，億載存亡禍福，故質不語至十",
    "T03n0167_001:0408b16": "三歲，捐棄形骸，志存虛無，漂漂不說，飢寒",
    "T03n0167_001:0408b17": "恬淡，質朴意如枯木——雖有耳目，不存視聽；智",
    "T03n0167_001:0408b18": "慮雖遠，如無心志；不畏污辱，亦無憎愛；若盲",
    "T03n0167_001:0408b19": "若聾，不說西東；狀如矇聵，不與人同。「父王憂",
    "T03n0167_001:0408b20": "慮，甚用患苦，深恥隣國，恐見陵嗤。因呼國",
    "T03n0167_001:0408b21": "中諸婆羅門問之：『此子何故不能言語乎？』婆",
    "T03n0167_001:0408b22": "羅門相視言：『此子惡人也，雖面目端正殊",
    "T03n0167_001:0408b23": "好，內懷不親；觀相默默，欲害父母，危國滅宗，",
    "T03n0167_001:0408b24": "將至不久，不可畜養。既不能語，當何益王耶！",
    "T03n0167_001:0408b25": "今王了不復生子者，皆是惡子所防固也，是",
    "T03n0167_001:0408b26": "使大王不復生子耳。王宜棄捐，當生埋之。爾",
    "T03n0167_001:0408b27": "乃王身可全，保國安宗，然後更得生貴子耳；",
    "T03n0167_001:0408b28": "不者甚危！』「王信狂愚，謂為審然。即用愁憂，坐",
    "T03n0167_001:0408b29": "起不寧，伎樂不御，服美不甘。則與長者、大臣",
    "T03n0167_001:0408c01": "共議之云：『如之何？或有臣言，遠棄深山無",
    "T03n0167_001:0408c02": "人之處；或有臣言，投沈深水。』有一臣言：",
    "T03n0167_001:0408c03": "『當如師語，但作深坑，傍入如室，給與資糧、侍",
    "T03n0167_001:0408c04": "以五僕，生置其中。從命所如，空刓絕之為。』",
    "T03n0167_001:0408c05": "「王即隨此臣所言，即晨遣僕，故出埋之。太子",
    "T03n0167_001:0408c06": "心內悲感，傷其愚惑，矜慜無量。其母憐哀，",
    "T03n0167_001:0408c07": "心為傷絕，言：『我無相生子，薄命乃值此殃，痛",
    "T03n0167_001:0408c08": "斷我腸。』哽噎涕泣，悲懷喐吚，感戀靡逮。事",
    "T03n0167_001:0408c09": "不得已，俛仰放捨，遣人載出，當埋棄之。悉取",
    "T03n0167_001:0408c10": "太子所有衣被、瓔珞、珠寶，皆用送之。「復使",
    "T03n0167_001:0408c11": "於外，盡脫取其衣被、珠寶，持著一面，因共作",
    "T03n0167_001:0408c12": "坑。作坑未竟，慕魄獨於車上，深自思惟，心與",
    "T03n0167_001:0408c13": "口語：『今王以下及人民，皆共謂我為審聾",
    "T03n0167_001:0408c14": "癡瘂不能語也；吾所以不語者，正欲捨世緣，",
    "T03n0167_001:0408c15": "安身避惱，濟神離苦耳，今反當為誑詐所危。』",
    "T03n0167_001:0408c16": "既沒身命，陷墮彼人，便默自取衣被、珠寶持",
    "T03n0167_001:0408c17": "去。作坑人輩，不覺慕魄取物去。",
    "T03n0167_001:0408c18": "「時，慕魄則到水邊，淨自洗浴，以香塗身，悉取",
    "T03n0167_001:0408c19": "衣被、瓔珞著之，到坑問曰：『作坑何施？』其僕",
    "T03n0167_001:0408c20": "對曰：『國王有子，名曰慕魄，瘖瘂聾癡，年十",
    "T03n0167_001:0408c21": "三歲，不能言語。王問婆羅門，婆羅門師白",
    "T03n0167_001:0408c22": "言：「當生埋之，爾乃安吉全國榮宗，利後子孫，",
    "T03n0167_001:0408c23": "以用是故。」我等作坑，欲埋慕魄。』慕魄即曰：",
    "T03n0167_001:0408c24": "『我則是太子慕魄也。』人即驚悚，衣毛為竪，",
    "T03n0167_001:0408c25": "馳走往趣，視其車上，不見慕魄；還至坑所，諦",
    "T03n0167_001:0408c26": "熟觀察，聽聞言語，絕有異聲，光景如月，世",
    "T03n0167_001:0408c27": "所希聞；動其左右，行者為止，坐者為起，飛",
    "T03n0167_001:0408c28": "鳥走獸，皆來會聚，伏太子前，聽太子語。",
    "T03n0167_001:0408c29": "「慕魄又曰：『觀我手足，察我形容，云何群迷誑",
    "T03n0167_001:0409a01": "詐所惑，以謬為諦，生相捐棄？』發意所陳，言成",
    "T03n0167_001:0409a02": "文章，左右惶敬，已咸惶露，上合下同，靡不",
    "T03n0167_001:0409a03": "順從。其儀大惶，征營悚慄，兩兩相視，面目竝",
    "T03n0167_001:0409a04": "青，咸曰：『太子甚神，乃如是也。』皆前作禮，叩",
    "T03n0167_001:0409a05": "頭求哀：『願赦我罪，共還入宮，到父王所。』慕魄",
    "T03n0167_001:0409a06": "曰：『今已見棄，不宜復還也。汝徑自往，白王令",
    "T03n0167_001:0409a07": "知。』僕即犇馳，白王如是。其母哀傷，使人問狀，",
    "T03n0167_001:0409a08": "僕曰：『太子甚神，開口一言，真驚恐人，聞者皆",
    "T03n0167_001:0409a09": "擾，行者滿道。』王則愕然，且喜且悲，深怪所以。",
    "T03n0167_001:0409a10": "「王與夫人，便共驂駕，往迎太子；國民大小，莫",
    "T03n0167_001:0409a11": "不馳動，觀瞻滿道。咸曰：『太子類如欲見神",
    "T03n0167_001:0409a12": "形。』王未到頃，慕魄心即自念：『當學道耳，適",
    "T03n0167_001:0409a13": "發此意。』天帝釋即為化作園觀浴池，眾果樹",
    "T03n0167_001:0409a14": "木，快樂無比。慕魄即便脫去著身好衣、珠寶，",
    "T03n0167_001:0409a15": "轉作道人，被服儼然。",
    "T03n0167_001:0409a16": "「王前欲到，逢見慕魄在樹下坐。慕魄見王來",
    "T03n0167_001:0409a17": "到，即起迎逆，王為作禮。慕魄則曰：『大王就",
    "T03n0167_001:0409a18": "坐。』王聞慕魄語言音聲，威神光景，震動天",
    "T03n0167_001:0409a19": "地，絕無雙比，即大歡喜，便曉慕魄：『共還入國，",
    "T03n0167_001:0409a20": "居位理政，吾請避退。』",
    "T03n0167_001:0409a21": "「慕魄曰：『不可，不可！我以畏厭地獄勤苦，愁毒",
    "T03n0167_001:0409a22": "萬端。吾昔曾更作此國王，名曰須念，以正法",
    "T03n0167_001:0409a23": "治國，奉行諸善，二十五年鞭杖不行，刀兵不",
    "T03n0167_001:0409a24": "設，牢獄無繫者。惠施仁愛，恩流德布，救濟窮",
    "T03n0167_001:0409a25": "乏，無所貪惜。雖有此行，猶犯微闕，終墮地",
    "T03n0167_001:0409a26": "獄，六萬餘歲；蒸煑剝裂，痛酷難忍，求死不得，",
    "T03n0167_001:0409a27": "欲生不得。當爾之時，父母在處，雖有資財，億",
    "T03n0167_001:0409a28": "載無數，富而且貴，快樂無極。寧能知我在彼，",
    "T03n0167_001:0409a29": "地獄拷治劇乎？豈復能來分取我身苦痛？不",
    "T03n0167_001:0409b01": "也。「『我所以墮罪者何？往昔作此大國王時，",
    "T03n0167_001:0409b02": "小國王附庸諸域，皆悉統屬。王性慈仁，其德",
    "T03n0167_001:0409b03": "至淳，法令不嚴，諸小國王皆輕慢易，咸共謀",
    "T03n0167_001:0409b04": "議：「今此大王謹善軟弱，威禁不攝，德不堪",
    "T03n0167_001:0409b05": "任統御大國；當共攻伐，廢退之耳。」即舉兵",
    "T03n0167_001:0409b06": "眾來攻大國。時王須念，逆以珍奇財寶，皆賜",
    "T03n0167_001:0409b07": "遺之，復以重官厚祿撫順慰喻，誘而安之。即",
    "T03n0167_001:0409b08": "皆止息，各還本國。如是未久，復來攻伐，數數",
    "T03n0167_001:0409b09": "非一。大國群僚，咸共瞋恚，上白大王：「諸小",
    "T03n0167_001:0409b10": "臣國，愚戇無義，不慮罪舋，數為慢突。造成",
    "T03n0167_001:0409b11": "悖逆，觸犯尊上，令民馳擾，警備不息。當",
    "T03n0167_001:0409b12": "應誅討，以除寇害。」王曰：「為民父母，當務仁",
    "T03n0167_001:0409b13": "化，恕己育物，危命濟眾；彼猶嬰孩，愍其無識，",
    "T03n0167_001:0409b14": "以漸誘導，不忍加害也。」王懷弘慈，普哀物命，",
    "T03n0167_001:0409b15": "永無誅伐之心。群臣不忍數為屬城小國所",
    "T03n0167_001:0409b16": "見陵易，忿不顧難，竊私舉兵，討伐諸國，即",
    "T03n0167_001:0409b17": "大殘殺人民。「『大王聞之，甚用悲痛，為之雨淚，",
    "T03n0167_001:0409b18": "皆為諸國死亡人民持服，猶喪其子，矜愍無",
    "T03n0167_001:0409b19": "極。諸小國王見大國王，慈心矜念人民乃爾，",
    "T03n0167_001:0409b20": "即皆降伏來歸附之。其來歸附者，大王則為",
    "T03n0167_001:0409b21": "施設厨饍，大官設饍，皆須烹殺牛羊六畜，以",
    "T03n0167_001:0409b22": "具眾味。烹宰之時，輙當先白。王心雖慈，事不",
    "T03n0167_001:0409b23": "獲已，顉頭可之。緣是得罪，勤苦如是。每一",
    "T03n0167_001:0409b24": "念之，心甚懷寒，衣毛為竪，身體則為虛冷汗",
    "T03n0167_001:0409b25": "出。我所以不語者，追憶過世所更吉凶、安危、",
    "T03n0167_001:0409b26": "成敗，恐復與會，故結舌不語至十三歲，冀以",
    "T03n0167_001:0409b27": "靜默，免瑕脫穢，出度塵勞，永辭於俗，不與厄",
    "T03n0167_001:0409b28": "會。適復念欲閉口不語，而當為王所見生埋，",
    "T03n0167_001:0409b29": "恐王後時，復得是殃，一入地獄無有出期。",
    "T03n0167_001:0409c01": "我意不欲令王得罪，故復語耳。徒欲為道，守",
    "T03n0167_001:0409c02": "意無為，不樂為王也。人居世間，恍惚若夢，室",
    "T03n0167_001:0409c03": "家歡娛，須臾間耳。計命無幾，憂畏延長，樂少",
    "T03n0167_001:0409c04": "苦多，眾惱萬端。是以智者，以國、財寶、恩愛為",
    "T03n0167_001:0409c05": "累，眾欲為塵。使我為王，當復憍泆貪求快意，",
    "T03n0167_001:0409c06": "令民憂煩，為天下之大患也。故欲除憂，棄離",
    "T03n0167_001:0409c07": "塵累，反流索源，拯濟未度。生世如寄，無一",
    "T03n0167_001:0409c08": "可怙，年衰歲移，老命促疾，不可逡蠕，去道",
    "T03n0167_001:0409c09": "日遠。不貪富貴，不重珍寶，棄捐世榮，思想大",
    "T03n0167_001:0409c10": "道，高翔遠逝，自濟於世。』",
    "T03n0167_001:0409c11": "「父王曰：『當那可爾，汝為智者，當原不及，不",
    "T03n0167_001:0409c12": "可便爾，故棄我去。』王心悲喜，深悔所為。",
    "T03n0167_001:0409c13": "「太子復曰：『何聞父子，生而相棄？恩愛已乖，骨",
    "T03n0167_001:0409c14": "肉已離，為行己愆，不可聽觀。屈苦相迎，徒益",
    "T03n0167_001:0409c15": "勞煩。』父聞子語，見其志固，罔然失厝，慚愧",
    "T03n0167_001:0409c16": "忸怩，無辭可對。",
    "T03n0167_001:0409c17": "「王曰：『如汝前世作國王時，奉行諸善，纔有小",
    "T03n0167_001:0409c18": "失，非所憶知，而尚受罪，勤苦乃爾。今我治",
    "T03n0167_001:0409c19": "國不奉正法，既無微善，反是逐非，憍貴自恣，",
    "T03n0167_001:0409c20": "純行危殆，罪當何貲耶？』便放太子聽行學",
    "T03n0167_001:0409c21": "道。太子於是棄國捐王，不慕人物，一心專",
    "T03n0167_001:0409c22": "精，念道修德，功勳累積，遂至成佛。佛已得",
    "T03n0167_001:0409c23": "道，復度十方諸天人民，不可稱計，無央數劫，",
    "T03n0167_001:0409c24": "不以為勞，菩薩所更勤苦如是。」佛言：「爾時，",
    "T03n0167_001:0409c25": "太子者，我身是也；父王者，今現我父閱頭檀",
    "T03n0167_001:0409c26": "是；母者，摩耶是；爾時相師婆羅門者，調達是；",
    "T03n0167_001:0409c27": "時僕者，阿若拘隣五人是也。諸欲為道者，皆",
    "T03n0167_001:0409c28": "當承順佛教，無犯經戒；為道雖苦，勝在三惡",
    "T03n0167_001:0409c29": "道、八難處也。違戒犯禁，後墮惡道，得脫為人，",
    "T03n0167_001:0410a01": "當生貧苦，或作奴婢，願不自由；奉戒行善，三",
    "T03n0167_001:0410a02": "尊可得。」佛說如是，諸比丘眾、諸天人民，莫",
    "T03n0167_001:0410a03": "不歡喜，為佛作禮。",
    "T03n0167_001:0410a04": "佛說太子慕魄經"
}