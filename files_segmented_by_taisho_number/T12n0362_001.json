{
    "T12n0362_001:0300a02": "No. 362 [Nos. 360, 361, 363, 364]",
    "T12n0362_001:0300a03": "佛說阿彌陀三耶三佛薩樓佛檀",
    "T12n0362_001:0300a04": "過度人道經卷上",
    "T12n0362_001:0300a06": "吳月支國居士支謙譯",
    "T12n0362_001:0300a07": "佛在羅閱祇耆闍崛山中。時有摩訶比丘僧",
    "T12n0362_001:0300a08": "萬二千人，皆淨潔一種類，皆阿羅漢：賢者",
    "T12n0362_001:0300a09": "拘隣、賢者拔智致、賢者摩訶那彌、賢者合",
    "T12n0362_001:0300a10": "尸、賢者須滿日、賢者維末抵、賢者不迺、",
    "T12n0362_001:0300a11": "賢者迦為拔抵、賢者憂為迦葉、賢者那履迦",
    "T12n0362_001:0300a12": "葉、賢者那翼迦葉、賢者舍利弗、賢者摩訶",
    "T12n0362_001:0300a13": "目揵連、賢者摩訶迦葉、賢者摩訶迦旃延、賢",
    "T12n0362_001:0300a14": "者摩訶揭質、賢者摩訶拘私、賢者摩訶梵提、",
    "T12n0362_001:0300a15": "賢者邠提文陀弗、賢者阿難律、賢者難提、",
    "T12n0362_001:0300a16": "賢者𮍃脾抵、賢者須楓、賢者䗍越、賢者摩",
    "T12n0362_001:0300a17": "訶羅倪、賢者摩訶波羅延、賢者波鳩蠡、賢",
    "T12n0362_001:0300a18": "者難持、賢者滿楓䗍、賢者蔡揭、賢者厲",
    "T12n0362_001:0300a19": "越，如是諸比丘僧甚眾多，數千億萬人，悉",
    "T12n0362_001:0300a20": "諸菩薩、阿羅漢，無央數不可復計；都共大會",
    "T12n0362_001:0300a21": "坐，皆賢者也。時佛坐息思念正道，面有九",
    "T12n0362_001:0300a22": "色光，數千百變，光色甚大明。阿難即起，更",
    "T12n0362_001:0300a23": "被袈裟，前以頭面著佛足，即長跪叉手，問",
    "T12n0362_001:0300a24": "佛言：「今日佛面光色，何以時時更變明乃爾",
    "T12n0362_001:0300a25": "乎？今佛面光精數千百色，上下明好乃如是。",
    "T12n0362_001:0300a26": "我侍佛已來，未曾見佛面有如今日色者。",
    "T12n0362_001:0300a27": "我未曾見三耶三佛光明威神乃爾。獨當有",
    "T12n0362_001:0300a28": "意，願欲聞之。」佛言：「賢者阿難！有諸天神教",
    "T12n0362_001:0300a29": "汝、若諸佛教汝，今問我者耶？汝自從善意",
    "T12n0362_001:0300b01": "出問佛耶？」阿難白佛言：「無有諸天神教我，",
    "T12n0362_001:0300b02": "亦無諸佛教我令問佛也。我自從善心知佛",
    "T12n0362_001:0300b03": "意，問佛爾！每佛坐起行來出入，所欲至到、",
    "T12n0362_001:0300b04": "當所作為、諸所教勅者，我輒如佛意。今佛",
    "T12n0362_001:0300b05": "獨當念，諸已過去佛，諸當來佛，若他方佛",
    "T12n0362_001:0300b06": "國，今現在佛，獨展轉相思念故，佛面色光",
    "T12n0362_001:0300b07": "明乃爾耳！」佛言：「善哉，善哉！賢者阿難！汝所",
    "T12n0362_001:0300b08": "問者甚深大快，多所度脫。若問佛者，勝於供",
    "T12n0362_001:0300b09": "養一天下阿羅漢、辟支佛，布施諸天人民及",
    "T12n0362_001:0300b10": "蜎飛蠕動之類，累劫百千億萬倍也。」佛言：「阿",
    "T12n0362_001:0300b11": "難！今諸天世間帝王人民，及蜎飛蠕動之類，",
    "T12n0362_001:0300b12": "汝皆度脫之。」佛言：「佛威神甚重難當也。汝",
    "T12n0362_001:0300b13": "所問者甚深，汝乃慈心於佛所，哀諸天帝王",
    "T12n0362_001:0300b14": "人民，若比丘僧、比丘尼、優婆塞、優婆夷，大善",
    "T12n0362_001:0300b15": "當爾，皆過度之。」佛語阿難：「如世間有優曇",
    "T12n0362_001:0300b16": "樹，但有實無有華也。天下有佛，乃有華出",
    "T12n0362_001:0300b17": "耳！世間有佛，甚難得值也。今我出於天下",
    "T12n0362_001:0300b18": "作佛，若有大德聖明善心豫知佛意，若不妄",
    "T12n0362_001:0300b19": "在佛邊侍佛也。」佛告阿難：「前已過去事，摩",
    "T12n0362_001:0300b20": "訶僧祇已來，其劫無央數不可復計。乃爾",
    "T12n0362_001:0300b21": "時有過去佛，名提惒竭羅。次復有佛，名旃",
    "T12n0362_001:0300b22": "陀倚，已過去。次復有佛，名須摩扶劫波薩",
    "T12n0362_001:0300b23": "多，已過去。次復有佛，名維末樓，已過去。",
    "T12n0362_001:0300b24": "次復有佛，名阿難那利，已過去。次復有佛，",
    "T12n0362_001:0300b25": "名那竭脾，已過去。次復有佛，名者梨俱遰",
    "T12n0362_001:0300b26": "波羅夜蔡，已過去。次復有佛，名彌離俱樓，",
    "T12n0362_001:0300b27": "已過去。次復有佛，名軷陀尼，已過去。次復",
    "T12n0362_001:0300b28": "有佛，名朱蹄波，已過去。次復有佛，名凡扶",
    "T12n0362_001:0300b29": "坻，已過去。次復有佛，名墮樓勒耶，已過去。",
    "T12n0362_001:0300c01": "次復有佛，名旃陀扈斯，已過去。次復有佛，",
    "T12n0362_001:0300c02": "名須耶惟于沙，已過去。次復有佛，名拘還",
    "T12n0362_001:0300c03": "彌鉢摩耆，已過去。次復有佛，名屍利滑",
    "T12n0362_001:0300c04": "攱，已過去。次復有佛，名摩訶那提，已過去。",
    "T12n0362_001:0300c05": "次復有佛，名耆頭摩提，已過去。次復有佛，",
    "T12n0362_001:0300c06": "名羅隣祇離，已過去。次復有佛，名俞樓俱",
    "T12n0362_001:0300c07": "路蔡。已過去，次復有佛，名滿呼群尼鉢賓",
    "T12n0362_001:0300c08": "䫛，已過去。次復有佛，名旃陀遬臾拔惒沙，",
    "T12n0362_001:0300c09": "已過去。次復有佛，名旃陀蔡拘岑，已過去。",
    "T12n0362_001:0300c10": "次復有佛，名潘波䗍頻尼，已過去。次復有",
    "T12n0362_001:0300c11": "佛，名軷波惒斯，已過去。次復有佛，名阿術",
    "T12n0362_001:0300c12": "祇陀揭䗍，已過去。次復有佛，名勿署提，",
    "T12n0362_001:0300c13": "已過去。次復有佛，名質夜蔡，已過去。次復",
    "T12n0362_001:0300c14": "有佛，名曇摩惒提，已過去。次復有佛，名篩",
    "T12n0362_001:0300c15": "耶維䫛質，已過去。次復有佛，名樓耶帶，已",
    "T12n0362_001:0300c16": "過去。次復有佛，名僧迦羅彌樓迦帶，已過",
    "T12n0362_001:0300c17": "去。次復有佛，名曇昧摩提阿維難提，已過",
    "T12n0362_001:0300c18": "去。」佛告阿難：「次復有佛，名樓夷亘羅，在世",
    "T12n0362_001:0300c19": "間教授，壽四十二劫。乃爾時世有大國王，",
    "T12n0362_001:0300c20": "王聞佛經道，心即歡喜開解；便棄國捐王，行",
    "T12n0362_001:0300c21": "作沙門，字曇摩迦。作菩薩道，為人高才，智",
    "T12n0362_001:0300c22": "慧勇猛，與世人絕異。往到樓夷亘羅佛所，",
    "T12n0362_001:0300c23": "前為佛作禮，却長跪叉手，白佛言：『我欲求",
    "T12n0362_001:0300c24": "佛為菩薩道，令我後作佛時，於八方、上下諸",
    "T12n0362_001:0300c25": "無央數佛中，最尊智慧勇猛。頭中光明如佛",
    "T12n0362_001:0300c26": "光明，所焰照無極。所居國土，自然七寶極自",
    "T12n0362_001:0300c27": "軟好。令我後作佛時，教授名字，皆聞八方、",
    "T12n0362_001:0300c28": "上下無央數佛國，莫不聞知我名字者。諸無",
    "T12n0362_001:0300c29": "央數天人民，及蜎飛蠕動之類，諸來生我國",
    "T12n0362_001:0301a01": "者，悉皆令作菩薩、阿羅漢，無央數都勝諸佛",
    "T12n0362_001:0301a02": "國。如是者寧可得不？』」佛語阿難：「其樓夷亘",
    "T12n0362_001:0301a03": "羅佛，知其高明所願快善，即為曇摩迦菩薩",
    "T12n0362_001:0301a04": "說經言：『譬如天下大海水，一人斗量之，一",
    "T12n0362_001:0301a05": "劫不止，尚可枯盡令空，得其底埿。人至心",
    "T12n0362_001:0301a06": "求道，何如當不可得乎？求索精進不休止，會",
    "T12n0362_001:0301a07": "當得心中所欲願爾。』曇摩迦菩薩聞樓夷",
    "T12n0362_001:0301a08": "亘羅佛說經如是，即大歡喜踊躍。其佛即選",
    "T12n0362_001:0301a09": "擇二百一十億佛國土中，諸天人民之善惡、",
    "T12n0362_001:0301a10": "國土之好醜，為選擇心中所欲願。夷亘羅",
    "T12n0362_001:0301a11": "佛說經竟，曇摩迦便一其心，即得天眼徹視，",
    "T12n0362_001:0301a12": "悉自見二百一十億諸佛國中諸天人民之善",
    "T12n0362_001:0301a13": "惡、國土之好醜。即選擇心中所願，便結得",
    "T12n0362_001:0301a14": "是二十四願經，則奉行之，精進勇猛勤苦求",
    "T12n0362_001:0301a15": "索。如是無央數劫，所師事供養諸已過去",
    "T12n0362_001:0301a16": "佛，亦無央數。其曇摩迦菩薩至其然後，自",
    "T12n0362_001:0301a17": "致得作佛，名阿彌陀佛，最尊智慧勇猛光明",
    "T12n0362_001:0301a18": "無比，今現在所居國土甚快善。在他方異佛",
    "T12n0362_001:0301a19": "國，教授八方、上下諸無央數天人民，及蜎飛",
    "T12n0362_001:0301a20": "蠕動之類，莫不得過度解脫憂苦。」佛語阿難：",
    "T12n0362_001:0301a21": "「阿彌陀佛為菩薩時，常奉行是二十四願，珍",
    "T12n0362_001:0301a22": "寶愛重，保持恭慎，精禪從之，與眾超絕，卓",
    "T12n0362_001:0301a23": "然有異，皆無有能及者。」佛言：「何為二十四",
    "T12n0362_001:0301a24": "願？「第一願：使某作佛時，令我國中，無有泥",
    "T12n0362_001:0301a25": "犁、禽獸、薜荔、蜎飛蠕動之類。得是願乃作佛，",
    "T12n0362_001:0301a26": "不得是願終不作佛。",
    "T12n0362_001:0301a27": "「第二願：使某作佛時，令我國中，無有婦人，",
    "T12n0362_001:0301a28": "女人欲來生我國中者即作男子；諸無央",
    "T12n0362_001:0301a29": "數天人民、蜎飛蠕動之類，來生我國者，皆",
    "T12n0362_001:0301b01": "於七寶水池蓮華中化生，長大皆作菩薩、阿",
    "T12n0362_001:0301b02": "羅漢都無央數。得是願乃作佛，不得是願終",
    "T12n0362_001:0301b03": "不作佛。",
    "T12n0362_001:0301b04": "「第三願：使某作佛時，令我國土，自然七寶，",
    "T12n0362_001:0301b05": "廣縱甚大曠蕩無極自軟好。所居舍宅，被",
    "T12n0362_001:0301b06": "服飲食，都皆自然，皆如第六天王所居處。",
    "T12n0362_001:0301b07": "得是願乃作佛，不得是願終不作佛。",
    "T12n0362_001:0301b08": "「第四願：使某作佛時，令我名字，皆聞八方、",
    "T12n0362_001:0301b09": "上下無央數佛國。皆令諸佛，各於比丘僧大",
    "T12n0362_001:0301b10": "坐中，說我功德國土之善。諸天人民、蜎飛",
    "T12n0362_001:0301b11": "蠕動之類，聞我名字，莫不慈心歡喜踊躍者，",
    "T12n0362_001:0301b12": "皆令來生我國。得是願乃作佛，不得是願終",
    "T12n0362_001:0301b13": "不作佛。",
    "T12n0362_001:0301b14": "「第五願：使某作佛時，令八方、上下諸無央",
    "T12n0362_001:0301b15": "數天人民，及蜎飛蠕動之類，若前世作惡，聞",
    "T12n0362_001:0301b16": "我名字，欲來生我國者，即便反政自悔過，",
    "T12n0362_001:0301b17": "為道作善，便持經戒，願欲生我國不斷絕。壽",
    "T12n0362_001:0301b18": "終皆令不復泥犁、禽獸、薜荔，即生我國，在",
    "T12n0362_001:0301b19": "心所願。得是願乃作佛，不得是願終不作",
    "T12n0362_001:0301b20": "佛。",
    "T12n0362_001:0301b21": "「第六願：使某作佛時，令八方、上下無央數",
    "T12n0362_001:0301b22": "佛國，諸天人民，若善男子、善女人，欲來生",
    "T12n0362_001:0301b23": "我國，用我故益作善，若分檀布施、遶塔燒",
    "T12n0362_001:0301b24": "香、散花然燈、懸雜繒綵、飯食沙門、起塔作",
    "T12n0362_001:0301b25": "寺，斷愛欲，來生我國作菩薩。得是願乃作",
    "T12n0362_001:0301b26": "佛，不得是願終不作佛。",
    "T12n0362_001:0301b27": "「第七願：使某作佛時，令八方、上下無央數",
    "T12n0362_001:0301b28": "佛國，諸天人民，若善男子、善女人，有作菩",
    "T12n0362_001:0301b29": "薩道，奉行六波羅蜜經。若作沙門，不毀經戒，",
    "T12n0362_001:0301c01": "斷愛欲，齋戒清淨，一心念欲生我國，晝夜不",
    "T12n0362_001:0301c02": "斷絕。若其人壽欲終時，我即與諸菩薩、阿羅",
    "T12n0362_001:0301c03": "漢，共飛行迎之，即來生我國；則作阿惟越",
    "T12n0362_001:0301c04": "致菩薩，智慧勇猛。得是願乃作佛，不得是",
    "T12n0362_001:0301c05": "願終不作佛。",
    "T12n0362_001:0301c06": "「第八願：使某作佛時，令我國中諸菩薩，欲",
    "T12n0362_001:0301c07": "到他方佛國生，皆令不更泥犁、禽獸、薜荔，",
    "T12n0362_001:0301c08": "皆令得佛道。得是願乃作佛，不得是願終不",
    "T12n0362_001:0301c09": "作佛。",
    "T12n0362_001:0301c10": "「第九願：使某作佛時，令我國中諸菩薩、阿",
    "T12n0362_001:0301c11": "羅漢，面目皆端正，淨潔姝好，悉同一色，都",
    "T12n0362_001:0301c12": "一種類，皆如第六天人。得是願乃作佛，不",
    "T12n0362_001:0301c13": "得是願終不作佛。",
    "T12n0362_001:0301c14": "「第十願：使某作佛時，令我國中諸菩薩、阿羅",
    "T12n0362_001:0301c15": "漢，皆同一心所念所欲，言者豫相知意。",
    "T12n0362_001:0301c16": "得是願乃作佛，不得是願終不作佛。",
    "T12n0362_001:0301c17": "「第十一願：使某作佛時，令我國中諸菩薩、",
    "T12n0362_001:0301c18": "阿羅漢，皆無有淫泆之心；終無念婦女意，",
    "T12n0362_001:0301c19": "終無有瞋怒、愚癡者。得是願乃作佛，不得是",
    "T12n0362_001:0301c20": "願終不作佛。",
    "T12n0362_001:0301c21": "「第十二願：使某作佛時，令我國中諸菩薩、",
    "T12n0362_001:0301c22": "阿羅漢，皆令心相敬愛，終無相嫉憎者。得",
    "T12n0362_001:0301c23": "是願乃作佛，不得是願終不作佛。",
    "T12n0362_001:0301c24": "「第十三願：使某作佛時，令我國中諸菩薩，",
    "T12n0362_001:0301c25": "欲共供養八方、上、下，無央數諸佛，皆令飛行，",
    "T12n0362_001:0301c26": "即到欲得自然萬種之物，即皆在前，持用供",
    "T12n0362_001:0301c27": "養諸佛；悉皆遍已後，日未中時，即飛行還",
    "T12n0362_001:0301c28": "我國。得是願乃作佛，不得是願終不作佛。",
    "T12n0362_001:0301c29": "「第十四願：使某作佛時，令我國中諸菩薩、",
    "T12n0362_001:0302a01": "阿羅漢欲飯時，即皆自然七寶鉢中，有自然",
    "T12n0362_001:0302a02": "百味飯食在前，食已自然去。得是願乃作佛，",
    "T12n0362_001:0302a03": "不得是願終不作佛。",
    "T12n0362_001:0302a04": "「第十五願：使某作佛時，令我國中諸菩薩，",
    "T12n0362_001:0302a05": "身皆紫磨金色，三十二相、八十種好，皆令",
    "T12n0362_001:0302a06": "如佛。得是願乃作佛，不得是願終不作佛。",
    "T12n0362_001:0302a07": "「第十六願：使某作佛時，令我國中諸菩薩、",
    "T12n0362_001:0302a08": "阿羅漢，語者如三百鍾聲，說經行道皆如",
    "T12n0362_001:0302a09": "佛。得是願乃作佛，不得是願終不作佛。",
    "T12n0362_001:0302a10": "「第十七願：使某作佛時，令我洞視徹聽，飛",
    "T12n0362_001:0302a11": "行十倍，勝於諸佛。得是願乃作佛，不得是",
    "T12n0362_001:0302a12": "願終不作佛。",
    "T12n0362_001:0302a13": "「第十八願：使某作佛時，令我智慧說經行道，",
    "T12n0362_001:0302a14": "十倍於諸佛。得是願乃作佛，不得是願終",
    "T12n0362_001:0302a15": "不作佛。",
    "T12n0362_001:0302a16": "「第十九願：使某作佛時，令八方、上下無央",
    "T12n0362_001:0302a17": "數佛國，諸天人民、蜎飛蠕動之類，皆令得",
    "T12n0362_001:0302a18": "人道，悉作辟支佛、阿羅漢，皆坐禪一心，共",
    "T12n0362_001:0302a19": "欲計數，知我年壽幾千億萬劫歲數，皆令",
    "T12n0362_001:0302a20": "無有能極知壽者。得是願乃作佛，不得是願",
    "T12n0362_001:0302a21": "終不作佛。",
    "T12n0362_001:0302a22": "「第二十願者：使某作佛時，令八方、上下各",
    "T12n0362_001:0302a23": "千億佛國中，諸天人民、蜎飛蠕動之類，皆",
    "T12n0362_001:0302a24": "令作辟支佛、阿羅漢，皆坐禪一心，共欲計",
    "T12n0362_001:0302a25": "數我國中諸菩薩、阿羅漢，知有幾千億萬",
    "T12n0362_001:0302a26": "人，皆令無有能知數者。得是願乃作佛，不得",
    "T12n0362_001:0302a27": "是願終不作佛。",
    "T12n0362_001:0302a28": "「第二十一願，使某作佛時，令我國中諸菩",
    "T12n0362_001:0302a29": "薩、阿羅漢，壽命無央數劫。得是願乃作佛，不",
    "T12n0362_001:0302a30": "得是願終不作佛。",
    "T12n0362_001:0302b01": "「第二十二願：使某作佛時，令我國中諸菩",
    "T12n0362_001:0302b02": "薩、阿羅漢，皆智慧勇猛，自知前世億萬劫時",
    "T12n0362_001:0302b03": "宿命，所作善惡却知無極，皆洞視徹，知十",
    "T12n0362_001:0302b04": "方去、來、現在之事。得是願乃作佛，不得是願",
    "T12n0362_001:0302b05": "終不作佛。",
    "T12n0362_001:0302b06": "「第二十三願：使某作佛時，令我國中諸菩",
    "T12n0362_001:0302b07": "薩、阿羅漢，皆智慧勇猛，頂中皆有光明。得",
    "T12n0362_001:0302b08": "是願乃作佛，不得是願終不作佛。",
    "T12n0362_001:0302b09": "「第二十四願：使某作佛時，令我頂中，光明",
    "T12n0362_001:0302b10": "絕好，勝於日月之明百千億萬倍，絕勝諸",
    "T12n0362_001:0302b11": "佛。光明焰照，諸無央數天下，幽冥之處皆",
    "T12n0362_001:0302b12": "當大明。諸天人民、蜎飛蠕動之類，見我光",
    "T12n0362_001:0302b13": "明，莫不慈心作善者，皆令來生我國。得是",
    "T12n0362_001:0302b14": "願乃作佛，不得是願終不作佛。」",
    "T12n0362_001:0302b15": "佛告阿難：「阿彌陀為菩薩時，常奉行是二十",
    "T12n0362_001:0302b16": "四願。分檀布施，不犯道禁，忍辱、精進、一心、",
    "T12n0362_001:0302b17": "智慧；志願常勇猛，不毀經法。求索不懈，每",
    "T12n0362_001:0302b18": "獨棄國捐王，絕去財色，精明求願無所適莫，",
    "T12n0362_001:0302b19": "積功累德，無央數劫，今自致作佛，悉皆得之，",
    "T12n0362_001:0302b20": "不亡其功也。」佛言：「阿彌陀佛，光明最尊第",
    "T12n0362_001:0302b21": "一無比；諸佛光明，皆所不及也。八方、上下",
    "T12n0362_001:0302b22": "無央數諸佛中，有佛頂中光明照七丈，有佛",
    "T12n0362_001:0302b23": "頂中光明照一里，有佛頂中光明照二里，有",
    "T12n0362_001:0302b24": "佛頂中光明照五里，有佛頂中光明照十里，",
    "T12n0362_001:0302b25": "有佛頂中光明照二十里，有佛頂中光明照",
    "T12n0362_001:0302b26": "四十里，有佛頂中光明照八十里，有佛頂中",
    "T12n0362_001:0302b27": "光明照百六十里，有佛頂中光明照三百二",
    "T12n0362_001:0302b28": "十里，有佛頂中光明照六百四十里，有佛頂",
    "T12n0362_001:0302b29": "中光明照千三百里，有佛頂中光明照二千",
    "T12n0362_001:0302c01": "六百里，有佛頂中光明照五千二百里，有佛",
    "T12n0362_001:0302c02": "頂中光明照萬四百里，有佛頂中光明照二萬",
    "T12n0362_001:0302c03": "一千里，有佛頂中光明照四萬二千里，有佛",
    "T12n0362_001:0302c04": "頂中光明照八萬四千里，有佛頂中光明照",
    "T12n0362_001:0302c05": "十七萬里，有佛頂中光明照三十五萬里，有",
    "T12n0362_001:0302c06": "佛頂中光明照七十萬里，有佛頂中光明照",
    "T12n0362_001:0302c07": "百五十萬里，有佛頂中光明照三百萬里，有",
    "T12n0362_001:0302c08": "佛頂中光明照六百萬里；有佛頂中光明照",
    "T12n0362_001:0302c09": "一佛國，有佛頂中光明照兩佛國，有佛頂中",
    "T12n0362_001:0302c10": "光明照四佛國，有佛頂中光明照八佛國，有",
    "T12n0362_001:0302c11": "佛頂中光明照十五佛國，有佛頂中光明照",
    "T12n0362_001:0302c12": "三十佛國，有佛頂中光明照六十佛國，有佛",
    "T12n0362_001:0302c13": "頂中光明照百二十佛國，有佛頂中光明照",
    "T12n0362_001:0302c14": "二百四十佛國，有佛頂中光明照五百佛國，",
    "T12n0362_001:0302c15": "有佛頂中光明照千佛國，有佛頂中光明照",
    "T12n0362_001:0302c16": "二千佛國，有佛頂中光明照四千佛國，有佛",
    "T12n0362_001:0302c17": "頂中光明照八千佛國，有佛頂中光明照萬",
    "T12n0362_001:0302c18": "六千佛國，有佛頂中光明照三萬二千佛國，",
    "T12n0362_001:0302c19": "有佛頂中光明照六萬四千佛國，有佛頂中",
    "T12n0362_001:0302c20": "光明照十三萬佛國，有佛頂中光明照二十",
    "T12n0362_001:0302c21": "六萬佛國，有佛頂中光明照五十萬佛國，有",
    "T12n0362_001:0302c22": "佛頂中光明照百萬佛國，有佛頂中光明照",
    "T12n0362_001:0302c23": "二百萬佛國。」佛言：「諸八方、上下無央數佛，",
    "T12n0362_001:0302c24": "頂中光明所焰照皆如是也。阿彌陀佛頂中",
    "T12n0362_001:0302c25": "光明所焰照，千萬佛國。所以諸佛光明所",
    "T12n0362_001:0302c26": "照有近遠者何？本其前世宿命求道，為菩薩",
    "T12n0362_001:0302c27": "時，所願功德各自有大小；至其然後作佛",
    "T12n0362_001:0302c28": "時，各自得之，是故令光明轉不同等。諸佛",
    "T12n0362_001:0302c29": "威神同等爾，自在意所欲，作為不豫計。阿",
    "T12n0362_001:0303a01": "彌陀佛光明，所照最大，諸佛光明，皆所不",
    "T12n0362_001:0303a02": "能及也。」",
    "T12n0362_001:0303a03": "佛稱譽：「阿彌陀佛光明極善！阿彌陀佛光明",
    "T12n0362_001:0303a04": "極善！善中明好，甚快無比，絕殊無極也。阿",
    "T12n0362_001:0303a05": "彌陀佛光明，清潔無瑕穢，無缺減也。阿彌",
    "T12n0362_001:0303a06": "陀佛光明姝好，勝於日月之明，百千億萬倍。",
    "T12n0362_001:0303a07": "諸佛光明中之極明也，光明中之極好也，光",
    "T12n0362_001:0303a08": "明中之極雄傑也，光明中之快善也，諸佛中",
    "T12n0362_001:0303a09": "之王也，光明中之極尊也，光明中之最明無",
    "T12n0362_001:0303a10": "極也。焰照諸無數天下，幽冥之處，皆常大",
    "T12n0362_001:0303a11": "明。諸有人民、蜎飛蠕動之類，莫不見阿彌",
    "T12n0362_001:0303a12": "陀佛光明也，見者莫不慈心歡喜者。世間諸",
    "T12n0362_001:0303a13": "有婬泆、瞋怒、愚癡者，見阿彌陀佛光明，莫",
    "T12n0362_001:0303a14": "不作善也。諸在泥犁、禽獸、薜荔，考掠勤苦",
    "T12n0362_001:0303a15": "之處，見阿彌陀佛光明至，皆休止不復治，",
    "T12n0362_001:0303a16": "死後莫不得解脫憂苦者也。阿彌陀佛光明，",
    "T12n0362_001:0303a17": "名聞八方、上下無窮無極，無央數諸佛國，",
    "T12n0362_001:0303a18": "諸天人民，莫不聞知；聞知者莫不度脫也。」",
    "T12n0362_001:0303a19": "佛言：「不獨我稱譽阿彌陀佛光明也。八方、上",
    "T12n0362_001:0303a20": "下，無央數佛、辟支佛、菩薩、阿羅漢，所稱譽",
    "T12n0362_001:0303a21": "皆如是。」佛言：「其有人民，善男子、善女人，聞",
    "T12n0362_001:0303a22": "阿彌陀佛聲，稱譽光明。朝暮常稱譽其光明",
    "T12n0362_001:0303a23": "好，至心不斷絕，在心所願，往生阿彌陀佛",
    "T12n0362_001:0303a24": "國，可得為眾菩薩、阿羅漢所尊敬。若其然後",
    "T12n0362_001:0303a25": "作佛者，亦當復為八方、上下諸無央數佛、辟",
    "T12n0362_001:0303a26": "支佛、菩薩、阿羅漢，所稱譽光明如是也。即眾",
    "T12n0362_001:0303a27": "比丘僧，諸菩薩、阿羅漢，諸天、帝王、人民，聞",
    "T12n0362_001:0303a28": "之皆歡喜踊躍，莫不讚歎者。」佛言：「我道阿彌",
    "T12n0362_001:0303a29": "陀佛光明，姝好巍巍，稱譽快善，晝夜一劫，",
    "T12n0362_001:0303b01": "尚未竟也；我但為若曹小說之耳。」",
    "T12n0362_001:0303b02": "佛說阿彌陀佛為菩薩，求索得是二十四願",
    "T12n0362_001:0303b03": "時，阿闍世王太子，與五百長者迦羅越子，各",
    "T12n0362_001:0303b04": "持一金華蓋，俱到佛所，前為作禮佛，以頭",
    "T12n0362_001:0303b05": "面著佛足，皆持金華蓋，前上佛已，悉却坐",
    "T12n0362_001:0303b06": "一面聽經。阿闍世王太子，及五百長者子，",
    "T12n0362_001:0303b07": "聞阿彌陀佛二十四願，皆大歡喜踊躍，心中",
    "T12n0362_001:0303b08": "俱願言：「令我等後作佛時，皆如阿彌陀佛。」佛",
    "T12n0362_001:0303b09": "即知之，告諸比丘僧：「是阿闍世王太子，及",
    "T12n0362_001:0303b10": "五百長者子，却後無數劫，皆當作佛，如阿彌",
    "T12n0362_001:0303b11": "陀佛。」佛言：「是阿闍世王太子，及五百長者",
    "T12n0362_001:0303b12": "子，住菩薩道已來無央數劫，皆各供養四",
    "T12n0362_001:0303b13": "百億佛已，今復來供養我。阿闍世王太子，",
    "T12n0362_001:0303b14": "及五百長者子，皆前世迦葉佛時，為我作",
    "T12n0362_001:0303b15": "弟子，今皆復會是共相值也。」則諸比丘僧，",
    "T12n0362_001:0303b16": "聞佛言皆踊躍，莫不代之歡喜者。",
    "T12n0362_001:0303b17": "佛告阿難：「阿彌陀作佛已來，凡十小劫。所",
    "T12n0362_001:0303b18": "居國土，名須摩題，正在西方，去是閻浮提地",
    "T12n0362_001:0303b19": "界千億萬須彌山佛國。其國地皆自然七寶，",
    "T12n0362_001:0303b20": "其一寶者白銀，二寶者黃金，三寶者水精，",
    "T12n0362_001:0303b21": "四寶者琉璃，五寶者珊瑚，六寶者琥珀，七",
    "T12n0362_001:0303b22": "寶者車渠，是為七寶。皆以自共為地，曠蕩",
    "T12n0362_001:0303b23": "甚大無極。皆自相參，轉相入中，各自焜煌",
    "T12n0362_001:0303b24": "參明，極自軟好，甚姝無比。其七寶地，諸八",
    "T12n0362_001:0303b25": "方、上下眾寶中精味，自然合會，其化生耳。",
    "T12n0362_001:0303b26": "其寶皆比第六天上之七寶也。其國中無有",
    "T12n0362_001:0303b27": "須彌山，其日、月、星辰、第一四天王、第二忉",
    "T12n0362_001:0303b28": "利天，皆在虛空中。其國土無有大海，亦無",
    "T12n0362_001:0303b29": "有小海水，亦無江、河、恒水也。亦無有山林、溪",
    "T12n0362_001:0303c01": "谷，無有幽冥之處，其國七寶地皆平正。無",
    "T12n0362_001:0303c02": "有泥犁、禽獸、薜荔、蜎飛蠕動之類。無有阿",
    "T12n0362_001:0303c03": "須倫、諸龍、鬼神。終無天雨時，亦無有春、夏、",
    "T12n0362_001:0303c04": "秋、冬，亦無大寒，亦無大熱，常和調中適，甚",
    "T12n0362_001:0303c05": "快善無比。皆有自然萬種之物，百味飯食，",
    "T12n0362_001:0303c06": "意欲有所得，即自然在前；所不用者，即自",
    "T12n0362_001:0303c07": "然去。比如第六天上自然之物，恣若自然即",
    "T12n0362_001:0303c08": "皆隨意。其國中悉諸菩薩、阿羅漢，無有婦女，",
    "T12n0362_001:0303c09": "壽命無央數劫。女人往生，即化作男子。但",
    "T12n0362_001:0303c10": "有諸菩薩、阿羅漢無央數，悉皆洞視、徹聽；悉",
    "T12n0362_001:0303c11": "遙相見，遙相瞻望，遙相聞語聲；悉皆求道",
    "T12n0362_001:0303c12": "善者，同一種類，無有異人。其諸菩薩、阿羅",
    "T12n0362_001:0303c13": "漢，面目皆端正，淨潔絕好，悉同一色，無有",
    "T12n0362_001:0303c14": "偏醜惡者也。諸菩薩、阿羅漢，皆才猛黠慧，",
    "T12n0362_001:0303c15": "皆衣自然之衣，心中所念道德，其欲語言，",
    "T12n0362_001:0303c16": "皆豫相知意所念；言常說正事，所語輒說經",
    "T12n0362_001:0303c17": "道，不說他餘之惡。其語言音響，如三百鍾",
    "T12n0362_001:0303c18": "聲。皆相敬愛，無相嫉憎者，皆以長幼上下",
    "T12n0362_001:0303c19": "先後言之。以義如禮，轉相敬事如兄、如弟。",
    "T12n0362_001:0303c20": "以仁履義，不妄動作言語。如誡轉相教，令",
    "T12n0362_001:0303c21": "不相違戾，轉相承受；皆心淨潔，無所貪慕，",
    "T12n0362_001:0303c22": "終無瞋怒、淫泆之心，愚癡之態。無有邪心",
    "T12n0362_001:0303c23": "念婦女意，悉皆智慧勇猛，和心歡樂好喜",
    "T12n0362_001:0303c24": "經道。自知前世所從來生億萬劫時，宿命善",
    "T12n0362_001:0303c25": "惡存亡；現在却知無極。「阿彌陀佛所可教授，",
    "T12n0362_001:0303c26": "講堂精舍，皆復自然七寶，金、銀、水精、琉璃、白",
    "T12n0362_001:0303c27": "玉、虎珀、車𤦲，自共相成甚姝明，好絕無比。",
    "T12n0362_001:0303c28": "亦無作者，不知所從來，亦無持來者，亦無",
    "T12n0362_001:0303c29": "所從去；阿彌陀佛所願德重，其人作善故，論",
    "T12n0362_001:0304a01": "經語義，說經行道，講會其中，自然化生爾。",
    "T12n0362_001:0304a02": "其講堂精舍，皆復有七寶樓觀、欄楯，復以金、",
    "T12n0362_001:0304a03": "銀、水精、琉璃、白玉、虎珀、車𤦲為瓔珞；復以白",
    "T12n0362_001:0304a04": "珠、明月珠、摩尼珠為交露，覆蓋其上。皆自作",
    "T12n0362_001:0304a05": "五音聲，甚好無比。諸菩薩、阿羅漢所居舍宅，",
    "T12n0362_001:0304a06": "皆復以七寶，金、銀、水精、琉璃、珊瑚、虎珀、車𤦲、馬",
    "T12n0362_001:0304a07": "瑙化生，轉共相成其舍宅。悉各有七寶樓觀、",
    "T12n0362_001:0304a08": "欄楯，復以金、銀、水精、琉璃、白玉、虎珀、車𤦲為",
    "T12n0362_001:0304a09": "瓔珞；復以白珠、明月珠、摩尼珠為交露，覆蓋",
    "T12n0362_001:0304a10": "其上；皆各復自作五音聲。「阿彌陀佛講堂精",
    "T12n0362_001:0304a11": "舍，及諸菩薩、阿羅漢所居舍宅中，內外處",
    "T12n0362_001:0304a12": "處，皆復有自然流泉浴池，皆與自然七寶俱",
    "T12n0362_001:0304a13": "生，金、銀、水精、琉璃、虎珀、車渠，轉共相成。淳",
    "T12n0362_001:0304a14": "金池者，其水底沙白銀也。淳白銀池者，其",
    "T12n0362_001:0304a15": "水底沙黃金也。淳水精池者，其水底沙琉璃",
    "T12n0362_001:0304a16": "也。淳琉璃池者，其水底沙水精也。淳珊瑚",
    "T12n0362_001:0304a17": "池者，其水底沙虎珀也。淳虎珀池者，其水",
    "T12n0362_001:0304a18": "底沙珊瑚也。淳車渠池者，其水底沙馬瑙也。",
    "T12n0362_001:0304a19": "淳馬瑙池者，其水底沙車渠也。淳白玉池者，",
    "T12n0362_001:0304a20": "其水底沙紫磨金也。淳紫磨金池者，其水底",
    "T12n0362_001:0304a21": "沙白玉也。中復有兩寶共作一池者，其水底",
    "T12n0362_001:0304a22": "沙金、銀也。中復有三寶共作一池者，其水底",
    "T12n0362_001:0304a23": "沙金、銀、水精也。中復有四寶共作一池者，其",
    "T12n0362_001:0304a24": "水底沙金、銀、水精、琉璃也。中有五寶共作一",
    "T12n0362_001:0304a25": "池者，其水底沙金、銀、水精、琉璃、珊瑚也。中有",
    "T12n0362_001:0304a26": "六寶共作一池者，其水底沙金、銀、水精、琉璃、",
    "T12n0362_001:0304a27": "珊瑚、虎珀也。中有七寶共作一池者，其水底",
    "T12n0362_001:0304a28": "沙金、銀、水精、琉璃、珊瑚、虎珀、車渠也。中有浴",
    "T12n0362_001:0304a29": "池長四十里者，有長八十里者，有長百六十",
    "T12n0362_001:0304b01": "里者，有長三百二十里者，有長六百四十里",
    "T12n0362_001:0304b02": "者，有長千二百八十里者，有長二千五百六",
    "T12n0362_001:0304b03": "十里者，有長五千一百二十里者，有長萬二",
    "T12n0362_001:0304b04": "百四十里者，有長二萬四百八十里者。其池",
    "T12n0362_001:0304b05": "縱廣適等，是池者皆諸菩薩、阿羅漢常所可",
    "T12n0362_001:0304b06": "浴池。」佛言：「彌陀佛浴池長四萬八千里，廣",
    "T12n0362_001:0304b07": "亦四萬八千里，其池皆以七寶轉共相成；其",
    "T12n0362_001:0304b08": "水底沙白珠、明月珠、摩尼珠也。阿彌陀佛及",
    "T12n0362_001:0304b09": "諸菩薩、阿羅漢浴池中水，皆清香潔。池中",
    "T12n0362_001:0304b10": "皆有香華，悉自然生百種華，種種異色；色",
    "T12n0362_001:0304b11": "異香華，枝皆千葉甚香無比也，香不可言。",
    "T12n0362_001:0304b12": "其華者亦非世間之華，復非天上之華；此華",
    "T12n0362_001:0304b13": "香都八方、上下，眾華香中精也，自然化生耳。",
    "T12n0362_001:0304b14": "其池中水流行，轉相灌注；其水流行，亦不",
    "T12n0362_001:0304b15": "遲不駃，皆復作五音聲。」佛言：「八方、上下無",
    "T12n0362_001:0304b16": "央數佛國，諸天人民及蜎飛蠕動之類，諸",
    "T12n0362_001:0304b17": "生阿彌陀佛國者，皆於七寶水池蓮華中化",
    "T12n0362_001:0304b18": "生，便自然長大；亦無乳養之者，皆食自然",
    "T12n0362_001:0304b19": "之飲食。其身體亦非世間人之身體，亦非天",
    "T12n0362_001:0304b20": "上人之身體，皆積眾善之德，悉受自然虛",
    "T12n0362_001:0304b21": "無之身，無極之體，甚姝好無比。」佛語阿難：",
    "T12n0362_001:0304b22": "「如世間貧窮乞丐人，令在帝王邊住者，其面",
    "T12n0362_001:0304b23": "目形狀寧類帝王面目形類顏色不？」阿難言：",
    "T12n0362_001:0304b24": "「假使王子在帝王邊住者，其面目形狀甚醜",
    "T12n0362_001:0304b25": "惡不好；不如帝王，百千億萬倍也。所以者",
    "T12n0362_001:0304b26": "何？乞人貧窮困極，飲食常惡，未常有美食",
    "T12n0362_001:0304b27": "時。既惡食不能得飽食，食纔支命，骨節相",
    "T12n0362_001:0304b28": "撐拄，無以自給，常乏無有儲；飢餓寒凍，怔",
    "T12n0362_001:0304b29": "忪愁苦。但坐前世，為人愚癡，無智慳貪，不",
    "T12n0362_001:0304c01": "肯慈哀、為善博愛施與；但欲唐得貪惜飲食",
    "T12n0362_001:0304c02": "獨食嗜美，不信施貸後得報償，復不信作善",
    "T12n0362_001:0304c03": "後世當得其福，蒙悾抵佷益作眾惡。如是",
    "T12n0362_001:0304c04": "壽終財物盡索，素無恩德無所恃怙，入惡道",
    "T12n0362_001:0304c05": "中坐之適苦，然後得出解脫。今生為人，作",
    "T12n0362_001:0304c06": "於下賤，為貧家作子。強像人形狀類甚醜，",
    "T12n0362_001:0304c07": "衣被弊壞單空獨立，不蔽形體乞丐生耳。飢",
    "T12n0362_001:0304c08": "寒困苦面目羸劣不類人色，坐其前世身之",
    "T12n0362_001:0304c09": "所作，受其殃罰，示眾見之，莫誰哀者。棄捐",
    "T12n0362_001:0304c10": "市道暴露痟瘦，黑醜惡極不及人耳。「所以帝",
    "T12n0362_001:0304c11": "王人中獨尊最好者何？皆其前世為人時，作",
    "T12n0362_001:0304c12": "善信受經道，布恩施德，博愛順義，慈仁憙",
    "T12n0362_001:0304c13": "與，不貪飲食與眾共之。無所匱惜都無違",
    "T12n0362_001:0304c14": "爭，得其善福，壽終德隨，不更惡道。今生為人",
    "T12n0362_001:0304c15": "得生王家，自然尊貴獨王典主，攬制人民為",
    "T12n0362_001:0304c16": "其雄傑。面目潔白和顏好色，身體端正眾共",
    "T12n0362_001:0304c17": "敬事，美食好衣隨心恣意。若樂所欲自然在",
    "T12n0362_001:0304c18": "前都無違爭，於人中姝好，無憂快樂面目",
    "T12n0362_001:0304c19": "光澤，故乃爾耳。」佛告阿難：「若言是也！帝王",
    "T12n0362_001:0304c20": "雖於人中好無比者，當令在遮迦越王邊住",
    "T12n0362_001:0304c21": "者，其面形類甚醜惡不好，比如乞人在帝王",
    "T12n0362_001:0304c22": "邊住耳。其帝王面目，尚復不如遮迦越王面",
    "T12n0362_001:0304c23": "色姝好，百千億萬倍。如遮迦越王於天下絕",
    "T12n0362_001:0304c24": "好無比，當令在第二天王邊住者，其面甚醜",
    "T12n0362_001:0304c25": "不好，尚復不如帝釋面類端正姝好，百千億",
    "T12n0362_001:0304c26": "萬倍。如天帝釋，令在第六天王邊住者，其",
    "T12n0362_001:0304c27": "面類甚醜不好，尚復不如第六天王面類端",
    "T12n0362_001:0304c28": "正姝好，百千億萬倍。如第六天王，令在阿",
    "T12n0362_001:0304c29": "彌陀佛國中諸菩薩、阿羅漢邊住者，其面甚",
    "T12n0362_001:0305a01": "醜，尚復不如阿彌陀佛國中，菩薩、阿羅漢面",
    "T12n0362_001:0305a02": "類端正姝好，百千億萬倍。」佛言：「阿彌陀佛",
    "T12n0362_001:0305a03": "國諸菩薩、阿羅漢面類，悉皆端正絕好無比，",
    "T12n0362_001:0305a04": "次於泥洹之道。阿彌陀佛及諸菩薩、阿羅漢，",
    "T12n0362_001:0305a05": "講堂精舍所居處舍宅中，內外浴池上，皆有",
    "T12n0362_001:0305a06": "七寶樹。中有淳金樹，淳銀樹，淳水精樹，淳琉",
    "T12n0362_001:0305a07": "璃樹，淳白玉樹，淳珊瑚樹，淳琥珀樹，淳車",
    "T12n0362_001:0305a08": "𤦲樹，種種各自異行。中有兩寶共作一樹者：",
    "T12n0362_001:0305a09": "銀樹，銀根、金莖，銀枝、金葉，銀華、金實；金樹",
    "T12n0362_001:0305a10": "者，金根、銀莖，金枝、銀葉，金華、銀實；水精樹",
    "T12n0362_001:0305a11": "者，水精根、琉璃莖，水精枝、琉璃葉，水精華、",
    "T12n0362_001:0305a12": "琉璃實；琉璃樹者，琉璃根、水精莖，琉璃枝、",
    "T12n0362_001:0305a13": "水精葉，琉璃華、水精實；是二寶共作一樹。",
    "T12n0362_001:0305a14": "中復有四寶共作一樹者：水精樹，水精根、琉",
    "T12n0362_001:0305a15": "璃莖，金枝、銀葉，水精華、琉璃實；琉璃樹者，",
    "T12n0362_001:0305a16": "琉璃根、水精莖，金枝、銀葉，水精華、琉璃實；",
    "T12n0362_001:0305a17": "是四寶樹轉共相成，各自異行。中復有五寶",
    "T12n0362_001:0305a18": "共作一樹者：銀根、金莖，水精枝、琉璃葉，銀",
    "T12n0362_001:0305a19": "華、金實；金樹者，金根、銀莖，水精枝、琉璃葉，",
    "T12n0362_001:0305a20": "珊瑚華、銀實；水精樹者，水精根、琉璃莖，珊",
    "T12n0362_001:0305a21": "瑚枝、銀葉，金華、琉璃實；琉璃樹者，琉璃根、",
    "T12n0362_001:0305a22": "珊瑚莖，水精枝、金葉，銀華、珊瑚實；珊瑚樹",
    "T12n0362_001:0305a23": "者，珊瑚根、琉璃莖，水精枝、金葉，銀華、琉璃",
    "T12n0362_001:0305a24": "實；是五寶共作一樹，各自異行。中有六寶",
    "T12n0362_001:0305a25": "共作一樹者：銀樹，銀根、金莖，水精枝、琉璃",
    "T12n0362_001:0305a26": "葉，珊瑚華、虎珀實。金樹者，金根、銀莖，水精",
    "T12n0362_001:0305a27": "枝、琉璃葉，虎珀華、珊瑚實；水精樹者，水精",
    "T12n0362_001:0305a28": "根、琉璃莖，珊瑚枝、虎珀葉，銀華、金實；琉璃",
    "T12n0362_001:0305a29": "樹者，琉璃根、珊瑚莖，虎珀枝、水精葉，金華、",
    "T12n0362_001:0305b01": "銀實；是六寶樹轉共相成，各自異行。中復",
    "T12n0362_001:0305b02": "有七寶共作一樹者：銀樹，銀根、金莖，水精",
    "T12n0362_001:0305b03": "枝、琉璃葉，珊瑚華、虎珀實。金樹者，金根、水精",
    "T12n0362_001:0305b04": "莖，琉璃枝、珊瑚葉，虎珀華、銀實；水精樹者，",
    "T12n0362_001:0305b05": "水精根、琉璃莖，珊瑚枝、虎珀葉，車𤦲華、白玉",
    "T12n0362_001:0305b06": "實；珊瑚樹者，珊瑚根、虎珀莖，白玉枝、琉璃",
    "T12n0362_001:0305b07": "葉，車𤦲華、明月珠實；虎珀樹者，虎珀根、白",
    "T12n0362_001:0305b08": "玉莖，珊瑚枝、琉璃葉，水精華、金實；白玉樹",
    "T12n0362_001:0305b09": "者，白玉根、車𤦲莖，珊瑚枝、虎珀葉，金華、摩",
    "T12n0362_001:0305b10": "尼珠實。是七寶樹轉共相成，種種各自異，",
    "T12n0362_001:0305b11": "行行相值，莖莖自相准，枝枝自相值，葉葉",
    "T12n0362_001:0305b12": "自相向，華華自相望，實實自相當。」佛言：「阿",
    "T12n0362_001:0305b13": "彌陀佛，當講堂精舍中，內外七寶浴池繞邊",
    "T12n0362_001:0305b14": "上諸七寶樹，及諸菩薩、阿羅漢，七寶舍宅中，",
    "T12n0362_001:0305b15": "內外七寶浴池繞池邊諸七寶樹，數千百重",
    "T12n0362_001:0305b16": "行，皆各如是。各自作五音聲，音聲甚好無",
    "T12n0362_001:0305b17": "比也。」佛告阿難：「如世間帝王有百種伎樂",
    "T12n0362_001:0305b18": "音聲，不如遮迦越王諸伎樂音聲好，百千億",
    "T12n0362_001:0305b19": "萬倍。如遮迦越王萬種伎樂音聲，尚復不如",
    "T12n0362_001:0305b20": "第二忉利天上諸伎樂一音聲，百千億萬倍。",
    "T12n0362_001:0305b21": "如忉利天上萬種伎樂之聲，尚復不如第六",
    "T12n0362_001:0305b22": "天上一音聲好，百千億萬倍。如第六天上萬",
    "T12n0362_001:0305b23": "種音樂之聲，尚復不如阿彌陀佛國中七寶",
    "T12n0362_001:0305b24": "樹一音聲好，百千億萬倍。阿彌陀佛國中，亦",
    "T12n0362_001:0305b25": "有萬種自然伎樂，甚樂無極。阿彌陀佛及諸",
    "T12n0362_001:0305b26": "菩薩、阿羅漢欲浴時，便各自可入其七寶池",
    "T12n0362_001:0305b27": "中浴。諸菩薩、阿羅漢意欲令水沒足，水即沒",
    "T12n0362_001:0305b28": "足；意欲令水至膝，水即至膝；意欲令水至腰，",
    "T12n0362_001:0305b29": "水即至腰；意欲令水至腋，水即至腋；意欲令",
    "T12n0362_001:0305c01": "水至頸，水即至頸；意欲令水自灌身上，水",
    "T12n0362_001:0305c02": "即自灌身上；意欲令水還復如故，水即還復",
    "T12n0362_001:0305c03": "如故；恣若隨意所欲好喜。」佛言：「阿彌陀及",
    "T12n0362_001:0305c04": "諸菩薩、阿羅漢皆浴已，悉自於一大蓮華上",
    "T12n0362_001:0305c05": "坐，即四方自然亂風起。其亂風者，亦非世",
    "T12n0362_001:0305c06": "間之風，亦非天上之風。都八方、上下眾風中",
    "T12n0362_001:0305c07": "精，自然合會化生耳。不寒、不熱，常和調中",
    "T12n0362_001:0305c08": "適，甚清涼好無比也，徐起不遲、不駃，適得",
    "T12n0362_001:0305c09": "中宜。吹七寶樹，皆作五音聲。以七寶樹華，",
    "T12n0362_001:0305c10": "悉覆其國中，皆散佛及諸菩薩、阿羅漢上。華",
    "T12n0362_001:0305c11": "隨墮地，皆厚四寸，極自軟好無比。即自然",
    "T12n0362_001:0305c12": "亂風吹萎華，悉自然去。即復四方自然亂風",
    "T12n0362_001:0305c13": "吹七寶樹，樹皆復作五音聲，樹華皆自然散",
    "T12n0362_001:0305c14": "佛及諸菩薩、阿羅漢上。華小萎墮地，即自然",
    "T12n0362_001:0305c15": "去。即復四方亂風起吹七寶樹；如是四反。",
    "T12n0362_001:0305c16": "諸菩薩、阿羅漢中有但欲聞經者，中有但欲",
    "T12n0362_001:0305c17": "聞音樂者，中有但欲聞華香者，有不欲聞經",
    "T12n0362_001:0305c18": "者，有不欲聞音樂聲者，有不欲聞華香者；",
    "T12n0362_001:0305c19": "其所欲聞者，輒即獨聞之；不欲聞者，則獨",
    "T12n0362_001:0305c20": "不聞；隨意所欲喜樂，不違其願也。浴訖各",
    "T12n0362_001:0305c21": "自去行道，中有在地講經者、誦經者、說經",
    "T12n0362_001:0305c22": "者、口受經者、聽經者、念經者、思道者、坐",
    "T12n0362_001:0305c23": "禪者、經行者，中有在虛空中講經者、誦經",
    "T12n0362_001:0305c24": "者、說經者、口受經者、聽經者、念經者、思",
    "T12n0362_001:0305c25": "道者、坐禪一心者、經行者。未得須陀洹道",
    "T12n0362_001:0305c26": "者，即得須陀洹道；未得斯陀含道者，即得",
    "T12n0362_001:0305c27": "斯陀含道；未得阿那含道者，即得阿那含道；",
    "T12n0362_001:0305c28": "未得阿羅漢道者，即得阿羅漢道；未得阿惟",
    "T12n0362_001:0305c29": "越致菩薩者，即得阿惟越致；各自說經行道，",
    "T12n0362_001:0306a01": "悉皆得道，莫不歡喜踊躍者也。「諸菩薩中，",
    "T12n0362_001:0306a02": "有意欲供養八方、上下無央數諸佛，即皆俱",
    "T12n0362_001:0306a03": "前為佛作禮，白佛辭行，供養八方、上下無央",
    "T12n0362_001:0306a04": "數佛，佛即然可之，即使行。諸菩薩皆大歡喜，",
    "T12n0362_001:0306a05": "數千億萬人無央數不可復計，皆當智慧勇",
    "T12n0362_001:0306a06": "猛，各自幡輩飛相追，俱共散飛，則到八方、",
    "T12n0362_001:0306a07": "上下無央數諸佛所。皆前為諸佛作禮，即便",
    "T12n0362_001:0306a08": "供養。意欲得萬種自然之物在前，即自然",
    "T12n0362_001:0306a09": "百種雜色華、百種雜繒綵、百種劫波育衣、",
    "T12n0362_001:0306a10": "七寶燈火、萬種伎樂，悉皆在前。其華香萬",
    "T12n0362_001:0306a11": "種，自然之物，亦非世間之物，亦非天上之物",
    "T12n0362_001:0306a12": "也。是萬種物，都八方、上下眾自然合會化",
    "T12n0362_001:0306a13": "生耳。意欲得者，即自然化生，意不用者，即",
    "T12n0362_001:0306a14": "化去。諸菩薩便共持，供養諸佛及諸菩薩、阿",
    "T12n0362_001:0306a15": "羅漢，邊傍前後迴遶周匝，在意所欲即輒皆",
    "T12n0362_001:0306a16": "至。當是之時，快樂不可言也！諸菩薩意，各",
    "T12n0362_001:0306a17": "欲得四十里華，即自然在前，便於虛空中，",
    "T12n0362_001:0306a18": "共持散諸佛及菩薩、阿羅漢上；皆在虛空中",
    "T12n0362_001:0306a19": "下向，華甚香好，小萎墮地，即自然亂風吹，",
    "T12n0362_001:0306a20": "萎華悉自然去。諸菩薩意，各復欲得八十里",
    "T12n0362_001:0306a21": "華，即自然在前，共持散諸佛及諸菩薩、阿羅",
    "T12n0362_001:0306a22": "漢上；華皆復在虛空中下向，小萎墮地，即",
    "T12n0362_001:0306a23": "自然亂風吹，萎華悉自然去。諸菩薩意，各",
    "T12n0362_001:0306a24": "復欲得百六十里華，即自然在前，便於虛空",
    "T12n0362_001:0306a25": "中，共持散諸佛及諸菩薩、阿羅漢上；華皆復",
    "T12n0362_001:0306a26": "於虛空中下向，小萎墮地，即自然亂風吹，",
    "T12n0362_001:0306a27": "萎華悉自然去。諸菩薩意，各復欲得三百二",
    "T12n0362_001:0306a28": "十里華，即自然在前，復於虛空中，持散諸",
    "T12n0362_001:0306a29": "佛及諸菩薩、阿羅漢上；華於虛空中下向，小",
    "T12n0362_001:0306b01": "萎墮地，即自然亂風吹，萎華悉自然去。諸",
    "T12n0362_001:0306b02": "菩薩意，各復欲得六百四十里華，即自然在",
    "T12n0362_001:0306b03": "前，復以散諸佛及諸菩薩、阿羅漢上；皆在虛",
    "T12n0362_001:0306b04": "空中下向，小萎墮地，亂風自然吹萎華去。",
    "T12n0362_001:0306b05": "諸菩薩意，各復欲得千二百八十里華，即自",
    "T12n0362_001:0306b06": "然在前，復於虛空中，共持散諸佛及諸菩薩、",
    "T12n0362_001:0306b07": "阿羅漢上；皆在虛空中下向，小萎墮地，亂",
    "T12n0362_001:0306b08": "風自然吹，萎華悉自然去。諸菩薩意，各復",
    "T12n0362_001:0306b09": "欲得二千五百六十里華，即自然在前，復於",
    "T12n0362_001:0306b10": "虛空中，共持散諸佛及諸菩薩、阿羅漢上；皆",
    "T12n0362_001:0306b11": "在虛空中下向，小萎墮地，亂風吹萎華悉自",
    "T12n0362_001:0306b12": "然去。諸菩薩意，各復欲得五千一百二十里",
    "T12n0362_001:0306b13": "華，即自然在前，復於虛空中，共持散諸佛",
    "T12n0362_001:0306b14": "及諸菩薩、阿羅漢上；皆在虛空中下向，小萎",
    "T12n0362_001:0306b15": "墮地，亂風吹萎華悉自然去。諸菩薩意，各",
    "T12n0362_001:0306b16": "復欲得萬二百四十里華，即皆自然在前，復",
    "T12n0362_001:0306b17": "於虛空中，共持散諸佛及諸菩薩、阿羅漢上；",
    "T12n0362_001:0306b18": "小萎墮地，亂風吹萎華悉自然去。諸菩薩",
    "T12n0362_001:0306b19": "意，各復欲得二萬四百八十里華，即皆在前，",
    "T12n0362_001:0306b20": "復於虛空中，共持散諸佛及諸菩薩、阿羅漢",
    "T12n0362_001:0306b21": "上；皆在虛空中下向，小萎墮地，亂風吹萎",
    "T12n0362_001:0306b22": "華悉自然去。諸菩薩意，各復欲得五萬里華，",
    "T12n0362_001:0306b23": "即皆在前，復於虛空中，共持散諸佛及諸菩",
    "T12n0362_001:0306b24": "薩、阿羅漢上；皆在虛空中下向，小萎墮地，",
    "T12n0362_001:0306b25": "亂風吹萎華悉自然去。諸菩薩意，各復欲得",
    "T12n0362_001:0306b26": "十萬里華，即皆在前，諸菩薩復於虛空中，",
    "T12n0362_001:0306b27": "共持散諸佛及諸菩薩、阿羅漢上；皆在虛空",
    "T12n0362_001:0306b28": "中下向，小萎墮地，亂風吹萎華悉自然去。",
    "T12n0362_001:0306b29": "諸菩薩意，各復欲得二十萬里華，即皆在前，",
    "T12n0362_001:0306c01": "復於虛空中，共持散諸佛及諸菩薩、阿羅漢",
    "T12n0362_001:0306c02": "上；小萎墮地，亂風吹萎華悉自然去。諸菩",
    "T12n0362_001:0306c03": "薩意，各復欲得四十萬里華，即皆在前，復",
    "T12n0362_001:0306c04": "於虛空中，共持散諸佛及諸菩薩、阿羅漢上；",
    "T12n0362_001:0306c05": "皆在虛空中下向，小萎墮地，亂風吹萎華悉",
    "T12n0362_001:0306c06": "自然去。諸菩薩意，各復欲得八十萬里華，",
    "T12n0362_001:0306c07": "即皆在前，復於虛空中，共持散諸佛及諸菩",
    "T12n0362_001:0306c08": "薩、阿羅漢上；皆在虛空中下向，小萎墮地，",
    "T12n0362_001:0306c09": "亂風吹萎華悉自然去。諸菩薩意，各欲得百",
    "T12n0362_001:0306c10": "六十萬里華，即皆在前，共持散諸佛及諸菩",
    "T12n0362_001:0306c11": "薩、阿羅漢上；小萎墮地，亂風吹萎華悉自然",
    "T12n0362_001:0306c12": "去。諸菩薩意，各欲得三百萬里華，即皆在",
    "T12n0362_001:0306c13": "前，共持散諸佛及諸菩薩、阿羅漢上；小萎墮",
    "T12n0362_001:0306c14": "地，亂風吹萎華自然去。諸菩薩意，各欲得",
    "T12n0362_001:0306c15": "六百萬里華，即皆在前，共持散諸佛及諸菩",
    "T12n0362_001:0306c16": "薩、阿羅漢上；華都自然合為一華，華正端",
    "T12n0362_001:0306c17": "圓周匝各適等，華轉倍前，華極自軟好，勝",
    "T12n0362_001:0306c18": "於前華數千百倍，色色異，香香不可言。諸菩",
    "T12n0362_001:0306c19": "薩皆大歡喜，俱於虛空中，大共作眾音自然",
    "T12n0362_001:0306c20": "伎樂，樂諸佛及諸菩薩、阿羅漢。當此之時，快",
    "T12n0362_001:0306c21": "樂不可言。「諸菩薩皆悉却坐聽經，聽經竟即",
    "T12n0362_001:0306c22": "悉諷誦通，重知經道，益明智慧。即諸佛國",
    "T12n0362_001:0306c23": "中，從第一四天上，至三十三天上，諸天人",
    "T12n0362_001:0306c24": "皆共持天上萬種自然之物來下，供養諸菩",
    "T12n0362_001:0306c25": "薩、阿羅漢。天人皆復於虛空中，大共作眾音",
    "T12n0362_001:0306c26": "伎樂。諸天人前來者，轉去避後來者；後來",
    "T12n0362_001:0306c27": "者轉復供養如前，更相開避。諸天人歡喜聽",
    "T12n0362_001:0306c28": "經，大共作音樂，當是時快樂無極。諸菩薩",
    "T12n0362_001:0306c29": "供養聽經訖竟，便皆起為佛作禮而去，即復",
    "T12n0362_001:0307a01": "飛到八方、上下無央數諸佛所，供養聽經，",
    "T12n0362_001:0307a02": "皆各如前。悉遍已後，日未中時，各飛還其",
    "T12n0362_001:0307a03": "國，為阿彌陀佛作禮，皆却坐聽經竟大歡喜。」",
    "T12n0362_001:0307a04": "佛言：「阿彌陀佛及諸菩薩、阿羅漢欲食時，即",
    "T12n0362_001:0307a05": "自然七寶机，劫波育罽疊以為座。佛及菩",
    "T12n0362_001:0307a06": "薩皆坐前悉有自然七寶，鉢中有百味飲",
    "T12n0362_001:0307a07": "食。飲食者亦不類世間，亦非天上；此百味",
    "T12n0362_001:0307a08": "飲食，八方、上下眾自然飲食中精味，甚香美",
    "T12n0362_001:0307a09": "無比，自然化生耳，欲得甜酢在所欲得。諸",
    "T12n0362_001:0307a10": "菩薩、阿羅漢中，有欲得金鉢者，有欲得銀鉢",
    "T12n0362_001:0307a11": "者，有欲得水精鉢者，有欲得珊瑚鉢者，有",
    "T12n0362_001:0307a12": "欲得虎珀鉢者，有欲得白玉鉢者，有欲得車",
    "T12n0362_001:0307a13": "𤦲鉢者，有欲得馬瑙鉢者，有欲得明月珠鉢",
    "T12n0362_001:0307a14": "者，有欲得摩尼珠鉢者，有欲得紫磨金鉢者，",
    "T12n0362_001:0307a15": "隨意即至；亦無所從來，亦無供養者，自然化",
    "T12n0362_001:0307a16": "生耳。諸菩薩、阿羅漢皆食，食亦不多亦不少，",
    "T12n0362_001:0307a17": "悉平等；亦不言美惡，亦不以美故喜。食訖諸",
    "T12n0362_001:0307a18": "飯具鉢机座，皆自然化去，欲食時乃復化",
    "T12n0362_001:0307a19": "生爾。諸菩薩、阿羅漢皆心淨潔，所飲食但用",
    "T12n0362_001:0307a20": "作氣力爾，皆自然消散摩盡化去。」",
    "T12n0362_001:0307a21": "佛告阿難：「阿彌陀佛為諸菩薩、阿羅漢說經",
    "T12n0362_001:0307a22": "時，都悉大會講堂上。諸菩薩、阿羅漢，及諸",
    "T12n0362_001:0307a23": "天人民無央數，都不可復計，皆飛到阿彌陀",
    "T12n0362_001:0307a24": "佛所，為佛作禮，却坐聽經。其佛廣說道智大",
    "T12n0362_001:0307a25": "經，皆悉聞知，莫不歡喜踊躍心開解者。即",
    "T12n0362_001:0307a26": "四方自然亂風起，吹七寶樹，皆作五音聲。",
    "T12n0362_001:0307a27": "七寶樹華，覆蓋其國，皆在虛空中下向，其",
    "T12n0362_001:0307a28": "華之香遍一國中，皆散阿彌陀佛，及諸菩薩、",
    "T12n0362_001:0307a29": "阿羅漢上。華墮地皆厚四寸，小萎即亂風吹，",
    "T12n0362_001:0307b01": "萎華自然去。四方亂風，吹七寶樹華，如是",
    "T12n0362_001:0307b02": "四反。即第一四天王，第二忉利天上，至三",
    "T12n0362_001:0307b03": "十二天上，諸天人皆持天上萬種自然之物，",
    "T12n0362_001:0307b04": "百種雜色華、百種雜香、百種雜繒綵、百種",
    "T12n0362_001:0307b05": "劫波育疊衣、萬種伎樂轉倍好相勝，各持來",
    "T12n0362_001:0307b06": "下，為阿彌陀佛作禮，供養佛及諸菩薩、阿羅",
    "T12n0362_001:0307b07": "漢。諸天人皆復大作伎樂，樂阿彌陀佛及諸",
    "T12n0362_001:0307b08": "菩薩、阿羅漢。當是時，快樂不可言。諸天更",
    "T12n0362_001:0307b09": "相開避，後來者轉復供養如前。即東方無央",
    "T12n0362_001:0307b10": "數佛國，其數不可復計；如恒水邊流沙，一",
    "T12n0362_001:0307b11": "沙一佛其數如是。諸佛各遣諸菩薩無央數，",
    "T12n0362_001:0307b12": "不可復計，皆飛到阿彌陀佛所，作禮聽經，",
    "T12n0362_001:0307b13": "皆大歡喜，悉起為作禮如去。西方、北方、南",
    "T12n0362_001:0307b14": "方、四角諸佛，其數各如恒水邊流沙，各遣諸",
    "T12n0362_001:0307b15": "菩薩無央數，飛到阿彌陀佛所，作禮聽經亦",
    "T12n0362_001:0307b16": "復如是。即下方、上方諸佛，其數各如恒水邊",
    "T12n0362_001:0307b17": "流沙，皆遣諸菩薩，都不可復計，飛到阿彌",
    "T12n0362_001:0307b18": "陀佛所，作禮聽經。更相開避，如是終無休",
    "T12n0362_001:0307b19": "絕時也。」佛言：「所以諸佛以恒水邊流沙為數",
    "T12n0362_001:0307b20": "者，八方、上下無央數佛，甚大眾多，都各不",
    "T12n0362_001:0307b21": "可復計，故以恒水邊流沙為數耳。」",
    "T12n0362_001:0307b22": "佛語阿難：「阿彌陀佛為諸菩薩、阿羅漢說經",
    "T12n0362_001:0307b23": "竟，諸天人民中有未得道者，即得道。未得",
    "T12n0362_001:0307b24": "須陀洹者，即得須陀洹；未得斯陀含者，即",
    "T12n0362_001:0307b25": "得斯陀含；未得阿那含者，即得阿那含；未",
    "T12n0362_001:0307b26": "得阿羅漢者，即得阿羅漢；未得阿惟越致菩",
    "T12n0362_001:0307b27": "薩者，即得阿惟越致菩薩。阿彌陀佛輒隨",
    "T12n0362_001:0307b28": "其宿命時求道心所憙願，大小隨意，為說",
    "T12n0362_001:0307b29": "經授與之，即令疾開解得。皆悉明慧，各自",
    "T12n0362_001:0307c01": "好喜，所願經道，莫不喜樂。誦習之者，自諷",
    "T12n0362_001:0307c02": "誦通利，無厭無極。諸菩薩、阿羅漢中，有誦",
    "T12n0362_001:0307c03": "經者，其音如三百鐘聲。中有說經者，如疾",
    "T12n0362_001:0307c04": "風暴雨時，如是盡一劫竟，終無懈倦時。皆",
    "T12n0362_001:0307c05": "悉智慧勇猛，身體輕便，終無痛痒。極時行",
    "T12n0362_001:0307c06": "步坐起，悉皆才健勇猛，如師子中王，在深",
    "T12n0362_001:0307c07": "山中，有所趣向，時無有敢當者。無有疑難",
    "T12n0362_001:0307c08": "之意，在心所作，為不可豫計，百千億萬倍。",
    "T12n0362_001:0307c09": "是猛師子中王，百千億萬倍，尚復不如我第",
    "T12n0362_001:0307c10": "二弟子摩訶目揵連勇猛，百千億萬倍。如摩",
    "T12n0362_001:0307c11": "訶目揵連，於諸國菩薩、阿羅漢中，最為無比。",
    "T12n0362_001:0307c12": "飛行進止，智慧勇猛，洞視徹聽，知八方、上",
    "T12n0362_001:0307c13": "下、去來現在之事，百千億萬倍。共合為一智",
    "T12n0362_001:0307c14": "慧，當令在阿彌陀佛國中諸羅漢邊，其德尚",
    "T12n0362_001:0307c15": "復不及，百千億萬倍。」阿逸菩薩，即起前長",
    "T12n0362_001:0307c16": "跪叉手，問佛言：「阿彌陀佛國中，諸阿羅漢，",
    "T12n0362_001:0307c17": "寧頗有般泥洹去者無？願欲聞之。」佛言：「若",
    "T12n0362_001:0307c18": "欲知者，如是四天下星，若見之不？」阿逸菩",
    "T12n0362_001:0307c19": "薩言：「唯然見之。」佛言：「如我第二弟子，摩訶",
    "T12n0362_001:0307c20": "目揵連，飛上天上一晝一夜，遍數知星有幾",
    "T12n0362_001:0307c21": "枚。此四天下星甚眾多，不可得計尚復百千",
    "T12n0362_001:0307c22": "億萬倍是星也。如天下大海水減去一渧，",
    "T12n0362_001:0307c23": "寧能令海水為減，知少不耶？」對曰：「減去百",
    "T12n0362_001:0307c24": "千億萬斗石，尚不能令減知少也。」佛言：「阿",
    "T12n0362_001:0307c25": "彌陀佛國，諸阿羅漢中，雖有般泥洹去者，",
    "T12n0362_001:0307c26": "如大海減一渧水爾，不能令在諸阿羅漢",
    "T12n0362_001:0307c27": "為減知少也。」佛言：「大海減去一溪水，寧令",
    "T12n0362_001:0307c28": "減少不？」對曰：「減去百千億萬溪水，尚不能",
    "T12n0362_001:0307c29": "減知少也。」佛言：「減大海一恒水，寧能令減",
    "T12n0362_001:0308a01": "知少不？」對曰：「減去百千億萬恒水，不能令",
    "T12n0362_001:0308a02": "減知少也。」佛言：「阿彌陀佛國，諸阿羅漢，般",
    "T12n0362_001:0308a03": "泥洹去者無央數，其在者新得道者亦無央",
    "T12n0362_001:0308a04": "數，都不為增減也。」佛言：「令天下諸水，都流",
    "T12n0362_001:0308a05": "入大海水中，寧能令海水增多不？」對曰：「不",
    "T12n0362_001:0308a06": "能令增多也。所以者何？是大海為天下諸水",
    "T12n0362_001:0308a07": "眾善中王，故能爾耳。」佛言：「阿彌陀佛國亦",
    "T12n0362_001:0308a08": "如是，悉令八方、上下無央數佛國，諸無央數",
    "T12n0362_001:0308a09": "天人民、蜎飛蠕動之類都往生，甚大眾多不",
    "T12n0362_001:0308a10": "可復計。阿彌陀佛國，諸菩薩、阿羅漢、眾比丘",
    "T12n0362_001:0308a11": "僧，故如常一法不異為增多。所以者何？阿彌",
    "T12n0362_001:0308a12": "陀佛國為最快，八方、上下無央數諸佛國中",
    "T12n0362_001:0308a13": "眾善之王，諸佛國中之雄，諸佛國中之寶，諸",
    "T12n0362_001:0308a14": "佛國中壽之極長久也，諸佛國中之眾傑也，",
    "T12n0362_001:0308a15": "諸佛國中之廣大也，諸佛國中之都，自然之",
    "T12n0362_001:0308a16": "無為，最快明好甚樂之無極。所以者何？阿彌",
    "T12n0362_001:0308a17": "陀佛本為菩薩時，所願勇猛，精進不懈，累",
    "T12n0362_001:0308a18": "德所致，故能爾耳。」阿逸菩薩即大歡喜，長跪",
    "T12n0362_001:0308a19": "叉手言：「佛說阿彌陀佛國土，快善明好最姝",
    "T12n0362_001:0308a20": "無比，乃獨爾乎？」佛言：「阿彌陀佛國，諸菩薩、",
    "T12n0362_001:0308a21": "阿羅漢所居七寶舍宅中，有在虛空中者，有",
    "T12n0362_001:0308a22": "在地者；中有欲令舍宅最高者，舍宅即高；中",
    "T12n0362_001:0308a23": "有欲令舍宅最大者，舍宅即大；中有欲令舍",
    "T12n0362_001:0308a24": "宅在虛空中者，舍宅即在虛空中；皆自然隨",
    "T12n0362_001:0308a25": "意在所作為。中有殊不能令舍宅隨意者。所",
    "T12n0362_001:0308a26": "以者何？中有能令舍宅隨意者，皆是前世宿",
    "T12n0362_001:0308a27": "命求道時，慈心精進，益作諸善，德重所致；",
    "T12n0362_001:0308a28": "中有殊不能者，皆是前世宿命求道時，不慈",
    "T12n0362_001:0308a29": "心精進，益作諸善，德薄所致。其所衣被、飯",
    "T12n0362_001:0308b01": "食，俱自然平等。德有大小，別知其勇猛，令",
    "T12n0362_001:0308b02": "眾見之耳。」佛言：「若見第六天王所居處不？」「唯",
    "T12n0362_001:0308b03": "然見之。」佛言：「阿彌陀佛國講堂舍宅，都復",
    "T12n0362_001:0308b04": "勝第六天王所居處，百千億萬倍。諸菩薩、阿",
    "T12n0362_001:0308b05": "羅漢，悉皆洞視徹聽，見知八方、上下、去來現",
    "T12n0362_001:0308b06": "在之事。復無數天上、天下人民，及蜎飛蠕動",
    "T12n0362_001:0308b07": "之類，心意所念善、惡，口所欲言，皆知；當何",
    "T12n0362_001:0308b08": "歲、何劫得度脫、得人道，往生阿彌陀佛國，",
    "T12n0362_001:0308b09": "知當作菩薩、阿羅漢，皆豫知之。諸菩薩、阿",
    "T12n0362_001:0308b10": "羅漢頂中，皆悉自有光明，所照有大、小。諸",
    "T12n0362_001:0308b11": "菩薩中，有最尊兩菩薩，常在佛左、右坐侍正",
    "T12n0362_001:0308b12": "論；佛常與是兩菩薩共對坐，議八方、上下、去",
    "T12n0362_001:0308b13": "來現在之事。若欲使是兩菩薩，到八方、上下",
    "T12n0362_001:0308b14": "無央數諸佛所，即便飛行；隨心所欲至到飛",
    "T12n0362_001:0308b15": "行，使疾如佛，勇猛無比。其一菩薩名蓋",
    "T12n0362_001:0308b16": "樓亘，其一菩薩名摩訶那鉢。光明智慧最第",
    "T12n0362_001:0308b17": "一，頂中光明各焰照他方千須彌山佛國中",
    "T12n0362_001:0308b18": "常大明。其諸菩薩頂中光明各照千億萬里，",
    "T12n0362_001:0308b19": "諸阿羅漢頂中光明，各照七丈。」佛言：「世間",
    "T12n0362_001:0308b20": "人民，若善男子、善女人，若有急恐怖縣官事",
    "T12n0362_001:0308b21": "者，但自歸命是蓋樓亘菩薩、摩訶那鉢菩薩",
    "T12n0362_001:0308b22": "所，無不得解脫者。」",
    "T12n0362_001:0308b23": "佛告阿逸菩薩：「阿彌陀佛頂中光明，極大光",
    "T12n0362_001:0308b24": "明。其日、月、星辰，皆在虛空中住止，不可復",
    "T12n0362_001:0308b25": "迴轉運行，亦無有精光，其明皆蔽不復見。",
    "T12n0362_001:0308b26": "佛光明照國中，及焰照他方佛國常大明，終",
    "T12n0362_001:0308b27": "無有冥時。其國無有一日、二日，亦無五日、十",
    "T12n0362_001:0308b28": "日，亦無十五日、一月，亦無五月、十月、五歲、十",
    "T12n0362_001:0308b29": "歲，亦無百歲、千歲，亦無萬歲、億萬歲，無百",
    "T12n0362_001:0308c01": "千億萬歲；無有一劫、十劫、百劫、千劫，無萬劫、",
    "T12n0362_001:0308c02": "百萬劫，無千萬劫、百億萬劫。阿彌陀佛光明，",
    "T12n0362_001:0308c03": "明無有極，却後無數劫無數劫，重復無數",
    "T12n0362_001:0308c04": "劫無數劫，無央數，終無有當冥時。國土及",
    "T12n0362_001:0308c05": "諸天，終無壞敗時。所以者何？阿彌陀佛壽",
    "T12n0362_001:0308c06": "命極長，國土甚好，故能爾耳！其佛尊壽，却",
    "T12n0362_001:0308c07": "後無數劫，重復無數劫，尚未央般泥洹也。",
    "T12n0362_001:0308c08": "於世間教授，意欲過度八方、上下諸無央數",
    "T12n0362_001:0308c09": "佛國，諸天人民及蜎飛蠕動之類，皆欲使",
    "T12n0362_001:0308c10": "往生其國，悉令得泥洹之道。其作菩薩者，",
    "T12n0362_001:0308c11": "皆欲令悉作佛。作佛已，轉復教授八方、上",
    "T12n0362_001:0308c12": "下諸天人民及蜎飛蠕動之類，皆復欲令",
    "T12n0362_001:0308c13": "作佛。作佛已，復教授諸無央數天人民、蜎",
    "T12n0362_001:0308c14": "飛蠕動之類，皆令得泥洹道去。諸可教授弟",
    "T12n0362_001:0308c15": "子者，展轉復相教授，轉相度脫，至令得須",
    "T12n0362_001:0308c16": "陀洹、斯陀含、阿那含、阿羅漢、辟支佛道，",
    "T12n0362_001:0308c17": "轉相度脫，皆得泥洹之道悉如是。尚未欲般",
    "T12n0362_001:0308c18": "泥洹，阿彌陀佛所度脫，展轉如是。復住止",
    "T12n0362_001:0308c19": "無數劫無數劫，不可復計劫，終無般泥洹時。",
    "T12n0362_001:0308c20": "八方、上下諸無央數天人民、蜎飛蠕動之類，",
    "T12n0362_001:0308c21": "其生阿彌陀佛國，當作佛者，不可復勝數。",
    "T12n0362_001:0308c22": "諸作阿羅漢，得泥洹道者，亦無央數，都不",
    "T12n0362_001:0308c23": "可復計。阿彌陀佛恩德，諸所布施，八方、上",
    "T12n0362_001:0308c24": "下無窮無極，甚深無量，快善不可言。其智",
    "T12n0362_001:0308c25": "慧教授所出經道，布告八方、上下諸無央數",
    "T12n0362_001:0308c26": "天上、天下，甚不原也。其經卷數甚眾多，不",
    "T12n0362_001:0308c27": "可復計，都無有極。」佛告阿逸菩薩：「若欲知",
    "T12n0362_001:0308c28": "阿彌陀佛壽命無極時不？」對曰：「願皆欲聞知",
    "T12n0362_001:0308c29": "之。」佛言：「明聽！悉令八方、上下諸無央數佛",
    "T12n0362_001:0309a01": "國中，諸天人民、蜎飛蠕動之類，皆使得入",
    "T12n0362_001:0309a02": "道，悉令作辟支佛、阿羅漢，共坐禪一心，都",
    "T12n0362_001:0309a03": "合其智慧為一勇猛，共欲計知阿彌陀佛壽",
    "T12n0362_001:0309a04": "命，幾千億萬劫歲數，皆無有能計知者。復",
    "T12n0362_001:0309a05": "令他方面各千須彌山佛國中，諸天人民、蜎",
    "T12n0362_001:0309a06": "飛蠕動之類，皆復使得入道，悉令作辟支",
    "T12n0362_001:0309a07": "佛、阿羅漢，皆令坐禪一心，合其智慧為一勇",
    "T12n0362_001:0309a08": "猛，共欲數阿彌陀佛國中，諸菩薩、阿羅漢，",
    "T12n0362_001:0309a09": "知有幾千億萬人，皆無有能知數者。阿彌陀",
    "T12n0362_001:0309a10": "年壽甚長久，浩浩照照，明善甚深，無極",
    "T12n0362_001:0309a11": "無底，誰當能知信其者？獨佛自信知爾！」阿",
    "T12n0362_001:0309a12": "逸菩薩聞佛言大歡喜，長跪叉手言：「佛說阿",
    "T12n0362_001:0309a13": "彌陀佛壽命甚長，威神尊大，智慧光明巍巍",
    "T12n0362_001:0309a14": "快善，乃獨如是。」佛言：「阿彌陀佛至其然後",
    "T12n0362_001:0309a15": "般泥洹者，其蓋樓亘菩薩，便當作佛。總領",
    "T12n0362_001:0309a16": "道智，典主教授，世間及八方、上下所過度",
    "T12n0362_001:0309a17": "諸天人民、蜎飛蠕動之類，皆令得佛泥洹之",
    "T12n0362_001:0309a18": "道。其善福德，當復如大師阿彌陀佛，住止",
    "T12n0362_001:0309a19": "無央數劫無央數劫，不可復計劫，准法大",
    "T12n0362_001:0309a20": "師，爾乃般泥洹。其次摩訶那鉢菩薩，當復",
    "T12n0362_001:0309a21": "作佛。典主智慧，總領教授，所過度福德，當",
    "T12n0362_001:0309a22": "復如大師阿彌陀佛。止住無央數劫，尚復不",
    "T12n0362_001:0309a23": "般泥洹。展轉相承受，經道甚明，國土極善。",
    "T12n0362_001:0309a24": "其法如是，終無有斷絕，不可極也。」",
    "T12n0362_001:0309a25": "阿難長跪叉手。問佛言：「阿彌陀佛國中，無",
    "T12n0362_001:0309a26": "有須彌山，其第一四天、第二忉利天，皆依",
    "T12n0362_001:0309a27": "因何等住止？願欲聞之。」佛告阿難：「若有疑",
    "T12n0362_001:0309a28": "意於佛所耶？八方、上下，無窮無極，無邊無",
    "T12n0362_001:0309a29": "量，諸天下大海水，一人斗量之，尚可枯盡",
    "T12n0362_001:0309b01": "得其底泥；佛智不如是。」佛言：「我所見知，",
    "T12n0362_001:0309b02": "諸已過去佛，如我名字釋迦文佛者，復如恒",
    "T12n0362_001:0309b03": "水邊流沙，一沙一佛。諸當來佛，如我名字，",
    "T12n0362_001:0309b04": "亦如恒水邊流沙。甫始欲求作佛者，如我名",
    "T12n0362_001:0309b05": "字，亦如恒水邊流沙。佛正坐直南向，視見",
    "T12n0362_001:0309b06": "南方。今現在佛，如我名字者，復如恒水邊",
    "T12n0362_001:0309b07": "流沙。八方、上下，去來現在諸佛，如我名字",
    "T12n0362_001:0309b08": "者，各如十恒水邊流沙，一沙一佛，其數如",
    "T12n0362_001:0309b09": "是；佛皆悉豫見知之。」佛言：「往昔過去無數",
    "T12n0362_001:0309b10": "劫已來，一劫、十劫、百劫、千劫、萬劫、億劫、",
    "T12n0362_001:0309b11": "億萬億劫中有佛。諸已過去佛，一佛、十佛、",
    "T12n0362_001:0309b12": "百佛、千佛、萬佛、億佛、億萬億佛，各自有名",
    "T12n0362_001:0309b13": "字不同，無有如我名字者。甫始當來劫，一",
    "T12n0362_001:0309b14": "劫、十劫、百劫、千劫、萬劫、億劫、億萬億劫，劫",
    "T12n0362_001:0309b15": "中有佛。一佛、十佛、百佛、千佛、萬佛、億佛、億",
    "T12n0362_001:0309b16": "萬億佛，各各自有名字不同，時時乃有一佛",
    "T12n0362_001:0309b17": "如我名字耳。諸八方、上下無央數佛國，今",
    "T12n0362_001:0309b18": "現在佛，次他方異國，一佛國、十佛國、百佛",
    "T12n0362_001:0309b19": "國、千佛國、萬佛國、億佛國、億萬億佛國中",
    "T12n0362_001:0309b20": "有佛，各自有名字，多多復不同，無如我名",
    "T12n0362_001:0309b21": "字者。八方、上下無央數諸佛中，時時乃有",
    "T12n0362_001:0309b22": "如我名字爾！八方、上下，去來現在，其中間",
    "T12n0362_001:0309b23": "曠絕甚遠，悠悠迢迢，無窮無極，佛智亘然",
    "T12n0362_001:0309b24": "甚明，探古知今，前知無窮却覩未然，豫知",
    "T12n0362_001:0309b25": "無極，都不可復計。甚無央數佛，威神尊明，",
    "T12n0362_001:0309b26": "皆悉知之。佛智慧道德合明，都無能問佛經",
    "T12n0362_001:0309b27": "道窮極者，佛智慧終不可稱量盡也。」阿難聞",
    "T12n0362_001:0309b28": "佛言，即大恐怖衣毛皆起，白佛言：「我不敢",
    "T12n0362_001:0309b29": "有疑意於佛所。所以問佛者，他方佛國，皆",
    "T12n0362_001:0309c01": "有須彌山，第一四天、第二忉利天，皆依因",
    "T12n0362_001:0309c02": "之住止。我恐佛般泥洹後，儻有諸天人民，",
    "T12n0362_001:0309c03": "若比丘僧、比丘尼、優婆塞、優婆夷來問我：『阿",
    "T12n0362_001:0309c04": "彌陀佛國，何以獨無有須彌山？其第一四天",
    "T12n0362_001:0309c05": "王、第二忉利天，皆依因何等住止？』我當應答",
    "T12n0362_001:0309c06": "之。今不問佛者，佛去後，當持何等語報答",
    "T12n0362_001:0309c07": "之？獨佛自知之爾，餘人無有能為我解者。",
    "T12n0362_001:0309c08": "以是故問佛耳！」佛言：「阿難！是第三焰天、第",
    "T12n0362_001:0309c09": "四兜術天，上至第七梵天，皆依因何等住止",
    "T12n0362_001:0309c10": "乎？」阿難言：「是諸天皆自然在虛空中住，在虛",
    "T12n0362_001:0309c11": "空中住止，無所依因。」「佛威神甚重，自然所",
    "T12n0362_001:0309c12": "欲作為，意欲有所作，為不豫計。是諸天皆",
    "T12n0362_001:0309c13": "尚在虛空中住止。何況佛威神尊重，欲有所",
    "T12n0362_001:0309c14": "作為耶？」阿難聞佛言，即大歡喜，長跪叉手",
    "T12n0362_001:0309c15": "言：「佛智慧知八方、上下，去來現在之事，無窮",
    "T12n0362_001:0309c16": "無極，無有邊幅，甚高大妙絕快善，極明好甚",
    "T12n0362_001:0309c17": "無比，威神尊重不可當。」",
    "T12n0362_001:0309c18": "阿彌陀經卷上"
}