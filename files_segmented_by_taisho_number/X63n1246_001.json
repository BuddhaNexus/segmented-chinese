{
    "X63n1246_001:0556b07": "入眾日用(無量壽禪師日用小清規)",
    "X63n1246_001:0556b09": "出塵離俗。圓頂方袍。大率經歷叢林。切要洞明規矩。",
    "X63n1246_001:0556b10": "舉措未諳法度。動止不合律儀。雖是善友良朋。詎肯",
    "X63n1246_001:0556b11": "深錐痛劄。循襲成弊。改革固難。致令叢席荒凉。轉使",
    "X63n1246_001:0556b12": "人心懈怠。屢見尋常目前過患。遂集百丈。見成揩模。",
    "X63n1246_001:0556b13": "原始要終。從朝至暮。要免頭頭敗闕。直須一一遵行。",
    "X63n1246_001:0556b14": "然後敢言究己明心。了生達死。世間法即是出世間",
    "X63n1246_001:0556b15": "法。行脚人可貽。未行脚人庶幾不負出家身心。亦抑",
    "X63n1246_001:0556b16": "同報佛祖恩德。謹具于后。",
    "X63n1246_001:0556b17": "入眾之法　睡不在人前。起不落人後。須是五更鐘",
    "X63n1246_001:0556b18": "未鳴。輕輕擡身先起。將枕子安脚下。未用摺。恐響驚",
    "X63n1246_001:0556b19": "鄰單。抖擻精神將被裹身端坐。不得扇風令人動念。",
    "X63n1246_001:0556b20": "覺得困來。却將被推脚下。轉身將手巾下床。手巾搭",
    "X63n1246_001:0556b21": "左手。想念偈云。",
    "X63n1246_001:0556b22": "　從朝寅旦直至暮　　一切眾生自回互",
    "X63n1246_001:0556b23": "　若於脚下喪身形　　願汝即時生淨土",
    "X63n1246_001:0556b24": "輕手揭簾出後架。不得拖鞋。不得咳嗽作聲。古云(揭簾",
    "X63n1246_001:0556c01": "須垂後手。出堂切忌拖鞋)。輕手取桶洗面。水不宜多。使齒藥時。右",
    "X63n1246_001:0556c02": "手點一次揩左邊。左手點一次揩右邊。不得兩手再",
    "X63n1246_001:0556c03": "蘸。恐有牙宣口氣過人。嗽口吐水時須低頭。以手引",
    "X63n1246_001:0556c04": "下。不得直腰吐水濺鄰桶。不得洗頭。有四件自他不",
    "X63n1246_001:0556c05": "利。一污桶。二污手巾。是他人不利。三枯髮。四損眼。是",
    "X63n1246_001:0556c06": "自己不利。不得鼻孔內作聲。不得高聲嘔吐。古云。五",
    "X63n1246_001:0556c07": "更洗面本為修行。嘔吐拖盆喧堂聒眾。拭面歸堂。若",
    "X63n1246_001:0556c08": "在上間。左脚先入。若在下間。右脚先入。歸被位。將眠",
    "X63n1246_001:0556c09": "單收一半坐定。若換直裰。須將新者先覆身上。不得",
    "X63n1246_001:0556c10": "露白。不得扇風。燒香禮拜宜於鐘未鳴時。披袈裟。先",
    "X63n1246_001:0556c11": "合掌頂戴。念偈云。",
    "X63n1246_001:0556c12": "　善哉解脫服　　無相福田衣　　我今頂戴受",
    "X63n1246_001:0556c13": "　世世常得披",
    "X63n1246_001:0556c14": "摺袈裟。先摺搭手處。後解環。不得以口銜袈裟。不得",
    "X63n1246_001:0556c15": "以頷勾袈裟。摺了亦當問訊而去。如堂殿禮拜。不得",
    "X63n1246_001:0556c16": "占中央。妨住持人來。不得出聲念佛。不得行人頭邊",
    "X63n1246_001:0556c17": "過。須行後面空處。五更鐘鳴。住持并首座坐堂。不得",
    "X63n1246_001:0556c18": "從前門出入。開小靜方摺被拗枕子。摺被之法。先尋",
    "X63n1246_001:0556c19": "兩角以手理。伸向前面。先摺一半。次摺身前一半。不",
    "X63n1246_001:0556c20": "得橫占鄰單處所。不得抖擻作聲。不得以被扇風。或",
    "X63n1246_001:0556c21": "歸眾寮喫湯藥或茶堂。經行次第歸鉢位。以上肩順",
    "X63n1246_001:0556c22": "轉。不得背入(上肩乃左肩也)。若前門。從南頰入。不得行北頰",
    "X63n1246_001:0556c23": "并中央。盖尊住持人也。木魚響不得入堂。或令行者",
    "X63n1246_001:0556c24": "取鉢堂外坐。或歸眾寮。入堂歸鉢位。低躬問訊上中",
    "X63n1246_001:0557a01": "下座。若已先坐。上中下座來須合掌。古云。不敬上中",
    "X63n1246_001:0557a02": "下座。婆羅門聚會無殊。聞長板鳴。下鉢擡身。正起立",
    "X63n1246_001:0557a03": "定。然後轉身。亦要須上肩合掌取鉢。一手托鉢。一手",
    "X63n1246_001:0557a04": "解鈎。左手提。轉身令正。蹲身放鉢。免將腰背撞人。堂",
    "X63n1246_001:0557a05": "前鐘鳴。下床問訊。但是迎住持人。不須將手左右搖",
    "X63n1246_001:0557a06": "拽。下床時。須近前問訊。莫令袈裟搭床弦上。仍須低",
    "X63n1246_001:0557a07": "細。上床不得頓身。取鉢安坐前。聞槌聲。合掌想念。偈",
    "X63n1246_001:0557a08": "云。",
    "X63n1246_001:0557a09": "　佛生迦毗羅　　成道摩竭陀　　說法波羅奈",
    "X63n1246_001:0557a10": "　入滅俱絺羅",
    "X63n1246_001:0557a11": "展鉢之法　先合掌想念偈。",
    "X63n1246_001:0557a12": "　如來應量器　　我今得敷展　　願共一切眾",
    "X63n1246_001:0557a13": "　等三輪空寂",
    "X63n1246_001:0557a14": "然後解複帕。展淨巾覆膝。帕子摺轉。三角向下。莫令",
    "X63n1246_001:0557a15": "出單外。先展鉢單仰左手取鉢安單上。以兩手頭指",
    "X63n1246_001:0557a16": "拼取鐼子。從小次第展之。不得敲磕作聲。仍護第四",
    "X63n1246_001:0557a17": "指第五指為觸指。不得用鉢。拭摺令小。并匙筯袋。近",
    "X63n1246_001:0557a18": "身橫放。入則先匙。出則先筯。手把處為淨頭。向上肩",
    "X63n1246_001:0557a19": "鉢刷。安第二鐼縫中。出半寸許。盛生飯不得以匙筯。",
    "X63n1246_001:0557a20": "出生飯不過七粒。太少為慳食。維那念佛時合掌。手",
    "X63n1246_001:0557a21": "指不得參差。須當胸。高低得所。不得以手托口邊。古",
    "X63n1246_001:0557a22": "云。參差合掌不當胸。十指交加插鼻中。拖履揭簾無",
    "X63n1246_001:0557a23": "款細。嘔聲泄氣逞英雄。兩手捧鉢受食。想念偈云。",
    "X63n1246_001:0557a24": "　若受食時　　當願眾生　　禪悅為食　　法喜充滿",
    "X63n1246_001:0557b01": "或多或少。即以右手起止之。聞遍食槌。看上下肩。以",
    "X63n1246_001:0557b02": "面相朝。挹食不得正面以手搖兩邊。挹罷作五觀想",
    "X63n1246_001:0557b03": "云。",
    "X63n1246_001:0557b04": "　一計工多少量彼來處　　二忖己德行全缺應供",
    "X63n1246_001:0557b05": "　三防心離過貪等為宗　　四正似良藥為療形枯",
    "X63n1246_001:0557b06": "　五為成道業應受此食",
    "X63n1246_001:0557b07": "出生偈云。",
    "X63n1246_001:0557b08": "　汝等鬼神眾　　我今施汝供　　此食遍十方",
    "X63n1246_001:0557b09": "　一切鬼神共",
    "X63n1246_001:0557b10": "喫食之法　將食就口。不得將口就食。取鉢放鉢并",
    "X63n1246_001:0557b11": "匙筯。不得有聲。不得咳嗽。不得搐鼻涕。若噴嚏當以",
    "X63n1246_001:0557b12": "衣袖掩鼻。不得抓頭。恐風屑落隣鉢中。不得以手挑",
    "X63n1246_001:0557b13": "牙。不得嚼食啜羮作聲。不得鉢中央挑飯。不得大團",
    "X63n1246_001:0557b14": "食。不得張口待食。不得遺落飯食。不得手把散飯食。",
    "X63n1246_001:0557b15": "如有菜滓安鉢後屏處。不得以風扇鄰位。如自己怕",
    "X63n1246_001:0557b16": "風。即白維那於堂外坐。不得以手枕膝上。隨量受食。",
    "X63n1246_001:0557b17": "不得請折。不得將頭鉢盛濕食。不得將羮汁頭鉢內",
    "X63n1246_001:0557b18": "淘飯。不得挑菜。頭鉢內和飯喫食時。須看上下。不得",
    "X63n1246_001:0557b19": "太緩。未再請不得刷鉢盂。不得吮鉢刷作聲。食未至",
    "X63n1246_001:0557b20": "不得生煩惱。古云。獃獃內顧起悲嗔。念食吞津咳嗽",
    "X63n1246_001:0557b21": "頻。漉粥啜羮包滿口。開單展鉢響諸隣。洗鉢以頭鉢",
    "X63n1246_001:0557b22": "盛水。次第洗鐼子。不得於頭鉢內洗匙筯并鐼子。仍",
    "X63n1246_001:0557b23": "屈第四第五指。不得灌漱作聲。不得吐水鉢中。不得",
    "X63n1246_001:0557b24": "先盛熟水。洗鉢未折水。不得先收盖膝巾。不得以膝",
    "X63n1246_001:0557c01": "巾拭汗。不煎以餘水瀝地上。想念折水偈。",
    "X63n1246_001:0557c02": "　我此洗鉢水　　如天甘露味　　施汝諸鬼眾",
    "X63n1246_001:0557c03": "　悉令得飽滿　　唵摩休羅細娑訶",
    "X63n1246_001:0557c04": "收鉢以兩手頭指拼定次第而入。複畢合掌想念。食",
    "X63n1246_001:0557c05": "畢偈云。",
    "X63n1246_001:0557c06": "　飯食訖已色力充　　威震十方三世雄",
    "X63n1246_001:0557c07": "　迴因轉果不在念　　一切眾生獲神通",
    "X63n1246_001:0557c08": "寮前板鳴。歸寮問訊。不歸謂輕侮大眾。入門歸位如",
    "X63n1246_001:0557c09": "僧堂中法。立定候寮主燒香畢。問訊上下。若有茶。就",
    "X63n1246_001:0557c10": "坐不得垂衣。不得聚頭語笑。不得隻手挹人。不得包",
    "X63n1246_001:0557c11": "藏茶末。古云。登床宴坐不可垂衣。隻手挹人是何道",
    "X63n1246_001:0557c12": "理。私藏茶末取笑傍觀。時中鄰案道人切忌交頭接",
    "X63n1246_001:0557c13": "耳。茶罷或看經。不得長展經。謂二面也。不得手把經",
    "X63n1246_001:0557c14": "寮中行。不得垂經帶。不得出聲。不得背靠板頭看經。",
    "X63n1246_001:0557c15": "古云。出聲持誦吵噪稠人。靠背板頭輕欺大眾。預先",
    "X63n1246_001:0557c16": "出寮。莫待打坐禪板。若抽脫。古例被五條以淨巾搭",
    "X63n1246_001:0557c17": "左手解絛繫笐竿上。脫挂子直裰令齊整。以手巾繫",
    "X63n1246_001:0557c18": "定。仍懸手巾尺許作記認。不得語笑。不得在外催促。",
    "X63n1246_001:0557c19": "右手提水。入廁換鞋。不得參差。安淨桶。在前鳴指三",
    "X63n1246_001:0557c20": "下。警噉糞鬼。蹲身須正。不得努氣作聲。不得涕唾。不",
    "X63n1246_001:0557c21": "得隔壁共人語話。古云戶扄只合輕彈指。人擁那堪",
    "X63n1246_001:0557c22": "亂作聲。入處用籌分觸淨。出時須水忌縱橫。不得以",
    "X63n1246_001:0557c23": "水澆兩邊。左手洗淨。護大指第二指第三指。不得多",
    "X63n1246_001:0557c24": "使籌子。古云。浴湯少使籌子休拈有者使了以水洗",
    "X63n1246_001:0558a01": "之安側邊空處。人多妨眾不宜長久。淨桶安舊處。以",
    "X63n1246_001:0558a02": "乾手安內衣入袴。古以乾手開門。以右手提桶出。不",
    "X63n1246_001:0558a03": "得以濕手拏門扇并門頰上。右手挑灰。後挑土。不得",
    "X63n1246_001:0558a04": "以濕手拏灰土。不得吐唾和泥土洗手。然後用皂角",
    "X63n1246_001:0558a05": "洗至肘前。須一一念入廁真言。用水盟漱。律中小遺",
    "X63n1246_001:0558a06": "亦洗淨。仍嚼楊枝歸堂坐禪。火板未鳴不得先歸寮。",
    "X63n1246_001:0558a07": "齋前不得洗衣。粥前齋前放參後不得開函櫃。如有",
    "X63n1246_001:0558a08": "急切白主事人。寮中白寮主。堂中白聖僧侍者。齋罷",
    "X63n1246_001:0558a09": "僧堂內不得聚頭說話。不得在僧堂內看經看冊子。",
    "X63n1246_001:0558a10": "不得上下間行道。不得穿堂直過。不得蓆上穿錢。不",
    "X63n1246_001:0558a11": "得床前垂脚坐。床前一尺為三淨地。　一展鉢。　二",
    "X63n1246_001:0558a12": "安袈。裟　三頭所向。　不得床上行。不得跪膝開函",
    "X63n1246_001:0558a13": "櫃。不得脚踏床緣下地。草履五條游山。不得經行佛",
    "X63n1246_001:0558a14": "殿法堂。古云。衩衣登殿。草履游山。莫踐法堂。回互耆",
    "X63n1246_001:0558a15": "宿。不得赤脚著僧鞋。不得把手共行說世諦是非。古",
    "X63n1246_001:0558a16": "云。別了雙親棄本師。訪尋知識擬何為。不曾說著宗",
    "X63n1246_001:0558a17": "門事。白首無成過在誰。不得殿前倚靠襴干。不得猖",
    "X63n1246_001:0558a18": "狂急走。古云。行須緩步。習馬勝之威儀。語要低聲。學",
    "X63n1246_001:0558a19": "波離之軌範。不得佛殿閑行。古云。無事不須登寶殿。",
    "X63n1246_001:0558a20": "等閑莫向塔中行。不因掃地添香水。縱有河沙福也",
    "X63n1246_001:0558a21": "傾。齋後漿洗衣服。不得衩袒。不得傾湯瓶泡衣。竹竿",
    "X63n1246_001:0558a22": "熨斗使了安元處。洗脚板響。不得爭奪脚桶。有瘡疥",
    "X63n1246_001:0558a23": "即隨後泡洗。或將桶於屏處洗。免眾動念。莫待打坐",
    "X63n1246_001:0558a24": "堂板。次第歸堂坐禪。放參以眠單半展寮前。板響即",
    "X63n1246_001:0558b01": "時轉身向外。須當及時。赴眾小板鳴。不得入堂。不得",
    "X63n1246_001:0558b02": "於堂外立。住持首座出堂。開單下床問訊。歸寮藥石",
    "X63n1246_001:0558b03": "各就案位。不得先起盛食。不得高聲呼索粥飯鹽醋",
    "X63n1246_001:0558b04": "之類。食罷出寮。不得出三門。不得入小寮。不得衩衣",
    "X63n1246_001:0558b05": "歸僧堂并廊下行。不得候打板出寮。昏鐘鳴。即合掌",
    "X63n1246_001:0558b06": "念偈云。",
    "X63n1246_001:0558b07": "　聞鐘聲　　煩惱輕　　智慧長　　菩提生",
    "X63n1246_001:0558b08": "　離地獄　　出火坑　　願成佛　　度眾生",
    "X63n1246_001:0558b09": "須先歸單位坐禪。不得床上抓頭。不得床上弄數珠",
    "X63n1246_001:0558b10": "作聲。不得與鄰單床上語話。鄰單生疎當以善言誘",
    "X63n1246_001:0558b11": "諭。不得生嫌惡心。未打定鐘。不得於前門出入。首座",
    "X63n1246_001:0558b12": "枕不若響火鈴過時方許開燒香。禮拜須待更深。眾",
    "X63n1246_001:0558b13": "人未睡不得先睡。眾人未起須當先起。起坐不得驚",
    "X63n1246_001:0558b14": "動鄰單。睡須右脇。不得仰臥。仰為屍睡。覆為婬睡。多",
    "X63n1246_001:0558b15": "惡夢。以被巾裹袈裟安枕前。今人多安脚下。於理不",
    "X63n1246_001:0558b16": "便。如遇入浴。浴具携右手。入下間門閫內問訊。歸空",
    "X63n1246_001:0558b17": "處。挹左右人畢。先以五條手巾掛笐竿上。展浴複取",
    "X63n1246_001:0558b18": "出浴具。放一邊。解上衣不。可便卸却直裰。先脫下面",
    "X63n1246_001:0558b19": "衣裳。以脚巾圍身繫浴裙。將裩袴捲[打-丁+胃]安複內。次脫",
    "X63n1246_001:0558b20": "直裰五條作一處。將手巾繫於竿上。無手巾以絛繫。",
    "X63n1246_001:0558b21": "古云。三通浴鼓入堂時。觸淨須分上下衣。却脫其餘",
    "X63n1246_001:0558b22": "衣服作一複覆轉放。不得赤脚趍浴。須著屐子。於下",
    "X63n1246_001:0558b23": "間空處舀水。不得占頭首老宿坐處。謂上間也。不得",
    "X63n1246_001:0558b24": "以湯水濺人身上。不得將桶地上泡脚。不得浴室內",
    "X63n1246_001:0558c01": "小遺并洗僻處。不得將脚閣桶上。不得語笑。不得槽",
    "X63n1246_001:0558c02": "上揩脚。不得戽水。不得起身掇桶澆身。恐水濺左右",
    "X63n1246_001:0558c03": "前後人。須當遮護。渾身不得多用浴湯。脚巾不得離",
    "X63n1246_001:0558c04": "身。有脚巾不入桶者。或有瘡或洗灸瘡或使疥藥。宜",
    "X63n1246_001:0558c05": "隨後入浴。不得以兩邊公界手巾拭頭面。浴室手巾",
    "X63n1246_001:0558c06": "係著衣後淨手披挂子。出浴挹左右。先著上分衣并",
    "X63n1246_001:0558c07": "直裰。都遮即著下分衣。解浴裙以脚巾展裙內。恐濕",
    "X63n1246_001:0558c08": "浴複。手巾携左手。不得以濕脚巾搭手上。揖左右出。",
    "X63n1246_001:0558c09": "看設浴施主名字。隨意課誦經呪回向。寒月向火。先",
    "X63n1246_001:0558c10": "坐爐上。然後轉身入爐。問訊方坐。有虔脫鞋在外。不",
    "X63n1246_001:0558c11": "得弄香匙火筯。不得撥火。不得聚頭說話。不得煨點",
    "X63n1246_001:0558c12": "心等物。不得炙鞋臭。焙脚絣衣裳等皆不許。不得攬",
    "X63n1246_001:0558c13": "起直裰露袴口。不得吐唾并彈垢膩於火爐中。",
    "X63n1246_001:0558c14": "如前所集。一日事件。眾中威儀。非敢聞於老成。聊以",
    "X63n1246_001:0558c15": "誘於初學。升堂．入室．小參．諷經．念誦．巡寮．解結．人事．",
    "X63n1246_001:0558c16": "裝包．頂笠．送亡．唱衣應係微細軌則。清規既已具載。",
    "X63n1246_001:0558c17": "尊宿各有明文。不再備陳徒為贅語。己巳嘉定二年",
    "X63n1246_001:0558c18": "佛生日集。千龜峯首座寮比丘宗壽謹識。(終)"
}