{
    "T24n1458_009:0575a02": "根本薩婆多部律攝卷第九",
    "T24n1458_009:0575a04": "尊者勝友集",
    "T24n1458_009:0575a05": "三藏法師義淨奉　制譯",
    "T24n1458_009:0575a06": "6 與未近圓人同讀誦學處與未近圓人同讀誦學處第六",
    "T24n1458_009:0575a07": "爾時薄伽梵在室羅伐城給孤獨園，時六眾",
    "T24n1458_009:0575a08": "苾芻共未近圓人齊聲讀誦，如婆羅門諠",
    "T24n1458_009:0575a09": "譁雜亂，致招譏損，其事同前。由慢法煩惱，",
    "T24n1458_009:0575a10": "制斯學處。",
    "T24n1458_009:0575a11": "「若復苾芻，與未近圓人同句讀誦教授法者，",
    "T24n1458_009:0575a12": "波逸底迦。」",
    "T24n1458_009:0575a13": "言未近圓人者，除苾芻、苾芻尼，所餘人是。",
    "T24n1458_009:0575a14": "言人者，假而非實，由四種義假說為人：謂順",
    "T24n1458_009:0575a15": "世俗故、易為言說故、又聞無人生恐怖故、為",
    "T24n1458_009:0575a16": "陳自他得失事故。言同句者，謂同句說、或先",
    "T24n1458_009:0575a17": "句說、或同字說、或先字說。句者，所謂一伽",
    "T24n1458_009:0575a18": "他中四分之一，俱時而說，名為同句。若阿",
    "T24n1458_009:0575a19": "遮利耶未說之時，弟子在先抄說，是名先句。",
    "T24n1458_009:0575a20": "授，謂授與受學之人。法，謂十二分教。又有",
    "T24n1458_009:0575a21": "說云：「此中法者，謂與毘柰耶相應之法。既遮",
    "T24n1458_009:0575a22": "未具，具便非犯。」若苾芻於所授人實未近圓作",
    "T24n1458_009:0575a23": "未近圓想疑、或同句或先句、或同字或先字",
    "T24n1458_009:0575a24": "而授說者，得波逸底迦。於近圓人作未近圓",
    "T24n1458_009:0575a25": "想疑，得惡作罪。或非人、傍生、或狂亂心、或",
    "T24n1458_009:0575a26": "苦受所纏、癡聾盲等，同句說時，咸得惡作。以",
    "T24n1458_009:0575a27": "同句等望未圓人，應作四句，隨事應思。法",
    "T24n1458_009:0575a28": "作法想疑，如前應說。若有俗人為求過失、或",
    "T24n1458_009:0575a29": "偷法心、或無信敬、或無所知、或是外道，以與",
    "T24n1458_009:0575b01": "律教相應之語令彼聽者，彼若聞時，皆得",
    "T24n1458_009:0575b02": "墮罪。若賊樂聞為說罪相、或令聽戒經、或",
    "T24n1458_009:0575b03": "在王處、或信敬人、或是首領，並皆非犯。有五",
    "T24n1458_009:0575b04": "種人不應為說毘柰耶藏：謂性無所知強生",
    "T24n1458_009:0575b05": "異問、或不為除疑而發於問、或試弄故問、或",
    "T24n1458_009:0575b06": "惱他故問、或求過失故問。返上五人為說非",
    "T24n1458_009:0575b07": "犯。無犯者，若語吃、若性急言。若同誦為正文",
    "T24n1458_009:0575b08": "句、若教授時先告彼言：「汝勿與我同時而說。」",
    "T24n1458_009:0575b09": "雖同無犯。若未近圓作近圓想及在後說想",
    "T24n1458_009:0575b10": "并非法想，並皆無犯。因授法言，次明授受行",
    "T24n1458_009:0575b11": "法。四威儀中，皆得授與。其受法者具三威儀，",
    "T24n1458_009:0575b12": "為敬法故，不應眠受。弟子之法，若老、若少，到",
    "T24n1458_009:0575b13": "彼師所合掌鞫躬，方申請問：「四大安不？」應",
    "T24n1458_009:0575b14": "生敬仰，直心無諂，請決所疑一心善領，不令",
    "T24n1458_009:0575b15": "忘失。若無疑者如常受法，禮足而退。若師出",
    "T24n1458_009:0575b16": "行隨後而去、若師坐者自應蹲踞、或處卑",
    "T24n1458_009:0575b17": "座。其師亦應敬彼學徒，勿生輕蔑，虛心授與，",
    "T24n1458_009:0575b18": "於法無悋，善領善答，有忍有悲，無懷恚恨，令",
    "T24n1458_009:0575b19": "受業者情無疲惱。常給侍者應數教授，性愚",
    "T24n1458_009:0575b20": "鈍者亦應偏教，若作吟詠之聲而授法者，得",
    "T24n1458_009:0575b21": "惡作罪。若說法時，或為讚歎，於隱屏處作吟",
    "T24n1458_009:0575b22": "諷聲誦經非犯。不應讀誦外書典籍，若為降",
    "T24n1458_009:0575b23": "伏異道，自知有力，日作三時，兩分勝時應學",
    "T24n1458_009:0575b24": "佛法，一分下時應習外典。不計年月以為",
    "T24n1458_009:0575b25": "三分。夜亦三時，初後習定誦經，中間繫心寢",
    "T24n1458_009:0575b26": "息。若作婆羅門誦書節段音韻而讀誦者，得",
    "T24n1458_009:0575b27": "越法罪。若方言、若國法隨時吟詠為唱導者，",
    "T24n1458_009:0575b28": "斯亦無犯。苾芻尼律亦應習學。尼來請學如",
    "T24n1458_009:0575b29": "法教示，若有疑問善為開釋。若講誦時忘其",
    "T24n1458_009:0575c01": "因緣所在方處者，於六大城隨一應說。若忘",
    "T24n1458_009:0575c02": "國王并大施主及鄔波斯迦名者，應隨意稱：",
    "T24n1458_009:0575c03": "勝光大王、給孤獨長者、毘舍佉鄔波斯迦。若",
    "T24n1458_009:0575c04": "論昔日本起因緣者，國云：「婆羅痆斯。」王名：「梵",
    "T24n1458_009:0575c05": "摩達多。」長者云：「珊陀那。」鄔波斯迦云：「鄔褒灑",
    "T24n1458_009:0575c06": "陀。」又苾芻住處常於月八日及十四日，至小",
    "T24n1458_009:0575c07": "食時鳴健稚集大眾，設香華聽經法。有外",
    "T24n1458_009:0575c08": "道來應設方便令彼出去，應請耆宿情存虔",
    "T24n1458_009:0575c09": "敬善威儀者宣說聖言，不應求利以為活命，",
    "T24n1458_009:0575c10": "得惡作罪。若說非法，上座應遮。又說法人不",
    "T24n1458_009:0575c11": "應多領門徒以為侍從，彼自隨行者無犯。既",
    "T24n1458_009:0575c12": "至彼已，踞師子座下埀雙足，若讀經者前置",
    "T24n1458_009:0575c13": "高案，用承經典，嚴設香華。說法之師，若他不",
    "T24n1458_009:0575c14": "請輒為人說，得越法罪。",
    "T24n1458_009:0575c15": "7 向未近圓人說他麤罪學處向未近圓人說他麁罪學處第七",
    "T24n1458_009:0575c16": "佛在室羅伐城給孤獨園，時六眾苾芻中有",
    "T24n1458_009:0575c17": "一年老苾芻，犯僧伽伐尸沙罪。餘苾芻知，向",
    "T24n1458_009:0575c18": "未近圓人說，令彼老少共相輕賤。此由",
    "T24n1458_009:0575c19": "未近圓事不忍煩惱，制斯學處。",
    "T24n1458_009:0575c20": "「若復苾芻，知他苾芻有麁惡罪，向未近圓人",
    "T24n1458_009:0575c21": "說，除眾羯磨，波逸底迦。」",
    "T24n1458_009:0575c22": "未近圓人者，如上說。言麁罪者，謂初二部及",
    "T24n1458_009:0575c23": "彼方便。此中意顯與婬相應自性方便，是雜",
    "T24n1458_009:0575c24": "染故，名為麁惡。除眾羯磨者，因廣額苾芻、松",
    "T24n1458_009:0575c25": "樹苾芻尼故，世尊制令與羯磨法，告諸俗眾。",
    "T24n1458_009:0575c26": "先問誰能，次作白二羯磨差遣，既得法已，方",
    "T24n1458_009:0575c27": "聽告語。若怖畏彼獨一不能者，應作單白合",
    "T24n1458_009:0575c28": "眾共告，由於一人易為害故。所以須告眾人",
    "T24n1458_009:0575c29": "知者，為遮損減三寶故、為遮破戒惡黨增故、",
    "T24n1458_009:0576a01": "令棄惡友近善友故、又為將護眾人心故、勿",
    "T24n1458_009:0576a02": "彼總謂同惡行故、亦勿總謂諸苾芻等多犯",
    "T24n1458_009:0576a03": "戒行相覆蓋故、又勿令其於白衣舍因斯更",
    "T24n1458_009:0576a04": "作無益事故。若苾芻於彼俗家，他先不知苾",
    "T24n1458_009:0576a05": "芻麁惡罪，為不知想疑，以苾芻麁惡罪而告",
    "T24n1458_009:0576a06": "語者，得波逸底迦。他若先知，為不知想疑而",
    "T24n1458_009:0576a07": "語他者，得惡作罪。此據得法而為其四，若",
    "T24n1458_009:0576a08": "未得法望知不知亦為其四，得罪同前。除與",
    "T24n1458_009:0576a09": "婬欲相應之罪，以餘犯事及壞見等而告語",
    "T24n1458_009:0576a10": "他、或於自身有麁惡罪向未近圓說、或告他",
    "T24n1458_009:0576a11": "時他不領解、或向苾芻尼說己麁罪者，咸得",
    "T24n1458_009:0576a12": "惡作。麁罪麁罪想等六句，如前應說。雖得眾",
    "T24n1458_009:0576a13": "法，於已知人有私忿心而向說者，亦得惡作",
    "T24n1458_009:0576a14": "罪。由此應知，出家之人所有言說，皆為利益，",
    "T24n1458_009:0576a15": "不應私忿道說於他。無犯者，謂遍城邑聚落",
    "T24n1458_009:0576a16": "之內，並悉知聞。若他不知作已知想、或見諦",
    "T24n1458_009:0576a17": "人說他，無犯。",
    "T24n1458_009:0576a18": "8 實得上人法向未近圓人說學處實得上人法向未近圓人說學處第八",
    "T24n1458_009:0576a19": "佛在薜舍離城跋寠末底河側，有諸苾芻",
    "T24n1458_009:0576a20": "先所未得而今得之，以上人法向未近圓者",
    "T24n1458_009:0576a21": "說。其事同前，由求利煩惱，制斯學處。",
    "T24n1458_009:0576a22": "「若復苾芻，實得上人法，向未近圓人說者，波",
    "T24n1458_009:0576a23": "逸底迦。」",
    "T24n1458_009:0576a24": "上人法者，義如上說。於中別者，虛實重輕有",
    "T24n1458_009:0576a25": "差別故，前是吐羅，此得惡作；前是惡作，此還",
    "T24n1458_009:0576a26": "惡作。此中犯者，謂實得上人法，向未近圓人",
    "T24n1458_009:0576a27": "說言我得，得波逸底迦。若對非人及癲狂",
    "T24n1458_009:0576a28": "等，并先犯等而向說者，得惡作罪。或為書印，",
    "T24n1458_009:0576a29": "得惡作罪。若苾芻手中執果，他有問言：「仁獲",
    "T24n1458_009:0576b01": "果耶？」意在此果，答言：「得。」者，得惡作罪。意在聖",
    "T24n1458_009:0576b02": "果，答言：「得。」者，得波逸底迦。若對俗人現神通",
    "T24n1458_009:0576b03": "者，得惡作罪。若苾芻尼對大師前現神變者，",
    "T24n1458_009:0576b04": "亦得惡作。無犯者，為顯聖教現希有事，自陳",
    "T24n1458_009:0576b05": "己德、或欲令彼所化有情心調伏故，雖說無",
    "T24n1458_009:0576b06": "罪。",
    "T24n1458_009:0576b07": "9 謗迴眾利物學處謗迴眾利物學處第九",
    "T24n1458_009:0576b08": "佛在王舍城，時實力子為眾營務三衣破壞，",
    "T24n1458_009:0576b09": "世尊因聽羯磨與衣。時蜜呾羅、步弭迦二人，",
    "T24n1458_009:0576b10": "宿世已來，與實力子常有怨嫌，遂便惱謗。諸",
    "T24n1458_009:0576b11": "苾芻眾因起諍事不忍煩惱，制斯學處。",
    "T24n1458_009:0576b12": "「若復苾芻，先同心許後作是說：『諸具壽以僧",
    "T24n1458_009:0576b13": "利物隨親厚處迴與別人。』者，波逸底迦。」",
    "T24n1458_009:0576b14": "言先同心許者，謂己情和同所作事。隨親厚",
    "T24n1458_009:0576b15": "者，謂阿遮利耶、鄔波馱耶、共住門人。利物者，",
    "T24n1458_009:0576b16": "衣也，據緣起說；通言利物，亦攝於食。與者，謂",
    "T24n1458_009:0576b17": "不與眾與餘別人。此中犯者，不迴不迴想疑，",
    "T24n1458_009:0576b18": "波逸底迦。迴作不迴想疑，得惡作罪。無犯者，",
    "T24n1458_009:0576b19": "迴及不迴而作迴想。",
    "T24n1458_009:0576b20": "10 輕呵戒學處輕呵戒學處第十",
    "T24n1458_009:0576b21": "佛在室羅伐城給孤獨園，時六眾苾芻半月",
    "T24n1458_009:0576b22": "半月聽波羅底木叉，聞說波羅市迦時默然",
    "T24n1458_009:0576b23": "而住，聞說僧伽伐尸沙等便生不忍，出言輕",
    "T24n1458_009:0576b24": "毀。因波羅底木叉事慢法煩惱，制斯學處。",
    "T24n1458_009:0576b25": "「若復苾芻，半月半月說戒經時，作如是語：『具",
    "T24n1458_009:0576b26": "壽！何用說此小隨小學處為？說是戒時，令諸",
    "T24n1458_009:0576b27": "苾芻心生惡作惱悔懷憂。』若作如是輕呵戒",
    "T24n1458_009:0576b28": "者，波逸底迦。」言半月者，謂半月半月也。說戒",
    "T24n1458_009:0576b29": "經時者，謂從四波羅市迦，終至七滅諍法，亦",
    "T24n1458_009:0576c01": "是總攝諸事及雜碎等所有學處。言何用者，",
    "T24n1458_009:0576c02": "是輕呵相，由數犯罪，聞說罪時情生不喜，遂",
    "T24n1458_009:0576c03": "即輕呵。言小隨小者，謂下三部。言學處者，謂",
    "T24n1458_009:0576c04": "是三學所住之處，名為學處。心生惡作者，於",
    "T24n1458_009:0576c05": "愛非愛、應作不作，心生悔恨，名為惡作。由",
    "T24n1458_009:0576c06": "惡作故熱惱害心，名為惱悔。情生憂慼，故曰",
    "T24n1458_009:0576c07": "懷憂。作是呵時，便得墮罪。若於十七事、尼陀",
    "T24n1458_009:0576c08": "那、目得迦處、增五、增六、增十六、摩納毘迦處，",
    "T24n1458_009:0576c09": "及於餘經與毘柰耶相應之事而輕呵者，皆",
    "T24n1458_009:0576c10": "波逸底迦。若不與此毘柰耶相應經教而輕",
    "T24n1458_009:0576c11": "呵者，得惡作罪。若令苾芻尼等生惡作者，並",
    "T24n1458_009:0576c12": "得惡作。知他實無惡作等事，作無惡作等想",
    "T24n1458_009:0576c13": "疑，六句咸皆有犯。無犯者，據自實心發言陳",
    "T24n1458_009:0576c14": "說。",
    "T24n1458_009:0576c15": "第二攝頌曰：",
    "T24n1458_009:0576c16": "種子輕惱教，　　安床草蓐牽，",
    "T24n1458_009:0576c17": "強住脫脚床，　　澆草應三二。",
    "T24n1458_009:0576c18": "11 壞生種學處壞生種學處第十一",
    "T24n1458_009:0576c19": "佛在室羅伐城給孤獨園，時有苾芻先是工",
    "T24n1458_009:0576c20": "師，為造寺故遂便斬伐近天神堂形勝大樹。",
    "T24n1458_009:0576c21": "時樹天神即於其夜詣世尊所，具陳上事。世",
    "T24n1458_009:0576c22": "尊知時安慰神已，告諸苾芻：「汝等不應斫伐",
    "T24n1458_009:0576c23": "樹木。若營事苾芻須伐樹時，去七八日，應於",
    "T24n1458_009:0576c24": "樹下作曼荼羅、讀誦三啟經，次應為作布施",
    "T24n1458_009:0576c25": "呪願。又說十不善道是墜落因，修十善業獲",
    "T24n1458_009:0576c26": "解脫果。復應告曰：『此樹若有天神居者，應向",
    "T24n1458_009:0576c27": "餘處，今為僧伽所須、或作窣覩波。』作此告已，",
    "T24n1458_009:0576c28": "方可伐之。若有異相現者，更應為讚陀那功",
    "T24n1458_009:0576c29": "德毀慳悋業，仍現變怪更不得伐。」又六眾苾",
    "T24n1458_009:0577a01": "芻手自誅伐草木，外道俗人見生譏嫌，無悲",
    "T24n1458_009:0577a02": "愍心損生住宅。因種子及鬼神村事以譏嫌，",
    "T24n1458_009:0577a03": "無悲煩惱，制斯學處。",
    "T24n1458_009:0577a04": "「若復苾芻，自壞種子有情村，及令他壞者，波",
    "T24n1458_009:0577a05": "逸底迦。」",
    "T24n1458_009:0577a06": "言種子村者，種子之村，名種子村，村是聚義。",
    "T24n1458_009:0577a07": "種子不同有其五種：一者根種，謂香附子及",
    "T24n1458_009:0577a08": "薑芋等，因根生故。二者莖種，謂菩提樹及石",
    "T24n1458_009:0577a09": "榴等，因莖生故。三者節種，謂甘蔗竹等，因節",
    "T24n1458_009:0577a10": "生故。四者開裂種，謂桃杏豆等，種子開裂",
    "T24n1458_009:0577a11": "芽乃生故。五者異子種，謂穀麥等異類諸子",
    "T24n1458_009:0577a12": "是也。又釋，穀麥等亦因開裂方乃生芽，是開",
    "T24n1458_009:0577a13": "裂種攝。其異子種者，如因牛角能生荻等、",
    "T24n1458_009:0577a14": "或因羊毛而生青稊，於牛糞聚生青蓮華，從",
    "T24n1458_009:0577a15": "異類生，名異子種；或云子子種，從子生故。言",
    "T24n1458_009:0577a16": "有情村者，謂是林薄諸有鬼神鳥獸等稟生",
    "T24n1458_009:0577a17": "命者託之而住，猶若人村。言有情者，謂諸禽",
    "T24n1458_009:0577a18": "獸、蚊䗈、蛇蠍及蜂蟻等。言及令他壞者，壞是",
    "T24n1458_009:0577a19": "抝拉拔掘斬截摧傷之總名也。若苾芻於諸",
    "T24n1458_009:0577a20": "種子及生草木，有種子生草木想或復生疑，",
    "T24n1458_009:0577a21": "而以刀爪及持甎石、水火、杵木、灰汁、沸湯、或",
    "T24n1458_009:0577a22": "是水生出令乾死、或牽柴所損、或經行處以",
    "T24n1458_009:0577a23": "足踏傷，隨以何緣、或自或他，故為損壞者，皆",
    "T24n1458_009:0577a24": "得本罪。若不傷者，得惡作罪。若於前境別別",
    "T24n1458_009:0577a25": "損壞，隨有所損，皆得墮罪；於多方便皆得惡",
    "T24n1458_009:0577a26": "作。若以一方便壞多種者，得一惡作、得多本",
    "T24n1458_009:0577a27": "罪。若多方便損一種者，翻上應知。於餘學處",
    "T24n1458_009:0577a28": "望境望心論因果罪，准此應說。若樹葉新生",
    "T24n1458_009:0577a29": "及皴朽皮、若華已開、或萎黃葉、或成熟果，",
    "T24n1458_009:0577b01": "損落此者，皆得惡作。若活根、若青葉、若生皮、",
    "T24n1458_009:0577b02": "華未開果未熟者，皆得本罪。若青苔浮萍等",
    "T24n1458_009:0577b03": "水中搖動，咸得惡作；舉出水時，便得本罪。若",
    "T24n1458_009:0577b04": "地甎石有綠苔生蛇蓋菌等而損壞者、或",
    "T24n1458_009:0577b05": "竿笐瓶衣生白醭而受用損動者，咸得惡",
    "T24n1458_009:0577b06": "作。令他拂淨者，無犯。諸有情村有生命居者，",
    "T24n1458_009:0577b07": "隨損得罪。窠未生卵、或時毈壞，除者無犯。",
    "T24n1458_009:0577b08": "若欲移諸生命者，應極詳審勿令傷損。若行",
    "T24n1458_009:0577b09": "動時，及有牽曳、傾瀉湯水并灑掃時無損害",
    "T24n1458_009:0577b10": "心，雖損無犯。然諸根種及以果菜，應合淨者，",
    "T24n1458_009:0577b11": "先作淨已後方食用。淨法有五種：火淨、刀淨、",
    "T24n1458_009:0577b12": "蔫淨、鳥淨、爪淨。又有五淨：墮破淨、拔出淨、捩",
    "T24n1458_009:0577b13": "斷淨、擘破淨、非種淨。若蒲萄瓜果總為一聚，",
    "T24n1458_009:0577b14": "於三四處以火拄之，此便為淨。若刀爪，一一",
    "T24n1458_009:0577b15": "皆須別淨。又生種中但有損者，此即是淨。然",
    "T24n1458_009:0577b16": "於種中有不熟種，被烝煮已食皆非犯。若苾",
    "T24n1458_009:0577b17": "芻自將刀等而作淨者，食時無犯，不淨得墮",
    "T24n1458_009:0577b18": "罪。若以火淨，有自煮過。然於不淨地中，又有",
    "T24n1458_009:0577b19": "內煮，並不應食。使他淨時，內煮同自。若涉險",
    "T24n1458_009:0577b20": "途無未近圓者，及飢儉世，不淨非犯。",
    "T24n1458_009:0577b21": "12 嫌毀輕賤學處嫌毀輕賤學處第十二",
    "T24n1458_009:0577b22": "佛在王舍城，時實力子大眾差分臥具并知",
    "T24n1458_009:0577b23": "食次，時蜜呾羅、步弭迦兄弟二人數行誹謗。",
    "T24n1458_009:0577b24": "雖知大眾秉法呵責，仍猶對面輕毀，又作方",
    "T24n1458_009:0577b25": "便譏刺之言。由輕毀事，輕毀煩惱，制斯學",
    "T24n1458_009:0577b26": "處。",
    "T24n1458_009:0577b27": "「若復苾芻，嫌毀輕賤苾芻者，波逸底迦。」言嫌",
    "T24n1458_009:0577b28": "毀者，謂毀謗他，或時對面、或在私屏。此中對",
    "T24n1458_009:0577b29": "面生過者，若有苾芻被眾差已，輒於其人為",
    "T24n1458_009:0577c01": "嫌毀者，應作白四呵責。既得法已，於彼十",
    "T24n1458_009:0577c02": "二種人被眾差者，若對若背為嫌毀者，咸得",
    "T24n1458_009:0577c03": "墮罪。若眾未作呵責法時，為輕毀者但得惡",
    "T24n1458_009:0577c04": "作。若於惡人作惡人想而嫌毀者，無犯。若",
    "T24n1458_009:0577c05": "惡人作非惡人想疑，對面嫌毀者，得突色訖",
    "T24n1458_009:0577c06": "里多罪。若於善人作善人想疑，嫌毀者，得波",
    "T24n1458_009:0577c07": "逸底迦。善人惡人想者，無犯。若託傍生而興",
    "T24n1458_009:0577c08": "譏謗、或對不解方言者，有人無人想、或復翻",
    "T24n1458_009:0577c09": "此、或所對境無清淨苾芻者，皆惡作罪。",
    "T24n1458_009:0577c10": "13 違惱言教學處違惱言教學處第十三",
    "T24n1458_009:0577c11": "佛在憍閃毘國瞿師羅園，時闡陀苾芻既犯",
    "T24n1458_009:0577c12": "罪已，諸苾芻勸令改悔，便說異言惱亂於眾。",
    "T24n1458_009:0577c13": "苾芻應正教誨作白四羯磨呵責。若默而惱",
    "T24n1458_009:0577c14": "者，亦秉法呵責。雖得眾法仍不改者，若語若",
    "T24n1458_009:0577c15": "默、或兩俱為，由違惱事輕毀煩惱，制斯學",
    "T24n1458_009:0577c16": "處。「若復苾芻，違惱言教者，波逸底迦。」言違惱",
    "T24n1458_009:0577c17": "言教者，謂諸苾芻如法教時，此是應作、此不",
    "T24n1458_009:0577c18": "應作，既聞語已遂便違教，出不忍言、或時默",
    "T24n1458_009:0577c19": "然而不應答。如有苾芻問苾芻言：「爾見如是",
    "T24n1458_009:0577c20": "相貌苾芻及俗男女不？」便作惱心而答之曰：",
    "T24n1458_009:0577c21": "「如此之人我不曾見，但見兩脚從此而去。」或",
    "T24n1458_009:0577c22": "時默惱，皆得墮罪。如是乃至片有惱心，詭誑",
    "T24n1458_009:0577c23": "異說、或時默然，若對僧伽及清淨苾芻違惱",
    "T24n1458_009:0577c24": "教時，咸得墮罪。或他問時先語後默者，得惡",
    "T24n1458_009:0577c25": "作罪。若於僧伽及尊重類稱理之教，垢心違",
    "T24n1458_009:0577c26": "惱亦得墮罪。非稱理教作違惱言，得惡作罪。",
    "T24n1458_009:0577c27": "僧伽教勅遣作此事為彼事者，亦得墮罪。於",
    "T24n1458_009:0577c28": "稱理教稱理想疑，違皆墮罪。不稱理教作稱",
    "T24n1458_009:0577c29": "理想疑，得惡作。若稱理教作不稱理想，雖違",
    "T24n1458_009:0578a01": "無犯。若對不解語人而違惱者，亦惡作罪。若",
    "T24n1458_009:0578a02": "違惱賊教者，得惡作罪。如賊遣苾芻於阿蘭",
    "T24n1458_009:0578a03": "若為我作食。佛言：「應可為辦。若不能者移處",
    "T24n1458_009:0578a04": "去。若住者得惡作。」有教須違，謂非理虛誑所",
    "T24n1458_009:0578a05": "有言說。有教須為捨受，謂彼非理帶瞋而言。",
    "T24n1458_009:0578a06": "有教應反開悟，謂非理不瞋言。有教當如說",
    "T24n1458_009:0578a07": "行，謂有犯令悔言。有教須順從，謂令持戒",
    "T24n1458_009:0578a08": "言。若差知眾事，以垢惡心，應作不作、不應",
    "T24n1458_009:0578a09": "作而作，皆得墮罪。若無垢心，得惡作罪。若口",
    "T24n1458_009:0578a10": "雖不語身惱他時，遣去不去、不遣去而去、喚",
    "T24n1458_009:0578a11": "來不來、不喚而來，有垢心無垢心，並同前墮",
    "T24n1458_009:0578a12": "罪，及以惡作。不犯者，若苾芻見有獵人逐麞",
    "T24n1458_009:0578a13": "鹿等，從邊走過，彼來問時應作是語：「時寒可",
    "T24n1458_009:0578a14": "應向火、毒熱可飲冷水。」若問不休，應自看指",
    "T24n1458_009:0578a15": "甲而報彼云：「諾佉鉢奢弭。」或看太虛而報彼",
    "T24n1458_009:0578a16": "云：「納婆鉢奢弭。」或於四方周遍觀已，作如是",
    "T24n1458_009:0578a17": "念：「一切諸行皆無有我亦無有情。」然後報云：",
    "T24n1458_009:0578a18": "「我實不見有一有情。」此皆無犯。若口有病含",
    "T24n1458_009:0578a19": "藥不言者無犯。",
    "T24n1458_009:0578a20": "14 不舉敷具學處不舉敷具學處第十四",
    "T24n1458_009:0578a21": "佛在室羅伐城給孤獨園，時諸苾芻在空露",
    "T24n1458_009:0578a22": "地安僧敷具，棄而出去。是時世尊見天欲雨",
    "T24n1458_009:0578a23": "手自舉置，因臥具事由輕心不收舉煩惱，",
    "T24n1458_009:0578a24": "制斯學處。",
    "T24n1458_009:0578a25": "「若復苾芻，於露地處安僧敷具及諸床座，去",
    "T24n1458_009:0578a26": "時不自舉、不教人舉，若有苾芻不囑授，除餘",
    "T24n1458_009:0578a27": "緣故，波逸底迦。」",
    "T24n1458_009:0578a28": "言僧伽者，有六種僧伽：一、四人僧伽；二、過此",
    "T24n1458_009:0578a29": "僧伽；三、現前僧伽；四、四方僧伽；五、主僧伽；六、",
    "T24n1458_009:0578b01": "客僧伽。此中僧伽謂四方僧伽。言敷具者，謂",
    "T24n1458_009:0578b02": "床座被褥枕囊小褥等。言床座者，謂除非法",
    "T24n1458_009:0578b03": "高大床座，此非苾芻所應受用。若坐臥者，得",
    "T24n1458_009:0578b04": "惡作罪。若俗人舍，為愍施主坐臥無犯。床有",
    "T24n1458_009:0578b05": "多種：謂鏇脚小床、踞坐繩床、眠臥繩床。褥謂",
    "T24n1458_009:0578b06": "臥褥，長四肘闊二肘，四邊縫合貯以毛絮。毛",
    "T24n1458_009:0578b07": "謂羊毛。絮謂木綿、荻苔、劫貝、蒲薹、雜絮并",
    "T24n1458_009:0578b08": "故破物、或糞掃衣，以如是物內在褥中，拍令",
    "T24n1458_009:0578b09": "平正，於中橫竪以線交絡，勿使綿絮聚在一",
    "T24n1458_009:0578b10": "邊。或扜毛為褥，復安表裏。被謂臥物。枕謂",
    "T24n1458_009:0578b11": "偃枕。因諸苾芻食不消故，世尊由此開許枕",
    "T24n1458_009:0578b12": "囊。言小褥者，即坐褥也。空露處者，無蔭庇",
    "T24n1458_009:0578b13": "處。言不囑授者，若有苾芻，應囑授安敷具處；",
    "T24n1458_009:0578b14": "若無苾芻，應告求寂。此若無者囑近施主，無",
    "T24n1458_009:0578b15": "施主者應觀四方，密藏戶鑰方隨意去。若於",
    "T24n1458_009:0578b16": "路中逢苾芻者，應須指的告戶鑰處。言囑授",
    "T24n1458_009:0578b17": "者，有其五事，告彼人曰：「具壽！此是住房、此",
    "T24n1458_009:0578b18": "房可觀察、此是敷具應可掌持、此是戶鑰。」有",
    "T24n1458_009:0578b19": "五種人不堪囑授，謂無慚愧、有讎隙、年衰老、",
    "T24n1458_009:0578b20": "身帶病，及未圓人。言餘緣者，謂是命難及淨",
    "T24n1458_009:0578b21": "行難。此中犯者，謂於露地置僧敷具、或為他",
    "T24n1458_009:0578b22": "緣、或輕慢心、或由忘念捨之而去，乃至未過",
    "T24n1458_009:0578b23": "勢分，得惡作罪。若過四十九尋，便得墮罪。若",
    "T24n1458_009:0578b24": "初去時忘、中路方憶者，應心念口言：「如此之",
    "T24n1458_009:0578b25": "事我更不為。」凡是不應作事慢心而為，得惡",
    "T24n1458_009:0578b26": "作罪者，犯時皆須心念口言，作如是說：「如此",
    "T24n1458_009:0578b27": "之事我更不為。」又念：「寺中同梵行者，見我出",
    "T24n1458_009:0578b28": "行亦應為舉。」若於路中見苾芻來，應慇懃囑",
    "T24n1458_009:0578b29": "請。若苾芻路中許他為舉，來至寺內初夜不",
    "T24n1458_009:0578c01": "舉，乃至明相出不損而舉，得惡作罪；若損而",
    "T24n1458_009:0578c02": "舉者，便得墮罪。損壞有二：一、風壞，謂風吹令",
    "T24n1458_009:0578c03": "卷。二、雨壞，若表裏濕徹。此據憶而不舉，若忘",
    "T24n1458_009:0578c04": "念者但得惡作。若諸敷具是不淨物，謂駝牛",
    "T24n1458_009:0578c05": "鹿毛間雜羊毛經緯相兼、或木床過佛八指、",
    "T24n1458_009:0578c06": "或寶莊嚴、或先犯等人及苾芻尼物、或非寺",
    "T24n1458_009:0578c07": "內謂在餘沙門婆羅門處，設居寺內、或是己",
    "T24n1458_009:0578c08": "物、或別人物，若不舉者，咸得惡作。於一床座",
    "T24n1458_009:0578c09": "二人共坐，在後起者應舉；同時而起，小者應",
    "T24n1458_009:0578c10": "舉；若同夏者應共舉之。境想六句，初重次輕，",
    "T24n1458_009:0578c11": "後二無犯。用僧敷具所有行法，今次當說。若",
    "T24n1458_009:0578c12": "諸敷具與毒物相雜、或脂油等之所霑污，不",
    "T24n1458_009:0578c13": "應受用。若不能防護無儭物者，不應與敷具。",
    "T24n1458_009:0578c14": "於諸敷具有水火等八難事至及猛獸等緣，",
    "T24n1458_009:0578c15": "咸須囑授而去；若難緣近者棄去無犯。若有",
    "T24n1458_009:0578c16": "彫彩雜色莊畫敷褥，僧伽應畜，別人不應",
    "T24n1458_009:0578c17": "畜。若有施主設供之時遣令坐者，愍施主故，",
    "T24n1458_009:0578c18": "暫坐非犯。凡彩畫物若無儭替，不應坐臥；若",
    "T24n1458_009:0578c19": "多損壞坐亦無犯。但是僧伽被褥衣服，不應",
    "T24n1458_009:0578c20": "在空露處披臥、或胃雨住、或出外遊行，亦",
    "T24n1458_009:0578c21": "不應急走，及洗染衣并熏鉢等。諸餘作務不",
    "T24n1458_009:0578c22": "往大小行室、不向食厨，不應露體輒便披著，",
    "T24n1458_009:0578c23": "應加襯替徐徐受用。於五處存意勿使損傷：",
    "T24n1458_009:0578c24": "或牽、或推、或烟、或塵、或垢。凡是僧伽所有衣",
    "T24n1458_009:0578c25": "服，不將餘物而襯替者，不合受用。其所替物、",
    "T24n1458_009:0578c26": "或兩重或多重，亦非疎破。若有不淨霑污，尋",
    "T24n1458_009:0578c27": "即應洗。苾芻癩病，應住下房，與下敷具，不能",
    "T24n1458_009:0578c28": "自濟給供侍人。若用僧伽敷具有損壞者，不",
    "T24n1458_009:0578c29": "應默然捨不料理。有破穿處，應須縫補。若斷",
    "T24n1458_009:0579a01": "壞者，應為連接。若不堪修補者，用充燈炷、或",
    "T24n1458_009:0579a02": "為拂掃、或斬為泥及和牛糞，用塗牆壁、或",
    "T24n1458_009:0579a03": "填孔隙，令施福增。門人弟子每於月八日、十",
    "T24n1458_009:0579a04": "五日、二十三日、月盡日，應觀師主臥具拂拭",
    "T24n1458_009:0579a05": "曬曝。若不為者，咸得惡作。若無門徒自須料",
    "T24n1458_009:0579a06": "理。有賊等怖，僧伽衣物不應輕棄，堪受用物",
    "T24n1458_009:0579a07": "應持將去，持者自用。若後怖除，應還本處，敷",
    "T24n1458_009:0579a08": "臥具處先灑次掃，令其淨潔，復以故衣更須",
    "T24n1458_009:0579a09": "拂拭，先安席已，方置氈褥𣰽毺等物，應用敷",
    "T24n1458_009:0579a10": "座及敷經行，應數補洗，為護經行物故。修定",
    "T24n1458_009:0579a11": "苾芻其足三日一度塗油。少年苾芻染衣之",
    "T24n1458_009:0579a12": "時，坐眾枮座。老者來至不應令起，恐廢事故。",
    "T24n1458_009:0579a13": "又眾食處他人先至，已坐受食不應令起，下",
    "T24n1458_009:0579a14": "至請鹽及取草葉，即名受食。亦復不應非其",
    "T24n1458_009:0579a15": "坐次輒便受食，若客創至不應准其大小，令",
    "T24n1458_009:0579a16": "主人起而論次第。若於坐處起經行時，應以",
    "T24n1458_009:0579a17": "僧脚崎、或將偃帶而記其處。僧伽所有編織",
    "T24n1458_009:0579a18": "坐床，求寂不應輒坐，以物覆者聽；若善用心",
    "T24n1458_009:0579a19": "無覆應坐。凡聽法時，苾芻尼來編織坐床，亦",
    "T24n1458_009:0579a20": "不令坐；若離欲者，夜聽法時應與令坐。諸苾",
    "T24n1458_009:0579a21": "芻夜聽法時，不應與尼及俗人、求寂同一氈",
    "T24n1458_009:0579a22": "席相近而坐，授學之人亦不同座，有難緣者",
    "T24n1458_009:0579a23": "非犯。無夏苾芻不應共三夏者同座而坐，一",
    "T24n1458_009:0579a24": "夏者不與四夏者同座。若二夏已去共大三",
    "T24n1458_009:0579a25": "夏者皆得同座。若白衣舍處所迮時，雖鄔波",
    "T24n1458_009:0579a26": "馱耶同座非犯，於一床上乃至三人亦聽同",
    "T24n1458_009:0579a27": "坐。若大木枮聽二人同座，小方座者但一人",
    "T24n1458_009:0579a28": "坐。在道路行借得臥具，咸應均分，理無獨",
    "T24n1458_009:0579a29": "用。若多得者別別與之。若一被者，隨彼眠人",
    "T24n1458_009:0579b01": "普皆通覆。施主被帔意為多人，不應獨披經",
    "T24n1458_009:0579b02": "行；若是私衣披行無犯。不應一床二人同臥，",
    "T24n1458_009:0579b03": "有慚愧者無犯。若在行途得大床大帔，中",
    "T24n1458_009:0579b04": "間衣隔同臥非犯。不重壘木枮而坐。若有施",
    "T24n1458_009:0579b05": "主以衣物布地，延請法眾願為蹈者，苾芻應",
    "T24n1458_009:0579b06": "生愍念起無常想蹈之無犯，為令外道生信",
    "T24n1458_009:0579b07": "敬故。若有施主，為請眾僧須席褥時，眾物應",
    "T24n1458_009:0579b08": "借。若自送來者善，若不爾者應鳴健稚，令",
    "T24n1458_009:0579b09": "門徒等更相率勵往彼取之。若施主自有私",
    "T24n1458_009:0579b10": "緣借褥席者，亦應與之。令一苾芻隨去守護，",
    "T24n1458_009:0579b11": "應在一邊自為念誦。若事了後應令送歸，有",
    "T24n1458_009:0579b12": "油膩污應澡豆洗，不淨污者應用土洗。在空",
    "T24n1458_009:0579b13": "露處聽法之時，若天雨者不應棄座而去，同",
    "T24n1458_009:0579b14": "座之人應共收舉。師子座上以寶莊嚴、或俗",
    "T24n1458_009:0579b15": "人衣持用敷設，作無常想，應坐非犯。於蘭若",
    "T24n1458_009:0579b16": "中信心施主為苾芻故造立寺舍，若須臥具",
    "T24n1458_009:0579b17": "應暫與之。若持送時遇天雨者，應安樹下以",
    "T24n1458_009:0579b18": "故衣覆；設會既了不肯還者，應強奪取，勿令",
    "T24n1458_009:0579b19": "散失。若於露處安瞻部光像，若逢天雨無",
    "T24n1458_009:0579b20": "未圓人，作大師心，宜應擎入。若軌範師、或親",
    "T24n1458_009:0579b21": "教師，晝日林中靜心住處，若有坐枮應為持",
    "T24n1458_009:0579b22": "返。若師自灑掃或縫衣時，應前白言：「尊勿自",
    "T24n1458_009:0579b23": "勞，我當代作。」若師自求福樂為先首、或眾差",
    "T24n1458_009:0579b24": "遣作縫衣人，不代無過。若苾芻習誦經時，應",
    "T24n1458_009:0579b25": "離聞處溫理舊業，勿惱傍人。若斷惑習定者，",
    "T24n1458_009:0579b26": "既受教法，隨於一處靜意而思。若有俗人來",
    "T24n1458_009:0579b27": "請食者，應鳴健稚知時早去，隨自門徒應",
    "T24n1458_009:0579b28": "須檢察，眾首上座問客苾芻：「同去食不？所有",
    "T24n1458_009:0579b29": "房門並牢閉不？」苾芻無事不應斷食，若輒斷",
    "T24n1458_009:0579c01": "者得惡作罪。若將眾僧座物往食處者，可置",
    "T24n1458_009:0579c02": "牆邊、或安樹下，令人守護，事了持歸。俗人借",
    "T24n1458_009:0579c03": "座，送至寺中不相報知遂捨去者，苾芻若",
    "T24n1458_009:0579c04": "見應即內之，若不能者報授事人。或時露處",
    "T24n1458_009:0579c05": "多曬臥具，難緣若，來應鳴健稚眾共收舉。",
    "T24n1458_009:0579c06": "苾芻若見火燒寺時，先出自己所有衣鉢，其",
    "T24n1458_009:0579c07": "次當出常住貲財，令無力人一處看守。其火",
    "T24n1458_009:0579c08": "若盛不應輒入，大水來漂亦應准此。由失自",
    "T24n1458_009:0579c09": "財交有廢闕，設損眾物不同斯苦。如上所制，",
    "T24n1458_009:0579c10": "違不行者並得惡作。",
    "T24n1458_009:0579c11": "15 不舉草敷具學處不舉草敷具學處第十五",
    "T24n1458_009:0579c12": "佛在室羅伐城給孤獨園，時南方有二苾芻，",
    "T24n1458_009:0579c13": "來至寺中敷草臥具，去不收舉，致損房舍。事",
    "T24n1458_009:0579c14": "惱同前，制斯學處。",
    "T24n1458_009:0579c15": "「若復苾芻，於僧房內，若草、若葉，自敷、教人敷，",
    "T24n1458_009:0579c16": "去時不自舉、不教人舉，若有苾芻不囑授，除",
    "T24n1458_009:0579c17": "餘緣故，波逸底迦。」",
    "T24n1458_009:0579c18": "言僧房者，謂四方僧伽房舍，下皆同此，若是",
    "T24n1458_009:0579c19": "私處但得惡作。言房舍者，於四威儀得為受",
    "T24n1458_009:0579c20": "用。言敷具者，若草若葉而作敷具。去時者，謂",
    "T24n1458_009:0579c21": "離勢分，勢分多少如上已明。又不囑授者，謂",
    "T24n1458_009:0579c22": "有苾芻應須囑授。然諸苾芻受他囑授，即應",
    "T24n1458_009:0579c23": "存心為作其事。不依言者，得惡作罪。若於寺",
    "T24n1458_009:0579c24": "中有草敷具是常所敷，主人遮時即不須却，",
    "T24n1458_009:0579c25": "境想如前。然此草敷有二種壞：一、風所吹；二、",
    "T24n1458_009:0579c26": "蟲蟻食，亦如上說。若白衣舍，當須問主，依他",
    "T24n1458_009:0579c27": "所說或去或留，若違言者得惡作罪。阿蘭若",
    "T24n1458_009:0579c28": "處舉起方行，不舉動時得惡作罪。若染衣時",
    "T24n1458_009:0579c29": "於草上曬，問主同前。若經行時將草布地，",
    "T24n1458_009:0580a01": "不可日日常為收舉，然於去時總須縛束挂",
    "T24n1458_009:0580a02": "樹當行。於大會處草薦坐時，且應收舉置之",
    "T24n1458_009:0580a03": "一畔。若會了後應即除棄，牛糞土屑洗手所",
    "T24n1458_009:0580a04": "須，安瓦器中勿令損壞。",
    "T24n1458_009:0580a05": "16 牽他出僧房學處牽他出僧房學處第十六",
    "T24n1458_009:0580a06": "佛在室羅伐城給孤獨園，時鄔陀夷苾芻由",
    "T24n1458_009:0580a07": "瞋忿故，於四方僧住處，夜牽門徒令出。其",
    "T24n1458_009:0580a08": "事同前，因攝受門徒煩惱，制斯學處。",
    "T24n1458_009:0580a09": "「若復苾芻，瞋恚不喜，於僧住處牽苾芻出、或",
    "T24n1458_009:0580a10": "令他牽出者，除餘緣故，波逸底迦。」",
    "T24n1458_009:0580a11": "言餘緣者，舍欲崩倒，牽出病人者無犯。若有",
    "T24n1458_009:0580a12": "苾芻是鬪諍者，先無諍事能令諍生，現有諍",
    "T24n1458_009:0580a13": "事令轉增長，戒見軌式多有虧損，如此之人",
    "T24n1458_009:0580a14": "瞋而曳出，若無善心亦得惡作。此中犯者，或",
    "T24n1458_009:0580a15": "為貲財、或念讎隙、或因利養而生嫉妬、或",
    "T24n1458_009:0580a16": "由毀謗師主門徒及餘知識，生瞋恨故，若自",
    "T24n1458_009:0580a17": "牽、若使人牽，出住處時咸得本罪。若曳衣鉢，",
    "T24n1458_009:0580a18": "得惡作罪。若以書印等令他牽出者，得突色",
    "T24n1458_009:0580a19": "訖里多。若尼住處授學人處、或先犯人、或非",
    "T24n1458_009:0580a20": "人等所住之處、或自私房、或求寂住處、或於",
    "T24n1458_009:0580a21": "空處、或外道處，於斯等處曳出清淨苾芻，得",
    "T24n1458_009:0580a22": "惡作罪。在僧伽處作僧伽想，境想六句，二犯",
    "T24n1458_009:0580a23": "墮罪、四皆惡作。無過苾芻作無過想，亦有六",
    "T24n1458_009:0580a24": "句，初重次輕，後二無犯。若破戒人，大眾應共",
    "T24n1458_009:0580a25": "驅出，若恐鬪諍者，應為恐愶，持其衣鉢方便",
    "T24n1458_009:0580a26": "令出。若倚門、若抱柱，咸應斫去，并推出之。若",
    "T24n1458_009:0580a27": "事殄息，所斫截處僧應修補。若於門徒、或於",
    "T24n1458_009:0580a28": "餘人，為訶責心，冀其懲息，牽出房時無犯。然",
    "T24n1458_009:0580a29": "不應令出其住處，應以五事呵責門徒，謂不",
    "T24n1458_009:0580b01": "共語、不共受用、不受承事、遮善品、捨依止。",
    "T24n1458_009:0580b02": "有五過失應呵責：無信心、有懈怠、出麁言、",
    "T24n1458_009:0580b03": "親惡友、不恭敬。若不應呵而呵、應呵不呵，得",
    "T24n1458_009:0580b04": "惡作罪。若無破戒罪，但難共語者，應為曳韁",
    "T24n1458_009:0580b05": "法而折伏之。應遣智人就彼開諫，令其息惡",
    "T24n1458_009:0580b06": "而來懺謝，捨前五事應忍恕之。不應恕而恕、",
    "T24n1458_009:0580b07": "應恕不恕，皆得惡作罪。",
    "T24n1458_009:0580b08": "若已近圓人不行恭敬、不堪教誨者，應與六",
    "T24n1458_009:0580b09": "物驅令出去；若是求寂，與上下二衣亦驅令",
    "T24n1458_009:0580b10": "去。若於住處龍蛇忽至，應可彈指而語之曰：",
    "T24n1458_009:0580b11": "「賢首！汝應遠去，勿惱苾芻。」若告已不去者，",
    "T24n1458_009:0580b12": "應持軟物而羂去之，勿以毛繩等繫，勿令傷",
    "T24n1458_009:0580b13": "損，於草叢處安詳解放，待入穴已然後捨去。",
    "T24n1458_009:0580b14": "若棄蚤虱等，不可隨宜輒便棄地，應於故布",
    "T24n1458_009:0580b15": "帛上觀時冷熱而安置之。此若無者，應安壁",
    "T24n1458_009:0580b16": "隙柱孔，任其自活。如前所制，不依行者咸得",
    "T24n1458_009:0580b17": "惡作。",
    "T24n1458_009:0580b18": "根本薩婆多部律攝卷第九"
}