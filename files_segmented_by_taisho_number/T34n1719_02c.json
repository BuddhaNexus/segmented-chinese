{
    "T34n1719_02c:0185c10": "folio_2c 法華文句記卷第二下",
    "T34n1719_02c:0185c12": "唐天台沙門湛然述",
    "T34n1719_02c:0185c13": "次「列雜眾者」，「舊云凡」等者，如八龍多是八",
    "T34n1719_02c:0185c14": "地菩薩，乃至華嚴中並得不思議解脫，此中",
    "T34n1719_02c:0185c15": "有道者，如闍王所將豈獨俗眾。「五道」者，無",
    "T34n1719_02c:0185c16": "地獄，即乘戒俱緩。「二界」者，無無色，即戒急",
    "T34n1719_02c:0185c17": "乘緩。「八番」者，欲天、色天、龍、乾、緊、修、迦、人，具如",
    "T34n1719_02c:0185c18": "下列。「方等列地獄」者，具如《釋籤》第四戒緩",
    "T34n1719_02c:0185c19": "乘急。「中陰化無色」者，《中陰上卷．分身品》，定",
    "T34n1719_02c:0185c20": "化王菩薩白佛言：快說斯義，曉了眾生聞",
    "T34n1719_02c:0185c21": "法易悟。復有難悟者，或在有對，或在無",
    "T34n1719_02c:0185c22": "對，或可見，或不可見。前有對有可見、不可",
    "T34n1719_02c:0185c23": "見故，可見有對如前，不可見有對如臭毛",
    "T34n1719_02c:0185c24": "鬼所至聞氣，不可見無對即餘鬼神，或在",
    "T34n1719_02c:0185c25": "有色，或在無色，或在非有想非無想，有色",
    "T34n1719_02c:0185c26": "即欲色二界，無色即下三空處。雖復難化，佛",
    "T34n1719_02c:0185c27": "或至彼或攝到此。此經無者或略等耳，故云",
    "T34n1719_02c:0185c28": "「不可一例」。又準乘戒細論，具如《淨名疏》。「舊",
    "T34n1719_02c:0185c29": "云人是土主」者，意指八番中闍王眾也。今",
    "T34n1719_02c:0186a01": "亦不用，故引《無量義》破之。豈有鬼神等必",
    "T34n1719_02c:0186a02": "須外客耶？言「未詳」者，雖望《無量義》人不",
    "T34n1719_02c:0186a03": "必在後，或恐有意。「鬼神重出」者，即緊、乾、脩。",
    "T34n1719_02c:0186a04": "「機雜」者，亦應更云諸機不同，析與體雜、偏",
    "T34n1719_02c:0186a05": "與圓雜云云。「此是約教釋」者，二乘即兩教二乘，",
    "T34n1719_02c:0186a06": "菩薩即三教菩薩，三教皆有出假智故，佛道",
    "T34n1719_02c:0186a07": "既云一攝一切唯得是圓，二乘菩薩並是",
    "T34n1719_02c:0186a08": "從初，佛道即是元初修圓者，不從漸來。三",
    "T34n1719_02c:0186a09": "十三天及三光四天王者，《俱舍》云：「妙高層有",
    "T34n1719_02c:0186a10": "四，相去各十千，旁出十六千，八四二千量，",
    "T34n1719_02c:0186a11": "堅首及持鬘，恒憍大王眾，如次居四級，亦",
    "T34n1719_02c:0186a12": "住餘七山，妙高頂八萬，三十三天居，四角有",
    "T34n1719_02c:0186a13": "四峯，金剛首所住，中宮名善現，周萬逾繕",
    "T34n1719_02c:0186a14": "那，外四苑莊嚴，眾車麁雜喜。」若作四悉者，",
    "T34n1719_02c:0186a15": "住處得名世界，能施為人，思義對治，天主第",
    "T34n1719_02c:0186a16": "一義。約教者，《阿含》證三藏，《般若》證通。別圓",
    "T34n1719_02c:0186a17": "者，《華嚴經》帝釋在第二地，故知兩教並得首",
    "T34n1719_02c:0186a18": "楞嚴定明矣。「過賢劫」等者，具如《般若》。「云云」",
    "T34n1719_02c:0186a19": "者，得記義當三教菩薩。本迹中云「共服甘",
    "T34n1719_02c:0186a20": "露」者，《大經》第六〈四依品〉云：「如三十三天有",
    "T34n1719_02c:0186a21": "妙甘露不死之藥」，譬初住已上理同也。「名月」",
    "T34n1719_02c:0186a22": "等，本迹並出《正法華》，本必有教。「觀解意」者，",
    "T34n1719_02c:0186a23": "三諦即第一義天，諦即是境，境生於智，智如",
    "T34n1719_02c:0186a24": "子也。「云云」者，境別智別生子不同。「居四寶",
    "T34n1719_02c:0186a25": "山」者，秖是須彌，《正法念》云：「四級各有十住",
    "T34n1719_02c:0186a26": "處」，具如《玄》文。「廣二十四萬里」者，未知所出，",
    "T34n1719_02c:0186a27": "若《俱舍》，依妙高半腹而住，有四級，頌云：「旁",
    "T34n1719_02c:0186a28": "出十六千，八四二千量」，向上一一各半減",
    "T34n1719_02c:0186a29": "故。「東提頭」等者，名在《金光明》第二〈四天王品〉，",
    "T34n1719_02c:0186b01": "爾時提頭賴吒天王，毘留勒叉天王，毘留博",
    "T34n1719_02c:0186b02": "叉天王，毘沙門天王，始自東方終于北方。",
    "T34n1719_02c:0186b03": "第三〈鬼神品〉列二十八部。「不令」等者，迹防四",
    "T34n1719_02c:0186b04": "樹，四樹既表於四德；以迹表本，本護四德",
    "T34n1719_02c:0186b05": "雙樹，雖復四枯四榮，然非枯非榮之理，亦不",
    "T34n1719_02c:0186b06": "出於常樂我淨，故護八樹是護四德。護四",
    "T34n1719_02c:0186b07": "德者有其二義：一者不許偏取，偏取成邪；",
    "T34n1719_02c:0186b08": "二者不許全取，全取成執。須知其理謂",
    "T34n1719_02c:0186b09": "非枯榮。今言「枝葉」者，以一德中皆具四德，",
    "T34n1719_02c:0186b10": "若偏取一名不知具德，名取枝葉等，故",
    "T34n1719_02c:0186b11": "外教中並有其名，是故文云「枝幹喻常」等，",
    "T34n1719_02c:0186b12": "正顯一德各具四德。「護八愛見」者，一一諦",
    "T34n1719_02c:0186b13": "下各一愛見，四種四諦各隨其教除其愛",
    "T34n1719_02c:0186b14": "見，故四王各領不令腦人，如各護見愛不",
    "T34n1719_02c:0186b15": "令取境。若從後說，「王」即王三昧也。當教教",
    "T34n1719_02c:0186b16": "主亦可皆王，各破愛見。「他化五欲」下「云云」",
    "T34n1719_02c:0186b17": "者，應具明欲天身量壽命。《俱舍》云：「贍部洲",
    "T34n1719_02c:0186b18": "人量，三肘半四肘，東西北洲人，倍倍增如次，",
    "T34n1719_02c:0186b19": "欲天俱盧舍，四分一一增，色天逾繕那，初四增",
    "T34n1719_02c:0186b20": "半半，此上增倍倍，唯無雲減三，人間五十年，",
    "T34n1719_02c:0186b21": "下天一晝夜，承斯壽五百，上五倍倍增，色無",
    "T34n1719_02c:0186b22": "晝夜殊，劫數等身量，無色初二萬，後後二二",
    "T34n1719_02c:0186b23": "增，少光上下天，大全半為劫。」若論高下於",
    "T34n1719_02c:0186b24": "一一天，如去下量去上亦然。《別譯阿含》第",
    "T34n1719_02c:0186b25": "六，廣明諸梵來下，第八、第十一廣明諸天",
    "T34n1719_02c:0186b26": "讚佛，諸天若來並同人形，第四云：「梵王來禮",
    "T34n1719_02c:0186b27": "佛，佛入火光三昧，不能得前，因往瞿伽",
    "T34n1719_02c:0186b28": "離門喚之。瞿伽離問：誰喚？答：梵王。又問：佛",
    "T34n1719_02c:0186b29": "記汝得阿那含耶？答：如是。又問：阿那含名",
    "T34n1719_02c:0186c01": "為不來，汝何以來？梵王言：如是之人不應",
    "T34n1719_02c:0186c02": "與語。」故知一同人法，還有違情而誡伽離。",
    "T34n1719_02c:0186c03": "「例有教門」等者，既為一代請法輪主，請大",
    "T34n1719_02c:0186c04": "則大，請小則小。本迹者，本住清淨一實妙",
    "T34n1719_02c:0186c05": "境，觀除惑穢並得名淨。又文中從釋諸",
    "T34n1719_02c:0186c06": "天來唯帝釋具四釋，三光、四王、自在等色天，",
    "T34n1719_02c:0186c07": "雖有因緣並闕約教者，然諸天常隨世尊",
    "T34n1719_02c:0186c08": "處處聞法，亦應隨諸教味以判淺深及開",
    "T34n1719_02c:0186c09": "顯等，如引身子得記之流，但弘教事薄舉",
    "T34n1719_02c:0186c10": "例而已。故八龍下多然，唯緊有教，以義便",
    "T34n1719_02c:0186c11": "耳。「無量法門」下「云云」者，從多頭故，且以假",
    "T34n1719_02c:0186c12": "觀為首，即是一假一切假。若通說者，一空",
    "T34n1719_02c:0186c13": "一切空、一中一切中亦多頭也。「長阿含」等者，",
    "T34n1719_02c:0186c14": "彼經具明池出四大河，如《疏》。「阿」者無、「耨達」",
    "T34n1719_02c:0186c15": "者患，無彼三患故也。「本住法華三昧」者，實",
    "T34n1719_02c:0186c16": "道所證一切皆名法華三昧，今且以華釋華",
    "T34n1719_02c:0186c17": "耳。「四緊」者，《雜心》云：「是畜生道攝，緊那一角，",
    "T34n1719_02c:0186c18": "乾闥無角，身相略同。」今言「奏四教」等者，既",
    "T34n1719_02c:0186c19": "歷五味皆有緊等，當知所奏亦偏圓別，來",
    "T34n1719_02c:0186c20": "至今經獨顯實諦。如《大樹緊那羅經》中，大",
    "T34n1719_02c:0186c21": "樹緊那羅王與無量緊及無量乾、無量諸天，",
    "T34n1719_02c:0186c22": "奏八萬四千淨妙樂音，來至佛所，絃歌一動",
    "T34n1719_02c:0186c23": "聲震大千，須彌山王踊沒低昂，一切聲聞皆",
    "T34n1719_02c:0186c24": "從座起猶如舞戲。天冠菩薩問迦葉言：少",
    "T34n1719_02c:0186c25": "欲知足頭陀第一，乃於今日猶如小兒。迦",
    "T34n1719_02c:0186c26": "葉答言：非本心也。故知彼經屬方等部以",
    "T34n1719_02c:0186c27": "大斥小，緊那奏於別圓之樂，故使聲聞不",
    "T34n1719_02c:0186c28": "能自安，故至法華理合純妙。「十寶山」者，《華",
    "T34n1719_02c:0186c29": "嚴》具列，已如《止觀》第五記。若《俱舍》中先列七",
    "T34n1719_02c:0187a01": "山，并妙高八。《論》云：「蘇迷盧處中次逾健達",
    "T34n1719_02c:0187a02": "羅等，於大洲等外有鐵輪圍山，前七金所",
    "T34n1719_02c:0187a03": "成，蘇迷盧四寶，并雪香山合十山也。」既云為",
    "T34n1719_02c:0187a04": "天奏樂，天亦諸機不同。「歌詠十力」者，既云",
    "T34n1719_02c:0187a05": "不起滅定，即初住已上也。故迹中絃管亦",
    "T34n1719_02c:0187a06": "應歌於四教，各有十力，若《大樹經》中於香",
    "T34n1719_02c:0187a07": "山南請佛供養，佛受供已，記其當得作佛，",
    "T34n1719_02c:0187a08": "號功德王，理應法身記也。若在初住八相",
    "T34n1719_02c:0187a09": "之記，猶在迹中，今經所將不及《大樹經》中",
    "T34n1719_02c:0187a10": "多者，以聞實經不易故也。又今經龍王舉",
    "T34n1719_02c:0187a11": "八、緊等各四者，有所表故，八擬八正，諸教",
    "T34n1719_02c:0187a12": "各有八正故也。緊既四教，大旨可知。餘者",
    "T34n1719_02c:0187a13": "俗樂以俗表真，四乾對教隨義釋出。「幢」謂",
    "T34n1719_02c:0187a14": "緣幢，即竽木也。「倒」謂擲倒等。四脩亦云無天",
    "T34n1719_02c:0187a15": "者，無天德故，《佛地論》屬天種，《正法念》鬼畜",
    "T34n1719_02c:0187a16": "種，大權示現往緣何定？準《阿含》等，四脩次第",
    "T34n1719_02c:0187a17": "住於海底，各二萬由旬。言「畜天等種」者，並",
    "T34n1719_02c:0187a18": "據元祖。「五繫繫魔外道」者，具如《止觀》第五",
    "T34n1719_02c:0187a19": "記。「五住」者，他解秖是界內見思，若爾與四",
    "T34n1719_02c:0187a20": "住何別？他云：三界見為見一處住地，欲思",
    "T34n1719_02c:0187a21": "為欲愛，色思為色愛，無色思為無色愛，三",
    "T34n1719_02c:0187a22": "界無明為無明住地，然依五性宗中以見",
    "T34n1719_02c:0187a23": "疑無明等種子為無明住地。今意不爾，五",
    "T34n1719_02c:0187a24": "住為二死作因，即以三界通惑為四住，更",
    "T34n1719_02c:0187a25": "加別惑為第五住，故別惑中總含內外無",
    "T34n1719_02c:0187a26": "知及以障中無明故也。望唯識等但加種",
    "T34n1719_02c:0187a27": "子為異耳。「正本」者，《正法華》耳。「水精入身」者，",
    "T34n1719_02c:0187a28": "或是有情，或是非情，若是非情義同濕生而",
    "T34n1719_02c:0187a29": "兼胎藏，如《阿含經》有女人向火，煖氣入身",
    "T34n1719_02c:0187b01": "有孕。父疑責女，乃至達王，王欲罪之。女",
    "T34n1719_02c:0187b02": "云：何有此無道之王欲治無罪之人，請王",
    "T34n1719_02c:0187b03": "試驗。王知無罪乃納為妃。具如《止觀》第四",
    "T34n1719_02c:0187b04": "記。「色心本淨」者，對迹醜嫉也。本住色淨故",
    "T34n1719_02c:0187b05": "般若淨，般若淨即心淨。「此云障持」者，謂能",
    "T34n1719_02c:0187b06": "障持，世云常持者無憑。「日蝕」者，若全不許",
    "T34n1719_02c:0187b07": "俗有計者，然依曆數亦可預算知之，何耶？",
    "T34n1719_02c:0187b08": "以器世間法爾，與人陰陽理合，故人身中五",
    "T34n1719_02c:0187b09": "行與天地數合，故虧盈之法須應曆數，豈",
    "T34n1719_02c:0187b10": "妨正業耶？言「種種邪說」者，然日月照四天",
    "T34n1719_02c:0187b11": "下，四天下亦陰陽不同，不可虧盈則令一",
    "T34n1719_02c:0187b12": "切王等盡皆衰耶？水旱災變亦復如是。故",
    "T34n1719_02c:0187b13": "知雖一分與陰陽理合，而一分須依眾生",
    "T34n1719_02c:0187b14": "業力。故凡諸依土皆順正報，如華藏土必",
    "T34n1719_02c:0187b15": "順報佛，及諸菩薩，依正自在，方便亦然。「怖日",
    "T34n1719_02c:0187b16": "月時」等者，《大論》十一云：「羅睺欲噉月時，月",
    "T34n1719_02c:0187b17": "天子怖疾走訴佛而說偈言：大智精進佛世",
    "T34n1719_02c:0187b18": "尊，我今歸命稽首禮，是羅睺羅惱亂我，願",
    "T34n1719_02c:0187b19": "佛憐愍見救護。佛為羅睺而說偈言：月能",
    "T34n1719_02c:0187b20": "照暗而清涼，是虛空中大燈明，其色白淨有",
    "T34n1719_02c:0187b21": "千光，汝莫吞月疾放去。爾時婆雉見羅睺汗",
    "T34n1719_02c:0187b22": "出放月，以偈問曰：汝羅睺羅何故戰慄，猶",
    "T34n1719_02c:0187b23": "如病怖不安乃爾。羅睺答曰：我若不放月，",
    "T34n1719_02c:0187b24": "頭破作七分，設得生活不安隱，以故我今",
    "T34n1719_02c:0187b25": "放此月。」「昔為婆羅門」等者，如《俱舍》云：「欲天俱",
    "T34n1719_02c:0187b26": "盧舍四分，一一增至第六天，但一俱盧舍半，",
    "T34n1719_02c:0187b27": "既云身長八萬四千由旬，尚可得於色天第",
    "T34n1719_02c:0187b28": "一，以色究竟天壽一萬六千劫，身長一萬六",
    "T34n1719_02c:0187b29": "千逾繕那，應是變身能為八萬四千。」「好鬪",
    "T34n1719_02c:0187c01": "戰」等者，此四修羅與帝釋戰時，次第布軍",
    "T34n1719_02c:0187c02": "具如今列。《長含》十八，南洲有金剛山，中有",
    "T34n1719_02c:0187c03": "修羅宮，所治有六千由旬，欄楯行樹等，然",
    "T34n1719_02c:0187c04": "一日一夜三時受苦，苦具自來入其宮中，屬",
    "T34n1719_02c:0187c05": "四惡趣者良有以也。《別譯阿含》第三，廣明",
    "T34n1719_02c:0187c06": "脩羅與帝釋共戰，須者往檢。若約教者，亦",
    "T34n1719_02c:0187c07": "可隨名立義，今為作之。初五繫者，初教菩",
    "T34n1719_02c:0187c08": "薩具足五住故；次廣肩者，通教三乘通觀稍",
    "T34n1719_02c:0187c09": "廣故；次淨心者，別教菩薩初知真淨故；次",
    "T34n1719_02c:0187c10": "云障持者，圓教菩薩障惑持理故。「本觀云",
    "T34n1719_02c:0187c11": "云」者，略不暇論，亦可云，本住第一義天，迹",
    "T34n1719_02c:0187c12": "示無天，能觀即空故無三界之人天，即假",
    "T34n1719_02c:0187c13": "故無方便土之義天，即中故無實報土之義",
    "T34n1719_02c:0187c14": "天，一心三觀常住寂光非人非天之人天。四",
    "T34n1719_02c:0187c15": "迦中云「己住處有宮」等者，《長含》十八云：「大",
    "T34n1719_02c:0187c16": "海北面有大樹名究羅睒摩羅，圍七由旬、高",
    "T34n1719_02c:0187c17": "百由旬，枝葉五十由旬，樹東有卵生龍宮，又",
    "T34n1719_02c:0187c18": "有卵生金翅鳥宮，南胎、西濕、北化，各有其龍",
    "T34n1719_02c:0187c19": "鳥之宮，並有七重行樹眾鳥和鳴，取龍之",
    "T34n1719_02c:0187c20": "時翅搏海水，卵生搏開二百由旬，胎四百、濕",
    "T34n1719_02c:0187c21": "八百、化一千六百，胎卵濕化如是次第，噉一",
    "T34n1719_02c:0187c22": "二三四龍。」如是惡道住處，欲比西方安樂",
    "T34n1719_02c:0187c23": "世界，故知福易而戒難，戒易而乘難，以不",
    "T34n1719_02c:0187c24": "來者眾故。又如《阿含》云：「香山有象名善住，",
    "T34n1719_02c:0187c25": "常住樹下，有六牙，牙上有池等，與普賢象",
    "T34n1719_02c:0187c26": "相貌幾同，一樹一象其數八千，善住為王餘",
    "T34n1719_02c:0187c27": "皆眷屬，或持蓋扇缾，或作倡妓樂，或為王",
    "T34n1719_02c:0187c28": "洗等云云。」其如猶是惡道何？「嗷五刀切嘇思刀切」啗",
    "T34n1719_02c:0187c29": "嘇物也。啗徒濫切。「金剛山」者，此洲之南。「將燒",
    "T34n1719_02c:0188a01": "寶山」者，火欲至餘金山。若約教者，初云勝",
    "T34n1719_02c:0188a02": "群輩者，過諸外道故；次云大身者，亦大乘",
    "T34n1719_02c:0188a03": "始故；次大滿者，出假足故；如意者，如理滿故。",
    "T34n1719_02c:0188a04": "次列人眾，「韋提希」者，亦云思勝。言「未生怨」",
    "T34n1719_02c:0188a05": "者，母懷之日已常有惡心於缾沙王，未生",
    "T34n1719_02c:0188a06": "已惡故因為名。「無指」者，初生相者云凶，王",
    "T34n1719_02c:0188a07": "令升樓撲之不死，但損一指，故為名也。",
    "T34n1719_02c:0188a08": "「八法」者，或八邪或八風或八倒。「普超經」者，第",
    "T34n1719_02c:0188a09": "三〈決疑品〉云：「佛因為闍王破計定有殺父",
    "T34n1719_02c:0188a10": "之罪，廣說三世三心叵得，令住法界。闍王",
    "T34n1719_02c:0188a11": "聞已得柔順忍。」「說法華時」者，據得柔順在",
    "T34n1719_02c:0188a12": "法華前故，在法華為清淨眾，至涅槃時身",
    "T34n1719_02c:0188a13": "瘡始發，悔得初果，故知為引逆罪者耳。此",
    "T34n1719_02c:0188a14": "乃全作大權釋，故引迦葉為例。若作實",
    "T34n1719_02c:0188a15": "行者，在法華會雖云清淨未見獲益，準",
    "T34n1719_02c:0188a16": "理應云障未除機未動，至涅槃時障欲",
    "T34n1719_02c:0188a17": "除機已動，故聞佛記領解歡喜，次說偈讚",
    "T34n1719_02c:0188a18": "佛，故第十七云：「父王無辜橫加逆害，乃至",
    "T34n1719_02c:0188a19": "心生悔熱遍體生瘡，世無良醫治身心",
    "T34n1719_02c:0188a20": "者，不信六臣六師之言，稟受家兄耆婆之",
    "T34n1719_02c:0188a21": "教，聞佛說法獲記發願。」當知二處並是迹",
    "T34n1719_02c:0188a22": "為，於其本地有何逆順？又如有婆羅門名",
    "T34n1719_02c:0188a23": "曰不害，以殺無量諸眾生故，故名央掘。以",
    "T34n1719_02c:0188a24": "見佛故發菩提心。又波羅奈有長者子，名",
    "T34n1719_02c:0188a25": "阿逸多，殺父害母、殺阿羅漢、焚燒僧坊，後",
    "T34n1719_02c:0188a26": "欲出家，諸比丘不度，自發菩提心，並是其",
    "T34n1719_02c:0188a27": "例。觀心者，害「貪愛母」等，如《止觀》記引《楞伽》。",
    "T34n1719_02c:0188a28": "言「行於非道」等者，逆即是順、非道即道。又",
    "T34n1719_02c:0188a29": "道以通達為義，所覺之理能通觀智，從因",
    "T34n1719_02c:0188b01": "至果故名為道，乃至九界心皆名非道，何",
    "T34n1719_02c:0188b02": "況逆心耶？有人問：《法華》一乘，低頭舉手皆成",
    "T34n1719_02c:0188b03": "佛道，何得闍王重罪不滅？但須依向機動",
    "T34n1719_02c:0188b04": "障除四句等，判時熟前後，化緣隨機不須",
    "T34n1719_02c:0188b05": "此問。次問可知。答中雖引《無量義》，準理更",
    "T34n1719_02c:0188b06": "應引《分別功德》，以四天下乃至大千塵數得",
    "T34n1719_02c:0188b07": "道，其內豈無人眾類耶？故知但略。「一句開",
    "T34n1719_02c:0188b08": "為四句」至「如淨名疏」者，彼以七義解釋",
    "T34n1719_02c:0188b09": "四句，一、明乘戒值佛不同，二、信法二行不",
    "T34n1719_02c:0188b10": "同，三、大小乘別，四、根性漸頓，五、應迹，六、觀",
    "T34n1719_02c:0188b11": "心，七、化他。初云乘戒者，有乘則值佛，無",
    "T34n1719_02c:0188b12": "乘則不來。信法者，坐禪聽學講說皆得值",
    "T34n1719_02c:0188b13": "佛，但隨所習大小耳。漸頓者，大小皆有漸",
    "T34n1719_02c:0188b14": "頓故也。應迹者，已得二十五三昧應二十",
    "T34n1719_02c:0188b15": "五有，引實行者來至佛所。觀心者，但隨觀",
    "T34n1719_02c:0188b16": "行以判見佛。化他者，見與不見皆約利他。",
    "T34n1719_02c:0188b17": "大權現迹略如今文。「若得」等者，以此四句",
    "T34n1719_02c:0188b18": "能辨自他值佛時處、得道奢促，諸經例眾多",
    "T34n1719_02c:0188b19": "少有無，以驗己身當來生處，如印不差，揣",
    "T34n1719_02c:0188b20": "心自責於經序，豈不懷慚於正宗。次釋別",
    "T34n1719_02c:0188b21": "序入第三卷文句。「別序」者，望通得名，且約當教相",
    "T34n1719_02c:0188b22": "望為言。佛及弟子經前經後二文可知。又若",
    "T34n1719_02c:0188b23": "從如來最後遺囑，則通序唯通、別序唯別。若",
    "T34n1719_02c:0188b24": "如來出世來至今經對昔辨者，此之別序意",
    "T34n1719_02c:0188b25": "別而兼通，通敘昔故唯在今經；通序文通",
    "T34n1719_02c:0188b26": "而意別，別在今故諸經通爾。若直就昔論",
    "T34n1719_02c:0188b27": "通別者，通序文通而義通，部含諸教故，亦",
    "T34n1719_02c:0188b28": "有義通而意別，別在諸味故；別序文別而",
    "T34n1719_02c:0188b29": "義別，不關他部故，如持鉢合蓋事在當經；",
    "T34n1719_02c:0188c01": "亦有義別而意通，通諸教故。又亦可通序",
    "T34n1719_02c:0188c02": "文通而義別，隨部對教多少別故；別序文別",
    "T34n1719_02c:0188c03": "而義通，通敘部內教多少故，為欲遍通通",
    "T34n1719_02c:0188c04": "別故爾。二序相對其名自分，於今經中言",
    "T34n1719_02c:0188c05": "通敘昔者，說法則重敘出生，放光則漸頓俱",
    "T34n1719_02c:0188c06": "照，唯有華地專表斯典意密未宣，入定乃",
    "T34n1719_02c:0188c07": "義兼開合，眾喜則悅動殊昔約昔異今，疑",
    "T34n1719_02c:0188c08": "念乃雙緣過現猶預於當，答問則廣敘三",
    "T34n1719_02c:0188c09": "同通收一代，經意既遠序亦異常，是故他",
    "T34n1719_02c:0188c10": "經直爾發起。「爾時」者，欲現六瑞時也。古人",
    "T34n1719_02c:0188c11": "云眾集時者，不體言旨。凡云爾時，皆指",
    "T34n1719_02c:0188c12": "前事之末、後事之始，此指現六瑞之前，欲",
    "T34n1719_02c:0188c13": "說《無量義經》時眾初圍繞。若云眾集時者，",
    "T34n1719_02c:0188c14": "不可云眾集時眾繞，如〈方便品〉初，即指文",
    "T34n1719_02c:0188c15": "殊答問竟時，不可云佛從三昧起時；從",
    "T34n1719_02c:0188c16": "三昧起，如云爾後爾乃等，皆是爾時之後。",
    "T34n1719_02c:0188c17": "若集眾竟，可云爾乃說《無量義》，故知別論",
    "T34n1719_02c:0188c18": "即是欲說《無量義》時，通論可指佛未定起",
    "T34n1719_02c:0188c19": "之時。初則四眾圍繞乃至雨華地動，故云「是",
    "T34n1719_02c:0188c20": "時天雨」等也。所以重云「是時天雨」者，別指",
    "T34n1719_02c:0188c21": "入定後時也。此雖小事其例實多，事還不",
    "T34n1719_02c:0188c22": "輕故令遍識。「翻覆」者，結前逆順也。從前向",
    "T34n1719_02c:0188c23": "後名順，翻覆向前名逆。言「生起」者，從前",
    "T34n1719_02c:0188c24": "向後則前生而後起，從後向前則後生而前",
    "T34n1719_02c:0188c25": "起，即答生由於問起，亦可云答起由於問",
    "T34n1719_02c:0188c26": "生，乃至集眾亦爾。雖許其逆順，意斥其無",
    "T34n1719_02c:0188c27": "旨，故云「未顯」。其旨者何？謂表四一，一經所",
    "T34n1719_02c:0188c28": "顯不出四故，此亦以光宅義而破光宅。若",
    "T34n1719_02c:0188c29": "依今家應表十一。「直是」等者，斥其消文，",
    "T34n1719_02c:0189a01": "逆順但得因緣中世界一意，餘三全無，故云",
    "T34n1719_02c:0189a02": "「尚自不明」。「況二三四」，即約教等三。「今明」下於",
    "T34n1719_02c:0189a03": "四悉中直對四一者，表四一當同，故知一",
    "T34n1719_02c:0189a04": "家始末得旨，人一是世界，多人和合至今同",
    "T34n1719_02c:0189a05": "故；理一是第一義，此名最順六瑞一一無不",
    "T34n1719_02c:0189a06": "表中；行一是為人，修行之來為生物善，構",
    "T34n1719_02c:0189a07": "疑興念令眾行成；教一是對治，由答問故",
    "T34n1719_02c:0189a08": "疑除教興，問答即是除疑教也。此且一往論",
    "T34n1719_02c:0189a09": "其大旨，然集眾等各具四一，有此表彰方",
    "T34n1719_02c:0189a10": "可生起，逆順有由。若不爾者，何大乘經不",
    "T34n1719_02c:0189a11": "集眾放光雨華動地，但無生於大疑，請答",
    "T34n1719_02c:0189a12": "不必妙德，答問不引三同。今雖未正說，",
    "T34n1719_02c:0189a13": "但因疑請問答而後知，則使華地之前既說",
    "T34n1719_02c:0189a14": "定異常，說定之前眾不孤集，雖曾聞《無量",
    "T34n1719_02c:0189a15": "義》，既定不散知向聞未卒，故知華地之後定",
    "T34n1719_02c:0189a16": "起所說不輕，以前後準中應華地亦異，由",
    "T34n1719_02c:0189a17": "是聞法表一乘人，人由現瑞表一乘理，為",
    "T34n1719_02c:0189a18": "顯斯理生疑問答，教行斯在人理宛然。又",
    "T34n1719_02c:0189a19": "由瑞中說開經表合教，入合定表中行，",
    "T34n1719_02c:0189a20": "放中光表中理，雨中華表中位，中地動中",
    "T34n1719_02c:0189a21": "惑除，總成人一，良有以也。故天表第一義",
    "T34n1719_02c:0189a22": "天，地表實相之地，雖並有表兆而時眾莫",
    "T34n1719_02c:0189a23": "測，故縱聞開經尚不知開本表於合，況",
    "T34n1719_02c:0189a24": "復能知定理等耶？故待文殊引往，方知化",
    "T34n1719_02c:0189a25": "道不殊，故知生疑本為立行，疑決行稱引",
    "T34n1719_02c:0189a26": "古教同，乃知今佛方說教一，而令時會成",
    "T34n1719_02c:0189a27": "一乘人，如是乃可為今經由漸，作顯實先",
    "T34n1719_02c:0189a28": "萌。若不爾者，徒云釋序，表法華意終自未",
    "T34n1719_02c:0189a29": "彰，如此猶是因緣釋耳。約教中應明施開",
    "T34n1719_02c:0189b01": "廢會，方顯序中所表，而云「非藏」等者，且",
    "T34n1719_02c:0189b02": "約廢權故並云非，先廢後開理數然耳。故",
    "T34n1719_02c:0189b03": "歷教簡三尚未名一，若開顯已無非經王。",
    "T34n1719_02c:0189b04": "又開已唯圓故云非也。故預辨能開不論",
    "T34n1719_02c:0189b05": "藏等，五味四味義亦如然。如此釋者，仍屬迹",
    "T34n1719_02c:0189b06": "門。「約本迹」下表本門者，須至〈壽量〉亦可",
    "T34n1719_02c:0189b07": "預表，故知此序顯表迹四、密表本四，久成",
    "T34n1719_02c:0189b08": "不逾此四故也，久近雖殊四一理等。「觀心",
    "T34n1719_02c:0189b09": "可解云云」者，以皆表一理觀易彰，然須",
    "T34n1719_02c:0189b10": "略知以示云爾。一心三諦理一也，一心三觀",
    "T34n1719_02c:0189b11": "行一也，作是觀者人一也，能詮觀境教一",
    "T34n1719_02c:0189b12": "也。又常觀三德能所皆四，法身理也，般若",
    "T34n1719_02c:0189b13": "教也，解脫行也。和合三法成假名人，即觀",
    "T34n1719_02c:0189b14": "行如來也。約六即位位位四一，於念念中",
    "T34n1719_02c:0189b15": "念念四一，一色一香無非四一，如此觀行",
    "T34n1719_02c:0189b16": "真法華之三昧也。心境互發即因緣觀之四",
    "T34n1719_02c:0189b17": "一也。不同三教即約教觀之四一也。久遠",
    "T34n1719_02c:0189b18": "已得即本地觀之四一也。向因破光宅以",
    "T34n1719_02c:0189b19": "立四一耳。總釋五章竟。次「眾集」下，正別解。",
    "T34n1719_02c:0189b20": "初釋威儀中先引論者，論文有四成就：一、",
    "T34n1719_02c:0189b21": "圍繞，二、前後，三、供養，四、尊重讚歎。經文闕",
    "T34n1719_02c:0189b22": "前後，應云圍繞前後。涉公云：「雖是論文不",
    "T34n1719_02c:0189b23": "順經義」，涉公猶疑譯者故也。然今家多依",
    "T34n1719_02c:0189b24": "論文，但一兩處不全用耳。論以四釋三不",
    "T34n1719_02c:0189b25": "須此斥，如惟忖五句以八句釋之，歎羅",
    "T34n1719_02c:0189b26": "漢德五句以十五句釋之，如難解難入加",
    "T34n1719_02c:0189b27": "難悟等釋之。故加之無咎。曾尋彼疏三二",
    "T34n1719_02c:0189b28": "卷來，可畏處多於茲息矣。四威儀中簡餘",
    "T34n1719_02c:0189b29": "三儀，欲有所聞異非時住，故云如法，況必",
    "T34n1719_02c:0189c01": "待此經方云如法。若通論者，當部當機圍繞",
    "T34n1719_02c:0189c02": "住者，咸皆如法。正釋中先斥古，直云比丘等",
    "T34n1719_02c:0189c03": "四，有云：天龍等四、梵魔等四，大小客舊雖有",
    "T34n1719_02c:0189c04": "此列，不判凡聖逆順權實說默，今昔微著共",
    "T34n1719_02c:0189c05": "別兼獨，施開本迹都無旨歸。今所列四乃",
    "T34n1719_02c:0189c06": "遍諸四收向十雙，凡聖乃至本迹不濫。又",
    "T34n1719_02c:0189c07": "涉公云：「天台立影響等眾，有義無文未可",
    "T34n1719_02c:0189c08": "依信。」若爾，有義無文而不依信，應當有文",
    "T34n1719_02c:0189c09": "無義則可依耶？今謂有文有義常人用之，",
    "T34n1719_02c:0189c10": "無文有義智人用之，有文無義暗者用之，",
    "T34n1719_02c:0189c11": "無文無義迷者用之。故經云「依義不依語」，",
    "T34n1719_02c:0189c12": "即此意也。故外小權迹望內大實本，並有名",
    "T34n1719_02c:0189c13": "無義，故佛斥迦葉，汝昔但聞涅槃之名，未",
    "T34n1719_02c:0189c14": "聞其義。法師自立聲聞菩薩二聖、眾龍神人",
    "T34n1719_02c:0189c15": "主二凡眾，今問此四為復有於天台四不？",
    "T34n1719_02c:0189c16": "若其無者何關《法華》？尚無當機得益之人，況",
    "T34n1719_02c:0189c17": "發起等？無則未可，若其有者，有文有義，何",
    "T34n1719_02c:0189c18": "謂無文？故今經列眾必具此四，即其文也。",
    "T34n1719_02c:0189c19": "義須必有發起等四，即其義也。有文有義",
    "T34n1719_02c:0189c20": "甚可依承；法師所立無義有文，反當斯責，",
    "T34n1719_02c:0189c21": "況復四義仍遍諸經，在今須云發起本迹",
    "T34n1719_02c:0189c22": "約教因緣，此四次第者，機雖可發必藉先",
    "T34n1719_02c:0189c23": "導，導機既發影響扶疎，三利全無結緣眾也。",
    "T34n1719_02c:0189c24": "若言無文，文殊、彌勒豈非發起？三周獲記",
    "T34n1719_02c:0189c25": "豈非當機？除發起外諸大菩薩豈非影響？",
    "T34n1719_02c:0189c26": "除當機眾如起去等豈非結緣？況雜眾中",
    "T34n1719_02c:0189c27": "雖無擊動亦能引導，通名發起；雖非鎮嚴",
    "T34n1719_02c:0189c28": "亦能輔佐，通名影響。《淨名》云：「而生五道」，以",
    "T34n1719_02c:0189c29": "現其自，并其所引四眾義足。初釋發起中",
    "T34n1719_02c:0190a01": "有法、喻、合。初法者，先明內德。「擊揚」下，外用",
    "T34n1719_02c:0190a02": "也。應物施設故名為權，順宜制立故名為",
    "T34n1719_02c:0190a03": "謀，有權之謀故云權謀。實智內融無謀而",
    "T34n1719_02c:0190a04": "當，故云智鑒。鑒其宿善可生可成，故名知",
    "T34n1719_02c:0190a05": "機。逗會無舛故名知時。擊揚之言義當發",
    "T34n1719_02c:0190a06": "起，用以釋名，發機令起故云發起。初文釋",
    "T34n1719_02c:0190a07": "發，「成辦」下釋起，亦可前四字正釋，次四字",
    "T34n1719_02c:0190a08": "功能。動亦起也。又剖之令開故名為發，因",
    "T34n1719_02c:0190a09": "擊揚者啟之而動故名為起。義兼能所通",
    "T34n1719_02c:0190a10": "及自他。又擊平等之大慈，發時眾之一善，",
    "T34n1719_02c:0190a11": "揚不二之大慧，動稟益之三業。又擊大會",
    "T34n1719_02c:0190a12": "之宿因，發當機之妙益，揚如來之大教，動",
    "T34n1719_02c:0190a13": "時眾之固執。又扣佛大悲故名擊，諮啟聖",
    "T34n1719_02c:0190a14": "旨故名揚，令聞所未聞故名發動，使聞",
    "T34n1719_02c:0190a15": "者果遂故云成辦，遂必獲悟故云利益。次",
    "T34n1719_02c:0190a16": "舉喻者，大權象王躄法身樹，至起應地，演",
    "T34n1719_02c:0190a17": "一乘之實唱、飽妙行之機緣，次「所謂」下合中",
    "T34n1719_02c:0190a18": "云發起五序咸益物機，故知集必不孤大",
    "T34n1719_02c:0190a19": "權作命，由集故瑞乃至問答。「等」者，等取正",
    "T34n1719_02c:0190a20": "說，序意既彰正說垂啟，故序中發起元期正",
    "T34n1719_02c:0190a21": "宗，驗知此序未通於本，雖冠經首本由別",
    "T34n1719_02c:0190a22": "故，而兩處發起俱在逸多，然迹事非遠可",
    "T34n1719_02c:0190a23": "寄文殊，久本難裁故唯託佛。釋當機者亦",
    "T34n1719_02c:0190a24": "有法、譬、合。初法者，由有發起當機可成。「當」",
    "T34n1719_02c:0190a25": "者當也。下字去聲。「宿」往也。「植」種也。「德」眾善也。",
    "T34n1719_02c:0190a26": "眾善之本故云「德本」，以善有本故得成機，",
    "T34n1719_02c:0190a27": "大權作用利聖益凡，如來三達說稱宿種，",
    "T34n1719_02c:0190a28": "故初成道護其沒苦，方等、般若慮彼機生，故",
    "T34n1719_02c:0190a29": "至此經先略次廣，三周容預攝無不該，乃",
    "T34n1719_02c:0190b01": "至本門位登無垢，不差毫末稱其往因，中",
    "T34n1719_02c:0190b02": "我可發故曰「當機」。今據釋眾，「當機」二字並",
    "T34n1719_02c:0190b03": "屬所化，而須機應合論，理合義兼能所，今",
    "T34n1719_02c:0190b04": "且從所以應所化。「宿植」下先釋機字，「緣合」",
    "T34n1719_02c:0190b05": "下次釋當字。次喻中「如癰」者，譬有機也。「欲",
    "T34n1719_02c:0190b06": "潰」者，譬可發也。為佛大聖及發起眾不謀",
    "T34n1719_02c:0190b07": "而捺，煩惑分破、機緣分熟，智德分成、法身分",
    "T34n1719_02c:0190b08": "顯。「不起」下合也。不合往機但合現發，現發",
    "T34n1719_02c:0190b09": "即成現機故也。故不起於從一以出無量",
    "T34n1719_02c:0190b10": "之座，即時聞於收無量以歸一之說，咸登",
    "T34n1719_02c:0190b11": "初住故曰「得道」。此約剋體論當機也。通收",
    "T34n1719_02c:0190b12": "乃攝六根五品。次釋影響眾者，然化主形",
    "T34n1719_02c:0190b13": "聲必資伴以影響，方令發起擊動事遂，如",
    "T34n1719_02c:0190b14": "響之應聲、影之隨形，亦法、譬、合。初法者，初",
    "T34n1719_02c:0190b15": "兩句明影響之本，次「隱其」下明能輔之迹，所",
    "T34n1719_02c:0190b16": "輔唯一故云「法王」。而能輔者，示因示漸示始",
    "T34n1719_02c:0190b17": "示終，眾聖之威儀也。示因故古佛隱極而現",
    "T34n1719_02c:0190b18": "修行，示漸故法身潛圓以現偏小，此皆匡",
    "T34n1719_02c:0190b19": "輔釋迦法王。「匡」正也。謚法曰：貞心大度曰匡。",
    "T34n1719_02c:0190b20": "「輔」者毘助也。貞心助主知物機有在，讓正",
    "T34n1719_02c:0190b21": "化之功，故云「影響」。次喻者，如星晦獨照之",
    "T34n1719_02c:0190b22": "用，但建輔月之功，顯德冥扶故云雖無為",
    "T34n1719_02c:0190b23": "作而有巨益。《大論》問：諸比丘何故常隨世",
    "T34n1719_02c:0190b24": "尊？答：如病差隨醫，顯醫功也。此舉實行者",
    "T34n1719_02c:0190b25": "尚有影響之儀，況法身古佛垂形助化，故",
    "T34n1719_02c:0190b26": "知四眾如輕病者差，八部如重病者差，輕重",
    "T34n1719_02c:0190b27": "俱有權實影響。次釋結緣者，「結」謂結構立",
    "T34n1719_02c:0190b28": "機之始，「緣」即緣助能成其終，則為未來修",
    "T34n1719_02c:0190b29": "得三德之先萌也。無前三益故云「結緣」，即",
    "T34n1719_02c:0190c01": "此眾會前三之餘。故此一緣兼具二義，謂助",
    "T34n1719_02c:0190c02": "現、助當。於中先對前三辨無，「力無」下簡異",
    "T34n1719_02c:0190c03": "發起，「德非」下簡異影響，「而過」下明非當機。",
    "T34n1719_02c:0190c04": "凡發起眾皆具二義：一者引至會所，二者扣",
    "T34n1719_02c:0190c05": "佛成機。而法身菩薩具斯二用，故云「之能」。",
    "T34n1719_02c:0190c06": "而結緣者闕其勝利，故曰「力無」。「鎮」謂鎮重，",
    "T34n1719_02c:0190c07": "即內德也。「嚴」謂莊嚴，即外儀也。內德既高外",
    "T34n1719_02c:0190c08": "儀必整，嚴飾化事光榮主用，故結緣者於",
    "T34n1719_02c:0190c09": "其所無，故云「力無」等也。又鎮以肅之，嚴以",
    "T34n1719_02c:0190c10": "伏之，既肅既伏化道可行，故云「之用」。此結",
    "T34n1719_02c:0190c11": "緣者自益尚薄，安肅伏他？故云「德非」也。「覆",
    "T34n1719_02c:0190c12": "漏」等者，覆字入聲，無聞慧故如器現覆，闕",
    "T34n1719_02c:0190c13": "思慧故如器已漏，無修慧故如器污雜，如",
    "T34n1719_02c:0190c14": "器雖仰而全，以污雜故為用者棄，故總結",
    "T34n1719_02c:0190c15": "云「三慧不生」。「現世」等者，現雖得聞而不名",
    "T34n1719_02c:0190c16": "慧，聞慧尚無思修安有？此即通取六根五",
    "T34n1719_02c:0190c17": "品，別則五千起去之流，故起去者雖無三",
    "T34n1719_02c:0190c18": "慧，然納種在性得為繫珠，故知亦無觀行",
    "T34n1719_02c:0190c19": "位中世界益也，故云「無四悉益」。準此分位，",
    "T34n1719_02c:0190c20": "四悉俱得名為當機，故五品已來世界益也；",
    "T34n1719_02c:0190c21": "六根已來為人對治益也；初住已去第一義",
    "T34n1719_02c:0190c22": "益。是故下文隨喜品末尚成當機，一句一偈",
    "T34n1719_02c:0190c23": "結緣眾耳。然聞略說則有過於一句一偈，",
    "T34n1719_02c:0190c24": "是則不論聞之多少，但未入品俱名結緣，",
    "T34n1719_02c:0190c25": "故五品前無復三慧、四悉益也。無聞故無",
    "T34n1719_02c:0190c26": "世界，無思故無為人，無修故無對治，無證",
    "T34n1719_02c:0190c27": "故無第一義。故第一義有通有別，通於五",
    "T34n1719_02c:0190c28": "品、別在初住，故得度之言亦有通別，即是",
    "T34n1719_02c:0190c29": "第一義之通別也。是則雖復四悉義通，終成",
    "T34n1719_02c:0191a01": "結緣位別。「但作」下正示結緣眾相。「比丘」下結",
    "T34n1719_02c:0191a02": "數為十六者，若據文殊、彌勒但在比丘眾",
    "T34n1719_02c:0191a03": "中，諸尼雖無請法之文，下文亦有請記之",
    "T34n1719_02c:0191a04": "相，但俗二眾雖無正文，準例合有，既至會",
    "T34n1719_02c:0191a05": "所必為權者之所引導。二眾既爾，八部亦",
    "T34n1719_02c:0191a06": "然。今從總相但云四眾，故知但云比丘等",
    "T34n1719_02c:0191a07": "四所攝未周，云無文者深成不達。次「此",
    "T34n1719_02c:0191a08": "是」下次「約三教」者，兼論昔教，五味傳引準",
    "T34n1719_02c:0191a09": "上可知。「本迹可解」者，若且約體用則本住",
    "T34n1719_02c:0191a10": "尊極，或深位法身，迹為四教一十六眾。觀心",
    "T34n1719_02c:0191a11": "明位取五品為結緣者，且約觀行為言，",
    "T34n1719_02c:0191a12": "故以名字觀行而為結緣，以當機中初住",
    "T34n1719_02c:0191a13": "即入影響故也。應知初住具有二義，若舊",
    "T34n1719_02c:0191a14": "入者唯名影響，乃至聞經超入後位意亦",
    "T34n1719_02c:0191a15": "如是。若新入者得是當機亦是影響及以發",
    "T34n1719_02c:0191a16": "起，即如發誓弘經之徒。言「云云」者，分別",
    "T34n1719_02c:0191a17": "此四為成觀行高下不同，至此位時並堪",
    "T34n1719_02c:0191a18": "為此四眾故也。五千起去尚得結緣，故知",
    "T34n1719_02c:0191a19": "不專名字五品，故約觀行從容而釋「圍繞」。",
    "T34n1719_02c:0191a20": "初文具有四悉，文不彰灼，準上言之。「淨居",
    "T34n1719_02c:0191a21": "天下」即世界，「化為人像」即為人，「人以為楷」",
    "T34n1719_02c:0191a22": "即對治，「禮已聽法」即第一義。「表四門」去約教。",
    "T34n1719_02c:0191a23": "若直就當教論眾，自有諸教中佛，今從圍",
    "T34n1719_02c:0191a24": "繞圓極義邊，乃表三教四門機動，動故見",
    "T34n1719_02c:0191a25": "理。無量義時仍是偏小，預表當聞圓四門",
    "T34n1719_02c:0191a26": "也。今昔相望四教義足，故但云「例」。故知昔教",
    "T34n1719_02c:0191a27": "非無四門當教機動，但小鈍未融至此方",
    "T34n1719_02c:0191a28": "名大機動也。若本圓人至此增進亦名為",
    "T34n1719_02c:0191a29": "動，但不別而別得四門名。約觀解者，三教",
    "T34n1719_02c:0191b01": "觀行猶如行旋，皆成圓觀猶如念佛。又觀",
    "T34n1719_02c:0191b02": "秖是念，以觀轉故，故云增也。「若觀」下寄觀",
    "T34n1719_02c:0191b03": "以論本迹。若約體用及久近者，本住非動",
    "T34n1719_02c:0191b04": "非不動之法身，迹示諸教機動繞佛。釋「供",
    "T34n1719_02c:0191b05": "養」者，猶在彼眾為聞《無量義經》，眾集之時",
    "T34n1719_02c:0191b06": "而修供養，故釋「爾時」不得云眾集時也。",
    "T34n1719_02c:0191b07": "彼經所列凡諸來者咸持供具，有引《華嚴經》",
    "T34n1719_02c:0191b08": "諸供養雲從十方來，亦未全然。若大莊嚴",
    "T34n1719_02c:0191b09": "所獻供養，此例似爾，若國人所置並凡力所",
    "T34n1719_02c:0191b10": "為。若爾何故並云天厨等耶？答：從勝而說",
    "T34n1719_02c:0191b11": "讚以天名，故知影響、發起二眾供具必異，當",
    "T34n1719_02c:0191b12": "機、結緣復應料簡，諸位不同供具亦別。上位",
    "T34n1719_02c:0191b13": "尚非二乘所識，何止天供。「儼然不散」者，說",
    "T34n1719_02c:0191b14": "經纔竟即入彼定，當時放光天便雨華、地",
    "T34n1719_02c:0191b15": "即六動，時眾覩此便生疑念，乃至問答，由",
    "T34n1719_02c:0191b16": "此遷延儼然不散，同座復說故名為「仍」。須",
    "T34n1719_02c:0191b17": "全指彼故云「不得有異」，文雖廣略事無",
    "T34n1719_02c:0191b18": "別途。問：於三業中二業事畢，意業如何？答：專",
    "T34n1719_02c:0191b19": "注之言言通事別，若以始終專注由此而",
    "T34n1719_02c:0191b20": "生疑念，則意未休。若且以身口讚歎供養，",
    "T34n1719_02c:0191b21": "則一期事畢，意具斯二不可一向。釋「現相",
    "T34n1719_02c:0191b22": "序」者，於中三：先示文，次破古中先敘古，次",
    "T34n1719_02c:0191b23": "「今謂」下略破，然亦許其文仍破其義，義即",
    "T34n1719_02c:0191b24": "表報。言表報者，瑞是能表，表即報也。云「未",
    "T34n1719_02c:0191b25": "彰」者，光宅雖即彼此同六，皆云三雙全無",
    "T34n1719_02c:0191b26": "所表，故知動靜之言太淺。上下之語既彰，況",
    "T34n1719_02c:0191b27": "內懷歡喜非唯覩光，是故今不存其立稱。",
    "T34n1719_02c:0191b28": "況度人觀理何教無之？所以吉相預報令",
    "T34n1719_02c:0191b29": "知當善，故先示奇特警悟物情，名為表",
    "T34n1719_02c:0191c01": "報。但眾既未了，知決在文殊。文殊決已，知",
    "T34n1719_02c:0191c02": "定起所說不出一多相即，從因至果感應",
    "T34n1719_02c:0191c03": "道交，故以三雙而先表報。既列教首教須",
    "T34n1719_02c:0191c04": "殊常，上下等言事則易了，何須文殊靳固",
    "T34n1719_02c:0191c05": "彌勒慇懃耶？三「今明」下正釋，中三：初略列釋，",
    "T34n1719_02c:0191c06": "次「此六」下辨二名同異，三「略明」下以瑞對",
    "T34n1719_02c:0191c07": "妙。初文者，六中除說法餘五同時，雖復異",
    "T34n1719_02c:0191c08": "同共顯一致。然於六中雖前二後二正為",
    "T34n1719_02c:0191c09": "時眾，以中二為表，正在因果故也。所以",
    "T34n1719_02c:0191c10": "華表真因、地兼分果，說且顯露從多、定乃",
    "T34n1719_02c:0191c11": "密意從處，圓機當發圓應照之，故知六瑞",
    "T34n1719_02c:0191c12": "並異諸經，不同光宅。次明同異中先引文",
    "T34n1719_02c:0191c13": "明同，「人情分別」去辨異。雖以異為相、表報",
    "T34n1719_02c:0191c14": "為瑞，異瑞之相本報妙理，從同義強復有",
    "T34n1719_02c:0191c15": "文據，故順人情未為盡理。「玄」者黑色，義同",
    "T34n1719_02c:0191c16": "幽也。「頤」即深也。「說之」等者，諸佛出世本為",
    "T34n1719_02c:0191c17": "佛乘，四十餘年抑之在懷，圓音將興慮不",
    "T34n1719_02c:0191c18": "尊重。又復以瑞而擡掣之，令欽渴信生、疑",
    "T34n1719_02c:0191c19": "去解明。「表報十妙」者，若準前文秖應表報",
    "T34n1719_02c:0191c20": "四一而已，以四一文略順光宅。若準今文",
    "T34n1719_02c:0191c21": "廣則無量略則但十，極略秖可云表一乘，",
    "T34n1719_02c:0191c22": "今雖云略乃成處中。又十妙者，此經既以",
    "T34n1719_02c:0191c23": "妙報釋瑞，妙義既十，六之所表道理應然，",
    "T34n1719_02c:0191c24": "故近則表迹、遠表於本，具如《玄》文開合者",
    "T34n1719_02c:0191c25": "是。若且表迹亦如《玄》文引經六瑞。言「感應",
    "T34n1719_02c:0191c26": "中已說」者，恐文誤也。《玄》文列在神通妙中。",
    "T34n1719_02c:0191c27": "言「更道」者，為辨異故，故更說之。今具錄",
    "T34n1719_02c:0191c28": "《玄》神通妙文對今辨別，以各有所以故也。",
    "T34n1719_02c:0191c29": "《玄》文云：「地皆嚴淨表理妙，放眉間光表智",
    "T34n1719_02c:0192a01": "妙，入于三昧表行妙，天雨四華表位妙，栴",
    "T34n1719_02c:0192a02": "檀香風表乘妙，四眾有疑表機妙，見八千土",
    "T34n1719_02c:0192a03": "表應妙，供表感應妙也。地動表神通妙，天",
    "T34n1719_02c:0192a04": "鼓表說法妙，眾喜表眷屬妙，修行表利益",
    "T34n1719_02c:0192a05": "妙。」《玄》文通收香風地淨彼此六瑞，故遍取之。",
    "T34n1719_02c:0192a06": "今文不列他土文者，此土自足故也。凡諸",
    "T34n1719_02c:0192a07": "取文皆有通別，況香風地淨但是開合，至",
    "T34n1719_02c:0192a08": "下釋文更有料簡。又他土中上聖下凡義",
    "T34n1719_02c:0192a09": "同感應，人法復與說法義同，唯始終中終",
    "T34n1719_02c:0192a10": "同應息，菩薩行行復同因果，故行行文寬總",
    "T34n1719_02c:0192a11": "攝於漸，凡所表語意並含弘，是故下文多番",
    "T34n1719_02c:0192a12": "釋之。古來諸釋都無此意，光等徒施浪疑虛",
    "T34n1719_02c:0192a13": "答，狀若炫燿時眾，何殊精魅外通。故一家",
    "T34n1719_02c:0192a14": "釋瑞必有所表，是則大事大人作大感動，",
    "T34n1719_02c:0192a15": "大機大益顯於大理，須大眷屬以輔大會，",
    "T34n1719_02c:0192a16": "俱感大時大運成熟，自非靈山共稟、此世",
    "T34n1719_02c:0192a17": "親承，焉能契之曷有測之。釋說法瑞中復",
    "T34n1719_02c:0192a18": "更分經為四：初列所說法體，次列體上之",
    "T34n1719_02c:0192a19": "名，三明菩薩所依，四明佛之所護。初文者，",
    "T34n1719_02c:0192a20": "先略引經釋，次「今將」下以「十妙捒經」等者，",
    "T34n1719_02c:0192a21": "且將迹妙十中五來。「捒」字，色喻反，謂莊捒",
    "T34n1719_02c:0192a22": "也。既引彼經以此莊之，令成今妙，以彼",
    "T34n1719_02c:0192a23": "善戒但從自行因果，故無餘五，法大境也。",
    "T34n1719_02c:0192a24": "通是教法，別以十二部中毘佛略部，是方等",
    "T34n1719_02c:0192a25": "理。心、解，智也。淨、嚴，行也。淨應具七，即始終行",
    "T34n1719_02c:0192a26": "也。時，位也，亦始終位也。具足是三法妙也。由",
    "T34n1719_02c:0192a27": "因有果能豈無所，故但有前五必兼後五，",
    "T34n1719_02c:0192a28": "況復且以因果名同、義理猶別，兼獨開等思",
    "T34n1719_02c:0192a29": "之可知云云。況復三祇義涉三藏，數有大小",
    "T34n1719_02c:0192b01": "故使之然。問：以十妙揀經，乃成麁妙不別。",
    "T34n1719_02c:0192b02": "答：從名同邊可對十妙，若從序表，實如所",
    "T34n1719_02c:0192b03": "問，故須別釋以對序文。次列體上之名者，",
    "T34n1719_02c:0192b04": "先破古。涉法師云：「論採諸經名有十七，慈",
    "T34n1719_02c:0192b05": "恩廣釋乃為過分。」今先破生觀，於中先述",
    "T34n1719_02c:0192b06": "彼所立，次「若爾」下今文難者，《般若》、《淨名》無相",
    "T34n1719_02c:0192b07": "非序，安得以《無量》無相為序？次救意者，五",
    "T34n1719_02c:0192b08": "時相生次第別故，雖俱無相前後有殊，二",
    "T34n1719_02c:0192b09": "經之後方《無量義》，《無量義》後方是《法華》，故唯",
    "T34n1719_02c:0192b10": "《無量》為《法華》序，餘二遠故序義不成。「若爾」下",
    "T34n1719_02c:0192b11": "更難者，始自華嚴，後後教起以至法華，此",
    "T34n1719_02c:0192b12": "則通途，前經生後乃成次第，展轉為序別義",
    "T34n1719_02c:0192b13": "不成。若諸經不然，豈獨《無量義》為《法華》別",
    "T34n1719_02c:0192b14": "序耶？次基師所立不殊生觀，破準前說。次",
    "T34n1719_02c:0192b15": "「印師」者，印受於龍，龍受於遠，所計既等破",
    "T34n1719_02c:0192b16": "立一同。言「無相善有成佛義」者，意云：十二",
    "T34n1719_02c:0192b17": "年前是有相教非成佛因，指無相善有成",
    "T34n1719_02c:0192b18": "佛義。意云：至法華中一切無不皆成佛道。",
    "T34n1719_02c:0192b19": "所言義者，謂可成也。故以成佛義為一乘",
    "T34n1719_02c:0192b20": "經序。「又云」等者，若爾，方等、般若亦明無相，",
    "T34n1719_02c:0192b21": "亦應以方等、般若為《法華》序。印師防此伏",
    "T34n1719_02c:0192b22": "難，故更述《無量義》與《大品》對辨，《大品》無相",
    "T34n1719_02c:0192b23": "猶說有三無三，《無量義》中無相不說三之有",
    "T34n1719_02c:0192b24": "無，故《大品》無相非《法華》中《無量義經》，《無量義",
    "T34n1719_02c:0192b25": "經》未翻譯故。此有三失：一者錯解《無量義》",
    "T34n1719_02c:0192b26": "云不說有三無三失，二者謂《無量義》未翻",
    "T34n1719_02c:0192b27": "譯失，三者妄破古師以《大品》為《無量義》失。",
    "T34n1719_02c:0192b28": "然初失者，彼《無量義》既說二三從無相出，何",
    "T34n1719_02c:0192b29": "名不說有無之異？次「今謂」下今文破也。但",
    "T34n1719_02c:0192c01": "破第二餘二可知。故具敘經來翻譯年代，",
    "T34n1719_02c:0192c02": "《注無量義經序》云：「此《無量義經》雖《法華》首載",
    "T34n1719_02c:0192c03": "其名目，而中夏未覩，每臨講肆，未甞不廢",
    "T34n1719_02c:0192c04": "譚而歎。忽有武當山惠表比丘，自偽帝姚秦",
    "T34n1719_02c:0192c05": "略從子，略是萇子，因為晉軍何澹之所得，",
    "T34n1719_02c:0192c06": "養為假子，俄放出家勤苦求道。以齊建元",
    "T34n1719_02c:0192c07": "三年，至廣州朝廷寺，遇曇摩伽陀耶舍，欲",
    "T34n1719_02c:0192c08": "傳此經，表乃致請僅得一本，仍還武當。永",
    "T34n1719_02c:0192c09": "明三年九月十八日始傳於世。」「經既已來」等",
    "T34n1719_02c:0192c10": "者，笑印師也。次破光宅中亦先依彼立。彼",
    "T34n1719_02c:0192c11": "立意者，以同歸與《法華》仍有二異：一者同",
    "T34n1719_02c:0192c12": "歸非無二無三，二者同歸非破三與一。雖",
    "T34n1719_02c:0192c13": "有二異，由同歸故可成此二，故以萬善",
    "T34n1719_02c:0192c14": "同歸為無二三等序。「若言」下先破初句，問",
    "T34n1719_02c:0192c15": "《無量義》中同歸萬善，何異《法華》所無二三？兩",
    "T34n1719_02c:0192c16": "處若同，破則俱破、歸則俱歸。「二三」下結難。次",
    "T34n1719_02c:0192c17": "「若言」下破其次句，前舉其《無量義》難其《法",
    "T34n1719_02c:0192c18": "華》，今舉其《法華》難其《無量義》。此難意者，前",
    "T34n1719_02c:0192c19": "破語存略，破三正是破二破三，故今牒言",
    "T34n1719_02c:0192c20": "破二破三，但加與一異於上句，故先將破",
    "T34n1719_02c:0192c21": "以難同歸，故云「何不破萬」。次「破二」下雙牒",
    "T34n1719_02c:0192c22": "兩難，初難唯正無序，破即是無，故破二三",
    "T34n1719_02c:0192c23": "是無二三，文中語略，亦應更言「若破二三",
    "T34n1719_02c:0192c24": "即是破萬，既其破萬是則無序」。若以低頭",
    "T34n1719_02c:0192c25": "舉手為萬善者，二三尚無，萬善何有？若其",
    "T34n1719_02c:0192c26": "俱無，序義安在？次「取經」下即縱難也。若言二",
    "T34n1719_02c:0192c27": "經俱歸俱破，但此經舉破、彼經舉歸，今亦破",
    "T34n1719_02c:0192c28": "云「不成異也」。既云互舉，歸必有破、破必有",
    "T34n1719_02c:0192c29": "歸，互舉一邊豈得為異？次「異意」下結難",
    "T34n1719_02c:0193a01": "也。凡言序者，須與正殊，殊又表同方可為",
    "T34n1719_02c:0193a02": "序，異同既混序義如何？「劉虬」下破注家也。",
    "T34n1719_02c:0193a03": "亦先依其所立，次「若含」下破其「不貲」，與其",
    "T34n1719_02c:0193a04": "無相自語相違，故將其不貲難其無相。「尋",
    "T34n1719_02c:0193a05": "諸」下總覽破之。先總破，次「若言」下去取也。破",
    "T34n1719_02c:0193a06": "序不成為去，判屬方便為取。初判印先",
    "T34n1719_02c:0193a07": "對彼無相，況立有相判入三藏，次「若言無",
    "T34n1719_02c:0193a08": "相」下，正判印師，次「若言」下破注家。此二既",
    "T34n1719_02c:0193a09": "然，餘例可見。故諸家所釋不出三教，故指",
    "T34n1719_02c:0193a10": "權教通名為他。次「若法華論」下今文消論，",
    "T34n1719_02c:0193a11": "既云法華是無量義異名，故知無量義亦是",
    "T34n1719_02c:0193a12": "法華異名，則序中立名於理無咎。前說《無",
    "T34n1719_02c:0193a13": "量義經》以為《法華》序竟。更依論意即是先",
    "T34n1719_02c:0193a14": "說《法華》異名，還入法華之妙定。若爾，前已",
    "T34n1719_02c:0193a15": "說竟今何重說？答：前所說經灼然成序，重牒",
    "T34n1719_02c:0193a16": "其名義兼於正，故使論引今為異名，名義",
    "T34n1719_02c:0193a17": "兩兼序正雙得。次「大品」下引證序中立名無",
    "T34n1719_02c:0193a18": "失。故《大品經．序品》云：「釋迦牟尼佛今既現在，",
    "T34n1719_02c:0193a19": "為諸菩薩說般若波羅蜜經。」《金光明經．序品》",
    "T34n1719_02c:0193a20": "云：「是金光明諸經之王。」《涅槃．純陀品》中純陀",
    "T34n1719_02c:0193a21": "自敘云：「我今所有智慧微淺，何能思惟如來",
    "T34n1719_02c:0193a22": "涅槃之義。」古經此文元屬〈序品〉，謝公治定乃",
    "T34n1719_02c:0193a23": "加純陀哀歎品名。「又云」下重引者，異名同名",
    "T34n1719_02c:0193a24": "俱序中唱。「今案」下依經重釋無量義名，以證",
    "T34n1719_02c:0193a25": "成序，先列經文以辨今意。次「復次」下，以《無",
    "T34n1719_02c:0193a26": "量義》對《普賢觀》以破舊師。初文先出能生，",
    "T34n1719_02c:0193a27": "次「所謂」下所生。「今釋」下解釋中有法、譬、合。初",
    "T34n1719_02c:0193a28": "先釋上無相。問：經中亦以無相釋之，與他",
    "T34n1719_02c:0193a29": "何別而苦破他？答：不同他也。舊以所生無",
    "T34n1719_02c:0193b01": "量為無相，經以能生一實為無相。從實生",
    "T34n1719_02c:0193b02": "諸諸名無量，無量是相何名無相？故經云：",
    "T34n1719_02c:0193b03": "「言無量者從一法生」，故不同舊所生無相。",
    "T34n1719_02c:0193b04": "注者直云「含法不貲」，但得所生失於能生；",
    "T34n1719_02c:0193b05": "經從能生於所以題目人，師將能為所以",
    "T34n1719_02c:0193b06": "釋題，故云「從此實相生無量法」，故今更釋",
    "T34n1719_02c:0193b07": "能生，故知能生中道實相，與今經實相不",
    "T34n1719_02c:0193b08": "別。「二法」者下更釋所生無量，雖曰所生義",
    "T34n1719_02c:0193b09": "兼於能，從多名所。「頓謂」等者，即頓部中具",
    "T34n1719_02c:0193b10": "有漸頓，能生所生亦指所生，故云「頓中一",
    "T34n1719_02c:0193b11": "切法」也。「漸謂」等者，次舉三味，此三味中亦",
    "T34n1719_02c:0193b12": "有能所，例頓可知云云。「三道」等者，此中三四",
    "T34n1719_02c:0193b13": "亦具能所，圓菩薩及佛以為能生，三菩薩二",
    "T34n1719_02c:0193b14": "二乘以為所生，故此三四攝法亦遍。例如",
    "T34n1719_02c:0193b15": "漸頓亦具能所，是則凡一實理皆諸教流出，",
    "T34n1719_02c:0193b16": "《無量義》中述其意耳。故三乘中二乘含四、菩",
    "T34n1719_02c:0193b17": "薩兼三，若作三四義通四教如向所對，若",
    "T34n1719_02c:0193b18": "作三四並是所生，則菩薩及佛但在三教。從",
    "T34n1719_02c:0193b19": "教判權，《玄》文復以四佛為四果者，則圓佛",
    "T34n1719_02c:0193b20": "為一而生權三，能所相對故云四佛。是則",
    "T34n1719_02c:0193b21": "菩薩名通於義無失，故於獨一生於兼一，",
    "T34n1719_02c:0193b22": "思之可見。「此等」下更結所生以示能生，能",
    "T34n1719_02c:0193b23": "生義處《法華》別名，所生無量為《法華》序，故序",
    "T34n1719_02c:0193b24": "中一名義兼兩向，然應知從一以出無量，",
    "T34n1719_02c:0193b25": "雖舉能出通皆屬序。若無量入一雖涉所",
    "T34n1719_02c:0193b26": "生通皆屬正，故義處一法亦成兩向，出生",
    "T34n1719_02c:0193b27": "之義處屬序，收會之義處屬正，即從「一義處」",
    "T34n1719_02c:0193b28": "已下兩句文，是其兩意。故佛入義處義兼",
    "T34n1719_02c:0193b29": "二途。「譬」者，序如下從一出多，正如除從多",
    "T34n1719_02c:0193c01": "歸一，故知昔教赴機益物如用錢市物，而",
    "T34n1719_02c:0193c02": "皆未知其大數。「從一」下合喻。「如此」等者，結",
    "T34n1719_02c:0193c03": "前能所以成兩解，能生不違論，所生不違",
    "T34n1719_02c:0193c04": "經，但依兩解經論理存。消釋既爾得意者",
    "T34n1719_02c:0193c05": "何？即所生為能生方是異名，能生家之所",
    "T34n1719_02c:0193c06": "生此乃成序。若也專能，何殊生等及昔一",
    "T34n1719_02c:0193c07": "圓？若專論所，何異注者及昔三教？是故各存",
    "T34n1719_02c:0193c08": "還成雙失，所以今家能所相從二義俱立。若",
    "T34n1719_02c:0193c09": "專序者，則《法華》已前非但未論會多歸一，亦",
    "T34n1719_02c:0193c10": "未曾說從一出多，故《無量義》唯今經序。「復次」",
    "T34n1719_02c:0193c11": "下，以前後二文對破古者，此非正破。於餘",
    "T34n1719_02c:0193c12": "文中光宅等師云：法華經不明常住。今因明",
    "T34n1719_02c:0193c13": "《無量義》序異，便救《法華經》正常。《無量義經》在",
    "T34n1719_02c:0193c14": "《法華》前，《普賢觀經》在《法華》後，序結並常，中何",
    "T34n1719_02c:0193c15": "容別？何故乃云神通延壽是無常耶？故引",
    "T34n1719_02c:0193c16": "彼經偈云：如來清淨妙法身等，豈非常耶？",
    "T34n1719_02c:0193c17": "言「百非」者，彼偈略列三十四非，以之為式，",
    "T34n1719_02c:0193c18": "諸非準知。此明法身性離諸非，故總舉百，",
    "T34n1719_02c:0193c19": "然絕四離百之語猶通淺深，節節比之。今",
    "T34n1719_02c:0193c20": "應從深。「觀經四波羅蜜」者，經云：「釋迦牟尼",
    "T34n1719_02c:0193c21": "名毘盧遮那，遍一切處，其佛住處名常寂",
    "T34n1719_02c:0193c22": "光，常波羅蜜所攝成處，我波羅蜜所安立",
    "T34n1719_02c:0193c23": "處，淨波羅蜜滅有相處，樂波羅蜜不住身",
    "T34n1719_02c:0193c24": "心相處。」既以此四成身成土，爾前理合身",
    "T34n1719_02c:0193c25": "常土常，故大師追括五時悉皆有結，具如",
    "T34n1719_02c:0193c26": "《玄》文。「他難」下他難今家。序中能生已明常",
    "T34n1719_02c:0193c27": "住，則序已是正，正何所說？今反質之云，序",
    "T34n1719_02c:0193c28": "正俱常，於理何失？「又例」去，他人濫引云，例如",
    "T34n1719_02c:0193c29": "《淨名．序》中說常正不明常，即是無常，故",
    "T34n1719_02c:0194a01": "將《法華》以例彼經，應當《法華》序常正應無",
    "T34n1719_02c:0194a02": "常。他云淨名序常正無常者，彼《淨名經．弟子",
    "T34n1719_02c:0194a03": "品》中呵阿難云：「金剛之體當有何疾？乃至",
    "T34n1719_02c:0194a04": "佛身無為不墮諸數。」古人判〈弟子品〉、〈菩薩",
    "T34n1719_02c:0194a05": "品〉並屬序故。又取通序歎菩薩德，深信堅",
    "T34n1719_02c:0194a06": "固猶若金剛。今亦反難意者，若以《法華》例",
    "T34n1719_02c:0194a07": "於《淨名》，亦應以《涅槃》例於《淨名》，則《涅槃》序",
    "T34n1719_02c:0194a08": "常正無常也。故知秖可以《淨名》例於《涅槃》，",
    "T34n1719_02c:0194a09": "序正俱常，汝自不了《淨名》宗體，謂正無常",
    "T34n1719_02c:0194a10": "而為例耳。當知《淨名》亦序正並常，故〈問疾品〉",
    "T34n1719_02c:0194a11": "中明第一義空，空即常也。〈不二法門〉正明中",
    "T34n1719_02c:0194a12": "道常也。〈不思議品〉明常家之用，觀眾生佛道",
    "T34n1719_02c:0194a13": "以空假顯中，〈香積佛品〉明香飯體常，菩薩",
    "T34n1719_02c:0194a14": "行去復宗明常，故知正宗始末俱常。「今論」下",
    "T34n1719_02c:0194a15": "結難。若爾，諸部何別？答：言序正俱常從極",
    "T34n1719_02c:0194a16": "理說，若須辨異五時自分，具如《玄》文第一",
    "T34n1719_02c:0194a17": "卷辨。若爾，序正何別？答：各有其致，且論今",
    "T34n1719_02c:0194a18": "經序中雖常，未明會所，正中須以會所",
    "T34n1719_02c:0194a19": "乃常，常外無餘序正仍別，餘經例之各有",
    "T34n1719_02c:0194a20": "其致。",
    "T34n1719_02c:0194a21": "法華文句說卷第二下"
}