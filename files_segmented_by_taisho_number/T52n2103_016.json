{
    "T52n2103_016:0209a02": "廣弘明集卷第十六",
    "T52n2103_016:0209a04": "大唐西明寺沙門釋道宣撰",
    "T52n2103_016:0209a05": "之二佛德篇第三之二",
    "T52n2103_016:0209a06": "謝述佛法事書啟十四首梁簡文",
    "T52n2103_016:0209a07": "寺剎像等銘十首梁沈約等",
    "T52n2103_016:0209a08": "10 謝述佛法事書啟(梁簡文帝)(一六)奉阿育王寺錢啟奉阿育王寺錢啟梁簡文",
    "T52n2103_016:0209a09": "臣諱言。臣聞八國同祈。事高於法本。七區皆",
    "T52n2103_016:0209a10": "蘊。理備於涌泉。故牙床白繖無因不覩。金瓶",
    "T52n2103_016:0209a11": "寶函有緣斯出。伏惟陛下。懸天鏡於域中。運",
    "T52n2103_016:0209a12": "大權於宇內。三有均夢。則臨之以慧日。百藥",
    "T52n2103_016:0209a13": "同枯。則潤之以慈雨。動寂非己行住因物。無",
    "T52n2103_016:0209a14": "能名矣。臣何得而稱焉。故以昭光赤書。賤",
    "T52n2103_016:0209a15": "前史之為瑞。珥芝景玉。嗤往代之為珍。難遇",
    "T52n2103_016:0209a16": "者乃如來真形舍利。昭景寶瓶浮光德水。",
    "T52n2103_016:0209a17": "如觀鉤鎖似見龍珠。自非聖德威神。無以值",
    "T52n2103_016:0209a18": "斯希有。天人頂戴遐邇歸心。伏聞阿育王寺",
    "T52n2103_016:0209a19": "方須莊嚴。施巨萬金檀豐十藏。寶陳河府泉",
    "T52n2103_016:0209a20": "出水衡。比丘持土大廈方搆。羅漢引繩高塔",
    "T52n2103_016:0209a21": "將表。不勝喜抃。謹上錢一百萬。雖誠等散花",
    "T52n2103_016:0209a22": "心符不盡。而微均渧瀝陋甚隣空。輕以塵",
    "T52n2103_016:0209a23": "聞。伏啟悚汗謹啟。",
    "T52n2103_016:0209a24": "謝勅苦行像并佛跡等啟謝勅苦行像并佛跡等啟",
    "T52n2103_016:0209a25": "臣諱啟。舍人顧疌奉宣勅旨。以金銅苦行佛",
    "T52n2103_016:0209a26": "并佛跡。供養具等賚使供養。伏以六年道樹",
    "T52n2103_016:0209a27": "超出四魔。千輻足輪德圓萬善。故能聞見悟",
    "T52n2103_016:0209a28": "解逢遇祛塵。天聽恩隆曲垂獎被。謹修飾欄",
    "T52n2103_016:0209a29": "宇。齋潔身心。翹仰慈光。伏待昭降。千昌四",
    "T52n2103_016:0209b01": "辯尚不宣心。輕毫弱簡豈能陳謝。不任下情。",
    "T52n2103_016:0209b02": "謹啟事謝聞謹啟。",
    "T52n2103_016:0209b03": "謝勅參迎佛啟謝勅參迎佛啟",
    "T52n2103_016:0209b04": "臣諱啟。主書周昂奉宣勅旨曲賚恩參。臣即",
    "T52n2103_016:0209b05": "爾到建元寺奉候法身。金山戾止。王人勞問",
    "T52n2103_016:0209b06": "榮恩頻疊。啟謝無辭不任下情。謹啟事謝聞。",
    "T52n2103_016:0209b07": "謹啟。",
    "T52n2103_016:0209b08": "答勅聽從舍利入殿禮拜啟答勅聽從舍利入殿禮拜啟",
    "T52n2103_016:0209b09": "臣諱啟。舍人王景曜至奉宣勅旨曲垂逮問。",
    "T52n2103_016:0209b10": "并聽臣隨從舍利入殿禮拜。謹奉秋色昭澄",
    "T52n2103_016:0209b11": "預表光瑞。臣比身心得無障惱。明陪扈寶函。",
    "T52n2103_016:0209b12": "謹鞠躬恭到。但不生羽翼無假神通。身昇淨",
    "T52n2103_016:0209b13": "土高排閶闔。足踐蓮華方茲非喻。昇躡寶梯",
    "T52n2103_016:0209b14": "比斯未重。誘導殊恩實迴始望。顧茲塵縛喜",
    "T52n2103_016:0209b15": "戴不勝。謹啟。",
    "T52n2103_016:0209b16": "謝勅賚銅供造善覺寺塔露盤啟謝勅賚銅供造善覺寺塔露盤啟",
    "T52n2103_016:0209b17": "臣諱啟。主書陳僧聰奉宣　勅旨。垂賚銅一",
    "T52n2103_016:0209b18": "萬三千斤。供造善覺寺塔露盤。是稱杻陽",
    "T52n2103_016:0209b19": "之珍。實亦昆吾之瑤。燥濕無變九布見奇。",
    "T52n2103_016:0209b20": "寒暑得宜六律成用。況復神龍負子光斯妙",
    "T52n2103_016:0209b21": "塔。金鳥銜帶飾茲高表。函谷恥其詠歌。臨淄",
    "T52n2103_016:0209b22": "恧其祥應。陽燧含景還譬日輪。甘露入盤足",
    "T52n2103_016:0209b23": "稱天酒。辭林本闕心辯又慚。徒戴重恩終難",
    "T52n2103_016:0209b24": "陳謝。不任銘荷之誠。謹奉啟聞。謹啟。",
    "T52n2103_016:0209b25": "謝勅使入光嚴殿禮拜啟謝勅使入光嚴殿禮拜啟",
    "T52n2103_016:0209b26": "臣諱啟。舍人王景曜奉宣　勅旨曲垂勞問。",
    "T52n2103_016:0209b27": "并使明入光嚴殿禮拜法身。謹奉臣粗蒙恩",
    "T52n2103_016:0209b28": "造明守開恭到遂以勞屢昇淨土風積水厚",
    "T52n2103_016:0209b29": "不足為喻。微心悚躍上謝無辭。不任下情。謹",
    "T52n2103_016:0209c01": "啟事謝聞。謹啟。",
    "T52n2103_016:0209c02": "謝勅使監善覺寺起剎啟謝勅使監善覺寺起剎啟",
    "T52n2103_016:0209c03": "臣諱啟。伏見　勅旨。使監作舍人王曇明材",
    "T52n2103_016:0209c04": "官將軍沈徽御仗吳景等監看善覺寺起剎",
    "T52n2103_016:0209c05": "事。爰奉聖恩曲降神力。命斯執事修茲長表。",
    "T52n2103_016:0209c06": "寶塔雲搆無待喜園。水精特建非差龍海。大",
    "T52n2103_016:0209c07": "龜持泥未足為盛。鶖鷺引繩方斯取劣。仰瞻",
    "T52n2103_016:0209c08": "慈渥喜戴不勝。俯循宿願私增涕噎。不任銘",
    "T52n2103_016:0209c09": "荷。謹奉啟謝聞。謹啟。",
    "T52n2103_016:0209c10": "謝御幸善覺寺看剎啟并答謝御幸善覺寺看剎啟并答",
    "T52n2103_016:0209c11": "臣諱言。即日輿駕幸善覺寺。威神所被金表",
    "T52n2103_016:0209c12": "建立。概泰清而特起。接庫樓而上征。既等湛",
    "T52n2103_016:0209c13": "然長均淨土。方為佛事永利天人。頂荷之誠",
    "T52n2103_016:0209c14": "臣百恒品。不任下情。謹奉啟事謝聞。謹啟。",
    "T52n2103_016:0209c15": "汝所營建慈悲寶剎。諸佛威神不營多功。",
    "T52n2103_016:0209c16": "裁欲運力即便竪立。幽顯欣仰我亦隨喜。不",
    "T52n2103_016:0209c17": "得與汝同共瞻拜。以此為恨耳。越勅。",
    "T52n2103_016:0209c18": "謝勅賚錢并白檀香充法會啟謝勅賚錢并白檀香充法會啟",
    "T52n2103_016:0209c19": "臣諱啟。傳　詔奉宣　勅旨。以臣明法會垂",
    "T52n2103_016:0209c20": "賚錢二十萬。白檀薰陸棧香各十斤。黃紙",
    "T52n2103_016:0209c21": "詔書先開泉府。青雲好氣次集桂宮。貨重文",
    "T52n2103_016:0209c22": "龜芳踰麗草。散金廡下止及軍吏。積穀充家",
    "T52n2103_016:0209c23": "纔斑親族。未若資此良田方開五蓋。入茲法",
    "T52n2103_016:0209c24": "度長出四流。假辭敬祖尚慚難述。借辯君卿",
    "T52n2103_016:0209c25": "猶知非謝。不任荷戴。謹啟事以聞。謹啟。",
    "T52n2103_016:0209c26": "謝勅賚柏剎柱并銅萬斤啟謝勅賚柏剎柱并銅萬斤啟",
    "T52n2103_016:0209c27": "臣諱啟。傳詔呂文強奉宣　勅旨。賚臣柏剎",
    "T52n2103_016:0209c28": "柱一口銅一萬斤。供起天中天寺。九牧貢金",
    "T52n2103_016:0209c29": "千尋挺樹。永曜梵輪方興寶塔。夏羞神鼎晉",
    "T52n2103_016:0210a01": "惡相風。使福被域中功提無外。臣以庸愚稟",
    "T52n2103_016:0210a02": "承勝善。樂受遍心恩光動色。銘荷之誠無詞",
    "T52n2103_016:0210a03": "啟謝。不任頂戴。謹奉啟謝謹啟。",
    "T52n2103_016:0210a04": "千佛願文千佛願文梁簡文",
    "T52n2103_016:0210a05": "蓋聞。九土區分四民殊俗。昏波易染慧業難",
    "T52n2103_016:0210a06": "基。故法身寂鏡有照斯感。滌無明於欲海。度",
    "T52n2103_016:0210a07": "蒼生於寶船。或輕慈導捨薄笑牽悲。曲艶口",
    "T52n2103_016:0210a08": "宣斜光頂入。自鹿樹表光金河匿曜。故像法",
    "T52n2103_016:0210a09": "眾生希向有形。雖千聖異跡一智同塗。弟子",
    "T52n2103_016:0210a10": "某甲。久沒迷波長流苦沫。不生意樹未啟心",
    "T52n2103_016:0210a11": "燈。而善生一念敬造千佛。雖復無上無為極",
    "T52n2103_016:0210a12": "相難辯。非空非有妙智誰觀。而紺髮日光蓮",
    "T52n2103_016:0210a13": "眸月面。庶可長表誠敬永寄心期。",
    "T52n2103_016:0210a14": "為人造丈八夾紵金薄像疏為人造丈八夾紵金薄像疏梁簡文",
    "T52n2103_016:0210a15": "比丘某甲敬白。竊以慧日潛影慈輪罷應。業",
    "T52n2103_016:0210a16": "逐惱飄愛隨情織。徒愍衣珠抱名珍而弗悟。",
    "T52n2103_016:0210a17": "眇歎葉金惑空言而啼止。自非表茲勝業樹",
    "T52n2103_016:0210a18": "彼妙緣。何以去此心堂移茲身窟。故水精龍",
    "T52n2103_016:0210a19": "塔永愴恨於遺髭。明鏡石龕獨徘徊於留影。",
    "T52n2103_016:0210a20": "某甲久發誓願遍為六道四生造夾紵丈八佛",
    "T52n2103_016:0210a21": "像一軀。年月已流因緣易奪。常恐暫有之身",
    "T52n2103_016:0210a22": "忽隨畫水。還無之報飈爾電光。今便建立誠",
    "T52n2103_016:0210a23": "心遂茲本誓。使聚月見容金山表跡。見形善",
    "T52n2103_016:0210a24": "發聞名惡捨。拔六根之痛惱。去五燒之焚灼。",
    "T52n2103_016:0210a25": "但四寶屢空七財多匱。仰雙蓮而獨慨。覩萬",
    "T52n2103_016:0210a26": "字而無由。儻能薄離五家微捐四事。結此冥",
    "T52n2103_016:0210a27": "慈共成因果。則素疊之功非唯昔世。散華之",
    "T52n2103_016:0210a28": "報方驗來緣。語善無奢。在言多恧。謹白。",
    "T52n2103_016:0210a29": "與僧正教與僧正教梁簡文",
    "T52n2103_016:0210b01": "此州伽藍支提基列。雖多設莊嚴盛修供具。",
    "T52n2103_016:0210b02": "觀其外迹必備華侈。在乎意地實有未弘。何",
    "T52n2103_016:0210b03": "者。凡鑄金刻玉鏤漆圖瓦。蓋所以仰傳應身",
    "T52n2103_016:0210b04": "遠注靈覺。羨龍瓶之始晨。追鵠林之餘慕。故",
    "T52n2103_016:0210b05": "祭神如在。敬神之道既極。去聖茲遠。懷聖之",
    "T52n2103_016:0210b06": "理必深。此土諸寺止乎應生之日則暫列形",
    "T52n2103_016:0210b07": "像。自斯已後封以篋笥。乃至葉服離身尋炎",
    "T52n2103_016:0210b08": "去頂。或十尊五聖共處一厨。或大士如來俱",
    "T52n2103_016:0210b09": "藏一櫃。信可謂心與事背貌是情非。增上意",
    "T52n2103_016:0210b10": "多精進心少。昔塔裏紅函止傳舍利。象頭白",
    "T52n2103_016:0210b11": "繖非謂全身。夫以畫像追陳。尚使吏民識",
    "T52n2103_016:0210b12": "敬。鎔金圖範。終令越主懷思。匹以龍阿尚能",
    "T52n2103_016:0210b13": "躍鞘。方之虎兕猶稱出匣。況復最大圓慈無",
    "T52n2103_016:0210b14": "上善聚。聞名去煩見形入道。而可慢此雕香",
    "T52n2103_016:0210b15": "蘊斯木櫁。緘匿玉毫封印金掌。既殊羅閱久",
    "T52n2103_016:0210b16": "入四天。又異祇洹掩戶三月。寶殿空臨瓊階",
    "T52n2103_016:0210b17": "虛敞。密帷不開。非仲舒之曲學。紅壁長掩。",
    "T52n2103_016:0210b18": "似邠卿之避讎。且廣廈雲垂崇甍鳥跂。若施",
    "T52n2103_016:0210b19": "之玉座飾以金鈿。必不塵靄輪姿翳點月",
    "T52n2103_016:0210b20": "面。瑠璃密窓。自可輕風難入。龍鬚細網。足使",
    "T52n2103_016:0210b21": "飛燕不過。兼得虔敬之理必崇。接足之心彌",
    "T52n2103_016:0210b22": "重。可即宣勒永使准行。",
    "T52n2103_016:0210b23": "與廣信侯書與廣信侯書梁簡文",
    "T52n2103_016:0210b24": "綱白。闊絕音旨每用延結。風嚴寒勁。願比",
    "T52n2103_016:0210b25": "怡和。伏承淨名法席親承金口。辭珍鹿苑理",
    "T52n2103_016:0210b26": "愜鷲山。微密祕藏於斯既隆。莊嚴道場自茲",
    "T52n2103_016:0210b27": "彌闡。豈止心燈夜炳亦乃意蘂晨飛。思理弘",
    "T52n2103_016:0210b28": "明本長內教。今陪十善之車。開八政之路。",
    "T52n2103_016:0210b29": "流波若之水洗意識之塵。以此春翹方為秋",
    "T52n2103_016:0210c01": "實。綱每憶華林勝集亦叨末位。終朝竟夜沐",
    "T52n2103_016:0210c02": "浴妙言。至於席罷日餘退休傍省。携手登臨",
    "T52n2103_016:0210c03": "兼展談笑。仰望九層俯窺百尺。金池動月玉",
    "T52n2103_016:0210c04": "樹含風。當於此時足稱法樂。今卷帷之部",
    "T52n2103_016:0210c05": "乘傅一隅。聞慧雨滂流喜躍充遍。徒仰懸河",
    "T52n2103_016:0210c06": "無由承稟。空無所有不瑩情靈。緣癡有愛自",
    "T52n2103_016:0210c07": "嗟難拔。兼下車以來義言益少。舊憶已盡",
    "T52n2103_016:0210c08": "新解未飡。既慚口誦復非心辯。永謝寫瓶",
    "T52n2103_016:0210c09": "終慚染疊。是則慈雲既擁智海亦深。影末波",
    "T52n2103_016:0210c10": "餘希時灑拂。但暌違轉積興言盈瞼。願加敬",
    "T52n2103_016:0210c11": "納。言不宣心。謹白。",
    "T52n2103_016:0210c12": "與慧琰法師書與慧琰法師書梁簡文",
    "T52n2103_016:0210c13": "五翳消空韶光表節。百華異色結綵成春。道",
    "T52n2103_016:0210c14": "體何如。恒清宜也。對玩清虛。既在風雲之",
    "T52n2103_016:0210c15": "表。遊心入理。差多定慧之樂。弟子俗務紛",
    "T52n2103_016:0210c16": "糺勞勌特深。睠然北嶺欽賢已積。會遇之期",
    "T52n2103_016:0210c17": "庶必可孱。有緣之儔事等飢渴。佇望來儀一",
    "T52n2103_016:0210c18": "日三歲。想思弘利益理當無爽。指遣此信無",
    "T52n2103_016:0210c19": "述寸衿綱和南。",
    "T52n2103_016:0210c20": "旦來雨氣殊有初寒。攝衛已久轉得其力。雖",
    "T52n2103_016:0210c21": "他方法界略息化緣。祇洹之裏恒有語對。眷",
    "T52n2103_016:0210c22": "佇之深無時不積。久因倩師頻述方寸。不知",
    "T52n2103_016:0210c23": "巧笑之僧頗為津及不耳。前昨已來微事義",
    "T52n2103_016:0210c24": "聚。龍象畢同應供皆集。慧炬開心甘露入頂。",
    "T52n2103_016:0210c25": "間之善謔特盡歡怡。想味之懷轉復無極。",
    "T52n2103_016:0210c26": "昔在幼年經聞制旨。受道日淺北面未深。",
    "T52n2103_016:0210c27": "雖異禪那事同華水。今假西下特蓄本心。",
    "T52n2103_016:0210c28": "訪理質疑屬在明德。不謂般若留難。現疾未",
    "T52n2103_016:0210c29": "瘳。問津無地。歎恨何已。伏承輿駕尋幸伽藍。",
    "T52n2103_016:0211a01": "冀於此時得一覯止。辯論青豆之房。遣或",
    "T52n2103_016:0211a02": "赤華之舍。追往年之宿眷。述即日之寸心。此",
    "T52n2103_016:0211a03": "事此期。必冀非爽。指遣承問佇有還書。綱",
    "T52n2103_016:0211a04": "白和南。",
    "T52n2103_016:0211a05": "答湘東王書答湘東王書",
    "T52n2103_016:0211a06": "暮春美景風雲韶麗。蘭葉堪把沂川可浴。弟",
    "T52n2103_016:0211a07": "邵南寡訟。時綴甘棠之陰。冀州為政。暫止",
    "T52n2103_016:0211a08": "褰襜之務。唐景薦大言之賦。安太述連環之",
    "T52n2103_016:0211a09": "辯。盡遊玩之美致足樂耶。吾春初臥疾極成",
    "T52n2103_016:0211a10": "委弊。雖西山白鹿懼不能癒。子豫赤丸尚憂",
    "T52n2103_016:0211a11": "未振。高臥六安。每思扁鵲之問。靜然四屋。",
    "T52n2103_016:0211a12": "念絕修都之香。豈望文殊之來。獨思吳客之",
    "T52n2103_016:0211a13": "辯。屬以皇上慈被率土甘露聿宣。鳴銀鼓於",
    "T52n2103_016:0211a14": "寶坊。轉金輪於香地。法雷驚夢慧日暉朝。道",
    "T52n2103_016:0211a15": "俗輻湊遠邇畢集。聽眾白黑日可兩三萬。獨",
    "T52n2103_016:0211a16": "以疾障致隔聞道。豈止楊濮有關外之傷。周",
    "T52n2103_016:0211a17": "南起留滯之恨。第十三日始侍法筵。所以君",
    "T52n2103_016:0211a18": "長近還未堪執筆。敬祖前邁裁欲勝衣。每自",
    "T52n2103_016:0211a19": "念此。慜然失慮。江之永矣。寤寐相思。每得",
    "T52n2103_016:0211a20": "弟書輕痾遣疾。尋別有信。此無所申。",
    "T52n2103_016:0211a21": "11 寺剎佛塔諸銘頌(沈約等)(一六)寺剎佛塔諸銘頌",
    "T52n2103_016:0211a22": "南齊僕射王奐枳園寺剎下石記南齊僕射王奐枳園寺剎下石記一",
    "T52n2103_016:0211a23": "首梁沈約",
    "T52n2103_016:0211a24": "佛教東流適未尤著。始自洛京盛於江左。晉",
    "T52n2103_016:0211a25": "故車騎將軍琅耶王劭。玄悟獨曉信解淵微。",
    "T52n2103_016:0211a26": "於承祖文獻公清廟之北造枳園精舍。其始",
    "T52n2103_016:0211a27": "則芳枳樹籬。故名因事立。雖房殿嚴整而寶",
    "T52n2103_016:0211a28": "剎未樹。劭玄孫尚書僕射南徐州大守王奐。",
    "T52n2103_016:0211a29": "深達法相洞了宗極。勤誠外著仁隱內弘。食",
    "T52n2103_016:0211b01": "不過中者一十一載。雖翼務朝端而事隣柰",
    "T52n2103_016:0211b02": "圃。日者作翰湘州樹麾蠡服。位與年升秩隨",
    "T52n2103_016:0211b03": "歲厚。顧惟恩隆主盻寵結皇情。任處東方寄",
    "T52n2103_016:0211b04": "深外屏。徒欲盡能竭慮知無不為。下彼民和",
    "T52n2103_016:0211b05": "上宣聖澤。而自以力弱途遠終慚短効。且義",
    "T52n2103_016:0211b06": "止今生報褰來果。非所以酬鴻貺於冥津。暢",
    "T52n2103_016:0211b07": "丹誠於遐劫。自乘傳衡皐辭簪派渚。誓於舊",
    "T52n2103_016:0211b08": "寺光樹五層。捐割蕃俸十遺其一。凡厥所收",
    "T52n2103_016:0211b09": "三十有六萬。齊之永明六年六月三日。蓋木",
    "T52n2103_016:0211b10": "運將啟之令辰。上帝步天之嘉日。乃抗崇表",
    "T52n2103_016:0211b11": "於蒼雲植重扃於玄壤。仰願宸居納祐福履",
    "T52n2103_016:0211b12": "攸歸。八神警室萬祇翼體。寶祚隆邈比固須",
    "T52n2103_016:0211b13": "彌。靈算遐永齊軌常住。諸聖延祥。挹天和於",
    "T52n2103_016:0211b14": "少極。蕃王碩茂。播宗英於梁楚。群后流克",
    "T52n2103_016:0211b15": "讓之風。庶民垂可封之德。含生愷樂物不夭",
    "T52n2103_016:0211b16": "性。嘉穀年登餘糧栖畝。夷荒由附邊城解柝。",
    "T52n2103_016:0211b17": "家備十善人懷六度。魔眾稽顙外道屈膝。抽",
    "T52n2103_016:0211b18": "薪止火折劍摧鋒。拯幽酸於無擇。陟神化於",
    "T52n2103_016:0211b19": "有頂。三界五道咸同斯願。刊石重壤式昭厥",
    "T52n2103_016:0211b20": "心。",
    "T52n2103_016:0211b21": "齊竟陵王題佛光文齊竟陵王題佛光文一首",
    "T52n2103_016:0211b22": "夫理貫空寂。雖鎔範不能傳。業動因應。非形",
    "T52n2103_016:0211b23": "相無以感。是故日華月采炤曜天外。方區散",
    "T52n2103_016:0211b24": "景咫尺塵方。太祖皇帝。濯衿慧水凝神淨",
    "T52n2103_016:0211b25": "域。厭世瑤陛遷靈寶地。竟陵王諱。泣明臺",
    "T52n2103_016:0211b26": "之不臨。慟高山之方遠。慕缾王意憤殷雙",
    "T52n2103_016:0211b27": "樹。永惟可以炳發神功崇高妙業。莫若裁金",
    "T52n2103_016:0211b28": "寫好資匠傳儀。以皇齊之四年月日子。敬",
    "T52n2103_016:0211b29": "制釋迦像一軀。尊麗自天工非世造。色符留",
    "T52n2103_016:0211c01": "影妙越栴香。俾穀林之思永旌於萬劫。用刊",
    "T52n2103_016:0211c02": "徽迹式垂不朽。云爾。",
    "T52n2103_016:0211c03": "彌陀佛銘彌陀佛銘",
    "T52n2103_016:0211c04": "法身無像。常住非形。理空反應。智滅為靈。",
    "T52n2103_016:0211c05": "窮寂震響。大夜開冥。眇哉遐壽。非歲非齡。物",
    "T52n2103_016:0211c06": "愛彫綵。人榮寶飾。事儉欲興。情充累息。至",
    "T52n2103_016:0211c07": "矣淵聖。流仁動惻。順彼世心。成茲願力。於惟",
    "T52n2103_016:0211c08": "淨土。既麗且莊。琪路異色。林沼焜煌。靡胎靡",
    "T52n2103_016:0211c09": "娠。化自餘方。託生在焉。紫蔕青房。眷言安",
    "T52n2103_016:0211c10": "養。興言遐適。報路雖長。由心咫尺。幽誠曷",
    "T52n2103_016:0211c11": "寄。刊靈表迹。髣髴尊儀。圖金寫石。隨柁玉",
    "T52n2103_016:0211c12": "沙。乍來乍往。玲瓏寶樹。因風發響。願遊彼",
    "T52n2103_016:0211c13": "國。晨翹慕想。七珍非羨。三達斯仰。",
    "T52n2103_016:0211c14": "瑞石像銘瑞石像銘并序",
    "T52n2103_016:0211c15": "夫靈應微遠。無迹可追。心路照通。有感斯順。",
    "T52n2103_016:0211c16": "我皇體神御極。挹睿臨乾。幽顯成帙。無思不",
    "T52n2103_016:0211c17": "服。若夫二儀叶德。五精翼化。下洞淵泉。上達",
    "T52n2103_016:0211c18": "蒼昊。天無息瑞。地不湮祥。十住髣髴於林",
    "T52n2103_016:0211c19": "御。應真𦙝蠁於清夜。素毫月舉。騰光於梵",
    "T52n2103_016:0211c20": "室。妙趾神行。布武於椒殿。至於事荷緗諜",
    "T52n2103_016:0211c21": "既表禎圖。無不雲霏霧委盈簡被策。莫黑三",
    "T52n2103_016:0211c22": "距眇千齡而再現。暠露淳腴望鳳蓋而沾陛。",
    "T52n2103_016:0211c23": "此皆舜日未書。堯年罕降。豈直朱烏動色。玄",
    "T52n2103_016:0211c24": "秬相趣而已哉。嘉玉遠自北戎。梁弱水而委",
    "T52n2103_016:0211c25": "質。潤徹瓌奇。曠世之所不覩。白金近發東山。",
    "T52n2103_016:0212a01": "剖幽巖而啟瑞。滂被崖巘。鴻靈之所未刊。",
    "T52n2103_016:0212a02": "雖復素環之絕貺燭銀之瑤寶方斯蔑如也。",
    "T52n2103_016:0212a03": "若夫金石貝剛非游泳之質。自非淬德潛",
    "T52n2103_016:0212a04": "衍。感極迴靈。豈變堅沈之體顯輕浮之相。維",
    "T52n2103_016:0212a05": "永明七年某月。爰有祥石眇發天津。漾海因",
    "T52n2103_016:0212a06": "潮翻流迴至。表異浙河獻奇禁圃。瓊瑜等潤",
    "T52n2103_016:0212a07": "精金比色。帝上眷幽關之易啟。咨玄應之無",
    "T52n2103_016:0212a08": "方。雖析事寂寥而因心咫尺。愛其貞恒之",
    "T52n2103_016:0212a09": "性。嘉其可久之姿。莫若圖妙像於旃香。寫",
    "T52n2103_016:0212a10": "遺影於祇樹。乃詔名工。是鐫是琢。靈相瑞華",
    "T52n2103_016:0212a11": "煥同神造。至於雕削之餘。遺刊委󱆇。方圓小",
    "T52n2103_016:0212a12": "大觸水斯沈。駐罕停蹕親加臨試。良由法身",
    "T52n2103_016:0212a13": "是託。不溺沈玉之淵。剖析既離。方須浮金",
    "T52n2103_016:0212a14": "之水。至矣哉禎符。若斯之妙也。敢銘寶貺永",
    "T52n2103_016:0212a15": "福天人。其詞曰。",
    "T52n2103_016:0212a16": "遙哉上覺。曠矣神功。四禪無像。三達皆空。表",
    "T52n2103_016:0212a17": "靈降世。演露開蒙。惟聖仁宇。寶化潛融。道非",
    "T52n2103_016:0212a18": "迹應。事以感通。沈精浮質。遠自河葱。悠悠亘",
    "T52n2103_016:0212a19": "水。眇眇因風。泛彼遼碣。瑞我國東。有符皇",
    "T52n2103_016:0212a20": "德。乃眷宸衷。永言鷲室。栖誠梵宮。載雕載",
    "T52n2103_016:0212a21": "範。寫好摛工。藉茲妙力。祚闡業隆。冕旒南",
    "T52n2103_016:0212a22": "面。比壽華嵩。",
    "T52n2103_016:0212a23": "釋迦文佛像銘釋迦文佛像銘",
    "T52n2103_016:0212a24": "積智成朗。積因成業。能仁奚感。將吼妙法。",
    "T52n2103_016:0212a25": "駐景上天。降生右脇。始出四門。終超九劫。眇",
    "T52n2103_016:0212a26": "求靈性。曠追玄軫。道雖有門。迹無可朕直引反",
    "T52n2103_016:0212a27": "物我兼謝。心行同泯。一去後心。百非寧盡。感",
    "T52n2103_016:0212a28": "資理悟。或以言陳。言不自叩。出之者身。有來",
    "T52n2103_016:0212a29": "必應。如泥在鈞。形酬響答。且物且人。應我以",
    "T52n2103_016:0212b01": "形。而余矇瞽。守茲大夜。焉拔斯苦。仰尋靈",
    "T52n2103_016:0212b02": "相。法言攸吐。不有尊儀。薆焉誰覩。",
    "T52n2103_016:0212b03": "千佛頌千佛頌",
    "T52n2103_016:0212b04": "道有偕適。理無二歸。照寂同是。形相俱非。千",
    "T52n2103_016:0212b05": "覺俯應。遞叩冥機。七尊緬矣。感謝先違。既過",
    "T52n2103_016:0212b06": "已滅。未來無像。一剎靡停。三念齊往。不常不",
    "T52n2103_016:0212b07": "住。非今非曩。賢劫雖遼。倏焉如響。栖林藉",
    "T52n2103_016:0212b08": "樹。背室違家。前佛後佛。迹罔隆窊。或遊堅",
    "T52n2103_016:0212b09": "固。或蔭龍華。能達斯旨。可類恒沙。華華群",
    "T52n2103_016:0212b10": "群。均此妙極。先晚參差。各願隨力。密跡弘",
    "T52n2103_016:0212b11": "道。數終乃陟。誓覩來運。永德含識。",
    "T52n2103_016:0212b12": "彌勒贊彌勒贊皇太子造石彌勒太官令",
    "T52n2103_016:0212b13": "作贊",
    "T52n2103_016:0212b14": "乘教本一。法門不二。業基累明。功由積地。",
    "T52n2103_016:0212b15": "眇眇長津。遙遙遐裔。道有常尊。神無恒器。",
    "T52n2103_016:0212b16": "脫屣王家。來承寶位。慧日晨開。香雨霄墜。藉",
    "T52n2103_016:0212b17": "感必從。憑緣斯至。曰我聖儲。儀天作貳。尚",
    "T52n2103_016:0212b18": "相龍柯。瞻言思媚。鐫石圖微。雕金寫祕。望",
    "T52n2103_016:0212b19": "極齊工。攀光等邃。超矣廢臻。融然理備。敬",
    "T52n2103_016:0212b20": "勒玄蹤。式傳遐懿。",
    "T52n2103_016:0212b21": "繡像題贊繡像題贊并序",
    "T52n2103_016:0212b22": "維齊永明四年歲次丙寅秋八月己未朔二日",
    "T52n2103_016:0212b23": "庚申。第三皇孫所生陳夫人。含微宅理炳慧",
    "T52n2103_016:0212b24": "臨空。結言寶住騰心淨覺。敬因樂林寺主比",
    "T52n2103_016:0212b25": "丘尼釋寶願。造繡無量壽尊像一軀。乃為贊",
    "T52n2103_016:0212b26": "曰。",
    "T52n2103_016:0212b27": "表相異儀。傳形匪壹。鏤玉圖光。雕金寫質。亦",
    "T52n2103_016:0212b28": "有淑人。含芳上律。絢發綺情。幽摛寶術。縟文",
    "T52n2103_016:0212b29": "內炳。靈姿外溢。水耀金沙。樹羅瓊實。現符淨",
    "T52n2103_016:0212c01": "果。來應妙袟。毓藻宸閨。騰華梵室。有億斯",
    "T52n2103_016:0212c02": "年。於萬茲日。",
    "T52n2103_016:0212c03": "光宅寺剎下銘并序光宅寺剎下銘并序",
    "T52n2103_016:0212c04": "光宅寺。蓋上帝之故居。行宮之舊地。楊州",
    "T52n2103_016:0212c05": "丹陽郡秣陵縣某鄉某里之地。自去茲邠亳。",
    "T52n2103_016:0212c06": "來儀京輔。拓宇東第。步武城闉。聖心留愛",
    "T52n2103_016:0212c07": "閑素。遷負南郭。義等去酆。事均從鎬。及剋",
    "T52n2103_016:0212c08": "濟橫流膺斯寶運。命帝閽以廣闢。即太微而",
    "T52n2103_016:0212c09": "為宇。既等漢高流運於豐沛。亦同光武眷戀",
    "T52n2103_016:0212c10": "於南陽。思所以永流聖迹。垂之不朽。今事",
    "T52n2103_016:0212c11": "與須彌等同。理與天地無窮。莫若光建寶塔",
    "T52n2103_016:0212c12": "式傳于後。乃以大梁之天監六年歲次星紀",
    "T52n2103_016:0212c13": "月旅黃鍾閏十月二十三日戊寅仲冬之節",
    "T52n2103_016:0212c14": "也。乃樹剎玄壤表峻蒼雲。下洞淵泉仰迫星",
    "T52n2103_016:0212c15": "漢。方當銷巨石於賢劫。極未來於忍土。若",
    "T52n2103_016:0212c16": "夫朱光所耀彤雲所臨。非止天眷兼由地德。",
    "T52n2103_016:0212c17": "皇帝乃啟閶闔造舟淮涘。接神颷而動驂。越",
    "T52n2103_016:0212c18": "浮梁而逕度。芝蓋容與翠華葳蕤。下輦停蹕",
    "T52n2103_016:0212c19": "躬展誠敬。廣集四部揆景同流。弘此廣因被",
    "T52n2103_016:0212c20": "之無外。同由厥路俱至道場。乃作銘曰。",
    "T52n2103_016:0212c21": "八維悠闊。九服荒茫。靈聖底止。咸表厥祥。壽",
    "T52n2103_016:0212c22": "丘𮙀𮙀。電繞樞光。周原膴膴。五緯入房。自",
    "T52n2103_016:0212c23": "茲遐敻。名在處亡。安知若水。寧辯窮桑。自",
    "T52n2103_016:0212c24": "天攸縱。於惟我皇。即基昔兆。為世舟航。重",
    "T52n2103_016:0212c25": "檐累構。逈剎高驤。土為淨國。地即金床。因斯",
    "T52n2103_016:0212c26": "大極。溥被翱翔。豈徒三界。寧止十方。濡足",
    "T52n2103_016:0212c27": "萬古。授手百王。一念斯答。萬壽無疆。如日",
    "T52n2103_016:0212c28": "之久。如天之長。",
    "T52n2103_016:0212c29": "栖禪精舍銘栖禪精舍銘",
    "T52n2103_016:0213a01": "此寺征西蔡公所立。昔廁蕃麾預班經創",
    "T52n2103_016:0213a02": "之始。今重遊踐。覽舊興懷。故為此銘。以傳",
    "T52n2103_016:0213a03": "芳迹。在郢州永徽三年歲次某時某月某朔",
    "T52n2103_016:0213a04": "某日爾。巖靈旅逸。地遠栖禪。蘭房葺蕙。嶠",
    "T52n2103_016:0213a05": "甍架煙。南瞻巫野。北望淮天。遙哉林澤。曠矣",
    "T52n2103_016:0213a06": "江田。空心觀寂。慧相淳筌。眷惟斯踐。愴屬遐",
    "T52n2103_016:0213a07": "年。游仁廁遠。宅賞憑旃。頒創神苑。陪構靈椽。",
    "T52n2103_016:0213a08": "瞻禁拓圃望鷲疏山。製石調響。栖理凝玄。曠",
    "T52n2103_016:0213a09": "移羽斾。眇別松泉。委組東國。化景西蓮。巒",
    "T52n2103_016:0213a10": "𨻽夷改。蓬蘀徂遷。重依漢遠。復逐旌懸。往",
    "T52n2103_016:0213a11": "辭妙幄。今承梵筵。八翻海鶴。九噪巖蟬。珮華",
    "T52n2103_016:0213a12": "長掩。懋迹空傳。式籕雲拱。敢告祥緣。",
    "T52n2103_016:0213a13": "廣弘明集卷第十六"
}