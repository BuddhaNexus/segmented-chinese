{
    "X11n0268_007:0505a01": "大佛頂如來密因修證了義諸菩薩萬行首楞嚴經卷第七",
    "X11n0268_007:0505a02": "一名中印度那闌陀大道場經於灌頂部錄出別行",
    "X11n0268_007:0505a03": "大唐神龍元年歲次乙巳五月二十三日",
    "X11n0268_007:0505a04": "天竺沙門般剌密帝於廣州制止道場譯",
    "X11n0268_007:0505a05": "烏萇國沙門彌伽釋迦譯語",
    "X11n0268_007:0505a06": "菩薩戒弟子前正議大夫同中書門下平章事清河房融筆受",
    "X11n0268_007:0505a07": "趙宋桐洲沙門思坦集註",
    "X11n0268_007:0505a08": "明石盂後學比丘慧基重校訂",
    "X11n0268_007:0505a09": "明巡視漕河監察御史長安霍達參閱鋟",
    "X11n0268_007:0505a10": "阿難。汝問攝心。我今先說入三摩地修學妙門。求菩薩道。要先持此四種律儀皎",
    "X11n0268_007:0505a11": "如冰霜。自不能生一切枝葉。心三口四生必無因。",
    "X11n0268_007:0505a12": "真際云。心三貪瞋邪見。口四妄言綺語兩舌惡口。前妄語謂大。此妄言即小。或",
    "X11n0268_007:0505a13": "舉總數耳(總雖云四別在後三)。熏聞云。四棄如根本。十三僧殘等如枝葉。前約破戒壞",
    "X11n0268_007:0505a14": "其善根。則喻云如人以刀斷多羅木。今約持戒滅其惡本。故喻云自不能生一",
    "X11n0268_007:0505a15": "切枝葉。心三口四即僧殘等業行之體也。亦攝四棄前後方便。然貪嗔癡俱生",
    "X11n0268_007:0505a16": "之惑。非定心無以伏斷。此中且就餘萹俱者言之。蓋止其麤相也。成論云。戒如",
    "X11n0268_007:0505a17": "捉賊。定如縛賊。慧如殺賊。應知三障皆名為賊。持戒所捉正在業報。兼於煩惱",
    "X11n0268_007:0505a18": "耳。",
    "X11n0268_007:0506a01": "阿難。如是四事若不失遺。心尚不緣色香味觸。一切魔事云何發生。",
    "X11n0268_007:0506a02": "若有宿習不能滅除。汝教是人。一心誦我佛頂光明摩訶薩怛多般怛羅無上神",
    "X11n0268_007:0506a03": "呪。斯是如來無見頂相無為心佛。從頂發輝坐寶蓮華所說心呪。",
    "X11n0268_007:0506a04": "熏聞云。宿習。通論則該四重等一切惑業。以無始來熏習成種故。別論則正語",
    "X11n0268_007:0506a05": "婬習。以欲界凡夫最難防慎故。何以明之。如下文特指阿難與摩登伽恩愛習",
    "X11n0268_007:0506a06": "氣。又壇室中令置烏芻瑟摩之像。由此聖者宿多貪欲。因觀暖觸而得圓通故。",
    "X11n0268_007:0506a07": "又前阿難遭婬所攝。佛敕文殊將呪往護。而不用餘呪者。得無別意乎。長水",
    "X11n0268_007:0506a08": "云。前雖廣說持戒清淨皎如冰霜。既不造新。已離魔事。然有無始宿習垢障塵",
    "X11n0268_007:0506a09": "沙。如影隨形。與道為妨。或數病數惱。多婬多瞋。邪師魔嬈。諸難競起。皆是無始",
    "X11n0268_007:0506a10": "不善。凡夫始學。道力微弱不能排遣。故佛有妙神呪。能滅宿世惡習令無嬈亂。",
    "X11n0268_007:0506a11": "道力速成不遭退屈。前說定慧破煩惱障。復明戒學但止罪業。今說神呪能破",
    "X11n0268_007:0506a12": "宿殃兼除報障。三障苟亡。不證何待。釋要云。持戒但遮現業。若有無始冤橫宿",
    "X11n0268_007:0506a13": "殃不能排遣。或於禪中發來。三種治魔亦不得免。唯有建立道場持呪禮佛等。",
    "X11n0268_007:0506a14": "則他力可治。",
    "X11n0268_007:0506a15": "且汝宿世與摩登伽歷劫因緣恩愛習氣。非是一生及與一劫。我一宣揚。愛心永",
    "X11n0268_007:0506a16": "脫成阿羅漢。彼尚婬女。無心修行。神力冥資速證無學。云何汝等在會聲聞求最",
    "X11n0268_007:0506a17": "上乘決定成佛。譬如以塵揚于順風。有何艱險。",
    "X11n0268_007:0506a18": "熏聞云。女經云阿難昔五百歲曾與此女而為夫婦。彼小乘經蓋言其近耳。",
    "X11n0268_007:0507a01": "苕溪云。愛心永脫。指初聞呪。得阿那含成阿羅漢。指前文殊簡圓通後。若爾由",
    "X11n0268_007:0507a02": "聞法故方成無學。何謂神力冥資耶。良以密承呪力。顯藉法音。內資外熏乃能",
    "X11n0268_007:0507a03": "速證。若但因呪而不由法者。何故前云性比丘尼聞說偈已成阿羅漢。塵譬宿",
    "X11n0268_007:0507a04": "習。風如神呪。順風揚塵。散之則易。誦呪除習。脫之匪難。",
    "X11n0268_007:0507a05": "若有末世欲坐道場。先持比丘清淨禁戒。要當選擇戒清淨者第一沙門以為其",
    "X11n0268_007:0507a06": "師。若其不遇真清淨僧。汝戒律儀此不成就。戒成已後。著新淨衣。然香閑居。誦此",
    "X11n0268_007:0507a07": "心佛所說神呪一百八徧。",
    "X11n0268_007:0507a08": "據下文云。先持聲聞四棄八棄。後行菩薩清淨律儀。今所持戒應通大小。若出",
    "X11n0268_007:0507a09": "家者除戒體本淨。當須懺淨。如更稟菩薩律儀。彌益其善。若在家者。或先受近",
    "X11n0268_007:0507a10": "事戒。或但受菩薩戒。以下正修有白衣故。熏聞云。四分律儀云。弟子知和尚",
    "X11n0268_007:0507a11": "犯戒。知不應如是人邊受戒。知雖受不得戒。如此具知。則不成受。反是成也。南",
    "X11n0268_007:0507a12": "山云。餘之九師。律無正文。准可知也。若梵網所說。須于先持菩薩戒法師前受。",
    "X11n0268_007:0507a13": "若千里內無能授者。得于佛菩薩形像前自誓受戒。而要見好相。補遺云。今",
    "X11n0268_007:0507a14": "此先持比丘清淨禁戒。允合止觀二十五法方便。末世先須持戒清淨。止觀持",
    "X11n0268_007:0507a15": "戒清淨中有四意。第四名懺淨。初云事理二犯俱障止觀。定慧不發。然約小乘",
    "X11n0268_007:0507a16": "犯有輕重。輕者可懺。重不可懺。若犯重者佛法死人。小乘無懺重法。若依大乘",
    "X11n0268_007:0507a17": "許其懺悔。如四種三昧中說。真際云。誦呪一百八遍。表除百八煩惱也。熏",
    "X11n0268_007:0507a18": "聞云。苦下具一切。集滅離三見。道除于二見。上界不行恚。并十俱生及十纏成",
    "X11n0268_007:0508a01": "一百八。",
    "X11n0268_007:0508a02": "然後結界建立道場。求於十方現住國土無上如來放大悲光來灌其頂。阿難。如",
    "X11n0268_007:0508a03": "是末世清淨比丘若比丘尼白衣檀越。心滅貪婬持佛淨戒。於道場中發菩薩願。",
    "X11n0268_007:0508a04": "出入澡浴六時行道。如是不寐經三七日。我自現身至其人前。摩頂安慰。令其開",
    "X11n0268_007:0508a05": "悟。",
    "X11n0268_007:0508a06": "孤山云。佛本是無。心淨故有。水清月現。感應自然。若見此相。當觀空寂。是佛彌",
    "X11n0268_007:0508a07": "顯。是魔則滅。熏聞云。證真云凡入道場。若不依天台止觀。但恐邪正難明。彼",
    "X11n0268_007:0508a08": "論即是修首楞嚴三昧行法。",
    "X11n0268_007:0508a09": "阿難白佛言世尊。我蒙如來無上悲誨。心已開悟。自知修證無學道成。末法修行",
    "X11n0268_007:0508a10": "建立道場。云何結界。合佛世尊清淨軌則。",
    "X11n0268_007:0508a11": "佛告阿難。若末世人願立道場。先取雪山大力白牛食其山中肥膩香草。此牛唯",
    "X11n0268_007:0508a12": "飲雪山清水。其糞微細。可取其糞和合栴檀以泥其地。若非雪山。其牛臭穢不堪",
    "X11n0268_007:0508a13": "塗地。別於平原穿去地。皮五尺已下取其黃土。和上旃檀沈水蘇合薰陸鬱金白",
    "X11n0268_007:0508a14": "膠青木零陵甘松及鷄舌香。以此十種細羅為粉。合土成泥以塗場地。方圓丈六",
    "X11n0268_007:0508a15": "為八角壇。",
    "X11n0268_007:0508a16": "苕溪云。上言場地。如今之墠。下既名壇。必須起土為之。是則先除地為場。後別",
    "X11n0268_007:0508a17": "取黃土和香為泥。於其場上以泥塗起令成壇相。除埽也。鄭云。封土曰壇。除地",
    "X11n0268_007:0508a18": "曰墠。國語云。壇之所除地曰場。起土即封土也。謂起土界也。此在室中擬安供",
    "X11n0268_007:0509a01": "具。高低之量可以意取。荊公云。水性劣火。結為高山。山土也。土信也。雪山廣",
    "X11n0268_007:0509a02": "大。香草清水所生。此譬廣大信心。大力白牛純白無雜。雖有大力而隨順眾生。",
    "X11n0268_007:0509a03": "此譬大乘佛性。肥膩香草譬妙善。清水譬淨智糞譬遺餘。旃檀除熱風腫。譬能",
    "X11n0268_007:0509a04": "除苦惱。淨善大乘佛性依廣大信心。以淨智妙善資養成就。其遺餘尚非麤穢。",
    "X11n0268_007:0509a05": "可和合除苦惱。淨善與眾生嚴成寂滅場地。平原譬起信者平等廣心。上有五",
    "X11n0268_007:0509a06": "色。以黃為正。此譬中道正信。十香譬十度。能窮智淵底為智度。沈水能沈至水",
    "X11n0268_007:0509a07": "底者也。或神力或智慧力或淨行力無不具足。而能遠到為力度。旃檀或赤或",
    "X11n0268_007:0509a08": "黑或白。上旃檀則若所謂一銖聞四十里者也。以精合神。得佛力持。一切魔事",
    "X11n0268_007:0509a09": "不能留難。為願度。蘇合殺鬼精物。除邪通神明者也。一切能入無非善行。為方",
    "X11n0268_007:0509a10": "便度。鷄舌可入諸香。令人身香者也。畜精智。起明見。為慧度。零陵能止精。明目",
    "X11n0268_007:0509a11": "者也。治心調氣除毒去邪滅穢起淨。為禪度。鬱金除心氣蠱毒鬼疰及臭者也。",
    "X11n0268_007:0509a12": "離睡眠蓋。寤寐常覺。為精進度。青木能寤魘寐者也。一切能忍如無痛覺。為忍",
    "X11n0268_007:0509a13": "度。薰陸能止痛者也。除身不善。獲得解脫。無瘡疣色。為戒度。白膠能除身惡氣",
    "X11n0268_007:0509a14": "去瘡[病-丙+軫]者也。和合諸度。令眾不實所有。以脫內苦。為施度。甘松能和合眾香。除",
    "X11n0268_007:0509a15": "腹脹下氣者也。若不能如前但能以平等廣心。起中道正信。依此諸度發清淨",
    "X11n0268_007:0509a16": "行。為入佛性方便。亦足以嚴場地。細羅為粉。合土成泥。則以甚微細智。合中道",
    "X11n0268_007:0509a17": "正信也。熏聞云。方圓丈六為八角壇。當取徑有丈六。正得其宜。如方等行法。",
    "X11n0268_007:0509a18": "亦令作壇。縱廣一丈六尺。",
    "X11n0268_007:0510a01": "壇心置一金銀銅木所造蓮華。華中安鉢。鉢中先盛八月露水。水中隨安所有華",
    "X11n0268_007:0510a02": "葉。取八圓鏡各安其方圍繞華鉢。鏡外建立十六蓮華。十六香鑪閒華鋪設。莊嚴",
    "X11n0268_007:0510a03": "香鑪。純燒沈水無令見火。取白牛乳置十六器。乳為煎餅。并諸砂糖油餅乳糜蘇",
    "X11n0268_007:0510a04": "合蜜薑純酥純蜜。於蓮華外各各十六。圍繞華外以奉諸佛及大菩薩。",
    "X11n0268_007:0510a05": "谷響云。八月露水得陰氣之正。長水云。諸佛菩薩不食此食。為令增福示現而",
    "X11n0268_007:0510a06": "食。使修行者福慧具足速得圓滿。如佛受純陀最後供養。令其具足檀波羅蜜。",
    "X11n0268_007:0510a07": "此亦如是。",
    "X11n0268_007:0510a08": "每以食時。若在中夜。取蜜半升。用酥三合。壇前別安一小火鑪。以兜樓婆香煎取",
    "X11n0268_007:0510a09": "香水。沐浴其炭然令猛熾。投是酥蜜於炎鑪內。燒令煙盡。享佛菩薩。",
    "X11n0268_007:0510a10": "熏聞云。兜樓婆香舊云白茅香也。孤山云。享獻也祭也。或作饗。饗者鄉也。鄉",
    "X11n0268_007:0510a11": "之然后能饗焉。謂中心向之。祭乃見饗。荊公云。壇前南方正等覺地。蜜五合",
    "X11n0268_007:0510a12": "蘇三合。則參伍和合。別安小鑪。則應麤而大。趣妙而小。兜樓婆赤香。合覺淨善",
    "X11n0268_007:0510a13": "也。煎取香水。合覺淨智也。沐浴其炭。則淨治無煩惱煙。合覺慈力也。然令猛熾。",
    "X11n0268_007:0510a14": "則欲熾盛光明。投蘇與蜜燒令煙盡。則欲滅和合煩惱令盡。食時與物交。中夜",
    "X11n0268_007:0510a15": "與物辨。于此二時皆饗正等覺。以合覺淨善淨智。無愛見慈力熾然光明。滅和",
    "X11n0268_007:0510a16": "合行令煩惱盡。此乃內所以享佛菩薩。",
    "X11n0268_007:0510a17": "令其四外徧懸幡華。於壇室中四壁敷設十方如來及諸菩薩所有形像應於當",
    "X11n0268_007:0510a18": "陽張盧舍那釋迦彌勒阿閦彌陀。諸大變化觀音形像兼金剛藏安其左右。帝釋",
    "X11n0268_007:0511a01": "梵王。烏芻瑟摩。并藍地迦。諸軍茶利。與毗俱胝。四天王等。頻那夜迦。張於門側左",
    "X11n0268_007:0511a02": "右安置。",
    "X11n0268_007:0511a03": "長水云。懸幡列像。一一皆令影現鏡中。欲使行人熟此境界。則於事事無礙法",
    "X11n0268_007:0511a04": "界之理易得證耳。若時若處。一念之中徧歷十方。徧見諸佛徧行佛事徧得供",
    "X11n0268_007:0511a05": "養。一念既爾。塵塵皆然。苕溪云。西域當陽皆取東向。所是左右。則右尊而左",
    "X11n0268_007:0511a06": "卑也。此方敷置或可隨宜。應以尊居右卑居左。如智論以舍利弗為佛右面弟",
    "X11n0268_007:0511a07": "子。目連為佛左面弟子。不唯西域。此方古者亦以右為尊。太尉勃。親以兵誅諸",
    "X11n0268_007:0511a08": "呂氏功多。平欲讓勃位。乃謝病。文帝初立病之問。平曰。高帝時。勃功不如臣。及",
    "X11n0268_007:0511a09": "誅諸呂。臣功亦不如勃。願以相讓勃。於是乃以大尉勃。為右丞相位第一。平徙",
    "X11n0268_007:0511a10": "為左丞相位第二。又高紀。二月行自雒陽。趙臣田叔孟舒等十人。召見與語。漢",
    "X11n0268_007:0511a11": "廷臣無出其右者。注曰。古者以右為尊。言材用無能過之者。故云不出其右也。",
    "X11n0268_007:0511a12": "藝文志曰。墨子宗祀。嚴父是以右。鬼注曰右猶尊尚也。又漢書曰。以御史大夫",
    "X11n0268_007:0511a13": "周昌為趙相。高祖曰。吾極知其左遷。然吾憂趙非公無可者。注云。是時尊右而",
    "X11n0268_007:0511a14": "卑左。故謂貶秩為左遷。諸侯王表曰。作左官之律。注云漢時依上古法。朝廷立",
    "X11n0268_007:0511a15": "列以右為尊仕。諸侯為左官。凡引諸文。以明右尊左卑者。比見不曉此旨。見身",
    "X11n0268_007:0511a16": "子為右面弟子。右肩侍父之說。凡此經論。輙有改其字。及作異解者。故此若隨",
    "X11n0268_007:0511a17": "時之變。則設其次位以左為尊。亦復何妨。但不得擅改經字。熏聞云。藍地迦",
    "X11n0268_007:0511a18": "青面力士也。軍茶利等未見所翻。頻那夜迦。舊云頻那是豬頭。夜迦是象鼻。此",
    "X11n0268_007:0512a01": "二使者也。荊公云。陀羅尼集經。壇場法有藍毗迦軍茶利座。孔雀明王經。藍",
    "X11n0268_007:0512a02": "毗迦羅剎也。有大神力。具大光明。藍地迦蓋即藍毗迦也。蘇悉地經有忿怒軍",
    "X11n0268_007:0512a03": "茶利菩薩。從執金剛問法。又陀羅集經有金剛軍茶利菩薩。所謂軍茶利者。當",
    "X11n0268_007:0512a04": "是此菩薩。一字佛頂輪王經有毗俱胝菩薩。又毗盧遮那神變經曰。右邊毗俱",
    "X11n0268_007:0512a05": "胝。手垂數珠鬘。三目持髮髻。尊形猶皓素圓光色無比。所謂毗俱胝。當是此菩",
    "X11n0268_007:0512a06": "薩。頻那夜迦障礙神也。蘇悉地經云。一切魔族頻那夜迦。自帝釋四王皆護法。",
    "X11n0268_007:0512a07": "涅槃云。我今所供雖復微少。令汝具足檀波羅蜜。斯乃因少果多也。",
    "X11n0268_007:0512a08": "又取八鏡覆懸虗空。與壇場中所安之鏡方面相對。使其形影重重相涉。",
    "X11n0268_007:0512a09": "熏聞云。蓋表如來藏理事交徹。一為無量。無量為一。荊公云。此八鏡佛智也。",
    "X11n0268_007:0512a10": "與彼八鏡互相攝入。",
    "X11n0268_007:0512a11": "於初七中。至誠頂禮十方如來。諸大菩薩阿羅漢號。恒於六時誦呪圍壇至心行",
    "X11n0268_007:0512a12": "道。一時常行一百八徧。第二七中。一向專心發菩薩願。心無間斷。我毗奈耶先有",
    "X11n0268_007:0512a13": "願教。第三七中。於十二時一向持佛般怛羅呪。至第七日十方如來一時出現。鏡",
    "X11n0268_007:0512a14": "交光處承佛摩頂。",
    "X11n0268_007:0512a15": "苕溪云。所言每一百八徧。常於六時誦呪圍壇。至心常行一百八徧。斯是行道",
    "X11n0268_007:0512a16": "徧數。補遺云。華嚴日夜各分為初中後。肇師注小般若三時云。從旦至辰名",
    "X11n0268_007:0512a17": "初日分。從辰至未名中日分。從未至戌名後日分。此經意顯捨身無間。若諸經",
    "X11n0268_007:0512a18": "六時者。應隨四時日夜刻數多少長短均而分之。苕溪云。願教如梵網經十",
    "X11n0268_007:0513a01": "大願等。熏聞云。梵網云若佛子常應發一切願。孝順父母師僧一。願得好師",
    "X11n0268_007:0513a02": "二。同學善知識三。教我大乘經律四。十發趣五。十長養六。十金剛七。十地使我",
    "X11n0268_007:0513a03": "開解八。如法修行九。堅持佛戒寧捨身命念念不去心十。若一切菩薩不發是",
    "X11n0268_007:0513a04": "願者。是犯輕垢罪。又云若佛子發是十大願已。持佛禁戒。作是願言。寧以此身",
    "X11n0268_007:0513a05": "投於熾然猛火大坑刀山。終不毀犯三世諸佛經律。與一切女人作不淨行等。",
    "X11n0268_007:0513a06": "云云。補遺云。三七日約數。多止于三者。以陽數至於九故也。諸經顯密又多",
    "X11n0268_007:0513a07": "止于七者。如法華文句云。數法有小七大七。大七有七七四十九。記云此方數",
    "X11n0268_007:0513a08": "法。黃帝所立有二不同。下數十萬為億。上數億億為億。七數亦然。故以七七而",
    "X11n0268_007:0513a09": "為大七。于小七成四十九也。今謂大七至于四十九者。以大衍之數五十。其用",
    "X11n0268_007:0513a10": "四十有九故也。諸法約數。必須隨順世法應陰陽五行之數。數與非數。皆如來",
    "X11n0268_007:0513a11": "藏中法耳。何世法之有哉。然億億為億。恐應云萬萬為億。荊公云。三各七日",
    "X11n0268_007:0513a12": "合覺數也。建立道場。以禮佛法僧為最初方便。故初七中至誠頂禮如來菩薩",
    "X11n0268_007:0513a13": "阿羅漢號。誦呪行道。則依不思議力發行。一時常行一百八徧。則示以此除百",
    "X11n0268_007:0513a14": "八煩惱。二七發願。則已發行。方以願力持之。有願無行。則願無實。三七十二時",
    "X11n0268_007:0513a15": "一向持呪。則純依佛不思議力。十二時則倍初七中七行道道場以精進成就。",
    "X11n0268_007:0513a16": "故十方如來一時出現。鏡交光處。則所謂能以妙力迴佛慈光。向佛安住。猶如",
    "X11n0268_007:0513a17": "雙鏡光明相對。其中妙影重重相入也。手鑑云。五悔之法。依離垢慧所問禮",
    "X11n0268_007:0513a18": "佛法經總有八重。一供養佛。二讚佛德。三禮佛。餘即五悔。又智論云。菩薩晝夜",
    "X11n0268_007:0514a01": "三時各三事。功德無量。轉得近佛。若依善戒經。但有二事。謂懺悔迴向。皆隨時",
    "X11n0268_007:0514a02": "廣略。然悔名陳露先罪。悔名改往修來。除惡業障。然有二種。若犯遮罪。先當依",
    "X11n0268_007:0514a03": "教作法悔之。若犯性罪。應須起行。此復二種。一事行。如方等經及禮佛等。二依",
    "X11n0268_007:0514a04": "理觀。如普賢觀端坐念實相。名第一懺。眾罪如霜露慧日能消除。禮佛下別明",
    "X11n0268_007:0514a05": "對治。禮佛除我慢。以我慢故不能禮敬。今摧我慢山。即是除惡起信敬善。勸請",
    "X11n0268_007:0514a06": "除謗法障。起慈善根。隨喜除嫉妬障。為慶悅故。平等善根迴向破狹劣障。成廣",
    "X11n0268_007:0514a07": "大善心無限故。發願破邪倒罪。即導前四令至所在。一願至初住真因。二願至",
    "X11n0268_007:0514a08": "妙覺極果。文殊問經云。晝夜六時勤行五悔。不假苦行能至菩提。如斯五法尚",
    "X11n0268_007:0514a09": "能入位。況滅罪乎。釋要云。行人建立道場。自供養凡有八事。能治八障。成就",
    "X11n0268_007:0514a10": "八善。一供養。除慳貪障。感大富貴。二歎佛。除口障。得無礙辨。三禮佛。除我慢障。",
    "X11n0268_007:0514a11": "得尊貴身。四懺悔。除三障四魔。得依正具足。五勸請。除謗法障。得多聞智慧。六",
    "X11n0268_007:0514a12": "隨喜。除嫉妬障。得大眷屬。七迴向。除狹劣障。成廣大善。八發願。除退屈障。能總",
    "X11n0268_007:0514a13": "持諸行。願如束物。所行即無舒散。垂終若得願力則惡念不生。不牽惡道即生",
    "X11n0268_007:0514a14": "善處。",
    "X11n0268_007:0514a15": "即於道場修三摩地。能令如是末世修學身心明淨猶如琉璃。",
    "X11n0268_007:0514a16": "苕溪云。此觀行淨或六根淨。",
    "X11n0268_007:0514a17": "阿難。若此比丘本受戒師及同會中十比丘等。其中有一不清淨者。如是道場多",
    "X11n0268_007:0514a18": "不成就。",
    "X11n0268_007:0515a01": "方等陀羅尼云。行此法時。十人已還。天台依之。經有明制。不可踰也。世有修法",
    "X11n0268_007:0515a02": "華等行者。或多增人數。或長延日限。廣邀士女。來會香華。止存誑俗之心。寧為",
    "X11n0268_007:0515a03": "感聖之道。至有燒身臂指。先告四方。縱不苟財亦成沽譽。內盲理觀。外掇譏嫌。",
    "X11n0268_007:0515a04": "如此師徒予見之矣。大經云。有四種法。為大涅槃而作近因。一者親近善友。二",
    "X11n0268_007:0515a05": "者專心聽法。三者繫念思惟。四者如法修行。若離四法勤修苦行得涅槃者。無",
    "X11n0268_007:0515a06": "有是處。彼誡但修苦行。實求涅槃者尚為不可。況沽譽乎。況苟財乎。真修行人",
    "X11n0268_007:0515a07": "請思此語。",
    "X11n0268_007:0515a08": "從三七後。端坐安居經一百日。",
    "X11n0268_007:0515a09": "重聞云。此與止觀所說九十日常坐一往是同。但今兼前三七日行法為異。故",
    "X11n0268_007:0515a10": "下判屬半行半坐三昧。應知正修首楞嚴定。亦如普賢觀云端坐念實相。妙勝",
    "X11n0268_007:0515a11": "定經云。但能直心坐禪。即是第一懺悔。問前科經文從持戒誦呪以來俱名助",
    "X11n0268_007:0515a12": "行。今端坐修定豈非正行耶。答前乃分其大綱。不可責其細目。況今略示坐儀",
    "X11n0268_007:0515a13": "日限。更不委明定相。予甞有此經禮誦儀一卷。以備早暮熏奉之式。須者行之。",
    "X11n0268_007:0515a14": "有利根者。不起於座得須陀洹。縱其身心聖果未成。決定自知成佛不謬。",
    "X11n0268_007:0515a15": "孤山云。須陀洹按位即圓初信。若依涅槃乃是初入別圓地住。苟不然者。豈得",
    "X11n0268_007:0515a16": "自知成佛不謬耶。",
    "X11n0268_007:0515a17": "汝問道場。建立如是。",
    "X11n0268_007:0515a18": "苕溪云。天台止觀示四種三昧。攝一切行法。一曰常坐。如一行三昧。二曰常行。",
    "X11n0268_007:0516a01": "如佛立三昧。三曰半行半坐。如方等法華。四曰隨自意。如請觀音等諸大乘經。",
    "X11n0268_007:0516a02": "今經所屬亦半行半坐也。壇法行相。此土末世行之惟艱。然所誦呪。下文亦許",
    "X11n0268_007:0516a03": "不入道場。故使有緣隨器受益。",
    "X11n0268_007:0516a04": "阿難頂禮佛足而白佛言。自我出家。恃佛憍愛。求多聞故未證無為。遭彼梵天邪",
    "X11n0268_007:0516a05": "術所禁。心雖明了。力不自由。賴遇文殊令我解脫。雖蒙如來佛頂神呪冥護其力。",
    "X11n0268_007:0516a06": "尚未親聞。",
    "X11n0268_007:0516a07": "唯願大慈。重為宣說。悲救此會諸修行輩。末及當來在輪迴者。承佛密音。身意解",
    "X11n0268_007:0516a08": "脫。",
    "X11n0268_007:0516a09": "于時會中一切大眾普皆作禮。佇聞如來祕密章句。",
    "X11n0268_007:0516a10": "爾時世尊從肉髻中涌百寶光。光中涌出千葉寶蓮。有化如來坐寶華中。頂放十",
    "X11n0268_007:0516a11": "道百寶光明。一一光明皆徧示現十恒河沙金剛密迹。擎山持杵徧虗空界。",
    "X11n0268_007:0516a12": "補遺云。此第六番放光。經初說呪往護。頂放百寶無畏光明。光中亦出千葉寶",
    "X11n0268_007:0516a13": "蓮有佛化身。與此事同。皆為表法。所說呪法無上尊極故。從肉髻者。經初收光。",
    "X11n0268_007:0516a14": "收必自髻。全以所收之光。再為發揮宣說前來往護神呪。百寶光表百法界。千",
    "X11n0268_007:0516a15": "葉華表千如。有化如來坐華。表千法同一覺性。從佛頂現。表千法是佛所證無",
    "X11n0268_007:0516a16": "上之法。化佛頂又現十道百寶光。表千法門佛理齊也。然初從佛頂現化佛。又",
    "X11n0268_007:0516a17": "從化佛現金剛密迹擎山持杵。表此神呪即生善滅惡之用。熏聞云。無上依",
    "X11n0268_007:0516a18": "經云。頂骨涌起自然成髻。",
    "X11n0268_007:0517a01": "大眾仰觀畏愛兼抱。求佛哀祐。一心聽佛無見頂相放光如來宣說神呪。",
    "X11n0268_007:0517a02": "谷響云。畏金剛擎山持杵。愛如來坐華放光。由茲二事兼并懷抱。孤山云。諸經",
    "X11n0268_007:0517a03": "神呪例皆不翻。天台會釋不出四悉檀意。一云呪者鬼神王名。稱其王名。部落",
    "X11n0268_007:0517a04": "敬主不敢為非。此世界義。二云呪者如軍中密號。唱號相應。無所訶問。不相應",
    "X11n0268_007:0517a05": "者即執治之。此為人義。三云呪者密默遮惡餘無識者。如微賤人奔逃異國。訛",
    "X11n0268_007:0517a06": "稱王子。因以公主妻之。而多瞋難事。有一明人從其國來。主往訴之。其人語曰。",
    "X11n0268_007:0517a07": "若當瞋時。應說偈云。無親遊他國。欺誑一切人。麤食是常食。何勞復作瞋。說是",
    "X11n0268_007:0517a08": "偈時默然瞋歇。即對治義。四云呪者諸佛密語。唯聖乃知。如王索先陀婆。一名",
    "X11n0268_007:0517a09": "而具四實。謂鹽水器馬也。群下莫曉。唯智臣解之。呪亦如是。秪一法語。徧有諸",
    "X11n0268_007:0517a10": "力。病愈罪除生善合道。即第一義。具此四義故存本音。五不翻中即祕密故不",
    "X11n0268_007:0517a11": "翻。谷響云。一祕密故不翻。即陀羅尼。二多含故不翻。謂薄伽梵。三此方無故不",
    "X11n0268_007:0517a12": "翻。如閻浮樹。四順古故不翻。謂阿耨菩提等實可翻之。但摩騰以來多存梵故",
    "X11n0268_007:0517a13": "後皆倣之。五生善故不翻。如般若尊重智慧輕薄。故存梵。于四例中即翻字不",
    "X11n0268_007:0517a14": "翻音。一翻字不翻音。諸經呪詞。二翻音不翻字。如華嚴中[歹*(厂@(ㄙ*ㄙ))]字以作此方萬字",
    "X11n0268_007:0517a15": "音翻之。而字體猶是梵書故。三音字俱翻。經文是也。四音字俱不翻。西來梵夾。",
    "X11n0268_007:0517a16": "補遺云。孤山云縱翻華言。義亦莫曉。例如典語召物。物實不異。而庸俗不知。",
    "X11n0268_007:0517a17": "聖地密言凡豈能解。其猶大武柔毛。以召牛羊。清滌清酌。以召水酒。而凡庸者",
    "X11n0268_007:0517a18": "不知此為何語。顯祕之說亦復如是。鬼神王名者。所領各有部分居處耳。聖",
    "X11n0268_007:0518a01": "智者。涅槃菩薩品迦葉云。如來密語甚深難解。譬如大王告諸群臣先陀婆來。",
    "X11n0268_007:0518a02": "先陀婆者一名四實。一鹽二器三水四馬。若王洗時索先陀婆即便奉水。若王",
    "X11n0268_007:0518a03": "食時即便奉鹽。若王食已欲飲漿時即便奉器。若王欲遊即便奉駕。",
    "X11n0268_007:0518a04": "南無薩怛他蘇伽多耶阿羅訶帝三藐三菩陀寫(一)薩怛他佛陀俱知瑟尼釤(二)",
    "X11n0268_007:0518a05": "南無薩婆勃陀勃地薩跢鞞弊(三)(毗迦切)南無薩多南三藐三菩陀俱知南(四)娑舍囉",
    "X11n0268_007:0518a06": "婆迦僧伽喃(五)南無廬雞阿羅漢跢喃(六)南無蘇盧多波那喃(七)南無婆羯唎陀",
    "X11n0268_007:0518a07": "伽彌喃(八)南無盧雞三藐伽跢喃(九)三藐伽波囉底波多那喃(十)南無提婆離瑟",
    "X11n0268_007:0518a08": "赧(十一)南無悉陀耶毗地耶陀囉離瑟赧(十二)舍波奴揭囉訶娑訶娑囉摩他喃(十三)南",
    "X11n0268_007:0518a09": "無跋羅訶摩泥(十四)南無因陀囉耶(十五)南無婆伽婆帝(十六)嚧陀囉耶(十七)烏摩般帝(十八)",
    "X11n0268_007:0518a10": "裟醯夜耶(十九)南無婆伽婆帝(二十)那羅野拏耶(二十一)槃遮摩訶三慕陀囉(二十二)南無",
    "X11n0268_007:0518a11": "悉羯唎多耶(二十三)南無婆伽婆帝(二十四)摩訶迦羅耶(二十五)地唎般剌那伽囉(二十六)",
    "X11n0268_007:0518a12": "毗陀囉波拏迦囉耶(二十七)阿地目帝(二十八)尸摩舍那泥婆悉泥(二十九)摩怛唎伽拏",
    "X11n0268_007:0518a13": "(三十)南無悉羯唎多耶(三十一)南無婆伽婆帝(三十二)多他伽跢俱囉耶(三十三)南無般頭",
    "X11n0268_007:0518a14": "摩俱囉耶(三十四)南無跋闍羅俱囉耶(三十五)南無摩尼俱囉耶(三十六)南無伽闍俱囉",
    "X11n0268_007:0518a15": "耶(三十七)南無婆伽婆帝(三十八)帝唎茶輸囉西那(三十九)波囉訶囉拏囉闍耶(四十)跢他",
    "X11n0268_007:0518a16": "伽多耶(四十一)南無婆伽婆帝(四十二)南無阿彌多婆耶(四十三)哆他伽多耶(四十四)阿囉",
    "X11n0268_007:0518a17": "訶帝(四十五)三藐三菩陀耶(四十六)南無婆伽婆帝(四十七)阿芻鞞耶(四十八)跢他伽多耶",
    "X11n0268_007:0518a18": "(四十九)阿囉訶帝(五十)三藐三菩陀耶(五十一)南無婆伽婆帝(五十二)鞞沙闍耶俱嚧吠柱",
    "X11n0268_007:0519a01": "唎耶(五十三)般囉婆囉闍耶(五十四)跢他伽多耶(五十五)南無婆伽婆帝(五十六)三補師毖",
    "X11n0268_007:0519a02": "多(五十七)薩憐捺囉剌闍耶(五十八)跢他伽多耶(五十九)阿囉訶帝(六十)三藐三菩陀耶(六十",
    "X11n0268_007:0519a03": "一)南無婆伽婆帝(六十二)舍雞野母那曳(六十三)跢他伽多耶(六十四)阿囉訶帝(六十五)三",
    "X11n0268_007:0519a04": "藐三菩陀耶(六十六)南無婆伽婆帝(六十七)剌怛那雞都囉闍耶(六十八)跢他伽多耶(六十",
    "X11n0268_007:0519a05": "九)阿囉訶帝(七十)三藐三菩陀耶(七十一)帝瓢南無薩羯唎多(七十二)翳曇婆伽婆多(七十",
    "X11n0268_007:0519a06": "三)薩怛他伽都瑟尼釤(七十四)薩怛多般怛[口*藍](七十五)南無阿婆囉視耽(七十六)般囉帝",
    "X11n0268_007:0519a07": "揚歧囉(七十七)薩囉婆部多揭囉訶(七十八)尼羯囉訶揭迦囉訶尼(七十九)跋囉毖地耶",
    "X11n0268_007:0519a08": "叱陀你(八十)阿迦囉蜜唎柱(八十一)般唎怛囉耶儜揭唎(八十二)薩囉婆槃陀那目叉尼",
    "X11n0268_007:0519a09": "(八十三)薩囉婆突瑟吒(八十四)突悉乏般那你伐囉尼(八十五)赭都囉失帝南(八十六)羯囉",
    "X11n0268_007:0519a10": "訶婆訶薩囉若闍(八十七)毗多崩娑那羯唎(八十八)阿瑟吒冰舍帝南(八十九)那叉剎怛",
    "X11n0268_007:0519a11": "囉若闍(九十)波囉薩陀那羯唎(九十一)阿瑟吒南(九十二)摩訶揭囉訶若闍(九十三)毗多崩",
    "X11n0268_007:0519a12": "薩那羯唎(九十四)薩婆舍都嚧你婆囉若闍(九十五)呼藍突悉乏難遮那舍尼(九十六)毖",
    "X11n0268_007:0519a13": "沙舍悉怛囉(九十七)阿吉尼烏陀迦囉若闍(九十八)阿般囉視多具囉(九十九)摩訶般囉",
    "X11n0268_007:0519a14": "戰持(一百)摩訶疊多(一百一)摩訶帝闍(二)摩訶稅多闍婆囉(三)摩訶跋囉槃陀囉婆悉",
    "X11n0268_007:0519a15": "你(四)阿唎耶多囉(五)毗唎俱知(六)誓婆毗闍耶(七)跋闍囉摩禮底(八)毗舍嚧多(九)",
    "X11n0268_007:0519a16": "勃騰罔迦(十)跋闍囉制喝那阿遮(一百十一)摩囉制婆般囉質多(十二)跋闍囉擅持(十三)毗",
    "X11n0268_007:0519a17": "舍囉遮(十四)扇多舍鞞提婆補視多(十五)蘇摩嚧波(十六)摩訶稅多(十七)阿唎耶多囉(十八)摩",
    "X11n0268_007:0519a18": "訶婆囉阿般囉(十九)跋闍囉商羯囉制婆(二十)跋闍囉俱摩唎(一百二十一)俱藍陀唎(二十二)",
    "X11n0268_007:0520a01": "跋闍囉喝薩多遮(二十三)毗地耶乾遮那摩唎迦(二十四)啒蘇母婆羯囉跢那(二十五)鞞",
    "X11n0268_007:0520a02": "嚧遮那俱唎耶(二十六)夜囉菟瑟尼釤(二十七)毗折[口*藍]婆摩尼遮(二十八)跋闍囉迦那迦",
    "X11n0268_007:0520a03": "波囉婆(二十九)嚧闍那跋闍囉頓稚遮(三十)稅多遮迦摩囉(一百三十一)剎奢尸波囉婆(三十",
    "X11n0268_007:0520a04": "二)翳帝夷帝(三十三)母陀囉羯拏(三十四)娑鞞囉懺(三十五)掘梵都(三十六)印兔那麼麼寫",
    "X11n0268_007:0520a05": "(三十七)(誦呪者至此句稱弟子某甲受持)烏[合*牛](三十八)唎瑟揭拏(三十九)般剌舍悉多(四十)薩怛他伽都瑟尼",
    "X11n0268_007:0520a06": "釤(一百四十一)虎[合*牛](四十二)都嚧雍(四十三)瞻婆那(四十四)虎[合*牛](四十五)都嚧雍(四十六)悉躭婆那",
    "X11n0268_007:0520a07": "(四十七)虎[合*牛](四十八)都嚧雍(四十九)波羅瑟地耶三般叉拏羯囉(五十)虎[合*牛](一百五十一)都嚧雍",
    "X11n0268_007:0520a08": "(五十二)薩婆藥叉喝囉剎娑(五十三)揭囉訶若闍(五十四)毗騰崩薩那羯囉(五十五)虎[合*牛](五十",
    "X11n0268_007:0520a09": "六)都嚧雍(五十七)者都囉尸底南(五十八)揭囉訶娑訶薩囉南(五十九)毗騰崩薩那囉(六十)",
    "X11n0268_007:0520a10": "虎[合*牛](一百六十一)都嚧雍(六十二)囉叉(六十三)婆伽梵(六十四)薩怛他伽都瑟尼釤(六十五)波囉",
    "X11n0268_007:0520a11": "點闍吉唎(六十六)摩訶娑訶薩囉(六十七)勃樹娑訶薩囉室唎沙(六十八)俱知娑訶薩泥",
    "X11n0268_007:0520a12": "帝[口*隸](六十九)阿弊提視婆唎多(七十)吒吒甖迦(一百七十一)摩訶跋闍嚧陀囉(七十二)帝唎菩",
    "X11n0268_007:0520a13": "婆那(七十三)曼茶羅(七十四)烏[合*牛](七十五)莎悉帝薄婆都(七十六)麼麼(七十七)印兔那麼麼寫",
    "X11n0268_007:0520a14": "(七十八)(至此句准前稱名若俗人稱弟子某甲)囉闍婆夜(七十九)主囉跋夜(八十)阿祇尼婆夜(一百八十一)烏陀迦",
    "X11n0268_007:0520a15": "婆夜(八十二)毗沙婆夜(八十三)舍薩多囉婆夜(八十四)婆囉斫羯囉婆夜(八十五)突毖叉婆",
    "X11n0268_007:0520a16": "夜(八十六)阿舍你婆夜(八十七)阿迦囉蜜唎柱婆夜(八十八)陀囉尼部彌劒波伽波陀婆",
    "X11n0268_007:0520a17": "夜(八十九)烏囉迦婆多婆夜(九十)剌闍壇茶婆夜(一百九十一)那伽婆夜(九十二)毗條怛婆夜",
    "X11n0268_007:0520a18": "(九十三)蘇波囉拏婆夜(九十四)藥叉揭囉訶(九十五)囉叉私揭囉訶(九十六)畢唎多揭囉訶",
    "X11n0268_007:0521a01": "(九十七)毗舍遮揭囉訶(九十八)部多揭囉訶(九十九)鳩槃茶揭囉訶(二百)補丹那揭囉訶(二百",
    "X11n0268_007:0521a02": "一)迦吒補丹那揭囉訶(二)悉乾度揭囉訶(三)阿播悉摩囉揭囉訶(四)烏檀摩陀揭",
    "X11n0268_007:0521a03": "囉訶(五)車夜揭囉訶(六)醯唎婆帝揭囉訶(七)社多訶唎南(八)揭婆訶唎南(九)嚧地",
    "X11n0268_007:0521a04": "囉訶唎南(十)忙娑訶唎南(二百一十一)謎陀訶唎南(十二)摩闍訶唎南(十三)闍多訶唎女(十四)",
    "X11n0268_007:0521a05": "視比多訶唎南(十五)毗多訶唎南(十六)婆多訶唎南(十七)阿輸遮訶唎女(十八)質多訶唎女",
    "X11n0268_007:0521a06": "(十九)帝釤薩鞞釤(二十)薩婆揭囉訶南(二百二十一)毗陀耶闍瞋陀夜彌(二十二)雞囉夜彌(二十",
    "X11n0268_007:0521a07": "三)波唎跋囉者迦訖唎擔(二十四)毗陀夜闍真陀夜彌(二十五)雞囉夜彌(二十六)茶演尼",
    "X11n0268_007:0521a08": "訖唎擔(二十七)毗陀夜闍瞋陀夜彌(二十八)雞囉夜彌(二十九)摩訶般輸般怛夜(三十)嚧陀",
    "X11n0268_007:0521a09": "囉訖唎擔(二百三十一)毗陀夜闍瞋陀夜彌(三十二)雞囉夜彌(三十三)那囉夜拏訖唎擔(三十",
    "X11n0268_007:0521a10": "四)毗陀夜闍瞋陀夜彌(三十五)雞囉夜彌(三十六)怛埵伽嚧茶西訖唎擔(三十七)毗陀夜",
    "X11n0268_007:0521a11": "闍瞋陀夜彌(三十八)雞囉夜彌(三十九)摩訶迦囉摩怛唎伽拏訖唎擔(四十)毗陀夜闍瞋",
    "X11n0268_007:0521a12": "陀夜彌(二百四十一)雞囉夜彌(四十二)迦波唎迦訖唎擔(四十三)毗陀夜闍瞋陀夜彌(四十四)",
    "X11n0268_007:0521a13": "雞囉夜彌(四十五)闍耶羯囉摩度羯囉(四十六)薩婆囉他娑達那訖唎擔(四十七)毗陀夜",
    "X11n0268_007:0521a14": "闍瞋陀夜彌(四十八)雞囉夜彌(四十九)赭咄囉婆耆你訖唎擔(五十)毗陀夜闍瞋陀夜彌",
    "X11n0268_007:0521a15": "(二百五十一)雞囉夜彌(五十二)毗唎羊訖唎知(五十三)難陀雞沙囉伽那般帝(五十四)索醯夜",
    "X11n0268_007:0521a16": "訖唎擔(五十五)毗陀夜闍瞋陀夜彌(五十六)雞囉夜彌(五十七)那揭那舍囉婆拏訖唎擔",
    "X11n0268_007:0521a17": "(五十八)毗陀夜闍瞋陀夜彌(五十九)雞囉夜彌(六十)阿羅漢訖唎擔毗陀夜闍瞋陀夜彌",
    "X11n0268_007:0521a18": "(二百六十一)雞囉夜彌(六十二)毗多囉伽訖唎擔(六十三)毗陀夜闍瞋陀夜彌(六十四)雞囉夜",
    "X11n0268_007:0522a01": "彌跋闍囉波你(六十五)具醯夜具醯夜(六十六)迦地般帝訖唎擔(六十七)毗陀夜闍瞋陀",
    "X11n0268_007:0522a02": "夜彌(六十八)雞囉夜彌(六十九)囉叉罔(七十)婆伽梵(二百七十一)印兔那麼麼寫(七十二。至此依前稱弟子",
    "X11n0268_007:0522a03": "名)婆伽梵(七十三)薩怛多般怛囉(七十四)南無粹都帝(七十五)阿悉多那囉剌迦(七十六)波",
    "X11n0268_007:0522a04": "囉婆悉普吒(七十七)毗迦薩怛多鉢帝唎(七十八)什佛囉什佛囉(七十九)陀囉陀囉(八十)頻",
    "X11n0268_007:0522a05": "陀囉頻陀囉瞋陀瞋陀(二百八十一)虎[合*牛](八十二)虎[合*牛](八十三)泮吒(八十四)泮吒泮吒泮吒泮",
    "X11n0268_007:0522a06": "吒(八十五)娑訶(八十六)醯醯泮(八十七)阿牟迦耶泮(八十八)阿波囉提訶多泮(八十九)婆囉波",
    "X11n0268_007:0522a07": "囉陀泮(九十)阿素囉毗陀囉波迦泮(二百九十一)薩婆提鞞弊泮(九十二)薩婆那伽弊泮(九十",
    "X11n0268_007:0522a08": "三)薩婆藥叉弊泮(九十四)薩婆乾闥婆弊泮(九十五)薩婆補丹那弊泮(九十六)迦吒補丹",
    "X11n0268_007:0522a09": "那弊泮(九十七)薩婆突狼枳帝弊泮(九十八)薩婆突澀比[口*((禾*ㄉ)/牛)]訖瑟帝弊泮(九十九)薩婆什",
    "X11n0268_007:0522a10": "婆唎弊泮(三百)薩婆阿播悉摩[口*((禾*ㄉ)/牛)]弊泮(三百一)薩婆舍囉婆拏弊泮(二)薩婆地帝雞弊",
    "X11n0268_007:0522a11": "泮(三)薩婆怛摩陀繼弊泮(四)薩婆毗陀耶囉誓遮[口*((禾*ㄉ)/牛)]弊泮(五)闍夜羯囉摩度羯囉",
    "X11n0268_007:0522a12": "(六)薩婆羅他娑陀雞弊泮(七)毗地夜遮唎弊泮(八)者都囉縛耆你弊泮(九)跋闍囉",
    "X11n0268_007:0522a13": "俱摩唎(十)毗陀夜囉誓弊泮(三百一十一)摩訶波囉丁羊叉耆唎弊泮(十二)跋闍囉商羯囉",
    "X11n0268_007:0522a14": "夜(十三)波囉丈耆囉闍耶泮(十四)摩訶迦囉夜(十五)摩訶末怛唎迦拏(十六)南無娑羯唎多",
    "X11n0268_007:0522a15": "夜泮(十七)毖瑟拏婢曳泮(十八)勃囉訶牟尼曳泮(十九)阿耆尼曳泮(二十)摩訶羯唎曳泮(三百",
    "X11n0268_007:0522a16": "二十一)羯囉檀遲曳泮(二十二)蔑怛唎曳泮(二十三)嘮怛唎曳泮(二十四)遮文茶曳泮(二十五)",
    "X11n0268_007:0522a17": "羯邏囉怛唎曳泮(二十六)迦般唎曳泮(二十七)阿地目質多迦尸摩舍那(二十八)婆私你",
    "X11n0268_007:0522a18": "曳泮(二十九)演吉質(三十)薩埵婆寫(三百三十一)麼麼印兔那麼麼寫(三十二)(至此句依前稱弟子某甲)突",
    "X11n0268_007:0523a01": "瑟吒質多(三十三)阿末怛唎質多(三十四)烏闍訶囉(三十五)伽婆訶囉(三十六)嚧地囉訶囉",
    "X11n0268_007:0523a02": "(三十七)婆娑訶囉(三十八)摩闍訶囉(三十九)闍多訶囉(四十)視毖多訶囉(三百四十一)跋略夜訶",
    "X11n0268_007:0523a03": "囉(四十二)乾陀訶囉(四十三)布史波訶囉(四十四)頗囉訶囉(四十五)婆寫訶囉(四十六)般波質",
    "X11n0268_007:0523a04": "多(四十七)突瑟吒質多(四十八)嘮陀囉質多(四十九)藥叉揭囉訶(五十)囉剎娑揭囉訶(三百五十",
    "X11n0268_007:0523a05": "一)閉[口*隸]多揭囉訶(五十二)毗舍遮揭囉訶(五十三)部多揭囉訶(五十四)鳩槃茶揭囉訶(五十",
    "X11n0268_007:0523a06": "五)悉乾陀揭囉訶(五十六)烏怛摩陀揭囉訶(五十七)車夜揭囉訶(五十八)阿播薩摩囉揭",
    "X11n0268_007:0523a07": "囉訶(五十九)宅袪革茶耆尼揭囉訶(六十)唎佛帝揭囉訶(三百六十一)闍彌迦揭囉訶(六十二)",
    "X11n0268_007:0523a08": "舍俱尼揭囉訶(六十三)姥陀囉難地迦揭囉訶(六十四)阿藍婆揭囉訶(六十五)乾度波尼",
    "X11n0268_007:0523a09": "揭囉訶(六十六)什伐囉堙迦醯迦(六十七)墜帝藥迦(六十八)怛隸帝藥迦(六十九)者突託迦",
    "X11n0268_007:0523a10": "(七十)昵提什伐囉毖釤摩什伐囉(三百七十一)薄底迦(七十二)鼻底迦(七十三)室隸瑟蜜迦(七十",
    "X11n0268_007:0523a11": "四)娑你般帝迦(七十五)薩婆什伐囉(七十六)室嚧吉帝(七十七)末陀鞞達嚧制劒(七十八)阿",
    "X11n0268_007:0523a12": "綺嚧鉗(七十九)目佉嚧鉗(八十)羯唎突嚧鉗(三百八十一)揭囉訶揭藍(八十二)羯拏輸藍(八十三)",
    "X11n0268_007:0523a13": "憚多輸藍(八十四)迄唎夜輸藍(八十五)末麼輸藍(八十六)跋唎室婆輸藍(八十七)毖栗瑟吒",
    "X11n0268_007:0523a14": "輸藍(八十八)烏陀囉輸藍(八十九)羯知輸藍(九十)跋悉帝輸藍(三百九十一)鄔嚧輸藍(九十二)常",
    "X11n0268_007:0523a15": "伽輸藍(九十三)喝悉多輸藍(九十四)跋陀輸藍(九十五)娑房盎伽般囉丈伽輸藍(九十六)部",
    "X11n0268_007:0523a16": "多毖跢茶(九十七)茶耆尼什婆囉(九十八)陀突嚧迦建咄嚧吉知婆路多毗(九十九)薩般",
    "X11n0268_007:0523a17": "嚧訶凌伽(四百)輸沙怛囉娑那羯囉(四百一)毗沙喻迦(二)阿耆尼烏陀迦(三)末囉鞞囉",
    "X11n0268_007:0523a18": "建哆囉(四)阿迦囉蜜唎咄怛斂部迦(五)地栗剌吒(六)毖唎瑟質迦(七)薩婆那俱囉",
    "X11n0268_007:0524a01": "(八)肆引伽弊揭囉唎藥叉怛囉芻(九)末囉視吠帝釤婆鞞釤(十)悉怛多鉢怛囉(四百",
    "X11n0268_007:0524a02": "一十一)摩訶跋闍嚧瑟尼釤(十二)摩訶般賴丈耆藍(十三)夜波突陀舍喻闍那(十四)辮怛隸",
    "X11n0268_007:0524a03": "拏(十五)毗陀耶槃曇迦嚧彌(十六)帝殊槃曇迦嚧彌(十七)般囉毗陀槃曇迦嚧彌(十八)哆姪",
    "X11n0268_007:0524a04": "他(十九)唵(二十)阿那隸(四百二十一)毗舍提(二十二)鞞囉跋闍囉陀唎(二十三)槃陀槃陀你(二十四)",
    "X11n0268_007:0524a05": "跋闍囉謗尼泮(二十五)虎[合*牛]都嚧甕泮(二十六)莎婆訶(二十七)",
    "X11n0268_007:0524a06": "阿難。是佛頂光聚悉怛多般怛羅祕密伽陀微妙章句。出生十方一切諸佛。十方",
    "X11n0268_007:0524a07": "如來因此呪心。得成無上正徧知覺。十方如來執此呪心。降伏諸魔制諸外道。十",
    "X11n0268_007:0524a08": "方如來乘此呪心。坐寶蓮華應微塵國。十方如來含此呪心。於微塵國轉大法輪。",
    "X11n0268_007:0524a09": "長水云。悉怛多般怛囉云白傘蓋。即指藏心。不與妄染相應。故云白。徧覆一切",
    "X11n0268_007:0524a10": "法。故云葢。從此流演祕密神呪。故云呪心。又是一切呪中之總要故。無有一佛",
    "X11n0268_007:0524a11": "不因此呪而成正覺制諸魔外應諸國土轉大法輪也。苕溪云。總言呪心者。即",
    "X11n0268_007:0524a12": "前文云斯是如來無見頂相無為心佛所說心呪也。熏聞云。此以心呪釋心",
    "X11n0268_007:0524a13": "呪。沇疏云。從如來藏心之所流出。故名呪心。又云或是十方如來心印法門。故",
    "X11n0268_007:0524a14": "名呪心。亦是祕密藏中精要之法。故名呪心。此取呪中精要釋呪心故。智者說",
    "X11n0268_007:0524a15": "心有三種。一慮知心。二草木心。三積聚精要心。今祕密藏是積聚之義。呪心即",
    "X11n0268_007:0524a16": "精要心。然呪謂呪詛。亦曰呪願。佛以此語詛願眾生生善滅惡革凡成聖。若果",
    "X11n0268_007:0524a17": "羸之呪螟蛉也。是亦密詮首楞嚴義與前顯說力用無殊。但被物之異耳。天台",
    "X11n0268_007:0524a18": "止觀五略。初發大心。方言中云質多者天竺音。此方言心。即慮知之心也。天竺",
    "X11n0268_007:0525a01": "又稱汗栗馱。此方稱是草木之心也。又稱矣栗馱。此方是積聚精要者為心也。",
    "X11n0268_007:0525a02": "此經心之一字。要須原其梵語。隨文對翻。方能定其法喻親切。補遺云。此約",
    "X11n0268_007:0525a03": "出生佛界。以顯神呪之功也。初二句總明。次十方下別明。言十方諸佛得此呪",
    "X11n0268_007:0525a04": "故八相成道。初因此呪心者。為因地入道門。該乎兜率降神入胎出胎出家逾",
    "X11n0268_007:0525a05": "城等相也。得成正覺成道相也。執此呪心者。呪有破惡義。內執破惑心。外以降",
    "X11n0268_007:0525a06": "魔也。乘者。下至第八行儀轉法輪也。法華明以諸法空為座。此言諸佛以呪心",
    "X11n0268_007:0525a07": "為所生之法亦如之。所以外坐蓮華應物也。含者具法義。呪以具足百界千法。",
    "X11n0268_007:0525a08": "故外能微塵現大也。",
    "X11n0268_007:0525a09": "十方如來持此呪心。能於十方摩頂授記。自果未成。亦於十方蒙佛授記。十方如",
    "X11n0268_007:0525a10": "來依此呪心。能於十方拔濟群苦。所謂地獄餓鬼畜生。盲聾瘖瘂。怨憎會苦。愛別",
    "X11n0268_007:0525a11": "離苦。求不得苦。五陰熾盛。大小諸橫同時解脫。賊難兵難王難獄難。風水火難。飢",
    "X11n0268_007:0525a12": "渴貧窮應念銷散。十方如來隨此呪心。能於十方事善知識。四威儀中供養如意。",
    "X11n0268_007:0525a13": "恒沙如來會中推為大法王子。",
    "X11n0268_007:0525a14": "持者念力。內有念持之力。外能授眾生記莂也。自果未成者。此言十方諸佛自",
    "X11n0268_007:0525a15": "凡入聖。初入分果。未成妙覺。故蒙佛記也。授記于人并自蒙授記。必資內念之",
    "X11n0268_007:0525a16": "力也。依取依賴義。自行依賴神呪。以道化他亦依賴之也。隨取侍奉義。自行隨",
    "X11n0268_007:0525a17": "奉神呪。外能侍奉知識等也。補遺云。諸文云五陰盛。涅槃十一云。何名五陰盛",
    "X11n0268_007:0525a18": "苦。生苦乃至求不得苦。名為五陰盛苦。此則八苦。前七為別。後一為總。為有五",
    "X11n0268_007:0526a01": "陰盛身故。故有眾苦。亦如老子云。吾有大患為吾有身。故知必須直下忘我。本",
    "X11n0268_007:0526a02": "無有身受彼生死。非作故無。本性無故。孤山云。灌頂經云。大橫有九。小橫無",
    "X11n0268_007:0526a03": "數。熏聞云。彼經第十二云。一者橫病。二者橫有口舌。三者橫遭縣官。四者身",
    "X11n0268_007:0526a04": "羸無福又持戒不[宋-木+尤]。橫為鬼神之所得便。五者橫為劫賊之所剝脫。六者橫為",
    "X11n0268_007:0526a05": "水火漂焚。七者橫為雜類禽獸所噉。八者橫為冤讐符書魘禱。邪神牽引。未得",
    "X11n0268_007:0526a06": "其福。但受其殃。先亡牽引亦名橫死。九者有病不治。又不修福。湯藥不順。針灸",
    "X11n0268_007:0526a07": "失度。不直良醫。為病所因于是滅亡。又信世間妖孽之師為作恐動。寒熱語言",
    "X11n0268_007:0526a08": "妄發&#;福。所犯者多。心自不正。不能自定。卜問覓&#;。殺猪狗牛羊種種畜生。解",
    "X11n0268_007:0526a09": "奏神明。呼諸魍魎鬼神請乞福祚。欲望長生終不能得。愚癡迷惑信邪倒見。死",
    "X11n0268_007:0526a10": "入地獄。展轉其中無解脫時。是名九橫。補遺云。橫為冤讐等。者為字去聲呼。",
    "X11n0268_007:0526a11": "本為假符書害怨讐者。反以邪神牽引。未得報怨之福。反受其&#;也。為作恐動",
    "X11n0268_007:0526a12": "寒熱言語者。邪師因其寒熱之病。附出誑言以恐動之也。卜問覓&#;者。凡病者",
    "X11n0268_007:0526a13": "必求&#;因也。解奏神明者。解字古買反。欲解散其&#;也。奏若道士奏章。涅槃亦",
    "X11n0268_007:0526a14": "說有九橫死。涅槃高貴德王品云。有九種因緣能夭其壽。一者知食不安而反",
    "X11n0268_007:0526a15": "食。二者多食。三者宿食未消而更食。四者大小便利不隨時節。五者病時不隨",
    "X11n0268_007:0526a16": "醫教。六者不隨瞻病者教。七者強耐不吐。八者夜行為惡鬼打。九者房室過差。",
    "X11n0268_007:0526a17": "谷響云。夫昔因不純。今多枉橫。假修心行道之力。藉祕呪冥加之功。枉橫俱",
    "X11n0268_007:0526a18": "消各盡天命。且世之迷者。率冀富同猗頓壽類容彭。朝為蟬翼之善。暮望丘陵",
    "X11n0268_007:0527a01": "之福。而不省聖力冥資。飜謂佛言無騐。法言曰。壽可益歟。曰德。曰回牛豈不德",
    "X11n0268_007:0527a02": "耶。曰德故爾。如使回也殘牛也賊。焉得爾。注曰。言復甚也。且儒之達者尚知潛",
    "X11n0268_007:0527a03": "益。而不以病夭為疑。況學佛之徒。了三界空華。見世間夢事。何富壽之有乎。若",
    "X11n0268_007:0527a04": "然者。則克荷斯經無慚德矣。",
    "X11n0268_007:0527a05": "十方如來行此呪心。能於十方攝受親因。令諸小乘聞祕密藏不生驚怖。十方如",
    "X11n0268_007:0527a06": "來誦此呪心。成無上覺。坐菩提樹。入大涅槃。十方如來傳此呪心。於滅度後付佛",
    "X11n0268_007:0527a07": "法事。究竟住持。嚴淨戒律悉得清淨。",
    "X11n0268_007:0527a08": "行取按行上能治下之義。內心以神呪治己惑業。外能開小即大也。誦謂剎那",
    "X11n0268_007:0527a09": "無間之義。于此祕密藏心剎那無間。而成無上道坐道場入涅槃。故能從因通",
    "X11n0268_007:0527a10": "至果地至涅槃相也。文中因說通義。兼前成道也。傳持之義直至滅後。與前第",
    "X11n0268_007:0527a11": "九同涅槃相也。亦可成無上覺指妙覺。與分果不同也。總云出生如是初住分",
    "X11n0268_007:0527a12": "果八相也。孤山云。然此並是密說常住真心周徧法界。故有因果自他生善",
    "X11n0268_007:0527a13": "滅惡若福若智等種種功德耳。",
    "X11n0268_007:0527a14": "若我說是佛頂光聚般怛羅呪。從旦至暮音聲相聯。字句中間亦不重疊。經恒沙",
    "X11n0268_007:0527a15": "劫終不能盡。亦說此呪名如來頂。",
    "X11n0268_007:0527a16": "汝等有學。未盡輪迴。發心至誠取阿羅漢。不持此呪而坐道場。令其身心遠諸魔",
    "X11n0268_007:0527a17": "事。無有是處。",
    "X11n0268_007:0527a18": "阿難。若諸世界隨所國土所有眾生。隨國所生樺皮貝葉紙素白[疊*毛]。書寫此呪貯",
    "X11n0268_007:0528a01": "於香囊。是人心昏未能誦憶。或帶身上。或書宅中。當知是人盡其生年。一切諸毒",
    "X11n0268_007:0528a02": "所不能害。",
    "X11n0268_007:0528a03": "西竺貝葉。此土紙素。書呪信受者。三毒不起。諸魔遠離。",
    "X11n0268_007:0528a04": "阿難。我今為汝更說此呪。救護世間得大無畏。成就眾生出世間智。",
    "X11n0268_007:0528a05": "出世間智。三乘妙心即時頓悟。",
    "X11n0268_007:0528a06": "若我滅後。末世眾生。有能自誦若教他誦。當知如是誦持眾生。火不能燒。水不能",
    "X11n0268_007:0528a07": "溺。大毒小毒所不能害。如是乃至龍天鬼神精祇魔魅所有惡呪皆不能著。心得",
    "X11n0268_007:0528a08": "正受。一切呪詛厭蠱毒藥金毒銀毒草木蟲蛇萬物毒氣。入此人口成甘露味。一",
    "X11n0268_007:0528a09": "切惡星并諸鬼神磣心毒人。於如是人不能起惡。毗那夜迦諸惡鬼王并其眷屬。",
    "X11n0268_007:0528a10": "皆領深恩常加守護。",
    "X11n0268_007:0528a11": "荊公云。正受亦名正定。正定中所受境界謂之正受。異于無明所緣境故。圓覺",
    "X11n0268_007:0528a12": "經三昧正受。熏聞云。厭蠱者。應法師云。厭鬼名。眠內不祥。伏合人心曰厭。蠱",
    "X11n0268_007:0528a13": "腹中蠱。謂蠱行毒也。聲類作弋者反。謂虫物害人也。正法華經有蠱狐。舊維摩",
    "X11n0268_007:0528a14": "經有妖蠱。應師並同聲類音之。今但音古。補遺云。梵網亦云生金銀毒。謂此",
    "X11n0268_007:0528a15": "二物和毒味損物者也。",
    "X11n0268_007:0528a16": "阿難。當知是呪常有八萬四千那由他恒河沙俱胝金剛藏王菩薩種族。一一皆",
    "X11n0268_007:0528a17": "有諸金剛眾而為眷屬。晝夜隨侍。設有眾生於散亂心非三摩地。心憶口持。是金",
    "X11n0268_007:0528a18": "剛王常隨從彼諸善男子。何況決定菩提心者。此諸金剛菩薩藏王。精心陰速發",
    "X11n0268_007:0529a01": "彼神識。是人應時心能記憶八萬四千恒河沙劫。周徧了知。得無疑惑。",
    "X11n0268_007:0529a02": "熏聞云。那由他此當萬億。俱胝此當千萬。見應師音義。荊公云。那由他此當",
    "X11n0268_007:0529a03": "京數。俱胝此當億數。金剛藏王。慈恩翻首楞嚴為金剛藏。然則此諸菩薩證此",
    "X11n0268_007:0529a04": "定故以是為名。補遺云。陰心精速。謂金剛藏王得如來藏心。去惑純精。陰密",
    "X11n0268_007:0529a05": "神速。發彼持呪之人神識也。興福云。初鬼神獲恩。後遁迹潛加。",
    "X11n0268_007:0529a06": "從第一劫乃至後身。生生不生藥叉羅剎。及富單那迦吒富單那鳩槃荼毗舍遮",
    "X11n0268_007:0529a07": "等。并諸餓鬼有形無形有想無想。如是惡處。是善男子若讀若誦若書若寫若帶",
    "X11n0268_007:0529a08": "若藏。諸色供養。劫劫不生貧窮下賤不可樂處。",
    "X11n0268_007:0529a09": "熏聞云。富單那一云臭餓。迦吒富單那此云辛奇臭餓。迦吒蓋即竭吒富單那。",
    "X11n0268_007:0529a10": "此云辛臭鬼。",
    "X11n0268_007:0529a11": "此諸眾生。縱其自身不作福業。十方如來所有功德悉與此人。由是得於恒河沙",
    "X11n0268_007:0529a12": "阿僧祇不可說不可說劫常與諸佛同生一處。無量功德如惡叉聚。同處勳修永",
    "X11n0268_007:0529a13": "無分散。",
    "X11n0268_007:0529a14": "如惡叉聚。喻與諸佛無分散也。",
    "X11n0268_007:0529a15": "是故能令破戒之人戒根清淨。未得戒者令其得戒。未精進者令得精進。無智慧",
    "X11n0268_007:0529a16": "者令得智慧。不清淨者速得清淨。不持齋戒自成齋戒。",
    "X11n0268_007:0529a17": "苕溪云。于未受持時。謂犯戒已。未經懺悔重受之時也。此約在家者言之。出家",
    "X11n0268_007:0529a18": "二眾次文別說。",
    "X11n0268_007:0530a01": "阿難。是善男子持此呪時。設犯禁戒於未受時。持呪之後。眾破戒罪無問輕重一",
    "X11n0268_007:0530a02": "時銷滅。縱經飲酒食噉五辛種種不淨。一切諸佛菩薩金剛天仙鬼神不將為過。",
    "X11n0268_007:0530a03": "設著不淨破弊衣服。一行一住悉同清淨。縱不作壇不入道場亦不行道。誦持此",
    "X11n0268_007:0530a04": "呪還同入壇行道功德無有異也。若造五逆無間重罪及諸比丘比丘尼四棄八",
    "X11n0268_007:0530a05": "棄。誦此呪已。如是重業。猶如猛風吹散沙聚。悉皆滅除更無毫髮。",
    "X11n0268_007:0530a06": "熏聞云。珙鈔引俱舍頌曰。約處唯除北。約人除扇榹。敕皆反。四身一語業。三殺",
    "X11n0268_007:0530a07": "一虗誑。一殺生加行。無間一劫熟。隨罪增苦增。八比丘分二。以為所破僧。云云。",
    "X11n0268_007:0530a08": "補遺云。言五逆罪。約處除北洲。約人除黃門。四屬身業。破僧口業。三屬殺。破僧",
    "X11n0268_007:0530a09": "但虗誑。出佛身血但殺之加行。方便罪耳。不成正罪故。又佛不可殺故。一逆乃",
    "X11n0268_007:0530a10": "受一劫無間獄罪。熟謂生彼也。隨罪增苦增。應是凡二逆受二劫等。八比丘分",
    "X11n0268_007:0530a11": "二。以極少言之也。本八比丘為一切眾。破之成二眾。更相是非。四人已上成眾。",
    "X11n0268_007:0530a12": "故以八比丘言之。若俱舍明殺父殺母殺阿羅漢破和合僧出佛身血。破僧。提",
    "X11n0268_007:0530a13": "婆白佛欲出家。佛不許。學通欲破僧行。出佛身血。佛在阿耨達池說。我于耆闍",
    "X11n0268_007:0530a14": "崛山經行。提婆于高崖舉石以擲我頭。山神以手接石。小片迸墮傷佛胟指。出",
    "X11n0268_007:0530a15": "俱舍業品。扇榹黃門也。北洲并黃門以父母于子少愛心。無重恩故。非無間業。",
    "X11n0268_007:0530a16": "四身一語業。前四屬身業破僧屬口業。三殺一虗誑。破僧一虗誑也。一殺生加",
    "X11n0268_007:0530a17": "行出佛身血。以如來佛身不可害故。得殺生加行罪。無根本罪。無間一劫熟。隨",
    "X11n0268_007:0530a18": "罪增苦增。一句明時處。一句明苦增。隨有多逆。感無間若。多若具故。八比丘分",
    "X11n0268_007:0531a01": "二。以為所破僧。破僧有二。謂轉法輪僧并羯磨僧。轉法輪僧唯在佛世。羯磨僧",
    "X11n0268_007:0531a02": "通佛滅後。破轉法輪。以有佛故須九人。破羯磨以八人。以八比丘分二。四為正",
    "X11n0268_007:0531a03": "眾。四為邪眾。又有同類五逆。",
    "X11n0268_007:0531a04": "阿難。若有眾主。從無量無數劫來。所有一切輕重罪障。從前世來未及懺悔。若能",
    "X11n0268_007:0531a05": "讀誦書寫此呪身上帶持。若安住處莊宅園舘。如是積業猶湯銷雪。不久皆得悟",
    "X11n0268_007:0531a06": "無生忍。",
    "X11n0268_007:0531a07": "普賢觀云眾罪如霜露慧日能消除。今呪力亦然。",
    "X11n0268_007:0531a08": "復次阿難。若有女人未生男女。欲求孕者。若能至心憶念斯呪。或身上帶此悉怛",
    "X11n0268_007:0531a09": "多般怛羅者。便生福德智慧男女。求長命者即得長命。欲求果報速圓滿者速得",
    "X11n0268_007:0531a10": "圓滿。身命色力亦復如是。命終之後隨願往生十方國土。必定不生邊地下賤。何",
    "X11n0268_007:0531a11": "況雜形。",
    "X11n0268_007:0531a12": "命終尚能隨願往生諸佛淨土。況世間所求而不獲耶。",
    "X11n0268_007:0531a13": "阿難。若諸國土州縣聚落飢荒疫癘。或復刀兵賊難鬬諍。兼餘一切厄難之地。寫",
    "X11n0268_007:0531a14": "此神呪安城四門。并諸支提。或脫闍上。令其國土所有眾生。奉迎斯呪。禮拜恭敬",
    "X11n0268_007:0531a15": "一心供養。令其人民各各身佩。或各各安所居宅地。一切灾厄悉皆銷滅。",
    "X11n0268_007:0531a16": "苕溪云。支提翻靈廟。或名可供養處。又云有舍利曰塔。無舍利曰支提。如阿含",
    "X11n0268_007:0531a17": "有四支徵。(知倚反)謂佛生處得道轉法輪入滅。資中脫云。闍梵語。翻幢也。",
    "X11n0268_007:0531a18": "阿難。在在處處國土眾生隨有此呪。天龍歡喜。風雨順時。五穀豐殷。兆庶安樂。亦",
    "X11n0268_007:0532a01": "復能鎮一切惡星。隨方變怪灾障不起。人無橫夭。杻械枷鎻不著其身。晝夜安眠",
    "X11n0268_007:0532a02": "常無惡夢。",
    "X11n0268_007:0532a03": "五穀。謂麻黍稷麥豆。十億曰兆。聖法在處尚無惡夢。況餘灾橫。",
    "X11n0268_007:0532a04": "阿難。是娑婆界。有八萬四千灾變惡星。二十八大惡星而為上首。復有八大惡星",
    "X11n0268_007:0532a05": "以為其主。作種種形出現世時。能生眾生種種灾異。有此呪地悉皆銷滅。十二由",
    "X11n0268_007:0532a06": "旬成結界地。諸惡灾祥永不能入。",
    "X11n0268_007:0532a07": "長水云。八大惡星。謂金木水火土羅計彗。雖有善宿。變即成灾。九執曜除日月",
    "X11n0268_007:0532a08": "取計都為八。孔雀經云。日月及熒惑。辰歲并太白。鎮及羅睺彗。此皆名執曜。由",
    "X11n0268_007:0532a09": "旬正言踰繕那。此云合應計。合爾許度量也。或云此無正翻。乃是輪王巡狩一",
    "X11n0268_007:0532a10": "停之舍。猶如此方舘驛。然彼由旬。數有大小。或四十里。或二十里。諸經論中多",
    "X11n0268_007:0532a11": "用小數耳。補遺云。按經史凡吉凶先見之徵曰祥。伊訓曰。伊陟相太戊亳有",
    "X11n0268_007:0532a12": "祥桑穀共生于朝。",
    "X11n0268_007:0532a13": "是故如來宣示此呪。於未來世保護初學諸修行者。入三摩提。身心泰然。得大安",
    "X11n0268_007:0532a14": "隱。",
    "X11n0268_007:0532a15": "更無一切諸魔鬼神及無始來冤橫宿殃舊業陳債來相惱害。汝及眾中諸有學",
    "X11n0268_007:0532a16": "人。及未來世諸修行者。依我壇場如法持戒。所受戒主逢清淨僧。於此呪心不生",
    "X11n0268_007:0532a17": "疑悔。是善男子於此父母所生之身不得心通。十方如來便為妄語。",
    "X11n0268_007:0532a18": "熏聞云。具四緣故。方獲其益。謂依我壇場一。如法持戒二。所受戒主逢清淨僧",
    "X11n0268_007:0533a01": "三。于此呪心不生疑悔四。憶持此呪者。當自惟念于是四緣為全為缺。苟初緣",
    "X11n0268_007:0533a02": "未具。第三罔知。而持戒不疑能無自勵。每讀至此傷痛盈懷。雖口誦之惟勤。且",
    "X11n0268_007:0533a03": "心通而弗逮。焉知來者不如經乎。苕溪云。心通不出三義。一者證果。即端坐",
    "X11n0268_007:0533a04": "百日。有利根者不起于座得須陀洹也。二者發解。謂縱其身心聖果未成。決定",
    "X11n0268_007:0533a05": "自知成佛不謬。三者宿命。謂是人應時心能記憶八萬四千恒河沙劫。周徧了",
    "X11n0268_007:0533a06": "知得無礙惑。",
    "X11n0268_007:0533a07": "說是語已。會中無量百千金剛。一時佛前合掌頂禮而白佛言。如佛所說。我當誠",
    "X11n0268_007:0533a08": "心保護如是修菩提者。",
    "X11n0268_007:0533a09": "爾時梵王并天帝釋四天大王。亦於佛前同時頂禮而白佛言。審有如是修學善",
    "X11n0268_007:0533a10": "人。我當盡心至誠保護。令其一生所作如願。",
    "X11n0268_007:0533a11": "復有無量藥叉大將。諸羅剎王。富單那王。鳩槃茶王。毗舍遮王。頻那夜迦諸大鬼",
    "X11n0268_007:0533a12": "王。及諸鬼帥。亦於佛前合掌頂禮。我亦誓願護持是人。令菩提心速得圓滿。",
    "X11n0268_007:0533a13": "復有無量日月天子。風師雨師雲師雷師并電伯等。年歲巡官諸星眷屬。亦於會",
    "X11n0268_007:0533a14": "中頂禮佛足而白佛言。我亦保護是修行人。安立道場得無所畏。",
    "X11n0268_007:0533a15": "補遺云。陰陽相感。薄而為雷。電雷光也。而言師與伯者。必有神物主之也。",
    "X11n0268_007:0533a16": "復有無量山神海神。一切土地。水陸空行。萬物精祇。并風神王。無色界天。於如來",
    "X11n0268_007:0533a17": "前同時稽首而白佛言。我亦保護是修行人。得成菩提永無魔事。",
    "X11n0268_007:0533a18": "苕溪云。無色界天但無麤色。非無細色。故有稽首白佛之事。涅槃云。非想等天",
    "X11n0268_007:0534a01": "若無色者。云何得有去來進止。如是之義。諸佛境界。非諸聲聞緣覺所知。中",
    "X11n0268_007:0534a02": "陰經亦云。無色界天禮拜世尊。華嚴云。菩薩鼻根聞無色界宮殿之香。仁王云。",
    "X11n0268_007:0534a03": "無色界天雨諸香華。阿含中說。舍利弗入滅時。無色天空中淚下如春雨細。故",
    "X11n0268_007:0534a04": "知無色非無色也。昔人偏計豈唯暗大。亦昧小宗。而涅槃云非二乘所知者。非",
    "X11n0268_007:0534a05": "全不知。蓋言未了細色之相故。補遺云。無色界有無不可偏計。須考三界得",
    "X11n0268_007:0534a06": "名所從。上下相對相望。別約一邊得名。通而論之。無欲則已出三界。無色則已",
    "X11n0268_007:0534a07": "離五陰。若言無色界無色陰者。為順無色界名亦偏計故。涅槃非二乘所知。分",
    "X11n0268_007:0534a08": "別無色界色。屬別教智故也。又無色界天不列天眾。而在雜眾者。以其無色非",
    "X11n0268_007:0534a09": "前天之儔類。故與風神無形者類而言之。故在雜也。無色有細色。則小聖天眼",
    "X11n0268_007:0534a10": "亦合見之。何故斥非所知。應恐小乘天眼但總相見。若去來進止。非佛菩薩法",
    "X11n0268_007:0534a11": "天二眼。不能知也。",
    "X11n0268_007:0534a12": "爾時八萬四千那由他恒河沙俱胝金剛藏王菩薩。在大會中即從座起頂禮佛",
    "X11n0268_007:0534a13": "足而白佛言。世尊。如我等輩所修功業久成菩提不取涅槃。常隨此況救護末世",
    "X11n0268_007:0534a14": "修三摩提正修行者。",
    "X11n0268_007:0534a15": "世尊。如是修心求正定人。若在道場及餘經行。乃至散心遊戲聚落。我等徒眾常",
    "X11n0268_007:0534a16": "當隨從侍衛此人。縱令魔王大自在天求其方便終不可得。諸小鬼神去此善人",
    "X11n0268_007:0534a17": "十由旬外。除彼發心樂修禪者。世尊。如是惡魔若魔眷屬。欲來侵擾是善人者。我",
    "X11n0268_007:0534a18": "以寶杵殞碎其首猶如微塵。恒令此人所作如願。",
    "X11n0268_007:0535a01": "孤山云。以上群靈皆獲本妙心。住首楞嚴。能建大義。示現菩薩諸天鬼神等像。",
    "X11n0268_007:0535a02": "護持行人耳。而言以寶杵碎首者。夫大聖之訓物也。或用攝受。或行折伏。羣邪",
    "X11n0268_007:0535a03": "之屏跡也。或感其惠。或畏其威。惟此二途咸令得度。今行折伏俾畏其威。若涅",
    "X11n0268_007:0535a04": "槃殺一闡提。法華破諸惱亂。仙豫之誅淨行。滿足之僇眾生。皆由住無緣慈得",
    "X11n0268_007:0535a05": "一子地。乃能如是耳。慈念眾生如一子故。涅槃明四等成就住二地。慈非喜住",
    "X11n0268_007:0535a06": "一子地。捨住空平等地。此皆分真所得而外現折伏耳。谷響云。涅槃云殺一",
    "X11n0268_007:0535a07": "蟻子得罪。殺一闡提無罪。釋曰。蟻子無辜殺之結罪。闡提惑眾殺之有益。法華",
    "X11n0268_007:0535a08": "經羅剎女白佛言。若不順我呪。惱亂說法者。頭碎作七分。如阿梨樹枝。補遺",
    "X11n0268_007:0535a09": "云。阿梨樹此方無故不翻。其樹似蘭香。枝若落地必為七分故也。出慈恩大鈔。",
    "X11n0268_007:0535a10": "涅槃明。如來往世為王名仙豫。由五百婆羅門不信大乘。王盡殺之。由謗法故",
    "X11n0268_007:0535a11": "墮地獄中。既生而起三念。知是地獄。知因謗法。知由王殺。乃改心自責。俄捨地",
    "X11n0268_007:0535a12": "獄。生甘露鼓王佛剎得一劫壽。僇亦殺也。字亦作戮。晉譯華嚴。善財至滿幢城",
    "X11n0268_007:0535a13": "滿足王所。見無量眾生犯王法者。身被五縛。或斷手足。或截耳鼻。或挑雙目。或",
    "X11n0268_007:0535a14": "斬身首。或投沸灰。或疊纏身油灌以火焚之。善財問。云何修道。答言。我成就菩",
    "X11n0268_007:0535a15": "薩幻化三昧。十惡眾生不可教化。我為調伏。化作苦治令捨惡。具善得樂。發心",
    "X11n0268_007:0535a16": "具一切智。當知我於蟻子不生害心。何況人耶。",
    "X11n0268_007:0535a17": "阿難即從座起。頂禮佛足而白佛言。我輩愚純。好為多聞。於諸漏心未求出離。蒙",
    "X11n0268_007:0535a18": "佛慈誨得正重修。身心快然獲大饒益。",
    "X11n0268_007:0536a01": "世尊。如是修證佛三摩提。未到涅槃。云何名為乾慧之地。四十四心至何漸次得",
    "X11n0268_007:0536a02": "修行目。詣何方所名入地中。云何名為等覺菩薩。作是語已。五體投地。大眾一心",
    "X11n0268_007:0536a03": "佇佛慈音。瞪矒瞻仰。",
    "X11n0268_007:0536a04": "苕溪云。阿難所請斯有二意。一者既受行門必有次位。如得門入宅須知堂室",
    "X11n0268_007:0536a05": "淺深。是故請之。二者經初佛語阿難。心言直故如是乃至終始地位中間永無",
    "X11n0268_007:0536a06": "諸委曲相。前解行圓融則心言直矣。地位無曲未知其相。因此請之。未到涅槃",
    "X11n0268_007:0536a07": "謂究竟涅槃至何漸次得修行目。此問入地之正行。准下三種漸次。初則除其",
    "X11n0268_007:0536a08": "助因。所謂五辛。未為正行。至于第二刳其正性。所謂婬心。由是之故。修三摩提",
    "X11n0268_007:0536a09": "能得第三違其現業。乃至獲無生忍。所以第二漸次名為真修。即修行之目。應",
    "X11n0268_007:0536a10": "知涅槃如所到之境。諸地如所由之道。修行如能履之步。三法若具。則首楞嚴",
    "X11n0268_007:0536a11": "教能事方畢矣。長水云。住有因果。惑有麤細。智有明昧。斷有淺深。證有分滿。",
    "X11n0268_007:0536a12": "用有優劣。苟昧斯旨。非真修行。墮增上慢。以我教中隨進德修業勝劣不同。故",
    "X11n0268_007:0536a13": "立五十七位漸入漸深。不同外道天魔都無涅槃最極果。即位所至處。乾慧最",
    "X11n0268_007:0536a14": "初因。即位發基處。信住行向及四加行名四十四心。即信解行地。名為修行。初",
    "X11n0268_007:0536a15": "地見道。乃至等覺名為證入。即分證果。知諸地之名。而未能辨名下之義修證",
    "X11n0268_007:0536a16": "行相。故此問也。即示其不解。",
    "X11n0268_007:0536a17": "爾時世尊讚阿難言善哉善哉。汝等乃能普為大眾及諸末世一切眾生修三摩",
    "X11n0268_007:0536a18": "提求大乘者。從於凡夫終大涅槃。懸示無上正修行路。汝今諦聽當為汝說。阿難",
    "X11n0268_007:0537a01": "大眾合掌刳心默然受教。",
    "X11n0268_007:0537a02": "苕溪云。刳猶去也。去其妄念以受真教。",
    "X11n0268_007:0537a03": "佛言阿難。當知妙性圓明離諸名相。本來無有世界眾生。",
    "X11n0268_007:0537a04": "因妄有生。因生有滅。生滅名妄。",
    "X11n0268_007:0537a05": "長水云。此為分別一敘迷真起妄為立位之因。地位之興本由迷悟。妄迷真起。",
    "X11n0268_007:0537a06": "本性即虗。故有斷分。斷即成悟。悟有淺深因成階降。階降既分名位斯別。若不",
    "X11n0268_007:0537a07": "迷真焉有斯位。故須敘也。",
    "X11n0268_007:0537a08": "滅妄名真。是稱如來無上菩提及大涅槃二轉依號。",
    "X11n0268_007:0537a09": "資中云。由不了一法界相。忽然起妄。名為不覺。翻此不覺了本無生。名之為覺。",
    "X11n0268_007:0537a10": "即菩提之號因不覺立也。由迷有生。生即有滅。翻此生滅顯不生滅。即涅槃之",
    "X11n0268_007:0537a11": "號對生滅立也。生滅既滅更無所依。故名轉依。以真如為迷悟依。轉此迷依以",
    "X11n0268_007:0537a12": "為悟依。故名轉依。自智境界轉所依藏為涅槃菩提涅槃。初非一異。但轉迷名",
    "X11n0268_007:0537a13": "無上菩提。轉有名大涅槃。從有故迷。以覺故空。有性自空。非有滅空。故生死涅",
    "X11n0268_007:0537a14": "槃無相違也。興福云。轉依有六。一損力益能轉。謂初二正位。補遺云。謂資",
    "X11n0268_007:0537a15": "粮加行對前入位方便。故言正也。以勝解漸愧力。損本識中染種勢力。益淨種",
    "X11n0268_007:0537a16": "功德。漸伏現行。亦名為正轉依。二通達轉。由見道達真。方斷二障麤重。證一分",
    "X11n0268_007:0537a17": "真實轉依也。三修習轉。謂諸地漸斷俱生。證真轉依也。四果圓滿轉。謂究竟以",
    "X11n0268_007:0537a18": "金剛定。永斷本來一切麤重。頓證佛果圓滿轉依也。五下劣轉。謂二乘厭苦欣",
    "X11n0268_007:0538a01": "寂。證真擇滅。無勝堪能也。六廣大轉。謂大乘位俱無欣厭。通達二空。雙斷二障。",
    "X11n0268_007:0538a02": "頓證無上菩薩涅槃。有勝堪能名廣大轉依也。今取廣大。而言可悉。此六轉依",
    "X11n0268_007:0538a03": "以天台四教斷之。前四別位。第五藏通。六在圓頓。經言二轉依號。如真性無相。",
    "X11n0268_007:0538a04": "由迷悟故假名生焉。轉依之語諸文不異。轉依之義隨文不同。雖則不同。其歸",
    "X11n0268_007:0538a05": "一也。無非為明返妄歸真。生滅對不生滅。妄對乎真。轉妄依真。號菩提也。轉生",
    "X11n0268_007:0538a06": "滅依不生滅。號涅槃也。法華玄記云。言轉依者。轉染依依于淨在染。則種子依",
    "X11n0268_007:0538a07": "于梨耶。在淨則轉于能依以成第九。當知梨耶不離染淨。",
    "X11n0268_007:0538a08": "阿難。汝今欲修真三摩地直詣如來大涅槃者。先當識此眾生世界二顛倒因。顛",
    "X11n0268_007:0538a09": "倒不生。斯則如來真三摩地。",
    "X11n0268_007:0538a10": "苕溪云。明世界相續唯在依報。謂四大因起等。今世界顛倒蓋指正報。即十二",
    "X11n0268_007:0538a11": "類生也。世界顛倒為指正報者。恐未然也。三世四方顯是依報。彼明世界顛倒",
    "X11n0268_007:0538a12": "之相。生出十二類生。非直指十二類為世界也。長水云。前明三種相續。今明",
    "X11n0268_007:0538a13": "二種顛倒。即攝業果故也。長水以業果在眾生中。孤山以業果在世界中。以十",
    "X11n0268_007:0538a14": "二類即業故也。補遺云。此下二顛倒文科節。初阿難至真三摩地為總標。次",
    "X11n0268_007:0538a15": "阿難下別列二倒。初眾生顛倒又二。初明迷真。次迷本下倒相。於迷真中兼示",
    "X11n0268_007:0538a16": "下文世界迷真。故言建立世界及諸眾生。言及眾生者。即下世界中十二類生",
    "X11n0268_007:0538a17": "業果也。次阿難下二世界顛倒。",
    "X11n0268_007:0538a18": "阿難。云何名為眾生顛倒。阿難。由性明心性明圓故。因明發性。性妄見生。從畢竟",
    "X11n0268_007:0539a01": "無成究竟有。此有所有。非因所因。住所住相了無根本。本此無住。建立世界及諸",
    "X11n0268_007:0539a02": "眾生。",
    "X11n0268_007:0539a03": "孤山云。性明圓故。謂由真心本具諸法。如明鏡中圓具像性。因妄明心變動真",
    "X11n0268_007:0539a04": "性。故曰因明發性。由發性故遂起分別。故曰性妄見生。從畢竟下。結顯上文全",
    "X11n0268_007:0539a05": "真成妄也。補遺云。真如不變名性。隨緣名心。一真如中具此二義。由性者不",
    "X11n0268_007:0539a06": "變也。明心者隨緣也。由有性中圓明隨緣之故。眾生妄生照覽。因以妄動發其",
    "X11n0268_007:0539a07": "性也。性中加妄遂有見生。故曰性妄見生也。經中特安圓字。即顯隨緣之性生",
    "X11n0268_007:0539a08": "出妄明。荊溪云。真如是萬法。由隨緣故。即此義焉。苕溪云。此有下四句。上",
    "X11n0268_007:0539a09": "二句皆能所相生。有即苦果。因即惑業。非因者。如前文云既稱為妄云何有因。",
    "X11n0268_007:0539a10": "所因者。如前文云自諸妄想展轉相因。下二句。總明上二句皆無實體。住者依",
    "X11n0268_007:0539a11": "也。推末至本了無所依。故知從畢竟無成究竟有。正是顛倒之義。補遺云。上",
    "X11n0268_007:0539a12": "文云成究竟有。即眾生苦惑業也。此之四句。言其苦惑業相。初二句總示。此有",
    "X11n0268_007:0539a13": "所有者。指上成究竟有。故曰此有。言所有者。謂苦果從惑業生也。初句云苦果",
    "X11n0268_007:0539a14": "也。次句云惑業之因。故曰非因所因也。住所住相者。言苦惑業三皆是住著之",
    "X11n0268_007:0539a15": "法。若求其住之相了不可得。三道即三德。故無根本。然則成究竟有。有之一字",
    "X11n0268_007:0539a16": "別指苦果已成之法。",
    "X11n0268_007:0539a17": "迷本圓明是生虗妄。妄性無體非有所依。將欲復真。欲其已非真真如性。非真求",
    "X11n0268_007:0539a18": "復宛成非相。",
    "X11n0268_007:0540a01": "非生非住非心非法。展轉發生。生力發明熏以成業。同業相感。因有感業相滅相",
    "X11n0268_007:0540a02": "生。由是故有眾生顛倒。",
    "X11n0268_007:0540a03": "苕溪云。有身故生。有受故住。生住心法。于諸有中展轉發生。斯即前文業果相",
    "X11n0268_007:0540a04": "續也。如卵生等既是色質。豈非身耶。苦受等領納現境。對三相論之即是住相。",
    "X11n0268_007:0540a05": "生力至成業者。生即是果。力即是業。熏即動業之惑。以欲貪為本。如現在生身",
    "X11n0268_007:0540a06": "由過去業力之所發明。復由現在起惑。熏成未來善惡之業也。同業至相生者。",
    "X11n0268_007:0540a07": "七趣眾生隨其妄惑各有同業相感。因于殺盜婬三所感之業。則有相滅相生",
    "X11n0268_007:0540a08": "之事。長水云。婬欲故相生。殺盜故相滅。亦可云異見成憎故相滅。同想成愛",
    "X11n0268_007:0540a09": "故相生。補遺云。意云。真如非身受心法。而迷妄故。展轉發生身受等法。",
    "X11n0268_007:0540a10": "阿難。云何名為世界顛倒。是有所有。分段妄生。因此界立。非因所因。無住所住。遷",
    "X11n0268_007:0540a11": "流不住。因此世成。",
    "X11n0268_007:0540a12": "孤山云。從畢竟無成究竟有。故有東西南北之分段。指此分段名之為界。然其",
    "X11n0268_007:0540a13": "所有本無其因。故非因所因。此唯妄住。故云無住所住。既非真性常住。則有過",
    "X11n0268_007:0540a14": "現未來遷流不住。三世成矣。補遺云。前文從畢竟無成究竟有。雖在眾生顛",
    "X11n0268_007:0540a15": "倒中明。義兼世界。故今牒之云是有等。但今文以四方界義為有。是前苦果依",
    "X11n0268_007:0540a16": "報。依正同以惑業為因。故曰是有所有非因所因。以明三世義也。所以有三世",
    "X11n0268_007:0540a17": "遷流者。良由惑業不斷故也。",
    "X11n0268_007:0540a18": "三世四方和合相涉。變化眾生成十二類。",
    "X11n0268_007:0541a01": "孤山云。以世涉方以方涉世。俱成十二。所以眾生正報因果和合亦成十二。",
    "X11n0268_007:0541a02": "是故世界。因動有聲。因聲有色。因色有香。因香有觸。因觸有味。因味知法。六亂妄",
    "X11n0268_007:0541a03": "想成業性故。十二區分由此輪轉。是故世間聲香味觸窮十二變為一旋復。",
    "X11n0268_007:0541a04": "長水云。內有動相外感風輪。故有聲現。因空生搖。堅明立礙。故有色立。金風相",
    "X11n0268_007:0541a05": "摩則有火光。火則有氣。氣則香也。寶明生潤火光上蒸。由斯流水。水有冷暖故",
    "X11n0268_007:0541a06": "成觸也。觸分澁滑與舌相對則有味生。五境合意則名為法。此六塵境與內六",
    "X11n0268_007:0541a07": "根妄想和合雜亂。由此造作一切諸業。故成業性。業必有報。十二品類因此區",
    "X11n0268_007:0541a08": "分。故成輪轉。資中云。根塵各六成十二。苕溪云。因動有聲。如擊鼓撞鐘之",
    "X11n0268_007:0541a09": "類。文殊云音聲性動靜。此就聲塵當體為因。以動之一字不對餘塵說故。若更",
    "X11n0268_007:0541a10": "就當體分之。則動為其因。聲如其果。從因聲有色至因味知法。則展轉相因。皆",
    "X11n0268_007:0541a11": "以餘塵為因。遞相為果。以顯六亂之相不同。十二因緣次第之義故。當知展轉",
    "X11n0268_007:0541a12": "相因雖有十二。而但云六亂者。正顯根塵各從其類。兩兩相望雜亂而起。最後",
    "X11n0268_007:0541a13": "云知法者。知即意根。法即法塵。以後例前。則有聞聲。見色等義況云六亂妄想。",
    "X11n0268_007:0541a14": "是知見聞覺知皆歸妄想。聲香味觸。略舉四塵窮十二變總結根境。補遺云。",
    "X11n0268_007:0541a15": "因以世界相涉變化眾生。則是動義。故動生聲為初。一往六塵為倫次。義非定",
    "X11n0268_007:0541a16": "論也。亦可因色有聲有法等方成六亂。經文且示一塗為言。一旋復者。約根塵",
    "X11n0268_007:0541a17": "十二次第。一翻旋轉之相也。",
    "X11n0268_007:0541a18": "乘此輪轉顛倒想故。是有世界。卵生胎生濕生化生。有色無色有想無想。若非有",
    "X11n0268_007:0542a01": "色若非無色若非有想若非無想。",
    "X11n0268_007:0542a02": "孤山云。依[穀-禾+卵]而起曰卵生。含藏而生曰胎生。假潤而興曰濕生。無而忽有曰化",
    "X11n0268_007:0542a03": "生也。如是四生。由內心思業為因。外[穀-禾+卵]胎藏濕潤為緣。約藉緣多少而成次第。",
    "X11n0268_007:0542a04": "卵生具四。是以先說。胎生具三。濕生具二。化生唯一謂思業也。此依瑜伽所解。",
    "X11n0268_007:0542a05": "真際云。前四生為總。次八類為別。從總開別故成十二。",
    "X11n0268_007:0542a06": "阿難。由因世界虗妄輪迴動顛倒故。和合氣成八萬四千飛沈亂想。如是故有卵",
    "X11n0268_007:0542a07": "羯邏藍流轉國土。魚鳥龜蛇其類充塞。",
    "X11n0268_007:0542a08": "資中云。動即是風。風即是氣。故云和合氣成。羯邏藍者。入胎初位。準俱舍論胎",
    "X11n0268_007:0542a09": "中分位有五。胎卵未分。皆同此也。孤山云。八萬四千。非八萬四千煩惱塵勞",
    "X11n0268_007:0542a10": "為其種類乎。然此類生以因感果。微細行相。唯聖盡明。止在總知唯妄所為。未",
    "X11n0268_007:0542a11": "可委究歷事義趣。熏聞云。羯邏藍。餘經或名歌羅邏。此云凝滑。或云雜穢。狀",
    "X11n0268_007:0542a12": "如凝酥。補遺云。此十二類生。先言世界虗妄等者。蓋眾生之心。多著境界而",
    "X11n0268_007:0542a13": "感其生成于顛倒。如初感外虗妄動。則受飛沈動類。下去准知。然列此十二類",
    "X11n0268_007:0542a14": "生。即是別明眾生顛倒之相耳。所以上文眾生顛倒其文甚略。受生之相皆因",
    "X11n0268_007:0542a15": "外感。故別明世界顛倒變化眾生。以成上文也。",
    "X11n0268_007:0542a16": "由因世界雜染輪迴欲顛倒故。和合滋成八萬四千橫竪亂想。如是故有胎遏蒲",
    "X11n0268_007:0542a17": "曇流轉國土。人畜龍仙其類充塞。",
    "X11n0268_007:0542a18": "恐指依報能生情欲者為雜染也。如形顯之色男女之態皆可欲之境。故曰欲",
    "X11n0268_007:0543a01": "顛倒。老氏曰。不見可欲使心不亂。然後感己欲心。取彼之境。故曰和合滋成。",
    "X11n0268_007:0543a02": "資中云。人懷正道竪首而行。違正從邪故生橫類。孤山云。遏蒲曇即第二位。",
    "X11n0268_007:0543a03": "胎卵已分也。熏聞云。遏蒲曇此云疱。狀若瘡疱。",
    "X11n0268_007:0543a04": "由因世界執著輪迴趣顛倒故。和合煖成八萬四千翻覆亂想。如是故有濕相蔽",
    "X11n0268_007:0543a05": "尸流轉國土。含蠢蠕動其類充塞。",
    "X11n0268_007:0543a06": "苕溪云。濕以合感。故云執著。合因煖氣。故曰煖成。翻覆者飛伏之貌也。此約形",
    "X11n0268_007:0543a07": "說。謂飛動而伏走也。沇疏云違心背信翻覆任情。遂感此類。飛走不定。如蠛蠓",
    "X11n0268_007:0543a08": "昆虫之類耳。蠛蠓小虫似蚋。喜亂飛。莊子謂之醯雞。昆虫溫生寒死之虫。資",
    "X11n0268_007:0543a09": "中云。蔽尸。或云聚血。或云耎肉。既不入胎。故無諸位。熏聞云。蔽尸。即第三位。",
    "X11n0268_007:0543a10": "問何故動類唯指初位。欲類但言第二。趣類止云蔽尸。從假類去皆云羯南。答",
    "X11n0268_007:0543a11": "若有初位必具後位。若有第二必具初後。經文一往次第。且取一位配之。今蔽",
    "X11n0268_007:0543a12": "尸羯南既不入胎。故無前位。然而蔽尸須至羯南。羯南或由蔽尸。二往之意可",
    "X11n0268_007:0543a13": "會。又假類而下雖皆云羯南。其中非無具前三位及第五位。即鉢羅奢佉此云",
    "X11n0268_007:0543a14": "形位。良由第五于諸類中闕具不定。唯有第四。其名最通。故障類等俱云羯南",
    "X11n0268_007:0543a15": "也。補遺云。趣謂趣向。不可迴之義。謂執重趣向。故受執濡滯。言和合煖成者。",
    "X11n0268_007:0543a16": "以濕滋氣方有所生。",
    "X11n0268_007:0543a17": "由因世界變易輪迴假顛倒故。和合觸成八萬四千新故亂想。如是故有化相羯",
    "X11n0268_007:0543a18": "南流轉國土。轉蛻飛行其類充塞。",
    "X11n0268_007:0544a01": "真際云。妄心浮偽。易奪不常。舍此取彼。故成其觸。觸謂觸對。即根境和合也。",
    "X11n0268_007:0544a02": "孤山云。羯南此云硬肉。即胎內第四位。纔生即飛。故缺前位。苕溪云。轉蛻飛",
    "X11n0268_007:0544a03": "行。蓋是化生取譬之象。列子云天地委蛻。下文純想則飛。皆取譬也。是則轉蛻",
    "X11n0268_007:0544a04": "譬故形之易蛻。飛行喻新質之輕舉。無而忽有。理合在茲。脫此生彼如轉蛻飛",
    "X11n0268_007:0544a05": "行。若雀鴿之化鳥鼠之變皆化生義。如轉蛻之譬。和合觸成者。雖則變化。必假",
    "X11n0268_007:0544a06": "根境相觸為因。或陰陽之氣觸其故身。能變新質。",
    "X11n0268_007:0544a07": "由因世界留礙輪迴障顛倒故。和合著成八萬四千精耀亂想。如是故有色相羯",
    "X11n0268_007:0544a08": "南流轉國土。休咎精明其類充塞。",
    "X11n0268_007:0544a09": "資中云。事日月水火。和合光明堅執不捨。障隔不通名為留礙。精明顯著。因此",
    "X11n0268_007:0544a10": "受生。故成色相。星辰日月吉者為休。凶者為咎。下至爝火蚌珠皆是此類。蓋由",
    "X11n0268_007:0544a11": "世間或依報留礙。或義理不通。暗于知見。心希明著。積集受想。乃受精明。上至",
    "X11n0268_007:0544a12": "九曜。下及螢蚌。仍能休著及于他人。熏聞云。爝火者。據莊子云。日月出矣而",
    "X11n0268_007:0544a13": "爝火不息。其于光也不亦難乎。釋文云。爝音爵。然火也。一云權火謂小火也。字",
    "X11n0268_007:0544a14": "林云。爝炬火也。珠蚌中陰精。熏聞云。著成者。著陟慮反。明也。",
    "X11n0268_007:0544a15": "由因世界銷散輪迴惑顛倒故。和合暗成八萬四千陰隱亂想。如是故有無色羯",
    "X11n0268_007:0544a16": "南流轉國土。空散銷沈其類充塞。",
    "X11n0268_007:0544a17": "資中云。由迷惑不了。厭壞色相。思無邊空。色盡心空。厭空絕想。乃至有頂沈冥",
    "X11n0268_007:0544a18": "幽隱。即無色界外道之類。熏聞云。問既云無色。何謂羯南。答應取一分細色",
    "X11n0268_007:0545a01": "通名其類。不可責同堅硬之狀。當知此方亦化生之類。補遺云。或有厭有著",
    "X11n0268_007:0545a02": "空。心存銷散。不成真空明理。乃惑暗生焉。此外道因禪得生無色之類。然此上",
    "X11n0268_007:0545a03": "文。長水指今無色。不同無色界天。今言外道者。以邪心得生。不同正定。非久還",
    "X11n0268_007:0545a04": "墜。所以神呪功能中指為惡處也。又吳興下文。以舜若多空神銷今無色者。今",
    "X11n0268_007:0545a05": "謂既云八萬四千其類充塞。亦可兼指風空神也。真際云。空散銷沈通指四",
    "X11n0268_007:0545a06": "空。補遺云。今謂亦可別對四空。方允其類充塞之義。空指空處。以脫色籠故。",
    "X11n0268_007:0545a07": "散指識處。緣識生定未免散亂故。銷指無所有處。銷前識心故。沈指非想非非",
    "X11n0268_007:0545a08": "想處。到空之底故。",
    "X11n0268_007:0545a09": "由因世界罔象輪迴影顛倒故。和合憶成八萬四千潛結亂想。如是故有想相羯",
    "X11n0268_007:0545a10": "南流轉國土。神鬼精靈其類充塞。",
    "X11n0268_007:0545a11": "資中云。蹈跡附影之類。皆從意想所生。論因。或如外道凡夫祠禱神明。託附形",
    "X11n0268_007:0545a12": "象。終身奉事。志慕靈通。因果相酬。故生其類。熏聞云。罔象猶云彷像。蓋不真",
    "X11n0268_007:0545a13": "之貌也。莊子云水有罔象。釋文云水神名。補遺云。操心不實。故曰罔象。影附",
    "X11n0268_007:0545a14": "于人。故曰影顛倒也。凡此之類必資憶想。因既不正。死受鬼報。",
    "X11n0268_007:0545a15": "由因世界愚鈍輪迴癡顛倒故。和合頑成八萬四千枯槁亂想。如是故有無想羯",
    "X11n0268_007:0545a16": "南流轉國土。精神化為土木金石其類充塞。",
    "X11n0268_007:0545a17": "資中云。外道計無情有命。金石堅牢。或習定灰凝。思專枯槁。心隨境變。遇物成",
    "X11n0268_007:0545a18": "形。如華表生精黃頭化石之類是也。谷響云。晉張華字茂先。時燕昭王墓有",
    "X11n0268_007:0546a01": "妖狐。謂華表曰。我聞張司空多學。欲往干之如何。對曰。張司空博物君子也。非",
    "X11n0268_007:0546a02": "但損子。亦&#;于吾。狐不聽。刺投華。華與論天下人物。多為其所折。謂華曰。天欲",
    "X11n0268_007:0546a03": "雨。請辭去。華固留之。謂左右曰。我聞巢居知風。穴居知雨。不是狐狸即是者鼠。",
    "X11n0268_007:0546a04": "乃密令人斫華表。然而照之。為狐狸而去。梵云劫毗羅。此翻黃頭。頭如金色。因",
    "X11n0268_007:0546a05": "以為名。恐身死。往自在天問。天令于頻陀山取甘子食。可延壽。食已于林中化",
    "X11n0268_007:0546a06": "為石如床。有不逮者。書偈問石。後為陳那菩薩斥之。其石裂矣。補遺云。形如",
    "X11n0268_007:0546a07": "槁木。心若死灰。不合真如。只成愚鈍癡暗人耳。傳曰。心不則德義之經謂之頑。",
    "X11n0268_007:0546a08": "今以不合真理乃成頑也。",
    "X11n0268_007:0546a09": "由因世界相待輪迴偽顛倒故。和合染成八萬四千因依亂想。如是故有非有色",
    "X11n0268_007:0546a10": "相成色羯南流轉國土。諸水母等以蝦為目其類充塞。",
    "X11n0268_007:0546a11": "資中云。和合巧偽。改故作新。或假託因緣遞為形勢。資身養命業果相循。不從",
    "X11n0268_007:0546a12": "自類受身。故名非有色相等。有情身內八萬戶虫並是此類。相待猶言相假。凡",
    "X11n0268_007:0546a13": "染以己假他之謂。水母俗謂之蝦蛇。一名蟦。形如羊胃無目。以蝦為目。",
    "X11n0268_007:0546a14": "由因世界相引輪迴性顛倒故。和合呪成八萬四千呼召亂想。由是故有非無色",
    "X11n0268_007:0546a15": "相無色羯南流轉國土。況詛厭生其類充塞。",
    "X11n0268_007:0546a16": "資中云。有一類生。因聲呼召。引發性成。如蝦蟆等以聲附卵。熏聞云。孤山引",
    "X11n0268_007:0546a17": "顯識論云。雌孔雀聞雄者為鳴。于是有身。彼謂之聲生。又莊子云。虫鳴于上風。",
    "X11n0268_007:0546a18": "雌應于下風而風化。注曰。虫以鳴聲相應。不待合而便生子。故曰風化。論因。或",
    "X11n0268_007:0547a01": "是樂為婬聲。習以生著。從自性類。不假他成。名非無色相。藉聲誕質故曰無色。",
    "X11n0268_007:0547a02": "補遺云。凡言性者。稟自然之質也。今相引假他而成性分。非顛倒是何歟。言",
    "X11n0268_007:0547a03": "非無色者。必先假自質也。言無色者。假聲而生也。如長水曰。雖從聲感。假自性",
    "X11n0268_007:0547a04": "質。如蝦蟆等。以聲附卵然後長養。非聲則壞。苕溪云。呪詛亦呼召耳。由物類",
    "X11n0268_007:0547a05": "相感。若厭禱而生也。",
    "X11n0268_007:0547a06": "由因世界合妄輪迴罔顛倒故。和合異成八萬四千迴互亂想。如是故有非有想",
    "X11n0268_007:0547a07": "相成想羯南流轉國土。彼蒲盧等異質相成其類充塞。",
    "X11n0268_007:0547a08": "資中云。誣罔取他。約為己有。名罔顛倒。背親向義。寄死託孤。忘本蒸甞。認彼宗",
    "X11n0268_007:0547a09": "嗣。是其因也。甞者祭也。爾雅曰春祭曰祠。祠之言食。夏祭曰禴。新菜可礿。秋祭",
    "X11n0268_007:0547a10": "曰甞。甞新穀也。冬祭曰蒸。進品物也。罔者以無為有之謂。苕溪云。以異質故",
    "X11n0268_007:0547a11": "非有想相。以相成故成想羯南。蒲盧俗謂之蠮螉。取彼桑虫以為己子。",
    "X11n0268_007:0547a12": "由因世界怨害輪迴殺顛倒故。和合怪成八萬四千食父母想。如是故有非無想",
    "X11n0268_007:0547a13": "相無想羯南流轉國土。如土梟等附塊為兒。及破鏡鳥以毒樹果抱為其子。子成",
    "X11n0268_007:0547a14": "父母皆遭其食其類充塞。",
    "X11n0268_007:0547a15": "資中云。父母有愛。名非無想相。冤無有愛。故云無想。亦可梟鏡有情。非無想也。",
    "X11n0268_007:0547a16": "附塊抱樹而生其子。乃無想也。長水云。冤對相酬。連環不止。託至親之父子",
    "X11n0268_007:0547a17": "發至冤之殺害。豈非怪哉。初生託質互有想愛。故云非無想相。後時成大父母",
    "X11n0268_007:0547a18": "遭食。故云無想也。資中云。問既是冤對。無感生緣。何得用附而生。冤中有愛。",
    "X11n0268_007:0548a01": "答如畜猪羊。貪殺故養。豈非怨中亦有愛乎。長水云。答託質須資愛想。殺害",
    "X11n0268_007:0548a02": "由乎先業。愛想無常。由業所運。始雖起愛後變成憎。故遭其食。孤山云。按史",
    "X11n0268_007:0548a03": "記孝武本紀云。祀黃帝用一梟破鏡。梟鳥名也。食母。破鏡。食父。黃帝欲絕其類。",
    "X11n0268_007:0548a04": "使百物祀皆用之。破鏡如貙而虎眼。今云鳥者恐譯人誤。或鳥字合是等字耳。",
    "X11n0268_007:0548a05": "熏聞云。土梟見爾雅注。梟。不孝鳥也。自關而西謂梟為流離。其子適大還食",
    "X11n0268_007:0548a06": "其母。述異記云。獍之為獸。狀如虎豹。而小始生。還食其母。故曰梟獍。",
    "X11n0268_007:0548a07": "是名眾生十二種類。",
    "X11n0268_007:0548a08": "苕溪云。金剛般若卵胎濕化乃至非想。皆通三界。今十二類義必無殊。觀乎現",
    "X11n0268_007:0548a09": "文。唯無色羯南。似通上界。其十一種。悉是欲界之相耳。此蓋如來隨宜所說。且",
    "X11n0268_007:0548a10": "就現前幽顯可騐者略而示之。幽如鬼神精靈等。顯如魚鳥龜蛇等。若以有頂",
    "X11n0268_007:0548a11": "外道解無色者未必然。將恐欲界亦有斯類。如舜若多神豈在四空乎。應知下",
    "X11n0268_007:0548a12": "文廣談七趣。秪由此中說相未周。前後相成。方見經旨。此中生數雖多。趣相則",
    "X11n0268_007:0548a13": "略。若以七趣一期觀此十二類生。猶缺地獄修羅二趣。然餘五趣亦未委明。大",
    "X11n0268_007:0548a14": "槩且言迷真起妄。故有類生。破妄顯真。故有諸位。迷悟相翻意在于悟。從悟說",
    "X11n0268_007:0548a15": "位。用酬前文阿難之請。",
    "X11n0268_007:0548a17": "大佛頂如來密因修證了義諸菩薩萬行首楞嚴經卷第七"
}