{
    "T11n0313_002:0758a19": "阿閦佛國經卷下",
    "T11n0313_002:0758a21": "後漢月支國三藏支婁迦讖譯",
    "T11n0313_002:0758a22": "4 諸菩薩學成品諸菩薩學成品第四",
    "T11n0313_002:0758a23": "爾時，賢者舍利弗心念言：「佛已說弟子所學",
    "T11n0313_002:0758a24": "成，願佛當復說諸菩薩所學成。所以者何？皆",
    "T11n0313_002:0758a25": "當學成是諸菩薩所照光明。」時佛即知賢者",
    "T11n0313_002:0758a26": "舍利弗心所念，即告舍利弗：「其阿閦如來、無",
    "T11n0313_002:0758a27": "所著、等正覺佛剎有若干百菩薩、若干千菩",
    "T11n0313_002:0758a28": "薩、若干億菩薩、若干億百千菩薩大會如是。」",
    "T11n0313_002:0758a29": "佛語舍利弗：「諸菩薩摩訶薩於阿閦佛所下",
    "T11n0313_002:0758b01": "鬚髮皆承佛威神，悉受法語、諷誦、持之。如我",
    "T11n0313_002:0758b02": "於是所說法由為薄少耳，阿閦佛所說法無",
    "T11n0313_002:0758b03": "央數不可復計，比我所說法百倍、千倍、萬倍、",
    "T11n0313_002:0758b04": "億萬倍不在計中。舍利弗！是為阿閦如來昔",
    "T11n0313_002:0758b05": "行菩薩道時所願：『我成無上正真道最正覺",
    "T11n0313_002:0758b06": "時，令我佛剎諸菩薩，我說法時令諸菩薩皆",
    "T11n0313_002:0758b07": "承佛威神悉受、諷誦、持之。』」佛復語舍利弗：「爾",
    "T11n0313_002:0758b08": "時，諸菩薩摩訶薩皆承佛威神，受所說法、諷",
    "T11n0313_002:0758b09": "誦、持。是諸菩薩摩訶薩自生意念欲從其剎",
    "T11n0313_002:0758b10": "至他方世界俱至諸如來所聽所說法，為",
    "T11n0313_002:0758b11": "諸佛、世尊作禮、諷誦之、復重問意解，為諸佛",
    "T11n0313_002:0758b12": "作禮、諷誦已、重問意解已，便復還至阿閦如",
    "T11n0313_002:0758b13": "來所。」佛語舍利弗：「是陂陀劫中當有千佛，甫",
    "T11n0313_002:0758b14": "始四佛過。菩薩摩訶薩欲見是諸佛者，當願",
    "T11n0313_002:0758b15": "生阿閦佛剎。「若有善男子、善女人於是世界、",
    "T11n0313_002:0758b16": "若他方世界終亡往生阿閦佛剎者，甫當生",
    "T11n0313_002:0758b17": "者即當得住弟子緣一覺地。所以者何？其有",
    "T11n0313_002:0758b18": "因緣見如來者及眾僧，為以斷弊魔羅網去，",
    "T11n0313_002:0758b19": "得近弟子緣一覺及佛地，當得無上正真道",
    "T11n0313_002:0758b20": "最正覺，其人為以成如來、為以見諸菩薩摩",
    "T11n0313_002:0758b21": "訶薩之事。「菩薩生阿閦佛剎者，其行皆住清",
    "T11n0313_002:0758b22": "淨，為行諸法、為在諸法士、為以住於法、為",
    "T11n0313_002:0758b23": "佛道不可動轉，復當堅住阿惟越致。」佛語舍",
    "T11n0313_002:0758b24": "利弗：「若善男子、善女人於是世界、若他方世",
    "T11n0313_002:0758b25": "界終亡往其剎者等輩得入諸佛住。「其菩",
    "T11n0313_002:0758b26": "薩為得覺意入無恐懼覺意，菩薩合會於智",
    "T11n0313_002:0758b27": "慧度無極，在所各同義，見世尊知所住。「其佛",
    "T11n0313_002:0758b28": "剎諸菩薩摩訶薩，在家者止高樓上、出家為",
    "T11n0313_002:0758b29": "道者不在舍止。」佛告舍利弗：「阿閦佛說法時，",
    "T11n0313_002:0758c01": "諸菩薩摩訶薩承佛威神皆受法語、諷誦、持",
    "T11n0313_002:0758c02": "之。其不出家菩薩摩訶薩不面見佛所說時，",
    "T11n0313_002:0758c03": "在所坐處承佛威神皆亦聞法語，聞已即受、",
    "T11n0313_002:0758c04": "諷誦、持之；其出家菩薩摩訶薩身自面見佛",
    "T11n0313_002:0758c05": "說法時，及所行至坐處亦承佛威神皆聞，聞",
    "T11n0313_002:0758c06": "已即受、諷誦、持；是菩薩摩訶薩終亡已後俱",
    "T11n0313_002:0758c07": "持法語，所至生諸佛剎續念之。舍利弗！是",
    "T11n0313_002:0758c08": "為阿閦佛之善快。所以者何？如昔所願，自然",
    "T11n0313_002:0758c09": "得之。」",
    "T11n0313_002:0758c10": "佛語舍利弗：「若有一世菩薩摩訶薩欲見若",
    "T11n0313_002:0758c11": "干百佛、若干千佛、若干萬佛、若干億那術百",
    "T11n0313_002:0758c12": "千佛，當願生阿閦佛剎。菩薩已生阿閦佛剎",
    "T11n0313_002:0758c13": "者，便見若干百佛、若干千佛、若干億萬佛、若",
    "T11n0313_002:0758c14": "干億那術百千佛，當於其剎種諸德本，當為",
    "T11n0313_002:0758c15": "無央數百千人、無央數百千億人、無央數億",
    "T11n0313_002:0758c16": "那術百千人說法，亦當令種德本。」佛言：「舍利",
    "T11n0313_002:0758c17": "弗！若菩薩摩訶薩於是陂陀劫中皆供養諸",
    "T11n0313_002:0758c18": "所佛、天中天，衣被、飯食、床臥具、病瘦醫藥供",
    "T11n0313_002:0758c19": "養已，便出家學道，悉於是諸佛、天中天下鬚",
    "T11n0313_002:0758c20": "髮為沙門；若復有菩薩摩訶薩不知於阿閦",
    "T11n0313_002:0758c21": "佛剎一世合會行度無極得福多？」佛言：「舍利",
    "T11n0313_002:0758c22": "弗！是福德善本行具足，百倍、千倍、萬倍、巨億",
    "T11n0313_002:0758c23": "萬倍不與等。舍利弗！是為阿閦佛剎之善快。」",
    "T11n0313_002:0758c24": "佛語舍利弗：「若一世菩薩於是世界、他方世",
    "T11n0313_002:0758c25": "界終亡生阿閦佛剎者，甫當生者皆得阿惟",
    "T11n0313_002:0758c26": "越致。所以者何？其佛剎無有憋魔事在前",
    "T11n0313_002:0758c27": "立，憋魔亦不嬈人。」佛言：「舍利弗！譬如人呪",
    "T11n0313_002:0758c28": "力語呪毒呪蛇，除其毒便放捨，其力不可勝，",
    "T11n0313_002:0758c29": "救無央數人恐畏。其蛇亦不恐人、亦不嬈觸",
    "T11n0313_002:0759a01": "人，如是，其人但以前世禪三昧行故，自以功",
    "T11n0313_002:0759a02": "德得滅於蛇毒。如是，舍利弗！阿閦佛昔求菩",
    "T11n0313_002:0759a03": "薩道時行願德本如是乃得佛道，消除於憋",
    "T11n0313_002:0759a04": "魔毒不復嬈人。「阿閦佛成無上正真道最正",
    "T11n0313_002:0759a05": "覺時，憋魔不能復來嬈、亦不能復嬈諸菩薩",
    "T11n0313_002:0759a06": "摩訶薩及凡人，一切皆不復嬈。「三千大千世",
    "T11n0313_002:0759a07": "界中人如是先坐三昧寂定，以自威神生和",
    "T11n0313_002:0759a08": "耶越致天。於彼以前世因緣行廣普，亦於和",
    "T11n0313_002:0759a09": "耶越致天以因緣三昧、以自威神寂寞、以是",
    "T11n0313_002:0759a10": "比於彼說法。「炎天聞之，聞已便得信歡喜，來",
    "T11n0313_002:0759a11": "供養諸弟子。炎天言：『乃作是無所著、知止",
    "T11n0313_002:0759a12": "足、空閑處作行。』其剎諸魔教人出家學道，不",
    "T11n0313_002:0759a13": "復嬈人。舍利弗！是阿閦佛剎德之善快——夜初",
    "T11n0313_002:0759a14": "鼓時，先哀念人民，欲令度脫諸菩薩及學弟",
    "T11n0313_002:0759a15": "子并凡人安隱寂寞行。」",
    "T11n0313_002:0759a16": "賢者舍利弗白佛言：「唯，天中天！若善男子、善",
    "T11n0313_002:0759a17": "女人以七寶滿三千大千世界持用布施得",
    "T11n0313_002:0759a18": "生阿閦佛剎者，其人不當惜也，便當布施。所",
    "T11n0313_002:0759a19": "以者何？其人不復墮弟子緣一覺道。所以者",
    "T11n0313_002:0759a20": "何？其人即為立不退轉地，從一佛剎復至一",
    "T11n0313_002:0759a21": "佛剎目常悉見諸佛，皆悉諷誦佛道行，當",
    "T11n0313_002:0759a22": "成無上正真道最正覺，常當見若干百佛、若",
    "T11n0313_002:0759a23": "干千佛、若干億那術百千佛，於彼積德本。」舍",
    "T11n0313_002:0759a24": "利弗白佛言：「天中天！以是故，善男子、善女人",
    "T11n0313_002:0759a25": "以七寶滿三千大千世界布施得生阿閦佛",
    "T11n0313_002:0759a26": "剎者，其人當歡喜與，便安隱至其佛剎。」佛言：",
    "T11n0313_002:0759a27": "「如是，舍利弗！菩薩摩訶薩為安隱得生阿閦",
    "T11n0313_002:0759a28": "佛剎。譬如出金地，無有礫石、亦無草木，中有",
    "T11n0313_002:0759a29": "紫磨金，人便取其金於火中試消合，以作諸",
    "T11n0313_002:0759b01": "物著之。如是，舍利弗！阿閦佛剎諸菩薩摩訶",
    "T11n0313_002:0759b02": "薩清淨微妙住清淨共會，是諸菩薩摩訶薩",
    "T11n0313_002:0759b03": "行也。「其有生阿閦佛剎者，甫當生者皆一種",
    "T11n0313_002:0759b04": "類，道行悉等，諸菩薩當成如來。其人以過諸",
    "T11n0313_002:0759b05": "弟子緣一覺地是謂為一類道，無有眾邪異",
    "T11n0313_002:0759b06": "道。菩薩欲得一類者，當願生阿閦佛剎。「舍利",
    "T11n0313_002:0759b07": "弗！是菩薩摩訶薩為成阿惟越致，阿閦佛為受",
    "T11n0313_002:0759b08": "決，以我不欲遣菩薩摩訶薩至阿閦佛所。譬",
    "T11n0313_002:0759b09": "如，舍利弗！轉輪王遣使者至諸小王所使持",
    "T11n0313_002:0759b10": "王寶物來。於是，聞王遣使者令諸小王來便",
    "T11n0313_002:0759b11": "愁憂涕泣，用王寶物故。夫人、婇女及太子聞",
    "T11n0313_002:0759b12": "以寶物故皆畏王，便往至大王所居城垣堅",
    "T11n0313_002:0759b13": "止，頓其中得安隱，不復恐見怨家、穀貴苦。「如",
    "T11n0313_002:0759b14": "是，舍利弗！我不欲遣諸菩薩至阿閦佛所，譬",
    "T11n0313_002:0759b15": "如彼王以寶物故令諸夫人、婇女及太子同",
    "T11n0313_002:0759b16": "等愁憂。視求菩薩道人當如大王城所有寶",
    "T11n0313_002:0759b17": "處太子，為無有恐難。觀阿閦佛剎當如大王，",
    "T11n0313_002:0759b18": "憋魔見求菩薩道者，如是不復嬈亂。「譬如王，",
    "T11n0313_002:0759b19": "邊臣難當。如是，舍利弗！魔及魔天官屬不能",
    "T11n0313_002:0759b20": "當如來、無所著、等正覺。譬如孤寡恐懼之人",
    "T11n0313_002:0759b21": "畏對家，便往至城中即安，對家人無奈之",
    "T11n0313_002:0759b22": "何。所以者何？是人已離於對人，得安隱處故。",
    "T11n0313_002:0759b23": "「如是，舍利弗！諸菩薩摩訶薩生阿閦佛剎者，",
    "T11n0313_002:0759b24": "為以斷魔及魔天之道，其三千大千世界憋",
    "T11n0313_002:0759b25": "魔及魔天不復嬈求菩薩道及弟子道人及",
    "T11n0313_002:0759b26": "阿閦佛剎，魔及魔天不復起魔事、亦不復嬈。",
    "T11n0313_002:0759b27": "「復次，舍利弗！若有菩薩往生阿閦佛剎者，甫",
    "T11n0313_002:0759b28": "當生者，其人不復為魔天之所嬈也。所以者",
    "T11n0313_002:0759b29": "何？阿閦佛昔行菩薩道便作是願德本：『令我",
    "T11n0313_002:0759c01": "成無上正真道最正覺，使我佛剎諸魔及魔",
    "T11n0313_002:0759c02": "天無有起魔事嬈亂者。譬如人飲毒，復飲",
    "T11n0313_002:0759c03": "除毒藥，其飲食便消，其毒不行。』以等願故，",
    "T11n0313_002:0759c04": "如是，舍利弗！阿閦佛昔時作是願德本，乃至",
    "T11n0313_002:0759c05": "其佛剎諸魔及魔天子不復起事嬈亂，其佛",
    "T11n0313_002:0759c06": "剎所有德等乃如是。」爾時，賢者舍利弗心念",
    "T11n0313_002:0759c07": "言：「願欲見其佛剎及阿閦佛并諸弟子等。」於",
    "T11n0313_002:0759c08": "是，佛即知舍利弗心所念，即令如其像三昧",
    "T11n0313_002:0759c09": "正受神足行，承佛所致，賢者舍利弗於其座",
    "T11n0313_002:0759c10": "中見阿閦佛剎及弟子等。",
    "T11n0313_002:0759c11": "爾時，佛告舍利弗言：「汝寧見阿閦佛及諸弟",
    "T11n0313_002:0759c12": "子并佛剎不？」對曰：「唯然見之。天中天！」「云何，舍",
    "T11n0313_002:0759c13": "利弗！汝意所知，寧復有勝阿閦佛剎諸天及",
    "T11n0313_002:0759c14": "人不？」舍利弗白佛言：「天中天！我不復知有城",
    "T11n0313_002:0759c15": "郭能勝者也。其剎諸天及人民無有邪道，但",
    "T11n0313_002:0759c16": "有正道耳，極相娛樂。所以者何？我見其佛剎",
    "T11n0313_002:0759c17": "皆以天物快飲食、相娛樂，阿閦佛在中央，遍",
    "T11n0313_002:0759c18": "為諸弟子說法。「譬如，天中天！人在大海中央，",
    "T11n0313_002:0759c19": "不見東方山樹木之際，亦不見南、西、北方樹",
    "T11n0313_002:0759c20": "木之際。如是，天中天！阿閦佛剎諸弟子不可",
    "T11n0313_002:0759c21": "得東方涯、亦復不可得南、西、北方之涯。如",
    "T11n0313_002:0759c22": "是思惟聞法，身亦不動搖；天中天！於是思惟",
    "T11n0313_002:0759c23": "定，身便不動搖。阿閦佛剎諸弟子聽法，身不",
    "T11n0313_002:0759c24": "動搖坐定；如是聽法，身亦不動搖。「若善男子、",
    "T11n0313_002:0759c25": "善女人於是三千大千世界滿七寶持施與",
    "T11n0313_002:0759c26": "布施已得生阿閦佛剎者，當歡喜與，其人便",
    "T11n0313_002:0759c27": "得安隱生阿閦佛剎菩薩摩訶薩。所以者何？",
    "T11n0313_002:0759c28": "其人如是得為阿惟越致。譬如，天中天！有人",
    "T11n0313_002:0759c29": "持王書及糧食，以王印封書往至他國。其人",
    "T11n0313_002:0760a01": "行至他國縣邑中，道無有殺者、亦無有能嬈",
    "T11n0313_002:0760a02": "者，獨自往還無他。」佛言：「如是也，舍利弗！菩薩",
    "T11n0313_002:0760a03": "摩訶薩生阿閦佛剎，甫當生者——於是世界、若",
    "T11n0313_002:0760a04": "他方世界終亡生阿閦佛剎者——皆得阿惟越",
    "T11n0313_002:0760a05": "致，便見無上正真道，從一佛剎復遊一佛剎，",
    "T11n0313_002:0760a06": "皆諷誦佛道事，常樂於佛、天中天，至成無上",
    "T11n0313_002:0760a07": "正真道最正覺。」舍利弗白佛言：「天中天！是間",
    "T11n0313_002:0760a08": "須陀洹道菩薩摩訶薩生阿閦佛剎者，是適",
    "T11n0313_002:0760a09": "等耳。所以者何？須陀洹以斷截惡道住於道",
    "T11n0313_002:0760a10": "迹。如是，天中天！若有菩薩摩訶薩生阿閦佛",
    "T11n0313_002:0760a11": "剎者，甫當生者，是人皆現斷惡道，不復在弟",
    "T11n0313_002:0760a12": "子緣一覺地，從一佛剎復遊一佛剎，當樂於",
    "T11n0313_002:0760a13": "佛、天中天及弟子，至成無上正真道最正覺",
    "T11n0313_002:0760a14": "也。」佛言：「如是，舍利弗！若有菩薩摩訶薩於是",
    "T11n0313_002:0760a15": "世界、若他方世界終亡生阿閦佛剎者，為以",
    "T11n0313_002:0760a16": "現過弟子緣一覺地，從一佛剎復遊一佛剎，",
    "T11n0313_002:0760a17": "皆諷誦諸佛道事、皆面見諸如來，至成無上",
    "T11n0313_002:0760a18": "正真之道最正覺。譬如，舍利弗！須陀洹度脫",
    "T11n0313_002:0760a19": "異道、惡法，得道無有異。如是，舍利弗！若有菩",
    "T11n0313_002:0760a20": "薩摩訶薩於是世界、若他方世界終亡往生",
    "T11n0313_002:0760a21": "阿閦佛剎者，甫當生者，其皆不復離無上正",
    "T11n0313_002:0760a22": "真道，從一佛剎復遊一佛剎，皆諷誦諸佛道",
    "T11n0313_002:0760a23": "事，常樂於佛、天中天無上正真道，至成無上",
    "T11n0313_002:0760a24": "正真道最正覺。」賢者舍利弗白佛言：「天中天！",
    "T11n0313_002:0760a25": "是間斯陀含住往來地，菩薩摩訶薩生阿閦",
    "T11n0313_002:0760a26": "佛剎者是這等耳？天中天！是間阿那含住",
    "T11n0313_002:0760a27": "不復還地，菩薩摩訶薩生阿閦佛剎者是這",
    "T11n0313_002:0760a28": "等耳？天中天！是間阿羅漢住無所著地，菩薩",
    "T11n0313_002:0760a29": "摩訶薩生阿閦佛剎者是這等耳？」",
    "T11n0313_002:0760b01": "佛告賢者舍利弗言：「莫得說是語。所以者何？",
    "T11n0313_002:0760b02": "是間菩薩摩訶薩受無上正真道決，菩薩生",
    "T11n0313_002:0760b03": "阿閦佛剎者是這等耳。「復次，舍利弗！是間",
    "T11n0313_002:0760b04": "菩薩摩訶薩坐於佛樹下，菩薩生阿閦佛剎",
    "T11n0313_002:0760b05": "者是這等耳。所以者何？舍利弗！菩薩摩訶",
    "T11n0313_002:0760b06": "薩為現如來，憋魔不復能動搖，過弟子緣一",
    "T11n0313_002:0760b07": "覺地，從一佛剎復遊一佛剎，常皆隨諸佛之",
    "T11n0313_002:0760b08": "教令，至成無上正真道最正覺。」",
    "T11n0313_002:0760b09": "爾時，阿難心念言：「我欲試須菩提知報我何",
    "T11n0313_002:0760b10": "等言。」賢者阿難問賢者須菩提言：「唯，須菩提！",
    "T11n0313_002:0760b11": "為見阿閦佛及諸弟子等并其佛剎不？」須菩",
    "T11n0313_002:0760b12": "提謂阿難言：「汝上向視。」阿難答言：「仁者須菩",
    "T11n0313_002:0760b13": "提！我已上向視，上皆是虛空。」須菩提謂阿難",
    "T11n0313_002:0760b14": "言：「如仁者上向見空，觀阿閦佛及諸弟子等",
    "T11n0313_002:0760b15": "并其佛剎當如是。」爾時，賢者舍利弗問言：「如",
    "T11n0313_002:0760b16": "屬天中天所說：是間菩薩摩訶薩受決，菩薩",
    "T11n0313_002:0760b17": "生阿閦佛剎者是這等耳。天中天！以何故",
    "T11n0313_002:0760b18": "等而等？」佛告舍利弗言：「用法等故而等。」",
    "T11n0313_002:0760b19": "5 佛般泥洹品阿閦佛國經佛般泥洹品第五",
    "T11n0313_002:0760b20": "爾時，賢者舍利弗心念言：「佛已說阿閦佛昔",
    "T11n0313_002:0760b21": "者行菩薩道時德號、復說佛剎之善快、亦復",
    "T11n0313_002:0760b22": "說諸弟子及諸菩薩所學成願，佛當復說阿",
    "T11n0313_002:0760b23": "閦佛摩訶般泥洹時有何感應。天中天！」於是，",
    "T11n0313_002:0760b24": "佛即知舍利弗心所念，便告舍利弗言：「阿閦",
    "T11n0313_002:0760b25": "佛摩訶般泥洹是日，一切三千大千世界諸",
    "T11n0313_002:0760b26": "郡國變化作化人而說法——所可說者，如前所",
    "T11n0313_002:0760b27": "說法——時人民復行阿羅漢道，不復上下便令",
    "T11n0313_002:0760b28": "住阿羅漢道。「阿閦佛般泥洹時，有菩薩摩訶",
    "T11n0313_002:0760b29": "薩名眾香手，當授是眾香手菩薩決，號曰羞",
    "T11n0313_002:0760c01": "洹那洹波頭摩漢言金色蓮華",
    "T11n0313_002:0760c02": "如來、無所著、等正覺。「復次，舍利弗！其金色蓮",
    "T11n0313_002:0760c03": "華佛之剎所有善快，亦當如阿閦佛剎之善",
    "T11n0313_002:0760c04": "快所有安諦，金色蓮華佛所有眾弟子亦當",
    "T11n0313_002:0760c05": "如阿閦佛。「復次，舍利弗！阿閦佛摩訶般泥洹",
    "T11n0313_002:0760c06": "時，當大動搖皆悉遍三千大千世界，聲上聞",
    "T11n0313_002:0760c07": "阿漸貨羅天乃復至聞阿迦尼吒天；阿閦",
    "T11n0313_002:0760c08": "佛般泥洹時當有是瑞應。",
    "T11n0313_002:0760c09": "「復次，舍利弗！阿閦佛剎諸好藥、樹木皆曲向",
    "T11n0313_002:0760c10": "阿閦佛般泥洹所作禮。「阿閦佛摩訶般泥洹",
    "T11n0313_002:0760c11": "時，諸天及人民持華香、雜香、搗香供養散其",
    "T11n0313_002:0760c12": "身上，供養已，其諸天人民華香、雜香、搗香及",
    "T11n0313_002:0760c13": "餘寶上至虛空四十里成圓華蓋。「阿閦佛摩",
    "T11n0313_002:0760c14": "訶般泥洹時，其三千大千世界諸天、龍、鬼神、",
    "T11n0313_002:0760c15": "揵陀羅、阿須倫、迦留羅、真陀羅、摩休勒皆向。",
    "T11n0313_002:0760c16": "「阿閦佛摩訶般泥洹時，是人民及諸天——以佛",
    "T11n0313_002:0760c17": "威神所致——悉見阿閦佛摩訶般泥洹時。「復次，",
    "T11n0313_002:0760c18": "舍利弗！阿閦佛摩訶般泥洹時，諸天及人民",
    "T11n0313_002:0760c19": "晝夜常愁憂言：『阿閦佛般泥洹大疾為己亡。』",
    "T11n0313_002:0760c20": "人民娛樂不復得樂所欲，意愁憂言：『阿閦佛",
    "T11n0313_002:0760c21": "般泥洹大疾亡失人民安隱。』意愁憂言：『亡天",
    "T11n0313_002:0760c22": "下眼。』」佛語舍利弗：「若有菩薩摩訶薩於是",
    "T11n0313_002:0760c23": "世界、若他方世界終亡生阿閦佛剎者，甫當",
    "T11n0313_002:0760c24": "生者，其人皆為以受決，從一方復至一方",
    "T11n0313_002:0760c25": "共等輩遊行、若干百千等輩共遊行，菩薩",
    "T11n0313_002:0760c26": "摩訶薩當見若干百千如來、當見無數佛、當",
    "T11n0313_002:0760c27": "見無數薩芸若。「若有菩薩摩訶薩於是世界、",
    "T11n0313_002:0760c28": "若他方世界終亡生阿閦佛剎者，甫當生者，",
    "T11n0313_002:0760c29": "其人亦與眾等俱遊行，以佛威神所致薩芸",
    "T11n0313_002:0761a01": "若故為阿惟越致。「菩薩摩訶薩聞是阿閦佛",
    "T11n0313_002:0761a02": "德號法經，皆為離魔羅網。「復次，舍利弗！阿",
    "T11n0313_002:0761a03": "閦佛摩訶般泥洹時，至法行在者、諸菩薩摩",
    "T11n0313_002:0761a04": "訶薩生阿閦佛剎者，亦當與等輩遊行，求索",
    "T11n0313_002:0761a05": "阿閦佛昔時願，然後當生阿閦佛剎。菩薩摩",
    "T11n0313_002:0761a06": "訶薩便當諷誦八百門，諷誦已皆當諷誦諸",
    "T11n0313_002:0761a07": "法，便有上微妙阿閦佛剎。諸菩薩摩訶薩得",
    "T11n0313_002:0761a08": "念行住八百門：『我當生阿閦佛剎。』亦當諷誦",
    "T11n0313_002:0761a09": "八百門，諷誦已皆當復諷誦諸法，見上妙句，",
    "T11n0313_002:0761a10": "如是諦受之菩薩摩訶薩。「阿閦佛現在及般",
    "T11n0313_002:0761a11": "泥洹時說法等無異，佛剎等如來所示現——從",
    "T11n0313_002:0761a12": "阿惟越致至成無上正真道最正覺。「復次，舍",
    "T11n0313_002:0761a13": "利弗！阿閦佛身中自出火，還燒身已便作金",
    "T11n0313_002:0761a14": "色，即碎若芥子不復還復，訖已便自然生。",
    "T11n0313_002:0761a15": "譬如，舍利弗！有樹名坻彌羅，若髮段段斷已",
    "T11n0313_002:0761a16": "不復見，自然生。如是，舍利弗！阿閦佛摩訶般",
    "T11n0313_002:0761a17": "泥洹時，身破碎不復見，還自然生。「復次，舍利",
    "T11n0313_002:0761a18": "弗！阿閦佛摩訶般泥洹時，其身骨坐處見自",
    "T11n0313_002:0761a19": "然。譬如有山，碎破其山不復見，自然還其處。",
    "T11n0313_002:0761a20": "如是，舍利弗！阿閦佛摩訶般泥洹時，其骨自破",
    "T11n0313_002:0761a21": "碎，其身骨不復見，還自然。時一切三千大千",
    "T11n0313_002:0761a22": "世界人民皆供養其身，以七寶作塔，其三",
    "T11n0313_002:0761a23": "千大千世界當以七寶塔及葉金色蓮華而",
    "T11n0313_002:0761a24": "莊嚴。「復次，舍利弗！阿閦佛剎諸菩薩摩訶薩",
    "T11n0313_002:0761a25": "當作禮，有瑞應乃如是，自然諸寶於其處在",
    "T11n0313_002:0761a26": "前住。「其有菩薩摩訶薩往生阿閦佛剎者，甫",
    "T11n0313_002:0761a27": "當生者，當見佛意無亂；命過時，一切諸天人",
    "T11n0313_002:0761a28": "當供養其身。諸天及人民願發起是供養其",
    "T11n0313_002:0761a29": "身，菩薩摩訶薩自以功德稍於虛空疾行，都",
    "T11n0313_002:0761b01": "不復知其處。譬如，舍利弗！持草木著火中熏",
    "T11n0313_002:0761b02": "烟而行，其烟上於虛空中，亦於虛空中而",
    "T11n0313_002:0761b03": "行、亦於虛空中都滅，不知所至處；其佛剎諸",
    "T11n0313_002:0761b04": "菩薩摩訶薩法身如是。「復次，舍利弗！阿閦佛",
    "T11n0313_002:0761b05": "剎菩薩摩訶薩壽命盡、臨壽終時，見餘菩薩",
    "T11n0313_002:0761b06": "摩訶薩他方世界坐佛樹下時，是諸菩薩摩",
    "T11n0313_002:0761b07": "訶薩臨壽終時瑞應，復見餘菩薩入母腹中",
    "T11n0313_002:0761b08": "時，亦復見餘菩薩摩訶薩從母右脇生出時，",
    "T11n0313_002:0761b09": "行七步時，見在婇女中相娛樂時，見餘菩薩",
    "T11n0313_002:0761b10": "摩訶薩出家學道時，見餘菩薩坐佛樹下降",
    "T11n0313_002:0761b11": "伏魔得薩芸若慧時，見他方世界諸佛、天中",
    "T11n0313_002:0761b12": "天轉法輪時。」佛言：「舍利弗！阿閦佛剎菩薩臨",
    "T11n0313_002:0761b13": "壽終時，以是比有自然瑞應。「復次，舍利弗！阿",
    "T11n0313_002:0761b14": "閦佛摩訶般泥洹時，佛所說法當住至若干",
    "T11n0313_002:0761b15": "百千劫。」賢者舍利弗問佛言：「天中天！以何等",
    "T11n0313_002:0761b16": "數佛所說法住至百千劫？」佛告舍利弗言：「二",
    "T11n0313_002:0761b17": "十小劫為一劫，是為數佛所說法住百千劫。",
    "T11n0313_002:0761b18": "「復次，舍利弗！其法滅盡時，一切三千大千世",
    "T11n0313_002:0761b19": "界當大照明、其地當大動。其法不是憋魔",
    "T11n0313_002:0761b20": "及魔天之所滅，亦不是天中天弟子所滅。諸",
    "T11n0313_002:0761b21": "比丘稍樂寂往還是，稍寂共往還已俱行，不",
    "T11n0313_002:0761b22": "復大聽聞法；不聽聞已，亦不大承用、復不得",
    "T11n0313_002:0761b23": "大精進，法師比丘於法教亦寂。說法少，以是",
    "T11n0313_002:0761b24": "故法稍滅盡，稍稍不見。」爾時，賢者舍利弗問",
    "T11n0313_002:0761b25": "佛言：「云何，天中天！菩薩摩訶薩用何等德行",
    "T11n0313_002:0761b26": "故得生阿閦佛剎？」佛告舍利弗：「是菩薩摩訶",
    "T11n0313_002:0761b27": "薩當學阿閦佛昔求菩薩道時行，當發如是",
    "T11n0313_002:0761b28": "意願：『令我生阿閦佛剎。』菩薩摩訶薩用是行",
    "T11n0313_002:0761b29": "故得生彼佛剎。「復次，舍利弗！菩薩行布施度",
    "T11n0313_002:0761c01": "無極，積累德本，持願無上正真道，得在阿閦",
    "T11n0313_002:0761c02": "佛邊；菩薩摩訶薩用是行故得生彼佛剎。菩",
    "T11n0313_002:0761c03": "薩行誡度無極，持願無上正真道，得在阿",
    "T11n0313_002:0761c04": "閦佛邊；菩薩摩訶薩用是行故得生彼佛剎。",
    "T11n0313_002:0761c05": "菩薩行忍辱度無極，持願無上正真道，得在",
    "T11n0313_002:0761c06": "阿閦佛邊；菩薩摩訶薩用是行故得生彼佛",
    "T11n0313_002:0761c07": "剎。菩薩行精進度無極，持願無上正真道，得",
    "T11n0313_002:0761c08": "在阿閦佛邊；菩薩摩訶薩用是行故得生阿",
    "T11n0313_002:0761c09": "閦佛剎。菩薩行一心度無極，持願無上正真",
    "T11n0313_002:0761c10": "道，得在阿閦佛邊；菩薩摩訶薩用是行故得",
    "T11n0313_002:0761c11": "生彼佛剎。菩薩行智慧度無極，持願無上正",
    "T11n0313_002:0761c12": "真道，得在阿閦佛邊；菩薩摩訶薩用是故得",
    "T11n0313_002:0761c13": "生彼佛剎。",
    "T11n0313_002:0761c14": "「復次，舍利弗！『阿閦佛光明皆炎照三千大千",
    "T11n0313_002:0761c15": "世界，我當願見是，見已令我成無上正真道",
    "T11n0313_002:0761c16": "最正覺，當復自炎照其佛剎。』菩薩摩訶薩用",
    "T11n0313_002:0761c17": "是行故得生阿閦佛剎。「『我當見阿閦佛剎無",
    "T11n0313_002:0761c18": "央數不可計諸弟子見已，我亦當作如是行，",
    "T11n0313_002:0761c19": "令我成無上正真道最正覺時，使有無央數",
    "T11n0313_002:0761c20": "諸弟子。』菩薩摩訶薩用是行故得生阿閦佛",
    "T11n0313_002:0761c21": "剎。「『阿閦佛剎有若干百菩薩、若干千菩薩、若",
    "T11n0313_002:0761c22": "干百千菩薩，我當見是諸尊菩薩寂寞觀行，",
    "T11n0313_002:0761c23": "我當學之。當於處處曉了知之，我當與同學",
    "T11n0313_002:0761c24": "等無差特，當與是一等類俱在一處。欲具大",
    "T11n0313_002:0761c25": "慈大悲，用佛故、沙門義故，無辟支佛義、無有",
    "T11n0313_002:0761c26": "弟子之行、無有弟子意、無有緣一覺意，諦",
    "T11n0313_002:0761c27": "住於空、無有惡道法，於諸佛名等、諸如來名",
    "T11n0313_002:0761c28": "等、薩芸若名等、於諸法名等、於眾僧名等，",
    "T11n0313_002:0761c29": "常念諸名等，如諸菩薩摩訶薩。』「若有善男子、",
    "T11n0313_002:0762a01": "善女人聞名得生阿閦佛剎，何況合會諸度",
    "T11n0313_002:0762a02": "無極善本持願阿閦佛剎？合會眾善本已，便",
    "T11n0313_002:0762a03": "成無上正真道最正覺，何況合會諸度無極",
    "T11n0313_002:0762a04": "眾善本便得生阿閦佛剎？菩薩摩訶薩用是",
    "T11n0313_002:0762a05": "行故，得生阿閦佛剎。",
    "T11n0313_002:0762a06": "「復次，舍利弗！菩薩摩訶薩欲生阿閦佛剎者，",
    "T11n0313_002:0762a07": "當念東方不可計諸佛、天中天善法品等因",
    "T11n0313_002:0762a08": "緣，諸佛、天中天所可說法，念其無有等者。『令",
    "T11n0313_002:0762a09": "我成無上正真道最正覺，當復說法如是。如",
    "T11n0313_002:0762a10": "諸佛、天中天念其眾弟子因緣等，我何時",
    "T11n0313_002:0762a11": "成無上正真道最正覺亦當有無央數不可",
    "T11n0313_002:0762a12": "計諸弟子眾。』「舍利弗！若有善男子、善女人當",
    "T11n0313_002:0762a13": "念三事，當曉了念是三大事。「若善男子、善女",
    "T11n0313_002:0762a14": "人以念是三大事合會德本，為一切眾生作",
    "T11n0313_002:0762a15": "迹念持願、作無上正真道，用一切眾生故願",
    "T11n0313_002:0762a16": "三事。「善男子、善女人、菩薩摩訶薩願無上正",
    "T11n0313_002:0762a17": "真道，不可限一切眾生，若有人來以器欲限",
    "T11n0313_002:0762a18": "取虛空，來已謂言：『善男子！持善本與我共",
    "T11n0313_002:0762a19": "分之。』」佛言：「舍利弗！若使善本有色者，一切",
    "T11n0313_002:0762a20": "眾生便可以器滿限取，虛空不可竟，是善本",
    "T11n0313_002:0762a21": "以器取如是，舍利弗！願善本於無上正真道，",
    "T11n0313_002:0762a22": "是亦不可以器取，如是謂為薩芸若善本。「若",
    "T11n0313_002:0762a23": "有念三事善本便轉得三寶；若有菩薩摩訶",
    "T11n0313_002:0762a24": "薩念是三事善本願皆見善法；菩薩行三事",
    "T11n0313_002:0762a25": "善本願降伏眾魔及官屬，所向欲念生何佛",
    "T11n0313_002:0762a26": "剎即得生其佛剎——南方、西方、北方、上方、下方",
    "T11n0313_002:0762a27": "亦如是、四維亦如是。「若有菩薩摩訶薩念是",
    "T11n0313_002:0762a28": "三事善本積累以持作勸助，勸助已持願向",
    "T11n0313_002:0762a29": "阿閦佛剎，其人即得生其佛剎。」",
    "T11n0313_002:0762b01": "佛告舍利弗：「若干百佛剎、若干千佛剎、若干",
    "T11n0313_002:0762b02": "百千佛剎，如是佛剎之善快，諸佛剎之善快",
    "T11n0313_002:0762b03": "空耳，阿閦佛剎亦如是。「『我當見其佛剎之善",
    "T11n0313_002:0762b04": "快，見是以我亦當取。如是比佛剎之善快，當",
    "T11n0313_002:0762b05": "勸助若干百菩薩、若干千菩薩、若干百千菩",
    "T11n0313_002:0762b06": "薩，為現正令歡喜踊躍，上及阿閦世尊等。』菩",
    "T11n0313_002:0762b07": "薩摩訶薩用是行故，得生阿閦佛剎。「若有菩薩",
    "T11n0313_002:0762b08": "摩訶薩專發是意向阿閦佛，若使不行者，如",
    "T11n0313_002:0762b09": "是為欺，專發是意便得生阿閦佛剎。「譬如有",
    "T11n0313_002:0762b10": "城中，無市、無有園、浴池及萬物，亦無有象馬，",
    "T11n0313_002:0762b11": "亦無有往來中者。云何，舍利弗！其城寧有疆",
    "T11n0313_002:0762b12": "王在其中止不？是城德為最下，如是為快不？",
    "T11n0313_002:0762b13": "「彊王在大城，其城有善德萬物，如是城為最",
    "T11n0313_002:0762b14": "上也。「如是，舍利弗！於是我三千大千世界佛",
    "T11n0313_002:0762b15": "剎力之善快，如我佛剎為下耳，是不為上好",
    "T11n0313_002:0762b16": "也，是間我佛剎所有之善快如是。舍利弗！",
    "T11n0313_002:0762b17": "若菩薩欲淨其佛剎之善快者、欲取者，當如",
    "T11n0313_002:0762b18": "是清淨取之，如阿閦佛昔行菩薩道時所取",
    "T11n0313_002:0762b19": "清淨佛剎之善快。「復次，舍利弗！於是成無上",
    "T11n0313_002:0762b20": "正真道最正覺，令人民在須陀洹道、斯陀含、",
    "T11n0313_002:0762b21": "阿那含、阿羅漢道，復教令在辟支佛道。我所",
    "T11n0313_002:0762b22": "教授諸弟子及餘弟子皆共合會，當令在阿",
    "T11n0313_002:0762b23": "閦佛剎諸弟子眾邊百倍、千倍、萬倍、億百千",
    "T11n0313_002:0762b24": "倍、巨億萬倍不與等，但說解脫者無有異。",
    "T11n0313_002:0762b25": "我諸弟子及彌勒佛所有諸弟子及復餘",
    "T11n0313_002:0762b26": "弟子皆復共合會，當令在阿閦佛剎諸弟子",
    "T11n0313_002:0762b27": "眾邊是亦百倍、千倍、萬倍、億萬倍不與等。",
    "T11n0313_002:0762b28": "所以者何？阿閦佛一一說法時，人民得道者",
    "T11n0313_002:0762b29": "不可復計。」佛言：「舍利弗！置我諸弟子、復置彌",
    "T11n0313_002:0762c01": "勒佛諸弟子，於陂陀劫中諸佛、天中天所有",
    "T11n0313_002:0762c02": "諸弟子及餘得道弟子復共合會，當令在阿",
    "T11n0313_002:0762c03": "閦佛剎諸弟子眾邊百倍、千倍、萬倍、億萬倍、",
    "T11n0313_002:0762c04": "巨億萬倍不與等，但說解脫者無異人。」",
    "T11n0313_002:0762c05": "爾時，賢者舍利弗白佛言：「如天中天所說、如",
    "T11n0313_002:0762c06": "我所知，當觀其佛剎為阿羅漢剎、不為凡夫",
    "T11n0313_002:0762c07": "之剎也。所以者何？彼阿羅漢甚眾多。」佛言：「如",
    "T11n0313_002:0762c08": "是，舍利弗！彼剎阿羅漢——生死已盡者——甚眾多。",
    "T11n0313_002:0762c09": "三千大千世界中所有星宿不可計、亦不可",
    "T11n0313_002:0762c10": "知多少，阿閦佛一一說法時得阿羅漢者不",
    "T11n0313_002:0762c11": "可計。如是，舍利弗！一一聚會時不可計無央",
    "T11n0313_002:0762c12": "數人得阿羅漢道。三千大千世界中星宿可",
    "T11n0313_002:0762c13": "知數。阿閦佛剎是諸天人民以天眼見光明，",
    "T11n0313_002:0762c14": "用積累德本，阿閦佛剎三千大千世界，是諸",
    "T11n0313_002:0762c15": "人民——善男子、善女人——晝夜往至阿閦佛所。若",
    "T11n0313_002:0762c16": "有聞是德號法經，聞已即受、持、諷誦者，舍利",
    "T11n0313_002:0762c17": "弗！是善男子、善女人前世為皆已聞見阿閦",
    "T11n0313_002:0762c18": "佛昔求菩薩道時。所以者何？若有聞是德號",
    "T11n0313_002:0762c19": "法經，即有信者。「是阿閦佛德號法經，十方等",
    "T11n0313_002:0762c20": "世界佛剎求菩薩道及求弟子道之人悉受、",
    "T11n0313_002:0762c21": "諷誦、持說之。他方佛剎諸阿惟越致菩薩摩",
    "T11n0313_002:0762c22": "訶薩住及餘菩薩，亦說阿閦佛所結願，及生",
    "T11n0313_002:0762c23": "阿閦佛剎者、甫當生者——東方亦如是，南方、",
    "T11n0313_002:0762c24": "西方、北方、上方、下方等十方亦如是。「一切諸",
    "T11n0313_002:0762c25": "佛剎求菩薩道人皆受是德號法經、諷誦、持",
    "T11n0313_002:0762c26": "說之，阿惟越致菩薩摩訶薩住，復有成無上",
    "T11n0313_002:0762c27": "正真道最正覺；及餘菩薩亦如是說阿閦佛",
    "T11n0313_002:0762c28": "所結願，及生其佛剎者、甫當生者。「如是，舍利",
    "T11n0313_002:0762c29": "弗！阿閦佛阿比羅提世界住，炎照十方等諸",
    "T11n0313_002:0763a01": "求菩薩道之人。「若有善男子、善女人諷誦《阿",
    "T11n0313_002:0763a02": "閦佛德號法經》，聞已即持、諷誦、願生阿閦佛",
    "T11n0313_002:0763a03": "剎者，臨壽終時，阿閦佛即念其人。所以者何？",
    "T11n0313_002:0763a04": "儻憋魔得其便即轉所願，如來故念之，其善",
    "T11n0313_002:0763a05": "男子、善女人不復轉，會當得所願及無上正",
    "T11n0313_002:0763a06": "真道。若有他異因緣，無能嬈害者。如是，火、刀、",
    "T11n0313_002:0763a07": "毒、水，是亦不行；若復有撾捶者，是亦不向；亦",
    "T11n0313_002:0763a08": "不畏人非人——其人如是等見護，便生阿閦佛",
    "T11n0313_002:0763a09": "剎。」",
    "T11n0313_002:0763a10": "佛言：「譬如，舍利弗！日宮殿遠住，遙炎照天下",
    "T11n0313_002:0763a11": "人；如是，阿閦佛遠住，炎照他方世界諸住",
    "T11n0313_002:0763a12": "菩薩摩訶薩。「譬如得天眼比丘遠住，遙見色",
    "T11n0313_002:0763a13": "之光；如是，舍利弗！阿閦佛遠住，遙見他方世",
    "T11n0313_002:0763a14": "界諸住菩薩摩訶薩，見其顏色、形類。「譬如神",
    "T11n0313_002:0763a15": "通比丘遠住，知他人意所念；如是，舍利弗！阿",
    "T11n0313_002:0763a16": "閦佛遠住，遙知他方世界諸住菩薩摩訶薩",
    "T11n0313_002:0763a17": "意。「譬如神通比丘遠住，遙以天耳聞聲；如是，",
    "T11n0313_002:0763a18": "舍利弗！阿閦佛遠住，遙聞他方世界諸菩薩",
    "T11n0313_002:0763a19": "摩訶薩語及生其剎者——是善男子、善女人阿",
    "T11n0313_002:0763a20": "閦佛知其名字及種姓。「若有受是德號法經、",
    "T11n0313_002:0763a21": "諷誦、持者，舍利弗！是人為見阿閦佛，當知是",
    "T11n0313_002:0763a22": "人臨壽終時，阿閦佛即為其人。」賢者舍利弗",
    "T11n0313_002:0763a23": "白佛言：「難及，天中天！諸佛、世尊諦囑累諸菩",
    "T11n0313_002:0763a24": "薩摩訶薩。」佛言：「如是，舍利弗！諸佛、天中天諦",
    "T11n0313_002:0763a25": "囑累諸菩薩摩訶薩。所以者何？菩薩諦受囑",
    "T11n0313_002:0763a26": "累者，便為諦受一切眾生已。譬如轉輪王，若",
    "T11n0313_002:0763a27": "有第一、第二、第三、第四、第五、第十、第二十，不可",
    "T11n0313_002:0763a28": "計諸倉，中有稻米、大麥、小麥及種種穀，穀貴",
    "T11n0313_002:0763a29": "時便出令穀賤。如是，舍利弗！菩薩如來記",
    "T11n0313_002:0763b01": "竟，菩薩摩訶薩未成最正覺時，譬如穀貴；已",
    "T11n0313_002:0763b02": "成無上正真道最正覺，便安隱說法如穀賤。",
    "T11n0313_002:0763b03": "是故，諸佛、天中天諦囑累諸菩薩摩訶薩。」佛",
    "T11n0313_002:0763b04": "言：「舍利弗！若有菩薩摩訶薩聞是《阿閦佛德",
    "T11n0313_002:0763b05": "號法經》，聞已即受、諷誦、持，雖不願生阿閦佛",
    "T11n0313_002:0763b06": "剎者，當知是菩薩摩訶薩為比阿惟越致。「若",
    "T11n0313_002:0763b07": "有菩薩摩訶薩受是《阿閦佛德號法經》，持已",
    "T11n0313_002:0763b08": "受、諷誦，為若干百人、若干億百千那術人解",
    "T11n0313_002:0763b09": "說之，當令若干億那術百千人積累德本。是",
    "T11n0313_002:0763b10": "人如所積德本，其菩薩是德本不可計；是菩",
    "T11n0313_002:0763b11": "薩摩訶薩德本眾多，已便坐無上正真道。」佛",
    "T11n0313_002:0763b12": "言：「舍利弗！若有菩薩摩訶薩欲疾成無上正",
    "T11n0313_002:0763b13": "真道最正覺者，當受是德號法經、當持、諷誦；",
    "T11n0313_002:0763b14": "受持諷誦已，為若干百、若干千、若干百千人",
    "T11n0313_002:0763b15": "解說之，便念如所說事，即得大智慧、其罪即",
    "T11n0313_002:0763b16": "畢；以得是大智慧、其罪畢已，其人自以功德",
    "T11n0313_002:0763b17": "便盡生死之道。」佛告舍利弗：「若有善男子、善",
    "T11n0313_002:0763b18": "女人求弟子道者，聞是《阿閦佛德號法經》便",
    "T11n0313_002:0763b19": "當受持、當諷誦；受持諷誦已，為若干百人、若",
    "T11n0313_002:0763b20": "干千人、若干百千人解之。若有善男子、善女",
    "T11n0313_002:0763b21": "人受是法經，自以功德即自取阿羅漢證。」佛",
    "T11n0313_002:0763b22": "言：「舍利弗！若有善男子、善女人專持說是德",
    "T11n0313_002:0763b23": "號法經，是人如是便捨等正覺，自以功德取",
    "T11n0313_002:0763b24": "阿羅漢證。」佛語舍利弗：「是《阿閦佛德號法經》",
    "T11n0313_002:0763b25": "終不至癡人手中，當至黠人手中。」佛言：「舍",
    "T11n0313_002:0763b26": "利弗！是善男子、善女人是德號法經至其手",
    "T11n0313_002:0763b27": "中者，為見如來已。譬如，舍利弗！種種諸寶其",
    "T11n0313_002:0763b28": "價甚重，從大海採來者，云何，舍利弗！從大海",
    "T11n0313_002:0763b29": "採種種寶，當先至誰手中？」舍利弗言：「天中天！",
    "T11n0313_002:0763c01": "當先至國王、若太子、左右手中。」佛言：「如是，舍",
    "T11n0313_002:0763c02": "利弗！是《阿閦佛德號法經》當先至菩薩手",
    "T11n0313_002:0763c03": "中及阿惟越致。「復次，舍利弗！菩薩摩訶薩聞",
    "T11n0313_002:0763c04": "是《阿閦佛德號法經》便受、持、諷誦，諷誦已，",
    "T11n0313_002:0763c05": "即當專成無上正真道最正覺。」賢者舍利弗",
    "T11n0313_002:0763c06": "白佛言：「是《阿閦佛德號法經》，薄德之人終不",
    "T11n0313_002:0763c07": "得聞、受、持、諷誦。所以者何？天中天！不能得阿",
    "T11n0313_002:0763c08": "惟越致故。」",
    "T11n0313_002:0763c09": "佛告賢者舍利弗：「審如是。若有善男子、善女",
    "T11n0313_002:0763c10": "人持金銀滿是天下以布施，願言：『我持是使",
    "T11n0313_002:0763c11": "聞《阿閦佛德號法經》。』薄德之人終不得聞是",
    "T11n0313_002:0763c12": "經，亦不得受、持、諷誦。菩薩摩訶薩聞《阿閦佛",
    "T11n0313_002:0763c13": "德號法經》者，為成阿惟越致行；聞已，受持、諷",
    "T11n0313_002:0763c14": "誦，是故專得無上正真道行。」佛語舍利弗：「二",
    "T11n0313_002:0763c15": "生補處、三生補處等正覺求弟子道人所不",
    "T11n0313_002:0763c16": "能及。若有聞《阿閦佛德號法經》，受持、諷誦，為",
    "T11n0313_002:0763c17": "若干百人、若干千人、若干百千人說之，譬如，",
    "T11n0313_002:0763c18": "舍利弗！轉輪王以福德自然生七寶。如是，舍",
    "T11n0313_002:0763c19": "利弗！阿閦佛昔願所致，我為說是德號法經。",
    "T11n0313_002:0763c20": "若有菩薩摩訶薩說是德號法經，若復有菩",
    "T11n0313_002:0763c21": "薩摩訶薩聞是經，甫當聞者亦福德所致。」佛",
    "T11n0313_002:0763c22": "語舍利弗：「《阿閦佛德號法經》於是陂陀劫中",
    "T11n0313_002:0763c23": "所有諸佛、天中天皆當說是經，如是令無缺",
    "T11n0313_002:0763c24": "減安諦，亦如我所說。若有菩薩摩訶薩欲疾",
    "T11n0313_002:0763c25": "成無上正真道最正覺者，當受是《阿閦佛德",
    "T11n0313_002:0763c26": "號法經》，當持、諷誦、說之、當令廣普。「若是德",
    "T11n0313_002:0763c27": "號法經在郡國、縣邑，有善男子、善女人受持",
    "T11n0313_002:0763c28": "諷誦，其菩薩摩訶薩有是經為護郡國、縣邑。",
    "T11n0313_002:0763c29": "「其有受是德號法經當持、諷誦，復出家學道",
    "T11n0313_002:0764a01": "離罪，菩薩摩訶薩當令居家學道者知之。所",
    "T11n0313_002:0764a02": "以者何？善男子、善女人黨不能究竟是德號",
    "T11n0313_002:0764a03": "法經。」佛語舍利弗：「若遠郡國、縣邑有行是經，",
    "T11n0313_002:0764a04": "菩薩摩訶薩當往至彼，當受是經、諷誦、持",
    "T11n0313_002:0764a05": "說。善男子、善女人雖不諷誦，但有是經卷當",
    "T11n0313_002:0764a06": "設供養之；若不得經卷者，便當寫之——若使其",
    "T11n0313_002:0764a07": "人不與是經卷持歸寫者，菩薩便就其家寫",
    "T11n0313_002:0764a08": "之；若使善男子、善女人言自餓寫者，自餓寫",
    "T11n0313_002:0764a09": "之；若言經行寫，當經行寫之；若言住寫，當住",
    "T11n0313_002:0764a10": "寫之；若言坐寫，當坐寫之。」",
    "T11n0313_002:0764a11": "阿閦佛國經卷下"
}