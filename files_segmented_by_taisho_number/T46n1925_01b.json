{
    "T46n1925_01b:0670b02": "folio_1b 法界次第初門卷上之下",
    "T46n1925_01b:0670b04": "陳隋國師智者大師撰",
    "T46n1925_01b:0670b05": "13 三歸戒初門三歸戒初門第十三",
    "T46n1925_01b:0670b06": "　一歸佛　二歸法　三歸僧",
    "T46n1925_01b:0670b07": "次十善而辨三歸者。如來未興於世。爾時已",
    "T46n1925_01b:0670b08": "有十善之化。是為世間舊善。豈有三寶之可",
    "T46n1925_01b:0670b09": "歸。大聖初成正覺。方因提謂長者。開授三歸",
    "T46n1925_01b:0670b10": "之戒。翻邪歸正。以為入聖之根本。三乘行者。",
    "T46n1925_01b:0670b11": "歸宗進行。此為初首也。三歸之用。正破三邪。",
    "T46n1925_01b:0670b12": "濟三塗。接三乘。出三有。佛法以此三歸為本。",
    "T46n1925_01b:0670b13": "通發一切戒品及諸出世善法。豈同十善之",
    "T46n1925_01b:0670b14": "舊法耶。問曰。十二門禪亦是舊法。今何故不",
    "T46n1925_01b:0670b15": "三歸前說。答曰。若依說教時節實如所問。但",
    "T46n1925_01b:0670b16": "今欲次論修行戒定之次。則不得爾。今次三",
    "T46n1925_01b:0670b17": "歸之下。備出諸戒科目。並同此意。",
    "T46n1925_01b:0670b18": "一歸依佛　佛陀秦言覺者。自覺覺他。故名",
    "T46n1925_01b:0670b19": "為佛。歸者以反還為義。反邪師還事正師。故",
    "T46n1925_01b:0670b20": "名歸。依者憑也。憑心靈覺。得出三塗及三界",
    "T46n1925_01b:0670b21": "生死也。故經云。歸依於佛者。終不更歸依其",
    "T46n1925_01b:0670b22": "餘諸外天神也。",
    "T46n1925_01b:0670b23": "二歸依法　達磨秦言法。法云可軌。大聖所",
    "T46n1925_01b:0670b24": "說。若教若理。可為心軌。故言法也。歸者反邪",
    "T46n1925_01b:0670b25": "法還修正法。故名歸。依者憑佛所說。法得出",
    "T46n1925_01b:0670b26": "三塗及三界生死。故經云。歸依於法者。永離",
    "T46n1925_01b:0670b27": "於殺害。",
    "T46n1925_01b:0670b28": "三歸依僧　僧伽秦言眾。眾名和合。出家三",
    "T46n1925_01b:0670b29": "乘行者。心與佛所說事理法合。故名為僧。歸",
    "T46n1925_01b:0670c01": "者反九十五種邪行之侶。歸心出家三乘正",
    "T46n1925_01b:0670c02": "行之伴。故名歸。依者憑心出家三乘正行",
    "T46n1925_01b:0670c03": "伴。得出三塗及三界生死。故經云。歸依於僧",
    "T46n1925_01b:0670c04": "者。永不復更歸依其餘諸外道也。",
    "T46n1925_01b:0670c05": "14 五戒初門五戒初門第十四",
    "T46n1925_01b:0670c06": "一不殺生戒　二不偷盜戒　三不邪婬戒",
    "T46n1925_01b:0670c07": "　四不妄語戒　五不飲酒戒",
    "T46n1925_01b:0670c08": "次三歸而辨五戒者。大智度論云。念佛如醫",
    "T46n1925_01b:0670c09": "王。念法如服藥。念僧如瞻病人。念戒如藥",
    "T46n1925_01b:0670c10": "禁忌。今所以次三歸而明諸戒品。意在此也。",
    "T46n1925_01b:0670c11": "故佛為提謂等在家弟子。受三歸已。即授五",
    "T46n1925_01b:0670c12": "戒。為優婆塞。若在家佛弟子。破此五戒則非",
    "T46n1925_01b:0670c13": "清信士女。故經云。五戒者天下大禁忌。若犯",
    "T46n1925_01b:0670c14": "五戒。在天則違五星。在地則違五嶽。在方則",
    "T46n1925_01b:0670c15": "違五帝。在身則違五藏。如是等世間違犯無",
    "T46n1925_01b:0670c16": "量。若約出世。犯五戒者。則破五分法身一",
    "T46n1925_01b:0670c17": "切佛法。所以者何。五戒是一切大小乘尸羅",
    "T46n1925_01b:0670c18": "根本。若犯五戒。則不得更受大小乘戒也。若",
    "T46n1925_01b:0670c19": "能堅持。即是五大施也。此五通名戒者。以防",
    "T46n1925_01b:0670c20": "止為義。能防惡律儀無作之非。止三業所起",
    "T46n1925_01b:0670c21": "之惡。故名防止。",
    "T46n1925_01b:0670c22": "一不殺生戒　云何名殺生。若實知是眾生。",
    "T46n1925_01b:0670c23": "發心欲殺而奪其命。起身業有作已。是名殺",
    "T46n1925_01b:0670c24": "罪。若不作是事。名不殺戒。其餘繫閉鞭打等。",
    "T46n1925_01b:0670c25": "是殺方便非正罪。",
    "T46n1925_01b:0670c26": "二不偷盜戒　云何名盜。知他物生盜心。取",
    "T46n1925_01b:0670c27": "物去離本處物屬我。是名盜。若不作是事。名",
    "T46n1925_01b:0670c28": "不偷盜戒。其餘計校乃至手捉未離地等。是",
    "T46n1925_01b:0670c29": "盜方便非正罪。",
    "T46n1925_01b:0671a01": "三不邪婬戒　云何名邪婬。若女人為父母",
    "T46n1925_01b:0671a02": "兄弟姊妹夫主兒子。世間法王法守護。若出",
    "T46n1925_01b:0671a03": "家戒法護。乃至自婦受一日戒法。若有娠乳",
    "T46n1925_01b:0671a04": "兒。及非道處。如是犯者。名為邪婬。若不作是",
    "T46n1925_01b:0671a05": "事。名不邪婬戒其餘言戲。以物相要。乃至捉",
    "T46n1925_01b:0671a06": "手觸身。未遂婬事。皆為邪婬方便非正罪。",
    "T46n1925_01b:0671a07": "四不妄語戒　云何名妄語。不淨心欲誑他。",
    "T46n1925_01b:0671a08": "隱覆實事。出異語生口業。是名妄語。若不",
    "T46n1925_01b:0671a09": "作是事。名不妄語戒。妄語之罪。從言聲相解",
    "T46n1925_01b:0671a10": "生。若不相解。雖不實語。皆是妄語方便。不謂",
    "T46n1925_01b:0671a11": "正罪。",
    "T46n1925_01b:0671a12": "五不飲酒戒　云何名酒。酒有三種。一者穀",
    "T46n1925_01b:0671a13": "酒。二者果酒。三者藥酒。若乾若濕。若濁若",
    "T46n1925_01b:0671a14": "清。如是等能令人心動放逸。起三十六失。若",
    "T46n1925_01b:0671a15": "不飲者。是名不飲酒戒也。",
    "T46n1925_01b:0671a16": "次此應明在家優婆塞優婆夷。一日一夜八",
    "T46n1925_01b:0671a17": "戒。出家沙彌沙彌尼十戒。式叉摩那尼六法",
    "T46n1925_01b:0671a18": "戒。比丘比丘尼十種得戒。五篇七聚相。乃至",
    "T46n1925_01b:0671a19": "菩薩十重四十八輕戒。及三千威儀。八萬律",
    "T46n1925_01b:0671a20": "儀。是中皆應次第略出科目。辨大聖從麁至",
    "T46n1925_01b:0671a21": "細制戒之意。事轉繁多具列云云。今欲且逐要",
    "T46n1925_01b:0671a22": "出諸禪定智慧法門科目次第。此諸戒中事",
    "T46n1925_01b:0671a23": "數。至下第六卷。別更隨要者出之。",
    "T46n1925_01b:0671a24": "15 四禪初門四禪初門第十五",
    "T46n1925_01b:0671a25": "　一初禪　二二禪　三三禪　四四禪",
    "T46n1925_01b:0671a26": "今次諸戒品而辨四禪者。上所明戒相。雖復",
    "T46n1925_01b:0671a27": "麁細有殊。終是同防欲界身口外惡。既未除",
    "T46n1925_01b:0671a28": "細亂。豈能超出欲界之境。若自尸羅皎潔。志",
    "T46n1925_01b:0671a29": "在禪門。專修五法五法在下別出科目則色界清淨四大",
    "T46n1925_01b:0671b01": "自現身中緣。是以次第獲得根本四禪種種",
    "T46n1925_01b:0671b02": "勝妙支林功德爾乃因超欲網果居色界。通",
    "T46n1925_01b:0671b03": "名禪者。禪是西土之音。此翻棄惡。能棄欲界",
    "T46n1925_01b:0671b04": "五蓋等一切諸惡。故云棄惡。或翻功德叢林。",
    "T46n1925_01b:0671b05": "或翻思惟修。今不具釋。而言根本者。以無量",
    "T46n1925_01b:0671b06": "心背捨勝處一切處神通變化及無漏觀慧等",
    "T46n1925_01b:0671b07": "種種諸禪三昧。悉從四禪中出。故稱根本。",
    "T46n1925_01b:0671b08": "初禪有五支　一覺支　二觀支　三喜支",
    "T46n1925_01b:0671b09": "　四樂支　五一心支",
    "T46n1925_01b:0671b10": "一覺支　初心在緣名為覺。行者依未到地。",
    "T46n1925_01b:0671b11": "發初禪色界清淨色法。觸欲界身根。心大驚",
    "T46n1925_01b:0671b12": "悟。爾時即生身識覺。此色觸未曾有功德利",
    "T46n1925_01b:0671b13": "益。故名覺支。",
    "T46n1925_01b:0671b14": "二觀支　細心分別名為觀。行者既證初禪",
    "T46n1925_01b:0671b15": "功德。即以細心。分別此禪定中色法諸妙功",
    "T46n1925_01b:0671b16": "德境界。分明無諸蓋覆。如是等功德。欲界之",
    "T46n1925_01b:0671b17": "所未有。故名觀支。",
    "T46n1925_01b:0671b18": "三喜支　欣慶之心名為喜。行者初發禪時。",
    "T46n1925_01b:0671b19": "乃有喜生。但分別未了。故喜心未成。若觀",
    "T46n1925_01b:0671b20": "心分別。所捨欲界之樂甚少。今獲得初禪。利",
    "T46n1925_01b:0671b21": "益甚多。如是思惟已。則歡喜無量。故名喜",
    "T46n1925_01b:0671b22": "支。",
    "T46n1925_01b:0671b23": "四樂支　怡悅之心名為樂。行者發初禪時。",
    "T46n1925_01b:0671b24": "乃即有樂。但分別喜動踊心息。則恬然靜",
    "T46n1925_01b:0671b25": "慮。受於樂觸怡悅之安快。故名樂支。",
    "T46n1925_01b:0671b26": "五一心支　心與定法一。故名曰一心。行者",
    "T46n1925_01b:0671b27": "初證禪時。乃即著定。而心猶依覺觀喜樂之",
    "T46n1925_01b:0671b28": "法。故有細微之散。若受喜樂心。自然與定",
    "T46n1925_01b:0671b29": "法一。故名一心支。",
    "T46n1925_01b:0671c01": "二禪有四支　一內淨支　二喜支　三樂",
    "T46n1925_01b:0671c02": "支　四一心支",
    "T46n1925_01b:0671c03": "一內淨支　心無觀覺之渾濁。故名內淨。行",
    "T46n1925_01b:0671c04": "者欲離初禪時。種種訶責覺觀。覺觀既滅則",
    "T46n1925_01b:0671c05": "心內靜。心與靜色法相應。豁爾明淨。故名內",
    "T46n1925_01b:0671c06": "淨支也。",
    "T46n1925_01b:0671c07": "二喜支　欣慶之心名之為喜。行者初得內",
    "T46n1925_01b:0671c08": "淨時。即與喜俱發。而喜心未成。次心自慶。得",
    "T46n1925_01b:0671c09": "免覺觀之患。獲得勝定內淨之喜。歡喜無",
    "T46n1925_01b:0671c10": "量。故名為喜支。",
    "T46n1925_01b:0671c11": "三樂支　怡悅之心名之為樂。行者喜踊之",
    "T46n1925_01b:0671c12": "情既息則恬然靜慮。受於內淨喜中之悅樂。",
    "T46n1925_01b:0671c13": "故名為樂支也。",
    "T46n1925_01b:0671c14": "四一心支　心與定法一。謂之一心。行者受",
    "T46n1925_01b:0671c15": "樂心息。則心與定一。澄停不動。故名為一",
    "T46n1925_01b:0671c16": "心支。",
    "T46n1925_01b:0671c17": "三禪有五支　一捨支　二念支　三慧支",
    "T46n1925_01b:0671c18": "　四樂支　五一心支",
    "T46n1925_01b:0671c19": "一捨支　離喜不悔。此心名捨。行者欲離二",
    "T46n1925_01b:0671c20": "禪時。種種因緣。訶責於喜。喜既滅謝。三禪即",
    "T46n1925_01b:0671c21": "發。若證三禪之樂。則捨二禪之喜。不生悔",
    "T46n1925_01b:0671c22": "心。故名為捨。亦名三禪。樂初生時。是樂三",
    "T46n1925_01b:0671c23": "界第一。能生心著。心著則禪壞。故須行捨。",
    "T46n1925_01b:0671c24": "二念支　念名愛念。行者既發三禪之樂。樂",
    "T46n1925_01b:0671c25": "從內起。應須愛念。將息則樂得增長。乃至遍",
    "T46n1925_01b:0671c26": "身。如慈母念子。愛念將養。故名念支。",
    "T46n1925_01b:0671c27": "三慧支　解知之心名慧。行者既發三禪之",
    "T46n1925_01b:0671c28": "樂。此樂微妙。難得增長遍身。若非善巧之解",
    "T46n1925_01b:0671c29": "慧。則不能方便長養此樂得遍身。",
    "T46n1925_01b:0672a01": "四樂支　怡悅之心名之為樂。行者發三禪",
    "T46n1925_01b:0672a02": "樂已。若能善用捨念慧將護此樂。樂既無過",
    "T46n1925_01b:0672a03": "則增長遍身怡悅受樂安快三禪之樂。三禪",
    "T46n1925_01b:0672a04": "為最樂。若離三禪。餘地更無遍身之樂也。",
    "T46n1925_01b:0672a05": "五一心支　心與定法一。名曰一心。行者受",
    "T46n1925_01b:0672a06": "樂心息。則心自與定法一。澄渟不動。名一",
    "T46n1925_01b:0672a07": "心支。",
    "T46n1925_01b:0672a08": "四禪四支　一不苦不樂支　二捨支　三",
    "T46n1925_01b:0672a09": "念支　四一心支",
    "T46n1925_01b:0672a10": "一不苦不樂支　中庸之心。不苦不樂。行者",
    "T46n1925_01b:0672a11": "欲離三禪時。種種因緣。訶責於樂。樂既謝滅。",
    "T46n1925_01b:0672a12": "則不動之定。與捨俱發。故內心湛然。不苦不",
    "T46n1925_01b:0672a13": "樂也。",
    "T46n1925_01b:0672a14": "二捨支　離樂不悔此心名捨。行者既得第",
    "T46n1925_01b:0672a15": "四禪不動真定。則捨三禪難捨之樂。不生悔",
    "T46n1925_01b:0672a16": "心。故名捨支。亦云。證四禪不動定時。不應取",
    "T46n1925_01b:0672a17": "定起動念心。若心行捨。則無動念之乖也。",
    "T46n1925_01b:0672a18": "三念清淨支　念者愛念也。行者既得四禪",
    "T46n1925_01b:0672a19": "真定。當念下地之過。念自功德。方便將養令",
    "T46n1925_01b:0672a20": "不退失。進入勝品。故名為念。亦云是四禪中",
    "T46n1925_01b:0672a21": "有不動照了正念分明。故名念支。",
    "T46n1925_01b:0672a22": "四一心支　心與定法一。名一心支。行者既",
    "T46n1925_01b:0672a23": "得四禪捨俱之定。捨念將息。則心無所依。泯",
    "T46n1925_01b:0672a24": "然凝寂。一心在定。猶如明鏡。不動淨木無波",
    "T46n1925_01b:0672a25": "湛然而照萬像皆現。何故此四禪中。獨名不",
    "T46n1925_01b:0672a26": "動定也。初禪覺觀動。二禪喜所動。三禪樂",
    "T46n1925_01b:0672a27": "所動。是四禪中先離憂喜。今復除苦樂。故名",
    "T46n1925_01b:0672a28": "真定也。三界勝定。無復過此若三乘行人。善",
    "T46n1925_01b:0672a29": "巧照了分明。則因此定發真無漏。有漏外道",
    "T46n1925_01b:0672b01": "無慧方便。入此定時。不壞身色。直滅其心。入",
    "T46n1925_01b:0672b02": "無想定。謂為涅槃。是為邪倒。非涅槃也。從初",
    "T46n1925_01b:0672b03": "禪至四禪。有十八法。皆名支者支派也。從",
    "T46n1925_01b:0672b04": "四禪中分派。出十八功德。故名支也。",
    "T46n1925_01b:0672b05": "16 四無量心初門四無量心初門第十六",
    "T46n1925_01b:0672b06": "一慈無量心　二悲無量心　三喜無量心",
    "T46n1925_01b:0672b07": "　四捨無量心",
    "T46n1925_01b:0672b08": "次四禪而辨四無量心者。四禪但是自證禪",
    "T46n1925_01b:0672b09": "定功德。而未有利他之功。故樂大功德者。當",
    "T46n1925_01b:0672b10": "憐愍一切眾生。修慈悲喜捨四無量定。此四",
    "T46n1925_01b:0672b11": "通名無量心者。從境以得名。以所緣眾生無",
    "T46n1925_01b:0672b12": "量故。能緣之心。亦隨境無量。故悉受無量",
    "T46n1925_01b:0672b13": "心名。",
    "T46n1925_01b:0672b14": "一慈無量心　能與他樂之心。名之為慈。若",
    "T46n1925_01b:0672b15": "行者於禪定中。念眾生令得樂時。心數法中",
    "T46n1925_01b:0672b16": "生定。名為慈定。是慈相應心。無瞋無恨。無怨",
    "T46n1925_01b:0672b17": "無惱。善修得解。廣大無量遍滿十方。名慈",
    "T46n1925_01b:0672b18": "無量心。",
    "T46n1925_01b:0672b19": "二悲無量心　能拔他苦之心。名之為悲。若",
    "T46n1925_01b:0672b20": "行者於禪定中。念受苦眾生令得解脫時。心",
    "T46n1925_01b:0672b21": "數法中生定。名為悲定。是悲相應心。無瞋無",
    "T46n1925_01b:0672b22": "恨。無怨無惱。善修得解。廣大無量遍滿十方。",
    "T46n1925_01b:0672b23": "是為悲無量心也。",
    "T46n1925_01b:0672b24": "三喜無量心　慶他得樂。生歡悅心。名之為",
    "T46n1925_01b:0672b25": "喜。若行者於禪定中。念眾生令離苦得樂歡",
    "T46n1925_01b:0672b26": "喜時。心數法中生定。名為喜定。是喜相應心。",
    "T46n1925_01b:0672b27": "無瞋無恨無怨無惱。善修得解。廣大無量遍",
    "T46n1925_01b:0672b28": "滿十方。是為喜無量心。",
    "T46n1925_01b:0672b29": "四捨無量心　若緣於他無憎無愛之心。名",
    "T46n1925_01b:0672c01": "之為捨。行者於禪定中。念眾生悉念同得無",
    "T46n1925_01b:0672c02": "憎無愛如證涅槃。寂然清淨。如是念時。心數",
    "T46n1925_01b:0672c03": "法中生定。名為捨定。是捨相應心。無瞋無恨",
    "T46n1925_01b:0672c04": "無怨無惱。善修得解。廣大無量遍滿十方。是",
    "T46n1925_01b:0672c05": "為捨無量心。",
    "T46n1925_01b:0672c06": "17 四空定初門四空定初門第十七",
    "T46n1925_01b:0672c07": "一虛空處定　二識處定　三無所有處定",
    "T46n1925_01b:0672c08": "　四非有想非無想處定",
    "T46n1925_01b:0672c09": "次無量心而。辨四空處定者。四無量心中。",
    "T46n1925_01b:0672c10": "雖有大功德。而未免形質之患累。若行人厭",
    "T46n1925_01b:0672c11": "色如牢獄者。則心心樂欲出離色籠。故次無",
    "T46n1925_01b:0672c12": "量以明四空處定。通言空者。此四定體無形",
    "T46n1925_01b:0672c13": "色。故名為空。各依所證之境。為處境法持心。",
    "T46n1925_01b:0672c14": "心無分散。故名定也。",
    "T46n1925_01b:0672c15": "一空處定　若滅三種色緣空而入定者。名",
    "T46n1925_01b:0672c16": "空處定。行者厭患色如牢獄。心欲出離。即修",
    "T46n1925_01b:0672c17": "觀智。破於色故過一切色相。滅有對相。不念",
    "T46n1925_01b:0672c18": "種種相。入無邊虛空處。心與虛空之法相應。",
    "T46n1925_01b:0672c19": "是為虛空處定。",
    "T46n1925_01b:0672c20": "二識處定　若捨空緣識而入定者。名識處",
    "T46n1925_01b:0672c21": "定。行者厭患虛空。虛空無邊。緣多則散。能破",
    "T46n1925_01b:0672c22": "於定。即捨虛空。轉心緣識。心與識法相應。名",
    "T46n1925_01b:0672c23": "為識處定。",
    "T46n1925_01b:0672c24": "三無所有處定　若捨識處心。依無所有法",
    "T46n1925_01b:0672c25": "而入定者。名無所有處定。行者厭患於識",
    "T46n1925_01b:0672c26": "三世之識無邊。緣多則散能破於定。故捨緣",
    "T46n1925_01b:0672c27": "識。轉心依無所有法。心與無所有法相應。名",
    "T46n1925_01b:0672c28": "為無所有處定。有人解云。捨多識取少識。緣",
    "T46n1925_01b:0672c29": "之入定。名無所有處定也。",
    "T46n1925_01b:0673a01": "四非有想非無想定。若捨二邊之想而入定",
    "T46n1925_01b:0673a02": "者。名非有想非無想定。行者厭患無所有處",
    "T46n1925_01b:0673a03": "想如癡。有想處如癰如瘡。更有定名非有想",
    "T46n1925_01b:0673a04": "非無想處。即捨無所有處。緣念非有非無想",
    "T46n1925_01b:0673a05": "之法。心與非有非無想法相應。是為非有想",
    "T46n1925_01b:0673a06": "非無想處定。亦云。凡夫外道得此定。謂證涅",
    "T46n1925_01b:0673a07": "槃。斷一切想。故言非有想。佛弟子如實知有",
    "T46n1925_01b:0673a08": "細想。依四眾而住。故云非無想得失。合而立",
    "T46n1925_01b:0673a09": "名。故云非有想非無想處定。略明三界十二",
    "T46n1925_01b:0673a10": "門禪。極在於此也。",
    "T46n1925_01b:0673a11": "18 六妙門初門六妙門初門第十八",
    "T46n1925_01b:0673a12": "　一數　二隨　三止　四觀　五還　六淨",
    "T46n1925_01b:0673a13": "次四空定而辨六妙門者。前來所明禪定。雖",
    "T46n1925_01b:0673a14": "復深遠。而並是世間舊法。從初至後。厭下攀",
    "T46n1925_01b:0673a15": "上。地地之中。都未有觀慧照了出世方便。故",
    "T46n1925_01b:0673a16": "凡夫外道。修得此十二門禪。不能發真悟道。",
    "T46n1925_01b:0673a17": "是以生死無絕。意在此也。今之六法。前三是",
    "T46n1925_01b:0673a18": "定。後三是慧。定愛慧察。能發真明。出離生",
    "T46n1925_01b:0673a19": "死。豈同上也。此六通言妙門者。涅槃為妙門。",
    "T46n1925_01b:0673a20": "謂能通六法。次第相通。能至真妙泥洹。故云",
    "T46n1925_01b:0673a21": "妙門。一家所明。有十種六妙門。今但略出次",
    "T46n1925_01b:0673a22": "第相生一科。六門以為次者。此六門既是亦",
    "T46n1925_01b:0673a23": "有漏亦無漏禪。於餘亦有漏亦無漏禪中。淺",
    "T46n1925_01b:0673a24": "而且局。故以為次也。",
    "T46n1925_01b:0673a25": "一數息門　攝心在息。從一至十。名之為數。",
    "T46n1925_01b:0673a26": "行者為修無漏真法。先須調心入定。欲界麁",
    "T46n1925_01b:0673a27": "散難攝。非數不治。故須善調身息。從一至十。",
    "T46n1925_01b:0673a28": "則麁亂靜息。心神停住。是為入定之要。故以",
    "T46n1925_01b:0673a29": "數息。為妙門也。",
    "T46n1925_01b:0673b01": "二隨息門　細心依息。知入知出。故曰為隨。",
    "T46n1925_01b:0673b02": "行者雖因數息心住而禪定未發。若猶存數",
    "T46n1925_01b:0673b03": "則心有起念之失。故須放數修隨。心依於息。",
    "T46n1925_01b:0673b04": "入時知入。出時知出。長短冷暖。皆悉知之。若",
    "T46n1925_01b:0673b05": "心安明淨。因是則諸禪自發。故以隨為門也。",
    "T46n1925_01b:0673b06": "三止門　息心靜慮。名之為止。行者雖因隨",
    "T46n1925_01b:0673b07": "息心安明淨。而定猶未發。若心依隨。則微有",
    "T46n1925_01b:0673b08": "起想之亂。澄渟安隱。莫若於止。故捨隨修止。",
    "T46n1925_01b:0673b09": "是中多用凝心止也。凝心寂慮。心無波動。則",
    "T46n1925_01b:0673b10": "諸禪定自然開發。故以止為門。",
    "T46n1925_01b:0673b11": "四觀門　分別推析之心名為觀。行者雖因",
    "T46n1925_01b:0673b12": "止證諸禪定。而解慧未發。若住定心。則有無",
    "T46n1925_01b:0673b13": "明味著之乖。故須推尋檢析所證禪定。是中",
    "T46n1925_01b:0673b14": "多用實觀四念處也。若觀心分明。則知五眾",
    "T46n1925_01b:0673b15": "虛誑。破四顛倒及我等十六知見。顛倒既無。",
    "T46n1925_01b:0673b16": "無漏方便因此開發。故以觀為門。",
    "T46n1925_01b:0673b17": "五還門　轉心反照。名之為還。行者雖修觀",
    "T46n1925_01b:0673b18": "照。而真明未發。若計有我能觀析破於顛倒。",
    "T46n1925_01b:0673b19": "則計我之惑。還附觀而生。同於外道。故云是",
    "T46n1925_01b:0673b20": "諸外道計著。觀空智慧。不得解脫。若覺此",
    "T46n1925_01b:0673b21": "患。即當轉心反照能觀之心。若知能觀之心",
    "T46n1925_01b:0673b22": "虛誑無實。即附觀執我之倒自亡。因是無漏",
    "T46n1925_01b:0673b23": "方便自然而朗。故以還為門。",
    "T46n1925_01b:0673b24": "六淨門　心無所依。妄波不起。名之為淨。行",
    "T46n1925_01b:0673b25": "者修還之時。雖能破觀之倒。若真明未發。而",
    "T46n1925_01b:0673b26": "住無能所。即是受念。故令心智穢濁覺知。此",
    "T46n1925_01b:0673b27": "已不住不著。泯然清淨。因此真明開發。即斷",
    "T46n1925_01b:0673b28": "三界結使。證三乘道。故云。其清淨得一心者。",
    "T46n1925_01b:0673b29": "則萬邪滅矣。以淨為門。意在此也。",
    "T46n1925_01b:0673c01": "19 十六特勝初門十六特勝初門第十九",
    "T46n1925_01b:0673c02": "一知息入　二知息出　三知息長短　四",
    "T46n1925_01b:0673c03": "知息遍身　五除諸身行　六受喜　七受樂",
    "T46n1925_01b:0673c04": "　八受諸行心　九心作喜　十心作攝",
    "T46n1925_01b:0673c05": "　十一心作解脫　十二觀無常　十三觀出散",
    "T46n1925_01b:0673c06": "　十四觀離欲　十五觀滅　十六觀棄捨",
    "T46n1925_01b:0673c07": "次六妙門而辨十六特勝者。此二種禪定。大",
    "T46n1925_01b:0673c08": "意雖同。而六妙門。一往竪淺橫廣。十六特勝。",
    "T46n1925_01b:0673c09": "則竪長橫局。長則位遠難窮。次後而明也。皆",
    "T46n1925_01b:0673c10": "稱特勝者。解釋別有因緣事。具出云云。但此",
    "T46n1925_01b:0673c11": "禪始從調心。終至非想。地地皆有觀照。能發",
    "T46n1925_01b:0673c12": "無漏。而無厭惡自害之失。故受特勝之名。諸",
    "T46n1925_01b:0673c13": "師多以此十六對四念處觀。若作此釋。則進",
    "T46n1925_01b:0673c14": "退約位。但與六妙門齊。分別二種。對特勝之",
    "T46n1925_01b:0673c15": "相。竪橫不同。略如下辨。適取意用之。",
    "T46n1925_01b:0673c16": "一知息入　修習特勝之初。正依隨息。故以",
    "T46n1925_01b:0673c17": "知息入為門。即代初數息調心之法。所以然",
    "T46n1925_01b:0673c18": "者。數息則闇心而數。故觀慧不明。今知息入。",
    "T46n1925_01b:0673c19": "則照息分明。故解慧易發。是以用知息入為",
    "T46n1925_01b:0673c20": "調心法也。若將十六特勝。橫對四念處者。從",
    "T46n1925_01b:0673c21": "知息入去。有五特勝。並屬身念處觀。",
    "T46n1925_01b:0673c22": "二知息出　修特勝者。當以此知息出代數",
    "T46n1925_01b:0673c23": "息初調心法也。意如前釋。若對念處猶屬身",
    "T46n1925_01b:0673c24": "念處觀也。",
    "T46n1925_01b:0673c25": "三知息長短　修特勝者。藉觀以調心。心既",
    "T46n1925_01b:0673c26": "靜細。則照了漸明。若得麁住細住。及欲界定。",
    "T46n1925_01b:0673c27": "定中暗障薄。即便覺息入出。長短之相也。若",
    "T46n1925_01b:0673c28": "對念處。猶屬身念處觀也。",
    "T46n1925_01b:0673c29": "四知息遍身　修特勝者。從欲界定。與觀相",
    "T46n1925_01b:0674a01": "扶。入未到地。故證未到地定時。即覺身及定",
    "T46n1925_01b:0674a02": "法。悉皆虛假。息之入出。遍身微微。如有如",
    "T46n1925_01b:0674a03": "無。既於定中。照了分明。染著心薄也。若對念",
    "T46n1925_01b:0674a04": "處。猶屬身念處也。",
    "T46n1925_01b:0674a05": "五除諸身行　修特勝者。從未到地。欲入初",
    "T46n1925_01b:0674a06": "禪時。常應觀析。因此若發初禪覺觀之法。則",
    "T46n1925_01b:0674a07": "身心豁然開朗。如明眼人開倉。即自了了。見",
    "T46n1925_01b:0674a08": "倉中所有。分別所證境界。皆虛假空無人我。",
    "T46n1925_01b:0674a09": "既無人我。誰作諸事。誰受禪定。是則顛倒所",
    "T46n1925_01b:0674a10": "起身業。皆悉壞滅。故云除諸身行。若對念處。",
    "T46n1925_01b:0674a11": "齊此猶屬身念處觀。",
    "T46n1925_01b:0674a12": "六受喜　修特勝者。既常與觀慧相應。若證",
    "T46n1925_01b:0674a13": "初禪。喜支即能照了。因是喜生無過。故云",
    "T46n1925_01b:0674a14": "受喜。若對念處。從此有三特勝。並屬受念處",
    "T46n1925_01b:0674a15": "觀。",
    "T46n1925_01b:0674a16": "七受樂　修特勝者。既常與觀慧相應。若證",
    "T46n1925_01b:0674a17": "初禪。得樂支時。即能覺了。便於樂支。不起見",
    "T46n1925_01b:0674a18": "著。以無所受。而受樂觸。故云受樂。若對念",
    "T46n1925_01b:0674a19": "處。猶屬受念處觀。",
    "T46n1925_01b:0674a20": "八受諸心行　修特勝者。既常與觀慧相扶。",
    "T46n1925_01b:0674a21": "若證初禪一心支時。即能照了一心。不起顛",
    "T46n1925_01b:0674a22": "倒。於一心中。獲得正受。故云受諸心行。若",
    "T46n1925_01b:0674a23": "對念處。齊此猶屬受念處觀也。",
    "T46n1925_01b:0674a24": "九心作喜　修特勝者。離初禪入二禪時。常",
    "T46n1925_01b:0674a25": "自照了。因是若發二禪內淨喜。則真喜從觀",
    "T46n1925_01b:0674a26": "慧而生。故名心作喜。若對念處。從此有三特",
    "T46n1925_01b:0674a27": "勝。並屬心念處觀也。",
    "T46n1925_01b:0674a28": "十心作攝　修特勝者。既因觀慧。得二禪一",
    "T46n1925_01b:0674a29": "心支。即照了一心。因是倒想不起。故云心作",
    "T46n1925_01b:0674b01": "攝也。若對念處。猶屬心念處觀。",
    "T46n1925_01b:0674b02": "十一心作解脫　修特勝者。離二禪入三禪。",
    "T46n1925_01b:0674b03": "常有觀照。是故若發三禪即能照了。雖得妙",
    "T46n1925_01b:0674b04": "樂。心不耽著。無累自在。故云心作解脫。若對",
    "T46n1925_01b:0674b05": "念處。齊此猶屬心念處觀。",
    "T46n1925_01b:0674b06": "十二觀無常　修特勝者。離三禪入四禪時。",
    "T46n1925_01b:0674b07": "常修觀照。是故若發四禪不動定時。即自觀",
    "T46n1925_01b:0674b08": "達。定中心識虛誑。念念生滅。故云觀無常也。",
    "T46n1925_01b:0674b09": "若對念處。從此有五特勝。皆屬法念處觀。",
    "T46n1925_01b:0674b10": "十三觀出散　修特勝者。從四禪入虛空處",
    "T46n1925_01b:0674b11": "時。加修觀智。內外照了。是故若證空定之時。",
    "T46n1925_01b:0674b12": "即知能離色界。緣空之識。自在逍散。而虛誑",
    "T46n1925_01b:0674b13": "不實。心不愛著。故云觀出散。若對念處猶屬",
    "T46n1925_01b:0674b14": "法念處觀。",
    "T46n1925_01b:0674b15": "十四觀離欲　修特勝者。離虛空處定。入識",
    "T46n1925_01b:0674b16": "處時。常以觀慧。內自推撿。欲離虛空處。離欲",
    "T46n1925_01b:0674b17": "之心。是故發識處定。即能觀達。識定虛誑不",
    "T46n1925_01b:0674b18": "實。心不愛著。故云觀離欲。若對念處。猶屬法",
    "T46n1925_01b:0674b19": "念處觀。",
    "T46n1925_01b:0674b20": "十五觀滅　修特勝者。離識處入無所有時。",
    "T46n1925_01b:0674b21": "以智照了所修之境。能修之心。是故若發無",
    "T46n1925_01b:0674b22": "所有處定。即自觀達無所有處虛誑不實。心",
    "T46n1925_01b:0674b23": "不住著。故云觀滅。若對念處。猶屬法念處觀。",
    "T46n1925_01b:0674b24": "十六觀棄捨　修特勝者。離無所有。修非有",
    "T46n1925_01b:0674b25": "想非無想定時。即自以智觀察所修之法。能",
    "T46n1925_01b:0674b26": "修之心。是故若發非想定時。即觀照分明。知",
    "T46n1925_01b:0674b27": "非想處兩捨之定。猶有細想。四眾和合而有",
    "T46n1925_01b:0674b28": "虛誑不實。非是涅槃安樂真法。則心不愛著。",
    "T46n1925_01b:0674b29": "特勝行者。若於地地。修觀照了。則地地之中。",
    "T46n1925_01b:0674c01": "顛倒不起。心不染著。隨其因緣會處。即於是",
    "T46n1925_01b:0674c02": "地。發真無漏。證三乘道。略辨特勝竟。言少則",
    "T46n1925_01b:0674c03": "意難見。讀者必須細心比類令知地地之中。",
    "T46n1925_01b:0674c04": "與根本禪四空證定。一往雖同。而觀慧有別",
    "T46n1925_01b:0674c05": "也。",
    "T46n1925_01b:0674c06": "20 通明禪初門通明禪初門第二十",
    "T46n1925_01b:0674c07": "初禪　二禪　三禪　四禪　虛空處　識",
    "T46n1925_01b:0674c08": "處　少處　非有想非無想處　滅受想定",
    "T46n1925_01b:0674c09": "次十六特勝。而辨通明禪。此禪竪深橫細。",
    "T46n1925_01b:0674c10": "定觀精巧。過於特勝。故次後辨之。而不次九",
    "T46n1925_01b:0674c11": "想背捨後辨者。此禪雖是實觀深細。而未具",
    "T46n1925_01b:0674c12": "無漏得解。廣大對治之用。於破煩惱義劣。故",
    "T46n1925_01b:0674c13": "不次背捨等安之。亦以非其氣類。今次十",
    "T46n1925_01b:0674c14": "六之後。正應從容得所也。言通明者。辨此",
    "T46n1925_01b:0674c15": "禪相。具出大集經中。但經不別出名目。而北",
    "T46n1925_01b:0674c16": "國諸禪師。坐證此法者。欲以教人。必須標名",
    "T46n1925_01b:0674c17": "傳世若用根本禪說。雖定名一往相似。而行",
    "T46n1925_01b:0674c18": "相逈異。還用此名。說者行人便作常解。則大",
    "T46n1925_01b:0674c19": "乖其妙。若安十六特勝觀法。雖小相似。而名",
    "T46n1925_01b:0674c20": "目都不相關。若對背捨勝處等。名之與觀。",
    "T46n1925_01b:0674c21": "條然併異。既進退並不同餘禪。豈可用餘禪",
    "T46n1925_01b:0674c22": "名說。故別為立自名。名曰通明。所言通明者。",
    "T46n1925_01b:0674c23": "修此禪時。必須三事通觀。故云通明。亦以能",
    "T46n1925_01b:0674c24": "發六通三明。故云通明。但此禪境界繁多。非",
    "T46n1925_01b:0674c25": "可傳述。今止列大集經中所出科目示知有",
    "T46n1925_01b:0674c26": "此一法門異常所傳禪也。",
    "T46n1925_01b:0674c27": "初禪六支　大集經云。言初禪者。亦名為",
    "T46n1925_01b:0674c28": "具。亦名為離。離者謂離五蓋。具者謂具足",
    "T46n1925_01b:0674c29": "五支。言五支者。覺觀喜樂安定。一覺支者。云",
    "T46n1925_01b:0675a01": "何名覺。如心覺大覺。思惟大思惟。觀於心性。",
    "T46n1925_01b:0675a02": "是名覺。云何名觀。心行大行。遍行隨喜。是名",
    "T46n1925_01b:0675a03": "為觀。云何名喜。如真實知大知小。心動其",
    "T46n1925_01b:0675a04": "心。是名為喜。云何名為樂。行於此法。心悅",
    "T46n1925_01b:0675a05": "受於樂觸。是名為樂。云何名為安。謂心安身",
    "T46n1925_01b:0675a06": "安。受於樂觸。是名為安。云何名為定。謂若心",
    "T46n1925_01b:0675a07": "住大住不亂。於緣不謬。無有顛倒。是名為",
    "T46n1925_01b:0675a08": "住。",
    "T46n1925_01b:0675a09": "二禪三支　大集經云。言二禪者。亦名為離。",
    "T46n1925_01b:0675a10": "亦名為具。離者同離五蓋。具者具足三支。謂",
    "T46n1925_01b:0675a11": "喜安定也。",
    "T46n1925_01b:0675a12": "三禪五支　大集經云。言三禪者。亦名為離。",
    "T46n1925_01b:0675a13": "亦名為具。離者謂離五蓋。具者具足五支。謂",
    "T46n1925_01b:0675a14": "念捨慧安定。",
    "T46n1925_01b:0675a15": "四禪四支　大集經云。言四禪者。亦名為離。",
    "T46n1925_01b:0675a16": "亦名為具。離者同離五蓋。具者具足四支。謂",
    "T46n1925_01b:0675a17": "念捨不苦不樂定。",
    "T46n1925_01b:0675a18": "空處定　大集經云。若有比丘。觀身厭患。遠",
    "T46n1925_01b:0675a19": "離身相。一切身觸喜觸樂觸。分別色相。遠離",
    "T46n1925_01b:0675a20": "色陰。觀無量空處。是名比丘得空處定也。",
    "T46n1925_01b:0675a21": "識處定　大集經云。若有比丘。修奢摩他毘",
    "T46n1925_01b:0675a22": "婆舍那觀。心意識自知此身不受三受。以得",
    "T46n1925_01b:0675a23": "遠離是三種受。是名比丘得識處定。",
    "T46n1925_01b:0675a24": "少處定　大集經云。若有比丘。觀三世空。知",
    "T46n1925_01b:0675a25": "一切行。亦生亦滅。空處識處。亦生亦滅。作是",
    "T46n1925_01b:0675a26": "觀已。次第觀識。我今此識亦識非識。若非",
    "T46n1925_01b:0675a27": "識者。名寂靜我。云何求斷此識。是名得少",
    "T46n1925_01b:0675a28": "處定。",
    "T46n1925_01b:0675a29": "非想定　大集經云。若有比丘。有非想心。",
    "T46n1925_01b:0675b01": "作是思惟。我今此想。是苦是漏。是瘡是癰。是",
    "T46n1925_01b:0675b02": "不寂靜。若我能斷如是非想及非非想。是名",
    "T46n1925_01b:0675b03": "寂靜。若有比丘。能斷如是想非非想者。是",
    "T46n1925_01b:0675b04": "名獲得無想解脫門。何以故。法行比丘。作是",
    "T46n1925_01b:0675b05": "思惟。若有受想。若有識想。若有觸想。若有空",
    "T46n1925_01b:0675b06": "想。若有識想。若非想非非想等。皆名麁想。",
    "T46n1925_01b:0675b07": "我今若修無想。無想三昧。則能永斷如是",
    "T46n1925_01b:0675b08": "等想。是故見於非想非非想為寂靜。如是見",
    "T46n1925_01b:0675b09": "已。入非非想定。已不愛不著。破無明。彼無",
    "T46n1925_01b:0675b10": "明已。名獲阿羅漢果。前三種定。二道所斷。",
    "T46n1925_01b:0675b11": "後第四定。終不可以世俗道斷。凡夫於非想",
    "T46n1925_01b:0675b12": "處。雖離麁煩惱。而亦有十種細法。以其無麁",
    "T46n1925_01b:0675b13": "煩惱故一切凡夫。謂是涅槃。凡夫者。外道欝",
    "T46n1925_01b:0675b14": "頭藍弗是也。",
    "T46n1925_01b:0675b15": "滅盡定　大集經云。憍陳如。若有比丘。修習",
    "T46n1925_01b:0675b16": "聖道。厭離四禪四空處觀。滅莊嚴之道。而",
    "T46n1925_01b:0675b17": "入滅盡定也。",
    "T46n1925_01b:0675b18": "今此所述。通明禪支。並出大集經文。是中",
    "T46n1925_01b:0675b19": "未有一句私解。讀者自具尋思。",
    "T46n1925_01b:0675b20": "法界次第初門卷上之下"
}