{
    "X37n0674_002:0749c10": "俍亭和尚梵網戒光序",
    "X37n0674_002:0749c11": "每見擔板漢。纔跨門頭便擬撥無因果。信受奉行者。",
    "X37n0674_002:0749c12": "又多釘樁鼓杝。苦哉。幸",
    "X37n0674_002:0749c13": "和尚發大慈悲。現廣長舌相。親切指示。將佛祖心髓。",
    "X37n0674_002:0749c14": "揑碎團攏。使盡大地眾生。直下薦取。始知老胡面壁",
    "X37n0674_002:0749c15": "已將一部梵網和盤托出。稍涉遲疑。戒光去而萬里。",
    "X37n0674_002:0749c16": "約菴道人施博謹跋",
    "X37n0674_002:0749c19": "梵網戒光",
    "X37n0674_002:0749c20": "古資聖寺比丘　淨挺　著",
    "X37n0674_002:0749c21": "愚庵同學　楊雍建淨嵩",
    "X37n0674_002:0749c22": "　徐旭齡淨嶽　閱",
    "X37n0674_002:0749c24": "菩薩心地品之上下",
    "X37n0674_002:0750a01": "如何是大修行人披毛帶角。如何是大修行人殺人",
    "X37n0674_002:0750a02": "放火。諸人還會得麼。若也會得。則舉足下足無非道",
    "X37n0674_002:0750a03": "場。逆行順行全身受用。波羅提木叉一時說竟了也。",
    "X37n0674_002:0750a04": "戒光從口出。非青黃赤白色。三世諸佛異口同音一",
    "X37n0674_002:0750a05": "時說戒。諸人還得聞麼。末法比丘輕藐戒律。半月半",
    "X37n0674_002:0750a06": "月布薩視為具文。有等狂慧之徒忽略威儀。不拘行",
    "X37n0674_002:0750a07": "檢。動引泉大道憨布袋長安酒仙蜆子和尚一班逆",
    "X37n0674_002:0750a08": "行人。做個護身符子說。只貴見解不貴行履。禮豈為",
    "X37n0674_002:0750a09": "我輩設耶。苦哉苦哉。閻羅大王准備著刀山劒樹銅",
    "X37n0674_002:0750a10": "柱鐵床待君久矣。眼光落地時。這嘴頭子是一些用",
    "X37n0674_002:0750a11": "不著的。戒如明日月。亦如瓔珞珠。七佛以來奉為儀",
    "X37n0674_002:0750a12": "軌。鳩留秦佛時說戒經名甘露鼓。拘那含牟尼佛時",
    "X37n0674_002:0750a13": "說戒經名法鏡。迦葉佛時說戒經名分別空。今釋迦",
    "X37n0674_002:0750a14": "佛說戒經名梵網。大梵天王設大網羅幢。光光相入。",
    "X37n0674_002:0750a15": "世界如網孔。法門亦如網孔。諸人可曾見麼。梵網經",
    "X37n0674_002:0750a16": "六十一品。此心地品當第十品也。奇怪也奇怪。黃面",
    "X37n0674_002:0750a17": "老子是報身佛。本源盧舍那是法身佛。千百億釋迦",
    "X37n0674_002:0750a18": "是化身佛。你也放光。我也放光。攪做一塊。混作一團。",
    "X37n0674_002:0750a19": "不知誰主誰賓誰明誰暗。光光相入如帝網幢。大是",
    "X37n0674_002:0750a20": "一場好看。且要問你。這可是戒光麼。這可不是戒光",
    "X37n0674_002:0750a21": "麼。若道即此是。他釋迦老子分明道非青黃赤白色。",
    "X37n0674_002:0750a22": "若道離此是。只這紫金剛光明宮中又是何物。是不",
    "X37n0674_002:0750a23": "得非不得。取不得捨不得。試道將一句看。是了是了。",
    "X37n0674_002:0750a24": "法身有兩般病二種光。古人明明道了也。瞌睡漢似",
    "X37n0674_002:0750b01": "這般逐塊。有甚了期。釋迦老子慣會粧喬。甘心向奴",
    "X37n0674_002:0750b02": "兒婢子裏藏身推。出他一尊本源盧舍那佛。指東話",
    "X37n0674_002:0750b03": "西。拿三道五。這盧舍那佛姓張姓李且莫管。他畢竟",
    "X37n0674_002:0750b04": "淨飯王太子。與他結伴同來。如形廝影。這千百億個",
    "X37n0674_002:0750b05": "小可釋迦。也是他倚草附木的英靈一類孤魂搖身",
    "X37n0674_002:0750b06": "所變。渠不是我。我正是渠。家鬼弄家人。說的說。聽的",
    "X37n0674_002:0750b07": "聽。做得好看。當時摩醯首羅天王。若解弄些手脚。只",
    "X37n0674_002:0750b08": "閉却大門。不許放他入來。看他黃面瞿曇有何臉嘴。",
    "X37n0674_002:0750b09": "還說什麼千丈法身千百億化身麼。尋常道法身無",
    "X37n0674_002:0750b10": "相。這赫赫蓮花臺座上。嘮嘮叨叨說佛法的。又道是",
    "X37n0674_002:0750b11": "本源法身。纔到得法身邊。未有透法身句。還知咸通",
    "X37n0674_002:0750b12": "年後說個法身向上麼。昨夜雨澎亨打倒葡萄棚。知",
    "X37n0674_002:0750b13": "事普請大眾。拄的拄。撐的撐。撐撐拄拄。到天明依舊",
    "X37n0674_002:0750b14": "可憐生。與他懷州牛益州馬差別在甚麼處。葛藤且",
    "X37n0674_002:0750b15": "止。十發趣心十長養心十金剛心十地是名心地。如",
    "X37n0674_002:0750b16": "何是發趣心長養心金剛心。臺山路上焚却疏鈔。過",
    "X37n0674_002:0750b17": "去現在未來覔心了不可得。肉團心緣慮心真如心",
    "X37n0674_002:0750b18": "涅槃心。一齊拋向他方世界。那邊又那邊。說甚麼三",
    "X37n0674_002:0750b19": "十心中本源作佛。如何十地。五方五土是名十地。說",
    "X37n0674_002:0750b20": "什麼初地二地三四五地乃至八九十地。如何捨心。",
    "X37n0674_002:0750b21": "池塘黃鳥戲蜻蜓。如何戒心。土地公公不喫葷。如何",
    "X37n0674_002:0750b22": "忍心。風翻殿角狗搖鈴。如何進心。與我想出一錠金。",
    "X37n0674_002:0750b23": "如何定心。三寸眉毛壓眼睛。如何慧心。君向瀟湘我",
    "X37n0674_002:0750b24": "向秦。如何護心。一卷靈符肘後經。如何喜心。家家明",
    "X37n0674_002:0750c01": "月滿天星。如何頂心。崑崙腦後鐵三觔。如何慈心。猫",
    "X37n0674_002:0750c02": "兒捕鼠假惺惺。如何悲心。南山白額老成精。如何喜",
    "X37n0674_002:0750c03": "心。光頭稚子響風箏。如何捨心。百歲老翁分夜燈。如",
    "X37n0674_002:0750c04": "何施心。半兩黃連加細辛。如何好語心。相迎笑臉強",
    "X37n0674_002:0750c05": "生嗔。如何益心。博叉王子說分明。如何同心。鴛鴦綉",
    "X37n0674_002:0750c06": "出巧叮嚀。如何定心。釘樁搖櫓大江濵。如何慧心。濠",
    "X37n0674_002:0750c07": "濮千年風景新。如何信心。丹鷄白犬結良朋。如何念",
    "X37n0674_002:0750c08": "心。失却當爐犢鼻褌。如何迴向心。金剛不肯折分文。",
    "X37n0674_002:0750c09": "如何達心。犀因玩月角生紋。如何直心。盆打瓶時瓶",
    "X37n0674_002:0750c10": "打盆。如何不退心。將軍鐵馬走兼程。如何大乘心。轆",
    "X37n0674_002:0750c11": "轤盤索重千鈞。如何無相心。一鈎三點太紛紜。如何",
    "X37n0674_002:0750c12": "慧心。旄頭見影病人民。如何不壞心。亡僧舉火費柴",
    "X37n0674_002:0750c13": "薪。如何平等地。闍黎只見錐頭利。如何善慧地。船上",
    "X37n0674_002:0750c14": "漁翁不姓謝。如何光明地。歌管樓臺聲細細。如何爾",
    "X37n0674_002:0750c15": "焰地。錯認祖師西來意。如何善照地。三個胡孫猜啞",
    "X37n0674_002:0750c16": "謎。如何華光地。日裏金烏輝午夜。如何滿足地。長安",
    "X37n0674_002:0750c17": "大道長遊戲。如何佛吼地。拍手燈籠說實諦。如何華",
    "X37n0674_002:0750c18": "嚴地。撞頭磕額難迴避。如何佛界地。饑來喫飯困來",
    "X37n0674_002:0750c19": "睡。好笑好笑。一卷梵網經。佶曲嶅牙。不能句讀。諸方",
    "X37n0674_002:0750c20": "學者要將些語言文字。去凑泊他。早是錯了。我如今",
    "X37n0674_002:0750c21": "以經解經。不免再把本經言句申說一回布施大眾。",
    "X37n0674_002:0750c22": "如何是捨。內一切捨。外一切捨。有為捨。無為捨。陰入",
    "X37n0674_002:0750c23": "界處一合相無所不捨。是名為捨。如何是戒。非戒非",
    "X37n0674_002:0750c24": "非戒。無受者無集者。一切性離。是名為戒。如何是忍。",
    "X37n0674_002:0751a01": "空忍一切處忍無生忍苦忍無量行忍。乃至我人縛",
    "X37n0674_002:0751a02": "解一切法如。忍相不可得。是名為忍。如何是進。登無",
    "X37n0674_002:0751a03": "生山。如有如無。無入無不入。是名為進。如何是定。不",
    "X37n0674_002:0751a04": "寂而滅。念念寂滅。是名為定。如何是慧。非果非因。非",
    "X37n0674_002:0751a05": "凡非聖。非罪非福。非縛非解。非八倒。無生滅無緣而",
    "X37n0674_002:0751a06": "知。是名為慧。如何是願。願心連願心連相續不絕。是",
    "X37n0674_002:0751a07": "願體性終不可得。是名為願。如何是護。連人無生皆",
    "X37n0674_002:0751a08": "明光明光護。乃至幻化所起如無如無。是名為護。如",
    "X37n0674_002:0751a09": "何是喜。不入有為。不無寂然。是名為喜。如何是頂。如",
    "X37n0674_002:0751a10": "頂觀連。觀連如頂。不見緣。不見非緣。是名為頂。如何",
    "X37n0674_002:0751a11": "是慈。無生住滅。如幻如化。是名為慈。如何是悲。親怨",
    "X37n0674_002:0751a12": "自他平等一樂。是名為悲。如何是喜。離一切有。是名",
    "X37n0674_002:0751a13": "為喜。如何是捨。平等一照。是名為捨。如何是施。無合",
    "X37n0674_002:0751a14": "無散。是名為施。如何好語。行順佛意。是名好語。如何",
    "X37n0674_002:0751a15": "是益。入利益三昧震動世界。乃至現形六道。無量苦",
    "X37n0674_002:0751a16": "惱不以為患。是名為益。如何是同。以無我智分身散",
    "X37n0674_002:0751a17": "形。是名為同。如何是定。無起無作。是名為定。如何是",
    "X37n0674_002:0751a18": "慧。光燄明達無有受者。是名為慧。如何是信。心空故",
    "X37n0674_002:0751a19": "信我人名用了不可得。是名為信。如何是念。轉變轉",
    "X37n0674_002:0751a20": "化同住同時。是名為念。如何深心。深深入空深深解",
    "X37n0674_002:0751a21": "脫。是為深心。如何是達。於諸法空一切通達。是名為",
    "X37n0674_002:0751a22": "達。如何是直。無結無縛。是名為直。如何不退。不住退",
    "X37n0674_002:0751a23": "不行退不念退。一淨一照。是為不退。如何大乘。智乘",
    "X37n0674_002:0751a24": "行乘任載任用。是為大乘。如何無相。不離妄想說解",
    "X37n0674_002:0751b01": "脫照。不斷結業說三世法。是為無相。如何是慧。無集",
    "X37n0674_002:0751b02": "無受入一切法。是名為慧。如何不壞。入魔不壞。入佛",
    "X37n0674_002:0751b03": "自在。是名不壞。如何平等。一佛土入無量佛土。一劫",
    "X37n0674_002:0751b04": "入無量劫。不可說法為可說法。反照逆順皆一切法。",
    "X37n0674_002:0751b05": "常入二諦而在第一義中。知十二因緣十惡種性而",
    "X37n0674_002:0751b06": "常住善道。入十禪支行三十七道而現非道。是為平",
    "X37n0674_002:0751b07": "等。如何善慧。依苦集滅道諦。捨一切貪著。行一切平",
    "X37n0674_002:0751b08": "等。觀諸法空際。地水火風皆吾故身。觀所化一切眾",
    "X37n0674_002:0751b09": "生與平等樂。是為善慧。如何光明。因緣十二。如是行",
    "X37n0674_002:0751b10": "相我久已離。入光明神通總持辯才。遊行佛土。一音",
    "X37n0674_002:0751b11": "中說無量法品。是為光明。如何爾燄。爾真燄俗。不斷",
    "X37n0674_002:0751b12": "不常。無一無二。住十種覺深入定果。善權方便教化",
    "X37n0674_002:0751b13": "眾生。是為爾燄。如何慧照。具足十力知自修因果。亦",
    "X37n0674_002:0751b14": "知一切眾生因果。淨國土為惡國土。惡國土為妙樂",
    "X37n0674_002:0751b15": "土。轉善作惡。轉惡作善。色為非色。非色為色。以男為",
    "X37n0674_002:0751b16": "女。以女為男。六道為非六道。非六道為六道。是為慧",
    "X37n0674_002:0751b17": "照。如何華光。開敷妙華發種種光。十智具足現無量",
    "X37n0674_002:0751b18": "身。心口別用不可窮盡。是為華光。如何滿足一切法",
    "X37n0674_002:0751b19": "中常住三昧。六品具足。住是十八聖人心心三昧下",
    "X37n0674_002:0751b20": "地所不共法。一切眾生是我父母。一切佛所行法。乃",
    "X37n0674_002:0751b21": "至八地九地一切法門。我皆已入為滿足足。如何佛",
    "X37n0674_002:0751b22": "吼。入法王位三昧。具十品大明空門。不可說不可說",
    "X37n0674_002:0751b23": "神通道智。百千陀羅尼門。百千三昧門。百千金剛門。",
    "X37n0674_002:0751b24": "百千神通門。百千解脫門。一念一時無不具足。乃至",
    "X37n0674_002:0751c01": "返照順照逆照。前照後照。因照果照。空照有照。第一",
    "X37n0674_002:0751c02": "中道義諦照。是為佛吼。如何華嚴。如來三昧出入無",
    "X37n0674_002:0751c03": "時。三千界中示現佛事。轉魔界入佛界。佛界入魔界。",
    "X37n0674_002:0751c04": "轉一切見入佛見。佛見入一切見。佛性入眾生性。眾",
    "X37n0674_002:0751c05": "生性入佛性。明燄明燄一道清淨。一切眾生是我父",
    "X37n0674_002:0751c06": "母。外道天魔視如父母。住是地中從生死際至金剛",
    "X37n0674_002:0751c07": "際。一念心中轉無量界。是為華嚴。如何佛界。空復空",
    "X37n0674_002:0751c08": "空復空。入虗空性見平等智。如來應供正遍知明行",
    "X37n0674_002:0751c09": "足善逝世間解無上士調御丈夫天人師佛世尊。佛",
    "X37n0674_002:0751c10": "地是十號中一切聖人之所入處。是為佛界。如是心。",
    "X37n0674_002:0751c11": "如是地。如是章句。如是語言。說已說了。註已註了。盧",
    "X37n0674_002:0751c12": "舍那佛千年老古錐。自己說。自己聽。哄弄頑愚。故為",
    "X37n0674_002:0751c13": "奧義關門打鼓。鼓聲在外。須知有事大家知一總不",
    "X37n0674_002:0751c14": "曾瞞你。見麼見麼。菩提樹下敷座宛然。侵假在妙光",
    "X37n0674_002:0751c15": "堂說法。侵假在帝釋宮說法。侵假在燄天中說法。侵",
    "X37n0674_002:0751c16": "假在四天中說法。侵假在化樂天說法。侵假在他化",
    "X37n0674_002:0751c17": "天說法。侵假在一禪二禪三禪四禪摩醘首羅天王",
    "X37n0674_002:0751c18": "宮中說法。一耶多耶。同耶異耶。分耶合耶。散耶聚耶。",
    "X37n0674_002:0751c19": "莫眼花好。守宮蜥蜴雖有異名。尺蠖泥龍原無兩物。",
    "X37n0674_002:0751c20": "藏身處沒踪跡。沒踪跡處莫藏身。如來世尊花手花",
    "X37n0674_002:0751c21": "脚。弄個法兒。將他盧舍那佛千百億釋迦忽然不現。",
    "X37n0674_002:0751c22": "單單留個丈六老比丘身。為他凡夫癡闇之人。說初",
    "X37n0674_002:0751c23": "發心常所誦戒。知麼知麼。一切眾生皆有佛性。常住",
    "X37n0674_002:0751c24": "法身無別無異。汝是當成佛。我是已成佛。眾生受佛",
    "X37n0674_002:0752a01": "戒即入諸佛位。切莫自生退屈。自甘墮廢。若受佛戒",
    "X37n0674_002:0752a02": "者。國王王子百官宰相。比丘比丘尼。十八梵王。六欲",
    "X37n0674_002:0752a03": "天子。庶民黃門。淫男淫女奴婢。八部鬼神金剛神。畜",
    "X37n0674_002:0752a04": "生乃至變化人。但能解語。盡受得戒。知麼知麼。不順",
    "X37n0674_002:0752a05": "非孝。不奉非輔。孝順至道之法。孝名為戒。戒光從口",
    "X37n0674_002:0752a06": "出。非色非心。非有非無。非因果法。乃至不生不滅。不",
    "X37n0674_002:0752a07": "斷不常。不去不來。不一不異。於學於無學。勿生分別",
    "X37n0674_002:0752a08": "想。是名第一道。亦名摩訶衍。諸人曾夢見麼。佛說菩",
    "X37n0674_002:0752a09": "薩戒品是三聚淨戒。一尸羅聚。二智慧聚。三福德聚。",
    "X37n0674_002:0752a10": "法報化身一時具足。原不當小可的。十波羅夷罪。四",
    "X37n0674_002:0752a11": "十八輕垢罪。心問口。口問心。一一從頭細加體驗。勿",
    "X37n0674_002:0752a12": "徒謂紙上陳言。逐隊隨行布薩布薩已也。念念無處",
    "X37n0674_002:0752a13": "所。作耶無作耶。如人飲水冷暖自知。這裏莫瞞人好。",
    "X37n0674_002:0752a14": "佛初成道為五居士說優婆塞戒。為丞相母夫人。說",
    "X37n0674_002:0752a15": "八關齋戒。為羅睺羅說沙彌戒。因時因事因地因人。",
    "X37n0674_002:0752a16": "為比丘說二百五十戒。為比丘尼說五百戒。而菩薩",
    "X37n0674_002:0752a17": "戒以為其首。佛心廣大佛意周詳。謂七佛以來傳持",
    "X37n0674_002:0752a18": "此戒。吾悉達太子非本源佛。不過是誦戒之人。為汝",
    "X37n0674_002:0752a19": "等宣揚是事耳。法華會上古佛放光。極樂國中彌陀",
    "X37n0674_002:0752a20": "現影。此赫赫蓮花臺畔盧舍那說法。主伴交參重重",
    "X37n0674_002:0752a21": "無盡。君耶臣耶。理耶事耶。還鄉盡屬兒孫事。祖父從",
    "X37n0674_002:0752a22": "來不出門。要識紫金剛戒體麼問。取本源佛去。",
    "X37n0674_002:0752a24": "梵網戒光(終)"
}