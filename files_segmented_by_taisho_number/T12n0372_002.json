{
    "T12n0372_002:0360a08": "佛說如幻三摩地無量印法門經",
    "T12n0372_002:0360a09": "卷中",
    "T12n0372_002:0360a11": "西天譯經三藏朝奉大夫",
    "T12n0372_002:0360a12": "試光祿卿傳法大師賜",
    "T12n0372_002:0360a13": "紫臣施護等奉　詔譯",
    "T12n0372_002:0360a14": "復次彼彼樓閣周匝，或有天女執眾樂器，所",
    "T12n0372_002:0360a15": "謂琵琶篳篥、琴笙箜篌、螺鼓小鼓、拍板等類，作",
    "T12n0372_002:0360a16": "妙音樂。或有天女捧赤栴檀香末；或有天",
    "T12n0372_002:0360a17": "女捧龍實栴檀香末，或有天女捧沈水栴檀",
    "T12n0372_002:0360a18": "香末，或有天女捧黑沈栴檀香末，或有天女",
    "T12n0372_002:0360a19": "捧眾妙栴檀香末，或有天女執優鉢羅華、俱",
    "T12n0372_002:0360a20": "母陀華、奔拏利迦華，或有天女執曼陀羅華、",
    "T12n0372_002:0360a21": "摩訶曼陀羅華，或有天女執播嚕沙迦華、摩",
    "T12n0372_002:0360a22": "訶播嚕沙迦華，或有天女執曼殊沙華、摩訶",
    "T12n0372_002:0360a23": "曼殊沙華，或有天女執嚕左華、摩訶嚕左華，",
    "T12n0372_002:0360a24": "或有天女執作訖囉華、摩訶作訖囉華、三滿",
    "T12n0372_002:0360a25": "多作訖囉華、蘇嚕唧囉作訖囉華，或有天女",
    "T12n0372_002:0360a26": "執贊捺囉華、摩訶贊㮈囉華、蘇嚕唧囉贊㮈",
    "T12n0372_002:0360a27": "囉華，或有天女執薩他羅華、摩訶薩他羅華、",
    "T12n0372_002:0360a28": "蘇嚕唧囉薩他羅華；或有天女捧天妙衣，及",
    "T12n0372_002:0360a29": "妙華妙香、塗香末香等，隨處而住。而彼一一",
    "T12n0372_002:0360b01": "樓閣之中，各各有大妙寶莊嚴師子之座，化",
    "T12n0372_002:0360b02": "如來像安處其上，三十二相莊嚴具足。又復",
    "T12n0372_002:0360b03": "一一樓閣之中，化出八萬四千真珠瓔珞，其",
    "T12n0372_002:0360b04": "珠三色，謂青、白、赤。又復一一樓閣之中，化出",
    "T12n0372_002:0360b05": "八萬四千殊妙寶幢，以諸金鈴網覆其上，天",
    "T12n0372_002:0360b06": "衣垂下而為嚴飾。又復一一樓閣之中，化出",
    "T12n0372_002:0360b07": "八萬四千寶瓶，盛諸妙香。又復一一樓閣之",
    "T12n0372_002:0360b08": "中，化出八萬四千上妙寶蓋，以百千種極妙",
    "T12n0372_002:0360b09": "彩繪而為嚴飾。又復一一樓閣之中，化出八",
    "T12n0372_002:0360b10": "萬四千多羅行樹，及八萬四千七寶行樹，一",
    "T12n0372_002:0360b11": "一皆以寶繩交絡。又復一一樓閣之中，化出",
    "T12n0372_002:0360b12": "八萬四千懸鈴寶網，微風吹動出和雅音，如",
    "T12n0372_002:0360b13": "百千種妙音樂聲。又復一一樓閣之中，化出",
    "T12n0372_002:0360b14": "寶池，是池純以金沙布底，七寶界道，瑠璃水",
    "T12n0372_002:0360b15": "精周匝莊飾，八功德水充滿其中，池中出生",
    "T12n0372_002:0360b16": "優鉢羅華、鉢訥摩華、俱母陀華、奔拏利迦華",
    "T12n0372_002:0360b17": "等，其池復有鳧鴈、鴛鴦異鳥和鳴。八萬四千",
    "T12n0372_002:0360b18": "妙寶行樹，周匝圍繞，上以八萬四千寶繩交",
    "T12n0372_002:0360b19": "絡而為嚴飾。又復一一樓閣之中，出大光明，",
    "T12n0372_002:0360b20": "廣照八萬四千由旬。爾時，觀自在菩薩摩訶薩、",
    "T12n0372_002:0360b21": "大勢至菩薩摩訶薩，及彼所來諸菩薩眾，以",
    "T12n0372_002:0360b22": "是殊妙莊嚴一切樓閣，一時置在一樓閣中，",
    "T12n0372_002:0360b23": "諸莊嚴事互不相礙；譬如力士屈伸臂頃到",
    "T12n0372_002:0360b24": "此娑婆世界。而諸菩薩以神通力故，各以所",
    "T12n0372_002:0360b25": "現八十四俱胝功德莊嚴殊妙樓閣置於佛",
    "T12n0372_002:0360b26": "會，如其所應神通威力，令此娑婆世界地平",
    "T12n0372_002:0360b27": "如掌，而佛會中亦不迫窄。是諸樓閣出大光",
    "T12n0372_002:0360b28": "明，照此三千大千世界。是時彼二菩薩，前詣",
    "T12n0372_002:0360b29": "佛所頭面禮足，右繞三匝退住一面，俱白佛",
    "T12n0372_002:0360c01": "言：「無量光如來、應供、正等正覺，致問世尊釋",
    "T12n0372_002:0360c02": "迦牟尼如來，少病少惱、動止輕利、安樂行不？」",
    "T12n0372_002:0360c03": "彼二菩薩復白佛言：「我等菩薩聲聞，於極樂",
    "T12n0372_002:0360c04": "世界見佛世尊，故來瞻覲。」時此娑婆世界佛",
    "T12n0372_002:0360c05": "會之中，所有菩薩聲聞大眾，見此世界清淨",
    "T12n0372_002:0360c06": "嚴飾，及見無數廣大樓閣已，咸起是念：「如來",
    "T12n0372_002:0360c07": "何故現是威力，而能令彼諸大菩薩來至於",
    "T12n0372_002:0360c08": "此？」",
    "T12n0372_002:0360c09": "爾時，勝華藏菩薩承佛威神，從座而起前白",
    "T12n0372_002:0360c10": "佛言：「希有。世尊！希有。善逝！今此娑婆世界如",
    "T12n0372_002:0360c11": "是嚴飾及現樓閣，為是如來威神力邪？為",
    "T12n0372_002:0360c12": "是彼二菩薩威力所變？願佛為說。」",
    "T12n0372_002:0360c13": "佛告勝華藏菩薩摩訶薩言：「勝華藏！此非如",
    "T12n0372_002:0360c14": "來威神之力，乃是觀自在菩薩摩訶薩、大勢",
    "T12n0372_002:0360c15": "至菩薩摩訶薩威力所變，故現是相。」勝華藏",
    "T12n0372_002:0360c16": "復白佛言：「希有。世尊！希有。善逝！此二大士，已",
    "T12n0372_002:0360c17": "得不可思議願力清淨、善根潔白，乃能有是",
    "T12n0372_002:0360c18": "神通威力。」佛言勝華藏：「如是如是，如汝所說。",
    "T12n0372_002:0360c19": "此二大士已於俱胝百千那庾多劫，積集善",
    "T12n0372_002:0360c20": "根清淨潔白；又復已得如幻三摩地法門，從",
    "T12n0372_002:0360c21": "是三摩地中，能現如是種種色相神通等事。",
    "T12n0372_002:0360c22": "復次勝華藏！且置是事，汝觀東方為有何相？」",
    "T12n0372_002:0360c23": "勝華藏菩薩承佛聖旨，即以無礙清淨天眼，",
    "T12n0372_002:0360c24": "觀見東方殑伽沙數佛剎之中，有殑伽沙數",
    "T12n0372_002:0360c25": "諸佛世尊，彼一一佛前，皆有觀自在菩薩摩",
    "T12n0372_002:0360c26": "訶薩、大勢至菩薩摩訶薩，各禮佛足，又聞其",
    "T12n0372_002:0360c27": "言：「無量光如來、應供、正等正覺，致問世尊，少",
    "T12n0372_002:0360c28": "病少惱、動止輕利、安樂行不？」及見無量廣大",
    "T12n0372_002:0360c29": "樓閣妙寶嚴飾；如是南西北方，四維上下，一",
    "T12n0372_002:0361a01": "一皆見殑伽沙數佛剎之中，有殑伽沙數諸",
    "T12n0372_002:0361a02": "佛世尊，彼一一佛前皆有二大士各禮佛足，",
    "T12n0372_002:0361a03": "又聞其言：「無量光如來、應供、正等正覺，致問",
    "T12n0372_002:0361a04": "世尊，少病少惱、動止輕利、安樂行不？」及見無",
    "T12n0372_002:0361a05": "量廣大樓閣妙寶嚴飾。時勝華藏菩薩見是",
    "T12n0372_002:0361a06": "相已，復白佛言：「希有。世尊！希有。善逝！此二大",
    "T12n0372_002:0361a07": "士真實已得最勝如幻三摩地門，能於十方",
    "T12n0372_002:0361a08": "諸佛剎中悉現其身，神通威力不可思議。」",
    "T12n0372_002:0361a09": "爾時世尊觀察眾會，如其所應現神通相。即",
    "T12n0372_002:0361a10": "時會中一切大眾，以佛威神力故，皆如勝華",
    "T12n0372_002:0361a11": "藏菩薩，亦能見彼十方世界如殑伽沙數諸",
    "T12n0372_002:0361a12": "佛剎土，彼彼剎中佛世尊前，皆有二大士，各",
    "T12n0372_002:0361a13": "禮佛足，乃至見彼廣大樓閣妙寶嚴飾。當此",
    "T12n0372_002:0361a14": "眾會見是相時，會中有三萬二千眾生發阿",
    "T12n0372_002:0361a15": "耨多羅三藐三菩提心。",
    "T12n0372_002:0361a16": "爾時，勝華藏菩薩摩訶薩復白佛言：「世尊！此",
    "T12n0372_002:0361a17": "二大士，於何佛所發阿耨多羅三藐三菩提",
    "T12n0372_002:0361a18": "心？而所發心為久近耶？其佛如來，名字何等？",
    "T12n0372_002:0361a19": "惟願世尊，善為宣說，令餘菩薩知其所修，如",
    "T12n0372_002:0361a20": "其所行，畢竟皆得行願圓滿。」佛告勝華藏菩",
    "T12n0372_002:0361a21": "薩言：「汝應善聽，極善作意，今為汝說。」是時勝",
    "T12n0372_002:0361a22": "華藏菩薩受教而聽。",
    "T12n0372_002:0361a23": "佛言勝華藏：「乃往過去阿僧祇阿僧祇劫前，",
    "T12n0372_002:0361a24": "又經廣大無量無邊不可思議劫數，過是劫",
    "T12n0372_002:0361a25": "已，將此三千大千世界碎為微塵，一塵一劫，",
    "T12n0372_002:0361a26": "過是微塵劫數之前，時有世界，名無量功德",
    "T12n0372_002:0361a27": "寶莊嚴普現妙樂，有佛出世，號師子遊戲金",
    "T12n0372_002:0361a28": "光王如來、應供、正等正覺、明行足、善逝、世間解、",
    "T12n0372_002:0361a29": "無上士、調御丈夫、天人師、佛世尊。彼佛剎中，",
    "T12n0372_002:0361b01": "所有功德莊嚴等事廣大無量。勝華藏！於汝",
    "T12n0372_002:0361b02": "意云何？彼無量光如來、應供、正等正覺極樂",
    "T12n0372_002:0361b03": "世界中，所有功德莊嚴，是為多不？」勝華藏言：",
    "T12n0372_002:0361b04": "「甚多。世尊！無量無邊不可思議。」佛言勝華藏：",
    "T12n0372_002:0361b05": "「我以譬喻略明斯義。譬如有人，取彼一毛",
    "T12n0372_002:0361b06": "析為百分，將其一分於大海中取一滴水。勝",
    "T12n0372_002:0361b07": "華藏！於汝意云何？彼毛端水是為多邪？餘大",
    "T12n0372_002:0361b08": "海水而為多邪？」勝華藏白佛言：「世尊！毛端之",
    "T12n0372_002:0361b09": "水極為微少，餘大海水深廣無量。」佛言勝華",
    "T12n0372_002:0361b10": "藏：「汝今當知，無量光如來極樂世界，所有功",
    "T12n0372_002:0361b11": "德莊嚴等事，如毛端水；師子遊戲金光王如",
    "T12n0372_002:0361b12": "來無量功德寶莊嚴普現妙樂世界，所有功德",
    "T12n0372_002:0361b13": "莊嚴等事，如大海水。又師子遊戲金光王如",
    "T12n0372_002:0361b14": "來會中所有菩薩聲聞之眾，比無量光如來",
    "T12n0372_002:0361b15": "會中菩薩聲聞多百千倍，彼佛世尊隨應演",
    "T12n0372_002:0361b16": "說三乘之法。勝華藏！以要言之，彼師子遊戲",
    "T12n0372_002:0361b17": "金光王如來剎土之中，所有功德莊嚴及妙",
    "T12n0372_002:0361b18": "樂事，假使我於殑伽沙數劫中廣以辯才，而",
    "T12n0372_002:0361b19": "亦不能說其邊際。",
    "T12n0372_002:0361b20": "「復次勝華藏！彼師子遊戲金光王如來法中，",
    "T12n0372_002:0361b21": "有王名勝威，其王於千世界中，自在特尊，",
    "T12n0372_002:0361b22": "廣大富盛，正法化世，有七萬六千最上園苑，",
    "T12n0372_002:0361b23": "王所受用；其王諸子，各有一萬園林受用。」勝",
    "T12n0372_002:0361b24": "華藏菩薩白佛言：「世尊！彼佛剎中有女人不？」",
    "T12n0372_002:0361b25": "佛言：「不也。善男子！彼佛剎中，尚無女人名字",
    "T12n0372_002:0361b26": "可聞，況有女人邪？其中生者皆是化生，清淨",
    "T12n0372_002:0361b27": "潔白、咸修梵行，一切眾生皆以法喜禪悅為",
    "T12n0372_002:0361b28": "食，不受一切麁惡段食。勝華藏！其王與子於",
    "T12n0372_002:0361b29": "八萬四千俱胝歲中，尊重供養師子遊戲金",
    "T12n0372_002:0361c01": "光王如來。彼佛世尊知王深心起淨信已，即",
    "T12n0372_002:0361c02": "為宣說無量印善巧法門。勝華藏！何等名為",
    "T12n0372_002:0361c03": "無量印善巧法門邪？謂諸菩薩摩訶薩所起",
    "T12n0372_002:0361c04": "諸行，未甞於限量法中而有趣求。何以故？以",
    "T12n0372_002:0361c05": "諸菩薩行無量布施、無量持戒、無量忍辱、無",
    "T12n0372_002:0361c06": "量精進、無量禪定、無量智慧，於無量生死中",
    "T12n0372_002:0361c07": "隨入，於無量眾生中慈愍，無量剎土莊嚴，無",
    "T12n0372_002:0361c08": "量聲聞莊嚴，無量色相成就，具足無量音聲",
    "T12n0372_002:0361c09": "及無量辯才。「勝華藏！諸菩薩乃至一發心所",
    "T12n0372_002:0361c10": "有善根，尚起無量廣大之心迴向一切，況復",
    "T12n0372_002:0361c11": "積集無量行願，普用迴向一切眾生，使諸眾",
    "T12n0372_002:0361c12": "生悉證無生，如佛涅槃而得涅槃。善男子！此",
    "T12n0372_002:0361c13": "即名為無量迴向。以是迴向故，即空、無相、無",
    "T12n0372_002:0361c14": "願而悉無量，真如、實際、法界亦復無量，解脫、",
    "T12n0372_002:0361c15": "無生、離諸繫著。善男子！以要言之，無量義者，",
    "T12n0372_002:0361c16": "即一切法無量。何故說一切法為無量邪？以",
    "T12n0372_002:0361c17": "一切法無生無滅故無量。若法無量即無生",
    "T12n0372_002:0361c18": "無滅，若法無生無滅即無量，是名無量印法",
    "T12n0372_002:0361c19": "門。「勝華藏！爾時彼師子遊戲金光王如來，為",
    "T12n0372_002:0361c20": "彼勝威王，如是宣說無量印善巧法門時，其",
    "T12n0372_002:0361c21": "王於一切法而得覺了。",
    "T12n0372_002:0361c22": "「復次勝華藏！彼勝威王於佛法中修禪定行，",
    "T12n0372_002:0361c23": "後於一時安處禪定。其王忽然左右二脇，生",
    "T12n0372_002:0361c24": "二蓮華殊妙可愛，清淨猶如龍實栴檀香，於",
    "T12n0372_002:0361c25": "其華中生二童子，跏趺而坐。其王見已歎未",
    "T12n0372_002:0361c26": "曾有，即向童子說伽陀曰：",
    "T12n0372_002:0361c27": "「『汝或是天或是龍，　　或復夜叉、羅剎類，",
    "T12n0372_002:0361c28": "若人、非人、若神仙？　　汝等何名為我說。』",
    "T12n0372_002:0361c29": "「時右脇生者童子，即說伽陀答彼王曰：",
    "T12n0372_002:0362a01": "「『於一切法空性中，　　汝今問我何名字，",
    "T12n0372_002:0362a02": "然彼諸法本無名，　　何故以名而見問？",
    "T12n0372_002:0362a03": "法空性中無天、龍，　　亦無夜叉、羅剎類，",
    "T12n0372_002:0362a04": "人與非人、若神仙，　　彼等一切無所有。』",
    "T12n0372_002:0362a05": "「時左脇生者童子，亦說伽陀答彼王曰：",
    "T12n0372_002:0362a06": "「『名與名體二皆空，　　能名所名俱無有，",
    "T12n0372_002:0362a07": "於一切法無名中，　　但以強名而表示。",
    "T12n0372_002:0362a08": "當知真實名自性，　　是中非見亦非聞，",
    "T12n0372_002:0362a09": "本來無滅復無生，　　何故以名而見問？",
    "T12n0372_002:0362a10": "諸所作事所有名，　　既以假名而表示，",
    "T12n0372_002:0362a11": "是故我今亦假名，　　一名寶嚴二寶上。』",
    "T12n0372_002:0362a12": "「彼二童子說伽陀已，宿善力故得五神通，即",
    "T12n0372_002:0362a13": "與勝威王同詣師子遊戲金光王如來所。到",
    "T12n0372_002:0362a14": "已頭面各禮佛足，右繞三匝，退住一面。彼二",
    "T12n0372_002:0362a15": "童子，合掌向佛異口同音，說伽陀曰：",
    "T12n0372_002:0362a16": "「『我今當以何等物，　　供養正覺二足尊？",
    "T12n0372_002:0362a17": "此事願佛開我心，　　令我聞已心安定。",
    "T12n0372_002:0362a18": "我今無華亦無香，　　復無飲食及衣服，",
    "T12n0372_002:0362a19": "諸妙供養悉皆無，　　將何供養最勝者？』",
    "T12n0372_002:0362a20": "「爾時彼佛，為二童子說伽陀曰：",
    "T12n0372_002:0362a21": "「『若能一發菩提心，　　廣為眾生作利樂，",
    "T12n0372_002:0362a22": "此即名為真供養，　　正覺三十二相者。",
    "T12n0372_002:0362a23": "若人以彼殑伽沙，　　是等數量諸佛剎，",
    "T12n0372_002:0362a24": "滿中勝上諸妙華，　　供養世尊救世者，",
    "T12n0372_002:0362a25": "若人至心但合掌，　　發起無上菩提心，",
    "T12n0372_002:0362a26": "是人所獲勝福門，　　倍多於前無有量。",
    "T12n0372_002:0362a27": "異此何名真供養？　　異此何名勝依止？",
    "T12n0372_002:0362a28": "若人能發菩提心，　　我說名為上智者。』",
    "T12n0372_002:0362a29": "佛說如幻三摩地無量印法門經卷中"
}