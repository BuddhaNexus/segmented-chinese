{
    "T43n1830_007:0466a02": "成唯識論述記卷第七(本)",
    "T43n1830_007:0466a04": "沙門基撰",
    "T43n1830_007:0466a05": "論。已說二十至其相云何。述曰。下第五以",
    "T43n1830_007:0466a06": "半頌。釋第六不定心所。初結前生後以發",
    "T43n1830_007:0466a07": "論端。後舉頌答。此即初也。",
    "T43n1830_007:0466a08": "論。頌曰至尋伺二各二。述曰。上二字標位",
    "T43n1830_007:0466a09": "總名。次五字烈別名字。下三字顯不定義。",
    "T43n1830_007:0466a10": "論曰。至皆不定故。述曰。於長行中文段有",
    "T43n1830_007:0466a11": "二。初釋頌。後義辨。釋中有三。初解不定得",
    "T43n1830_007:0466a12": "名。次解別體。後釋二各二言。今此所標即",
    "T43n1830_007:0466a13": "第一也　於善染等皆不定者。一解。顯不定",
    "T43n1830_007:0466a14": "義。此界．性．識等皆不定故。二解。簡前信等．",
    "T43n1830_007:0466a15": "貪等。此通三性。性不定故。彼類非一故說",
    "T43n1830_007:0466a16": "等言。",
    "T43n1830_007:0466a17": "若爾應遍行攝。",
    "T43n1830_007:0466a18": "論。非如觸等定遍心故。述曰。於五．七．八",
    "T43n1830_007:0466a19": "識。及上二界全多分無故。此先舉觸。作用",
    "T43n1830_007:0466a20": "先故。如前已說。",
    "T43n1830_007:0466a21": "既不定染．善。不遍一切心。應是別境。",
    "T43n1830_007:0466a22": "論。非如欲等定遍地故立不定名。述曰。此",
    "T43n1830_007:0466a23": "界繫局。亦非遍無漏。此但舉地。故非別境。",
    "T43n1830_007:0466a24": "由不同前餘五位法。立不定名。",
    "T43n1830_007:0466a25": "論。悔謂惡作至追悔為性。述曰。自下第二",
    "T43n1830_007:0466a26": "別解為二。初解悔．眠。後解尋．伺。於中各",
    "T43n1830_007:0466a27": "二。初別。後總。別即為二　悔謂惡作者。以",
    "T43n1830_007:0466a28": "體即因。即諸論說惡作者是。惡作非悔。悔",
    "T43n1830_007:0466a29": "之體性追悔者是。如文可知　惡作之體以",
    "T43n1830_007:0466b01": "何為性。惡者悔也。即嫌惡所作業。諸所作",
    "T43n1830_007:0466b02": "業起心嫌惡。已而追悔之方是悔性。若所",
    "T43n1830_007:0466b03": "作是惡名為惡作。即悔體唯善。唯悔惡事",
    "T43n1830_007:0466b04": "故。若嫌惡所作體寧非悔。言是悔因。若",
    "T43n1830_007:0466b05": "先惡所作方生於悔。惡作非悔其體何也。",
    "T43n1830_007:0466b06": "此義應思　此中有解。此唯是厭。若爾厭應",
    "T43n1830_007:0466b07": "通三性。何故唯善。此宗不爾。薩婆多正理",
    "T43n1830_007:0466b08": "論師厭體唯善。若同於彼有如前妨　有",
    "T43n1830_007:0466b09": "云厭是省察心．心所無別體性。大乘厭通",
    "T43n1830_007:0466b10": "三性。於義無違　若爾善．染．無記之厭俱依",
    "T43n1830_007:0466b11": "何立。前第六卷云善中厭是無貪一分。准彼",
    "T43n1830_007:0466b12": "染厭體即是嗔。由憎恚彼方厭善故。有欣",
    "T43n1830_007:0466b13": "上惡法是貪。厭下惡法亦是嗔分　若爾無",
    "T43n1830_007:0466b14": "記之厭是何建立　即無記欲。於所作事雖",
    "T43n1830_007:0466b15": "不生欲。於此不作亦生欲故名為厭也。",
    "T43n1830_007:0466b16": "如信．不信但有善．染而無無記。無記信即",
    "T43n1830_007:0466b17": "是欲．解。此亦應爾。悔因即是前之厭．欲二",
    "T43n1830_007:0466b18": "法。然說惡作通三性者。從果為言。悔通",
    "T43n1830_007:0466b19": "三性故　或有解云。所作是境。而嫌惡所作",
    "T43n1830_007:0466b20": "是悔惡義。今言作者是所作事。能生於悔",
    "T43n1830_007:0466b21": "惡。即是悔因。因者境界。依作因依之生悔",
    "T43n1830_007:0466b22": "故。以惡作言通說彼境故。總言惡作是悔",
    "T43n1830_007:0466b23": "之因。其實惡者即是悔也　又解惡作善者",
    "T43n1830_007:0466b24": "是愧。以拒惡故。不善者是無慚。不顧賢善",
    "T43n1830_007:0466b25": "故。無記者是慧。威儀．工巧慧所攝故　又解",
    "T43n1830_007:0466b26": "三性俱體是惠。簡擇推度所作事故。言先",
    "T43n1830_007:0466b27": "不作後方追悔者。前後因果。或即俱時義",
    "T43n1830_007:0466b28": "說先後。然由境故心乃得生。",
    "T43n1830_007:0466b29": "論。障止為業。述曰。非是五蓋之中止相。止",
    "T43n1830_007:0466c01": "相通定．惠故。止下心故。今言止者即奢摩",
    "T43n1830_007:0466c02": "他。能止住心非令止下。",
    "T43n1830_007:0466c03": "論。此即於果至後方追悔故。述曰。惡作是",
    "T43n1830_007:0466c04": "因。悔體是果。悔名惡作。從因為名。先惡所",
    "T43n1830_007:0466c05": "作顯其因。後方追悔明其果。如前已釋。",
    "T43n1830_007:0466c06": "論。悔先不作至是我惡作。述曰。今顯緣無",
    "T43n1830_007:0466c07": "亦生惡作。言所作者。非要悔先有事已",
    "T43n1830_007:0466c08": "作名為惡作。悔先不作亦惡作故。如追悔",
    "T43n1830_007:0466c09": "言我先不作如是事業是我惡作。如是之",
    "T43n1830_007:0466c10": "事是我惡邊作也。作者措也。是我惡措此事。",
    "T43n1830_007:0466c11": "俗云措．作一體異名。瑜伽第十一廣說同",
    "T43n1830_007:0466c12": "此。顯揚第一云於已作．未作追戀為體。障",
    "T43n1830_007:0466c13": "業亦言障奢摩他。正與此同。",
    "T43n1830_007:0466c14": "論。眠謂睡眠至昧略為性。述曰。以此單名",
    "T43n1830_007:0466c15": "即諸教複。此令身不自在。坐亦睡故。乃至",
    "T43n1830_007:0466c16": "能他搖動亦不覺等故。此令心極闇昧輕",
    "T43n1830_007:0466c17": "略為性。不明利沈重故。",
    "T43n1830_007:0466c18": "論。障觀為業。述曰。即毘鉢舍那。此別障",
    "T43n1830_007:0466c19": "觀。非如蓋中能障於舉。舉通定惠令心",
    "T43n1830_007:0466c20": "高也。顯揚同此。",
    "T43n1830_007:0466c21": "論。謂睡眠位至一門轉故。述曰。釋上不自",
    "T43n1830_007:0466c22": "在　身不自在。制不自專心不自在　心極",
    "T43n1830_007:0466c23": "闇劣一門轉者。唯一意識都無五識。闇劣轉",
    "T43n1830_007:0466c24": "故無明了時。為別餘心亦有五識。有闇劣",
    "T43n1830_007:0466c25": "昧無明了時故。",
    "T43n1830_007:0466c26": "論。昧簡在定至非無體用。述曰。雖專注微",
    "T43n1830_007:0466c27": "細。然與定不同。此唯昧故。故昧簡在定。餘",
    "T43n1830_007:0466c28": "散心雖有闇。而不輕略。亦沈重故。略別",
    "T43n1830_007:0466c29": "寤時。寤時廣故。瑜伽第十一亦云昧略為",
    "T43n1830_007:0467a01": "性。然俗中言汝等睡在。無心之時亦言睡",
    "T43n1830_007:0467a02": "故。或復有義亦恐經部師於總別聚上假",
    "T43n1830_007:0467a03": "立故置令言。言有體故方有令身等不自",
    "T43n1830_007:0467a04": "在等用。令顯睡眠非無體用也。",
    "T43n1830_007:0467a05": "論。有無心位至心相應故。述曰。世間．聖教",
    "T43n1830_007:0467a06": "有於無心之位亦名睡眠。此假立也。如論",
    "T43n1830_007:0467a07": "說言無心睡眠。此則是也。由眠所引似起",
    "T43n1830_007:0467a08": "眠時故亦名眠。寧知睡眠別有。非即無心。",
    "T43n1830_007:0467a09": "如餘蓋故。餘蓋必是心所法故。非無體法。",
    "T43n1830_007:0467a10": "言五蓋者。一貪欲蓋。二嗔恚蓋。三惛沈睡",
    "T43n1830_007:0467a11": "眠蓋。四掉舉惡作蓋。五疑蓋。覆蔽其心令",
    "T43n1830_007:0467a12": "善不轉是蓋義。由貪境界障樂出家。由",
    "T43n1830_007:0467a13": "嗔諫犯障覺正行。惛眠障止引沈沒故。",
    "T43n1830_007:0467a14": "掉．悔障舉引散亂故。疑不決定障捨位",
    "T43n1830_007:0467a15": "故。此總五蓋能障三位。初樂出家。次修正",
    "T43n1830_007:0467a16": "行。後入正定。修止．舉．捨如次為障。若言",
    "T43n1830_007:0467a17": "蓋因緣故亦名為蓋。非必是心所者。應",
    "T43n1830_007:0467a18": "如餘纏。唯心所故　纏有八種。惛沈．睡眠．",
    "T43n1830_007:0467a19": "掉舉．惡作．嫉．慳．無慚．無愧。數數增盛纏繞",
    "T43n1830_007:0467a20": "其心。於修善品能為障故。初二障止。次二",
    "T43n1830_007:0467a21": "障舉。嫉．慳障捨。於自．他利。吝妬門中數",
    "T43n1830_007:0467a22": "動心故。蓋中障捨與此不同。彼約定心非",
    "T43n1830_007:0467a23": "止非舉平等名捨。疑能障此。此依二利平",
    "T43n1830_007:0467a24": "等名捨。故不相違。無慚．無愧障修尸羅。",
    "T43n1830_007:0467a25": "具此二者。犯諸學處無羞恥故。故此蓋．",
    "T43n1830_007:0467a26": "纏不增不減。",
    "T43n1830_007:0467a27": "論。有義此二至乃癡分故。述曰。下總解二。",
    "T43n1830_007:0467a28": "總有四說。此初師說。無別有體體即是癡。",
    "T43n1830_007:0467a29": "何以知者。瑜伽五十五等說是隨煩惱．并癡",
    "T43n1830_007:0467b01": "分故。對法亦然。言通三性者。隨彼聚多少",
    "T43n1830_007:0467b02": "心．心所為體故通三性。癡唯染中。",
    "T43n1830_007:0467b03": "論。有義不然至及癡分攝。述曰。亦通善",
    "T43n1830_007:0467b04": "故。若唯癡者。如何善中乃是心．心所總數為",
    "T43n1830_007:0467b05": "體。應說此二染者以癡為體。善即是無癡。",
    "T43n1830_007:0467b06": "相翻立故。五十五等依染分義邊。說是隨煩",
    "T43n1830_007:0467b07": "惱。及是癡分攝　故對法言通善等者。顯",
    "T43n1830_007:0467b08": "非定癡分。如顯揚第一解惡作。云於善．不",
    "T43n1830_007:0467b09": "善事。若染．不染追戀為體。不言無記。彼是",
    "T43n1830_007:0467b10": "通言故。善．染即以癡．無癡為體。又無記之",
    "T43n1830_007:0467b11": "中是總數故說通無記。",
    "T43n1830_007:0467b12": "論。有義此說至無癡性故。述曰。此下第三",
    "T43n1830_007:0467b13": "文有其四。有義不然。對法．及五十五．五十",
    "T43n1830_007:0467b14": "八。皆言通三性故。何故染．淨即依別數。其",
    "T43n1830_007:0467b15": "無記者無別依法。而依總立。又無記之性",
    "T43n1830_007:0467b16": "非癡．無癡。故應別有。",
    "T43n1830_007:0467b17": "論。應說惡作至所作業故。述曰。惡作思．惠",
    "T43n1830_007:0467b18": "二法為體。何以惠．思為性者。明了知所作",
    "T43n1830_007:0467b19": "故以惠為體。思擇所作故以思為體。不",
    "T43n1830_007:0467b20": "以餘者功能劣故。",
    "T43n1830_007:0467b21": "論。睡眠合用至夢境相故。述曰。睡眠思．想",
    "T43n1830_007:0467b22": "二法為體。何以然者。思想種種夢之境故。",
    "T43n1830_007:0467b23": "由此亦有依餘上立。",
    "T43n1830_007:0467b24": "何以知此二各別依。由此二法無別有體。",
    "T43n1830_007:0467b25": "一以理。如前說故。二以教。故知無別體。",
    "T43n1830_007:0467b26": "論。論俱說為至說為癡分。述曰。瑜伽五十",
    "T43n1830_007:0467b27": "五說此二為世俗有故。假有自性　彼染",
    "T43n1830_007:0467b28": "污性分與癡相似。是彼等流。如不信等體",
    "T43n1830_007:0467b29": "雖別有仍說他分。即會論言是癡分故名",
    "T43n1830_007:0467c01": "世俗有。顯揚論言夢以欲．想二法為體。彼",
    "T43n1830_007:0467c02": "說增上者此說遍心者。非諸夢心皆有欲",
    "T43n1830_007:0467c03": "故。",
    "T43n1830_007:0467c04": "論。有義彼說至纏彼性故。述曰。此下第四。",
    "T43n1830_007:0467c05": "文復有三。上義不然　非思惠想纏彼性故。",
    "T43n1830_007:0467c06": "此合為因。有二分破。初破欲界染思．惠一",
    "T43n1830_007:0467c07": "分為悔。染思．想一分為眠。非為纏性。是",
    "T43n1830_007:0467c08": "思．惠．想故。如餘思．惠．想。即是二界全。及欲",
    "T43n1830_007:0467c09": "界一分淨無記者。或如餘染思等。謂除眠．",
    "T43n1830_007:0467c10": "悔餘欲界染。及上二界染者。皆非纏故。此",
    "T43n1830_007:0467c11": "即破染分為纏　第二破欲界淨無記一分",
    "T43n1830_007:0467c12": "思．惠為彼惡作。一分思．想為彼眠體。總難",
    "T43n1830_007:0467c13": "云。為惡作等一分非染思．惠．想。非彼惡作",
    "T43n1830_007:0467c14": "等二法性。是思．惠．想故。如餘上界思．惠．想",
    "T43n1830_007:0467c15": "等。此量准文有宗具足。取宗中有法思．想．",
    "T43n1830_007:0467c16": "及性故。為因亦得　又解汝染悔．與眠。應",
    "T43n1830_007:0467c17": "非思．惠．想。是纏性故。如無慚等。淨無記悔",
    "T43n1830_007:0467c18": "眠。亦非思．惠．想。是彼悔眠性故。如染悔眠。",
    "T43n1830_007:0467c19": "染悔眠體已成非思等故。得為同喻。因明",
    "T43n1830_007:0467c20": "許故。然此文中有宗中法。謂非思惠想。及",
    "T43n1830_007:0467c21": "因具足如文。此解正可相順總合為量。",
    "T43n1830_007:0467c22": "論。應說此二至名世俗有。述曰。此顯正義。",
    "T43n1830_007:0467c23": "各有別體。與餘思等行相別故。如貪等法",
    "T43n1830_007:0467c24": "各別有體。惡作悔性等。餘法所無故。瑜伽",
    "T43n1830_007:0467c25": "論言世俗有者。以說是癡分。隨癡相說名",
    "T43n1830_007:0467c26": "世俗有。如惛沈等名癡分者。義如前說。",
    "T43n1830_007:0467c27": "論。尋謂尋求至細轉為性。述曰。二行相同",
    "T43n1830_007:0467c28": "故一處明　尋謂尋求。即七分別中尋求分",
    "T43n1830_007:0467c29": "別等。以單即複名也。下准可知　令心",
    "T43n1830_007:0468a01": "怱遽者。怱迫。遽急也　意言境者。意即意識。",
    "T43n1830_007:0468a02": "以遍緣故。此有三解。一從喻。即意識及相",
    "T43n1830_007:0468a03": "應法。能取境故。與言說言相似。二從境。言",
    "T43n1830_007:0468a04": "說言是聲性。此言為意之所取性。從言為",
    "T43n1830_007:0468a05": "名。但名意言。三從果。由意能起言等故",
    "T43n1830_007:0468a06": "名意言。意所取境名意言境。亦通一切心",
    "T43n1830_007:0468a07": "所法等。而意是主勝故偏說。今此境者通一",
    "T43n1830_007:0468a08": "切法。大論第五云緣名等境。亦尋言說名等",
    "T43n1830_007:0468a09": "義為所緣。然此中但舉意言之境攝法即",
    "T43n1830_007:0468a10": "盡。不言言說名等故。彼論攝法義有不",
    "T43n1830_007:0468a11": "及。名不目及如涅槃等。伺中可知。",
    "T43n1830_007:0468a12": "論。此二俱以至所依為業。述曰。身心若安。",
    "T43n1830_007:0468a13": "徐緩為業。身心不安。怱遽為業。俱通思．",
    "T43n1830_007:0468a14": "惠。或思名安。徐而細故。思量性故。惠名不",
    "T43n1830_007:0468a15": "安。急而麁故。簡擇性故。身．心前後有安．不",
    "T43n1830_007:0468a16": "安。皆依尋．伺故名所依。",
    "T43n1830_007:0468a17": "論。並用思惠至義類別故。述曰。不深推度",
    "T43n1830_007:0468a18": "是尋　深推度者是伺。顯揚．五蘊等。皆言意",
    "T43n1830_007:0468a19": "言境。大論第五言名身等境。又不深推度",
    "T43n1830_007:0468a20": "名思。深名惠者。此有二義。一者謂思全不",
    "T43n1830_007:0468a21": "推度。名不深推度。非為細推度也。翻惠",
    "T43n1830_007:0468a22": "為義故。對法論言不推度故。二云思雖不",
    "T43n1830_007:0468a23": "如惠有深推度。亦淺推度故。前第五卷。證",
    "T43n1830_007:0468a24": "第七無尋．伺中。言淺深推度故。對法言",
    "T43n1830_007:0468a25": "不推度。不深推故。然對法配此。如是次",
    "T43n1830_007:0468a26": "第。即顛倒逆次配。非此相違。",
    "T43n1830_007:0468a27": "論。若離思惠至不可得故。述曰。尋．伺離",
    "T43n1830_007:0468a28": "思．及惠二種。若體若用類別無故。即如大論",
    "T43n1830_007:0468a29": "第五．五十五．五十八．顯揚．對法．五蘊皆同。",
    "T43n1830_007:0468b01": "論。二各二者至二類差別。述曰。自下第三",
    "T43n1830_007:0468b02": "解二各二。尋．伺後說故。行相同故。尋．伺初",
    "T43n1830_007:0468b03": "二。染．淨後二。文易可知。",
    "T43n1830_007:0468b04": "論。有義此釋至纏及隨眠。述曰。初破前師。",
    "T43n1830_007:0468b05": "次申其義。破他可知。申正義者。謂前來貪",
    "T43n1830_007:0468b06": "等．忿等。有是煩惱．及隨煩惱。此為初二。下",
    "T43n1830_007:0468b07": "解後二。各有不善．無記二性　又解或復",
    "T43n1830_007:0468b08": "此二各有現行纏．種子隨眠二。",
    "T43n1830_007:0468b09": "論。有義彼釋至二謂尋伺。述曰。第三安惠。",
    "T43n1830_007:0468b10": "謂前不然。不定四後方有此二各二等言",
    "T43n1830_007:0468b11": "故。非解前染法。應言初一二者。顯二種二。",
    "T43n1830_007:0468b12": "一悔．眠二。二尋．伺二。何以知者。梵言特縛",
    "T43n1830_007:0468b13": "炎．特縛曳別。其特縛炎但名為二。即一名身",
    "T43n1830_007:0468b14": "中目一種二。汎言二也。即是一種二。今梵",
    "T43n1830_007:0468b15": "本言特縛曳者。即二名身中目二種二義。",
    "T43n1830_007:0468b16": "故令一種二言顯二種二。與前特縛炎別。",
    "T43n1830_007:0468b17": "不爾有何別因。一種二言目二種二。聲囀",
    "T43n1830_007:0468b18": "別故。",
    "T43n1830_007:0468b19": "論。此二二種至顯二二種。述曰。由此理故",
    "T43n1830_007:0468b20": "一二之言。顯二種二。此二二者。如文可知。",
    "T43n1830_007:0468b21": "何以為二二者。以此二種類各別故。云何",
    "T43n1830_007:0468b22": "各別。一繫界種類別。二依思．惠種類別。三",
    "T43n1830_007:0468b23": "假．實種類別。四斷時種類別。五上地起．不",
    "T43n1830_007:0468b24": "起種類別。六支．非支種類別故。七纏．蓋性",
    "T43n1830_007:0468b25": "種類別。八語行．非行別。九通定．散門別。十",
    "T43n1830_007:0468b26": "通無漏類別。由此二二別。以一二言顯",
    "T43n1830_007:0468b27": "二種二。",
    "T43n1830_007:0468b28": "此即解頌中初一二字訖。第二二者。",
    "T43n1830_007:0468b29": "論。此各有二至隨煩惱故。述曰。謂此各有",
    "T43n1830_007:0468c01": "二。一染。二不染。謂此四法各染．不染。其二",
    "T43n1830_007:0468c02": "無記隨應配故。何以置此言者。以非如前",
    "T43n1830_007:0468c03": "善．染各唯一性不通染．善故　又解。此言",
    "T43n1830_007:0468c04": "唯為簡染。以瑜伽五十五等。說為隨煩惱。",
    "T43n1830_007:0468c05": "恐同前唯染。故置通二言。",
    "T43n1830_007:0468c06": "論。為顯不定義至深為有用。述曰。第三又",
    "T43n1830_007:0468c07": "為顯性不定。故置此中二各二言。故此二",
    "T43n1830_007:0468c08": "言非解以前所辨諸法。深為有用。能別前",
    "T43n1830_007:0468c09": "故。",
    "T43n1830_007:0468c10": "自下第二諸門分別。初有十二門。後准例指",
    "T43n1830_007:0468c11": "分別。",
    "T43n1830_007:0468c12": "論。四中尋伺至聖所說故。述曰。第一假實。",
    "T43n1830_007:0468c13": "尋．伺二假。五十五等定言假故。",
    "T43n1830_007:0468c14": "論。悔眠有義至世俗有故。述曰。前四說中",
    "T43n1830_007:0468c15": "初三師義。第一是假。五十五說是世俗有故。",
    "T43n1830_007:0468c16": "問彼何故尋．伺言假。此二言世俗。所對別",
    "T43n1830_007:0468c17": "故。",
    "T43n1830_007:0468c18": "論。有義此二至定是假有。述曰。下第二師。",
    "T43n1830_007:0468c19": "其定是實。何以知者。五十五唯說尋．伺假",
    "T43n1830_007:0468c20": "有。不言此二假有。故知實有　若爾何言",
    "T43n1830_007:0468c21": "世俗有　隨他相說。以說為癡分故。非",
    "T43n1830_007:0468c22": "言世俗便顯是假。如惛沈等故。如前已",
    "T43n1830_007:0468c23": "成。",
    "T43n1830_007:0468c24": "論。又如內種至世俗有故。述曰。下以喻",
    "T43n1830_007:0468c25": "成。五十二說內法種子。簡麥．豆等。其體實",
    "T43n1830_007:0468c26": "有。彼言世俗。但所對別。非言世俗一切",
    "T43n1830_007:0468c27": "定假。不爾內種即假有失。假法如無非因",
    "T43n1830_007:0468c28": "緣故。非是調然離識有體如心．心所。名",
    "T43n1830_007:0468c29": "為世俗。體仍非假。世親攝論亦有此說。假",
    "T43n1830_007:0469a01": "非因故。",
    "T43n1830_007:0469a02": "論。四中尋伺至麁細異故。述曰。自下第二",
    "T43n1830_007:0469a03": "自相應門。尋．伺二法定自不俱。體俱思．惠。",
    "T43n1830_007:0469a04": "類俱推度。不可同體同用。麁細相違之法。",
    "T43n1830_007:0469a05": "而得並生。麁細異故。如上下受等。",
    "T43n1830_007:0469a06": "問若尋．伺二不得俱生。如何大乘說有三",
    "T43n1830_007:0469a07": "地。有尋有伺等。以起伺時同時心．心所。即",
    "T43n1830_007:0469a08": "欲界有有伺無尋地。若唯起尋時俱時心等。",
    "T43n1830_007:0469a09": "應名有尋無伺等。若俱不起俱時心等。應",
    "T43n1830_007:0469a10": "名無尋無伺地。汝之三地應皆不成。二不",
    "T43n1830_007:0469a11": "俱起無此地故。為答此問故次論云。",
    "T43n1830_007:0469a12": "論。依於尋伺至故無雜亂。述曰。此同瑜伽",
    "T43n1830_007:0469a13": "第四卷說。其五十六亦有此文。依有尋．伺",
    "T43n1830_007:0469a14": "二法有染故。名有尋伺地等。約染以辨立",
    "T43n1830_007:0469a15": "三地別。不依現起。此簡乃至生第四定中。",
    "T43n1830_007:0469a16": "許現起故。不依彼種。此簡乃至生非想",
    "T43n1830_007:0469a17": "定。種猶有故。依染有無說三地別。故此三",
    "T43n1830_007:0469a18": "地無雜亂失　然伏尋染以入中間。有伺",
    "T43n1830_007:0469a19": "無尋。不爾即與欲界無別。欲界無伺等",
    "T43n1830_007:0469a20": "時。伺等染未離故。如身在欲界。雖未離",
    "T43n1830_007:0469a21": "欲一品．或多。作不淨觀亦伏貪欲。後出觀",
    "T43n1830_007:0469a22": "已或退不退。此亦如是。初定．中間雖同一",
    "T43n1830_007:0469a23": "繫。要伏尋染方得有伺無尋地定。後出觀",
    "T43n1830_007:0469a24": "時。或退不退起於尋染。亦非離初定一品．",
    "T43n1830_007:0469a25": "或多染方得彼定。少制伏故。非以品離。",
    "T43n1830_007:0469a26": "其無漏定依於此地。及已離染彼三地法。是",
    "T43n1830_007:0469a27": "此類故亦名此地。不爾即成攝法不盡。更",
    "T43n1830_007:0469a28": "有異釋。如樞要說。",
    "T43n1830_007:0469a29": "論。俱與前二至互相應義。述曰。尋．伺與",
    "T43n1830_007:0469b01": "悔．眠。俱得相應前二與自及與後二得相",
    "T43n1830_007:0469b02": "應義。行相不違故。然無四法一時並義。",
    "T43n1830_007:0469b03": "論。四皆不與至非五法故。述曰。第三識相應",
    "T43n1830_007:0469b04": "門。七．八如前說。悔．眠唯與第六識俱。非五",
    "T43n1830_007:0469b05": "識俱法故。所以者何。此二皆由強思加行",
    "T43n1830_007:0469b06": "方能起故。非任運生故。大論第一說夢意不",
    "T43n1830_007:0469b07": "共業故。惡作初起必與憂根相應起故。",
    "T43n1830_007:0469b08": "論。有義尋伺至有尋伺故。述曰。此第一師。",
    "T43n1830_007:0469b09": "悔．眠雖無有諍。尋．伺二法亦五識俱。亦彼",
    "T43n1830_007:0469b10": "意識故。論說五識有尋．伺故。五十六下說。",
    "T43n1830_007:0469b11": "問生第二定。或生上地。有尋伺眼等識現在",
    "T43n1830_007:0469b12": "前。云何此地無尋無伺。若不現前。云何於",
    "T43n1830_007:0469b13": "彼有色諸根。而能領受彼地境界等。彼論",
    "T43n1830_007:0469b14": "說五識有尋．伺故。",
    "T43n1830_007:0469b15": "論。又說尋伺至謂五識故。述曰。大論第五",
    "T43n1830_007:0469b16": "末說。尋．伺即七分別。謂有相．無相．任運．尋",
    "T43n1830_007:0469b17": "求．伺察．染污．不染污。彼以有相為首等故。",
    "T43n1830_007:0469b18": "雜集論第二末後。言任運分別謂五識故。此",
    "T43n1830_007:0469b19": "師分別謂在五識。非五識體即是分別。前以",
    "T43n1830_007:0469b20": "文證。此以理徵。任運分別五識既有。故知",
    "T43n1830_007:0469b21": "尋．伺五識不無。然攝論第二。破上座胸中",
    "T43n1830_007:0469b22": "色物為意根。許五識有自性。雖無自性是",
    "T43n1830_007:0469b23": "尋．伺文。對法說為任運分別。故知五識亦",
    "T43n1830_007:0469b24": "有尋．伺。非直義通大．小。亦理中於是。",
    "T43n1830_007:0469b25": "論。有義尋伺至不共法故。述曰。此第二師。",
    "T43n1830_007:0469b26": "文有其四。一標宗。二引證。三會違。四總",
    "T43n1830_007:0469b27": "結。此即標宗。唯在意識。引證有三。一大論",
    "T43n1830_007:0469b28": "第一。說尋求分別。伺察分別等七分別。總十",
    "T43n1830_007:0469b29": "五種意不共業。大論第五言七分別是尋．伺",
    "T43n1830_007:0469c01": "差別。彼第一言是意不共。故知尋．伺唯在",
    "T43n1830_007:0469c02": "意識。",
    "T43n1830_007:0469c03": "論。又說尋伺至苦樂俱故。述曰。第二證也。",
    "T43n1830_007:0469c04": "彼第五復說尋．伺相應中。地獄尋．伺唯是",
    "T43n1830_007:0469c05": "慼行。觸非愛境引發苦。與憂俱嬈心業",
    "T43n1830_007:0469c06": "轉。人．天尋．伺多分憂等。少分喜等。初靜慮",
    "T43n1830_007:0469c07": "中所有尋．伺唯喜受俱。彼各別作。今此中",
    "T43n1830_007:0469c08": "總通人．天等五趣為論。又彼文云唯憂．喜",
    "T43n1830_007:0469c09": "二法相應。曾不說與苦．樂二法俱起。故知",
    "T43n1830_007:0469c10": "五識定無尋．伺。",
    "T43n1830_007:0469c11": "若爾彼不說捨。尋．伺應不俱。不說苦．樂",
    "T43n1830_007:0469c12": "俱。即言五識定無尋．伺。不言捨受俱。尋．",
    "T43n1830_007:0469c13": "伺俱無捨。",
    "T43n1830_007:0469c14": "論。捨受遍故至與苦樂俱。述曰。捨受遍相",
    "T43n1830_007:0469c15": "應。彼論不待言。苦．樂不遍俱。何緣論不",
    "T43n1830_007:0469c16": "說。既不說有苦．樂。故知五識無。",
    "T43n1830_007:0469c17": "問不說苦俱。即言五識無尋．伺。不說與",
    "T43n1830_007:0469c18": "樂俱。初定無尋．伺。",
    "T43n1830_007:0469c19": "論。雖初靜慮至總說喜名。述曰。初定有意",
    "T43n1830_007:0469c20": "樂。而不離喜。即一喜受義說為樂。如對法",
    "T43n1830_007:0469c21": "七．及五十七．顯揚二等說。以此義故總說",
    "T43n1830_007:0469c22": "喜名。即攝彼樂。欲界尋．伺。下地喜．樂。在識",
    "T43n1830_007:0469c23": "各別。體性相離何不別說。",
    "T43n1830_007:0469c24": "前師問言。汝純受苦處。彼與意苦俱。何緣",
    "T43n1830_007:0469c25": "亦不說。豈以不說即非苦俱。",
    "T43n1830_007:0469c26": "論。雖純苦處至總說為憂。述曰。彼意地苦。",
    "T43n1830_007:0469c27": "與憂相似有分別故。總說為憂即攝彼苦。",
    "T43n1830_007:0469c28": "餘趣憂．苦各在一處。勢不相似。何緣不說。",
    "T43n1830_007:0469c29": "此即意中有苦受師義。",
    "T43n1830_007:0470a01": "論。又說尋伺至義為境故。述曰。第三證也。",
    "T43n1830_007:0470a02": "彼第五卷說。尋．伺二以名身等三法。及所詮",
    "T43n1830_007:0470a03": "義為所緣。非五識以名等。所詮義理為境",
    "T43n1830_007:0470a04": "故。由上教理故知五識定無尋．伺。",
    "T43n1830_007:0470a05": "論。然說五識至非說彼相應。述曰。此下會",
    "T43n1830_007:0470a06": "違有二。此初也。五十六等。說五識有尋．",
    "T43n1830_007:0470a07": "伺者。顯多由彼起。非說彼相應。謂彼文",
    "T43n1830_007:0470a08": "說生在第二定以上起下識者。顯彼五識。",
    "T43n1830_007:0470a09": "或除率爾心等。定由尋．伺俱意識引故。方",
    "T43n1830_007:0470a10": "可得生。非說五識尋．伺俱也。此即顯五",
    "T43n1830_007:0470a11": "由彼意識起。若在欲界。定中耳識率爾起",
    "T43n1830_007:0470a12": "時。意雖同緣。不藉尋．伺俱意引生。上定亦",
    "T43n1830_007:0470a13": "與下界耳識俱時起故。五識餘時多由彼尋",
    "T43n1830_007:0470a14": "等意識引。起自地五識故。尋．伺亦通初定",
    "T43n1830_007:0470a15": "有故。顯由彼起。多由彼起。二種各別合為一",
    "T43n1830_007:0470a16": "言。其顯由彼言。正會前師所引論文。其多由",
    "T43n1830_007:0470a17": "彼起。傍會設有初定已下。論說有尋．伺",
    "T43n1830_007:0470a18": "文。欲界率爾五識起時。雖意同緣。非必由",
    "T43n1830_007:0470a19": "意引。如定中耳識。大目犍連入無所有處",
    "T43n1830_007:0470a20": "定。聞象等聲。豈彼意識有尋．伺也。若薩婆",
    "T43n1830_007:0470a21": "多。定後聞聲即無是事。如前第五卷中廣",
    "T43n1830_007:0470a22": "解。二禪以上准欲界。亦有率爾五識。不藉",
    "T43n1830_007:0470a23": "尋．伺意識引生。以境強至故。其等流決定",
    "T43n1830_007:0470a24": "由意有染．淨心故。今合為論。故言顯多",
    "T43n1830_007:0470a25": "由彼起。除率爾心故　又解在初定。及欲",
    "T43n1830_007:0470a26": "界起眼等識。自地法故。起時自在。雖由意",
    "T43n1830_007:0470a27": "引五識方生。意識不必要尋．伺俱。多由彼",
    "T43n1830_007:0470a28": "起。生第二定以上。起眼等識非彼法故。必",
    "T43n1830_007:0470a29": "假尋．伺相應意識導引方生。定由彼起。",
    "T43n1830_007:0470b01": "論。雜集所言至相應尋伺。述曰。對法第二",
    "T43n1830_007:0470b02": "任運分別謂五識者。與大論第一說別。對法",
    "T43n1830_007:0470b03": "說任運即是五識。大論說任運是五俱意相",
    "T43n1830_007:0470b04": "應尋．伺。由此理故。大論說為意不共業。以",
    "T43n1830_007:0470b05": "五識中尋．伺無故。若五識任運即尋．伺者。",
    "T43n1830_007:0470b06": "如何是意不共業也。以五識亦有故。但言",
    "T43n1830_007:0470b07": "尋．伺有七分別。不言七分別皆是尋．伺。故",
    "T43n1830_007:0470b08": "無過也。復應准知　問自性分別。攝論說",
    "T43n1830_007:0470b09": "云五識中有。對法第二說自性是有相。有相",
    "T43n1830_007:0470b10": "即尋．伺。故知有相在於五識。亦非意不共。",
    "T43n1830_007:0470b11": "如何別也　答彼攝論者。隨順理門說在五",
    "T43n1830_007:0470b12": "識。以五識中無尋．伺故。對法說言自性分",
    "T43n1830_007:0470b13": "別是有相收非任運攝。故知五識無自性分",
    "T43n1830_007:0470b14": "別　又解五識亦有。以攝論為正。自性分",
    "T43n1830_007:0470b15": "別亦有二種。一即是五識。二是意識相應尋．",
    "T43n1830_007:0470b16": "伺。意識相應尋．伺故。對法說自性是有相。",
    "T43n1830_007:0470b17": "有相是意不共業。自性不是任運所收。以",
    "T43n1830_007:0470b18": "五識故。說五識有自性分別。是非尋．伺。",
    "T43n1830_007:0470b19": "亦無過也。",
    "T43n1830_007:0470b20": "論。故彼所引至定無尋伺。述曰。總非前教",
    "T43n1830_007:0470b21": "為證不成了結上文。由此理故何故五識",
    "T43n1830_007:0470b22": "即是任運。意俱尋．伺方名任運　答意俱分",
    "T43n1830_007:0470b23": "別多起尋伺。尋．伺強故以為任運。五無相",
    "T43n1830_007:0470b24": "應分別法故。五識體是任運分別。自性等亦",
    "T43n1830_007:0470b25": "然　若爾即五俱意無尋．伺相應非任運",
    "T43n1830_007:0470b26": "　設無任運亦復何妨　七分別收法不盡",
    "T43n1830_007:0470b27": "故。或無五俱散意無尋．伺者。解深密．七",
    "T43n1830_007:0470b28": "十三。說五俱有一分別意識故。此違定中",
    "T43n1830_007:0470b29": "聞聲等事。其七分別。對法第二．瑜伽第一．",
    "T43n1830_007:0470c01": "第五。及攝論等。諸門分別。如理應思。同別",
    "T43n1830_007:0470c02": "抄說其自性等攝法不同。並如別抄。",
    "T43n1830_007:0470c03": "自下第四遍行中五受俱．不俱門。",
    "T43n1830_007:0470c04": "論。有義惡作至通無記故。述曰。以此惡作",
    "T43n1830_007:0470c05": "唯戚行轉。故與憂根相應。不與喜．樂相",
    "T43n1830_007:0470c06": "應。通無記性故。與捨根相應。下論說言",
    "T43n1830_007:0470c07": "於無記法亦追悔故。與捨俱也。以非五識",
    "T43n1830_007:0470c08": "俱故無苦　問若善．惡追悔亦通捨不　答",
    "T43n1830_007:0470c09": "曰不然。惡作強思生善．惡。與憂必俱起。若",
    "T43n1830_007:0470c10": "無記追悔。即無記威儀．工巧心中俱。或於善",
    "T43n1830_007:0470c11": "染相續未位方與捨俱。故善．染時俱即無",
    "T43n1830_007:0470c12": "捨受。捨受亦通戚行。但不多分別故名為",
    "T43n1830_007:0470c13": "捨。非無戚行也。故惡作戚行得與捨俱。",
    "T43n1830_007:0470c14": "強思生故。非善．染捨可與俱也。與薩婆多",
    "T43n1830_007:0470c15": "別。彼唯憂俱。故離欲捨。此與捨俱。聖者猶",
    "T43n1830_007:0470c16": "有　此解不然。違下文故。應說惡作多與",
    "T43n1830_007:0470c17": "憂根相應。捨俱起者是彼伴類。若無染．善",
    "T43n1830_007:0470c18": "者。無記亦無故。亦離欲捨。聖者起悔但是惡",
    "T43n1830_007:0470c19": "作。非體是悔。善中是厭。無記即威儀．工巧",
    "T43n1830_007:0470c20": "惠。憂根無故。悔離欲捨。離欲捨者行相麁故。",
    "T43n1830_007:0470c21": "世間離欲其種猶在。有漏離欲退．可起故。非",
    "T43n1830_007:0470c22": "如聖者亦斷種故。",
    "T43n1830_007:0470c23": "論。睡眠喜憂至中庸轉故。述曰。睡眠與欲",
    "T43n1830_007:0470c24": "界意識俱一切受相應。以睡行相通歡故喜",
    "T43n1830_007:0470c25": "受俱。通戚故憂受並。中庸故捨受俱。如次",
    "T43n1830_007:0470c26": "第配。",
    "T43n1830_007:0470c27": "論。尋伺憂喜至意樂俱故。述曰。尋．伺與四",
    "T43n1830_007:0470c28": "受相應初定意有樂故。然此師說尋．伺五",
    "T43n1830_007:0470c29": "無一向定義。以不言與苦欲界樂俱故。",
    "T43n1830_007:0471a01": "此即意識無苦師義。",
    "T43n1830_007:0471a02": "論。有義此四至意苦俱故。述曰。第二師說。",
    "T43n1830_007:0471a03": "此四亦苦受俱。意有苦故。悔增至三眠增至",
    "T43n1830_007:0471a04": "四。極苦之處亦有眠。尋．伺增至五受。俱起",
    "T43n1830_007:0471a05": "尋．伺。大論第五不言與苦．樂俱者。如前",
    "T43n1830_007:0471a06": "已會。此據實理。彼約別義。",
    "T43n1830_007:0471a07": "論。四皆容與至不相違故。述曰。第五別境",
    "T43n1830_007:0471a08": "相應門。皆五得俱。能緣行相。及所緣境。不",
    "T43n1830_007:0471a09": "相違故。論。悔眠但與至輕安俱故。述曰。",
    "T43n1830_007:0471a10": "自下第六與善俱門。初二唯與十善容俱。",
    "T43n1830_007:0471a11": "欲界無輕安故。前第六卷善中。雖有異解",
    "T43n1830_007:0471a12": "欲有輕安。無是正文。故今據後說。設許亦",
    "T43n1830_007:0471a13": "有亦無輕安。非定引生故。尋．伺十一俱。",
    "T43n1830_007:0471a14": "增輕安故。有人云。三藏言。西方有二說。一",
    "T43n1830_007:0471a15": "云未至定有尋．伺。非根本地者不然。尋．伺",
    "T43n1830_007:0471a16": "支非未至故。論有誠文說初靜慮也。",
    "T43n1830_007:0471a17": "論。悔但容與至貪等細故。述曰。自下第七",
    "T43n1830_007:0471a18": "十煩惱俱門。悔行相麁必獨生。染分不與貪",
    "T43n1830_007:0471a19": "等九法並起。唯無明相應。貪等行相細故。此",
    "T43n1830_007:0471a20": "據多分不許餘俱。下文邪見悔修定。則說",
    "T43n1830_007:0471a21": "與俱邪見與瞋俱故。悔亦與邪見．瞋俱。此",
    "T43n1830_007:0471a22": "文不盡理。又先行施後生追悔。悔與貪俱。",
    "T43n1830_007:0471a23": "有言我何意作此事。即分別我見亦與悔",
    "T43n1830_007:0471a24": "俱。合瞋．邪見．貪．我見得俱。此中約麁相不",
    "T43n1830_007:0471a25": "得　又解必不得俱。與悔間起非必相應",
    "T43n1830_007:0471a26": "　問忿等獨頭生許慢等俱起。惡作別頭起。",
    "T43n1830_007:0471a27": "應貪等俱生　答忿等瞋等分。如本得相",
    "T43n1830_007:0471a28": "應。惡作別有體。非與貪俱起。何故忿等各",
    "T43n1830_007:0471a29": "別起耶。於自十中各別起故。",
    "T43n1830_007:0471b01": "論。睡眠尋伺至不相違故。述曰。此三與本",
    "T43n1830_007:0471b02": "惑並得俱起。如大論第七染污分別說。設",
    "T43n1830_007:0471b03": "追悔往惡而自邈責。惡作亦不瞋俱。與惡",
    "T43n1830_007:0471b04": "作間生實不俱起。設說俱者間生名俱。後",
    "T43n1830_007:0471b05": "三種十皆俱。所緣．行相俱不違故。",
    "T43n1830_007:0471b06": "論。悔與中大至皆起彼故。述曰。下第八隨",
    "T43n1830_007:0471b07": "惑俱轉門。悔中大俱。遍與不善染心俱故。",
    "T43n1830_007:0471b08": "與忿等十不得俱起。各自為主。如忿等十",
    "T43n1830_007:0471b09": "自不相應。眠等三法二十皆俱。於夢等中",
    "T43n1830_007:0471b10": "皆容得起忿等法故。",
    "T43n1830_007:0471b11": "論。此四皆通至亦追悔故。述曰。第九三性",
    "T43n1830_007:0471b12": "門。於中初總。後別。四皆通三性。如五十五．",
    "T43n1830_007:0471b13": "五十八。對法等同。此中惡作何以通無記。",
    "T43n1830_007:0471b14": "以於無記業亦追悔故。於無記業雖不定",
    "T43n1830_007:0471b15": "起無記之悔。起無記悔必依無記業故",
    "T43n1830_007:0471b16": "　問何故顯揚第一。惡作染．不染。善．不善。不",
    "T43n1830_007:0471b17": "言無記　彼順小乘故。多分起故。唯說憂",
    "T43n1830_007:0471b18": "俱者故。",
    "T43n1830_007:0471b19": "論。有義初二至有尋伺故。述曰。下第二別",
    "T43n1830_007:0471b20": "釋中性門。悔．眠唯生得善。惡作行相麁而",
    "T43n1830_007:0471b21": "體鄙。其方便善體必微細。殊勝法故不通方",
    "T43n1830_007:0471b22": "便。睡眠昧略故非方便起。故於聞．思位中",
    "T43n1830_007:0471b23": "雖有起者。而非加行善。加行善間起故。設",
    "T43n1830_007:0471b24": "睡眠中而緣法義。但生得善非強思生。任運",
    "T43n1830_007:0471b25": "起故尋．伺二種通加行善。於聞．思．修三位",
    "T43n1830_007:0471b26": "皆有尋．伺故。聞所成等者。顯因聞所成諸",
    "T43n1830_007:0471b27": "法皆是此故。若唯言聞惠。即狹劣也。",
    "T43n1830_007:0471b28": "論。有義初二至有悔眠故。述曰。聞．思等位",
    "T43n1830_007:0471b29": "悔作諸惡。於眠等位思擇義故。",
    "T43n1830_007:0471c01": "次應辨染。以見．修等後自有門故先不說。",
    "T43n1830_007:0471c02": "論。後三皆通至解麁猛故。述曰。染謂有覆。",
    "T43n1830_007:0471c03": "淨謂無覆。於染．淨二無記。眠等三皆通。即欲",
    "T43n1830_007:0471c04": "界修道二見俱有眠等故。初定有尋．伺故。",
    "T43n1830_007:0471c05": "惡作非染無記。以解麁猛故。不與二見",
    "T43n1830_007:0471c06": "俱。染必不善故。",
    "T43n1830_007:0471c07": "論。四無記中至非定果故。述曰。染無記",
    "T43n1830_007:0471c08": "中。無別相故略而不說。淨四無記中。悔",
    "T43n1830_007:0471c09": "唯是威儀．工巧二法。威儀．工巧二法。四無",
    "T43n1830_007:0471c10": "記中是中二故。謂異熟為第一。變化為第",
    "T43n1830_007:0471c11": "四故。以彼惡作行相麁猛。不與業異熟",
    "T43n1830_007:0471c12": "心俱。非定果故。亦不說與變化心俱",
    "T43n1830_007:0471c13": "　此說異熟有二。一謂業果。即此中說。二",
    "T43n1830_007:0471c14": "謂法執。亦通染故。此不說之。前說染無",
    "T43n1830_007:0471c15": "記不通惡作故。其餘無記心。雖不緣威儀",
    "T43n1830_007:0471c16": "等。亦是彼攝。非異熟生。此中說言惡作不",
    "T43n1830_007:0471c17": "通異熟性故　又解彼不緣威儀等。心法",
    "T43n1830_007:0471c18": "執皆異熟無記。亦惡作俱。此中且據業果者",
    "T43n1830_007:0471c19": "說。應勘諸論。佛地二障中等文。",
    "T43n1830_007:0471c20": "論。眠除第四至亦得眠故。述曰。眠非變化",
    "T43n1830_007:0471c21": "心俱。非定引生故。增異熟心俱者。眠中亦",
    "T43n1830_007:0471c22": "有住異熟故。此異熟生心非實異熟。尋．伺",
    "T43n1830_007:0471c23": "亦然。不與第三第八識中文相違也。",
    "T43n1830_007:0471c24": "論。尋伺除初至名等義故。述曰。除異熟心。",
    "T43n1830_007:0471c25": "異熟心解微劣。不能尋求伺察名等法故。",
    "T43n1830_007:0471c26": "大論第一七分別中說。不染污分別此有善．",
    "T43n1830_007:0471c27": "淨無記。善謂隨與一信等善法相應。非謂",
    "T43n1830_007:0471c28": "信等別唯起一。此總舉善。隨設與一即名",
    "T43n1830_007:0471c29": "為善。不染分別故。彼說淨無記與此同。此",
    "T43n1830_007:0471c30": "文但說不與業果異熟心俱。非法執類異",
    "T43n1830_007:0472a01": "熟心也。彼可與俱。",
    "T43n1830_007:0472a02": "自下第十界繫門。有三子門第一子門。明",
    "T43n1830_007:0472a03": "界所繫。",
    "T43n1830_007:0472a04": "論。惡作睡眠至皆靜妙故。述曰。二唯欲界。",
    "T43n1830_007:0472a05": "所以者何。以餘二界妙故無有。妙者勝義。",
    "T43n1830_007:0472a06": "若身有疲極憂根等故方有眠．悔。彼無此",
    "T43n1830_007:0472a07": "等。故名為妙。其後尋．伺及初定者。以餘上",
    "T43n1830_007:0472a08": "地皆是靜故。尋．伺囂繁非靜。非靜故靜處",
    "T43n1830_007:0472a09": "無有。或靜及妙皆通二種。",
    "T43n1830_007:0472a10": "第二子門上下相起。",
    "T43n1830_007:0472a11": "論。悔眠生上至亦起下上。述曰。二法生上",
    "T43n1830_007:0472a12": "不起下者。極麁惡法故。無所用故。不假",
    "T43n1830_007:0472a13": "起故。上不起下。其邪見者悔修定者。是本",
    "T43n1830_007:0472a14": "有位。誹謗涅槃。色界中有無容起悔。此不",
    "T43n1830_007:0472a15": "違下　又解即色界中有起悔。亦是生上",
    "T43n1830_007:0472a16": "起下。今據多分。及生有故言無也。此二非",
    "T43n1830_007:0472a17": "上地所有。不說下起上　尋．伺通二地。下",
    "T43n1830_007:0472a18": "得起上。上得起下。欲界入初定名下起",
    "T43n1830_007:0472a19": "上。第二定以上至第四定。起初定及欲界邪",
    "T43n1830_007:0472a20": "見。辨無色界起下色欲界潤生心等。故名",
    "T43n1830_007:0472a21": "上起下。",
    "T43n1830_007:0472a22": "論。下上尋伺能緣上下。述曰。第三子門。下",
    "T43n1830_007:0472a23": "上尋．伺互得緣上下。境界寬故。欲界者緣",
    "T43n1830_007:0472a24": "上二界。色界者緣上下二界地。",
    "T43n1830_007:0472a25": "論。有義悔眠至極昧劣故。述曰。第一師有",
    "T43n1830_007:0472a26": "義。悔．眠不緣上。以此惡作行相麁近。其眠",
    "T43n1830_007:0472a27": "行相極昧略故。無有夢中緣上界故。或緣",
    "T43n1830_007:0472a28": "上名非緣上地。",
    "T43n1830_007:0472a29": "論。有義此二至所更事故。述曰。第二師說。",
    "T43n1830_007:0472b01": "亦緣上界。有邪見者悔修定故。悔得緣",
    "T43n1830_007:0472b02": "上。亦通增上慢邪見中有中謗滅而悔修",
    "T43n1830_007:0472b03": "定。即是生上亦起下悔。前文約多分。此據",
    "T43n1830_007:0472b04": "實義　又解彼時極促不容生悔。此據本",
    "T43n1830_007:0472b05": "有位邪見．悔俱故。無生上起下悔失　夢",
    "T43n1830_007:0472b06": "能普緣曾所更事。所更事中通上地法及定",
    "T43n1830_007:0472b07": "等故　上煩惱等皆以三界分別此理。故",
    "T43n1830_007:0472b08": "應生上起下惡作。謂中有中起邪見者。悔",
    "T43n1830_007:0472b09": "先所作事。論不許悔與九本惑俱。故邪見",
    "T43n1830_007:0472b10": "時無容起悔。即是別時起得此悔。非與謗",
    "T43n1830_007:0472b11": "滅心俱。故不相違　又解據實。亦邪見俱。",
    "T43n1830_007:0472b12": "及有嗔俱。論據多分不許與邪見．嗔等",
    "T43n1830_007:0472b13": "俱。許俱義穩。",
    "T43n1830_007:0472b14": "下第十一學等三門。",
    "T43n1830_007:0472b15": "論。悔非無學離欲捨故。述曰。以離欲時要",
    "T43n1830_007:0472b16": "捨彼故。第三果等。於無記事等要不追悔。",
    "T43n1830_007:0472b17": "已審決故。若爾豈無悔先身作惡等耶。此",
    "T43n1830_007:0472b18": "即是厭。非謂悔也。無記設悔。即工巧等惠。",
    "T43n1830_007:0472b19": "悔隨憂根有無。行相同故。如彼雖有愁戚。",
    "T43n1830_007:0472b20": "或是捨受等故。說是學者。順諸有學有為",
    "T43n1830_007:0472b21": "善法皆名學故。",
    "T43n1830_007:0472b22": "論。睡眠尋伺至皆無學故。述曰。皆通三種。",
    "T43n1830_007:0472b23": "善法欲以去皆名為學。無學身善法皆名無",
    "T43n1830_007:0472b24": "學。故對法第四。六十六．五十七中皆通此說。",
    "T43n1830_007:0472b25": "不能煩引。",
    "T43n1830_007:0472b26": "論。悔眠唯通至勢力起故。述曰。十二見等",
    "T43n1830_007:0472b27": "所斷門。分為二段。初解悔．眠。後解尋．伺。",
    "T43n1830_007:0472b28": "此初也。初二悔．眠。通見．修斷不通不斷。",
    "T43n1830_007:0472b29": "論有唯言。小乘唯修斷。今通見斷者。亦邪",
    "T43n1830_007:0472c01": "見等勢力起故。緣見等生故。",
    "T43n1830_007:0472c02": "問苦根非無漏。無學成就名不斷。睡眠應",
    "T43n1830_007:0472c03": "亦然。",
    "T43n1830_007:0472c04": "論。非無漏道親所引生故。述曰。謂苦根在",
    "T43n1830_007:0472c05": "五識。由無漏後得智位引。或引後時五識",
    "T43n1830_007:0472c06": "等生。非悔．眠二有此義故。",
    "T43n1830_007:0472c07": "問憂根雖非無學。二十二根中仍名不斷。",
    "T43n1830_007:0472c08": "何惡作等不如是也。",
    "T43n1830_007:0472c09": "論。亦非如憂深求解脫故。述曰。其彼憂根。",
    "T43n1830_007:0472c10": "五十七說隨順行相。深求解脫故不同惡",
    "T43n1830_007:0472c11": "作。憂根許為三無漏根故。如對法第十。",
    "T43n1830_007:0472c12": "論。若已斷故至非所斷攝。述曰。六十六說。",
    "T43n1830_007:0472c13": "無學身有漏一切法。皆名非所斷。皆已斷故。",
    "T43n1830_007:0472c14": "何故今眠不言非所斷。以此義故眠亦是",
    "T43n1830_007:0472c15": "非所斷。據求無漏無漏所引即非非斷。惡",
    "T43n1830_007:0472c16": "作雖悔先惡求涅槃等。然不深求。行相淺",
    "T43n1830_007:0472c17": "故。不同於憂故深言簡　又解此據多分",
    "T43n1830_007:0472c18": "不得者。有求出世深生悔故可名不斷。",
    "T43n1830_007:0472c19": "若無漏引名為無漏。眠雖亦然。遠引生故。",
    "T43n1830_007:0472c20": "但非親引。故親言簡。",
    "T43n1830_007:0472c21": "論。尋伺雖非至非所斷攝。述曰。下文有二。",
    "T43n1830_007:0472c22": "初總。後別。此文總也。二法雖非無分別智",
    "T43n1830_007:0472c23": "真無漏道相應。名無漏引。或加行時引無漏",
    "T43n1830_007:0472c24": "道故。從後得智之所引生。俱時引故。亦通",
    "T43n1830_007:0472c25": "非斷等。此解即通無漏師義。後解雖非正",
    "T43n1830_007:0472c26": "智。及後得俱真無漏道。而能引彼如憂。從",
    "T43n1830_007:0472c27": "彼引生如苦。亦通非斷。後解即不通無",
    "T43n1830_007:0472c28": "漏師義。",
    "T43n1830_007:0472c29": "論。有義尋伺至是分別故。述曰。下別解也。",
    "T43n1830_007:0473a01": "非所斷者。於五法中唯分別攝。唯有漏故。",
    "T43n1830_007:0473a02": "論決判彼是分別故。大論第五說尋．伺決",
    "T43n1830_007:0473a03": "擇四句云諸尋．伺皆分別。有分別非尋．伺",
    "T43n1830_007:0473a04": "故。今以為證。",
    "T43n1830_007:0473a05": "論。有義此二至尋求等故。述曰。於中有",
    "T43n1830_007:0473a06": "三。一證。二理。三會。此初也。亦五法中正智",
    "T43n1830_007:0473a07": "所攝。顯揚第二等說正思惟是無漏故。寧",
    "T43n1830_007:0473a08": "知思惟體即是尋。顯揚第二．大論第二十九。",
    "T43n1830_007:0473a09": "皆云彼正思惟能令心尋求．極尋求．趣入．",
    "T43n1830_007:0473a10": "極趣入等故有等言。尋求者尋也。",
    "T43n1830_007:0473a11": "論。又說彼是言說因故。述曰。對法第十。及",
    "T43n1830_007:0473a12": "十地論第一等。說正思惟是語言因。故知尋",
    "T43n1830_007:0473a13": "通無漏。尋既爾。伺亦然　問既引十地論初",
    "T43n1830_007:0473a14": "卷等。云是語言因。寧不引彼三請中第一。",
    "T43n1830_007:0473a15": "云何故淨覺人念智功德具等。彼論解云覺",
    "T43n1830_007:0473a16": "者覺觀語言因故　答若依梵本。毘咀迦是",
    "T43n1830_007:0473a17": "尋。僧羯臘波是思惟。彼十地論言僧羯臘波。",
    "T43n1830_007:0473a18": "但是思惟。亦無正字。何況是尋。即翻譯家",
    "T43n1830_007:0473a19": "增覺謂觀等也。故引不同。彼但應言淨思",
    "T43n1830_007:0473a20": "惟也。",
    "T43n1830_007:0473a21": "論。未究竟位至亦通無漏。述曰。下立理也。",
    "T43n1830_007:0473a22": "此顯在因不在佛果。二乘聖者．十地菩",
    "T43n1830_007:0473a23": "薩。於能治藥。所治之病。俱不能遍了知",
    "T43n1830_007:0473a24": "盡故。於後得智中為他說法。必須假",
    "T43n1830_007:0473a25": "藉尋．伺二法。與佛稍別。佛無功用說故。八",
    "T43n1830_007:0473a26": "地已去雖無功用。果未滿故有任運功用。",
    "T43n1830_007:0473a27": "故不同佛。又功用有二。一自利。二利他。",
    "T43n1830_007:0473a28": "前八地已去皆無。後八地已上猶有。七地",
    "T43n1830_007:0473a29": "已前二用並有。八地已去無功用者。無自",
    "T43n1830_007:0473b01": "利用任運入地。非於利他亦無功用。佛",
    "T43n1830_007:0473b02": "二俱無。故說法時不假功用。有正思惟體",
    "T43n1830_007:0473b03": "即是思。不名為尋　又解十無學中。佛無",
    "T43n1830_007:0473b04": "正思惟支。以無尋故。前解為勝。八地已去",
    "T43n1830_007:0473b05": "無漏觀心既相續轉。無尋伺者由何尋．伺",
    "T43n1830_007:0473b06": "發有漏五識。此亦不爾。如定中聞聲。意無",
    "T43n1830_007:0473b07": "尋．伺亦引耳故。故知如論但說法須　既",
    "T43n1830_007:0473b08": "說尋．伺是語遍行。佛無二法如何能語。此",
    "T43n1830_007:0473b09": "隨轉門說為遍行。大乘不爾。唯心遍行是實",
    "T43n1830_007:0473b10": "遍行。身．語二行非遍行也。故此二種亦通",
    "T43n1830_007:0473b11": "無漏。三行等義如樞要說　十地猶有。初地",
    "T43n1830_007:0473b12": "已去起無漏者。至金剛心時與彼心一時",
    "T43n1830_007:0473b13": "不行。得勝法時劣不行故。唯後得俱。非正",
    "T43n1830_007:0473b14": "智者。以七十三說思惟真如不觀真如",
    "T43n1830_007:0473b15": "等故。四句為證。",
    "T43n1830_007:0473b16": "論。雖說尋伺至亦有分別故。述曰。下會違",
    "T43n1830_007:0473b17": "也。雖說尋．伺必是分別。而不定說於五法",
    "T43n1830_007:0473b18": "中唯屬第三分別。以彼五法後得正智中",
    "T43n1830_007:0473b19": "亦有分別故。分別有二種。一有漏心名分",
    "T43n1830_007:0473b20": "別。即五法中分別。二緣事名分別。即後得",
    "T43n1830_007:0473b21": "智亦名分別。或立三分別。二種如前。第三",
    "T43n1830_007:0473b22": "更加遍計心名分別。然大論第五解此二。",
    "T43n1830_007:0473b23": "是三界心．心所法名分別。雖據有漏作論。",
    "T43n1830_007:0473b24": "不言唯故。今於此中第一師說尋．伺體唯",
    "T43n1830_007:0473b25": "有漏。即無漏初靜慮支闕無尋．伺。若准第",
    "T43n1830_007:0473b26": "二師說。十地二乘因中有無漏初靜慮五支。",
    "T43n1830_007:0473b27": "至佛便無。但即思．惠。然無麁細不可說",
    "T43n1830_007:0473b28": "為能治支地。此義應思。於禪支中極須",
    "T43n1830_007:0473b29": "分別。如樞要說。",
    "T43n1830_007:0473c01": "論。餘門准上如理應知。述曰。緣有無漏．有",
    "T43n1830_007:0473c02": "無事等皆准為之。",
    "T43n1830_007:0473c03": "就別解六位心所中。上來別解訖。自下第",
    "T43n1830_007:0473c04": "二總料簡之。心所與心為一為異。",
    "T43n1830_007:0473c05": "論。如是六位至分位差別。",
    "T43n1830_007:0473c06": "述曰。於中有四。一問。二答。三徵。四釋。此雙",
    "T43n1830_007:0473c07": "問已。",
    "T43n1830_007:0473c08": "論。設爾何失。述曰。此論主答。設許二種俱",
    "T43n1830_007:0473c09": "有何失。",
    "T43n1830_007:0473c10": "論。二俱有過。述曰。下第三徵。初總。後別。",
    "T43n1830_007:0473c11": "此總言過。",
    "T43n1830_007:0473c12": "論。若離心體至說唯有識。述曰。下別難",
    "T43n1830_007:0473c13": "也。二關徵此。難離心說有實體。其楞迦",
    "T43n1830_007:0473c14": "師。中百論師等。或經部妙音等亦然。如前",
    "T43n1830_007:0473c15": "第一卷解。彼雖不言一切心所並無。然有",
    "T43n1830_007:0473c16": "少數依心分位立差別故。總為此難。如",
    "T43n1830_007:0473c17": "俱舍解觸支中敘經部計。婆沙等敘妙",
    "T43n1830_007:0473c18": "音等計。說唯有識。即攝論第四所引十地",
    "T43n1830_007:0473c19": "經第六地。楞迦亦有。如前引訖。不說唯有",
    "T43n1830_007:0473c20": "心所故。",
    "T43n1830_007:0473c21": "論。又如何說心遠獨行。述曰。攝論第四頌。",
    "T43n1830_007:0473c22": "云遠行及獨行。無身寐於窟。調此難調心。",
    "T43n1830_007:0473c23": "唯說於心不言心所亦遠行故。此略頌也。",
    "T43n1830_007:0473c24": "論。染淨由心。述曰。無垢稱經。心垢故眾生",
    "T43n1830_007:0473c25": "垢等。如前第四卷十證中第十證已引訖。彼",
    "T43n1830_007:0473c26": "亦不說心所為有。",
    "T43n1830_007:0473c27": "論。士夫六界。述曰。四大．空．識能成有情。",
    "T43n1830_007:0473c28": "不言心所成有情故。五十六說。此密意",
    "T43n1830_007:0473c29": "說。唯色．動．心所三法最勝所依。故唯說六。",
    "T43n1830_007:0474a01": "處處經說。通大．小乘有。",
    "T43n1830_007:0474a02": "論。莊嚴論說至無別染善法。述曰。此意難",
    "T43n1830_007:0474a03": "云。許心似二現。謂已成立心現似見．相二。",
    "T43n1830_007:0474a04": "或現似能取。及所取訖。此即牒已成義。",
    "T43n1830_007:0474a05": "如是似貪等。謂牒指義。故言如是　似貪等",
    "T43n1830_007:0474a06": "者。謂心復變似貪．嗔等一切染法。或似信",
    "T43n1830_007:0474a07": "等一切善法。此中似言似心外所計實二分",
    "T43n1830_007:0474a08": "等法。故名為似　無別染善法者。謂心變似",
    "T43n1830_007:0474a09": "見．相二分。二分離心無別有法。復言心變",
    "T43n1830_007:0474a10": "似貪．信等故。貪．信等離心之外無別染善",
    "T43n1830_007:0474a11": "法。體即心也。如二分故。言心變似故。故知",
    "T43n1830_007:0474a12": "從心變似貪．信等。非別有心所。初以經",
    "T43n1830_007:0474a13": "證。後以理成　此離心有所難。次離心無",
    "T43n1830_007:0474a14": "所難。",
    "T43n1830_007:0474a15": "論。若即是心至非自性故。述曰。若但心分",
    "T43n1830_007:0474a16": "位如覺天．經部等者。如何聖教說與心相",
    "T43n1830_007:0474a17": "應。十卷楞伽頌第九．十卷。皆有相應之言",
    "T43n1830_007:0474a18": "等故。若心所即心。不可言相應。相應者必",
    "T43n1830_007:0474a19": "與他性非自性故。如對法第五相應品等",
    "T43n1830_007:0474a20": "說。自性二體不俱故。及五十六說他性相",
    "T43n1830_007:0474a21": "應非自性等。",
    "T43n1830_007:0474a22": "論。又如何說至如日與光。述曰。如日與光",
    "T43n1830_007:0474a23": "意說有異。離日輪外有光明故。如日所",
    "T43n1830_007:0474a24": "放千光明也。此楞伽經十卷成者。第七卷中",
    "T43n1830_007:0474a25": "五法品說。",
    "T43n1830_007:0474a26": "論。瑜伽論說至與聖教相違。述曰。五十六",
    "T43n1830_007:0474a27": "說復如何通。彼頌言。五種姓不成者。彼言",
    "T43n1830_007:0474a28": "且說五蘊性不成故。彼覺天等言非別有",
    "T43n1830_007:0474a29": "所。但心前後分位別故說有五者。是諸分位",
    "T43n1830_007:0474b01": "相望。有無皆成失故。有諸分位作用別者。",
    "T43n1830_007:0474b02": "由相異故體亦應異。離體無相故。若無作",
    "T43n1830_007:0474b03": "用別者。如何可言分位別故立五蘊也",
    "T43n1830_007:0474b04": "　分位差過失者。彼論又言。不應謂如六",
    "T43n1830_007:0474b05": "識分位說其差別彼計六識體一。而所依分",
    "T43n1830_007:0474b06": "位別故說六識。此蘊亦爾者。不然。設許六",
    "T43n1830_007:0474b07": "識無別六體。六識依．緣皆各別故可說有",
    "T43n1830_007:0474b08": "六。今此心所所依．所緣一處可得。故成非",
    "T43n1830_007:0474b09": "理。若謂一識有前後轉變說有五者。不",
    "T43n1830_007:0474b10": "然。非色法故。無色無轉變可如乳等前後",
    "T43n1830_007:0474b11": "變異故。色法無依．緣可有轉變。心則不",
    "T43n1830_007:0474b12": "然。如何有轉變。此計前後分位別立　因",
    "T43n1830_007:0474b13": "緣無別故者。謂現在一念。有種種行相不同。",
    "T43n1830_007:0474b14": "既唯一識無心所者。有何差別因緣。令一",
    "T43n1830_007:0474b15": "識有多行相分位差別。此難一念分位變",
    "T43n1830_007:0474b16": "異。設多念變異。根．境相似因緣無別。亦成",
    "T43n1830_007:0474b17": "過失　與聖教相違者。彼論引云。如經說言",
    "T43n1830_007:0474b18": "貪．嗔等法染惱其心。令不解脫等。彼有問",
    "T43n1830_007:0474b19": "答。若起貪心俱時無識。則貪無有所依染",
    "T43n1830_007:0474b20": "心。由此貪心但是能染非所染故。若謂前",
    "T43n1830_007:0474b21": "心是識。後心是貪．染前心者。無差別故。謂",
    "T43n1830_007:0474b22": "前心亦緣此境。後心亦緣此境。無別因緣。",
    "T43n1830_007:0474b23": "如何前是識。後是貪染。又復經言觸俱受．想",
    "T43n1830_007:0474b24": "等。又言如是諸法和合非不和等。如前已",
    "T43n1830_007:0474b25": "引。顯揚第一心所中亦有。又經說燈明喻",
    "T43n1830_007:0474b26": "等。勘楞迦下三卷頌中亦有。然長行如前",
    "T43n1830_007:0474b27": "引。又違三喻。謂乳．酪．蘇等。即彼所說。麁四",
    "T43n1830_007:0474b28": "大種以之為我。此在欲界四大麁故如乳。",
    "T43n1830_007:0474b29": "有色意生。即是色界色化生故。漸勝如酪。無",
    "T43n1830_007:0474c01": "色想生。即無色界轉勝如蘇。如是等經豈唯",
    "T43n1830_007:0474c02": "有色。或唯有心。唯有想也。故六界經等是",
    "T43n1830_007:0474c03": "密意說。種種質彼廣如彼說。以上並是與",
    "T43n1830_007:0474c04": "聖教相違。即五經也。",
    "T43n1830_007:0474c05": "此等第二難。今答之云。",
    "T43n1830_007:0474c06": "論。應說離心至說唯識等。述曰。下釋有二。",
    "T43n1830_007:0474c07": "初俗。後真。此下俗也。離心有所。何故說唯",
    "T43n1830_007:0474c08": "識．心遠獨行．染．淨由心　六界之中唯說心",
    "T43n1830_007:0474c09": "者。以心勝故說此唯識等。如何勝能為主",
    "T43n1830_007:0474c10": "能為依。行相總恒決定。非如所等有時不",
    "T43n1830_007:0474c11": "定。五十六云。說六界者。唯顯色．動．心所三",
    "T43n1830_007:0474c12": "法勝所依故。色所依謂四大。動所依謂空界。",
    "T43n1830_007:0474c13": "非無為。有情色動必以為依。謂空界色。此",
    "T43n1830_007:0474c14": "在內界不取外者。由內身中有此空界",
    "T43n1830_007:0474c15": "故。所以有動故為動依。心所所依。謂心。故",
    "T43n1830_007:0474c16": "今總言以心勝故唯說於心色．心之身依",
    "T43n1830_007:0474c17": "空動故。又次前引乳等喻經應為返質。",
    "T43n1830_007:0474c18": "此即通以前第一難中經違訖。次通莊嚴論",
    "T43n1830_007:0474c19": "說似貪等者。",
    "T43n1830_007:0474c20": "論。心所依心至非即彼心。述曰。以諸心所",
    "T43n1830_007:0474c21": "依心方起。依心勢力生故。說心似彼貪．信",
    "T43n1830_007:0474c22": "等現。非說彼心所體即謂是心。遂言無",
    "T43n1830_007:0474c23": "別染．善法等。除此心所似貪等法。無別心",
    "T43n1830_007:0474c24": "外實染．善法。非謂所似貪等亦無。似有二",
    "T43n1830_007:0474c25": "義。一無別體。由心生故說之為似。變似二",
    "T43n1830_007:0474c26": "分現者是也。二雖有別體。由心方生為依",
    "T43n1830_007:0474c27": "勝故說之為似。即貪等是。今頌總言似者。",
    "T43n1830_007:0474c28": "通此二故。非一為例。",
    "T43n1830_007:0474c29": "此則別通第一難經訖。次總通第一難中經",
    "T43n1830_007:0475a01": "等。",
    "T43n1830_007:0475a02": "論。又識心言至恒相應故。述曰。言心識者",
    "T43n1830_007:0475a03": "亦攝心所。前經可知。莊嚴論言許心等者。",
    "T43n1830_007:0475a04": "亦攝心所以恒相應故。若爾貪．信等。既入",
    "T43n1830_007:0475a05": "能似心聚之中。所言似貪．信等者是何。總",
    "T43n1830_007:0475a06": "心聚中貪信等法。亦別變似貪．信等現。以",
    "T43n1830_007:0475a07": "義說之總．別聚異。謂總心自能似二現。即",
    "T43n1830_007:0475a08": "心自證分。似自見．相二。俱時貪等自體分。",
    "T43n1830_007:0475a09": "亦現似貪等各二現義。故其總許心聚之中。",
    "T43n1830_007:0475a10": "心所亦在其中。然但說心變似二現。說心",
    "T43n1830_007:0475a11": "所法似貪等現。以心勝故。不過染．淨二",
    "T43n1830_007:0475a12": "位中故。其無記法有順染者有順善者。故",
    "T43n1830_007:0475a13": "此總言亦攝無記。如諸部中執無無記。其",
    "T43n1830_007:0475a14": "山．河等既有所順。即唯善．染。此亦如是",
    "T43n1830_007:0475a15": "　又解心所不離心故。許心自體既似二現。",
    "T43n1830_007:0475a16": "如是心所自體分染者。似貪等二現自體分",
    "T43n1830_007:0475a17": "淨者。似信等二現。離自體．及所似貪等外",
    "T43n1830_007:0475a18": "無別染．善法。",
    "T43n1830_007:0475a19": "論。唯識等言至皆無有失。述曰。總結前義",
    "T43n1830_007:0475a20": "無相違失。或此後通但通前經。非解後論。",
    "T43n1830_007:0475a21": "論。此依世俗至真俗妙理。述曰。下以真釋。",
    "T43n1830_007:0475a22": "今此所說四世俗中第二道理世俗。若依勝",
    "T43n1830_007:0475a23": "義者。即四種勝義中第二道理勝義。依因果",
    "T43n1830_007:0475a24": "理不即不離。心所為果。心王為因。法爾因",
    "T43n1830_007:0475a25": "果非即非離。又約第三勝義依詮顯旨。若",
    "T43n1830_007:0475a26": "約能詮八依他別。八非定即。若同二無我。",
    "T43n1830_007:0475a27": "八非定離。第四勝義既絕心言。何即何離。",
    "T43n1830_007:0475a28": "且是依第二俗。第一真。以辨八別。若偏對",
    "T43n1830_007:0475a29": "第二勝義。非即．離亦得。又即推入第一真",
    "T43n1830_007:0475b01": "中。亦非即．離。理稍殊勝故。虛幻法故。何有",
    "T43n1830_007:0475b02": "定離。八作用別亦非定即。或是第四勝義所",
    "T43n1830_007:0475b03": "攝。如八識中解。不可定說。如何可言若",
    "T43n1830_007:0475b04": "即。若離。諸識亦然。八識皆應不可定說。至",
    "T43n1830_007:0475b05": "下此卷中彼文自會。",
    "T43n1830_007:0475b06": "論。已說六識至現起分位。述曰。問雖但有",
    "T43n1830_007:0475b07": "現起分位　頌中義有所依俱轉。現起相顯。",
    "T43n1830_007:0475b08": "依俱隱故。自前第五卷已來。解第三能變。",
    "T43n1830_007:0475b09": "彼第二頌已後至此已前。明與六位心所",
    "T43n1830_007:0475b10": "俱訖。今明第七門六識共依。第八門六識俱",
    "T43n1830_007:0475b11": "轉。第九門起滅分位。有此二頌。此結前生",
    "T43n1830_007:0475b12": "後寄問徵起。次舉頌正答。後釋本文。",
    "T43n1830_007:0475b13": "論。頌曰至睡眠與悶絕。述曰。依止根本識",
    "T43n1830_007:0475b14": "者。此句通下第六識。二俱依止第八識故。",
    "T43n1830_007:0475b15": "顯其共依。然依止有二。一依種子第八識。",
    "T43n1830_007:0475b16": "即是因緣親依。達磨經中無始時來界也。二",
    "T43n1830_007:0475b17": "依現行第八。即是增上緣依。即達磨經中一",
    "T43n1830_007:0475b18": "切法等依也。言六轉識皆依本識種子．現",
    "T43n1830_007:0475b19": "行而得現起。五十一說。由有阿賴耶識故",
    "T43n1830_007:0475b20": "執受五根。乃至由有此識故得有末那。第",
    "T43n1830_007:0475b21": "六意識依之而轉等是也。下長行自解此句。",
    "T43n1830_007:0475b22": "總通六識。或俱．不俱二句。釋俱轉。餘明起",
    "T43n1830_007:0475b23": "滅分位差別。第二頌中及無心之言。通下",
    "T43n1830_007:0475b24": "四位。由下四位不言無心。亂有心故意得",
    "T43n1830_007:0475b25": "起失。",
    "T43n1830_007:0475b26": "論。曰至生根本故。述曰。下長行中文分為",
    "T43n1830_007:0475b27": "二。初正解頌文。後是故八識一切有情下。",
    "T43n1830_007:0475b28": "總料簡前三種能變。初中有三。初解所依。",
    "T43n1830_007:0475b29": "次五識者下。解俱．不俱相。後由五轉識下。",
    "T43n1830_007:0475c01": "解起．滅分位。此即初也　根本識者。阿陀那",
    "T43n1830_007:0475c02": "識。以與染．淨識為依故。淨即無漏。至二",
    "T43n1830_007:0475c03": "乘．菩薩等位通故。言阿賴耶者位便局故。",
    "T43n1830_007:0475c04": "言根本者。生之由始。義同大眾部根本識",
    "T43n1830_007:0475c05": "也。",
    "T43n1830_007:0475c06": "解第一句下三字訖却解上二字。",
    "T43n1830_007:0475c07": "論。依止者至為共親依。述曰。七轉識中前",
    "T43n1830_007:0475c08": "六轉識。除第七也。以第七識緣恒無礙。又",
    "T43n1830_007:0475c09": "於彼文已明依彼轉緣彼故除第七　又",
    "T43n1830_007:0475c10": "解第八．七識並明斷有漏分位此六轉識",
    "T43n1830_007:0475c11": "但明起．滅分位。不言斷有漏分位。第八．",
    "T43n1830_007:0475c12": "七一切時行顯。今六識亦有斷位影顯文也。",
    "T43n1830_007:0475c13": "下轉依中自當解故。此前六識以根本識",
    "T43n1830_007:0475c14": "為共依。即現行本識也。識皆共故。親依者即",
    "T43n1830_007:0475c15": "種子識。各別種故。",
    "T43n1830_007:0475c16": "即此一句通二頌訖。自下第二解諸識俱",
    "T43n1830_007:0475c17": "不俱相。",
    "T43n1830_007:0475c18": "論。五識者至故總說之。述曰。五識者。牒頌",
    "T43n1830_007:0475c19": "也　謂前五轉識。顯是眼等五根所生之識",
    "T43n1830_007:0475c20": "也。何以一處而總言者。種類相似故總說之。",
    "T43n1830_007:0475c21": "一謂俱依色根。二同緣色境。三俱但緣現",
    "T43n1830_007:0475c22": "在。四俱現量得。五俱有間斷。種類相似故總",
    "T43n1830_007:0475c23": "合說。即是第二句上二字。",
    "T43n1830_007:0475c24": "論。隨緣現言顯非常起。述曰。隨緣現者。牒",
    "T43n1830_007:0475c25": "指頌也　顯非常起者。顯五識隨緣方能現",
    "T43n1830_007:0475c26": "起。非是常生。緣非恒故。第六雖亦隨緣方",
    "T43n1830_007:0475c27": "現。時緣恒具故不言也。至下當知。由此五",
    "T43n1830_007:0475c28": "識多間斷故。",
    "T43n1830_007:0475c29": "問何者為緣。",
    "T43n1830_007:0476a01": "論。緣謂作意根境等緣。述曰。若小乘五識",
    "T43n1830_007:0476a02": "有三類。即以五．四．三緣而生。今大乘稍別。",
    "T43n1830_007:0476a03": "眼識依肉眼具九緣生。謂空．明．根．境．作",
    "T43n1830_007:0476a04": "意五同小乘。若加根本第八。染．淨第七。分",
    "T43n1830_007:0476a05": "別俱六。能生種子。九依而生。若天眼唯除",
    "T43n1830_007:0476a06": "明．空耳識依八除明。鼻．舌等三依七。復除",
    "T43n1830_007:0476a07": "空。以至境方取故。第六依五緣生。根即第",
    "T43n1830_007:0476a08": "七也。境一切法也。作意。及根本第八。能生即",
    "T43n1830_007:0476a09": "種子五依生第七。八以四緣生。一即第八．",
    "T43n1830_007:0476a10": "七識為俱有依。無根本依。即為俱有依故。",
    "T43n1830_007:0476a11": "二以隨所取為所緣三作意。四種子。故",
    "T43n1830_007:0476a12": "有四緣也　或說第八依四。第七依三。即",
    "T43n1830_007:0476a13": "以所依為所緣故。此據正義　然若取等",
    "T43n1830_007:0476a14": "無間緣。即如次十．九．八．六．五．四緣而生。即",
    "T43n1830_007:0476a15": "所託處皆名為緣。故有此別。故論言等。",
    "T43n1830_007:0476a16": "論。謂五識身至有頓漸故。述曰。但由五識",
    "T43n1830_007:0476a17": "內託本識。即種子也。外藉眾緣方得現前。",
    "T43n1830_007:0476a18": "以雖種子恒。外緣合有頓．漸。起五。或四．",
    "T43n1830_007:0476a19": "三．二．一識生故。或五至一生不定故。或俱．",
    "T43n1830_007:0476a20": "不俱。七十六．解深密說。廣惠。阿陀那為依",
    "T43n1830_007:0476a21": "止。為建立故。若於爾時有一眼識生緣現",
    "T43n1830_007:0476a22": "前。即於此時一眼識轉。乃至五緣頓現在",
    "T43n1830_007:0476a23": "前。即於爾時五識身轉等。故五識由緣具",
    "T43n1830_007:0476a24": "不具故生有多少。或俱．不俱。",
    "T43n1830_007:0476a25": "論。如水濤波隨緣多少。述曰。彼解深密等",
    "T43n1830_007:0476a26": "說。廣惠。如大暴流水。若有一浪生緣現前",
    "T43n1830_007:0476a27": "唯一浪轉。乃至若多浪生緣現前有多浪轉。",
    "T43n1830_007:0476a28": "諸識亦爾。如暴流阿陀那故。乃至諸識得",
    "T43n1830_007:0476a29": "轉等。此以五識喻於濤波。本識喻暴水。",
    "T43n1830_007:0476b01": "論。此等法喻廣說如經。述曰。如解深密",
    "T43n1830_007:0476b02": "等言。彼經唯有五識。此論亦已例同彼訖。",
    "T43n1830_007:0476b03": "唯有喻中彼更有一。謂如善淨鏡面。有一影",
    "T43n1830_007:0476b04": "生緣現前唯一影起。乃至多影應知亦然。故",
    "T43n1830_007:0476b05": "此言等等彼鏡喻。今此應言此法喻等。以",
    "T43n1830_007:0476b06": "法中無等故。此通說總致等言。前之七識",
    "T43n1830_007:0476b07": "皆似濤波。獨說五者。五俱定有第六。七恒",
    "T43n1830_007:0476b08": "生故。",
    "T43n1830_007:0476b09": "自下第三解起滅分位。於中有二。初解意",
    "T43n1830_007:0476b10": "常現起。後解除生無想天等。初中二復次解。",
    "T43n1830_007:0476b11": "將明第六常現起故。却結解五識由緣故",
    "T43n1830_007:0476b12": "生不生。",
    "T43n1830_007:0476b13": "論。由五轉識至不起時多。述曰。即眼等也",
    "T43n1830_007:0476b14": "　行相麁動者　麁者唯取外境。動者浮囂",
    "T43n1830_007:0476b15": "之義　又麁者行相易知。動者由緣外境數",
    "T43n1830_007:0476b16": "加轉易。乃至佛果五識勢與因同　所藉眾",
    "T43n1830_007:0476b17": "緣。如前已說　時多不具。以緣多難辨故。",
    "T43n1830_007:0476b18": "不可恒具故。起時少。不起時多。",
    "T43n1830_007:0476b19": "論。第六意識至有時不起。述曰。雖亦麁動",
    "T43n1830_007:0476b20": "亦者。顯不定義。謂亦五識。又顯自識行兼",
    "T43n1830_007:0476b21": "有細。以麁亦細也。又顯與第七．八識行",
    "T43n1830_007:0476b22": "相異。彼微細沈審故。又所藉緣少易辨故。",
    "T43n1830_007:0476b23": "無時不具　若爾何故不一切時如第七．",
    "T43n1830_007:0476b24": "八相續生耶　答由違緣故有時不起。何",
    "T43n1830_007:0476b25": "者是違緣。即下五位。或厭於心。或異緣礙",
    "T43n1830_007:0476b26": "遮識生起。故名違緣。",
    "T43n1830_007:0476b27": "論。第七八識至令總不行。述曰。第七．八識。",
    "T43n1830_007:0476b28": "行相恒內．緣．一類沈審。起藉緣少一切時",
    "T43n1830_007:0476b29": "有。以行相細故無緣礙令總不行。總不行",
    "T43n1830_007:0476c01": "之言。謂第七識無漏．滅定違。染一分不行。",
    "T43n1830_007:0476c02": "非體總無也。又但可令轉變。非總不行。",
    "T43n1830_007:0476c03": "故與前別以第六識麁動故。亦為緣礙。此",
    "T43n1830_007:0476c04": "即第一翻解常現起言。以八識相望不同",
    "T43n1830_007:0476c05": "前五。復異後二名常現起。取次第二翻下",
    "T43n1830_007:0476c06": "文。云由斯頌中。不說此第六隨緣現。於",
    "T43n1830_007:0476c07": "此第一翻解末。亦應說之。彼雙結故。",
    "T43n1830_007:0476c08": "論。又五識身至現行時少。述曰。第二翻解",
    "T43n1830_007:0476c09": "也　不能思慮。無尋．伺故。不能自起藉",
    "T43n1830_007:0476c10": "他引故。緣麁事故　唯外門轉。唯緣外境",
    "T43n1830_007:0476c11": "不內緣種．根．理等故。有此所以起藉多",
    "T43n1830_007:0476c12": "緣。境界皆定各有限故。由所依等或闕等",
    "T43n1830_007:0476c13": "時。故斷時多。現行乃少。",
    "T43n1830_007:0476c14": "論。第六意識至此隨緣現。述曰。自能思慮。",
    "T43n1830_007:0476c15": "有尋．伺故　內外門轉。緣理．事等故。根．",
    "T43n1830_007:0476c16": "境等法所藉緣少。一切時具無有不足。自",
    "T43n1830_007:0476c17": "能思慮。非如五識起藉引生。不假多緣。唯",
    "T43n1830_007:0476c18": "除五位常能現起。故斷時少。現行乃多。由",
    "T43n1830_007:0476c19": "斯頌中不說第六意隨緣現。但言常起起",
    "T43n1830_007:0476c20": "時多故。五識起少故。頌中有隨緣現言。此師",
    "T43n1830_007:0476c21": "意者。此頌中但明六識行．不行。何勞對七．",
    "T43n1830_007:0476c22": "八。前師對八．七識。解內外門中。不得約",
    "T43n1830_007:0476c23": "理以為內門。以八．七識與五同故。此第二",
    "T43n1830_007:0476c24": "師內外門以理亦得為內。方第六故。於二",
    "T43n1830_007:0476c25": "解中第二為勝。",
    "T43n1830_007:0476c26": "自下第二解除生無想天等下三句頌。於中",
    "T43n1830_007:0476c27": "初問。次答。後總料簡。",
    "T43n1830_007:0476c28": "論。五位云何。述曰。問生下也。",
    "T43n1830_007:0476c29": "論。生無想等。述曰。答中有三。初舉頌總",
    "T43n1830_007:0477a01": "答。次別解五。後總結之。舉第二頌中下之",
    "T43n1830_007:0477a02": "三句以答所問。等言攝故。",
    "T43n1830_007:0477a03": "論。無想天者至名無想天。述曰。自下第二",
    "T43n1830_007:0477a04": "別解五位。於中有三。初解無想天。次解二",
    "T43n1830_007:0477a05": "定。後解睡．悶之位。於無想天文中有五。義",
    "T43n1830_007:0477a06": "即有七。一顯得名。二滅識多少。三諍一",
    "T43n1830_007:0477a07": "期有心無心。并出體并性。四顯處所。五",
    "T43n1830_007:0477a08": "顯彼因。此即第一解得名也　厭麁想力",
    "T43n1830_007:0477a09": "者。謂諸外道以想為生死之因。今偏厭之。",
    "T43n1830_007:0477a10": "唯前六識想。非第七．八。故言麁想。細想在",
    "T43n1830_007:0477a11": "故　生彼天中者。生第四禪廣果天中。別有",
    "T43n1830_007:0477a12": "高樓受此果故。前之六識名不恒行。數間",
    "T43n1830_007:0477a13": "斷故。",
    "T43n1830_007:0477a14": "違不恒行心及心所者。顯六轉識滅全不",
    "T43n1830_007:0477a15": "行。非如七．八無不行故。若六識皆滅。何獨",
    "T43n1830_007:0477a16": "名無想。想滅為首。於加行位唯偏厭之。故",
    "T43n1830_007:0477a17": "言為首。首是頭首。先首義故。名無想天。",
    "T43n1830_007:0477a18": "論。故六轉識於彼皆滅。述曰。此即第二滅",
    "T43n1830_007:0477a19": "於六識。七．八微細彼不能知故不滅也。雖",
    "T43n1830_007:0477a20": "總言六。遠三近一。",
    "T43n1830_007:0477a21": "論。有義彼天至無轉識故。述曰。自下第三",
    "T43n1830_007:0477a22": "一期有心無心三解。此第一師。一期生．死",
    "T43n1830_007:0477a23": "俱無六識故言常無。非少有故。常者一切",
    "T43n1830_007:0477a24": "時義。聖教說彼無轉識故者。即對法．顯揚．",
    "T43n1830_007:0477a25": "五蘊皆言無想無心。此中亦說第六意識",
    "T43n1830_007:0477a26": "生無想天竟不起故。雖不定言一期皆無",
    "T43n1830_007:0477a27": "心。然總說生彼無第六識心故。生死無心",
    "T43n1830_007:0477a28": "也。若不爾者論應分別初後有心。中間無",
    "T43n1830_007:0477a29": "心也。",
    "T43n1830_007:0477b01": "論。說彼唯有有色支故。述曰。瑜伽第十說",
    "T43n1830_007:0477b02": "言。問於一切生處。及三摩鉢底中。皆有一",
    "T43n1830_007:0477b03": "切支現行可得耶。答不可得。謂無想天．滅",
    "T43n1830_007:0477b04": "盡定．無想定中。唯有色支可得。非無色支。",
    "T43n1830_007:0477b05": "生無色界唯無色支可得。非有色支。此依",
    "T43n1830_007:0477b06": "六識。故知彼處一期無心。",
    "T43n1830_007:0477b07": "論。又說彼為無心地故。述曰。瑜伽第十三",
    "T43n1830_007:0477b08": "卷。說六種名無心地。謂二無心定．及無想",
    "T43n1830_007:0477b09": "天．睡眠．悶絕．無餘涅槃。既以此天例同二",
    "T43n1830_007:0477b10": "定。明非有心。非有心時名二定故。以此為",
    "T43n1830_007:0477b11": "例明亦無故。此師解五十九。云異生以纏",
    "T43n1830_007:0477b12": "潤生者。據多分說。非謂一切。如說見諦",
    "T43n1830_007:0477b13": "以隨眠潤。初二果者以現行潤。此亦如",
    "T43n1830_007:0477b14": "彼。不應徵詰。又解五十六。云後想等生便",
    "T43n1830_007:0477b15": "從彼沒等者。即說死後中有初心想正生",
    "T43n1830_007:0477b16": "時。名想生已。即後想生時。是死已便從彼",
    "T43n1830_007:0477b17": "天沒。故非未沒時言為便。故異生潤生有",
    "T43n1830_007:0477b18": "唯種子。如此外道命終時等。",
    "T43n1830_007:0477b19": "論。有義彼天至潤生愛故。述曰。下第二師。",
    "T43n1830_007:0477b20": "初生無心同前師說。將命終位要起轉識",
    "T43n1830_007:0477b21": "方始命終。所以者何。五十九說異生以纏及",
    "T43n1830_007:0477b22": "隨眠潤生故。故對法第五。說諸異生九種",
    "T43n1830_007:0477b23": "潤生心。必起現愛故。",
    "T43n1830_007:0477b24": "論。瑜伽論說至從彼沒故。述曰。瑜伽五十",
    "T43n1830_007:0477b25": "六說。彼謂後想生已是諸有情從彼天沒。",
    "T43n1830_007:0477b26": "故知末後必定起心。起心之時名想正生。",
    "T43n1830_007:0477b27": "至中有位名為生已。生已之時便從彼沒。",
    "T43n1830_007:0477b28": "五十九說異生以現行．種子潤故必起心。",
    "T43n1830_007:0477b29": "便從彼沒者。其想生已方從彼沒。是此意",
    "T43n1830_007:0477c01": "也。非入中有方始起心。中有有心何勞彼",
    "T43n1830_007:0477c02": "說。",
    "T43n1830_007:0477c03": "論。然說彼無至非謂全無。述曰。下會論文。",
    "T43n1830_007:0477c04": "對法等說不恒行心及心所滅者。非謂末",
    "T43n1830_007:0477c05": "後位。謂彼但依中間時說。非謂一期全無",
    "T43n1830_007:0477c06": "六識。此即兼解唯有有色支訖。非謂末後",
    "T43n1830_007:0477c07": "無愛支。故雖與無心定為喻。然長時相似。",
    "T43n1830_007:0477c08": "故得為喻。",
    "T43n1830_007:0477c09": "論。有義生時至潤生煩惱故。述曰。第三師",
    "T43n1830_007:0477c10": "說。末後有心同前第二所解違論亦如彼",
    "T43n1830_007:0477c11": "說。唯初生有心與前師別。此言初生亦有",
    "T43n1830_007:0477c12": "識故。亦死時也。然上座部等。說彼中有亦",
    "T43n1830_007:0477c13": "無有心。恐此前師亦作此計。故說中有末",
    "T43n1830_007:0477c14": "後有心。大乘中有生支攝故。彼中有末心。必",
    "T43n1830_007:0477c15": "起潤生煩惱故。無想天亦有心也。彼云中",
    "T43n1830_007:0477c16": "有彼處攝故。第五對法等說中有末心亦唯",
    "T43n1830_007:0477c17": "染故。",
    "T43n1830_007:0477c18": "若諍生有有心者今為量云。",
    "T43n1830_007:0477c19": "論。如餘本有初必有轉識故。述曰。此意說",
    "T43n1830_007:0477c20": "言。彼天本有初位。必有轉識起。天中本有之",
    "T43n1830_007:0477c21": "初位故。如餘天趣本有初位。法爾受生必初",
    "T43n1830_007:0477c22": "有六識。此非生有。謂在本有初位。然非即",
    "T43n1830_007:0477c23": "次生有後第二念時本有之第一念心也。謂",
    "T43n1830_007:0477c24": "一期本有生三分分之。第一位名初位。不",
    "T43n1830_007:0477c25": "爾卵生等本有初念。非必有意識故。攝論",
    "T43n1830_007:0477c26": "無性第三。亦說初生有心。勢與此同。",
    "T43n1830_007:0477c27": "論。瑜伽論說至從彼沒故。述曰。第十二卷",
    "T43n1830_007:0477c28": "解無想定中說。若生於彼唯入不起。即證",
    "T43n1830_007:0477c29": "初生有心。其想若生從彼沒故。即證將死",
    "T43n1830_007:0478a01": "有心。",
    "T43n1830_007:0478a02": "既舉論文。次舉難曰。",
    "T43n1830_007:0478a03": "論。彼本初至乃名入故。述曰。彼天本有初",
    "T43n1830_007:0478a04": "若無轉識如何名入。要先有後無乃名入",
    "T43n1830_007:0478a05": "故。非先未有心可言入無心。先已入訖何",
    "T43n1830_007:0478a06": "假言入。又非中有末可起報心。報心滅時",
    "T43n1830_007:0478a07": "名入無心。諸論皆說彼中有必起愛潤生",
    "T43n1830_007:0478a08": "心故。",
    "T43n1830_007:0478a09": "論。決擇分言至名無想故。述曰。此中辨報",
    "T43n1830_007:0478a10": "體并顯性。五十三卷解無想天云。由此因",
    "T43n1830_007:0478a11": "緣所有生得心等滅等　此言顯何義。",
    "T43n1830_007:0478a12": "論。此言意顯至說名無想。述曰。此顯彼天",
    "T43n1830_007:0478a13": "本有初位。有六轉識報心暫起。宿習無心",
    "T43n1830_007:0478a14": "定因緣力故後不復生心。由此生得第六",
    "T43n1830_007:0478a15": "報心滅故。引起異熟無記無心分位之時。",
    "T43n1830_007:0478a16": "名彼無心報。依止本識此轉識滅分位差別",
    "T43n1830_007:0478a17": "說名無想。如前第一卷。雖有二解。今准此",
    "T43n1830_007:0478a18": "文。唯於第六心滅上立無想。",
    "T43n1830_007:0478a19": "論。如善引生二定名善。述曰。此以喻成。",
    "T43n1830_007:0478a20": "如二定前善心引生種子名二定。二定名善",
    "T43n1830_007:0478a21": "隨能引心。故此亦隨生得無記心滅故。彼",
    "T43n1830_007:0478a22": "果名無記。",
    "T43n1830_007:0478a23": "論。不爾轉識至轉識暫起。述曰。彼處轉識",
    "T43n1830_007:0478a24": "三性不行。若初生時即已不行。如何可言",
    "T43n1830_007:0478a25": "唯生得滅。設非唯無記。三性心生便名生",
    "T43n1830_007:0478a26": "得者。此即仍是初生有心故。對法第四。云",
    "T43n1830_007:0478a27": "生得無記謂無想報。故唯無記　彼本有初",
    "T43n1830_007:0478a28": "位轉識暫起暫起者。四識中起何識。此但言",
    "T43n1830_007:0478a29": "轉識不別出故　有說亦起眼．耳等識。此",
    "T43n1830_007:0478b01": "亦不爾。有何因緣應唯起身識及第六識。",
    "T43n1830_007:0478b02": "受彼果故。暫生即滅。何假起眼等識見色",
    "T43n1830_007:0478b03": "聞聲等。義雖知爾起將為勝。如薩婆多亦",
    "T43n1830_007:0478b04": "許多時故。此雖許有心。即顯報體及無記",
    "T43n1830_007:0478b05": "性。",
    "T43n1830_007:0478b06": "自下第四處所繫地。",
    "T43n1830_007:0478b07": "論。彼天唯在至異熟處故。述曰。此受無想",
    "T43n1830_007:0478b08": "處　第四靜慮。此總言也。即彼凡夫第三天",
    "T43n1830_007:0478b09": "處。下諸天處其想麁動難可滅故。有變異",
    "T43n1830_007:0478b10": "受未可盡故。第四靜慮下二天亦然。非是",
    "T43n1830_007:0478b11": "凡夫下中熏習有色身處。可受殊勝無心",
    "T43n1830_007:0478b12": "果故。下非殊勝故不可生。不於五淨居．",
    "T43n1830_007:0478b13": "無色生者。上無受無想異熟處故。謂五淨",
    "T43n1830_007:0478b14": "居唯聖者居。非外道所生。彼不知故。無色",
    "T43n1830_007:0478b15": "無身。無似彼涅槃之樂。受色身果處故。",
    "T43n1830_007:0478b16": "論。即能引發至異熟果故。述曰。自下第五",
    "T43n1830_007:0478b17": "出此報因。如前第一卷解。然今即是定前能",
    "T43n1830_007:0478b18": "引無想定思能招彼果。即顯一思感總．別",
    "T43n1830_007:0478b19": "報。同瑜伽五十六說　又解即是能引定思。",
    "T43n1830_007:0478b20": "至無心位為定之時。招彼第六別報異熟。",
    "T43n1830_007:0478b21": "前明利思能感總報。有心．無心二因果別故",
    "T43n1830_007:0478b22": "　又解此說微微心招別報。若前微心明利",
    "T43n1830_007:0478b23": "故招總報。前說即許一思招二報。亦得有",
    "T43n1830_007:0478b24": "心．無心報。一業尚得色．非色報。理不遮故。",
    "T43n1830_007:0478b25": "後解二業各別。欲顯定因感別報。前明利",
    "T43n1830_007:0478b26": "思感於總報。此會前唯有有色支言。此據",
    "T43n1830_007:0478b27": "六識中間多時不行。非謂八識。設云一期",
    "T43n1830_007:0478b28": "此同小乘。彼命終已當生何處。大乘無文。",
    "T43n1830_007:0478b29": "俱舍論云。若從彼沒必生欲界。先修定行",
    "T43n1830_007:0478c01": "勢力盡故。不得生彼自處。及下三禪。不造",
    "T43n1830_007:0478c02": "下三定因。及前勢力無故。於彼不能更修",
    "T43n1830_007:0478c03": "定故。故不生上地。如箭射空力盡便墮。生",
    "T43n1830_007:0478c04": "彼有情必有欲界順後受業。如生北洲者。",
    "T43n1830_007:0478c05": "生天後業等。此義意言。由前在此修定之",
    "T43n1830_007:0478c06": "時。定前必作欲界善業。或謗釋種涅槃故。",
    "T43n1830_007:0478c07": "必生欲界也。今此不同。彼唯生報。可作是",
    "T43n1830_007:0478c08": "言。此通後報。如何必有欲界順後受業。故",
    "T43n1830_007:0478c09": "知生彼既通生．後．不定。明命終已生下三",
    "T43n1830_007:0478c10": "定。及下欲界。皆無有失。但不生上未曾",
    "T43n1830_007:0478c11": "修故。生彼定中下三天處。更無失也。",
    "T43n1830_007:0478c12": "論。及無心至故名無心。述曰。自下第二解",
    "T43n1830_007:0478c13": "二無心定。於中初總解。後別解。此即總也。",
    "T43n1830_007:0478c14": "解第三句頌及無心二定。謂無心之言通下",
    "T43n1830_007:0478c15": "四位。其睡眠等皆通有心。故無心言簡之。",
    "T43n1830_007:0478c16": "雖牒一句。然先解二定。逐文便故。以四",
    "T43n1830_007:0478c17": "位俱無六識故名無心。不言唯於無想天",
    "T43n1830_007:0478c18": "無心。故知二定無心也。但彼唯有一處。無",
    "T43n1830_007:0478c19": "相類法故不言無心。此下四位有濫有心",
    "T43n1830_007:0478c20": "故須簡也。",
    "T43n1830_007:0478c21": "自下別解二定為二。",
    "T43n1830_007:0478c22": "論。無想定者至故亦名定。述曰。此下別解。",
    "T43n1830_007:0478c23": "文雖分六義有十一　異生者。一顯得人。",
    "T43n1830_007:0478c24": "聖厭之故　遍淨者。謂第三禪天。第四禪以",
    "T43n1830_007:0478c25": "上貪猶未伏。二顯離欲也　出離想者。三",
    "T43n1830_007:0478c26": "顯行相。即作涅槃想也　不恒行等滅者。",
    "T43n1830_007:0478c27": "四顯所滅識多少也　想滅為首等者。五釋",
    "T43n1830_007:0478c28": "定名也。謂有心定令身．心俱平等名安。怡",
    "T43n1830_007:0478c29": "悅名和。今無心定由定前心力。令身平等．",
    "T43n1830_007:0479a01": "和悅如有心定。亦名為定。義與彼等。此體",
    "T43n1830_007:0479a02": "如前第一卷說。依二十二法滅上假立　以",
    "T43n1830_007:0479a03": "上總是第一段文。有五義也。作何伏染而",
    "T43n1830_007:0479a04": "入定者。瑜伽第十二說。問以何方便入此",
    "T43n1830_007:0479a05": "等至。答觀想如病如癰如箭。入第四定",
    "T43n1830_007:0479a06": "修厭背想作意。於所生起種種想中厭背",
    "T43n1830_007:0479a07": "而住。唯謂無想寂靜微妙。於無想中持心",
    "T43n1830_007:0479a08": "而住。如是漸次離諸所緣心便寂滅。顯揚第",
    "T43n1830_007:0479a09": "一亦作此說。即以六行伏惑之法入此定",
    "T43n1830_007:0479a10": "也。此中釋名如第二卷疏。不同俱舍云或",
    "T43n1830_007:0479a11": "無想者定。或定無想名無想定。",
    "T43n1830_007:0479a12": "論。修習此定至定當中夭。述曰。下第二文",
    "T43n1830_007:0479a13": "第六義。三品修別。下修必退不能速現前。",
    "T43n1830_007:0479a14": "有即命終者。以論下云通後報故。若不命",
    "T43n1830_007:0479a15": "終而還得者。由許有退進還得故。後生彼",
    "T43n1830_007:0479a16": "天不甚光淨。形色不甚廣大。不甚之言於",
    "T43n1830_007:0479a17": "下通故　定當中夭。不滿五百劫。此果雖",
    "T43n1830_007:0479a18": "受四百劫已來仍此品攝。或多分者是中品",
    "T43n1830_007:0479a19": "攝。少分劫者是此品攝　問若退已生色界",
    "T43n1830_007:0479a20": "彼方坐得。生彼之時光淨等不　答曰不",
    "T43n1830_007:0479a21": "甚如前此品攝故。退性下性故。",
    "T43n1830_007:0479a22": "論。中品修者至而不決定。述曰。中品修者",
    "T43n1830_007:0479a23": "與前少別。其文可知。現不必退。不定中夭。",
    "T43n1830_007:0479a24": "設中夭形色量別。此有二解。一據形色量",
    "T43n1830_007:0479a25": "與前別。雖壽量少於前者。仍此品攝。二云",
    "T43n1830_007:0479a26": "或多分壽者。是此品攝。",
    "T43n1830_007:0479a27": "論。上品修者至後方殞沒。述曰。其文可知。",
    "T43n1830_007:0479a28": "然約修時。及當來果以辨三品。此約三根",
    "T43n1830_007:0479a29": "為三無失。或根不定。但修有三。如五十三",
    "T43n1830_007:0479b01": "說三品修同。然此受果通立．坐．臥。唯無",
    "T43n1830_007:0479b02": "行者。因修爾故。",
    "T43n1830_007:0479b03": "論。此定唯屬第四靜慮。述曰。自下第三文",
    "T43n1830_007:0479b04": "第七地繫。彼第四定方便引故唯彼繫攝。何",
    "T43n1830_007:0479b05": "故唯在第四靜慮。說此果所以。即說定所",
    "T43n1830_007:0479b06": "由。如前說故。如又毘婆沙一百五十二。有",
    "T43n1830_007:0479b07": "二定依地之義大廣。",
    "T43n1830_007:0479b08": "論。又唯是善至由前說故。述曰。第三段中",
    "T43n1830_007:0479b09": "第八義也。善定引故唯善　非在上．下地。",
    "T43n1830_007:0479b10": "與前報說義同也。此釋唯屬第四定因。",
    "T43n1830_007:0479b11": "論。四業通三除順現受。述曰。第四段文第",
    "T43n1830_007:0479b12": "九義。四業分別。顯揚等立第五業。此中四業",
    "T43n1830_007:0479b13": "同於對法。彼據別義亦不相違。於不定中",
    "T43n1830_007:0479b14": "報時定不定別出故　通後報者。色界後起",
    "T43n1830_007:0479b15": "方受此報。地地重生後得無失。無文違故。",
    "T43n1830_007:0479b16": "處則不然。前欲界定是何報耶。若欲界退失。",
    "T43n1830_007:0479b17": "一切定皆名不得。即命終此報不受故名不",
    "T43n1830_007:0479b18": "定報。既言通退。與小乘別。故報亦別也。",
    "T43n1830_007:0479b19": "論。有義此定至極猛利故。述曰。第五文第",
    "T43n1830_007:0479b20": "十義者。有義雖通後報。唯欲界起。上界無",
    "T43n1830_007:0479b21": "外道說法力故。惠解不如人故。明六天亦",
    "T43n1830_007:0479b22": "不起。此師設上界不起亦成後報。欲界退",
    "T43n1830_007:0479b23": "失復定還得故。若退已生下三定。必不能",
    "T43n1830_007:0479b24": "起。無外緣故。惠解劣故。五十六說先於此",
    "T43n1830_007:0479b25": "起後於色界受報。不言後於色界起定",
    "T43n1830_007:0479b26": "也。",
    "T43n1830_007:0479b27": "論。有義欲界至究竟故。述曰。此第二義。欲",
    "T43n1830_007:0479b28": "界先修。色界除受果處餘下一切地。或一切",
    "T43n1830_007:0479b29": "處皆能重引現前。瑜伽五十六說。先於此起",
    "T43n1830_007:0479c01": "者。先起此定也。後於色界者。後起此定",
    "T43n1830_007:0479c02": "也。於第四靜慮當受彼果者。出受果處",
    "T43n1830_007:0479c03": "也。即後於色界受。二師引別。前師屬果。後",
    "T43n1830_007:0479c04": "師屬定。故二諍也。然既通後報。即色界重",
    "T43n1830_007:0479c05": "現前為勝。前師云。欲界今生退後生更得。不",
    "T43n1830_007:0479c06": "退前定。即名後報。何勞生彼。故二力齊。",
    "T43n1830_007:0479c07": "後起家不於彼天處者。以至究竟故。第四",
    "T43n1830_007:0479c08": "定中三處為起不起。今此言除無想天。不",
    "T43n1830_007:0479c09": "遮餘處故得起也。雖知離染諸地皆然。",
    "T43n1830_007:0479c10": "但由熏修生上諸處別別不同。故下三處",
    "T43n1830_007:0479c11": "亦得此定　又解下處不得。離染齊故。若",
    "T43n1830_007:0479c12": "起下染定不生第四禪。若離下染即得彼",
    "T43n1830_007:0479c13": "定。故下天處無得定義。以退此定必起下",
    "T43n1830_007:0479c14": "染。不爾如何說名為退。",
    "T43n1830_007:0479c15": "論。此由厭想至非聖所起。述曰。下第六文",
    "T43n1830_007:0479c16": "第十一漏無漏。雖言凡聖初文已說異生。",
    "T43n1830_007:0479c17": "更無別門。何以唯有漏不通無漏者。厭想",
    "T43n1830_007:0479c18": "欣彼無想之果入此定故。即為六行有",
    "T43n1830_007:0479c19": "所欣．厭。非如滅定為上息想雖厭。而",
    "T43n1830_007:0479c20": "無所欣果故。故唯無漏。五十三說。以無想",
    "T43n1830_007:0479c21": "定無惠現行。此上有勝住及生故。不能",
    "T43n1830_007:0479c22": "證得所未證得諸勝善法。由是稽留誑橫",
    "T43n1830_007:0479c23": "處故。非聖所入。六十二說。無想等至唯有",
    "T43n1830_007:0479c24": "漏。乃至廣說。俱舍云。聖者不執有漏為真",
    "T43n1830_007:0479c25": "涅槃。此中准彼故唯有漏。非聖所起。曾得",
    "T43n1830_007:0479c26": "未曾得加行離染等。並如對法第二抄等解。",
    "T43n1830_007:0479c27": "論。滅盡定者至故亦名定。述曰。明二無心",
    "T43n1830_007:0479c28": "定中此第二文。即無心中第三位也。文雖有",
    "T43n1830_007:0479c29": "六。義有十二。第一得人。謂有．無學者。六",
    "T43n1830_007:0480a01": "十六云。即簡二乘非俱脫者。不得入故。此",
    "T43n1830_007:0480a02": "中獨覺亦有不得滅定者不。以義今准此",
    "T43n1830_007:0480a03": "文。故有獨覺不得滅定。即部行中。乃至亦",
    "T43n1830_007:0480a04": "有不得通者。獨一者必得故。有學聖者除",
    "T43n1830_007:0480a05": "初二果。唯身證不還。以有學中有異生故。",
    "T43n1830_007:0480a06": "以聖言簡　第二得所以伏斷差別。已伏",
    "T43n1830_007:0480a07": "或離無所有貪。上貪不定者。若上若下皆有",
    "T43n1830_007:0480a08": "伏．斷。如下當辨。以滅定唯依非想定起",
    "T43n1830_007:0480a09": "故。此依初修二乘者離。菩薩不伏離貪。第",
    "T43n1830_007:0480a10": "三與前出離想別。及所滅識　止息想者。謂",
    "T43n1830_007:0480a11": "二乘者。厭患六識有漏勞慮。或觀無漏心麁",
    "T43n1830_007:0480a12": "動。若菩薩等。亦欲發生無心寂靜似於涅",
    "T43n1830_007:0480a13": "槃功德故起。第四滅識多少　令不恒行及",
    "T43n1830_007:0480a14": "恒行染者。謂若二乘即除人空之染。菩薩亦",
    "T43n1830_007:0480a15": "除法空之染。各望自乘說為染故。對法第",
    "T43n1830_007:0480a16": "二．五蘊論。言恒行一分。若說第七唯有漏",
    "T43n1830_007:0480a17": "唯人執者。即第七全不行。望第八是一分",
    "T43n1830_007:0480a18": "故。即以此文為證唯有漏。若說有法執。二",
    "T43n1830_007:0480a19": "乘除人空一分。菩薩雙除。非全無第七。定",
    "T43n1830_007:0480a20": "名同前。",
    "T43n1830_007:0480a21": "第五釋名。",
    "T43n1830_007:0480a22": "論。由偏厭受想亦名滅彼定。述曰。彼心．心",
    "T43n1830_007:0480a23": "所滅名滅定。恒行染污心等滅故。即此亦名",
    "T43n1830_007:0480a24": "滅受想定。義以此定若實總滅為論。即滅盡",
    "T43n1830_007:0480a25": "定。若但從主為名名無心定。前即通約心．",
    "T43n1830_007:0480a26": "心所名。若據增強所厭別名。如此中說滅",
    "T43n1830_007:0480a27": "受想定。如名無想定。以修禪．無色義各",
    "T43n1830_007:0480a28": "勝故。如別立蘊故偏厭之。又以受是根為",
    "T43n1830_007:0480a29": "首等餘是根者亦滅。以想非根法為首。",
    "T43n1830_007:0480b01": "等餘非根法亦滅。如是等無量門　又解二",
    "T43n1830_007:0480b02": "乘．七地以前別觀。修禪．無．色各有偏勝。",
    "T43n1830_007:0480b03": "須別厭之可名滅受想定。自在菩薩．及如",
    "T43n1830_007:0480b04": "來。無有漏第六。無修禪．無色勞慮。何勞偏",
    "T43n1830_007:0480b05": "厭。一由心行以得其名滅受想定。二由內",
    "T43n1830_007:0480b06": "止息故入。即總名無心定。",
    "T43n1830_007:0480b07": "論。修習此定至畢竟不退。述曰。自下文第",
    "T43n1830_007:0480b08": "二。義第六。辨三品修。此定有三品如五十",
    "T43n1830_007:0480b09": "三說。滅定許退唯有現不成。後生色界重",
    "T43n1830_007:0480b10": "能現起。准無想定說。下修退者亦爾。亦有",
    "T43n1830_007:0480b11": "現即不成故　問若下品退能引現前者。與",
    "T43n1830_007:0480b12": "中品退人能引現前者何別。又中品不必退",
    "T43n1830_007:0480b13": "者。與上品修者何別　答以修習時有上",
    "T43n1830_007:0480b14": "中下。其此定性類。有可退．不可退種類。必",
    "T43n1830_007:0480b15": "能引現前種類。不能現前種類有別。非",
    "T43n1830_007:0480b16": "以上中下根說有三品。不癈中根上修。上",
    "T43n1830_007:0480b17": "根中修等故　又解即以三品根為三品",
    "T43n1830_007:0480b18": "修。以根別故其修品亦別。若練根已而修習",
    "T43n1830_007:0480b19": "者。即轉成勝品。故有差別。",
    "T43n1830_007:0480b20": "論。此定初修至最居後故。述曰。自下文第",
    "T43n1830_007:0480b21": "三。義第七。初修依何地起。初必依有頂遊",
    "T43n1830_007:0480b22": "觀無漏為加行入初修。即二乘。及七地以",
    "T43n1830_007:0480b23": "前等。瑜伽第十二卷說。唯除如來．及出第",
    "T43n1830_007:0480b24": "二僧祇大菩薩。餘不能超諸等至。佛等隨",
    "T43n1830_007:0480b25": "欲皆入。故知二乘等名未自在。唯得無所",
    "T43n1830_007:0480b26": "有處心。後超一地無漏入故。顯揚亦同。",
    "T43n1830_007:0480b27": "言遊觀者。簡無分別智為加行心。瑜伽第",
    "T43n1830_007:0480b28": "十二說。或依非想非非想而入此定。或依",
    "T43n1830_007:0480b29": "滅盡相而入此定。成業論引摩訶俱瑟恥羅",
    "T43n1830_007:0480c01": "經。二因緣能入此定。謂不思惟一切相。及",
    "T43n1830_007:0480c02": "正思惟無相界故入此定。為有正思惟無",
    "T43n1830_007:0480c03": "想界定故恐濫無分別智。遊觀言簡也　何",
    "T43n1830_007:0480c04": "以唯依非想者。次第定中最居後故。以此",
    "T43n1830_007:0480c05": "定厭心至微微心方入。餘下地心麁不能",
    "T43n1830_007:0480c06": "作此行相故依非想。次第定中麁至細最",
    "T43n1830_007:0480c07": "居後故。又此無心勝定。以下品有心勝定",
    "T43n1830_007:0480c08": "為先。非無心勝定為先。後有心定起。無心",
    "T43n1830_007:0480c09": "必由有心引生故。亦非中間間起。以下定",
    "T43n1830_007:0480c10": "行相。不至微微故。即次第定中。義理最居",
    "T43n1830_007:0480c11": "後故。又教說為最居後故　言微微者。謂",
    "T43n1830_007:0480c12": "定前第二念心等。細於以前心故名之為",
    "T43n1830_007:0480c13": "微。後第一念臨入定之心。復細於前微心",
    "T43n1830_007:0480c14": "故稱為微微。",
    "T43n1830_007:0480c15": "第八義無漏分別。",
    "T43n1830_007:0480c16": "論。雖屬有頂而無漏攝。述曰。以無漏引體",
    "T43n1830_007:0480c17": "即無漏種故。第六十二說。滅盡等至當言",
    "T43n1830_007:0480c18": "無漏。由與煩惱不相應故。非相應故。",
    "T43n1830_007:0480c19": "無所緣故。非煩惱生故。是出世間。異生不",
    "T43n1830_007:0480c20": "能行故。",
    "T43n1830_007:0480c21": "論。若修此定至亦得現前。述曰。前言初修",
    "T43n1830_007:0480c22": "唯依非想。後修如何。若得此定已自在者。",
    "T43n1830_007:0480c23": "餘下七地心後亦得現前。即大般若經第一",
    "T43n1830_007:0480c24": "分第三百五十。次第入出諸定名師子嚬",
    "T43n1830_007:0480c25": "呻定。若菩薩超禪從一切地心入滅盡定。",
    "T43n1830_007:0480c26": "從滅定於一切地心出。是集散三摩地。第",
    "T43n1830_007:0480c27": "二．三會亦有此文。對法第五云。未自在者唯",
    "T43n1830_007:0480c28": "超一間。若得自在超一切地。顯揚十八云。",
    "T43n1830_007:0480c29": "若曾串習能從欲界入無色界心。故知欲界",
    "T43n1830_007:0481a01": "心後越入此定。其瑜伽第十二說。唯自在者",
    "T43n1830_007:0481a02": "方超一切等至。即九等至。謂如來。大菩薩。",
    "T43n1830_007:0481a03": "實無欲界心。有似欲界心實是無漏。隨在",
    "T43n1830_007:0481a04": "何定為加行皆能入。且從極自在。純無漏",
    "T43n1830_007:0481a05": "為語。實十地菩薩．廣惠聲聞．獨覺亦得。如",
    "T43n1830_007:0481a06": "定中聞聲。從無所有處心入欲界故。不爾",
    "T43n1830_007:0481a07": "便違　問既爾此為即是加行心地法。為但",
    "T43n1830_007:0481a08": "非想心地法。若准此義即隨加行心地法。",
    "T43n1830_007:0481a09": "即初定等並有此定。依加行心種上立",
    "T43n1830_007:0481a10": "此定故　不爾對法第十三等說。想受解",
    "T43n1830_007:0481a11": "脫。謂依非想處解脫等。故知唯屬非想。此",
    "T43n1830_007:0481a12": "中亦言屬有頂故　若爾云何名超等至",
    "T43n1830_007:0481a13": "　此有二解。一云謂前起初禪等心已。後",
    "T43n1830_007:0481a14": "一二念起非想處心而入此定。非從初定",
    "T43n1830_007:0481a15": "即入無心。以定隨加行心建立故　第二",
    "T43n1830_007:0481a16": "解云。雖起餘地心隣即入此定。此定仍非",
    "T43n1830_007:0481a17": "想地為依以極細故。由先串習故今直至",
    "T43n1830_007:0481a18": "無心。非想為依不須起非想心為加行。論",
    "T43n1830_007:0481a19": "言從微微心種上立是初起。多分非約超",
    "T43n1830_007:0481a20": "定者。說超等至即從初定入無心。不言",
    "T43n1830_007:0481a21": "入非想已方入此定故。若不然者即此定",
    "T43n1830_007:0481a22": "所依唯依加行種。加行既初定等故。此定通",
    "T43n1830_007:0481a23": "下地有。既不許然仍言超者。後解為勝。",
    "T43n1830_007:0481a24": "大般若不言從初定等更起非想無漏心",
    "T43n1830_007:0481a25": "方入故。經論皆言滅盡依非想。不言依下",
    "T43n1830_007:0481a26": "地故。言依加行心上建立者。是非自在",
    "T43n1830_007:0481a27": "次第入者語。以無漏心有所屬故。彼心細",
    "T43n1830_007:0481a28": "故。得自在者不假熏習。及無熏習。何必要",
    "T43n1830_007:0481a29": "依入定心等種子上立　有說大般若第十",
    "T43n1830_007:0481b01": "五會。靜慮中佛呵菩薩入滅定。滅定非利",
    "T43n1830_007:0481b02": "他行。若未自在雖有入者。至自在時皆不",
    "T43n1830_007:0481b03": "令入。但自在成就名超一切。或呵專入。不",
    "T43n1830_007:0481b04": "障時入。佛不起滅定而現威儀故。",
    "T43n1830_007:0481b05": "論。雖屬道諦至似涅槃故。述曰。文第四。義",
    "T43n1830_007:0481b06": "第九三學等分別。前言有為善法在學．無學",
    "T43n1830_007:0481b07": "身即名學．無學。滅定實從現行是學．無學。",
    "T43n1830_007:0481b08": "以似涅槃無進趣止息行相。不可說為",
    "T43n1830_007:0481b09": "有學．無學。是非學非無學。雖屬道諦同餘",
    "T43n1830_007:0481b10": "有為。似涅槃故故是非二。不同餘種子。彼",
    "T43n1830_007:0481b11": "非止息故。六十二說正與此同。彼說非所",
    "T43n1830_007:0481b12": "行故。似涅槃故。非二所攝。然此中無進趣",
    "T43n1830_007:0481b13": "止息。不同善身業等亦是學等故。由此義",
    "T43n1830_007:0481b14": "故非二通有為．無為。有為中通有漏．無漏。",
    "T43n1830_007:0481b15": "滅定有為無漏非二攝故。有學．無學中。通有",
    "T43n1830_007:0481b16": "漏．無漏。以苦．憂根等是無學故。",
    "T43n1830_007:0481b17": "論。此定初起至極猛利故。",
    "T43n1830_007:0481b18": "述曰。文第五。義第十三界初起。唯在人中。",
    "T43n1830_007:0481b19": "佛及弟子說力起故。上界無此說者。又雖",
    "T43n1830_007:0481b20": "無出家弟子。世俗弟子亦色界有者。以人",
    "T43n1830_007:0481b21": "中惠解極利過彼。故初起位必在人中。六欲",
    "T43n1830_007:0481b22": "天中文亦不說。義即無違。天中豈無身證",
    "T43n1830_007:0481b23": "者也。此中且說人中。近故。勝故。文由未盡。",
    "T43n1830_007:0481b24": "對法第九正與此同。",
    "T43n1830_007:0481b25": "論。後上二界至意成天故。述曰。若後二界",
    "T43n1830_007:0481b26": "亦得現前。即二界得後起。然無欲界後起。",
    "T43n1830_007:0481b27": "以必不還等方得故。五十六說。起者先於",
    "T43n1830_007:0481b28": "此起。後於色界重現在前。託色所依方得",
    "T43n1830_007:0481b29": "生故。此據未有第八識義。若已建立第",
    "T43n1830_007:0481c01": "八。於一切處皆得。此即據已建立第八教。",
    "T43n1830_007:0481c02": "真實義建立故。鄔陀夷經是此證故。如俱舍",
    "T43n1830_007:0481c03": "第五廣說。鄔陀夷者此名出現。日出時生故",
    "T43n1830_007:0481c04": "以名也。言意成天即超段食。佛說是色界。",
    "T43n1830_007:0481c05": "不爾。既言超段食隨受一處意成天身能",
    "T43n1830_007:0481c06": "入出此定。故知通無色。經不遮彼言隨一",
    "T43n1830_007:0481c07": "故。釋此經者。舍利子說有退者色界後起。",
    "T43n1830_007:0481c08": "出現不了意成天言。謂是非想。然彼不知",
    "T43n1830_007:0481c09": "有第八識。生非想處不可後起此定故。",
    "T43n1830_007:0481c10": "與上座論議。佛知不了舍利子說。所以見",
    "T43n1830_007:0481c11": "訶。非遮無色得入此定。如毘婆沙第一．百",
    "T43n1830_007:0481c12": "五十三卷明其所以。",
    "T43n1830_007:0481c13": "問生無色者為一切能入為有不能。答。",
    "T43n1830_007:0481c14": "論。於藏識教至不斷滅故。述曰。於第八識",
    "T43n1830_007:0481c15": "若未信受。生彼不起。恐無色已後無心。",
    "T43n1830_007:0481c16": "成斷故同無餘依。若已信生彼。非但於下",
    "T43n1830_007:0481c17": "得起。亦得於彼現起此定。知有藏識雖",
    "T43n1830_007:0481c18": "無色身不慮斷滅。前引五十六．對法第十",
    "T43n1830_007:0481c19": "正與此同。然舊諸師謂。未建立教即小乘",
    "T43n1830_007:0481c20": "說。已建立是大乘說者。不然。若大乘說對",
    "T43n1830_007:0481c21": "彼二乘建立第八。已不知有此。設生無",
    "T43n1830_007:0481c22": "色豈不慮斷。故知建立者是信有義。不建",
    "T43n1830_007:0481c23": "立者非信有義。此與彼同　問若爾諸得",
    "T43n1830_007:0481c24": "此定。必是不還已去。生無色聖者。必非不",
    "T43n1830_007:0481c25": "定性聖者。是定性人。聖不下生故。非不定",
    "T43n1830_007:0481c26": "人先根熟時佛不救故。亦非不定性人大根",
    "T43n1830_007:0481c27": "必不熟入無餘。義如第八十無餘依地說。",
    "T43n1830_007:0481c28": "與定性人有何別故。即彼定性人。如何信",
    "T43n1830_007:0481c29": "有第八識也。菩薩又不生彼。若信大乘",
    "T43n1830_007:0482a01": "便非定性不應生彼。若定性者云何信有",
    "T43n1830_007:0482a02": "　答即定性中有愚法者。不信大乘故彼定",
    "T43n1830_007:0482a03": "不起。若不愚法聲聞。雖信大乘不將為究",
    "T43n1830_007:0482a04": "竟。由信有故彼起此定。不為究竟故聖人",
    "T43n1830_007:0482a05": "生彼。如今大乘信小乘教　或此文意與",
    "T43n1830_007:0482a06": "五十六別。此據一分聖者。非謂一切皆爾。",
    "T43n1830_007:0482a07": "不聞大乘人。生彼決定不起此定故。然",
    "T43n1830_007:0482a08": "對法第十云。謂無色多分不安住寂靜異",
    "T43n1830_007:0482a09": "熟故不入此定。非如下界故。更為此第",
    "T43n1830_007:0482a10": "二解也。約實亦得瑜伽為勝。",
    "T43n1830_007:0482a11": "論。要斷三界至所引發故。述曰。文第六義",
    "T43n1830_007:0482a12": "第十一。下文有二。一明見惑。二明修惑。此",
    "T43n1830_007:0482a13": "即初也。要斷何煩惱得起。要斷見惑方起",
    "T43n1830_007:0482a14": "此定。異生不能伏滅有頂見道所斷心心",
    "T43n1830_007:0482a15": "所故。下八地見惑皆不能伏。何但非想。此",
    "T43n1830_007:0482a16": "據最後必須伏斷處言。隨此定所依斷道",
    "T43n1830_007:0482a17": "究竟處說故。非謂下地異生能伏　此定",
    "T43n1830_007:0482a18": "微妙。微妙者殊勝義　要證二空隨應後得",
    "T43n1830_007:0482a19": "所引發故者。謂二乘入唯證人空。後得引",
    "T43n1830_007:0482a20": "菩薩．佛入。二空後得智皆得引入。今顯彼",
    "T43n1830_007:0482a21": "入後得各別故。言隨應後得智所引發故",
    "T43n1830_007:0482a22": "　有言法空必無遊觀能入此定者。不然。",
    "T43n1830_007:0482a23": "此文正故。",
    "T43n1830_007:0482a24": "上來已明見惑訖。次下明修惑。",
    "T43n1830_007:0482a25": "論。有義下八地至皆得後起。述曰。下明修",
    "T43n1830_007:0482a26": "惑有二。初明二乘。後明菩薩。二乘中有",
    "T43n1830_007:0482a27": "二。初異說。後問答。此初師說。唯除非想下",
    "T43n1830_007:0482a28": "八地修惑。要全斷欲界者。餘上八地或伏",
    "T43n1830_007:0482a29": "或斷方起此定。以欲界必須斷者。下界煩",
    "T43n1830_007:0482a30": "惱種。有二性不善．無記。言繁雜者。繁多雜",
    "T43n1830_007:0482b01": "亂義。此俱定障障定強故。上界煩惱一性不",
    "T43n1830_007:0482b02": "多故可伏得。其非想處斷與不斷皆極成。",
    "T43n1830_007:0482b03": "故下七不定。又何不斷六品等初二果人",
    "T43n1830_007:0482b04": "得者。世親攝論第三云。唯說不還等五人",
    "T43n1830_007:0482b05": "得故。即上八地四禪無色皆得後起。欲界初",
    "T43n1830_007:0482b06": "修。故五十三亦說。有學入者謂不還。無學入",
    "T43n1830_007:0482b07": "者謂俱分解脫。故初二果不得入　若爾對",
    "T43n1830_007:0482b08": "法第九四句中第二句。謂聖者已得第四靜",
    "T43n1830_007:0482b09": "慮。不求生無色能入此定。不言已得初",
    "T43n1830_007:0482b10": "定等如何通　答彼不言唯依得第四定。",
    "T43n1830_007:0482b11": "復不遮下三定未斷不得故有何妨。",
    "T43n1830_007:0482b12": "論。有義要斷至皆得後起。述曰。此第二師",
    "T43n1830_007:0482b13": "說。下之三定。及欲四地惑。種要須斷盡。餘",
    "T43n1830_007:0482b14": "上五地惑伏．或斷方能入此定。下三定等",
    "T43n1830_007:0482b15": "中定障。苦．樂等變異受俱惑種。障定強故。",
    "T43n1830_007:0482b16": "如不動無為不依下地立。說即初起唯欲",
    "T43n1830_007:0482b17": "界。後起除三定通上五地皆得。即以第",
    "T43n1830_007:0482b18": "十對法四句為證。此中第二師為勝。文正",
    "T43n1830_007:0482b19": "證故。亦有理故。有人欲明初二果伏得此",
    "T43n1830_007:0482b20": "定者。不然。論不說故。又麁定障尚未斷盡。",
    "T43n1830_007:0482b21": "如何能入。亦應於彼建立身證。證九定故。",
    "T43n1830_007:0482b22": "如對法第二抄解熏禪難等。",
    "T43n1830_007:0482b23": "論。若伏下惑至却斷下失。述曰。此第二問",
    "T43n1830_007:0482b24": "答分別。薩婆多者。問前二師。若伏隨應何",
    "T43n1830_007:0482b25": "地之惑。後得此定者。將命終之時。不以",
    "T43n1830_007:0482b26": "無漏道斷其種子。而復不退起其煩惱。當",
    "T43n1830_007:0482b27": "既命終生非想上地。却斷隨應所伏之惑",
    "T43n1830_007:0482b28": "種也。",
    "T43n1830_007:0482b29": "論。斷亦無失至俱生惑故。述曰。論主初且",
    "T43n1830_007:0482c01": "理抑橫生異義。却斷亦無失。如何等。如",
    "T43n1830_007:0482c02": "生上二界。却斷下第七中惑。以必金剛心",
    "T43n1830_007:0482c03": "方斷故。",
    "T43n1830_007:0482c04": "後正義解。",
    "T43n1830_007:0482c05": "論。然不還者至却斷下失。述曰。此第三果",
    "T43n1830_007:0482c06": "對治道強。以欲界治道皆圓滿故。非初二",
    "T43n1830_007:0482c07": "果。正潤生位。不起現行煩惱潤生。此第三",
    "T43n1830_007:0482c08": "果但由惑種潤生上地。此意即是所已伏",
    "T43n1830_007:0482c09": "種雖退不退。但必唯以隨眠潤生。而無伏",
    "T43n1830_007:0482c10": "下生上地義。即雖已伏猶有種故。未無",
    "T43n1830_007:0482c11": "漏道斷處受生故。五十九說。以隨眠潤生。",
    "T43n1830_007:0482c12": "謂見諦者。大論第一。對法第五說。初二果亦",
    "T43n1830_007:0482c13": "以現行潤生。唯不還者以種子潤。顯五十",
    "T43n1830_007:0482c14": "九說見諦者唯第三果也。若爾異生應唯種",
    "T43n1830_007:0482c15": "子潤。如對法第三抄。然異生現行潤。六行",
    "T43n1830_007:0482c16": "不伏愛等現有。既得生上聖者種子潤。雖",
    "T43n1830_007:0482c17": "有其種應生上界。以異生潤藉伴。雖有",
    "T43n1830_007:0482c18": "愛等。無餘惑伴得生上。聖潤不藉伴。有",
    "T43n1830_007:0482c19": "種不上生。以聖者善業必決定故唯種子",
    "T43n1830_007:0482c20": "生。異生不然。故通現潤。不爾聖種應強異",
    "T43n1830_007:0482c21": "生。然不還者如處不還。一地之中有三天處",
    "T43n1830_007:0482c22": "等。下處死生上處亦以現行潤。以此生地",
    "T43n1830_007:0482c23": "治道未滿。如初二果。瑜伽但生他地為論。",
    "T43n1830_007:0482c24": "今此若約生他地者必唯種潤。然應四句",
    "T43n1830_007:0482c25": "分別。有在上斷下惑。如二乘者上界得無",
    "T43n1830_007:0482c26": "學斷下第七惑。有在下斷上惑。下地得初",
    "T43n1830_007:0482c27": "果斷上見惑等。餘二句可知　然不動無為。",
    "T43n1830_007:0482c28": "想受滅無為。依斷受建立。擇滅一分。若伏",
    "T43n1830_007:0482c29": "下八地或五地得此定。即不得二無為。非",
    "T43n1830_007:0482c30": "是擇滅故。前來已說二乘定性學無學訖。",
    "T43n1830_007:0483a01": "論。若諸菩薩至能起此定。述曰。下文第二",
    "T43n1830_007:0483a02": "明菩薩修惑。隨何者先二乘已得此定。後",
    "T43n1830_007:0483a03": "迴心即得定者。非非身證惠解脫等。即一",
    "T43n1830_007:0483a04": "切地三大劫中能入此定。",
    "T43n1830_007:0483a05": "論。若不爾者至滅盡定故。述曰。若頓悟菩",
    "T43n1830_007:0483a06": "薩義即不定。或有一類七地究竟滿心。方伏",
    "T43n1830_007:0483a07": "一切三界六識中煩惱盡已能入。前入住心",
    "T43n1830_007:0483a08": "等猶未能故。雖未永斷欲界修惑。而如",
    "T43n1830_007:0483a09": "已斷者能起此定。即攝論說菩薩後得智中",
    "T43n1830_007:0483a10": "起煩惱者不為過失。如已斷者。論說已入",
    "T43n1830_007:0483a11": "遠地菩薩方起此定。六十二卷說。遠地者即",
    "T43n1830_007:0483a12": "第七遠行地故。",
    "T43n1830_007:0483a13": "論。有從初地至滅盡定故。述曰。復有頓悟",
    "T43n1830_007:0483a14": "決定性人。有從初地即能伏一切煩惱。如",
    "T43n1830_007:0483a15": "前第三卷。引即對法第十四卷說。此菩薩",
    "T43n1830_007:0483a16": "十地中皆能起此定。十卷入楞伽第七入道",
    "T43n1830_007:0483a17": "品初。及十地經第八卷。第九地中。說前",
    "T43n1830_007:0483a18": "六地中亦能入此定故。即十地菩薩。有起",
    "T43n1830_007:0483a19": "煩惱。謂悲增上者。有不起煩惱。謂智增",
    "T43n1830_007:0483a20": "上者　又解或雖悲．智等。而所樂行不同。",
    "T43n1830_007:0483a21": "一怖故伏惑恐為失。一不怖故起利生",
    "T43n1830_007:0483a22": "故。或伏或不伏有此差別　如地前迴心",
    "T43n1830_007:0483a23": "入大乘位。有先得此定者。有不得者。",
    "T43n1830_007:0483a24": "有聖者者。有凡夫者故。即成佛者。先已",
    "T43n1830_007:0483a25": "成就故。至佛時由先無始成就滅定種子",
    "T43n1830_007:0483a26": "故。今初成佛即名為得。圓滿成故　若隨二",
    "T43n1830_007:0483a27": "師三乘分別。約地根性或九品定不定者。得",
    "T43n1830_007:0483a28": "定人數皆如理思　又解瑜伽第十二說。入",
    "T43n1830_007:0483a29": "此定有二。一依非想處相。二依無想界",
    "T43n1830_007:0483a30": "相。成業論云。有二因緣能入滅定。謂如前",
    "T43n1830_007:0483b01": "引。楞伽第七云。謂前六地中共聲聞等緣",
    "T43n1830_007:0483b02": "有為行等。乃至廣說能入此定。於七地中",
    "T43n1830_007:0483b03": "能念念入此定。能離諸法有無想故。瑜伽",
    "T43n1830_007:0483b04": "四十八同楞伽說。對法第十三等亦說。無",
    "T43n1830_007:0483b05": "想行菩薩。謂住遠行地菩薩。能令諸相",
    "T43n1830_007:0483b06": "不現行故。今准此等經論文。若決定性決",
    "T43n1830_007:0483b07": "定已得。通論位次即十地皆得。如楞伽說。",
    "T43n1830_007:0483b08": "初地等能入此定。共聲聞等緣有為行。即",
    "T43n1830_007:0483b09": "是大論．成業。依非想處相入此定。但厭非",
    "T43n1830_007:0483b10": "想處心故。名緣有為行。若入七地滿心。能",
    "T43n1830_007:0483b11": "念念入此定。行無相行緣無相界入此定",
    "T43n1830_007:0483b12": "故。不共前六地。聲聞等行相故。即大論六",
    "T43n1830_007:0483b13": "十二。據念念能入緣無相涅槃相。不共聲",
    "T43n1830_007:0483b14": "聞等。即說遠行地方能入此定。楞伽據定",
    "T43n1830_007:0483b15": "得。即十地皆得。無相違故。雖瑜伽八十說",
    "T43n1830_007:0483b16": "入無餘依緣無相界入此滅定。此之相分",
    "T43n1830_007:0483b17": "亦有為相。似無相界非真得彼。任運起無",
    "T43n1830_007:0483b18": "違。故大論第十二說。問入此定不分別我",
    "T43n1830_007:0483b19": "當入等。乃至廣說。既無作意云何能入出",
    "T43n1830_007:0483b20": "此定。答先於心善修故。乃至任運能入出。",
    "T43n1830_007:0483b21": "隨其自在未自在者何心皆出。又說出定時",
    "T43n1830_007:0483b22": "觸三種觸。謂不動觸．無所有觸．無相觸。緣",
    "T43n1830_007:0483b23": "三種境。一有境．二境境．三滅境等。如樞要",
    "T43n1830_007:0483b24": "說。此無心二定顯數滅心所多少。唯二十二。",
    "T43n1830_007:0483b25": "一是心王故　問非有漏心別境五皆起。如",
    "T43n1830_007:0483b26": "何唯二十二　答有漏此不俱行相別故。無",
    "T43n1830_007:0483b27": "漏可然。一曾得．未曾得。佛於何時得。謂餘",
    "T43n1830_007:0483b28": "分別如對法抄。即楞伽第八．大論十二．五",
    "T43n1830_007:0483b29": "十三．五十六．六十二．八十．對法第二．第五．",
    "T43n1830_007:0483c01": "第十．第十三．顯揚第一．十地論第八卷．五",
    "T43n1830_007:0483c02": "蘊．成業。出定由先期願。共為此證。",
    "T43n1830_007:0483c03": "自下第三解重睡．悶。",
    "T43n1830_007:0483c04": "論。無心睡眠至皆不現行。述曰。謂有極重",
    "T43n1830_007:0483c05": "睡眠。極重悶絕。即睡是心數。今無此數數",
    "T43n1830_007:0483c06": "不行故名極重睡。有疲極等緣。令睡得有",
    "T43n1830_007:0483c07": "有心之時名為睡眠。此令無心故名極重",
    "T43n1830_007:0483c08": "睡。大論第一說。悶絕是意不共業。即由悶時",
    "T43n1830_007:0483c09": "唯有意識。非悶即心所法。以觸末摩有悶",
    "T43n1830_007:0483c10": "生故。悶即觸處悶也。然由此觸引身分位。",
    "T43n1830_007:0483c11": "或唯有意名意不共業。或引無心即此中",
    "T43n1830_007:0483c12": "極重悶攝。為簡有心故名極重悶　何故",
    "T43n1830_007:0483c13": "無別悶心所也　答若無風熱等緣而起",
    "T43n1830_007:0483c14": "悶絕。可是心所。既由風熱等緣引身分位",
    "T43n1830_007:0483c15": "故。無悶心所法也。不如睡心所能引分位",
    "T43n1830_007:0483c16": "生。不可為例。",
    "T43n1830_007:0483c17": "論。疲極等緣至名極重睡眠。述曰。對法第",
    "T43n1830_007:0483c18": "一云。謂羸瘦．疲倦．身分沈重．思惟闇相。捨",
    "T43n1830_007:0483c19": "諸所作。串習睡眠。或他呪術．神力所引。動",
    "T43n1830_007:0483c20": "扇涼風吹等故起。顯揚．五蘊各說有因緣。",
    "T43n1830_007:0483c21": "此如顯揚第一。故以疲極為首等取餘者。",
    "T43n1830_007:0483c22": "以六識俱不行故名為極重。所引身位者。",
    "T43n1830_007:0483c23": "謂睡無心時。即不自在相．沈重相．無心相。",
    "T43n1830_007:0483c24": "餘位不然。名身分位　問此既無心所眠。",
    "T43n1830_007:0483c25": "何名為眠。而此中。及大論無心地等說為眠",
    "T43n1830_007:0483c26": "也。",
    "T43n1830_007:0483c27": "論。此睡眠時至故假說彼名。述曰。此有二",
    "T43n1830_007:0483c28": "解。一由。二似。雖此眠時無彼心所眠體。而",
    "T43n1830_007:0483c29": "由彼加行眠引。或沈重不自在。似有彼眠",
    "T43n1830_007:0484a01": "心所時。以二義故假說無心身之分位。名",
    "T43n1830_007:0484a02": "眠。實非眠也。",
    "T43n1830_007:0484a03": "論。風熱等緣至名極重悶絕。述曰。大論第",
    "T43n1830_007:0484a04": "一云。由風熱淡等。他呪術神力所引。寫過",
    "T43n1830_007:0484a05": "量。出血故。故今言等。然此無別數法。不",
    "T43n1830_007:0484a06": "可言由彼似彼。此即悶故。",
    "T43n1830_007:0484a07": "論。或此俱是觸處少分。述曰。然悶有身",
    "T43n1830_007:0484a08": "覺．不覺時。謂若有心之時由悶觸故。引生",
    "T43n1830_007:0484a09": "無心時身之分位。即是悶觸之果體亦悶攝。",
    "T43n1830_007:0484a10": "是觸處少分　或有心之時。疲極等緣引眠",
    "T43n1830_007:0484a11": "起故。無心時身之分位眠。即是觸處疲之果",
    "T43n1830_007:0484a12": "故。體亦是疲。似眠位故名眠。又至無心位。",
    "T43n1830_007:0484a13": "雖有悶．疲二觸。唯第八境。微細不覺。故以",
    "T43n1830_007:0484a14": "為體。即總二言觸處少分。前別解二。即取",
    "T43n1830_007:0484a15": "無心分位隨所應現有色蘊為此二體。第",
    "T43n1830_007:0484a16": "二解以觸處少分為體。由觸引故。",
    "T43n1830_007:0484a17": "此即別解六識起不起時訖。第三總結。",
    "T43n1830_007:0484a18": "論。除斯五位意識恒起。述曰。二無心定．無",
    "T43n1830_007:0484a19": "想天．及睡．悶二。除此五時。第六意恒起。緣",
    "T43n1830_007:0484a20": "恒具故。",
    "T43n1830_007:0484a21": "論。正死生時至五位不行。述曰。上來第二",
    "T43n1830_007:0484a22": "答五位訖。自下第三料簡五位有三。一問",
    "T43n1830_007:0484a23": "死生。二釋不說入無餘位。三解誰具。今",
    "T43n1830_007:0484a24": "此第一寄問寬狹攝法不盡。後約凡聖辨",
    "T43n1830_007:0484a25": "五有無。初中先問。後答。此即問也。一切正死",
    "T43n1830_007:0484a26": "生時亦無第六。何故但說五位無第六。應",
    "T43n1830_007:0484a27": "言七位故。",
    "T43n1830_007:0484a28": "論。有義死生及與言顯。述曰。第一師云。死",
    "T43n1830_007:0484a29": "生頌中別說。即有七種也。謂及字．與字二",
    "T43n1830_007:0484b01": "字中顯。及．與二言各顯一故。",
    "T43n1830_007:0484b02": "論。彼說非理至悶絕位故。述曰。第二師云。",
    "T43n1830_007:0484b03": "不然。以大論第十三但說六時名無心故。",
    "T43n1830_007:0484b04": "謂前五位。及二乘無餘依位。何以不爾。應",
    "T43n1830_007:0484b05": "說八位名無心。故應說死生二位。此五位",
    "T43n1830_007:0484b06": "中即悶絕中攝。以生死苦逼極悶絕故　若",
    "T43n1830_007:0484b07": "爾頌何故說及與二言。",
    "T43n1830_007:0484b08": "論。說及與言顯五無雜。述曰。即一相違釋。",
    "T43n1830_007:0484b09": "間隔義故。",
    "T43n1830_007:0484b10": "論。此顯六識至入無餘依。述曰。雖六位說",
    "T43n1830_007:0484b11": "是無心。入無餘依頌中不說。此頌但說斷",
    "T43n1830_007:0484b12": "後復生故。不說彼第六識等入無餘位後",
    "T43n1830_007:0484b13": "永不生。此說生故。",
    "T43n1830_007:0484b14": "下依凡聖以辨五位。",
    "T43n1830_007:0484b15": "論。此五位中至無睡悶故。述曰。異生四具。",
    "T43n1830_007:0484b16": "如文可知。聖唯有後三。除無想定．及天。唯",
    "T43n1830_007:0484b17": "異生得故。此則總說。其聖三中。佛．及第八地",
    "T43n1830_007:0484b18": "以去菩薩。唯得有一定。無睡眠．悶絕二。以",
    "T43n1830_007:0484b19": "惡法故。麁淺法故。現似有睡。實無有故。即",
    "T43n1830_007:0484b20": "二乘無學亦有悶絕也。此中三乘學無學．三",
    "T43n1830_007:0484b21": "界等分別皆如理思。三界皆有死．生悶絕。",
    "T43n1830_007:0484b22": "生．死皆無心故。不爾彼生．死有無心五攝",
    "T43n1830_007:0484b23": "不盡。",
    "T43n1830_007:0484b24": "論。是故八識至識俱轉義。述曰。如五十一．",
    "T43n1830_007:0484b25": "七十六說。上來已解三能變本頌訖。自下第",
    "T43n1830_007:0484b26": "二總為分別。於中有三。一明俱轉。二問答",
    "T43n1830_007:0484b27": "分別。三一異分別。此即初也。因辨六俱說",
    "T43n1830_007:0484b28": "八俱轉。文易可知。",
    "T43n1830_007:0484b29": "論。若一有情至是一有情。述曰。自下第二",
    "T43n1830_007:0484c01": "問答分別。於中有五問答大意。若別則六。",
    "T43n1830_007:0484c02": "此第一問也　情者識故。既有多識應是多",
    "T43n1830_007:0484c03": "情。即薩婆多等發智本師難。發智論說。云何",
    "T43n1830_007:0484c04": "不現在多識俱轉。答識是情。依識立情。不",
    "T43n1830_007:0484c05": "可一時有二識起故。此論文發智根本薩",
    "T43n1830_007:0484c06": "婆多義。",
    "T43n1830_007:0484c07": "論主質曰。",
    "T43n1830_007:0484c08": "論。若立有情至應非有情。述曰。汝立有情",
    "T43n1830_007:0484c09": "依識多少。入無心定等位應非有情。以無",
    "T43n1830_007:0484c10": "識故。",
    "T43n1830_007:0484c11": "論。又他分心至自分有情。述曰。却難外曰。",
    "T43n1830_007:0484c12": "如欲界有情。若上他界分。他無漏分心現在",
    "T43n1830_007:0484c13": "前位。如何可說自分欲界有情。乃至無色界",
    "T43n1830_007:0484c14": "亦爾。",
    "T43n1830_007:0484c15": "既雙質已。今為正通。",
    "T43n1830_007:0484c16": "論。然立有情至唯有一故。述曰。依命根數",
    "T43n1830_007:0484c17": "順正理師義。情者是識。命根能有識名為有",
    "T43n1830_007:0484c18": "情。設無心時命根尚在能有前後識故。今則",
    "T43n1830_007:0484c19": "不然。能有現在第八情故。如前第一卷解。",
    "T43n1830_007:0484c20": "此共小乘所許為論。或有第八異熟識義。",
    "T43n1830_007:0484c21": "此不共所許。前第三云。唯依第八立有情",
    "T43n1830_007:0484c22": "故。初是種子假立。後是現行實法。依二多",
    "T43n1830_007:0484c23": "少立為有情。俱不違理。以一切時唯有一",
    "T43n1830_007:0484c24": "故。",
    "T43n1830_007:0484c25": "次第二外難曰。",
    "T43n1830_007:0484c26": "論。一身唯一至有多識轉。述曰。一有情身",
    "T43n1830_007:0484c27": "一無間緣。如何俱時有多識轉。不爾一念多",
    "T43n1830_007:0484c28": "無間緣。",
    "T43n1830_007:0484c29": "論。既許此一至能引多心。述曰。下答有二。",
    "T43n1830_007:0485a01": "初質。後解。論主却難云。如汝且許一眼識",
    "T43n1830_007:0485a02": "為緣。能引多心所果生。寧不許此一識為",
    "T43n1830_007:0485a03": "緣。引多異類後心俱起。非大乘中一引多",
    "T43n1830_007:0485a04": "識為無間緣。如前第五卷說。今且抑語。或",
    "T43n1830_007:0485a05": "此是前六識相望為緣師義。",
    "T43n1830_007:0485a06": "正義解云。",
    "T43n1830_007:0485a07": "論。又誰定言至許此緣多故。述曰。下解有",
    "T43n1830_007:0485a08": "五。如文可知。我不定說此無間緣唯有一",
    "T43n1830_007:0485a09": "識現相續生。以我許多識俱者。許現在中",
    "T43n1830_007:0485a10": "此緣多故。自各相望多緣。能引多識果起",
    "T43n1830_007:0485a11": "義。",
    "T43n1830_007:0485a12": "論。又欲一時至不應理故。述曰。此返難彼",
    "T43n1830_007:0485a13": "顯多識俱轉相。是五十一等八證中最初生",
    "T43n1830_007:0485a14": "起證。量云。諸緣具眼識起時。餘諸緣具耳等",
    "T43n1830_007:0485a15": "識亦應現起。諸緣具故。如現起眼識　此",
    "T43n1830_007:0485a16": "顯六識多境現前寧不頓取。諸根．境等等",
    "T43n1830_007:0485a17": "取空．明等。此和合力齊大勢。六識緣合相似。",
    "T43n1830_007:0485a18": "汝但言識前後生不應理故。",
    "T43n1830_007:0485a19": "論。又心所性至異類俱起。述曰。舉心所以",
    "T43n1830_007:0485a20": "例心王。總名心所雖無差別即同心所類。",
    "T43n1830_007:0485a21": "其受．想等功能體類別者。即共許多心所得",
    "T43n1830_007:0485a22": "一念俱生。汝寧不許我心王眼．耳等異類一",
    "T43n1830_007:0485a23": "念俱起。",
    "T43n1830_007:0485a24": "論。又如浪像至多識俱轉。述曰。以外喻",
    "T43n1830_007:0485a25": "識。如多波浪．鏡像。以一大海．一鏡為依。",
    "T43n1830_007:0485a26": "起多浪．多像。故依一本識心多識俱起。此",
    "T43n1830_007:0485a27": "並五十一．七十六．解深密文。然有此文此",
    "T43n1830_007:0485a28": "八證中業用證也。一念之中有四業故。而今",
    "T43n1830_007:0485a29": "有人云。八識不異如浪．像故。今說不然。彼",
    "T43n1830_007:0485b01": "依少分相依道理為喻。非盡理故。",
    "T43n1830_007:0485b02": "論。又若不許至緣久滅故。述曰。又難外曰。",
    "T43n1830_007:0485b03": "若不許意與五識俱。第六意識取彼五識",
    "T43n1830_007:0485b04": "所緣之境應不明了。彼計五識後方生意",
    "T43n1830_007:0485b05": "識故。今云。緣過去故。如散意識緣久滅",
    "T43n1830_007:0485b06": "事。此簡宿命智非散意識。緣久滅故彼是",
    "T43n1830_007:0485b07": "明了。為不定過故。此闕有法餘並具足。即",
    "T43n1830_007:0485b08": "八證中第三明了也。",
    "T43n1830_007:0485b09": "論。如何五俱至取一或多。述曰。第三問答。",
    "T43n1830_007:0485b10": "外人難曰。五俱意唯一。如何取色等多境。此",
    "T43n1830_007:0485b11": "外人難。不許一念意識五識俱生者分明取",
    "T43n1830_007:0485b12": "五境。非彼不許一心所取多境。又除大",
    "T43n1830_007:0485b13": "眾部等諸識俱者。餘諸識不許並生者。說",
    "T43n1830_007:0485b14": "五識後一念意識。不得一切時緣五種明了",
    "T43n1830_007:0485b15": "境。獨頭者得。",
    "T43n1830_007:0485b16": "雖為此難令大乘者五俱意識緣五境意",
    "T43n1830_007:0485b17": "亦不明了。",
    "T43n1830_007:0485b18": "論。如眼等識至種種相故。述曰。論主喻曰。",
    "T43n1830_007:0485b19": "如眼等識各於色等取一或二十種等。既",
    "T43n1830_007:0485b20": "無失者。此意亦然。了一切法是其作用故。",
    "T43n1830_007:0485b21": "以諸識見相二分各有種種相故。見有分",
    "T43n1830_007:0485b22": "明多用。境有為多識所取作用相故。",
    "T43n1830_007:0485b23": "論。何故諸識同類不俱。述曰。第四問答。外",
    "T43n1830_007:0485b24": "人難曰。何故諸識中以眼識等自同類識不",
    "T43n1830_007:0485b25": "俱起也。此難即令一念之時有二眼等識",
    "T43n1830_007:0485b26": "義。由許八識俱起故。",
    "T43n1830_007:0485b27": "論。於自所緣至餘無用故。述曰。論主答曰。",
    "T43n1830_007:0485b28": "如眼識等於自所緣色等。一已能了。餘眼",
    "T43n1830_007:0485b29": "識更生便無用故。所以不生。",
    "T43n1830_007:0485c01": "論。若爾五識至意識了為。述曰。此用前義",
    "T43n1830_007:0485c02": "為問更不別開。外人問曰。若爾五識已了。",
    "T43n1830_007:0485c03": "何用俱意為。",
    "T43n1830_007:0485c04": "論。五俱意識至五識所緣。述曰。此論主",
    "T43n1830_007:0485c05": "答。五識俱意助五識令起。由意引五方得",
    "T43n1830_007:0485c06": "生故。非專為了五所緣故與五同緣者。",
    "T43n1830_007:0485c07": "不同緣者。便不能引眼等識中三性等生",
    "T43n1830_007:0485c08": "故。",
    "T43n1830_007:0485c09": "論。又於彼所緣至故非無用。述曰。此第二",
    "T43n1830_007:0485c10": "解。又意識於色等能明了取即雖現量。異",
    "T43n1830_007:0485c11": "於眼等識。彼不能明了分別深取境之相",
    "T43n1830_007:0485c12": "故。故意助五非無用也　既爾即是五取不",
    "T43n1830_007:0485c13": "明假意明取。何故無二眼識俱明取也　答",
    "T43n1830_007:0485c14": "不然。此中意起言有二義。一明了。二助五。",
    "T43n1830_007:0485c15": "設意有明了。如定心等取。不能引五故。",
    "T43n1830_007:0485c16": "不可為例。以意識能明了取復助五生。",
    "T43n1830_007:0485c17": "論。由此聖教至五識不爾。述曰。此總結。意",
    "T43n1830_007:0485c18": "與五相異。解深密說第六識。為眼等識俱",
    "T43n1830_007:0485c19": "一分別意識。不說五識為分別故。雖俱現",
    "T43n1830_007:0485c20": "量作用有異。",
    "T43n1830_007:0485c21": "論。多識俱轉何不相應。述曰。第五外人問。",
    "T43n1830_007:0485c22": "次論主答。",
    "T43n1830_007:0485c23": "論。非同境故至互不相應。述曰。謂六．七．八",
    "T43n1830_007:0485c24": "識有寬狹境不同故。設少分同者。眼識等",
    "T43n1830_007:0485c25": "彼此所依根體．數異故。謂五識依四。意識依",
    "T43n1830_007:0485c26": "三等。如前第四說。雖復想應由四義等。",
    "T43n1830_007:0485c27": "合以一義便簡之盡。謂所依根體．數異。此",
    "T43n1830_007:0485c28": "所依根有二異。一體異。眼等根體各別故。二",
    "T43n1830_007:0485c29": "數異。四．三依別故。如依眼等五根之識依",
    "T43n1830_007:0486a01": "體。各異互不相應。以共許不相應為例。",
    "T43n1830_007:0486a02": "此即第二別問答訖。第三總解能變一異。",
    "T43n1830_007:0486a03": "論。八識自性至相各異故。述曰。此三義釋",
    "T43n1830_007:0486a04": "不可定一　行相。謂見分　所依。謂根",
    "T43n1830_007:0486a05": "　緣者。謂所緣。一所字通二處故　相應異故",
    "T43n1830_007:0486a06": "者。即多少別也。如眼識見色為行相。乃至",
    "T43n1830_007:0486a07": "第八變色等為行相等。廣說如前第二卷",
    "T43n1830_007:0486a08": "　第二又若一識滅。餘七等不必滅故　第",
    "T43n1830_007:0486a09": "三又七能熏。八是所熏。如楞伽第七有此",
    "T43n1830_007:0486a10": "言故。七是因。八是果。又三性．異熟生．真異",
    "T43n1830_007:0486a11": "熟等種種相各異故。攝論世親第四。敘唯有",
    "T43n1830_007:0486a12": "一意識菩薩。今不同彼故不可定一。即諸",
    "T43n1830_007:0486a13": "聖教亦說有八識故。",
    "T43n1830_007:0486a14": "論。亦非定異至無定性故。述曰。若八識定",
    "T43n1830_007:0486a15": "異者。十卷楞伽第十卷頌。說八識如大海",
    "T43n1830_007:0486a16": "水．波無有差別相。及前所引五十一等。",
    "T43n1830_007:0486a17": "云依一大海．鏡面起多浪．像。無差別故",
    "T43n1830_007:0486a18": "　第二定異應非因果。更互為因果故。法",
    "T43n1830_007:0486a19": "爾因果非定異。如麻不生豆等芽故　第",
    "T43n1830_007:0486a20": "三又一切法如幻事．陽炎．夢影等。故知無",
    "T43n1830_007:0486a21": "定異性。此非一異依四勝義對四世俗皆",
    "T43n1830_007:0486a22": "得。如理應思。",
    "T43n1830_007:0486a23": "論。如前所說至心言絕故。述曰。若爾前來",
    "T43n1830_007:0486a24": "所說三能變相是何。此依四俗諦中第二道",
    "T43n1830_007:0486a25": "理世俗。說有八等隨事差別。非四重真諦",
    "T43n1830_007:0486a26": "中第四真勝義諦。勝義諦中窮八識理。分別",
    "T43n1830_007:0486a27": "心與言皆絕故。非一非異。離四句等。前之",
    "T43n1830_007:0486a28": "心所望心一．異。以第二俗諦第二．第三．第",
    "T43n1830_007:0486a29": "四真諦相對。今以第二俗諦。對第四真諦",
    "T43n1830_007:0486b01": "為論。然前言不可言一．異。已是明第二",
    "T43n1830_007:0486b02": "真諦因果等理訖。此中義顯八識相望如前",
    "T43n1830_007:0486b03": "心所。亦得以第二俗對第二真。心所與心",
    "T43n1830_007:0486b04": "亦得以第二俗對第三真．第四真說。理實",
    "T43n1830_007:0486b05": "俗．真。第一俗俗非真唯麁故。第二俗窮其",
    "T43n1830_007:0486b06": "至實乃有四重。第三俗有三重。第四俗有",
    "T43n1830_007:0486b07": "二重。展轉皆有至絕言故。如別章解。",
    "T43n1830_007:0486b08": "論。如伽他說至相所相無故。述曰。即十卷",
    "T43n1830_007:0486b09": "楞伽第十卷頌也。心意識等以理。俗諦隨事",
    "T43n1830_007:0486b10": "差別相故。可說有別。約勝義勝義真故。相",
    "T43n1830_007:0486b11": "無別也。第四勝義理忘言慮。今遮有別但",
    "T43n1830_007:0486b12": "說無別。既曰離言何別不別。以識自性能",
    "T43n1830_007:0486b13": "相無故。能相無故所相亦無。能所二性即依",
    "T43n1830_007:0486b14": "識立。求不可得。識上何者為能相．所相。謂",
    "T43n1830_007:0486b15": "用為能相。體為所相。若俗諦事中有此用．",
    "T43n1830_007:0486b16": "體真勝義理中。即離心言俱不可說。若以",
    "T43n1830_007:0486b17": "初俗執有別。對四真皆有無別理。第一真",
    "T43n1830_007:0486b18": "門如幻事故。第二真門因果性故。第三真門",
    "T43n1830_007:0486b19": "並無我故。第四真門心言絕故。俱無別相。",
    "T43n1830_007:0486b20": "以四真中如計所執實用等為能相。實體",
    "T43n1830_007:0486b21": "等為所相無故。若以第二俗事八識有別。",
    "T43n1830_007:0486b22": "對三真亦爾。依他作用能相。及依他法體所",
    "T43n1830_007:0486b23": "相無故。或以見分為能相。相分為所相。以",
    "T43n1830_007:0486b24": "七識為能相。第八為所相等亦爾。一切應",
    "T43n1830_007:0486b25": "思。以第三俗八與餘七互熏習為因果可",
    "T43n1830_007:0486b26": "別。對二真亦無。以第四俗對第四真亦",
    "T43n1830_007:0486b27": "爾。推入真門理皆無別。真門但是遮別言",
    "T43n1830_007:0486b28": "無別。無別亦無別無不別。一切應思。無所",
    "T43n1830_007:0486b29": "相故能相云何。能相無故所相．亦無。故無",
    "T43n1830_007:0486c01": "八識定不定別。此長行中但對第四勝義為",
    "T43n1830_007:0486c02": "論。頌中理通舊頌云。心意及意識。分別外",
    "T43n1830_007:0486c03": "相義。八無分別相。非能見可見。此頌無",
    "T43n1830_007:0486c04": "有別俗之相。唯說有無差別相也。",
    "T43n1830_007:0486c05": "成唯識論述記卷第七(本)"
}