{
    "T11n0312_013:0733b19": "佛說如來不思議祕密大乘經卷",
    "T11n0312_013:0733b20": "第十三",
    "T11n0312_013:0733b22": "西天譯經三藏朝散大夫",
    "T11n0312_013:0733b23": "試光祿卿傳梵大師賜紫",
    "T11n0312_013:0733b24": "沙門臣法護等奉　詔譯",
    "T11n0312_013:0733b25": "所緣品第十五之二",
    "T11n0312_013:0733b26": "「復次寂慧！若諸菩薩為欲對治慳吝過失所",
    "T11n0312_013:0733b27": "緣法者，即起能捨己之所有心住。若為對治",
    "T11n0312_013:0733b28": "破戒過失所緣，即起持戒心住。若為對治瞋",
    "T11n0312_013:0733b29": "恚過失所緣，即起堅固忍辱心住。若為對治",
    "T11n0312_013:0733c01": "懈怠過失所緣，即起精進成辦如來勝力心",
    "T11n0312_013:0733c02": "住。若為對治散亂過失所緣，即起獲得如來",
    "T11n0312_013:0733c03": "禪定心住。若為對治染慧過失所緣，即起圓",
    "T11n0312_013:0733c04": "滿無礙智心住。若為聲聞作意所緣，即起積",
    "T11n0312_013:0733c05": "集大乘心住。若為厭離所緣，即起不作諸罪",
    "T11n0312_013:0733c06": "心住。若為惡趣所緣，即起剎那所生諸惡趣",
    "T11n0312_013:0733c07": "中救度心住。若為天趣作意所緣，即起若成",
    "T11n0312_013:0733c08": "若壞後邊心住。若為人趣作意所緣，即起不",
    "T11n0312_013:0733c09": "堅固心住。若為念佛作意所緣，即起諸佛攝",
    "T11n0312_013:0733c10": "受心住。若為念法作意所緣，即起於法不吝",
    "T11n0312_013:0733c11": "心住。若為念僧作意所緣，即起獲得不退轉",
    "T11n0312_013:0733c12": "於法輪心住。若為念捨作意所緣，即起一切",
    "T11n0312_013:0733c13": "能捨心住。若為念戒作意所緣，即起圓滿求",
    "T11n0312_013:0733c14": "願勝定覺支心住。若為念天作意所緣，即起",
    "T11n0312_013:0733c15": "諸天稱讚佛智加持心住。若為身作意所緣，",
    "T11n0312_013:0733c16": "即起獲得佛身清淨心住。若為語作意所緣，",
    "T11n0312_013:0733c17": "即起獲得諸佛語言清淨心住。若為心作意",
    "T11n0312_013:0733c18": "所緣，即起獲得佛平等心清淨心住。若為有",
    "T11n0312_013:0733c19": "為法所緣，即起圓滿如來智心住。若為無為",
    "T11n0312_013:0733c20": "法所緣，即起圓滿佛智心住。",
    "T11n0312_013:0733c21": "「寂慧當知，此如是等或有所緣，而諸菩薩無",
    "T11n0312_013:0733c22": "有不於一切智智現前法門中住。又諸菩薩",
    "T11n0312_013:0733c23": "於一切所緣法中皆悉迴向菩提，此即是名",
    "T11n0312_013:0733c24": "菩薩善巧方便覺了一切法通達觀察。寂慧！",
    "T11n0312_013:0733c25": "譬如所有三千大千世界一切大地隨諸所",
    "T11n0312_013:0733c26": "生，無有不是一切眾生受用之所。彼諸菩薩",
    "T11n0312_013:0733c27": "亦復如是，所有一切所緣境界，無有不是善",
    "T11n0312_013:0733c28": "巧方便菩薩共所受用菩提道分，無不成熟",
    "T11n0312_013:0733c29": "菩提道法。又如色法，一切皆是四大所造。善",
    "T11n0312_013:0734a01": "巧方便菩薩亦復如是，或有所緣，一切皆以",
    "T11n0312_013:0734a02": "菩提勝相和合相應。",
    "T11n0312_013:0734a03": "「復次寂慧！若有眾生慳吝惡作者，菩薩即為",
    "T11n0312_013:0734a04": "圓滿布施波羅蜜多、持戒波羅蜜多。若諸眾",
    "T11n0312_013:0734a05": "生起瞋恚行及懈怠者，菩薩即為圓滿忍辱",
    "T11n0312_013:0734a06": "波羅蜜多、精進波羅蜜多。若諸眾生起散亂",
    "T11n0312_013:0734a07": "心及愚癡行者，菩薩即為圓滿禪定波羅蜜",
    "T11n0312_013:0734a08": "多、勝慧波羅蜜多。若諸眾生不可悲愍者，菩",
    "T11n0312_013:0734a09": "薩於彼無違害心。若諸眾生所應饒益者，菩",
    "T11n0312_013:0734a10": "薩於彼無隨順心。若諸眾生常稱讚者，菩薩",
    "T11n0312_013:0734a11": "於彼而無高心。若諸眾生不稱讚者，菩薩於",
    "T11n0312_013:0734a12": "彼亦無下心。若見一切苦惱眾生，菩薩即起",
    "T11n0312_013:0734a13": "大悲之心。若見一切快樂眾生，菩薩即起歡",
    "T11n0312_013:0734a14": "喜之心。若見一切麁獷眾生，菩薩即起調伏",
    "T11n0312_013:0734a15": "之心。若見一切調順眾生，菩薩即起慈愛之",
    "T11n0312_013:0734a16": "心。若見具有緣力眾生，菩薩即起衛護之心。",
    "T11n0312_013:0734a17": "若見具有因力眾生，菩薩即起攝化之心，隨",
    "T11n0312_013:0734a18": "攝化已乃為教授。若見智慧開明眾生，菩薩",
    "T11n0312_013:0734a19": "即為宣說甚深之法。若見具演說智眾生，菩",
    "T11n0312_013:0734a20": "薩即為廣大說法。若見如理眾生，菩薩即為",
    "T11n0312_013:0734a21": "次第說法。若見眾生樂著文句者，菩薩即以",
    "T11n0312_013:0734a22": "少略文句而為說法。若見眾生樂以奢摩他",
    "T11n0312_013:0734a23": "為先導者，菩薩即為宣說毘鉢舍那。若見眾",
    "T11n0312_013:0734a24": "生樂以毘鉢舍那為先導者，菩薩即為宣說",
    "T11n0312_013:0734a25": "趣入三摩地法。若見眾生樂持戒者，菩薩先",
    "T11n0312_013:0734a26": "為宣說不究竟法，後復為說地獄等事。若見",
    "T11n0312_013:0734a27": "眾生樂多聞者，即為宣說無疑惑法。若見眾",
    "T11n0312_013:0734a28": "生樂三摩地者，即為宣說趣入慧法。若見眾",
    "T11n0312_013:0734a29": "生樂曠野住者，即為宣說心寂靜法。若見眾",
    "T11n0312_013:0734b01": "生樂修頭陀行者，即為宣說聖慧根法。若見",
    "T11n0312_013:0734b02": "鈍根眾生，即為宣說聞隨順法。若見堅著貪",
    "T11n0312_013:0734b03": "法眾生，即為宣說不淨之法。若見堅著瞋法",
    "T11n0312_013:0734b04": "眾生，即為宣說慈心之法。若見堅著癡法眾",
    "T11n0312_013:0734b05": "生，即為宣說緣生之法。若見等分行眾生，即",
    "T11n0312_013:0734b06": "從中入中廣為說法，所謂不淨法、慈心法、緣",
    "T11n0312_013:0734b07": "生法。若隨順諸法所應度者，菩薩即為宣說",
    "T11n0312_013:0734b08": "增上戒法、增上心法、增上慧法。若見眾生以",
    "T11n0312_013:0734b09": "佛勝相所應度者，即為宣說真實隨順菩提",
    "T11n0312_013:0734b10": "分法。若見輕慢眾生所應度者，先為杜止輕",
    "T11n0312_013:0734b11": "慢之門，後為說法。若見眾生相續樂觀菩薩",
    "T11n0312_013:0734b12": "聖相者，菩薩即為常現其身，然根未熟者不",
    "T11n0312_013:0734b13": "為說法。若見眾生樂巧說法所應度者，即以",
    "T11n0312_013:0734b14": "緣起譬喻解釋說法。若見眾生樂甚深法所",
    "T11n0312_013:0734b15": "應度者，即為宣說緣生無我無人無眾生法。",
    "T11n0312_013:0734b16": "若有眾生著諸見者，為說空法。若見眾生起",
    "T11n0312_013:0734b17": "尋求行者，即為宣說無相之法。若見眾生起",
    "T11n0312_013:0734b18": "求願者，即為宣說無願之法。若見眾生著諸",
    "T11n0312_013:0734b19": "蘊者，即為宣說如幻之法。若見眾生著諸界",
    "T11n0312_013:0734b20": "者，即為宣說善決擇法。若見眾生著諸處者，",
    "T11n0312_013:0734b21": "即為宣說如夢之法。若見眾生著欲界者，即",
    "T11n0312_013:0734b22": "為宣說逼惱之法。若見眾生著色界者，即為",
    "T11n0312_013:0734b23": "宣說諸行苦法。若見眾生著無色界者，即為",
    "T11n0312_013:0734b24": "宣說彼一切行無常之法。若見眾生樂以苦",
    "T11n0312_013:0734b25": "法所應度者，即為宣說，令於聖種生歡喜法。",
    "T11n0312_013:0734b26": "若見眾生樂以樂法所應度者，為說無量禪",
    "T11n0312_013:0734b27": "定之法。若見眾生樂天趣法所應度者，即為",
    "T11n0312_013:0734b28": "宣說純一樂法。若見眾生樂著諸相所應度",
    "T11n0312_013:0734b29": "者，為說無我無取之法。若見眾生樂以聲聞",
    "T11n0312_013:0734c01": "法所應度者，即為教授取證之法。若見眾生",
    "T11n0312_013:0734c02": "樂以緣覺法所應度者，即為宣說於事於義",
    "T11n0312_013:0734c03": "少略之法。若見眾生樂以初發心菩薩法所",
    "T11n0312_013:0734c04": "應度者，即為宣說深心發起大悲之法。若見",
    "T11n0312_013:0734c05": "眾生樂以久修道行菩薩之法所應度者，即",
    "T11n0312_013:0734c06": "為宣說於輪迴中無懈倦法。若見眾生樂以",
    "T11n0312_013:0734c07": "不退轉菩薩之法所應度者，即為宣說嚴淨",
    "T11n0312_013:0734c08": "佛土之法。若見眾生樂以一生補處菩薩之",
    "T11n0312_013:0734c09": "法所應度者，即為宣說大菩提場莊嚴之法。",
    "T11n0312_013:0734c10": "若見眾生樂以佛身所應度者，為說菩薩勝",
    "T11n0312_013:0734c11": "行相續不空之法。寂慧當知，如是等法皆是",
    "T11n0312_013:0734c12": "具足智慧方便諸大菩薩，於彼清淨所緣法",
    "T11n0312_013:0734c13": "中而得自在，是故廣說不空之法；其所說法，",
    "T11n0312_013:0734c14": "為令一切眾生歡喜故說。」",
    "T11n0312_013:0734c15": "說是法時，會中有十千人發阿耨多羅三藐",
    "T11n0312_013:0734c16": "三菩提心，五千菩薩得無生法忍。",
    "T11n0312_013:0734c17": "金剛手菩薩大祕密主授記品第十六之一",
    "T11n0312_013:0734c18": "爾時會中有諸菩薩咸起是念：「此金剛手菩",
    "T11n0312_013:0734c19": "薩大祕密主，其何久近當得成就阿耨多羅",
    "T11n0312_013:0734c20": "三藐三菩提果邪？所居佛土當何名字？菩薩",
    "T11n0312_013:0734c21": "成佛復名何等？眷屬圓滿其數幾何？」",
    "T11n0312_013:0734c22": "爾時世尊知諸菩薩心所念已，即時微笑，法",
    "T11n0312_013:0734c23": "爾諸佛現微笑時必有因緣。爾時世尊從其",
    "T11n0312_013:0734c24": "面門放種種色廣大光明，所謂青黃赤白紅",
    "T11n0312_013:0734c25": "紫碧綠，其眾色光普遍照曜無邊世界乃至",
    "T11n0312_013:0734c26": "梵世，其光盤旋還來佛所，右繞三匝，從佛世",
    "T11n0312_013:0734c27": "尊頂門而入。",
    "T11n0312_013:0734c28": "爾時寂慧菩薩摩訶薩即於佛前合掌虔恭，",
    "T11n0312_013:0734c29": "以妙伽陀而伸請問：",
    "T11n0312_013:0735a01": "「如金色光妙無垢，　　寂靜月面體凝然，",
    "T11n0312_013:0735a02": "　破暗最上日光明，　　人仙微笑今何為？",
    "T11n0312_013:0735a03": "　安處寂定蓮花相，　　大悲震吼進力增，",
    "T11n0312_013:0735a04": "　念智功德妙香薰，　　善逝蓮花笑何為？",
    "T11n0312_013:0735a05": "　念如淨器定如油，　　悲炷然燈破三垢，",
    "T11n0312_013:0735a06": "　妙慧光明息暗冥，　　善逝智光笑何為？",
    "T11n0312_013:0735a07": "　悲輪光明慧觀察，　　息除三垢滅諸冥，",
    "T11n0312_013:0735a08": "　淨開智眼利世間，　　佛日妙光笑何為？",
    "T11n0312_013:0735a09": "　佛知三有世間意，　　遍照一切天人心，",
    "T11n0312_013:0735a10": "　大仙慈眼視眾生，　　今何大仙現微笑？」",
    "T11n0312_013:0735a11": "寂慧菩薩說伽陀已。",
    "T11n0312_013:0735a12": "爾時世尊即告寂慧菩薩摩訶薩言：「今此金",
    "T11n0312_013:0735a13": "剛手菩薩大祕密主，於此賢劫諸佛、如來、應",
    "T11n0312_013:0735a14": "供、正等正覺所，持金剛杵作供養事，以利",
    "T11n0312_013:0735a15": "益心守護正法。今於我此祕密法中廣大施",
    "T11n0312_013:0735a16": "作，普為無量一切眾生成熟最上菩提善根。",
    "T11n0312_013:0735a17": "於此賢劫乃至最後樓至如來法中隱沒，即",
    "T11n0312_013:0735a18": "於極樂世界阿閦如來佛剎中生。而彼世界",
    "T11n0312_013:0735a19": "阿閦如來為彼諸菩薩宣說祕密一百八印，",
    "T11n0312_013:0735a20": "時金剛手菩薩大祕密主聞其所說，不假加",
    "T11n0312_013:0735a21": "行解入義趣，如理如實隨順所行。其後復於",
    "T11n0312_013:0735a22": "無量無數諸如來所，親近恭敬尊重供養，彼",
    "T11n0312_013:0735a23": "彼佛所皆修梵行護持正法，廣為無量俱胝",
    "T11n0312_013:0735a24": "那庾多百千眾生成熟阿耨多羅三藐三菩",
    "T11n0312_013:0735a25": "提法。而後復過殑伽沙數劫中圓滿菩提分",
    "T11n0312_013:0735a26": "法，而乃得成阿耨多羅三藐三菩提果，號金",
    "T11n0312_013:0735a27": "剛步如來、應供、正等正覺出現於世，明行足、善",
    "T11n0312_013:0735a28": "逝、世間解、無上士、調御丈夫、天人師、佛、世尊。",
    "T11n0312_013:0735a29": "世界名普淨，劫名清淨。寂慧！而彼普淨世界",
    "T11n0312_013:0735b01": "金剛步如來剎土之中，安隱豐樂嚴淨可觀，",
    "T11n0312_013:0735b02": "天人熾盛菩薩廣多，七寶具足殊妙莊嚴。七",
    "T11n0312_013:0735b03": "寶所謂金、銀、瑠璃、硨磲、碼瑙、珊瑚、琥珀及赤珠",
    "T11n0312_013:0735b04": "寶，彼世界中周遍盈積。可八步量地平如",
    "T11n0312_013:0735b05": "掌，柔軟復如迦左隣尼具諸樂觸。建妙幡幢",
    "T11n0312_013:0735b06": "寶繩交絡，天妙寶花處處垂下，最上精妙眾",
    "T11n0312_013:0735b07": "香氛馥，空中自然奏諸音樂，無諸惡趣及眾",
    "T11n0312_013:0735b08": "險難，如兜率天最勝受用。又彼世界隨意所",
    "T11n0312_013:0735b09": "思，宮殿舍宇園林樓閣、飲食衣服眾莊嚴具，",
    "T11n0312_013:0735b10": "皆悉具足隨諸所用，皆與天人受用無異。受",
    "T11n0312_013:0735b11": "諸天人，具大信解深信佛智。又彼世界亦復",
    "T11n0312_013:0735b12": "不聞聲聞、緣覺二乘名字，彼佛所說純一清",
    "T11n0312_013:0735b13": "淨大菩薩法。又彼金剛步如來廣多百千菩",
    "T11n0312_013:0735b14": "薩眷屬。又彼世界不壞律儀、不減壽命、不破",
    "T11n0312_013:0735b15": "戒行、不失正見，亦無顛狂聾瘂跛傴謇吃、獷",
    "T11n0312_013:0735b16": "惡鬪競缺減諸根等者，一切皆具二十八種",
    "T11n0312_013:0735b17": "天人勝相而為莊嚴。彼佛如來壽八中劫，亦",
    "T11n0312_013:0735b18": "無天人中間夭逝。寂慧當知，彼金剛步如來",
    "T11n0312_013:0735b19": "其如是等及餘無量勝功德事。彼佛世尊隨",
    "T11n0312_013:0735b20": "欲說法即放光明，彼諸眾生見是光已，即知",
    "T11n0312_013:0735b21": "如來宣說妙法。若有眾生互起思念，欲詣佛",
    "T11n0312_013:0735b22": "所瞻仰聽法，即以彼佛神通智力所加持故",
    "T11n0312_013:0735b23": "尋至佛所，或有以自神力至佛所者，即時天",
    "T11n0312_013:0735b24": "人大眾咸來集會。時彼世尊踊身空中高百",
    "T11n0312_013:0735b25": "千多羅樹，時四大洲悉見如來廣大身相，又",
    "T11n0312_013:0735b26": "十方世界悉聞震發，顯示如來清淨妙音，一",
    "T11n0312_013:0735b27": "切眾生聞者適悅。又復如來為諸菩薩說正",
    "T11n0312_013:0735b28": "法時，無一眾生於其如來宣說之法有所違",
    "T11n0312_013:0735b29": "背，彼諸眾生皆悉利根開明知解。又彼世界",
    "T11n0312_013:0735c01": "而無王者，唯佛世尊金剛步如來最上法王。",
    "T11n0312_013:0735c02": "又彼世界一切眾生無我無執。",
    "T11n0312_013:0735c03": "「復次寂慧！又彼金剛步如來，於彼剎中諸天",
    "T11n0312_013:0735c04": "人所欲行乞食，彼時若天若人即見如來聖",
    "T11n0312_013:0735c05": "像住在其前執持應器。彼諸天人見聖像已，",
    "T11n0312_013:0735c06": "各欲奉上如來清淨飲食，及隨意樂所欲方",
    "T11n0312_013:0735c07": "處座臥之具，百味食等皆悉嚴備。彼佛知時，",
    "T11n0312_013:0735c08": "隨受所施。佛受施已即出其舍，還復如來所",
    "T11n0312_013:0735c09": "止僧坊，諸菩薩眾亦復隨應入三摩地。",
    "T11n0312_013:0735c10": "「寂慧當知，彼佛如來所住世界，具如是等及",
    "T11n0312_013:0735c11": "餘無量勝功德事，是故名為普淨世界。」",
    "T11n0312_013:0735c12": "佛說如來不思議祕密大乘經卷第十三"
}