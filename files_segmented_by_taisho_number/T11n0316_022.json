{
    "T11n0316_022:0834a22": "佛說大乘菩薩藏正法經卷",
    "T11n0316_022:0834a23": "第二十二",
    "T11n0316_022:0834a25": "西天譯經三藏朝散大夫",
    "T11n0316_022:0834a26": "試光祿卿傳梵大師賜紫",
    "T11n0316_022:0834a27": "沙門臣法護等奉　詔譯",
    "T11n0316_022:0834a28": "持戒波羅蜜多品第七之五",
    "T11n0316_022:0834a29": "爾時世尊說是義已，復增教示諸大菩薩摩",
    "T11n0316_022:0834b01": "訶薩眾，說伽陀曰：",
    "T11n0316_022:0834b02": "「應觀世間能救護，　　一切有情最勝因，",
    "T11n0316_022:0834b03": "　諸無邊智悉了知，　　獲得涅盤無量樂。",
    "T11n0316_022:0834b04": "　往來殊勝獲妙果，　　永斷世間諸苦因，",
    "T11n0316_022:0834b05": "　遍善調伏生天中，　　剎那遠離諸惡趣。",
    "T11n0316_022:0834b06": "　我今速得見諸佛，　　遠離一切苦難因，",
    "T11n0316_022:0834b07": "　世間伏藏無有邊，　　隨意自在悉獲得。",
    "T11n0316_022:0834b08": "　一切資財與珍寶，　　隨念應現於世間，",
    "T11n0316_022:0834b09": "　八功德水亦復然，　　河沙池沼悉澄湛。",
    "T11n0316_022:0834b10": "　免離種種醜陋因，　　一切不生諸苦惱，",
    "T11n0316_022:0834b11": "　聾盲癩病等因緣，　　善調伏者獲妙果。",
    "T11n0316_022:0834b12": "　所有世間諸患者，　　若完若缺眾生類，",
    "T11n0316_022:0834b13": "　背傴癵躄矬陋形，　　諸染著故悉減沒。",
    "T11n0316_022:0834b14": "　遠離一切異類相，　　當獲最上殊勝報，",
    "T11n0316_022:0834b15": "　面貌具足悉圓美，　　善調伏者得妙果。",
    "T11n0316_022:0834b16": "　色相端嚴大名稱，　　諸天咸來伸供養，",
    "T11n0316_022:0834b17": "　八部皆生恭敬心，　　一切有情亦如是。",
    "T11n0316_022:0834b18": "「復次，善調伏者得此果利除滅一切諸惡趣",
    "T11n0316_022:0834b19": "已，然後得生諸天界中，速疾成就大菩提果。",
    "T11n0316_022:0834b20": "善調伏者得此果利，善解一切諸有情心，善",
    "T11n0316_022:0834b21": "能通達諸有情行。行七步已，於諸世間發大",
    "T11n0316_022:0834b22": "音聲，於諸識中獲大智慧最勝解脫，皆得成",
    "T11n0316_022:0834b23": "就最上智慧，與諸有情皆悉明了。於智慧中",
    "T11n0316_022:0834b24": "善能安立，最勝智慧皆悉清淨，於諸佛所皆",
    "T11n0316_022:0834b25": "悉成就，於諸體性智慧明了，於自他中皆悉",
    "T11n0316_022:0834b26": "成就。若諸有情具智慧力，於諸作用皆悉成",
    "T11n0316_022:0834b27": "就，善能如是宣說此義。少欲有情悉無願力，",
    "T11n0316_022:0834b28": "多貪有情皆悉迷著，罪業因緣皆悉增上，積",
    "T11n0316_022:0834b29": "集惡業無量無邊，於諸正法不能信受。若有",
    "T11n0316_022:0834c01": "有情諸少欲者，於正法中不生尊重，於諸有",
    "T11n0316_022:0834c02": "情不生恭敬極瞋恚相生染污心，自謂已得",
    "T11n0316_022:0834c03": "阿羅漢果。所有世間衰老病者，諸大苦惱悉",
    "T11n0316_022:0834c04": "集其身。彼人獲得如是果報，所有一切諸不",
    "T11n0316_022:0834c05": "善相，虛受應供諸飲食等，作不善業當墮地",
    "T11n0316_022:0834c06": "獄。不能持彼清淨戒行，何況復得阿羅漢果？",
    "T11n0316_022:0834c07": "若生信解造諸塔廟，發恭敬心得生善處。如",
    "T11n0316_022:0834c08": "是持戒修行業已，舍利子！諸菩薩摩訶薩求",
    "T11n0316_022:0834c09": "趣大乘正法藏者，應當親近諸軌範師，而常",
    "T11n0316_022:0834c10": "獲得無量善法。如是如是稱讚功德，皆悉獲",
    "T11n0316_022:0834c11": "得諸善果報，然後轉增無量無邊不可思不",
    "T11n0316_022:0834c12": "可量不可數無邊功德。如是成已，舍利子！菩",
    "T11n0316_022:0834c13": "薩摩訶薩安住菩薩藏者，得善調伏清淨戒",
    "T11n0316_022:0834c14": "行圓滿具足，諸菩薩行皆悉成辦。「云何名為",
    "T11n0316_022:0834c15": "戒行清淨悉得圓滿？舍利子！菩薩摩訶薩有",
    "T11n0316_022:0834c16": "十種行相。何等為十？一者一切有情於菩薩",
    "T11n0316_022:0834c17": "所不生嬈害，二者菩薩於諸有情所有財寶",
    "T11n0316_022:0834c18": "不生貪著，三者菩薩遠離一切諸有眷屬，四",
    "T11n0316_022:0834c19": "者菩薩於諸有情不生欺誑，五者菩薩於諸",
    "T11n0316_022:0834c20": "有情及自眷屬不起離間諸惡語言，六者菩",
    "T11n0316_022:0834c21": "薩於無量劫以柔軟語化利有情，七者菩薩",
    "T11n0316_022:0834c22": "於諸有情不發綺語，八者菩薩於諸有情資",
    "T11n0316_022:0834c23": "生之具不生貪愛，九者菩薩於諸有情不生",
    "T11n0316_022:0834c24": "瞋恚、所有誹謗皆能忍受，十者菩薩遠離邪",
    "T11n0316_022:0834c25": "見亦不歸依諸天趣故。舍利子！此十種法，皆",
    "T11n0316_022:0834c26": "是菩薩摩訶薩清淨戒行具足之相。",
    "T11n0316_022:0834c27": "「復次舍利子！菩薩摩訶薩復有十種清淨戒",
    "T11n0316_022:0834c28": "行。何等為十？一者菩薩於諸戒行堅持不破，",
    "T11n0316_022:0834c29": "不被無明之所侵嬈。二者菩薩堅持戒行絕",
    "T11n0316_022:0835a01": "諸瑕玼，於諸險難而不生故。三者菩薩堅持",
    "T11n0316_022:0835a02": "禁戒，於諸煩惱雜染等事悉皆遠離。四者菩",
    "T11n0316_022:0835a03": "薩持戒清淨，於潔白法常不遠離。五者菩薩",
    "T11n0316_022:0835a04": "持諸禁戒，常行平等隨心自在。六者菩薩堅",
    "T11n0316_022:0835a05": "持禁戒，於諸智者不生毀謗而得安隱。七者",
    "T11n0316_022:0835a06": "菩薩堅持禁戒，而皆遠離一切過失。八者菩",
    "T11n0316_022:0835a07": "薩堅持禁戒，密護諸根令不起故。九者菩薩",
    "T11n0316_022:0835a08": "堅持禁戒，防護諸根初中後時皆悉成就。十",
    "T11n0316_022:0835a09": "者菩薩堅持禁戒，於正念中普盡無餘皆悉",
    "T11n0316_022:0835a10": "圓滿。舍利子！此十種法，菩薩摩訶薩皆悉",
    "T11n0316_022:0835a11": "成就。",
    "T11n0316_022:0835a12": "「復次舍利子！菩薩摩訶薩復有十種持戒行",
    "T11n0316_022:0835a13": "相。何等為十？一者菩薩堅持禁戒，於諸飲食",
    "T11n0316_022:0835a14": "少欲知足。二者菩薩堅持禁戒，斷貪瞋癡生",
    "T11n0316_022:0835a15": "喜足故。三者菩薩堅持禁戒，於其身心不生",
    "T11n0316_022:0835a16": "貪愛。四者菩薩堅持禁戒，遠離一切諸女人",
    "T11n0316_022:0835a17": "故，行住坐臥居曠野中。五者菩薩堅持禁戒，",
    "T11n0316_022:0835a18": "行頭陀行，常不忘失諸功德故。六者菩薩堅",
    "T11n0316_022:0835a19": "持禁戒，自在成辦諸善根故。七者菩薩堅持",
    "T11n0316_022:0835a20": "禁戒，於勝種族常生歡喜，亦不正視餘諸相",
    "T11n0316_022:0835a21": "好。八者菩薩堅持禁戒，言行相應，於人天中",
    "T11n0316_022:0835a22": "不生欺誑。九者菩薩堅持禁戒，於自身中常",
    "T11n0316_022:0835a23": "行伺察，自心決定不生過失，於他過失亦不",
    "T11n0316_022:0835a24": "起見常行庇護。十者菩薩堅持禁戒，以四攝",
    "T11n0316_022:0835a25": "法化利有情常不棄捨。舍利子！如是十法，菩",
    "T11n0316_022:0835a26": "薩摩訶薩皆能圓滿清淨戒行。",
    "T11n0316_022:0835a27": "「復次舍利子！菩薩摩訶薩復有十種清淨圓",
    "T11n0316_022:0835a28": "滿戒行之相。何等為十？一者菩薩堅持禁戒，",
    "T11n0316_022:0835a29": "於佛信解不生退屈。二者菩薩堅持禁戒，於",
    "T11n0316_022:0835b01": "正法中常能擁護。三者菩薩堅持禁戒，於大",
    "T11n0316_022:0835b02": "眾中常生尊重。四者菩薩堅持禁戒，趣求菩",
    "T11n0316_022:0835b03": "提志意柔和，於無上果心不暫捨。五者菩薩",
    "T11n0316_022:0835b04": "堅持禁戒，於諸善友常能親近，復能積集諸",
    "T11n0316_022:0835b05": "善功德。六者菩薩堅持禁戒，於諸惡友而常",
    "T11n0316_022:0835b06": "遠離，於不善法皆能棄捨。七者菩薩堅持禁",
    "T11n0316_022:0835b07": "戒，於諸有情常起慈心而生慜念。八者菩",
    "T11n0316_022:0835b08": "薩堅持禁戒，於諸有情常起悲心，於險難中",
    "T11n0316_022:0835b09": "而常救護。九者菩薩堅持禁戒，愛樂正法如",
    "T11n0316_022:0835b10": "游園觀生大喜樂。十者菩薩堅持禁戒，於違",
    "T11n0316_022:0835b11": "順境心常捨離皆悉平等。舍利子！此十種戒",
    "T11n0316_022:0835b12": "行之相，菩薩摩訶薩皆能如是清淨圓滿。",
    "T11n0316_022:0835b13": "「復次舍利子！菩薩摩訶薩復有十種清淨行",
    "T11n0316_022:0835b14": "相。何等為十？一者菩薩堅持禁戒，於諸施",
    "T11n0316_022:0835b15": "度善能調伏一切有情。二者菩薩堅持禁戒，",
    "T11n0316_022:0835b16": "常行忍辱，於自己心而常防護。三者菩薩堅",
    "T11n0316_022:0835b17": "持禁戒，於諸善法精進不退。四者菩薩堅持",
    "T11n0316_022:0835b18": "禁戒，於諸定聚而常加行不生散亂。五者菩",
    "T11n0316_022:0835b19": "薩堅持禁戒，於勝慧中常樂多聞而無厭足。",
    "T11n0316_022:0835b20": "六者菩薩堅持禁戒，於菩薩藏而求正法，常",
    "T11n0316_022:0835b21": "修聞慧堅固無懈。七者菩薩堅持禁戒，而常",
    "T11n0316_022:0835b22": "伺察諸無常法，志求菩提不惜身命。八者菩",
    "T11n0316_022:0835b23": "薩堅持禁戒，於自壽命而常伺察如夢如幻",
    "T11n0316_022:0835b24": "剎那生滅。九者菩薩堅持禁戒，於自意願及",
    "T11n0316_022:0835b25": "諸有情，一切善行清淨圓滿。十者菩薩堅持",
    "T11n0316_022:0835b26": "禁戒，以持戒力願於當來生佛會中，及諸有",
    "T11n0316_022:0835b27": "情悉同圓滿清淨戒行。舍利子！菩薩摩訶薩",
    "T11n0316_022:0835b28": "皆能圓滿如是十種清淨戒相。舍利子！菩薩",
    "T11n0316_022:0835b29": "摩訶薩如是圓滿清淨戒行，當獲天上及於",
    "T11n0316_022:0835c01": "人間種種吉祥殊勝妙果。菩薩於諸世間種",
    "T11n0316_022:0835c02": "種事業悉皆明了，菩薩於諸世間種種妙欲",
    "T11n0316_022:0835c03": "悉能施與，一切有情而不自著。菩薩行慈行",
    "T11n0316_022:0835c04": "時，與諸有情等行慈行，互相憐慜而無損",
    "T11n0316_022:0835c05": "害。菩薩行菩薩行時，深信正法而無虛妄，復",
    "T11n0316_022:0835c06": "於一切有情皆生父母之想，復於一切有情",
    "T11n0316_022:0835c07": "親近隨順而生信愛，於有為法念念而生無",
    "T11n0316_022:0835c08": "常之想，於有為行皆生覺悟，於自身命而能",
    "T11n0316_022:0835c09": "棄捨故，得圓滿清淨戒行。」爾時世尊為諸菩",
    "T11n0316_022:0835c10": "薩說伽陀曰。",
    "T11n0316_022:0835c11": "「色相光明妙無比，　　宣說諸佛正法門，",
    "T11n0316_022:0835c12": "　清淨禁戒堅護持，　　法身上妙當獲得。",
    "T11n0316_022:0835c13": "　遠離愚盲諸苦惱，　　癃殘百疾不能侵，",
    "T11n0316_022:0835c14": "　清淨禁戒堅護持，　　當獲諸根悉圓滿。",
    "T11n0316_022:0835c15": "　勢力廣大無與等，　　威德熾盛亦復然，",
    "T11n0316_022:0835c16": "　智慧猛利超世間，　　降伏一切諸魔障。",
    "T11n0316_022:0835c17": "　以慈愛力攝群動，　　能破一切諸疑網，",
    "T11n0316_022:0835c18": "　天龍八部咸歸依，　　國王王屬皆供養。",
    "T11n0316_022:0835c19": "　能離一切諸恐怖，　　安住禁戒無退轉，",
    "T11n0316_022:0835c20": "　不墮一切惡趣中，　　行大法故具名稱。",
    "T11n0316_022:0835c21": "　一切有情著睡眠，　　菩薩而能常警覺，",
    "T11n0316_022:0835c22": "　復能游往遍四方，　　為利有情求善法。",
    "T11n0316_022:0835c23": "　最上珍寶及妻妾，　　離我執故悉能捨，",
    "T11n0316_022:0835c24": "　為求無上大菩提，　　安住圓滿清淨戒。",
    "T11n0316_022:0835c25": "　為求無上正法故，　　於諸佛教生尊重，",
    "T11n0316_022:0835c26": "　常作世間人中師，　　能廣供養於塔廟。",
    "T11n0316_022:0835c27": "　能除一切瞋恚心，　　於諸惡作悉能忍，",
    "T11n0316_022:0835c28": "　以忍辱力而自安，　　一切誹謗皆不動。",
    "T11n0316_022:0835c29": "　能於言行悉相應，　　一切時中無虛妄，",
    "T11n0316_022:0836a01": "　當坐菩提大道場，　　三千世界悉震動。",
    "T11n0316_022:0836a02": "　而能盡求諸佛法，　　亦不歸依諸天趣，",
    "T11n0316_022:0836a03": "　棄捨外道邪見心，　　無上菩提誓成就。",
    "T11n0316_022:0836a04": "　一切器杖及毒藥，　　有情持以互相害，",
    "T11n0316_022:0836a05": "　菩薩救護於其中，　　是故名為大智者。",
    "T11n0316_022:0836a06": "　我於俱胝多劫中，　　慜念一切含生類，",
    "T11n0316_022:0836a07": "　若見受其苦惱時，　　委身代彼無懈倦。",
    "T11n0316_022:0836a08": "　一切有情多虛誑，　　來菩薩所欲侵奪，",
    "T11n0316_022:0836a09": "　造諸惡業閻浮中，　　唯佛正法能除斷。",
    "T11n0316_022:0836a10": "　能施一切諸珍寶，　　而常親近諸善友，",
    "T11n0316_022:0836a11": "　若諸有情侵害時，　　終不起於恚惡意。",
    "T11n0316_022:0836a12": "　一切有情身邊處，　　而常棄捨愚夫法，",
    "T11n0316_022:0836a13": "　諸佛妙行獲圓成，　　清淨戒足常不捨。",
    "T11n0316_022:0836a14": "　而常善住諸佛法，　　亦能於法皆隨轉，",
    "T11n0316_022:0836a15": "　菩提行願悉能行，　　得成正覺菩提果。",
    "T11n0316_022:0836a16": "　淨證三明甘露法，　　亦常善住於戒蘊，",
    "T11n0316_022:0836a17": "　一切法習悉能成，　　天上人間獲妙供。",
    "T11n0316_022:0836a18": "　為求一切無上法，　　於諸事業悉明了，",
    "T11n0316_022:0836a19": "　善解有情取捨心，　　堪受人天諸供養。",
    "T11n0316_022:0836a20": "　宣說最上甘露法，　　於戒蘊中常清淨，",
    "T11n0316_022:0836a21": "　悟了無上菩提因，　　一切魔障悉遠離。",
    "T11n0316_022:0836a22": "　詣菩提樹安坐已，　　譬如日月照世間，",
    "T11n0316_022:0836a23": "　具大威德熾盛光，　　於世間中為最上。",
    "T11n0316_022:0836a24": "　慧眼最上出世間，　　於無畏語先成就，",
    "T11n0316_022:0836a25": "　示正道已悉圓成，　　當施有情諸無畏。",
    "T11n0316_022:0836a26": "　菩薩不起愛樂心，　　於身命財能棄捨，",
    "T11n0316_022:0836a27": "　世間珍寶無所貪，　　當證無上菩提果。",
    "T11n0316_022:0836a28": "　眾等不捨菩提道，　　具足持戒常精進，",
    "T11n0316_022:0836a29": "　而能安住正法中，　　遠離一切諸諂誑。",
    "T11n0316_022:0836b01": "　菩薩安住戒蘊中，　　世間或有諂誑者，",
    "T11n0316_022:0836b02": "　來菩薩所伸語言，　　以真實語而教示。",
    "T11n0316_022:0836b03": "　或有常持衣鉢者，　　多行諂誑而不實，",
    "T11n0316_022:0836b04": "　欲施菩薩而無施，　　菩薩正念無所動。",
    "T11n0316_022:0836b05": "「復次舍利子！如是菩薩摩訶薩圓滿清淨諸",
    "T11n0316_022:0836b06": "戒行已，於諸世間有為法中不生愛樂，於諸",
    "T11n0316_022:0836b07": "有情常生母想，於五欲中生無著想，了知世",
    "T11n0316_022:0836b08": "法悉皆無相，心行平等無諸險惡，現前成辦",
    "T11n0316_022:0836b09": "菩薩之行。何以故？菩薩摩訶薩行平等心時",
    "T11n0316_022:0836b10": "不離涅槃；若染污心而生執著，令諸險惡轉",
    "T11n0316_022:0836b11": "生增勝。眼著色故，菩薩了知從識心生，煩惱",
    "T11n0316_022:0836b12": "虛假離自性故，而皆斷滅。於諸攀緣而生計",
    "T11n0316_022:0836b13": "執，非真實法而為善法，菩薩知是虛妄自內",
    "T11n0316_022:0836b14": "心起而生勝解，於諸煩惱盡得解脫，身亦解",
    "T11n0316_022:0836b15": "脫，於貪瞋癡悉皆盡故。何以故？此之貪法剎",
    "T11n0316_022:0836b16": "那盡故。若或別有貪法，若或別有盡法，悉",
    "T11n0316_022:0836b17": "皆真實。如是貪法真實了知，真實盡故。",
    "T11n0316_022:0836b18": "「復次舍利子！然此貪法非於內心真實所起，",
    "T11n0316_022:0836b19": "是遍計故，彼人於法若生分別亦非真實。若",
    "T11n0316_022:0836b20": "於真實知非真實，於諸苦惱而皆解脫。若離",
    "T11n0316_022:0836b21": "苦惱名真實者，彼真實無諸苦惱。性本清淨",
    "T11n0316_022:0836b22": "是涅盤義，本非貪法。何以故？是涅盤中非想",
    "T11n0316_022:0836b23": "念故，彼貪盡處而是涅盤。若見貪盡而非貪",
    "T11n0316_022:0836b24": "盡，若見涅盤而非涅盤，而乃是名真實涅盤。",
    "T11n0316_022:0836b25": "何以故？貪及涅盤自性無異、本性和合。智者",
    "T11n0316_022:0836b26": "於此，知彼自性而求涅盤。若非真實而皆虛",
    "T11n0316_022:0836b27": "假，彼虛假中自性空故。云何名空？為其計執",
    "T11n0316_022:0836b28": "我我所故，而或計執我性常故，而或計執我",
    "T11n0316_022:0836b29": "性斷故，而或計執一切諸法悉無變異。若無",
    "T11n0316_022:0836c01": "我人及無壽者，畢竟不生貪瞋癡法。彼法若",
    "T11n0316_022:0836c02": "生、此法定有，是故復生我我所故，於我我所",
    "T11n0316_022:0836c03": "而皆復起一切行故。舍利子！起一切行者，",
    "T11n0316_022:0836c04": "由其四種積集之行。何等為四？一者身積集",
    "T11n0316_022:0836c05": "行。二者語積集行，為於尋伺發麁惡語，所作",
    "T11n0316_022:0836c06": "行業嬈惱他故。三者心積集行。四者想積集",
    "T11n0316_022:0836c07": "行，為於自他計執想念故，諸有情悉被纏縛",
    "T11n0316_022:0836c08": "(此上文標四行，內二有解、二闕解文。梵本元無，不可添足)。",
    "T11n0316_022:0836c09": "「復次舍利子！菩薩摩訶薩見諸有情，如是色",
    "T11n0316_022:0836c10": "相、如是計想、如是顛倒，而皆不能與諸菩薩",
    "T11n0316_022:0836c11": "同修勝行而生解了。何以故？菩薩摩訶薩若",
    "T11n0316_022:0836c12": "與有情同修行時，恐彼損減而我常求無畏",
    "T11n0316_022:0836c13": "法故。舍利子！菩薩摩訶薩如是緣故，於一切",
    "T11n0316_022:0836c14": "有情而生信重無有疑惑。舍利子！云何菩薩",
    "T11n0316_022:0836c15": "而生信重？菩薩摩訶薩於一切有情如父母",
    "T11n0316_022:0836c16": "想。舍利子！菩薩摩訶薩於一切有情無有遺",
    "T11n0316_022:0836c17": "餘，而於無邊世界無始時來一切有情，皆悉",
    "T11n0316_022:0836c18": "曾為我之父母眷屬。時彼有情以貪愛故而",
    "T11n0316_022:0836c19": "生忘失，不記曾為父母眷屬，復起瞋恚心時",
    "T11n0316_022:0836c20": "亦皆忘失曾為父母眷屬，遂生棄捨。舍利子！",
    "T11n0316_022:0836c21": "菩薩摩訶薩以此緣故而為譬喻，應當了知。",
    "T11n0316_022:0836c22": "菩薩摩訶薩於一切有情常生眷屬之想。舍",
    "T11n0316_022:0836c23": "利子！於過去無量無數阿僧祇劫，復於不可",
    "T11n0316_022:0836c24": "說不可說無邊廣大不可思議世，時於彼世",
    "T11n0316_022:0836c25": "中有佛，名為最上眾如來、應供、正遍知、明行",
    "T11n0316_022:0836c26": "足、善逝、世間解、無上士、調御丈夫、天人師、佛、",
    "T11n0316_022:0836c27": "世尊，出現於世。住於世間九十俱胝歲，有九",
    "T11n0316_022:0836c28": "十俱胝那踰多大聲聞眾，諸菩薩摩訶薩悉",
    "T11n0316_022:0836c29": "來集會。時彼會中有一菩薩摩訶薩得正念",
    "T11n0316_022:0837a01": "住，而生王宮勝種族中。當初生已，其王及后",
    "T11n0316_022:0837a02": "各令八萬四千采女而為侍衛。於是太子色",
    "T11n0316_022:0837a03": "相殊妙，身體端直潔白圓滿，諸相具足人所",
    "T11n0316_022:0837a04": "樂見。由是外族眷屬見是太子威嚴色相，而",
    "T11n0316_022:0837a05": "皆來集親近侍衛。舍利子！時彼太子有三善",
    "T11n0316_022:0837a06": "友，共營所居殊妙樓閣，謂於熱時、雨時、寒時",
    "T11n0316_022:0837a07": "於三時中而為娛樂，游往安住各遂其宜。復",
    "T11n0316_022:0837a08": "有千萬人眾悉來隨時，各奏音樂而共嬉戲，",
    "T11n0316_022:0837a09": "親近承事供給，普遍發諸妙聲皆悉和合。時",
    "T11n0316_022:0837a10": "彼太子忽然思念生滅之法，息其音樂，尋思",
    "T11n0316_022:0837a11": "樂聲從何而來？從何發生？何處是滅？云何",
    "T11n0316_022:0837a12": "是生？云何是滅？晝夜思念曾無睡眠，惟念無",
    "T11n0316_022:0837a13": "常厭離生滅。舍利子！此菩薩摩訶薩得正念",
    "T11n0316_022:0837a14": "已，於四萬歲心常厭離音樂之聲，復於四萬",
    "T11n0316_022:0837a15": "歲中不樂世間所有諸欲。時彼菩薩未出家",
    "T11n0316_022:0837a16": "時，常勤修習四禪諸定，而得成辦五種神通。",
    "T11n0316_022:0837a17": "從自舍宅騰空往詣最上眾如來之所，親近",
    "T11n0316_022:0837a18": "瞻仰禮拜供養，欲問世尊諸善法要。舍利子！",
    "T11n0316_022:0837a19": "是時最上眾如來已般涅盤。時彼菩薩而伸",
    "T11n0316_022:0837a20": "請問：『諸大比丘及善男子！最上眾如來已涅",
    "T11n0316_022:0837a21": "盤邪？』『善男子！我最上眾如來已般涅盤。』菩",
    "T11n0316_022:0837a22": "薩聞是語已，悲啼號泣悶絕躄地，良久乃蘇。",
    "T11n0316_022:0837a23": "時彼菩薩憶念如來說伽陀曰：",
    "T11n0316_022:0837a24": "「『我佛明照於世間，　　超一切法登彼岸，",
    "T11n0316_022:0837a25": "　　諸放逸行已遠離，　　清淨妙果得成就。",
    "T11n0316_022:0837a26": "　　我於百千俱胝劫，　　難值如來出世間，",
    "T11n0316_022:0837a27": "　　不逢供養染障深，　　自捨如來誰救護。",
    "T11n0316_022:0837a28": "　　世間慈母非善友，　　亦不稱讚於如來，",
    "T11n0316_022:0837a29": "　　多生正法未曾聞，　　於佛世尊難值遇。",
    "T11n0316_022:0837b01": "　　世間慈父非善友，　　令我耽著於五欲，",
    "T11n0316_022:0837b02": "　　隨順五欲增染心，　　使我不見如來相。",
    "T11n0316_022:0837b03": "　　我佛六十種妙音，　　未甞得聞於佛所，",
    "T11n0316_022:0837b04": "　　故於善惡不能知，　　令我永沒生死海。",
    "T11n0316_022:0837b05": "　　復於多劫不遇佛，　　於諸世間生慜念，",
    "T11n0316_022:0837b06": "　　發慜念中悉能行，　　了一切法到彼岸。",
    "T11n0316_022:0837b07": "　　我於俱胝多劫中，　　不曾親近供養佛，",
    "T11n0316_022:0837b08": "　　以放逸故歷多生，　　由是深障不見佛。",
    "T11n0316_022:0837b09": "　　我聞如來出於世，　　到佛所已般涅盤，",
    "T11n0316_022:0837b10": "　　父母恩愛為所纏，　　令我不得見調御。",
    "T11n0316_022:0837b11": "　　若值如來久住世，　　我必得聆於正法，",
    "T11n0316_022:0837b12": "　　廣修供養親近時，　　六十妙音聞具足。",
    "T11n0316_022:0837b13": "　　六十妙音本清淨，　　三世如來咸具足，",
    "T11n0316_022:0837b14": "　　我雖生住於世間，　　不得親聞梵音響。",
    "T11n0316_022:0837b15": "　　我生緣業多重障，　　佛滅度已而來此，",
    "T11n0316_022:0837b16": "　　諸佛正法藏甚深，　　無能開示於我等。』",
    "T11n0316_022:0837b17": "佛說大乘菩薩藏正法經卷第二十二"
}