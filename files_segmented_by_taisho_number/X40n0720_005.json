{
    "X40n0720_005:0521b04": "毗尼關要卷第五",
    "X40n0720_005:0521b06": "清金陵寶華山律學沙門　德基　輯",
    "X40n0720_005:0521b07": "○第九異分取片謗戒",
    "X40n0720_005:0521b08": "總釋同前。",
    "X40n0720_005:0521b09": "緣起處。",
    "X40n0720_005:0521b10": "佛在耆闍崛山。",
    "X40n0720_005:0521b11": "起緣人。",
    "X40n0720_005:0521b12": "慈地比丘從耆闍崛山下。見大羝羊(即牡羊也)。共母羊",
    "X40n0720_005:0521b13": "行婬。即將羝羊比沓婆摩羅子。母羊比慈比丘尼。",
    "X40n0720_005:0521b14": "語諸比丘。我先以聞無根法謗沓婆摩羅子。我今",
    "X40n0720_005:0521b15": "親自眼見沓婆摩羅子與慈比丘尼行不淨行。諸",
    "X40n0720_005:0521b16": "比丘問知其故白佛。訶責結戒。",
    "X40n0720_005:0521b17": "所立戒相。",
    "X40n0720_005:0521b18": "若比丘以瞋恚故。於異分事中取片。非波羅夷比丘。",
    "X40n0720_005:0521b19": "以無根波羅夷法謗。欲壞彼清淨行。彼於異時。若問",
    "X40n0720_005:0521b20": "若不問。知是異分事中取片。是比丘自言。我瞋恚故",
    "X40n0720_005:0521b21": "作是語。作是語者。僧伽婆尸沙。",
    "X40n0720_005:0521b22": "釋義　異分事中取片(十誦云。異分者。四波羅夷是。若犯者非沙門。非釋子",
    "X40n0720_005:0521b23": "失比丘法。故名異分。不異分者。十三事乃至七止諍法。若犯是事。故名比丘。故名釋子。不失比丘法。是名",
    "X40n0720_005:0521b24": "不異分。片者。諸威儀中事。（文）謂沓婆摩羅子在耆闍崛山下。與女人共立而語。此是威儀中細小之事。慈",
    "X40n0720_005:0521c01": "地見之。將非比丘法而謗。故云諸威儀中事　善見云。餘分者。沓婆是人。羊是非人。以羊當沓婆。是名餘",
    "X40n0720_005:0521c02": "分。或云餘分。餘即非波羅夷事。以餘事而當波羅夷也。非波羅夷下。前已釋明)。",
    "X40n0720_005:0521c03": "犯緣同前。",
    "X40n0720_005:0521c04": "定罪　此中犯者。若比丘不犯波羅夷。言犯波羅",
    "X40n0720_005:0521c05": "夷。以異分無根法謗。僧殘。若比丘不犯波羅夷。",
    "X40n0720_005:0521c06": "謂犯僧殘。乃至惡說。以異分無根波羅夷法謗。僧",
    "X40n0720_005:0521c07": "殘。若比丘犯僧殘。彼謂犯波逸提。乃至惡說。以",
    "X40n0720_005:0521c08": "異分無根波羅夷法謗。僧殘。若不清淨人與不",
    "X40n0720_005:0521c09": "清淨人相似。若不清淨人與清淨人相似。若",
    "X40n0720_005:0521c10": "清淨人與不清淨人相似。若清淨人與清淨人",
    "X40n0720_005:0521c11": "相似名同姓同相同。以此人事謗。彼以異分無根",
    "X40n0720_005:0521c12": "波羅夷法謗。皆僧殘。若見本在家時。犯婬盜五",
    "X40n0720_005:0521c13": "錢若過五錢。若殺人。便語人言。見比丘犯婬盜若",
    "X40n0720_005:0521c14": "殺。若聞本在家時。犯婬盜殺。自稱得上人法。如",
    "X40n0720_005:0521c15": "是以異分無根波羅夷法謗。說而了了。僧殘。不",
    "X40n0720_005:0521c16": "了了。偷蘭遮(餘並同前。故不繁出)。",
    "X40n0720_005:0521c17": "○第十破僧戒",
    "X40n0720_005:0521c18": "總釋。",
    "X40n0720_005:0521c19": "此是共戒。尼結罪同。大乘同制。若僧輪未破。即惡",
    "X40n0720_005:0521c20": "心瞋心。僻教戒攝。若僧輪破。則成逆罪。律攝云。",
    "X40n0720_005:0521c21": "由僧伽事及邪智煩惱。制斯學處。",
    "X40n0720_005:0521c22": "緣起處。",
    "X40n0720_005:0521c23": "佛在耆闍崛山。",
    "X40n0720_005:0521c24": "起緣人。",
    "X40n0720_005:0522a01": "提婆達多自欲害佛。復教阿闍世王弑父。惡名流",
    "X40n0720_005:0522a02": "布。利養斷絕。通己五人家家乞食(提婆達多者。又云提婆達兜。此",
    "X40n0720_005:0522a03": "翻天授。亦云天與。謂父母從天乞故。又翻天熱。以其生時人天等眾心皆驚熱故。略云調達。是佛堂弟。阿",
    "X40n0720_005:0522a04": "難親兄。博通內外經書。有三十相。短佛六寸。四月初七日生　阿闍世王。秦言未生怨。母懷妊。未生之日。",
    "X40n0720_005:0522a05": "已有惡心於瓶沙王。故名未生怨也。舊翻無指。初生時。相師云是王怨。王令升樓撲之。不死。但損一指。故",
    "X40n0720_005:0522a06": "名無指也　普超經云。阿闍世王從文殊懺悔。得柔順忍。命終入實吒羅地獄。即入即出。生上方佛土。得",
    "X40n0720_005:0522a07": "無生忍。彌勒出時。復來此界。名不動菩薩。後當作佛。號淨界如來　通己五人者。一三聞達多。此人智慧",
    "X40n0720_005:0522a08": "才高。即居於首。二騫茶達婆。是調達親友。三拘婆離。是調達弟子。四迦留羅鞮舍。是人姊妹有七人。皆為",
    "X40n0720_005:0522a09": "比丘尼。有大勢力。調達為主。故云通已五人)。諸比丘聞白佛。佛以無數",
    "X40n0720_005:0522a10": "方便。訶責已。告諸比丘。自今已去。不得別眾食。聽",
    "X40n0720_005:0522a11": "齊三人食。所以然者。有二事利故。為攝難調故。為",
    "X40n0720_005:0522a12": "慈愍白衣家故。何以故。恐彼難調人故。自結別眾",
    "X40n0720_005:0522a13": "以惱眾僧。調達即生此念。未曾有。瞿曇沙門乃斷",
    "X40n0720_005:0522a14": "人口食。我寧可破彼僧輪。我身滅後。可得名稱。言",
    "X40n0720_005:0522a15": "沙門瞿曇有大神力。智慧無礙。而調達能破彼僧",
    "X40n0720_005:0522a16": "輪。我等今有五法。亦是頭陀。少欲知足。樂出離勝",
    "X40n0720_005:0522a17": "法。我等盡壽乞食。盡壽著糞掃衣。盡壽露坐。盡壽",
    "X40n0720_005:0522a18": "不食酥鹽。盡壽不食魚肉。以此五法。教諸比丘。令",
    "X40n0720_005:0522a19": "其信樂。諸比丘聞白佛。佛言。調達今日斷四聖種。",
    "X40n0720_005:0522a20": "以無數方便訶責。當知破和合僧甚惡。得大重罪。",
    "X40n0720_005:0522a21": "在泥犂中。一劫受罪。不可救療。告諸比丘。聽僧與",
    "X40n0720_005:0522a22": "調達訶諫。捨此事故。白四羯磨。為諸比丘結戒。",
    "X40n0720_005:0522a23": "所立戒相。",
    "X40n0720_005:0522a24": "若比丘欲壞和合僧。方便受壞和合僧法。堅持不捨。",
    "X40n0720_005:0522b01": "彼比丘應諫是比丘。大德。莫壞和合僧。莫方便壞和",
    "X40n0720_005:0522b02": "合僧。莫受壞僧法堅持不捨。大德。應與僧和合。與僧",
    "X40n0720_005:0522b03": "和合歡喜不諍。同一師學。如水乳合。於佛法中。有增",
    "X40n0720_005:0522b04": "益安樂住。是比丘如是諫時。堅持不捨。彼比丘應三",
    "X40n0720_005:0522b05": "諫。捨此事故。乃至三諫捨者善。不捨者。僧迦婆尸沙。",
    "X40n0720_005:0522b06": "釋義　和合者。同一羯磨。同一說戒。僧者四比丘。",
    "X40n0720_005:0522b07": "若五若十。乃至無數(壞者即破也)。破有十八事。法非法",
    "X40n0720_005:0522b08": "(謂八聖道是法。說是非法。五法是非法。而言是法也)。律非律(八聖道是律。說言非律。五法非",
    "X40n0720_005:0522b09": "律。說言是律)。犯非犯(不剃髮剪爪。佛說犯戒。而言爪髮有命。有剃剪犯　剃髮剪爪。是佛",
    "X40n0720_005:0522b10": "所制。律云。半月一剃。此是恒式。涅槃經云。頭鬚爪髮。悉皆長利。是破戒之相。非犯說犯者。佛不制心戒。而",
    "X40n0720_005:0522b11": "說心起三毒。即是犯戒)。若輕若重。有殘無殘(如優盋羅龍王。以摘樹葉故。罪",
    "X40n0720_005:0522b12": "不可懺。因此便言。殺草木者。一切是重。重說輕者。見須提那達尼吒等。以先作故。不得重罪。便言婬盜等",
    "X40n0720_005:0522b13": "是輕)。粗惡非粗惡(謂初二篇是粗惡罪。言非粗惡罪。下三篇非粗惡罪。而言是粗惡罪。",
    "X40n0720_005:0522b14": "上准薩婆多釋)。常所行非常所行(十誦云。常所行事者。單白羯磨。白二羯磨。白四",
    "X40n0720_005:0522b15": "羯磨。布藏自恣。立十四人羯磨。十四人者。大沙門百一羯磨云。一能作法人。二能分臥具人。三能敷臥具",
    "X40n0720_005:0522b16": "人。四能分僧餅人。五能處分差請人。六能分處沙彌人。七能分僧粥人。八能處守園人。九能分僧衣人。十",
    "X40n0720_005:0522b17": "能分雨衣人。十一主分藥人。十二晝夜掌僧物人。十三掌僧粗物人。十四掌守住處人)。制非",
    "X40n0720_005:0522b18": "制(僧祗云。若比丘於十二事。戒序。四波羅夷。十三僧殘。二不定。三十尼薩耆。九十波夜提。四波羅",
    "X40n0720_005:0522b19": "提提舍尼。眾學法。七滅諍隨順法。不制者制。制者便開。是名制非制)說非說(八聖道是佛所",
    "X40n0720_005:0522b20": "說。而言非佛所說。五法非佛所說。而言是佛所說)。是為十八住。破僧法者。",
    "X40n0720_005:0522b21": "即住此十八事是(是為方便受壞和合僧法)。堅持不捨(正明依事制戒。",
    "X40n0720_005:0522b22": "律攝云。於破僧事。堅執不捨者。既思眾破。攝化門徒。自守邪宗。多求惡黨。故堅持不捨也)。彼比",
    "X40n0720_005:0522b23": "丘應諫是比丘。大德莫壞和合僧。乃至堅持不捨",
    "X40n0720_005:0522b24": "下(乃屏。處諫勸。令除惡見。捨離邪法)。同一師學如水乳合下(顯和合勝",
    "X40n0720_005:0522c01": "益。同一師者。謂如來是我等大師。種種姓出家。咸稱釋子。同學十分教。教體無別故。善見云。同有二義。一",
    "X40n0720_005:0522c02": "者心同。二者身同。心同者。心同法。身同者。共一和合。布薩云。何不同身。雖共一處。心行外法。是名身同心",
    "X40n0720_005:0522c03": "不同也。如水乳合者。謂事理和合也。水乳和合。即同一相一味。事與理一相無差。同得解脫。故云如水乳",
    "X40n0720_005:0522c04": "合也)。於佛法中有增益安樂住(謂於貪瞋癡。善能調伏。於勝法中。善能精",
    "X40n0720_005:0522c05": "修。令佛教法得流通故。住於八聖法中。依此法故。能獲勝果。故曰於佛法中增益安樂住也)。是",
    "X40n0720_005:0522c06": "比丘如是諫時堅持不捨(此謂屏處諫勸也)。彼比丘應三",
    "X40n0720_005:0522c07": "諫捨此事故(此謂僧中羯磨諫也)。乃至三諫捨者善(謂不犯本罪)。",
    "X40n0720_005:0522c08": "不捨者(違諫成犯)。",
    "X40n0720_005:0522c09": "犯緣　此戒具足三緣。方成本罪。一欲破僧心。二",
    "X40n0720_005:0522c10": "受持破僧法。三僧中如法三諫不捨。",
    "X40n0720_005:0522c11": "定罪　此中犯者。若比丘方便欲破和合僧。受破",
    "X40n0720_005:0522c12": "僧法堅持不捨。彼比丘當諫此比丘言。大德莫方",
    "X40n0720_005:0522c13": "便破和合僧。莫受破僧法堅持不捨。大德當與僧",
    "X40n0720_005:0522c14": "和合。歡喜不諍。同一水乳。於佛法中。有增益安樂",
    "X40n0720_005:0522c15": "住。大德可捨此事。莫令僧作訶諫而犯重罪。若用",
    "X40n0720_005:0522c16": "語者善。若不用語者。復令比丘比丘尼優婆塞",
    "X40n0720_005:0522c17": "優婆夷。若王若大臣種種異道沙門婆羅門求(異道",
    "X40n0720_005:0522c18": "沙門者。即外道出家者是。沙門乃出家之總名也。求者即求聽納諫。此謂屏處諫也)。若餘方",
    "X40n0720_005:0522c19": "比丘聞知其人。信用言者。應求。若用言者善。若不",
    "X40n0720_005:0522c20": "用言者。應作白。作白已應更求。大德我已白竟。餘",
    "X40n0720_005:0522c21": "有羯磨在。汝今可捨此事。莫令僧為汝作羯磨更",
    "X40n0720_005:0522c22": "犯重罪。若用語者善。不用語者。應作初羯磨。作初",
    "X40n0720_005:0522c23": "羯磨已。應更求。若用語者善。不用語者。應作第二",
    "X40n0720_005:0522c24": "羯磨。作第二羯磨已。應更求。若能捨者善。若不捨",
    "X40n0720_005:0523a01": "者。與說第三羯磨竟。僧殘。作白二羯磨竟捨者。",
    "X40n0720_005:0523a02": "三偷蘭遮。作白一羯磨竟捨者。二偷蘭遮。作",
    "X40n0720_005:0523a03": "白竟捨者。一偷蘭遮。若初白未竟捨者。突吉羅。",
    "X40n0720_005:0523a04": "若一切未白。方便欲破和合僧。受破和合僧法",
    "X40n0720_005:0523a05": "堅持不捨。一切突吉羅。若僧為破僧人作訶諫",
    "X40n0720_005:0523a06": "羯磨時。有比丘教言莫捨。此比丘偷蘭遮。若不",
    "X40n0720_005:0523a07": "訶諫。突吉羅。若比丘尼教言莫捨。尼偷蘭遮。",
    "X40n0720_005:0523a08": "未作訶諫尼教莫捨。突吉羅。除比丘比丘尼。更",
    "X40n0720_005:0523a09": "有餘人教莫捨。盡突吉羅(餘人即三小眾)。第三分云。提",
    "X40n0720_005:0523a10": "婆達多行籌曰。誰諸長老。忍此五事是法是毗尼",
    "X40n0720_005:0523a11": "是佛所教者捉籌。於是五百新學無智比丘捉籌。",
    "X40n0720_005:0523a12": "隨調達去。舍利弗目犍連說法。現神通將還。佛令",
    "X40n0720_005:0523a13": "作偷蘭遮懺悔。又云。有二事破僧。妄語。相似語(妄語",
    "X40n0720_005:0523a14": "者。非佛所說言佛所說。相似語者。謂制五法。彷〔佛〕佛語)。復有二事破僧。作羯",
    "X40n0720_005:0523a15": "磨取籌。若一比丘乃至二人三人。雖求方便。亦不",
    "X40n0720_005:0523a16": "能破僧。亦非比丘尼等能破僧。若此眾四人若過。",
    "X40n0720_005:0523a17": "彼眾四人若過。行破僧籌作羯磨。是為破和合僧。",
    "X40n0720_005:0523a18": "泥犁中受罪一劫不療。能和合者。得梵天福。一劫",
    "X40n0720_005:0523a19": "受樂。五分云。我不見餘法壞人道意如名聞利",
    "X40n0720_005:0523a20": "養者。調達所以破僧。為利養故。調達成就八非法",
    "X40n0720_005:0523a21": "故破僧。利不利。稱無稱。敬不敬。樂惡隨惡知識。有",
    "X40n0720_005:0523a22": "四事名破僧。說五法。自行籌捉籌。於界內別行僧",
    "X40n0720_005:0523a23": "事。復次若王若大臣若餘六眾。令僧不和合而非",
    "X40n0720_005:0523a24": "破。若一比丘乃至七比丘不和合。亦非破。若不問",
    "X40n0720_005:0523b01": "上座而行僧事。是即不和。亦非僧破。若不共同食。",
    "X40n0720_005:0523b02": "於食時異坐。鬪諍罵詈。亦不名破。要於界內八比",
    "X40n0720_005:0523b03": "丘以上。分作二部。別行僧事。乃名為破。是中主者。",
    "X40n0720_005:0523b04": "一劫墮大地獄。不可救。十誦云。破僧有二種。破",
    "X40n0720_005:0523b05": "羯磨。破法輪。破羯磨者。一界內別作布薩羯磨。破",
    "X40n0720_005:0523b06": "法輪者。輪名八聖道分。令人捨八聖道。入邪道中",
    "X40n0720_005:0523b07": "(言法輪者。能運為義。謂運行人直至涅槃。由八聖道。能得沙門四道果故。又輪者摧壞為義。謂如來以所",
    "X40n0720_005:0523b08": "證之法。轉度與他心。能壞一切眾生煩惱。名之為輪也。如輪王寶能壞能安。法輪亦爾。壞煩惱怨。安住諦",
    "X40n0720_005:0523b09": "理。入邪道中者。謂五法非趣涅槃正道。是調達師心制法。攝化門徒。令失正智。增長邪見。故云入邪道中",
    "X40n0720_005:0523b10": "也)。薩婆多云。破僧輪。破羯磨僧。有何差別。答有種",
    "X40n0720_005:0523b11": "種差別。破僧輪。破羯磨僧。俱偷蘭遮。而破僧輪犯",
    "X40n0720_005:0523b12": "逆罪。偷蘭不可悔。破羯磨僧不犯逆罪。偷蘭可悔。",
    "X40n0720_005:0523b13": "又破僧輪入阿鼻獄。受罪一劫。破羯磨僧不墮阿",
    "X40n0720_005:0523b14": "鼻獄。破僧輪下至九人。破羯磨僧下至八人。破僧",
    "X40n0720_005:0523b15": "輪一人自稱作佛。破羯磨僧不自稱作佛。破僧輪",
    "X40n0720_005:0523b16": "界內界外一切盡破。破羯磨僧要在界內別作羯",
    "X40n0720_005:0523b17": "磨。破僧輪必男子。破羯磨僧男子女人二俱能破。",
    "X40n0720_005:0523b18": "破僧輪破俗諦僧。破羯磨僧。俗諦僧第一義諦僧",
    "X40n0720_005:0523b19": "二俱能破。破僧輪但破閻浮提。破羯磨僧通三天",
    "X40n0720_005:0523b20": "下。比丘尼僧殘。三小眾突吉羅。是謂為犯。",
    "X40n0720_005:0523b21": "開緣　不犯者。初諫便捨。若非法別眾。非法和合",
    "X40n0720_005:0523b22": "眾。法別眾。法相似別眾。法相似和合眾。非法非律",
    "X40n0720_005:0523b23": "非佛所教。若一切未作訶諫。若破惡友惡知識。若",
    "X40n0720_005:0523b24": "破方便欲破僧者。遮令不破。若破方便助破僧者。",
    "X40n0720_005:0523c01": "二三人羯磨。若欲作非法非毗尼羯磨。若為僧。為",
    "X40n0720_005:0523c02": "塔。為和尚同和尚。為阿闍黎同阿闍梨。為知識作",
    "X40n0720_005:0523c03": "損減。作無住處。破者不犯。不犯者。最初未制戒等",
    "X40n0720_005:0523c04": "(善見云。最初犯者。調達是也。問曰。餘戒最初不犯。調達亦應不犯。答曰。以眾僧三諫不捨故。所以犯罪)。",
    "X40n0720_005:0523c05": "○第十一黨惡破僧戒",
    "X40n0720_005:0523c06": "總釋。",
    "X40n0720_005:0523c07": "此是共戒。尼犯亦同。大乘同制。所由之事及起煩",
    "X40n0720_005:0523c08": "惱如上。",
    "X40n0720_005:0523c09": "緣起處。",
    "X40n0720_005:0523c10": "佛在耆闍崛山。",
    "X40n0720_005:0523c11": "起緣人。",
    "X40n0720_005:0523c12": "提婆達多故執此五法。復往教諸比丘。諸比丘諫",
    "X40n0720_005:0523c13": "調達。時調達伴黨語諸比丘言。汝莫諫提婆達多",
    "X40n0720_005:0523c14": "(云云)。諸比丘白佛。佛令僧作訶諫白四羯磨已。結",
    "X40n0720_005:0523c15": "戒。",
    "X40n0720_005:0523c16": "所立戒相。",
    "X40n0720_005:0523c17": "若比丘伴黨。若一若二若三。乃至無數。是比丘語彼",
    "X40n0720_005:0523c18": "比丘言。大德莫諫此比丘。此比丘是法語比丘。律語",
    "X40n0720_005:0523c19": "比丘。此比丘所說。我等喜樂。此比丘所說。我等忍可。",
    "X40n0720_005:0523c20": "彼比丘言。大德莫作是說。言此比丘是法語比丘。律",
    "X40n0720_005:0523c21": "語比丘。此比丘所說。我等喜樂。此比丘所說。我等忍",
    "X40n0720_005:0523c22": "可。然此比丘非法語比丘。非律語比丘。大德莫欲破",
    "X40n0720_005:0523c23": "壞和合僧。汝等當樂欲和合僧。大德與僧和合。歡喜",
    "X40n0720_005:0523c24": "不諍。同一師學。如水乳合。於佛法中。有增益安樂住。",
    "X40n0720_005:0524a01": "是比丘如是諫時。堅持不捨。彼比丘應三諫。捨是事",
    "X40n0720_005:0524a02": "故。乃至三諫捨者善。不捨者。僧伽婆尸沙。",
    "X40n0720_005:0524a03": "釋義　順從有二。一法順從。以法教授。增戒。增心。",
    "X40n0720_005:0524a04": "增慧。諷誦承受(此名三無漏學。增戒者。戒防身口惡。淨修身口。無法不盡。增心者。心",
    "X40n0720_005:0524a05": "息於垢。無法不周。增慧者。明見法相。根本除惡。又增戒者學律藏。增心者學契經。增慧者學阿毗曇。經中",
    "X40n0720_005:0524a06": "有三修。修戒修心修慧。修此三學。得須陀洹果。乃至阿羅漢果。故知學此三學。攝一切學)。二衣",
    "X40n0720_005:0524a07": "食順從者。給與衣被飲食臥具醫藥。伴黨者。若四",
    "X40n0720_005:0524a08": "若過四(即乃至無數也)。是比丘語彼比丘言(此非法羣黨。而遮如法者",
    "X40n0720_005:0524a09": "諫勸)。大德莫諫此比丘。此比丘是法語比丘。律語比",
    "X40n0720_005:0524a10": "丘(律攝云。法語者。語辭圓足。律語者。合理無差。能引實義。名曰法語。出柔諫言。名曰律語)。此",
    "X40n0720_005:0524a11": "比丘所說我等喜樂。此比丘所說我等忍可下(明依",
    "X40n0720_005:0524a12": "事制戒。律攝云。彼所作事。咸稱我心)。彼比丘言(如法比丘)。大德莫作是說。",
    "X40n0720_005:0524a13": "乃至非法語比丘非律語比丘下(勸隨正部。捨背邪宗也)。大",
    "X40n0720_005:0524a14": "德莫欲破壞和合僧。乃至增益安樂住下(顯破僧罪。固不",
    "X40n0720_005:0524a15": "小。和合僧。功德難思。義如前釋)。",
    "X40n0720_005:0524a16": "犯緣　此戒具足三緣。方成本罪。一作非法羣黨。",
    "X40n0720_005:0524a17": "二受持非法。三僧中如法三諫不捨。",
    "X40n0720_005:0524a18": "定罪　此中犯者。若比丘作非法羣黨。語諸比丘",
    "X40n0720_005:0524a19": "言。大德汝莫諫此比丘。乃至我等忍可。諸比丘應",
    "X40n0720_005:0524a20": "諫。乃至增益安樂住。可捨此事。勿為僧所訶更犯",
    "X40n0720_005:0524a21": "重罪。若隨語者善。若不隨語者。當作白。白已當語",
    "X40n0720_005:0524a22": "彼人言。我已白。餘有羯磨在。汝可捨此事。勿為僧",
    "X40n0720_005:0524a23": "所訶更犯重罪。若隨語者善。若不隨語者。當作初",
    "X40n0720_005:0524a24": "羯磨。作初羯磨已。當語言。我已白及初羯磨。餘有",
    "X40n0720_005:0524b01": "二羯磨在。如是乃至第三羯磨竟。僧殘。餘得罪",
    "X40n0720_005:0524b02": "輕重。並同前戒。十誦云。若一比丘被擯。而四比",
    "X40n0720_005:0524b03": "丘隨之。名為破僧。若多知多識多聞大德。明解三",
    "X40n0720_005:0524b04": "藏義人。不應與作不見擯。若擯。得偷蘭遮罪。近破",
    "X40n0720_005:0524b05": "僧故。又云。若一人擯一人。突吉羅。一人擯二三四",
    "X40n0720_005:0524b06": "人。隨二三四突吉羅。二人三人擯二三四一人。得",
    "X40n0720_005:0524b07": "罪亦爾。若四比丘擯四比丘。得偷蘭遮。以破僧因",
    "X40n0720_005:0524b08": "緣故(問一比丘被擯。四比丘隨之。名為破僧。此破僧罪屬能擯耶。屬所擯耶。屬隨者耶。答若能",
    "X40n0720_005:0524b09": "擯者如法。則罪屬所擯及隨擯人。若能擯者非法。則罪屬能擯者及僧。然如法比丘雖枉受擯。決不在界",
    "X40n0720_005:0524b10": "內別行僧事也。又問若多知多識等。不應與作不見擯。則此等人有過。豈便可容恕耶。答多知識人有過。",
    "X40n0720_005:0524b11": "雖非可容恕。但須善權誘勸。令其見罪。若輒作羯磨。必致破僧之咎。故得罪爾)。比丘尼僧",
    "X40n0720_005:0524b12": "殘。三小眾突吉羅。是謂為犯。",
    "X40n0720_005:0524b13": "開緣　不犯者。初語時捨。非法別眾。非法和合眾。",
    "X40n0720_005:0524b14": "法別眾。法相似別眾。法相似和合眾。非法非律非",
    "X40n0720_005:0524b15": "佛所教。若一切未作訶諫捨。無犯。不犯者。最初未",
    "X40n0720_005:0524b16": "制戒等。",
    "X40n0720_005:0524b17": "○第十二驅擯不服戒",
    "X40n0720_005:0524b18": "總釋。",
    "X40n0720_005:0524b19": "此是共戒。尼犯亦同。大乘同制。即因利求利。經理",
    "X40n0720_005:0524b20": "白衣等戒名污他家。邪業覺觀邪命自活等戒名",
    "X40n0720_005:0524b21": "行惡行。言僧有愛恚等。即謗僧戒攝。律攝云。由",
    "X40n0720_005:0524b22": "受用鄙事故。而行污他家。由家慳煩惱。制斯學處。",
    "X40n0720_005:0524b23": "緣起處。",
    "X40n0720_005:0524b24": "佛在給孤獨園(須達多長者。見佛聞法。便獲初果。為佛造寺。欲擇好處。祗陀太子亦",
    "X40n0720_005:0524c01": "云逝多太子。有園甚好。長者遍布金錢就買。一處未徧。太子曰。金未徧處還我。當為佛作寺門。世尊到寺",
    "X40n0720_005:0524c02": "讚歎。欲為呪願。太子作是念。惟願世尊。先說我名。世尊知已。隨太子心。告言。此祗樹給孤獨園。梵語祗陀。",
    "X40n0720_005:0524c03": "此云戰勝。以戰勝時生。喜以為名也。今單言祗者。取文省故。給孤表德。謂常給施孤獨。本名須達多。葢祗",
    "X40n0720_005:0524c04": "陀施樹。給孤買園。兼二為名。舉國令遠人知。稱園令近人知。故云舍衛國祗樹給孤獨園也)。",
    "X40n0720_005:0524c05": "起緣人。",
    "X40n0720_005:0524c06": "時羈連村有二比丘。一名阿濕婆。二名富那婆娑",
    "X40n0720_005:0524c07": "(羈連村者。迦尸國之邑名。十誦云。黑山土地。梵語阿濕婆。此云馬師。梵語富那婆娑。此云滿宿　善見云。",
    "X40n0720_005:0524c08": "馬師滿宿。於六羣中。最為上座。本是田夫。同作田辛苦。共相論言。我等作田辛苦。可共出家。於佛法中。衣",
    "X40n0720_005:0524c09": "食自然。同伴答言可爾。即就舍利弗目連出家。與受具足。誦波羅提木叉竟。滿五夏。離師異住。常好種華",
    "X40n0720_005:0524c10": "　薩婆多云。馬宿井宿。恒造惡業。佛常教化。都不信受。佛記二人。命終生龍趣中。彼亦自見。於十指端。有",
    "X40n0720_005:0524c11": "十道水。將欲流出。便作是念。我等決定當生龍中。佛復記云。此二人已種獨覺菩提。於當來世。定成獨覺",
    "X40n0720_005:0524c12": "也)。在羈連村行惡行污他家。彼作如是非法行。自",
    "X40n0720_005:0524c13": "種華樹。教人種華樹。自溉灌。教人溉灌。自摘花。教",
    "X40n0720_005:0524c14": "人摘花。自作華鬘。教人作華鬘。自以線貫若繫。教",
    "X40n0720_005:0524c15": "人線貫繫。自持華。教人持華。自持華鬘與人。教人",
    "X40n0720_005:0524c16": "持華鬘與人。與彼村中婦女。共一牀坐起。同一器",
    "X40n0720_005:0524c17": "飲食。言語戲笑。或自歌舞倡伎。或他作己唱和。或",
    "X40n0720_005:0524c18": "俳說(俳說即戱也。又俳優雜戱也)。或彈鼓簧吹貝(簧者。乃笙竽管中金葉也。",
    "X40n0720_005:0524c19": "然笙竽皆以竹管植于匏中。而竅其管底之側。以薄金葉障之。吹則鼓之而出聲。所謂鼓簧也。貝乃海螺",
    "X40n0720_005:0524c20": "也。吹之有聲)。或嘯乃至受雇戲笑(僱者傭作也。嘯者蹙口而出聲也)。時",
    "X40n0720_005:0524c21": "眾多比丘乞食羈連。齊整庠序。低目直前。居士見",
    "X40n0720_005:0524c22": "之。反以為過。不得飲食。比丘問知其故。具以白佛。",
    "X40n0720_005:0524c23": "佛遣舍利弗目連。往作擯羯磨。時二比丘謗言。眾",
    "X40n0720_005:0524c24": "僧有愛恚怖癡。更有餘同罪比丘。有驅者。有不驅",
    "X40n0720_005:0525a01": "者。舍利弗目連白佛。佛令僧作訶諫白四羯磨已。",
    "X40n0720_005:0525a02": "結戒。",
    "X40n0720_005:0525a03": "所立戒相。",
    "X40n0720_005:0525a04": "若比丘依聚落。若城邑住。污他家。行惡行。污他家亦",
    "X40n0720_005:0525a05": "見亦聞。行惡行亦見亦聞。諸比丘當語是比丘言。大",
    "X40n0720_005:0525a06": "德污他家。行惡行。污他家亦見亦聞。行惡行亦見亦",
    "X40n0720_005:0525a07": "聞。大德汝污他家。行惡行。今可遠此聚落去。不須住",
    "X40n0720_005:0525a08": "此。是比丘語彼比丘。作是語。大德諸比丘有愛有恚。",
    "X40n0720_005:0525a09": "有怖有癡。有如是同罪比丘。有驅者。有不驅者。諸比",
    "X40n0720_005:0525a10": "丘報言。大德莫作是語。有愛有恚。有怖有癡。有如是",
    "X40n0720_005:0525a11": "同罪比丘。有驅者。有不驅者。而諸比丘不愛不恚。不",
    "X40n0720_005:0525a12": "怖不癡。大德污他家。行惡行。污他家亦見亦聞。行惡",
    "X40n0720_005:0525a13": "行亦見亦聞。是比丘如是諫時。堅持不捨者。彼比丘",
    "X40n0720_005:0525a14": "應三諫。捨此事故。乃至三諫捨者善。不捨者。僧伽婆",
    "X40n0720_005:0525a15": "尸沙。",
    "X40n0720_005:0525a16": "釋義　依聚落若城邑住者。村有四種如上(律攝云。村",
    "X40n0720_005:0525a17": "落巷陌街衢住處名為邨。村外遠家名為落)。城邑者屬王(律攝云。君王都處名為城",
    "X40n0720_005:0525a18": "邑)。家者有男有女。污他家者。有四種事。一依家",
    "X40n0720_005:0525a19": "污家。二依利養污家。三依親友污家。四依僧伽藍",
    "X40n0720_005:0525a20": "污家。云何依家污家。從一家得物。與一家。所得",
    "X40n0720_005:0525a21": "物處聞之不喜。所與物處思當報恩。即作是言。若",
    "X40n0720_005:0525a22": "有與我者。我當報之。若不與我者。我何故與。是為",
    "X40n0720_005:0525a23": "依家污家。云何依利養污家。若比丘如法得利。",
    "X40n0720_005:0525a24": "乃至盋中之餘。或與一居士。不與一居士。彼得者",
    "X40n0720_005:0525b01": "即生是念。當報其恩。若不與我者。我何故與。是為",
    "X40n0720_005:0525b02": "依利養污家。云何依親友污家。若比丘依王大",
    "X40n0720_005:0525b03": "臣。或為一居士。或不為一居士。所為者思當報恩。",
    "X40n0720_005:0525b04": "不為我者。我不供養。是為依親友污家。云何依",
    "X40n0720_005:0525b05": "僧伽藍污家。若比丘取僧華果與一居士。不與一",
    "X40n0720_005:0525b06": "居士。即作是念。其有與我者。我當供養。不與我者。",
    "X40n0720_005:0525b07": "我不供養。是念依僧伽藍污家。以此四事故污家。",
    "X40n0720_005:0525b08": "故言污他家(謂污染他人平等淨信。揀別施供也)。行惡行者。自種華",
    "X40n0720_005:0525b09": "樹。教人種華樹。乃至受雇戲笑等。污他家行惡",
    "X40n0720_005:0525b10": "行亦見亦聞(此明依事制戒。律攝云。由依污家生眾罪故。見謂眼識。聞謂耳識。此顯見",
    "X40n0720_005:0525b11": "聞疑性。非為虗妄而說也)。大德汝污他家。行惡行。今可遠此聚",
    "X40n0720_005:0525b12": "落去。不須住此(是驅擯之辭)。是比丘語彼比丘作是語。",
    "X40n0720_005:0525b13": "大德諸比丘有愛有恚。有怖有癡。有如是同罪比",
    "X40n0720_005:0525b14": "丘。有驅者。有不驅者(此是污他家輩。非理謗僧之語。律攝云。愛者於不驅者而",
    "X40n0720_005:0525b15": "有愛心〔於〕所驅者而有恚心。怖者於逃去者不敢治罰。癡者於污家之輩不善分別。應驅而不驅也　僧",
    "X40n0720_005:0525b16": "祗云。是六羣比丘。聞尊者與諸比丘來。為我作驅出羯磨。即生恐怖。時三文陀達多摩醯沙達多。走到王",
    "X40n0720_005:0525b17": "道聚落。長老闡陀迦留陀夷。便一由旬迎尊者懺悔言。長老我所作非善。犯諸過惡。從今已去。不敢復作。",
    "X40n0720_005:0525b18": "彼二比丘既不懺悔。又復不走。故作羯磨驅出。以非理謗僧)。諸比丘報言。大德",
    "X40n0720_005:0525b19": "莫作是語。乃至堅持不捨者(此屏處諫也)。彼比丘應三",
    "X40n0720_005:0525b20": "諫下(僧中三諫也)。",
    "X40n0720_005:0525b21": "犯緣　此戒具足三緣。方成本罪。一污他家行惡",
    "X40n0720_005:0525b22": "行。二非理謗僧。三僧中如法三諫不捨。",
    "X40n0720_005:0525b23": "定罪　此中犯者。彼比丘諫此比丘言。大德污他",
    "X40n0720_005:0525b24": "家亦見亦聞。行惡行亦見亦聞。大德汝污他家。行",
    "X40n0720_005:0525c01": "惡行。可捨此事。莫為僧所訶更犯重罪。若隨語者",
    "X40n0720_005:0525c02": "善。若不隨語者應作白。作白已應求。乃至第三羯",
    "X40n0720_005:0525c03": "磨竟。僧殘(如前二戒不異)。若白二羯磨捨者。三偷蘭遮",
    "X40n0720_005:0525c04": "若白一羯磨捨者。二偷蘭遮。若白竟捨者。一偷",
    "X40n0720_005:0525c05": "蘭遮。若初白未竟捨。突吉羅。若未白前言僧",
    "X40n0720_005:0525c06": "有愛恚怖癡。一切突吉羅。若僧作訶諫時。更有",
    "X40n0720_005:0525c07": "餘比丘。教莫捨此。比丘偷蘭遮。若未作訶諫。突",
    "X40n0720_005:0525c08": "吉羅。若僧作訶諫時。有比丘尼教莫捨。尼偷蘭",
    "X40n0720_005:0525c09": "遮。若未作訶諫教莫捨。尼突吉羅。除比丘比",
    "X40n0720_005:0525c10": "丘尼。餘人教莫捨。訶與不訶。盡突吉羅(餘人即三小眾)。若",
    "X40n0720_005:0525c11": "不看書持往。突吉羅。若為白衣作使。突吉羅。",
    "X40n0720_005:0525c12": "薩婆多云。一切女母女姊妹不問親疎。一切不聽",
    "X40n0720_005:0525c13": "同坐。以壞威儀故。以香塗身熏衣。四眾得突吉羅。",
    "X40n0720_005:0525c14": "比丘尼得波逸提。以女人染著深故。五眾盡不聽",
    "X40n0720_005:0525c15": "啼哭。乃至父母喪亡。一切不聽。四眾得突吉羅。尼",
    "X40n0720_005:0525c16": "得波逸提。以愛戀心深故。一切五眾不聽大喚。以",
    "X40n0720_005:0525c17": "壞威儀故。比丘尼僧殘。三小眾突吉羅。是謂為",
    "X40n0720_005:0525c18": "犯。",
    "X40n0720_005:0525c19": "開緣　不犯者。初語時捨。一切非法羯磨諫。若未",
    "X40n0720_005:0525c20": "作訶諫前不犯。若與父母。病人小兒。妊身婦女。牢",
    "X40n0720_005:0525c21": "獄繫人。寺中客作者。不犯(不犯污他家)。若種華樹。復教",
    "X40n0720_005:0525c22": "人種。供養佛法僧。自造華鬘教人造。供養佛法僧。",
    "X40n0720_005:0525c23": "自以線貫華教人貫。供養佛法僧(不犯行惡行)。若人舉",
    "X40n0720_005:0525c24": "手欲打。若被賊。若象熊罷師子虎狼來。恐難之處。",
    "X40n0720_005:0526a01": "若擔刺棘。於中走避者。不犯。若渡河溝渠坑跳躑。",
    "X40n0720_005:0526a02": "若同伴在後。還顧不見。而嘯喚者。不犯(不犯行惡行)。若",
    "X40n0720_005:0526a03": "父母病。若閉在獄。若為篤信優婆塞病。若閉在獄",
    "X40n0720_005:0526a04": "者。看書持往(不犯為白衣作使)。若為塔為僧為病比丘事。",
    "X40n0720_005:0526a05": "持書往反者。一切不犯。不犯者最初未制戒等。",
    "X40n0720_005:0526a06": "會詳　薩婆多云。若以種種信物。與一切在家人。",
    "X40n0720_005:0526a07": "皆名污他家。何以故。凡出家人無為無欲。清淨自",
    "X40n0720_005:0526a08": "守。以修道為心。若與俗人信使往來。廢亂正業。非",
    "X40n0720_005:0526a09": "出家所宜。又復若以信物(信物者。謂檀越信敬所施之物)。贈遺白",
    "X40n0720_005:0526a10": "衣。則破前人平等好心。於得物者。歡喜愛敬。不得",
    "X40n0720_005:0526a11": "物者。縱使賢聖無愛敬心。失他前人深厚福利。又",
    "X40n0720_005:0526a12": "復倒亂佛法。凡在家人應供養出家人。而出家人",
    "X40n0720_005:0526a13": "反供養白衣。仰失聖心。又亂正法。凡在家人常於",
    "X40n0720_005:0526a14": "三寶。求清淨福田。割損血肉。以種善根。以出家人",
    "X40n0720_005:0526a15": "信物贈遺因緣故。於出家人生希望心。破他前人",
    "X40n0720_005:0526a16": "清淨信敬。又失一切出家人種種利養。若以少物",
    "X40n0720_005:0526a17": "贈遺白衣。縱使起七寶塔。種種莊嚴。不如靜坐清",
    "X40n0720_005:0526a18": "淨持戒。即是供養如來真實法身。若以少物贈遺",
    "X40n0720_005:0526a19": "白衣。正使得立精舍猶如祇桓。不如靜坐清淨持",
    "X40n0720_005:0526a20": "戒。即是清淨供養三寶。若以少物贈遺白衣。縱令",
    "X40n0720_005:0526a21": "四事供養。滿閻浮提一切聖眾。不如靜坐清淨持",
    "X40n0720_005:0526a22": "戒。即是清淨供養一切聖眾。若有強力。欲破塔",
    "X40n0720_005:0526a23": "壞像。若以贈遺得全濟者。當賣塔地華果。若塔有",
    "X40n0720_005:0526a24": "錢。若餘緣得物。隨宜消息。若有強力。欲於僧祇作",
    "X40n0720_005:0526b01": "破亂損減。若僧祇地中隨有何物。賣以作錢。隨宜",
    "X40n0720_005:0526b02": "消忍。若僧常臘。若面門臘(常臘即十方常住僧物。面門臘即現前僧物。但",
    "X40n0720_005:0526b03": "臘字未知何義)。若有強力。欲作損減。隨此地中所可出物。",
    "X40n0720_005:0526b04": "以消息之。父母是福田。則聽供養。若僧祇役人。則",
    "X40n0720_005:0526b05": "應與。一切孤窮乞丐。憐愍故應與。一切外道。常於",
    "X40n0720_005:0526b06": "佛法。作大怨敵。伺求長短。是應與。第三分云。不",
    "X40n0720_005:0526b07": "應為白衣剃髮。除欲出家者。第四分云。不應禮",
    "X40n0720_005:0526b08": "白衣。不應禮白衣塔廟。亦不應故左遶行。不應與",
    "X40n0720_005:0526b09": "人卜占。不應從人卜占。不應自作伎。若吹貝供養",
    "X40n0720_005:0526b10": "塔。聽令白衣作。不應畜鸚鵡等。不應畜狗。不應乘",
    "X40n0720_005:0526b11": "象馬車乘輦輿。捉持刀劍。老病者聽乘步挽車。若",
    "X40n0720_005:0526b12": "男乘避難。聽乘象馬。白衣持刀劍寄。聽藏舉。不應",
    "X40n0720_005:0526b13": "向暮至白衣家。除為三寶事病比丘事。或檀越相",
    "X40n0720_005:0526b14": "喚。常喜往反白衣家。有五過。一數見女人。二漸相",
    "X40n0720_005:0526b15": "親近。三轉相親厚。四生欲意。五或犯死罪。若次死",
    "X40n0720_005:0526b16": "罪(如是日親日厚。婬機安得不動。如乾薪觸火。豈不生烟。共相親近。或不能觀九不淨想。制伏婬",
    "X40n0720_005:0526b17": "心。有犯不淨行。如人斷頭不復活。故云死罪。或弄陰墮精。身相觸。粗惡語等。如人斫傷。殘有咽喉。尚通懺",
    "X40n0720_005:0526b18": "悔。故云次死罪)。白衣家有九法未作檀越不應作。若至其",
    "X40n0720_005:0526b19": "家不應坐。何等為九。見比丘不喜起位。不喜作",
    "X40n0720_005:0526b20": "禮。不喜請比丘坐。不喜比丘坐。設有所說",
    "X40n0720_005:0526b21": "而不信受。若有衣服飲食之具。輕慢比丘而不",
    "X40n0720_005:0526b22": "與。若多有而少與。若有精細而與粗惡。或",
    "X40n0720_005:0526b23": "不恭敬與。是為九。五分云。不應以僧果餉白衣。",
    "X40n0720_005:0526b24": "若乞應與。學迷人呪起死人呪者。偷蘭遮。十誦",
    "X40n0720_005:0526c01": "云。比丘有五不應行處。童女家。寡婦。婦。婬女。比丘",
    "X40n0720_005:0526c02": "尼。又五。賊家。旃陀羅家。酤酒家。婬女家。屠兒家。",
    "X40n0720_005:0526c03": "根本雜事云。五非處不應住立。唱令家(即優俳戲樂之家。婬",
    "X40n0720_005:0526c04": "聲美色。能惑亂人道意故)。婬女家。酤酒家。王家。旃陀羅家。善",
    "X40n0720_005:0526c05": "見云。檀越請比丘送喪。不得去。自念我往看塟。作",
    "X40n0720_005:0526c06": "無常觀。因此故或得道果。如是去。無罪。尼陀那",
    "X40n0720_005:0526c07": "云。苾芻不應賣藥。若善醫方者。起慈愍心。應病與",
    "X40n0720_005:0526c08": "藥。不得受他價直。南海寄歸傳云。死喪之際。不",
    "X40n0720_005:0526c09": "得與俗同哀。應為亡者。淨飾一房。或可隨時權施",
    "X40n0720_005:0526c10": "葢幔。讀經念佛。具設香華。冀使亡魂托生善處。方",
    "X40n0720_005:0526c11": "成孝子。始為報恩。若比丘亡者以火焚之。送者在",
    "X40n0720_005:0526c12": "邊坐。令一能者誦無常經。半紙一紙。勿令疲久。各",
    "X40n0720_005:0526c13": "念無常。還歸住處。寺外連衣並浴。皆用故衣。不損",
    "X40n0720_005:0526c14": "新服。別著乾者。然後歸房。衣服之儀。曾無片別。豈",
    "X40n0720_005:0526c15": "容號咷數月。麻服三年者哉。緇門警訓云。但以",
    "X40n0720_005:0526c16": "邪心有涉貪染。為利賣法。禮佛讀經。斷食諸業(即打",
    "X40n0720_005:0526c17": "餓七水齋。名為惡求多求)。所獲贓賄。皆曰邪命物。正乖佛化(言贓",
    "X40n0720_005:0526c18": "賄者。乃貪吏所受物名。亦盜賊所偷劫物名。今出家人邪心獲利。亦得此名)。",
    "X40n0720_005:0526c19": "○第十三不捨惡性戒",
    "X40n0720_005:0526c20": "總釋。",
    "X40n0720_005:0526c21": "此是共戒。尼結亦同。大乘同制。若菩薩惡性戾情。",
    "X40n0720_005:0526c22": "難可共語。四攝虧損。利生無門。障蔽大願。佛果難",
    "X40n0720_005:0526c23": "期。律攝云。不忍他語。違如法教。由惡性故。遂生",
    "X40n0720_005:0526c24": "惱恨。自損損他。制斯學處。",
    "X40n0720_005:0527a01": "緣起處。",
    "X40n0720_005:0527a02": "佛在拘睒彌國瞿師羅園(釋在前文)。",
    "X40n0720_005:0527a03": "起緣人。",
    "X40n0720_005:0527a04": "尊者闡陀惡性不受人語。語諸比丘。汝莫語我若",
    "X40n0720_005:0527a05": "好若惡。我亦不語諸大德若好若惡。諸大德且止。",
    "X40n0720_005:0527a06": "莫有所說。何用教我為。我應教諸大德。何以故。我",
    "X40n0720_005:0527a07": "聖主得正覺故(言我聖主者。何以故。我與勒陟送佛入山學道。不見諸長老一人侍",
    "X40n0720_005:0527a08": "從佛者。佛得道已。而轉法輪。是故佛是我家佛。法亦是我家法。是故我應教諸長老。諸長老不應反教我。",
    "X40n0720_005:0527a09": "闡陀何故不言僧是我家僧。為與僧鬪諍。故不言僧是我家僧也)。譬如大水初來",
    "X40n0720_005:0527a10": "漂諸草木。積在一處。亦如大風。吹諸草木。集在一",
    "X40n0720_005:0527a11": "處。諸大德亦復如是。是故諸大德不應教我。我應",
    "X40n0720_005:0527a12": "教諸大德。時諸比丘白佛。佛聽僧與闡陀作訶諫",
    "X40n0720_005:0527a13": "白四羯磨已結戒。",
    "X40n0720_005:0527a14": "所立戒相。",
    "X40n0720_005:0527a15": "若比丘惡性不受人語。於戒法中。諸比丘如法諫已。",
    "X40n0720_005:0527a16": "自身不受諫語。言諸大德莫向我說若好若惡。我亦",
    "X40n0720_005:0527a17": "不向諸大德說若好若惡。諸大德且止莫諫我。彼比",
    "X40n0720_005:0527a18": "丘諫是比丘言。大德莫自身不受諫語。大德自身當",
    "X40n0720_005:0527a19": "受諫語。大德如法諫諸比丘。諸比丘亦如法諫大德。",
    "X40n0720_005:0527a20": "如是佛弟子眾得增益。展轉相諫。展轉相教。展轉懺",
    "X40n0720_005:0527a21": "悔。是比丘如是諫時。堅持不捨。彼比丘應三諫。捨是",
    "X40n0720_005:0527a22": "事故。乃至三諫捨者善。不捨者。僧伽婆尸沙。",
    "X40n0720_005:0527a23": "釋義　惡性不受人語者。不忍不受人教誨。於戒",
    "X40n0720_005:0527a24": "法中。如法諫已(戒法者)。有七犯聚。波羅夷。僧殘。波逸",
    "X40n0720_005:0527b01": "提。提舍尼。偷蘭遮。突吉羅。惡說。如法諫已者(謂如",
    "X40n0720_005:0527b02": "法如律如佛所教。謂於五篇七聚中。依實事。如法而說也)。自身不受諫語(謂諸同學",
    "X40n0720_005:0527b03": "如法諫時。仍守戾情。不納其語)。言諸大德莫向我說若好若惡。我",
    "X40n0720_005:0527b04": "亦不向諸大德說若好若惡(謂己及他一切好事莫相勸。惡事莫相遮",
    "X40n0720_005:0527b05": "正顯惡性憍慢不受諫也)。大德且止。莫諫我(且止者。謂預相遮止。未說之事。不須",
    "X40n0720_005:0527b06": "復說。莫諫我者。不喜相聞好惡之言。情不忍可)。彼比丘諫是比丘言。乃至",
    "X40n0720_005:0527b07": "自身當受諫語(謂勸其納諫。消息戾情也)。大德如法諫諸比丘。",
    "X40n0720_005:0527b08": "乃至展轉懺悔(正顯相諫獲益之義。由相諫懺悔。佛弟子得增益安樂住。由安樂住。",
    "X40n0720_005:0527b09": "善法增長。善法增長故聖教不斷。聖教相續故三乘聖果相繼不絕。皆由展轉相教懺悔之功能也　問",
    "X40n0720_005:0527b10": "曰。後略教誡經說。但自觀身行。若正若不正。此云展轉相教。豈不相違耶。答曰。佛因時制教。言乖趣合。不",
    "X40n0720_005:0527b11": "相違背。若前人心有愛憎。若鈍根無智。少聞少見。出言無補。若為利養名聞。為現世法樂。若新出家。愛戀",
    "X40n0720_005:0527b12": "父母兄弟妻子。是故言但自觀身行。若為慈心有益於彼。若智慧利根。若博聞廣見。若為導利眾生。闡揚",
    "X40n0720_005:0527b13": "佛法。若欲以法化人。使人同己。若久染佛法力能兼人者。則應展轉相諫相教。非為一槩而論之也)。是",
    "X40n0720_005:0527b14": "比丘如是諫時下(屏處諫及僧中三諫如前不異)。",
    "X40n0720_005:0527b15": "犯緣　此戒具足三緣。方成本罪。一戾情自用。二",
    "X40n0720_005:0527b16": "遮他人教。三僧中如法三諫不捨。",
    "X40n0720_005:0527b17": "定罪　此中犯者。若比丘惡性不受人語。乃至可",
    "X40n0720_005:0527b18": "捨此事。莫為僧所訶更犯重罪(得罪輕重同前不異)。十誦",
    "X40n0720_005:0527b19": "云。若諸比丘不舉不憶念自身作。不可共語。突吉",
    "X40n0720_005:0527b20": "羅。是不應約敕(不應約敕者。不必訶諫。即用默擯也。佛言惡性比丘當用梵壇法治",
    "X40n0720_005:0527b21": "也。所言梵壇法者。謂梵天天子有過。則別立一壇。將有過天子而置壇內。一切天子不共其語。惡性比丘",
    "X40n0720_005:0527b22": "難可共語。即用此法而治罰之。一切如法比丘。不共語言。故云梵壇法也)。云舉者。比丘",
    "X40n0720_005:0527b23": "應語。長老汝作某罪。當發露。莫覆藏。當如法除滅。",
    "X40n0720_005:0527b24": "憶念者。比丘應語長老。汝憶念某時某處作如是",
    "X40n0720_005:0527c01": "罪不。比丘尼僧殘。三小眾突吉羅。是謂為犯。",
    "X40n0720_005:0527c02": "開緣　不犯者。初語時捨。一切非法非毗尼非佛",
    "X40n0720_005:0527c03": "所教。若未作訶諫前。不犯。若為無智人訶諫時。語",
    "X40n0720_005:0527c04": "彼如是言。汝和尚阿闍黎所行亦如是。汝可更學",
    "X40n0720_005:0527c05": "問誦經。若戲笑語。若疾疾語。若獨語。若夢中語。欲",
    "X40n0720_005:0527c06": "說此錯說彼。無犯。不犯者最初未制戒等。",
    "X40n0720_005:0527c07": "會詳　僧祇云。佛告諸比丘。過去世時。有一婆羅",
    "X40n0720_005:0527c08": "門。於曠野中。造立義井。放牧行者。皆就井飲。并及",
    "X40n0720_005:0527c09": "洗浴。日暮有羣野干。來飲殘水。有野干主。不飲地",
    "X40n0720_005:0527c10": "水。便內頭罐中飲水。飲已戴罐。高舉撲破。瓦罐罐",
    "X40n0720_005:0527c11": "口。猶貫其項。諸野干輩語野干主。若濕樹葉可用",
    "X40n0720_005:0527c12": "者。尚當護之。況復此罐利益行人。云何打破。野干",
    "X40n0720_005:0527c13": "主言。我作是樂。但當快心。那知他事。時有行人。語",
    "X40n0720_005:0527c14": "婆羅門。汝罐已破。復更著之。如前為野干所破。乃",
    "X40n0720_005:0527c15": "至十四。諸野干數數諫之。猶不受語。時婆羅門念",
    "X40n0720_005:0527c16": "言。是誰破罐。當往伺之。正是野干。便作是念。我福",
    "X40n0720_005:0527c17": "德井而作留難。便作木罐堅固難破。令頭易入出",
    "X40n0720_005:0527c18": "難。持著井邊。捉杖屏處伺之。行人飲訖。野干主如",
    "X40n0720_005:0527c19": "前入飲。飲訖撲地。不能令破。時婆羅門捉杖打殺。",
    "X40n0720_005:0527c20": "空中有天。而說偈言　知識慈心語　狠戾不受",
    "X40n0720_005:0527c21": "諫　守頑招此禍　自喪其身命　是故痴野干",
    "X40n0720_005:0527c22": "　遭斯木罐苦。",
    "X40n0720_005:0527c23": "三結問。",
    "X40n0720_005:0527c24": "諸大德。我已說十三僧伽婆尸沙法。九戒初犯。四乃",
    "X40n0720_005:0528a01": "至三諫。若比丘犯一一法。知而覆藏。應強與波利婆",
    "X40n0720_005:0528a02": "沙。行波利婆沙竟。增上與六夜摩那埵。行摩那埵已。",
    "X40n0720_005:0528a03": "餘有出罪。當二十僧中。出是比丘罪。若少一人不滿",
    "X40n0720_005:0528a04": "二十眾。出是比丘罪。是比丘罪不得除。諸比丘亦可",
    "X40n0720_005:0528a05": "訶。此是時。今問諸大德。是中清淨不(三問)。",
    "X40n0720_005:0528a06": "釋　言我已說者。謂彰其事了。欲令諸苾芻重審",
    "X40n0720_005:0528a07": "其罪。故云已說。九戒初犯四乃至三諫者。謂從",
    "X40n0720_005:0528a08": "弄陰失精至取片謗戒。事成即獲其罪。不從他諫",
    "X40n0720_005:0528a09": "而生。故云初犯也。從破僧至惡性不受諫。此四戒",
    "X40n0720_005:0528a10": "本非僧殘。因三諫不捨。方得此罪。故曰四乃至三",
    "X40n0720_005:0528a11": "諫也。一一法者。謂十三法中隨犯一法。知而覆藏",
    "X40n0720_005:0528a12": "者。自知所犯僧殘。而作覆藏心。若犯僧殘。謂犯波",
    "X40n0720_005:0528a13": "逸提提舍尼偷蘭遮突吉羅。雖作覆藏心。亦不名",
    "X40n0720_005:0528a14": "覆藏。然覆藏有二種。一謂覆夜。二謂覆心。若作覆",
    "X40n0720_005:0528a15": "藏心至明相出。是名一夜覆藏。若不知不憶。雖經",
    "X40n0720_005:0528a16": "明相。無覆藏罪。故云知而覆藏也。問曰。四戒三",
    "X40n0720_005:0528a17": "諫不捨得罪。僧眾咸知。何覆藏之有。答眾僧雖知。",
    "X40n0720_005:0528a18": "自無露罪之心。即名覆藏也。十誦云。是比丘入",
    "X40n0720_005:0528a19": "僧中。自唱。諸長老。我某甲比丘得僧殘罪。若說即",
    "X40n0720_005:0528a20": "善。若不即說者。從是時來。名覆藏日數。僧祗云。",
    "X40n0720_005:0528a21": "佛訶覆藏比丘。癡人。此是惡事。犯戒尚不慚羞。悔",
    "X40n0720_005:0528a22": "過何以慚羞。即說偈言。覆葢者則漏。開者則",
    "X40n0720_005:0528a23": "不漏。是故諸覆者。當開令不漏。應強與波",
    "X40n0720_005:0528a24": "利婆沙。強與者。以人從法也。謂如來所被之法。違",
    "X40n0720_005:0528b01": "犯之人。依從而行其行也。故云強與。波利婆沙是",
    "X40n0720_005:0528b02": "梵語。此云別住。以何義故名別住。謂別住一房。不",
    "X40n0720_005:0528b03": "得與僧同處。又不得與同犯者同一房住。設若同",
    "X40n0720_005:0528b04": "處。須當白僧。在一切大僧下行坐。不得連草食。又",
    "X40n0720_005:0528b05": "復雖入僧中。不得與僧問答談論。以是義故。名為",
    "X40n0720_005:0528b06": "別住。次明行法。七五之法。所不應行。所應行法",
    "X40n0720_005:0528b07": "者。律攝云。謂開門然燈。塗掃寺宇。大小便廁。洗",
    "X40n0720_005:0528b08": "除糞穢。及供土葉。寒時授火。熱時扇涼。打犍椎。嚴",
    "X40n0720_005:0528b09": "香火。并讚歎佛。應在近圓下求寂上。僧伽臥具安",
    "X40n0720_005:0528b10": "盋之具。應為收舉。制底香堂常應塗掃。供給湯水。",
    "X40n0720_005:0528b11": "應與善苾芻洗足塗油。寺中利養最後應得。如是",
    "X40n0720_005:0528b12": "行法。盡覆歲日行之。是名波利婆沙行。行波利",
    "X40n0720_005:0528b13": "婆沙竟。增上與六夜摩那埵。言增上者。謂更加",
    "X40n0720_005:0528b14": "六夜行法。摩那埵梵語。秦言意喜。前人自意歡喜。",
    "X40n0720_005:0528b15": "亦生慚愧。亦使眾僧歡喜。前人喜者。與其少日。因",
    "X40n0720_005:0528b16": "少日故。始得喜名。眾僧喜者。謂觀此人所行行法。",
    "X40n0720_005:0528b17": "不復還犯。眾僧歎言。此人因此改悔。更不起煩惱。",
    "X40n0720_005:0528b18": "成清淨人也。是故自喜。亦令眾僧喜耳。善見云。",
    "X40n0720_005:0528b19": "摩那埵者。漢言折伏貢高。亦言下意。下意者。承事",
    "X40n0720_005:0528b20": "眾僧。行摩那埵已。餘有出罪。餘者。謂別住摩",
    "X40n0720_005:0528b21": "那埵。一一如法行竟。止餘出罪一法在。善見云。",
    "X40n0720_005:0528b22": "阿浮訶那梵語。漢言喚入。亦言拔罪。云何喚入。與",
    "X40n0720_005:0528b23": "同布薩說戒自恣。法事共同。故名喚入拔罪。摩",
    "X40n0720_005:0528b24": "得勒伽云。於不善處。舉著善處。名阿浮訶那。毗",
    "X40n0720_005:0528c01": "尼母云。阿浮訶那者。清淨戒生得清淨解脫。於此",
    "X40n0720_005:0528c02": "戒中。清淨無犯。曇諦羯磨云。二篇罪重故。須僧",
    "X40n0720_005:0528c03": "中行調伏法。要有於二。一者治過。二者治罪。初與",
    "X40n0720_005:0528c04": "覆藏羯磨法。治過非治罪。六夜出罪。此二是出罪",
    "X40n0720_005:0528c05": "法。正懺僧伽婆尸沙故。當二十僧中。出是比丘",
    "X40n0720_005:0528c06": "罪。若少一人不滿二十眾。出是比丘罪。是比丘罪",
    "X40n0720_005:0528c07": "不得除。凡欲除罪。須知五緣。云何為五。一由其",
    "X40n0720_005:0528c08": "罪。謂所犯罪。二由意樂。謂知而覆藏。三由治罪。謂",
    "X40n0720_005:0528c09": "隨覆日與別住等。四由行已。謂令眾心喜。五由人",
    "X40n0720_005:0528c10": "殊。謂滿二十眾。以定其數也。謂此篇罪重。不類餘",
    "X40n0720_005:0528c11": "法。必借羯磨威勢眾僧大力。方可拔除其罪。若以",
    "X40n0720_005:0528c12": "行別住人足數。不成滿數。以行摩那埵人足數。不",
    "X40n0720_005:0528c13": "成足數。若以授學人足數。不成足數。廣如不足數",
    "X40n0720_005:0528c14": "中。准知名不滿二十眾。必須二十如法清淨僧。是",
    "X40n0720_005:0528c15": "名滿。若少一人非法。不成羯磨。是比丘罪不得除。",
    "X40n0720_005:0528c16": "應更作法。諸比丘亦可訶。諸比丘者。謂秉法",
    "X40n0720_005:0528c17": "之僧也。不善作法應訶作。突吉羅悔過。此是時。",
    "X40n0720_005:0528c18": "謂說戒發露結問清淨之時也。今問諸大德",
    "X40n0720_005:0528c19": "等(結問清淨也)。",
    "X40n0720_005:0528c20": "四勸持。",
    "X40n0720_005:0528c21": "諸大德。是中清淨默然故。是事如是持。",
    "X40n0720_005:0528c22": "●三二不定法。分四。初總標。二別列戒相。三結",
    "X40n0720_005:0528c23": "問。四勸持。",
    "X40n0720_005:0528c24": "今初。",
    "X40n0720_005:0529a01": "諸大德。是二不定法。半月半月說。戒經中來。",
    "X40n0720_005:0529a02": "釋二不定者。此戒有二條。而此罪體無定相。故",
    "X40n0720_005:0529a03": "容有多罪。不可定言。薩婆多云。佛坐道場時。已",
    "X40n0720_005:0529a04": "決定五篇戒輕重通塞。無法不定。此所以言不定",
    "X40n0720_005:0529a05": "者。直以可信人不識罪相輕重。亦不識罪名字。設",
    "X40n0720_005:0529a06": "見共女人一處坐。不知為作何事。為共行婬。為作",
    "X40n0720_005:0529a07": "摩觸。為作粗惡語。為過五六語。故言不定。",
    "X40n0720_005:0529a08": "二別列戒相有二。",
    "X40n0720_005:0529a09": "○初三法不定",
    "X40n0720_005:0529a10": "總釋。",
    "X40n0720_005:0529a11": "尼有共不共。若與男子入屏處。偷蘭遮。行不淨行。",
    "X40n0720_005:0529a12": "及身相觸。波羅夷。粗惡語偷蘭遮。過五六語說法",
    "X40n0720_005:0529a13": "波逸提。大乘同學。此是性罪。律攝云。此因鄔波",
    "X40n0720_005:0529a14": "斯迦事由婬煩惱。制斯學處。",
    "X40n0720_005:0529a15": "緣起處。",
    "X40n0720_005:0529a16": "佛在給孤獨園。",
    "X40n0720_005:0529a17": "起緣人。",
    "X40n0720_005:0529a18": "迦留陀夷先白衣時。有親友婦。名齋優婆私。顏貌",
    "X40n0720_005:0529a19": "端正。迦留陀夷亦顏貌端正。互相繫念。尊者時到。",
    "X40n0720_005:0529a20": "著衣持盋。詣齋優婆私家。共獨屏覆處坐。時毗舍",
    "X40n0720_005:0529a21": "佉母有小因緣事。往彼遙聞語聲。作是念言。或能",
    "X40n0720_005:0529a22": "說法。即倚壁而聽。聞是非法語聲即闚看。見共齋",
    "X40n0720_005:0529a23": "優婆私共一牀坐(薩婆多論間。毗舍佉聰明利根。大德重人。知比丘與女人屏處",
    "X40n0720_005:0529a24": "坐。何故往。答曰。是人已入道跡。深樂佛法。佛常自說。聽法有五事利益。一得聞未曾聞法。二已曾聞清淨",
    "X40n0720_005:0529b01": "堅固。三除邪見。四得正見。五解甚深法。是以毗舍佉樂法情深。不以嫌疑自礙　毗舍佉母此譯為別枝。",
    "X40n0720_005:0529b02": "即是氐宿。以生日所值宿。為名也。賢愚經云。此是波斯匿王弟曇摩訶羨女也。因罪逃奔得叉尸利國。納",
    "X40n0720_005:0529b03": "娶而生此女。此女妙才智辨。嫁舍衛國棃耆彌大臣第七兒為婦。波斯匿王聞其智辯。拜為王妹。後生三",
    "X40n0720_005:0529b04": "十二卵。卵各出一兒。顏貌端正。勇健無雙。一人之力能歒千夫。時毗舍佉信心開解。請佛及僧。佛為說法。",
    "X40n0720_005:0529b05": "合家得須陀洹道。佛後為說法。即得阿那含道。於優婆夷中。智慧才辨最為第一)。往白世",
    "X40n0720_005:0529b06": "尊。佛以無數方便呵責已。結戒。",
    "X40n0720_005:0529b07": "所立戒相。",
    "X40n0720_005:0529b08": "若比丘共女人。獨在屏覆處障處可作婬處坐。說非",
    "X40n0720_005:0529b09": "法語。有住信優婆夷。於三法中。一一法說。若波羅夷。",
    "X40n0720_005:0529b10": "若僧伽婆尸沙。若波逸提。是坐比丘自言。我犯是罪。",
    "X40n0720_005:0529b11": "於三法中。應一一治。若波羅夷。若僧伽婆尸沙。若波",
    "X40n0720_005:0529b12": "逸提。如住信優婆夷所說。應如法治是比丘。是名不",
    "X40n0720_005:0529b13": "定法。",
    "X40n0720_005:0529b14": "釋義　(律攝云。此中由事由處由情由證。以為其體)女人者。人女有智",
    "X40n0720_005:0529b15": "未命終(是堪行婬境此由事)。獨者一比丘一女人。屏覆者。",
    "X40n0720_005:0529b16": "有二種。一見屏覆。若塵若霧若黑暗中不相見也。",
    "X40n0720_005:0529b17": "二聞屏覆。乃至常語不聞聲處。障處者。若樹若",
    "X40n0720_005:0529b18": "墻壁若籬若衣及餘物障(此由處故也)。可作婬處坐者。",
    "X40n0720_005:0529b19": "得容行婬處(於一尋內。身相逼近。得為坐臥。然彼女人或相容許。或不隨從)。說非",
    "X40n0720_005:0529b20": "法語者。說婬欲法(此由情故也)。有住信優婆夷者。信佛",
    "X40n0720_005:0529b21": "法僧。歸依佛法僧。不殺。不盜。不邪婬。不妄語。不飲",
    "X40n0720_005:0529b22": "酒。善憶持事不錯所說真實。而不虗妄(薩婆多云。住信優婆",
    "X40n0720_005:0529b23": "夷者。終不為身為財利而作妄語。若人語言。汝若妄語。不害汝命。若不妄語。當害汝命。即自思惟。我不妄",
    "X40n0720_005:0529b24": "語。害此肉身。滅此一身。若妄語者。滅無量身。兼害法身。誓不妄語　又復語言。汝若妄語。活汝父母兄弟",
    "X40n0720_005:0529c01": "姊妹一切親族。若不妄語。一切所親盡皆殺之。尋復思惟。我不妄語。害此一世生死親族。我若妄語。流轉",
    "X40n0720_005:0529c02": "三惡。永失人天累世親族眷屬。又失賢聖出世眷屬。誓不作妄語　又復語言。汝若妄語。與汝珍寶種種",
    "X40n0720_005:0529c03": "財利。若不妄語。則不與汝。即便思惟。我不妄語。失此俗財。我若妄語。失聖法財。誓不妄語　律攝云。設是",
    "X40n0720_005:0529c04": "異生有忠信者。言行無濫。亦依其語。是名住信優婆夷。此由證也)。是坐比丘自言。",
    "X40n0720_005:0529c05": "我犯是罪。於三法中。應一一治(善見云。是比丘自言。我犯是罪者。即",
    "X40n0720_005:0529c06": "隨比丘語治。不隨優婆夷語治。何以故。見聞或不審諦故　有一愛盡比丘。一日往檀越家。入屋中坐。優",
    "X40n0720_005:0529c07": "婆夷對比丘。別倚牀而立外。凡夫比丘入檀越家乞食。遙見比丘與優婆夷相對。謂言共牀坐。諦視不已。",
    "X40n0720_005:0529c08": "愛盡比丘自念言。此比丘當言。我與女人共牀坐也。各還所住。乞食比丘欲舉其罪。至愛盡比丘房求聽。",
    "X40n0720_005:0529c09": "打戶欲入。愛盡比丘逆知其心。即以神力。從屋棟出。在虗空中坐。此比丘入已。徧求而不得。見在虗空中",
    "X40n0720_005:0529c10": "坐。語愛盡比丘言。大德。有神力如此。何以入白衣家。獨與女人共牀坐。愛盡比丘答言。長老。此是獨入白",
    "X40n0720_005:0529c11": "衣家罪。長老。護我善。（文）此謂見而不諦。當隨比丘語而治也。若不實說。即依優婆夷語而治也。以法不定",
    "X40n0720_005:0529c12": "故不立緣)。",
    "X40n0720_005:0529c13": "定罪　此中犯者。若比丘自言所趣向處。自言所",
    "X40n0720_005:0529c14": "到處。自言坐。自言臥。自言作。即應如比丘所語治。",
    "X40n0720_005:0529c15": "若比丘自言所趣向處。自言所到處。自言坐。自",
    "X40n0720_005:0529c16": "言臥。不自言作。應如優婆夷語治。若不自言臥。",
    "X40n0720_005:0529c17": "不自言作。乃至不自言所趣向處。皆如優婆夷語",
    "X40n0720_005:0529c18": "治。善見云。若比丘欲入聚落。樂與女人屏處坐。",
    "X40n0720_005:0529c19": "著衣持鉢時。突吉羅。若發去時。步步突吉羅。",
    "X40n0720_005:0529c20": "若至檀越家。入屏處坐。波逸提。若出已還坐。一",
    "X40n0720_005:0529c21": "一波逸提。若眾多女人共坐。眾多波逸提。若",
    "X40n0720_005:0529c22": "比丘先入在屏處。女人來禮拜問訊。不犯。十誦",
    "X40n0720_005:0529c23": "云。隨優婆夷所說事。應善急問(謂急急而問不得遲也)。是比",
    "X40n0720_005:0529c24": "丘善急問已。若言我不往。無有是罪。應隨可信優",
    "X40n0720_005:0530a01": "婆夷語故。與是比丘。作實覓毗尼。白四羯磨。作羯",
    "X40n0720_005:0530a02": "磨已。應隨順行。不與他受大戒等(於滅諍法覓罪相中明)。若",
    "X40n0720_005:0530a03": "不如法行者。盡形壽不得出是羯磨(出者解也)。薩婆",
    "X40n0720_005:0530a04": "多云。若比丘初言爾。後言不爾。或言我不往。不作",
    "X40n0720_005:0530a05": "是罪。應隨可信人語。與實覓毗尼。所以爾者。欲令",
    "X40n0720_005:0530a06": "罪人折伏惡心。又令苦惱不覆藏罪。又令梵行者",
    "X40n0720_005:0530a07": "得安樂住。又肅將來令惡法不起。與作羯磨已。若",
    "X40n0720_005:0530a08": "說先罪。應解羯磨。隨事輕重治。若不說者。盡形壽",
    "X40n0720_005:0530a09": "不解羯磨。",
    "X40n0720_005:0530a10": "會詳　論又云。與諸比丘結戒者。一為止誹謗故。",
    "X40n0720_005:0530a11": "二為除鬬諍故。三為增上法故。比丘出家。迹絕俗",
    "X40n0720_005:0530a12": "穢。為人天所宗。以道化物。而與女人屏處。私曲鄙",
    "X40n0720_005:0530a13": "碎。上違聖意。下失人天宗向信敬。四為斷惡業次",
    "X40n0720_005:0530a14": "第法故。初既屏處。漸染纏綿。無所不至。是故防之。",
    "X40n0720_005:0530a15": "○次二法不定",
    "X40n0720_005:0530a16": "所立戒相。",
    "X40n0720_005:0530a17": "若比丘共女人。在露現處。不可作婬處坐。作粗惡語。",
    "X40n0720_005:0530a18": "有住信優婆夷。於二法中。一一法說。若僧伽婆尸沙。",
    "X40n0720_005:0530a19": "若波逸提。是坐比丘自言。我犯是罪。於二法中。應一",
    "X40n0720_005:0530a20": "一治。若僧伽婆尸沙。若波逸提。如住信優婆夷所說。",
    "X40n0720_005:0530a21": "應如法治是比丘。是名不定法(義並同前故不重釋)。",
    "X40n0720_005:0530a22": "三結問。",
    "X40n0720_005:0530a23": "諸大德。我已說二不定法。今問諸大德。是中清淨不",
    "X40n0720_005:0530a24": "(三問)。",
    "X40n0720_005:0530b01": "四勸持。",
    "X40n0720_005:0530b02": "諸大德。是中清淨默然故。是事如是持。",
    "X40n0720_005:0530b04": "毗尼關要卷五"
}