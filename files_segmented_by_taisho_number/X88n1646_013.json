{
    "X88n1646_013:0205c15": "居士傳十三",
    "X88n1646_013:0205c17": "李師政梁敬之斐公美傳",
    "X88n1646_013:0205c18": "李師政者上黨人也。唐初官門下典儀。武德中太史",
    "X88n1646_013:0205c19": "令傅奕七上書。請除佛法。僕射蕭瑀爭之力。事雖不",
    "X88n1646_013:0205c20": "行。然猶下沙汰僧道之令。議者率謂三王無佛而年",
    "X88n1646_013:0205c21": "永。二石有僧而政虐。損化由於奉佛。益國在於廢僧。",
    "X88n1646_013:0205c22": "師政駁之曰。亡秦者胡亥。時無佛而土崩。興佛者漢",
    "X88n1646_013:0205c23": "明。世有僧而國治。周除佛寺而天元之祚不永。隋宏",
    "X88n1646_013:0205c24": "釋教而開皇之令無虐。盛衰由布政。治亂在庶官。歸",
    "X88n1646_013:0206a01": "咎佛僧。實非通論。且佛唯宏善。不長惡於臣民。戒本",
    "X88n1646_013:0206a02": "防非。何損害於家國。若人人守善。家家奉戒。則刑罰",
    "X88n1646_013:0206a03": "何得而廣。禍亂無由而作。項籍喪師非范增之無筭。",
    "X88n1646_013:0206a04": "石氏興虐豈浮圖之不仁。但為違之而暴亂。未有遵",
    "X88n1646_013:0206a05": "之而凶虐者也。於是著論三篇。辨惑第一。明邪正之",
    "X88n1646_013:0206a06": "通蔽。通命第二。辨殃慶之倚伏。空有第三。破斷常之",
    "X88n1646_013:0206a07": "執見。其空有一篇最為精造。辭曰。或有惡取於空以",
    "X88n1646_013:0206a08": "生斷見。無所慚懼自謂大乘。此正法所深戒也。其斷",
    "X88n1646_013:0206a09": "見者曰。經以法喻泡影生同幻化。又云。罪福不二。業",
    "X88n1646_013:0206a10": "報非有。故知殖因収果之談。天堂地獄之說。無異相",
    "X88n1646_013:0206a11": "如述上林之橘樹。孟德指前路之梅園。權誘愚蒙。假",
    "X88n1646_013:0206a12": "稱珍怪。有其語焉。無其實矣。至如冉疾顏夭。彭壽聃",
    "X88n1646_013:0206a13": "存。貴賤自然而殊。苦樂偶其所遇。譬諸草木區以別",
    "X88n1646_013:0206a14": "矣。若乃異臭殊味。千品萬形。何業而見重。何因而被",
    "X88n1646_013:0206a15": "輕。何由而速斃。何功而久生。人之殊命盖亦如是。然",
    "X88n1646_013:0206a16": "則無是無非大乘之深理。明善明惡小乘之淺教。何",
    "X88n1646_013:0206a17": "為捨惡趣善而起分別之心乎。論曰。若夫如夢如幻",
    "X88n1646_013:0206a18": "如響如泡。無一法而不爾。總萬像而俱包。上士觀之",
    "X88n1646_013:0206a19": "以至聖。至聖體之而獨超。大浸稽天而不溺。大風偃",
    "X88n1646_013:0206a20": "岳而無飄。具六通而自在。越三界而逍遙。然理不自",
    "X88n1646_013:0206a21": "了。正觀以昭。心不自寂。靜攝斯調。障不自遣。對治方",
    "X88n1646_013:0206a22": "消。德不自備。勤修乃饒。六蔽既除。則真如可顯。三障",
    "X88n1646_013:0206a23": "未滅。則菩提極遙。故真諦離垢淨之相。俗諦立是非",
    "X88n1646_013:0206a24": "之條。指事必假於分別。論法豈宜於混淆。六度不可",
    "X88n1646_013:0206b01": "為墜苦之業。三毒不可為出世之橋。投谷難以無墜。",
    "X88n1646_013:0206b02": "赴火何由不燒。何得同因果於兔角。匹罪福於龜毛",
    "X88n1646_013:0206b03": "乎。雖引大乘之玅言。不得妙之真致。說之於口。若同",
    "X88n1646_013:0206b04": "用之於心。則異正法以空去其貪邪。說以空資其愛。",
    "X88n1646_013:0206b05": "智者觀空以除恚。惑者論空而肆害。達者行空而慧",
    "X88n1646_013:0206b06": "解。迷者取空以狂悖。大士體空而進德。小人說空而",
    "X88n1646_013:0206b07": "善退。其殊若此。豈同致乎。良由反用正言以生邪執",
    "X88n1646_013:0206b08": "矣。夫妙道之元致。即群有以明空。既觸實而知假。亦",
    "X88n1646_013:0206b09": "就殊而照同。譬如對明鏡而旁觀。臨碧池而俯映。眾",
    "X88n1646_013:0206b10": "像粲而在目。可見而無實性。緣生有而成形。有離緣",
    "X88n1646_013:0206b11": "而表質。水遇寒而氷壯。氷涉溫而堅失。凡從緣而為",
    "X88n1646_013:0206b12": "有。雖大有。其何實。故天與我皆虗。我與萬物為一。菩",
    "X88n1646_013:0206b13": "提不得謂為有。何況群生與眾術。故察於物而非物。",
    "X88n1646_013:0206b14": "取諸身而非身。善惡殊途而不二。聖凡異等而常均。",
    "X88n1646_013:0206b15": "尋夫經論之大旨也。從緣以明非有。緣起以辨非無。",
    "X88n1646_013:0206b16": "事有而無。妙實義空。而非太虗。道智了空而絕縛。俗",
    "X88n1646_013:0206b17": "情滯有以常拘。人與業報而非有。業報隨人而不無。",
    "X88n1646_013:0206b18": "何乃取空言而背旨。援卉木而比諸。獨謂鄙行空而",
    "X88n1646_013:0206b19": "不戒。善法空而不遵。三惑應捨而未悛。五德應修而",
    "X88n1646_013:0206b20": "反棄。不觀空以遣累。但取空而廢善。此豈淨名不二",
    "X88n1646_013:0206b21": "之深致。莊周齊物之元旨乎。大矣哉至人之體空也。",
    "X88n1646_013:0206b22": "證萬物之本寂。知四大之為假。視西施如行廁。比南",
    "X88n1646_013:0206b23": "金於碎瓦。五欲不能亂其心。四魔無以變其雅。智日",
    "X88n1646_013:0206b24": "明而德富。惑日除而過寡。截手足而無憾。乞頭目而",
    "X88n1646_013:0206c01": "能捨。八法不生二相。萬物觀如一馬。故能證無上智",
    "X88n1646_013:0206c02": "為薩婆若。得其理也。解脫如此。失其旨者。過患如彼。",
    "X88n1646_013:0206c03": "何得為非而不懼崇邪。以為是夫見舟見水皆非真",
    "X88n1646_013:0206c04": "諦。而將涉大川非舟不濟。病體藥性均是空虗。而人",
    "X88n1646_013:0206c05": "由病隕。病因藥除。罪福之性平等不二。而福以善臻。",
    "X88n1646_013:0206c06": "禍因惡致。善惡諸法等空無相。而善法助道。惡法生",
    "X88n1646_013:0206c07": "障。故知萬法真性同一如矣。因緣法中有萬殊矣。空",
    "X88n1646_013:0206c08": "有二門不相違矣。真俗二諦同所歸矣。若謂小乘有",
    "X88n1646_013:0206c09": "罪福之言。大乘無是非之語。似胡越之殊趣。若矛盾",
    "X88n1646_013:0206c10": "之相拒。童子尚羞翻覆。聖人豈為首鼠。良以道聽而",
    "X88n1646_013:0206c11": "塗說。遂使謬量而惡取。若博考而深思。必疑釋而迷",
    "X88n1646_013:0206c12": "愈矣。若夫方等一乘波若八部。聖慧之極。大乘之首。",
    "X88n1646_013:0206c13": "莫不廣述受持之利。深陳毀謗之咎。經又云。深信因",
    "X88n1646_013:0206c14": "果。不謗大乘。何謂大乘之理都無因果乎。夫取相而",
    "X88n1646_013:0206c15": "為善。則善而未精。見相而斷惡。則斷已復生。若悟善",
    "X88n1646_013:0206c16": "性寂而無作。了惡體空而何斷。乃令三障水消而寂",
    "X88n1646_013:0206c17": "滅。萬德雲集以彌滿。智慧如海。不可酌之以一蠡。道",
    "X88n1646_013:0206c18": "邁人天。豈得闚之以寸管。夫說空而恣情者。不能無",
    "X88n1646_013:0206c19": "所苦也。疾痛惱之則寢不安矣。刀鋸傷之則體不完",
    "X88n1646_013:0206c20": "矣。終日不食則受其飢矣。無裘禦冬則苦其寒矣。然",
    "X88n1646_013:0206c21": "則致苦之業豈可輕而不避乎。千品萬端皆業為主。",
    "X88n1646_013:0206c22": "三界六趣隨業而處。百卉無情故美惡非關於業報。",
    "X88n1646_013:0206c23": "四生有命則因緣不同於草莽。斤斧伐木不驚。刀杖",
    "X88n1646_013:0206c24": "加人則懼。比有情於無知。何非倫而引喻。三世因果。",
    "X88n1646_013:0207a01": "佛不我欺。十方勸戒。聞當不疑。勸之者應修。戒之者",
    "X88n1646_013:0207a02": "宜遠。抑凡情之所耽。行聖智之所願。何得違經論之",
    "X88n1646_013:0207a03": "所明。以胸臆而為斷。而謂善惡都空無損益乎。夫法",
    "X88n1646_013:0207a04": "眼明了。無法不悉。舌相廣長。言無不實。其析有也。則",
    "X88n1646_013:0207a05": "一毫為萬。其等空也。則萬象皆一。防斷常之死生。兼",
    "X88n1646_013:0207a06": "空有以除疾。彼菩提之妙理。實甚深而微密。厭塵勞",
    "X88n1646_013:0207a07": "而求解慧。當謹慎而無放佚。非聖者必凶。順道者終",
    "X88n1646_013:0207a08": "吉。勿謂不信。有如皎日(廣宏明集．大唐內典錄)。",
    "X88n1646_013:0207a09": "梁敬之名肅。安定人。建中朝官翰林學士守右補闕",
    "X88n1646_013:0207a10": "侍皇太子。學天台教於荊溪法師。深得心要。以止觀",
    "X88n1646_013:0207a11": "文義宏博。覽者費日。乃削定為六卷。撰統例云。夫止",
    "X88n1646_013:0207a12": "觀何為也。導萬法之理而復於實際者也。實際者何",
    "X88n1646_013:0207a13": "也。性之本也。物之所以不能復者。昏與動使之然也。",
    "X88n1646_013:0207a14": "照昏者謂之明。駐動者謂之靜。明與靜。止觀之體也。",
    "X88n1646_013:0207a15": "在因謂之止觀。在果謂之智定。因謂之行。果謂之成。",
    "X88n1646_013:0207a16": "行者行此者也。成者證此者也。原夫聖人有以見惑",
    "X88n1646_013:0207a17": "足以喪志。動足以失方。於是乎止而觀之。靜而明之。",
    "X88n1646_013:0207a18": "使其動而能靜。靜而能明。因相待以成法。即絕待以",
    "X88n1646_013:0207a19": "照本。立大車以御正。乘大事而總權。消息乎不二之",
    "X88n1646_013:0207a20": "場。鼓舞於說三之域。至微以盡性。至賾以體神。語其",
    "X88n1646_013:0207a21": "近則一毫之善可通也。語其遠則重元之門可闚也。",
    "X88n1646_013:0207a22": "用至圓以圓之。物無偏也。用至實以實之。物無妄也。",
    "X88n1646_013:0207a23": "聖人舉其言所以示也。廣其目所以告也。優而柔之",
    "X88n1646_013:0207a24": "使自求之。擬而議之使自至之。此止觀所由作也。夫",
    "X88n1646_013:0207b01": "三諦者何也。一之謂也。空假中者何也。一之目也。空",
    "X88n1646_013:0207b02": "假者相對之義。中道者得一之名。此思議之說。非至",
    "X88n1646_013:0207b03": "一之旨也。至一即三。至三即一。非相含而然也。非相",
    "X88n1646_013:0207b04": "生而然也。非數義也。非強名也。自然之理也。言而傳",
    "X88n1646_013:0207b05": "之者迹也。理謂之本。迹謂之末。本也者聖人所至之",
    "X88n1646_013:0207b06": "地也。末也者聖人所示之教也。由本以垂迹。則為小",
    "X88n1646_013:0207b07": "為大。為通為別。為頓為漸。為顯為秘。為權為實。為定",
    "X88n1646_013:0207b08": "為不定。循迹以返本。則為一為大。為圓為實。為無住",
    "X88n1646_013:0207b09": "為中。為妙為第一義。是三一之蘊也。所謂空也者。通",
    "X88n1646_013:0207b10": "萬法而為言者也。假也者。立萬法而為言者也。中也",
    "X88n1646_013:0207b11": "者。妙萬物而為言者也。破一切惑莫盛乎空。建一切",
    "X88n1646_013:0207b12": "法莫盛乎假。究竟一切性莫大乎中。舉中則無法非",
    "X88n1646_013:0207b13": "中。目假則何法非假。舉空則無法非空。成之謂之三",
    "X88n1646_013:0207b14": "德。修之謂之三觀。舉其要。則聖人極深研幾窮理盡",
    "X88n1646_013:0207b15": "性之說乎。昧者使明。塞者使通。通則悟。悟則至。至則",
    "X88n1646_013:0207b16": "常。常則盡矣。明則照。照則化。化則成。成則一矣。聖人",
    "X88n1646_013:0207b17": "有以彌綸萬法而不差。旁礴萬劫而不遺。燾載恒沙",
    "X88n1646_013:0207b18": "而不有。復歸無物而不無。寓名之曰佛。強號之曰覺。",
    "X88n1646_013:0207b19": "究其旨。其解脫自在。莫大極妙之德乎。夫三觀成功",
    "X88n1646_013:0207b20": "者如此。所謂圓頓者非漸次。非不定。指論十章之義",
    "X88n1646_013:0207b21": "也。七章者恢演始末。通道之關也。五略者。舉其宏綱",
    "X88n1646_013:0207b22": "截流之津也。十境者。發動之機立觀之諦也。十乘者。",
    "X88n1646_013:0207b23": "妙用所修發行之門也。止於正觀而終於見境者。義",
    "X88n1646_013:0207b24": "備故也。闕其餘者。非修之要也。乘者何也。載萬物而",
    "X88n1646_013:0207c01": "運者也。十者何也。成載之事者也。如其境之妙。不行",
    "X88n1646_013:0207c02": "而至者。德之上也。乘一而已矣。豈籍夫九哉。九者非",
    "X88n1646_013:0207c03": "他相生之說。未至者之所踐也。故發心者發無所發。",
    "X88n1646_013:0207c04": "安心者安無所安。破徧者破無所破。爰至餘乘。皆不",
    "X88n1646_013:0207c05": "得已而說也。至於別其義例。判為章目。推而廣之。不",
    "X88n1646_013:0207c06": "為繁統。而簡之不為少。如連環不可解也。如貫珠不",
    "X88n1646_013:0207c07": "可雜也。如懸鏡不可掩也。如通川不可遏也。義家多",
    "X88n1646_013:0207c08": "門。非諍論也。按經證義。非虗說也。辨四教淺深。事有",
    "X88n1646_013:0207c09": "源也。成一事因緣。理無遺也。噫。止觀其救世明道之",
    "X88n1646_013:0207c10": "書乎。非夫聖智超絕卓爾獨立。其孰能為乎。非夫聰",
    "X88n1646_013:0207c11": "明深達得意忘象。其孰能知乎。或稱不思議境。與不",
    "X88n1646_013:0207c12": "思議事。皆極聖之域。等覺至人猶所未盡。若凡夫生",
    "X88n1646_013:0207c13": "滅心行。三惑浩然。於言說之中。推上妙之理。是猶醯",
    "X88n1646_013:0207c14": "雞而說大鵬。夏蟲之議層氷。其不可見明矣。今止觀",
    "X88n1646_013:0207c15": "之說。文字萬數。廣論果地。無益初學。豈如暗然。自修",
    "X88n1646_013:0207c16": "功至自至。何必以早計為事乎。是大不然。凡所為上",
    "X88n1646_013:0207c17": "聖之域。豈隔闊遼敻與凡境杳絕歟。是唯一性而已。",
    "X88n1646_013:0207c18": "得之為悟。失之為迷。一理而已。迷而為凡。悟而為聖。",
    "X88n1646_013:0207c19": "迷者自隔。理不隔也。失者自失。性不失也。止觀之作",
    "X88n1646_013:0207c20": "所以離異同而究聖神。使羣生正性而順理者也。正",
    "X88n1646_013:0207c21": "性順理所以行覺路也。至妙境也。不知此教者。則學",
    "X88n1646_013:0207c22": "何所入。功何所施。智何所發。譬如無目。昧於日月之",
    "X88n1646_013:0207c23": "光。行於重險之處。顛踣墮落。可勝既乎。噫。去聖久遠。",
    "X88n1646_013:0207c24": "賢人不出。庸昏之徒。含識而已。致使魔邪詭惑。諸黨",
    "X88n1646_013:0208a01": "並熾空有云云。為沉為穽。有膠於文句不敢動者。有",
    "X88n1646_013:0208a02": "流於漭浪不能住者。有太遠而甘心不至者。有太近",
    "X88n1646_013:0208a03": "而我身即是者。有枯木而稱定者。有竅號而稱慧者。",
    "X88n1646_013:0208a04": "有奔走非道而言權者。有假於鬼而言通者。有放心",
    "X88n1646_013:0208a05": "而言廣者。有罕言而為密者。有齒舌潛傳而為口訣",
    "X88n1646_013:0208a06": "者。凡此之類。自立為祖。繼祖為家。反經非聖。昧者不",
    "X88n1646_013:0208a07": "覺。仲尼有言。道之不明也。我知之矣。由物累也。悲夫。",
    "X88n1646_013:0208a08": "隋開皇十八年智者大師去世。至皇朝建中垂二百",
    "X88n1646_013:0208a09": "年。以斯文相傳。凡五家師。其始曰灌頂。其次曰晉雲",
    "X88n1646_013:0208a10": "威。又其次曰東陽小威。又其次曰左溪朗公。其五曰",
    "X88n1646_013:0208a11": "荊溪然公。頂於同門中慧解第一。能奉師訓。集成此",
    "X88n1646_013:0208a12": "書。盖不以文辭為本故也。或失則煩。或得則野。當二",
    "X88n1646_013:0208a13": "威之際。緘授而已。其道不行。天寶中。左溪始弘解說。",
    "X88n1646_013:0208a14": "而知者盖寡。荊溪廣以傳記數十萬言。網羅遺法勤",
    "X88n1646_013:0208a15": "矣備矣。荊溪滅後。知其說者適三四人。學者內病於",
    "X88n1646_013:0208a16": "蔽。外役於煩。以不能喻之師教。不領之弟子。止觀所",
    "X88n1646_013:0208a17": "以未光大於時也。予常戚戚。於是整其宏綱。提其機",
    "X88n1646_013:0208a18": "要。其理之所存。教之所急。或易置之。或引伸之。其義",
    "X88n1646_013:0208a19": "之迂。其辭之鄙。或薙除之。或潤色之。大凡浮踈之患",
    "X88n1646_013:0208a20": "十愈其九。廣略之宜三存其一。是祛鄙滯道蒙童。貽",
    "X88n1646_013:0208a21": "諸他人。則吾豈敢。若同見同行。且不以止觀罪我。亦",
    "X88n1646_013:0208a22": "無隱乎爾。建中上元甲子首事筆削三歲。歲在析木",
    "X88n1646_013:0208a23": "之津。功畢云爾。卒贈禮部郎中。時吏部郎中李華亦",
    "X88n1646_013:0208a24": "從荊溪學止觀。荊溪為述止觀大意一篇。散騎常待",
    "X88n1646_013:0208b01": "崔恭．諫議大夫田敦。皆其同學云(佛祖統紀．柳河東集)。",
    "X88n1646_013:0208b02": "裴公美名休。河東聞喜人也。兒時與兄弟居家塾讀",
    "X88n1646_013:0208b03": "書。有饋鹿脯者共薦之。公美不食曰。疏食猶不足。今",
    "X88n1646_013:0208b04": "一啖肉。後將何繼。家世奉佛。至公美益精進。有異僧",
    "X88n1646_013:0208b05": "自清涼來。貽舍利三顆並一簡。簡有梵書。莫能識已。",
    "X88n1646_013:0208b06": "得譯者。辨其文曰。大士涉俗。小士居真。欲求佛道。豈",
    "X88n1646_013:0208b07": "離紅塵。長慶中擢進士第。舉賢良方正異等更內外",
    "X88n1646_013:0208b08": "任官新安太守。屬希運禪師初自黃檗山捨眾。入大",
    "X88n1646_013:0208b09": "安精舍混迹勞侶。公美入寺。觀壁間畵。問是何圖相。",
    "X88n1646_013:0208b10": "主事者曰高僧真儀。公美曰。真儀可觀。高僧何在。主",
    "X88n1646_013:0208b11": "事不能對。公美曰。此間有禪人否。主事曰。近有一僧",
    "X88n1646_013:0208b12": "投寺執役。頗似禪者。乃請運至。公美舉前問。運朗聲",
    "X88n1646_013:0208b13": "曰裴休。公美應諾。運曰在甚麼處。公美當下知旨。如",
    "X88n1646_013:0208b14": "獲髻珠。遂延入府署執弟子禮。復請住黃檗山。後遷",
    "X88n1646_013:0208b15": "宣城。復創精舍請運居之。公美既徹法源。復博綜教",
    "X88n1646_013:0208b16": "相。與宗密法師往來甚親。宗密有所著述。輙序而行",
    "X88n1646_013:0208b17": "之。其大方廣圓覺了義經略疏序曰。夫血氣之屬必",
    "X88n1646_013:0208b18": "有知。凡有知者必同體。所謂真淨明妙虗徹靈通。卓",
    "X88n1646_013:0208b19": "然而獨存者也。是眾生之本源。故曰心地。是諸佛之",
    "X88n1646_013:0208b20": "所得。故曰菩提。交徹融攝。故曰法界。寂靜常樂。故曰",
    "X88n1646_013:0208b21": "涅槃。不濁不漏。故曰清淨。不妄不變。故曰真如。離過",
    "X88n1646_013:0208b22": "絕非。故曰佛性。護善遮惡。故曰總持。隱覆含攝。故曰",
    "X88n1646_013:0208b23": "如來藏。超越玄閟。故曰密嚴國。統眾德而大備。爍群",
    "X88n1646_013:0208b24": "昏而獨照。故曰圓覺。其實皆一心也。背之則凡。順之",
    "X88n1646_013:0208c01": "則聖。迷之則生死始。悟之則輪廻息。親而求之則止",
    "X88n1646_013:0208c02": "觀定慧。推而廣之則六度萬。行引而為智。然後為正",
    "X88n1646_013:0208c03": "智。依而為因。然後為正因。其實皆一法也。終日圓覺",
    "X88n1646_013:0208c04": "而未甞圓覺者。凡夫也。欲證圓覺而未極圓覺者。菩",
    "X88n1646_013:0208c05": "薩也。具足圓覺而住持圓覺者。如來也。離圓覺無六",
    "X88n1646_013:0208c06": "道。捨圓覺無三乘。非圓覺無如來。泯圓覺無真法。其",
    "X88n1646_013:0208c07": "實皆一道也。三世諸佛之所證。蓋證此也。如來為一",
    "X88n1646_013:0208c08": "大事出現。盖為此也。三藏十二部一切修多羅盖詮",
    "X88n1646_013:0208c09": "此也。然如來垂教。指法有顯密。立義有廣略。乘時有",
    "X88n1646_013:0208c10": "先後。當機有深淺。非上根圓智其孰能大通之。故如",
    "X88n1646_013:0208c11": "來於光明藏與十二大士密說而顯演。潛通而廣被。",
    "X88n1646_013:0208c12": "以印定其法。為一切經之宗也。圭峯禪師得法於荷",
    "X88n1646_013:0208c13": "澤嫡孫南印上足道圓和尚。一日隨眾僧齋於州民。",
    "X88n1646_013:0208c14": "任灌家。居下位。以次受經。遇圓覺了義。卷未終軸。感",
    "X88n1646_013:0208c15": "悟流涕。歸以所悟告其師。師撫之曰。汝當大弘圓頓",
    "X88n1646_013:0208c16": "之教。此經諸佛授汝耳。禪師既佩南宗密印。受圓覺",
    "X88n1646_013:0208c17": "懸記。於是閱大藏經律。通唯識．起信等論。然後頓轡",
    "X88n1646_013:0208c18": "於華嚴法界。宴坐於圓覺妙場。究一雨之所霑。窮五",
    "X88n1646_013:0208c19": "教之殊致。乃為之疏解。凡大疏三卷。大鈔十三卷。略",
    "X88n1646_013:0208c20": "疏兩卷。小鈔六卷。道塲修證儀一十八卷。並行於世。",
    "X88n1646_013:0208c21": "其序教也圓。其見法也徹。其釋義也端。知析薪其入",
    "X88n1646_013:0208c22": "觀也明若秉燭。其辭也極於理而已。不虗騁。其文也",
    "X88n1646_013:0208c23": "扶於教而已。不苟飾。不以其所長病人。故無排斥之",
    "X88n1646_013:0208c24": "說。不以其未至盖人。故無胸臆之論。蕩蕩然實十二",
    "X88n1646_013:0209a01": "部經之眼目。三十五祖之骨髓。生靈之大本。三世之",
    "X88n1646_013:0209a02": "達道。後世雖有作者。不能過矣。其四依之一乎。或淨",
    "X88n1646_013:0209a03": "土之親聞乎。何盡其義味如此也。或曰。道無形。視者",
    "X88n1646_013:0209a04": "莫能覩。道無方。行者莫能至。況文字乎。在性之而已。",
    "X88n1646_013:0209a05": "豈區區數萬言而可詮之哉。對曰。噫。是不足以語道",
    "X88n1646_013:0209a06": "也。前不云乎。統眾德而大備。爍群昏而獨照者。圓覺",
    "X88n1646_013:0209a07": "也。盖圓覺能出一切法。一切法未甞離圓覺。今夫經",
    "X88n1646_013:0209a08": "律論三藏之文傳於中國者五千餘卷。其所詮者何",
    "X88n1646_013:0209a09": "也。戒定慧而已。修戒定慧而求者何也。圓覺而已。圓",
    "X88n1646_013:0209a10": "覺一法也。張萬行而求之者。何眾生之根器異也。然",
    "X88n1646_013:0209a11": "則大藏皆圓覺之經。此疏乃大藏之疏也。羅五千軸",
    "X88n1646_013:0209a12": "之文。而以數卷之疏通之。豈不至簡哉。何言其繁也。",
    "X88n1646_013:0209a13": "及其斷言語之道。息思想之心。忘能所。滅影像。然後",
    "X88n1646_013:0209a14": "為得也。固不在詮表耳。嗚呼。生靈之所以往來者六",
    "X88n1646_013:0209a15": "道也。鬼神沈幽愁之苦。鳥獸懷獝狘之悲。修羅方瞋",
    "X88n1646_013:0209a16": "諸天正樂。可以整心慮趣菩提。唯人道能之耳。人而",
    "X88n1646_013:0209a17": "不為。吾末如之何也。已矣。休甞遊禪師之閫域。受禪",
    "X88n1646_013:0209a18": "師之顯訣。無以自効。輙直讚其法而普告大眾耳。公",
    "X88n1646_013:0209a19": "美居官操守嚴正。不為皦察之行。而吏民畏信。大中",
    "X88n1646_013:0209a20": "初官戶部侍郎。領諸道鹽鐵轉運使。革除姦弊。責所",
    "X88n1646_013:0209a21": "在令。長兼董漕運。賞勤而紏惰。舟無廢滯。又立稅茶",
    "X88n1646_013:0209a22": "十二法人以為便。六年同平章事。又五年罷歷諸州",
    "X88n1646_013:0209a23": "軍節度觀察等使。咸通初卒。年七十四。公美自中年",
    "X88n1646_013:0209a24": "後斷肉食。屏嗜慾。齋居焚香誦經。習歌唄為樂。甞著",
    "X88n1646_013:0209b01": "勸發菩提心文云。大眾從無始來。常認為我身者。是",
    "X88n1646_013:0209b02": "地水火風假合之身。旋聚旋滅。屬無常法。非我身也。",
    "X88n1646_013:0209b03": "大眾從無始來。常認為我心者。是緣慮客塵虗妄之",
    "X88n1646_013:0209b04": "心。乍起乍滅。屬無常法。非我心也。我有真身。圓滿空",
    "X88n1646_013:0209b05": "寂者是也。我有真心。廣大靈知者是也。空寂靈知。神",
    "X88n1646_013:0209b06": "用自在。性含萬德。體絕百非。如淨月輪。圓滿無缺。惑",
    "X88n1646_013:0209b07": "雲所覆。不自覺知。妄惑既除。真心本淨。十方諸佛。一",
    "X88n1646_013:0209b08": "切眾生。與我此心。三無差別。此即菩提心體。捨此不",
    "X88n1646_013:0209b09": "認。而認臭身妄念。隨死隨。生與禽畜雜類比肩受苦。",
    "X88n1646_013:0209b10": "為丈夫者不亦羞哉。居常自言能不為俗染。可以說",
    "X88n1646_013:0209b11": "法度人。常著毳衲於歌妓院。持鉢乞食。復發願世為",
    "X88n1646_013:0209b12": "國王宏護佛教。後于闐國王生太子。掌有文曰裴休。",
    "X88n1646_013:0209b13": "聞於中朝。公美子弢通書欲奉迎。不可乃止(唐書．五燈會元．",
    "X88n1646_013:0209b14": "圓覺經略疏序．道院集．北夢瑣言○按清凉通傳載河東節度使李詵使五臺還。公美與之論佛法。其言甚辨。",
    "X88n1646_013:0209b15": "然詵使五臺乃貞元十一年事。公美年甫數歲。何由與詵問答。明為後人附會。削之)。",
    "X88n1646_013:0209b16": "知歸子曰。唐世士大夫善說法要者。李梁裴三君子",
    "X88n1646_013:0209b17": "而已。典儀之論禪病。何其痛哉。梁之於荊溪。裴之於",
    "X88n1646_013:0209b18": "圭峯。皆能洪其教者。獨怪公美撰圭峯碑。謂六祖之",
    "X88n1646_013:0209b19": "道傳於荷澤稱七祖。而南岳馬祖為別系。夫公美既",
    "X88n1646_013:0209b20": "得法於黃檗矣。扶教而抑宗。此予所不解也。",
    "X88n1646_013:0209b21": "汪大紳曰。空有篇句句字字說透汪大紳凡夫病",
    "X88n1646_013:0209b22": "種。大紳凡夫病是久矣。偶讀六度經。見有大弟子",
    "X88n1646_013:0209b23": "欲以神通免難者。佛說有形之罪可免。其如無形",
    "X88n1646_013:0209b24": "之罪乎。瞿然而起曰。善哉言乎。曾思周程發聖人",
    "X88n1646_013:0209c01": "之蘊。於此可悟入焉。曰戒慎乎其所不覩。恐懼乎",
    "X88n1646_013:0209c02": "其所不聞。曰慎獨。曰正心誠意。曰靜虗動直。曰擴",
    "X88n1646_013:0209c03": "然大公。皆於無形之中纖塵不立。纖塵纔立便是",
    "X88n1646_013:0209c04": "放肆。便是偏著虗偽。便是擾擾。便是私曲。無形之",
    "X88n1646_013:0209c05": "中罪惡如山。在儒則斥之曰小人曰異端。在釋則",
    "X88n1646_013:0209c06": "斥之曰魔曰外道。學聖學佛到得纖塵不立境界。",
    "X88n1646_013:0209c07": "曰誠曰明曰一真法界曰圓覺於是出焉。乃大紳",
    "X88n1646_013:0209c08": "凡夫於無形之中好色好名好勝。藏垢納汙海深",
    "X88n1646_013:0209c09": "山積。兀自大言不慙談空說妙宣揚孔佛。咄。安得",
    "X88n1646_013:0209c10": "有無形之中罪惡如山而能空者乎。咄。安得有無",
    "X88n1646_013:0209c11": "形之中罪惡如山而能妙者乎。咄。安得有無形之",
    "X88n1646_013:0209c12": "中罪惡如山埋却聖種而能宣揚孔者乎。咄。安得",
    "X88n1646_013:0209c13": "有無形之中罪惡如山埋却佛種而能宣揚佛者",
    "X88n1646_013:0209c14": "乎。兀自無耻狂心歇息不下。扯那性本無生當體",
    "X88n1646_013:0209c15": "本空話頭。做箇安心丸喫將去。好色過了喫一丸",
    "X88n1646_013:0209c16": "兒者。好名過了喫一丸兒者。好勝過了喫一丸兒",
    "X88n1646_013:0209c17": "者。咄。你道一切本無生。一切本空。那水性本空本",
    "X88n1646_013:0209c18": "無生。你何不入水去。火性本空本無生。你何不入",
    "X88n1646_013:0209c19": "火去。毒性本空本無生。你何不喫砒礵去。你這裏",
    "X88n1646_013:0209c20": "來不得。可知是假。你這凡夫。何不體究真空纖塵",
    "X88n1646_013:0209c21": "不立。去到那入水入火喫砒礵時。只是纖塵不立。",
    "X88n1646_013:0209c22": "再開口談空說妙也未遲耳。你這凡夫原有些熱",
    "X88n1646_013:0209c23": "腸。原有些血性。你若到這地位。色心歇絕轉為大",
    "X88n1646_013:0209c24": "寶燄。名心歇絕逾於須彌山。勝心歇絕升為不動",
    "X88n1646_013:0210a01": "尊。你這熱腸血性發作時。原是大豪傑大羅漢大",
    "X88n1646_013:0210a02": "菩薩。決定能忠爾忘身。公爾忘私。國爾忘家。比不",
    "X88n1646_013:0210a03": "得那一班儒門酸子禪門禿驢。連那好名好色好",
    "X88n1646_013:0210a04": "勝念頭動動時。還要滿面正經。便教他做正經人。",
    "X88n1646_013:0210a05": "有甚用頭。你若肯正經時候。如上所說。把這萬劫",
    "X88n1646_013:0210a06": "熱膓潑天血性放出來時。了不得也。如何了不得。",
    "X88n1646_013:0210a07": "李師政來參。你便坐在萬仞崖巔大棒子劈頭打",
    "X88n1646_013:0210a08": "下萬仞崖邊去也。管教這漢一條窮性命絲毫不",
    "X88n1646_013:0210a09": "留。倘若這漢乖巧道是義學門徒。將那所講用紅",
    "X88n1646_013:0210a10": "格兒謄清做著時文樣子。打聽得汪大紳處舘時",
    "X88n1646_013:0210a11": "恭恭敬敬送上求政。你便用著敗毛大筆頭判將",
    "X88n1646_013:0210a12": "去曰。真實做工夫人。一句也背他不得。一賞一罸",
    "X88n1646_013:0210a13": "多少分明。你這熱腸血性用得何等諦當。你何苦",
    "X88n1646_013:0210a14": "為好色好名好勝用却做了凡夫。惹李老先生出",
    "X88n1646_013:0210a15": "你的醜。大紳現身說法竟。一切凡夫們聽者。",
    "X88n1646_013:0210a16": "又曰。止觀之法非獨為台教綱宗。抑亦孔佛大總",
    "X88n1646_013:0210a17": "持也。堯舜禹相傳曰。惟精惟一允執厥中。惟精觀",
    "X88n1646_013:0210a18": "也。惟一止也。允執厥中止觀等也。湯曰聖敬日躋。",
    "X88n1646_013:0210a19": "聖觀也。敬止也。合言之止觀等也。文曰於緝熈敬",
    "X88n1646_013:0210a20": "止。於緝熈觀也。敬止止也。合言之止觀等也。孔顏",
    "X88n1646_013:0210a21": "相傳曰。有不善未甞不知。知之未甞復行。知觀也。",
    "X88n1646_013:0210a22": "未甞復行止也。合言之止觀等也。曾思孟相傳張",
    "X88n1646_013:0210a23": "皇孔氏之學。曰正心誠意。止也。曰致知格物。觀也。",
    "X88n1646_013:0210a24": "曰明善。觀也。曰誠身。止也。曰誠者。止也。曰思誠者。",
    "X88n1646_013:0210b01": "觀也。合言之止觀等也。濂洛關閩諸大儒之學以",
    "X88n1646_013:0210b02": "此推之無不合矣。予所見佛書甚少。所及憶者尤",
    "X88n1646_013:0210b03": "少。所及見所及憶者如金剛經言。云何降伏其心。",
    "X88n1646_013:0210b04": "觀也。云何住。止也。曰無所住而生其心。無所住。止",
    "X88n1646_013:0210b05": "也。生其心。觀也。合言之。止觀等也。圓覺經言之備",
    "X88n1646_013:0210b06": "矣。而楞嚴經從聞思修入三摩地。心經觀自在由",
    "X88n1646_013:0210b07": "觀而止層層深入。總不出止觀法門也。以是推之。",
    "X88n1646_013:0210b08": "千經萬典自無不合。予以是知台宗甚大。然予於",
    "X88n1646_013:0210b09": "台宗書。自永嘉頌外實未之寓目也。予何從而得",
    "X88n1646_013:0210b10": "之。予讀朱子書得之也。朱子言存養。止也。言省察。",
    "X88n1646_013:0210b11": "觀也。言存養省察交致互發。止觀等也。重提主敬。",
    "X88n1646_013:0210b12": "觀自在菩薩也。痛下格物窮理功夫。從聞思修入",
    "X88n1646_013:0210b13": "三摩地也。萬法總持歸一誠字。無上正等正覺也。",
    "X88n1646_013:0210b14": "予讀朱子書。句句字字為孔門金針。且為釋迦氏",
    "X88n1646_013:0210b15": "金針。予讀釋迦氏書。句句字字為孔門心印。即句",
    "X88n1646_013:0210b16": "句字字為朱子心印。與孔朱異者迹而已矣。後儒",
    "X88n1646_013:0210b17": "議朱子格物之學者多矣。由其說得無釋迦氏所",
    "X88n1646_013:0210b18": "呵為窮空不盡者乎。釋迦之為釋迦。窮空極盡而",
    "X88n1646_013:0210b19": "已矣。吾孔氏之為孔氏。窮理盡性以至於命而已",
    "X88n1646_013:0210b20": "矣。先儒有言。顏子與聖人未達一間。還為那心粗。",
    "X88n1646_013:0210b21": "然則餘塵尚諸學亦心粗而已矣。嗚呼。止觀之為",
    "X88n1646_013:0210b22": "大總持也。而觀法尤要。未有不深於觀而能止者",
    "X88n1646_013:0210b23": "也。不觀而止。饒他八萬劫。終是落空亡。可不慎與。",
    "X88n1646_013:0210b24": "所以儒門之學格物為要。佛門之學觀法為要。朱",
    "X88n1646_013:0210c01": "子精於格物。觀音大士精於觀法。所以為儒佛之",
    "X88n1646_013:0210c02": "選也。嗚呼。予之為是言也。一以為怪談。一以為曠",
    "X88n1646_013:0210c03": "論。皆非予之心也。予之心盖欲一切人天究竟實",
    "X88n1646_013:0210c04": "義。無取中途之樂而已矣。",
    "X88n1646_013:0210c05": "又曰。日用而不知者凡夫也。知至至之知終終之",
    "X88n1646_013:0210c06": "菩薩也。通乎晝夜而知者如來也。文中子曰。元亨",
    "X88n1646_013:0210c07": "利貞運行不匱者智之功也。其於易也幾乎。公美",
    "X88n1646_013:0210c08": "之於圓覺。文中之於易。皆見得端緒。"
}