{
    "X01n0017_001:0394a03": "佛說長壽滅罪護諸童子陀羅尼經",
    "X01n0017_001:0394a05": "罽賓國沙門佛陀波利奉　詔譯",
    "X01n0017_001:0394a06": "如是我聞。一時佛在。王舍城耆闍崛山中。與大比丘",
    "X01n0017_001:0394a07": "眾。千二百五十人俱。諸大菩薩。萬二千人俱。及諸天",
    "X01n0017_001:0394a08": "龍。八部鬼神。人非人等。共會說法。",
    "X01n0017_001:0394a09": "爾時世尊。於其面門。以佛神力。放種種光。其光五色。",
    "X01n0017_001:0394a10": "青黃赤白。一色之中。有無量化佛。能作佛事。不可思",
    "X01n0017_001:0394a11": "議。一一化佛。有無量化菩薩。讚頌佛德。其光微妙。難",
    "X01n0017_001:0394a12": "可測量。上至非非想天。下至阿鼻地獄。徧帀八萬。無",
    "X01n0017_001:0394a13": "不普照。其中眾生。遇佛光者。自然念佛。皆得初地方",
    "X01n0017_001:0394a14": "便三昧。爾時眾中。有新發意菩薩。四十九人。各欲從",
    "X01n0017_001:0394a15": "佛求長壽命。無能發問。時文殊師利菩薩。知有所疑。",
    "X01n0017_001:0394a16": "從座而起。偏袒右肩。合掌向佛。而白佛言。世尊。我見",
    "X01n0017_001:0394a17": "眾中有所疑者。今欲諮問。唯願如來。聽我所說。佛言。",
    "X01n0017_001:0394a18": "善哉善哉。文殊師利。汝有所疑。當恣汝問。文殊師利",
    "X01n0017_001:0394a19": "言。世尊。一切眾生。於生死海。造諸惡業。從劫至劫。輪",
    "X01n0017_001:0394a20": "迴六道。縱得人身。得短命報。云何令其得壽命長。滅",
    "X01n0017_001:0394a21": "諸惡業。唯願世尊。說長壽法。佛言。文殊汝大慈無量。",
    "X01n0017_001:0394a22": "愍念罪苦眾生。能問斯事。我若具說。一切眾生。無能",
    "X01n0017_001:0394a23": "信受。文殊師利重白佛言。世尊。一切種智。天人之師。",
    "X01n0017_001:0394a24": "普覆眾生。是大慈父。一音演說。為大法王。唯願世尊。",
    "X01n0017_001:0394b01": "哀愍廣說。佛便微笑。普告大眾。汝等諦聽。當為汝說。",
    "X01n0017_001:0394b02": "過去世時。有世界名無垢清淨。其土有佛。號普光正",
    "X01n0017_001:0394b03": "見如來應供正徧知明行足善逝世間解無上士調",
    "X01n0017_001:0394b04": "御丈夫天人師佛世尊。為無量無邊菩薩大眾。恭敬",
    "X01n0017_001:0394b05": "圍繞。其佛法中。有一優婆夷。名曰顛倒。聞佛出世。求",
    "X01n0017_001:0394b06": "欲出家。悲號嗁哭。白彼佛言。世尊。我有惡業。求欲懺",
    "X01n0017_001:0394b07": "悔。唯願世尊。聽我具說。我於昔時。身懷胎孕。足滿八",
    "X01n0017_001:0394b08": "月。為家法故。不貪兒息。遂服毒藥。殺子傷胎。唯生死",
    "X01n0017_001:0394b09": "兒。人形具足。曾聞智人。來謂我言。若固傷胎。此人現",
    "X01n0017_001:0394b10": "世得重病報。壽命短薄。墮阿鼻獄。受大苦惱。我今惟",
    "X01n0017_001:0394b11": "忖。生大悲懼。唯願世尊。以慈悲力。為我說法。聽我出",
    "X01n0017_001:0394b12": "家。令免斯苦。",
    "X01n0017_001:0394b13": "爾時普光正見如來。告顛倒言。世間有五種懺悔難",
    "X01n0017_001:0394b14": "滅。何等為五。一者殺父。二者殺母。三者殺胎。四者出",
    "X01n0017_001:0394b15": "佛身血。五者破和合僧。如此惡業。罪難消滅。爾時顛",
    "X01n0017_001:0394b16": "倒女人。嗁號哽咽。悲泣雨淚。五體投地。踠轉佛前。而",
    "X01n0017_001:0394b17": "白佛言。世尊。大慈救護一切。唯願世尊。憐愍說法。普",
    "X01n0017_001:0394b18": "光正見如來。而重告言。汝此惡業。當墮阿鼻地獄。無",
    "X01n0017_001:0394b19": "有休息。熱地獄中。暫遇寒風。罪人暫寒。寒地獄中。暫",
    "X01n0017_001:0394b20": "遇熱風。罪人暫熱。無間地獄。無有是處。上火徹下。下",
    "X01n0017_001:0394b21": "火徹上。四面鐵牆。上安鐵網。東西四門。有猛業火。若",
    "X01n0017_001:0394b22": "有一人。身亦徧獄。身長八萬由旬。若眾多人。亦皆徧",
    "X01n0017_001:0394b23": "滿。罪人徧身。有大鐵蛇。其毒苦痛。甚於猛火。或從口",
    "X01n0017_001:0394b24": "入。從眼耳出。周帀纏身。從劫至劫。罪人肢節。常出猛",
    "X01n0017_001:0394c01": "火。復有鐵鵶。啄食其肉。或有銅狗。齩齧其身。牛頭獄",
    "X01n0017_001:0394c02": "卒。手執兵具。發大惡聲。如雷霹靂。汝固殺胎。當受此",
    "X01n0017_001:0394c03": "苦。我若妄說。不名為佛。爾時顛倒女人。聞佛說已。悲",
    "X01n0017_001:0394c04": "咽躃地。漸得穌息。重白佛言。世尊。唯我一人。受斯苦",
    "X01n0017_001:0394c05": "痛。為復一切眾生。皆受此苦。",
    "X01n0017_001:0394c06": "普光如來告顛倒言。汝子在胎。人形具足。在生熟二",
    "X01n0017_001:0394c07": "藏。猶如地獄。兩石壓身。母若熱食。如熱地獄。母餐冷",
    "X01n0017_001:0394c08": "食。如冷地獄。終日苦痛。在無明中。汝更惡心。固服毒",
    "X01n0017_001:0394c09": "藥。汝此惡業。自墮阿鼻。地獄罪人是汝儔侶。顛倒女",
    "X01n0017_001:0394c10": "人悲號。重白。我聞智者說如是言。若造諸惡。值佛及",
    "X01n0017_001:0394c11": "僧。懺悔即滅。設所命終。入諸地獄。造小福者。還得生",
    "X01n0017_001:0394c12": "天。於意云何。願為我說。",
    "X01n0017_001:0394c13": "普光正見如來。告顛倒言。若有眾生。造諸重罪。遇佛",
    "X01n0017_001:0394c14": "及僧。至誠懺悔。不復更作。罪得消滅。設所命終。閻摩",
    "X01n0017_001:0394c15": "羅法王推問未定。亡者生存六親眷屬。請佛迎僧。七",
    "X01n0017_001:0394c16": "日之內。轉讀大椉方等經典。燒香散花。當有冥使。檢",
    "X01n0017_001:0394c17": "覆善惡。持五色神旛。來至王所。其旛前後。歌詠讚歎。",
    "X01n0017_001:0394c18": "出微妙聲。柔和善順。報閻王言。此人積善。或多亡者。",
    "X01n0017_001:0394c19": "七日之內。信邪倒見。不信佛法大椉經典。無慈孝心。",
    "X01n0017_001:0394c20": "無慈悲心。當有冥使。持一黑旛。其旛前後。有無量惡",
    "X01n0017_001:0394c21": "鬼。報閻王言。此人積惡。爾時閻羅法王。見五色旛至。",
    "X01n0017_001:0394c22": "心大歡喜。高聲唱言。願我罪身。亦同汝善。當此之時。",
    "X01n0017_001:0394c23": "諸地獄中。變為清泉。刀山劒樹。如蓮華生。一切罪人。",
    "X01n0017_001:0394c24": "咸受快樂。若見黑旛。閻王瞋怒。惡聲震裂。則將罪人。",
    "X01n0017_001:0395a01": "付十八獄。或上劒樹。或刀山中。或臥鐵牀。或抱銅柱。",
    "X01n0017_001:0395a02": "牛犂㧞舌。碓擣磑磨。一日之中。萬死萬生。乃至展轉。",
    "X01n0017_001:0395a03": "墮阿鼻獄。受大苦痛。從劫至劫。無有休息。所言未訖。",
    "X01n0017_001:0395a04": "爾時空中。有大惡聲。喚言。顛倒女人。汝固殺胎。受短",
    "X01n0017_001:0395a05": "命報。我是鬼使。故來追汝。顛倒女人。驚愕悲泣。抱如",
    "X01n0017_001:0395a06": "來足。唯願世尊。為我廣說。諸佛法藏。滅罪因緣。死當",
    "X01n0017_001:0395a07": "願畢。",
    "X01n0017_001:0395a08": "爾時普光正見如來。以佛威力。報鬼使言。無常殺鬼。",
    "X01n0017_001:0395a09": "我今現欲為顛倒女。說長壽命滅罪經。且待須臾。自",
    "X01n0017_001:0395a10": "當有證。汝當諦聽。我當為汝。依過去千佛。說諸佛祕",
    "X01n0017_001:0395a11": "法長壽命經。令遣汝等。遠離惡道。顛倒當知。此無常",
    "X01n0017_001:0395a12": "殺鬼。情求難脫。縱有無量百千金銀瑠璃硨磲赤珠",
    "X01n0017_001:0395a13": "瑪瑙。而將贖命。無能得免。縱使國王王子。大臣長者。",
    "X01n0017_001:0395a14": "恃其勢力。無常鬼至。斷其寶命。無一能免。顛倒當知。",
    "X01n0017_001:0395a15": "唯佛一字。能免斯苦。顛倒。世有二人。甚為希有。如優",
    "X01n0017_001:0395a16": "曇花。難可值遇。一者不行惡法。二者有罪即能懺悔。",
    "X01n0017_001:0395a17": "如是之人。甚為希有。汝能至心。於我懺悔。我當為汝",
    "X01n0017_001:0395a18": "說長壽經。令汝得免無常鬼苦。顛倒當知。未來世中。",
    "X01n0017_001:0395a19": "五濁亂時。若有眾生。造諸重罪。殺父害母。毒藥殺胎。",
    "X01n0017_001:0395a20": "破塔壞寺。出佛身血。破和合僧。如是等罪。五逆眾生。",
    "X01n0017_001:0395a21": "若能受持此長壽經。書寫讀誦。若自書。若遣人書。猶",
    "X01n0017_001:0395a22": "尚罪滅。得生梵天。何況汝今親得見我。善哉顛倒。汝",
    "X01n0017_001:0395a23": "於無量曠劫。種諸善根。我今因汝善問。慇懃懺悔。即",
    "X01n0017_001:0395a24": "得轉于無上法輪。能度無邊生死大海。能與波旬共",
    "X01n0017_001:0395b01": "戰。能摧波旬所立勝幢。汝當諦聽。我當依過去諸佛。",
    "X01n0017_001:0395b02": "說十二因緣法。",
    "X01n0017_001:0395b03": "無明緣行。行緣識。識緣名色。名色緣六入。六入緣觸。",
    "X01n0017_001:0395b04": "觸緣受。受緣愛。愛緣取。取緣有。有緣生。生緣老死憂",
    "X01n0017_001:0395b05": "悲苦惱。無明滅即行滅。行滅即識滅。識滅即名色滅。",
    "X01n0017_001:0395b06": "名色滅即六入滅。六入滅即觸滅。觸滅即受滅。受滅",
    "X01n0017_001:0395b07": "即愛滅。愛滅即取滅。取滅即有滅。有滅即生滅。生滅",
    "X01n0017_001:0395b08": "即老死憂悲苦惱滅。顛倒當知。一切眾生。不能見於",
    "X01n0017_001:0395b09": "十二因緣。是故輪轉生死苦趣。若有人見十二因緣",
    "X01n0017_001:0395b10": "者。即是見法。見法者即是見佛。見佛者即是佛性。何",
    "X01n0017_001:0395b11": "以故。一切諸佛。以此為性。汝今得聞我說此十二因",
    "X01n0017_001:0395b12": "緣。汝今以得佛性清淨。堪為法器。我當為汝說一實",
    "X01n0017_001:0395b13": "道。汝當思惟。守護一念。一念者謂菩提心。菩提心者。",
    "X01n0017_001:0395b14": "名曰大椉。諸佛菩薩。為眾生故。分別說三。汝當念念",
    "X01n0017_001:0395b15": "常懃守護是菩提心。勿令忘失。縱有五陰四蛇。三毒",
    "X01n0017_001:0395b16": "六賊。一切諸魔。來所侵嬈。終不能變是菩提心。因獲",
    "X01n0017_001:0395b17": "如是菩提心故。身如金剛。心如虗空。難可沮壞。因不",
    "X01n0017_001:0395b18": "壞故。即得阿耨多羅三藐三菩提。因得阿耨多羅三",
    "X01n0017_001:0395b19": "藐三菩提故。常樂我淨。具足而有。即能遠離此無常",
    "X01n0017_001:0395b20": "殺鬼生老病死諸地獄苦。",
    "X01n0017_001:0395b21": "佛於大眾中。說是法時。虗空鬼使。作如是言。我聞。世",
    "X01n0017_001:0395b22": "尊說是法要。地獄清淨。為蓮華池。我今現捨鬼境界。",
    "X01n0017_001:0395b23": "鬼復答言。顛倒。汝得道時。願見濟度。",
    "X01n0017_001:0395b24": "爾時普光正見如來。復告顛倒。我已為汝。說十二因",
    "X01n0017_001:0395c01": "緣竟。更為汝說六波羅蜜。汝當受持。般若波羅蜜。禪",
    "X01n0017_001:0395c02": "波羅蜜。毗棃耶波羅蜜。羼提波羅蜜。尸波羅密。檀波",
    "X01n0017_001:0395c03": "羅蜜。此六波羅蜜。汝當受持。",
    "X01n0017_001:0395c04": "復次為汝說過去諸佛成佛之偈。而說偈言。",
    "X01n0017_001:0395c05": "　諸行無常　　是生滅法　　生滅滅已　　寂滅為樂",
    "X01n0017_001:0395c06": "爾時顛倒女人。聞法歡喜。心豁明淨。了了而悟。以佛",
    "X01n0017_001:0395c07": "神力。昇於虗空。高七多羅樹。安心靜坐。爾時有一大",
    "X01n0017_001:0395c08": "姓婆羅門。家中巨富。無與等者。忽患重病。醫人瞻之。",
    "X01n0017_001:0395c09": "須人眼睛。合藥療愈。時大長者。即令僮僕。行於衢路。",
    "X01n0017_001:0395c10": "高聲唱言。誰能忍痛。賣雙眼睛。當與千金。庫藏珍寶。",
    "X01n0017_001:0395c11": "任意所須。終不悋惜。顛倒女人。聞此語已。心大歡喜。",
    "X01n0017_001:0395c12": "而自念言。我今從佛聞長壽經。滅除惡業。心以了了。",
    "X01n0017_001:0395c13": "悟諸佛性。又得遠離無常殺鬼諸地獄苦。我當碎身",
    "X01n0017_001:0395c14": "報佛慈恩。高聲唱言。我今秊至四十九歲。從佛聞法。",
    "X01n0017_001:0395c15": "名長壽經。今欲碎身不惜軀命。寫長壽經。四十九卷。",
    "X01n0017_001:0395c16": "欲令一切眾生。受持讀誦。我須賣眼。將寫此經。我眼",
    "X01n0017_001:0395c17": "無價。任汝與直。時天帝釋。化作四十九人。至顛倒所。",
    "X01n0017_001:0395c18": "我願為汝。書寫是經。令汝見已。當任賣眼。時顛倒女。",
    "X01n0017_001:0395c19": "慶幸無量。削骨為筆。身肉支解。以血為墨。供給書人。",
    "X01n0017_001:0395c20": "於七日中。書寫經竟。諸人寫已。白顛倒言。向來所許。",
    "X01n0017_001:0395c21": "兩眼睛時。我等功畢。願付我等。持賣與婆羅門。爾時",
    "X01n0017_001:0395c22": "顛倒。即命旃陀羅者。汝可為我剜出眼睛。當令四十",
    "X01n0017_001:0395c23": "九人。分汝一分。時旃陀羅。依法欲剜。四十九人齊唱",
    "X01n0017_001:0395c24": "言。希有希有。不可思議。此顛倒女。削骨出血。瘡穢能",
    "X01n0017_001:0396a01": "忍。不惜身命。書寫此經。我等云何而取眼睛。以慈悲",
    "X01n0017_001:0396a02": "心。白顛倒女言。我等終不貪汝眼睛。賣婆羅門。願汝",
    "X01n0017_001:0396a03": "得道。當濟度我。唯願我等。在在處處。當當來生。常得",
    "X01n0017_001:0396a04": "與汝同共一處。作善知識。宣說是經。救度一切罪苦",
    "X01n0017_001:0396a05": "眾生。",
    "X01n0017_001:0396a06": "爾時難陀龍王等。以大威力。作諸幻術。盜顛倒經。於",
    "X01n0017_001:0396a07": "龍宮中。受持供養。時顛倒女。於須臾頃。忽不見經。流",
    "X01n0017_001:0396a08": "淚哽咽。而白佛言。世尊。我所碎身。寫長壽經。欲令流",
    "X01n0017_001:0396a09": "布一切眾生。我今忽然不知所在。我心悶濁。愁毒難",
    "X01n0017_001:0396a10": "忍。",
    "X01n0017_001:0396a11": "普光如來告顛倒言。汝經是八部龍王請在龍宮。受",
    "X01n0017_001:0396a12": "持供養。汝當歡喜。不須愁惱。善哉顛倒。汝當以此功",
    "X01n0017_001:0396a13": "德力故。盡此壽已。生於無色界天。受諸快樂。永不更",
    "X01n0017_001:0396a14": "作女人之身。爾時顛倒女人。白佛言。世尊。我之所願。",
    "X01n0017_001:0396a15": "不願生天。唯願生生世世。常遇世尊。佛心不退。在在",
    "X01n0017_001:0396a16": "處處。常為一切罪苦眾生。宣揚此法。",
    "X01n0017_001:0396a17": "普光告言。汝應妄語。顛倒又言。我若妄語。願我依前",
    "X01n0017_001:0396a18": "無常鬼逼。我若實心。願我身瘡。對佛除愈。于時顛倒。",
    "X01n0017_001:0396a19": "以誓願力。平復如故。普光如來。告顛倒言。汝一心念",
    "X01n0017_001:0396a20": "佛。從一佛國。至一佛國。汝即能見無量無邊諸佛世",
    "X01n0017_001:0396a21": "界文字語言不可宣說。爾時顛倒。於須臾閒。得無生",
    "X01n0017_001:0396a22": "法忍三藐三菩提心。",
    "X01n0017_001:0396a23": "文殊當知。普光如來。我身是也。顛倒女人。汝身是也。",
    "X01n0017_001:0396a24": "四十九人。新發意菩薩是也。我於無量曠劫已來。常",
    "X01n0017_001:0396b01": "以護身。常與汝等。宣說此經。令一切眾生所有惡業。",
    "X01n0017_001:0396b02": "聞此長壽命經半偈於耳。皆得消滅。今又更說。",
    "X01n0017_001:0396b03": "爾時波斯匿王。於其夜分。在王宮中。聞有女人。高聲",
    "X01n0017_001:0396b04": "號哭。哀慟難忍。悲不自勝。而自念言。我之深宮。曾無",
    "X01n0017_001:0396b05": "是事。何故有是哀屈之聲。於晨朝時。即敕所司。往城",
    "X01n0017_001:0396b06": "衢路。尋求此女。使奉王敕。尋得將來。其女驚愕。悶絕",
    "X01n0017_001:0396b07": "王前。王以冷水。而洒其面。漸漸得穌。大王問言。昨夜",
    "X01n0017_001:0396b08": "嗁哭。審是汝不。女人答言。是我悲耳。王曰。何故怨哭。",
    "X01n0017_001:0396b09": "誰之屈汝。女人答言。我之所恨。實無人屈。唯願大王。",
    "X01n0017_001:0396b10": "聽我所說。我秊十四。適於夫家。經三十秊。生三十子。",
    "X01n0017_001:0396b11": "顏容殊妙。頭紺青色。脣赤如朱。齒白如玉。身體盛愛。",
    "X01n0017_001:0396b12": "如春中花。我之戀惜。猶如髓腦。亦如肝腸。甚於性命。",
    "X01n0017_001:0396b13": "此子長大。不過一歲。於秋夏時。便棄我死。其最後兒。",
    "X01n0017_001:0396b14": "甚是我命。今現垂困。命將欲終。我昨夜號哭。因此悲",
    "X01n0017_001:0396b15": "耳。",
    "X01n0017_001:0396b16": "爾時大王。聞此語已。深大愁惱。所有百姓。依因於我。",
    "X01n0017_001:0396b17": "若不救護。非名國王。即集羣臣。共相論議。王有六臣。",
    "X01n0017_001:0396b18": "一名見色。二名聞聲。三名香足。四名辯才。五名隨緣。",
    "X01n0017_001:0396b19": "六名易染。而白王言。童子初生。當作七星二十八宿",
    "X01n0017_001:0396b20": "神壇延命。方免斯苦。唯願大王。告敕天下。爾時有一",
    "X01n0017_001:0396b21": "智臣。曾於無量佛所。種諸善根。名曰定慧。前白大王。",
    "X01n0017_001:0396b22": "大王當知。六臣所言。非能免苦。今有大師。字瞿曇氏。",
    "X01n0017_001:0396b23": "號悉達多。無師自悟。今得成佛。在耆闍崛山。說長壽",
    "X01n0017_001:0396b24": "經。唯願大王。往彼聽受。若聞此經半偈於耳。百劫千",
    "X01n0017_001:0396c01": "生。所有重罪。無不消滅。一切童子。聞經於耳。雖未悟",
    "X01n0017_001:0396c02": "解。以經功德。自然長壽。波斯匿言。我昔曾聞。六師所",
    "X01n0017_001:0396c03": "言。瞿曇沙門。學日淺薄。黃頷小兒。其秊幼稺。六師經",
    "X01n0017_001:0396c04": "中。妖祥幻化。瞿曇是也。若有崇者。多失正道。爾時定",
    "X01n0017_001:0396c05": "慧以偈白王。",
    "X01n0017_001:0396c06": "　釋迦牟尼天人師　　曾於無量劫苦行",
    "X01n0017_001:0396c07": "　今得成佛轉法輪　　還依過去諸佛說",
    "X01n0017_001:0396c08": "　不違一切眾生願　　慈悲大力救羣迷",
    "X01n0017_001:0396c09": "　見佛如龜值浮木　　亦如最妙優曇花",
    "X01n0017_001:0396c10": "　唯願大王往聽法　　不信外道六師言",
    "X01n0017_001:0396c11": "爾時定慧。說是偈已。以神通力。從地踊上。昇於虗空。",
    "X01n0017_001:0396c12": "高七多羅樹。即於王前。作諸呪術。於一念頃。令須彌",
    "X01n0017_001:0396c13": "山。及大海水。入於心中。安然無礙。波斯匿王。見是事",
    "X01n0017_001:0396c14": "已。歎言。希有。真善知識。前禮定慧。白定慧言。汝師是",
    "X01n0017_001:0396c15": "誰。定慧答言。我師是釋迦牟尼佛。今現在王舍大城",
    "X01n0017_001:0396c16": "耆闍崛山。說長壽滅罪經。王聞此語。心大歡喜。即以",
    "X01n0017_001:0396c17": "國事。暫委定慧。與無量眷屬大臣長者。駟馬寶車。前",
    "X01n0017_001:0396c18": "後圍遶。并此女人。及其童子。齎持花鬘。百種供養。至",
    "X01n0017_001:0396c19": "王舍城耆闍崛山中。除諸儀飾。遶佛七帀。合掌頂禮。",
    "X01n0017_001:0396c20": "散花供養。具以上事。而白佛言。",
    "X01n0017_001:0396c21": "爾時世尊。告波斯匿王。此女人者。於過去世時。身為",
    "X01n0017_001:0396c22": "後母。心生嫉妒。和合毒藥。殺前妻兒三十之子。此子",
    "X01n0017_001:0396c23": "被殺。各發誓言。願我生生世世。常作其子。便即分離。",
    "X01n0017_001:0396c24": "令其苦切。生大悲痛。時此女人。今來得聞我說長壽",
    "X01n0017_001:0397a01": "命經一偈於耳。怨家債主。從斯永絕。",
    "X01n0017_001:0397a02": "爾時世尊。告諸大眾。童子受胎。魔王波旬。即放四大",
    "X01n0017_001:0397a03": "毒蛇六塵惡賊。止住其身。若一不調。命根即斷。我有",
    "X01n0017_001:0397a04": "陀羅尼呪。善能增益諸童子壽。若有患苦。聞我此呪。",
    "X01n0017_001:0397a05": "一經於耳。無不除差。能令惡鬼。四散馳走。即說呪曰。",
    "X01n0017_001:0397a06": "波頭彌波　頭彌提婢　奚尼奚尼　奚彌諸棃",
    "X01n0017_001:0397a07": "　諸羅諸麗　矦羅矦羅　由麗由羅　由麗波羅波",
    "X01n0017_001:0397a08": "麗聞　制瞋迭　頻迭般逝末迭遲那迦棃蘇波",
    "X01n0017_001:0397a09": "訶",
    "X01n0017_001:0397a10": "佛言。是陀羅尼呪文句。若善男子。善女人。受持讀誦。",
    "X01n0017_001:0397a11": "為一切受胎出胎病患童子之所演說。七日七夜。燒",
    "X01n0017_001:0397a12": "香散花。書寫供養。至心聽受。所有重病。前身業障。皆",
    "X01n0017_001:0397a13": "得消滅。",
    "X01n0017_001:0397a14": "爾時醫王菩薩。名曰耆婆。前白佛言。世尊。我為大醫。",
    "X01n0017_001:0397a15": "療治眾病。諸小童子。有九種病。能短其命。何者為九。",
    "X01n0017_001:0397a16": "一者父母非時行於房室。二者初產令血穢地。地神",
    "X01n0017_001:0397a17": "不居。惡鬼得便。三者初產不去臍閒諸小毒蟲。四者",
    "X01n0017_001:0397a18": "不以兜羅輭綿拭其胎中穢血。五者殺生害命。而為",
    "X01n0017_001:0397a19": "歡宴。六者其母食一切諸襍冷果。七者童子有病。餧",
    "X01n0017_001:0397a20": "其襍肉。八者初產子母未分。令諸不祥。見產生處。未",
    "X01n0017_001:0397a21": "分解者。能令母死。已分解者。令童子死。何謂不祥。若",
    "X01n0017_001:0397a22": "有人眼見一切死屍。及諸變怪。眼不淨故。名曰不祥。",
    "X01n0017_001:0397a23": "若以牛黃真珠光明砂蜜末微塵。定童子心。能免不",
    "X01n0017_001:0397a24": "祥。九者夜行。被惡鬼打之。一切童子。若能慎是九事。",
    "X01n0017_001:0397b01": "終不至死。",
    "X01n0017_001:0397b02": "爾時天魔波旬。有佗心智。在魔宮中。知佛說此長壽",
    "X01n0017_001:0397b03": "滅罪護諸童子陀羅尼呪。心大忿怒。發大惡聲。愁憂",
    "X01n0017_001:0397b04": "不樂。魔有三女。前白父王。未審大王。何故愁惱。父王",
    "X01n0017_001:0397b05": "答言。瞿曇沙門。今在王舍大城耆闍崛山。為無量無",
    "X01n0017_001:0397b06": "邊眾生。說長壽經。流布一切眾生。得長壽樂。侵我境",
    "X01n0017_001:0397b07": "界。我惡心起。我令欲將諸眷屬等一切魔兵。而往討",
    "X01n0017_001:0397b08": "之。縱使不能止得瞿曇。我今威力。止塞諸天及大眾",
    "X01n0017_001:0397b09": "耳。不令聞佛說長壽經。時魔三女。以偈諫父。",
    "X01n0017_001:0397b10": "　天魔波旬有三女　　稽首前白父王言",
    "X01n0017_001:0397b11": "　瞿曇沙門天人師　　非是魔力能禁止",
    "X01n0017_001:0397b12": "　昔日在於菩提樹　　初坐吉祥法座時",
    "X01n0017_001:0397b13": "　我等三女巧[女*便]妍　　諸天女中為第一",
    "X01n0017_001:0397b14": "　百種姿熊擬欲之　　菩薩都無染著意",
    "X01n0017_001:0397b15": "　觀我三女如老姥　　今成正覺菩提師",
    "X01n0017_001:0397b16": "　父王彎弓作恐怖　　諸兵器仗帀虗空",
    "X01n0017_001:0397b17": "　菩薩觀如童子戲　　一無驚懼退敗心",
    "X01n0017_001:0397b18": "　今日道成為法王　　唯願父王息惡意",
    "X01n0017_001:0397b19": "爾時魔王波旬。聞女說偈。將諸眷屬。私自平章。我當",
    "X01n0017_001:0397b20": "與汝。同往佛所。善巧方便。而逡巡之。詐受佛降。令佛",
    "X01n0017_001:0397b21": "信用。若得信者。當作種種一切魔事。而障此經。即與",
    "X01n0017_001:0397b22": "眷屬。同詣佛所。遶佛七帀。而白佛言。世尊。說法無疲",
    "X01n0017_001:0397b23": "勞耶。我今將領諸魔眷屬。來聽長壽命經。為佛弟子。",
    "X01n0017_001:0397b24": "唯願世尊。不違我願。",
    "X01n0017_001:0397c01": "爾時世尊。呵責魔王。汝在本宮。心生忿怒。設得來此。",
    "X01n0017_001:0397c02": "詐作逡巡。我之法中。不容汝詐。時魔波旬。羞媿交集。",
    "X01n0017_001:0397c03": "斂容無色。而白佛言。世尊。是我愚計。實行詐法。唯願",
    "X01n0017_001:0397c04": "世尊。以大慈悲。恕我愆犯。我今得聞長壽經護諸童",
    "X01n0017_001:0397c05": "子陀羅尼呪。我發誓願。若後末世。有受持此經。書寫",
    "X01n0017_001:0397c06": "讀誦。所在之處。我當擁護。無令惡鬼。伺求其便。設使",
    "X01n0017_001:0397c07": "地獄。若有罪人。須臾之閒。憶念此經。我當以大神力。",
    "X01n0017_001:0397c08": "取大海水。灌注罪人。令大地獄。如蓮華池。",
    "X01n0017_001:0397c09": "爾時復有飛騰羅剎食童子羅剎等。而為上首。與其",
    "X01n0017_001:0397c10": "同類諸眷屬等。從空中下。遶佛千帀。白佛言。世尊。我",
    "X01n0017_001:0397c11": "於無量劫來。受羅剎身。我之眷屬。如恒河沙。各為飢",
    "X01n0017_001:0397c12": "餓之所逼切。於四天下。唯噉在胎及初生童子血肉。",
    "X01n0017_001:0397c13": "我等眷屬。伺候一切眾生夫婦交會。食噉其精。令無",
    "X01n0017_001:0397c14": "胎息。或在胎中。我亦隨入。傷胎食血。初生七日。我等",
    "X01n0017_001:0397c15": "專伺其便。斷其命根。乃至十歲。我等眷屬。變作種種",
    "X01n0017_001:0397c16": "諸惡毒蟲。入童子胎。食其五臟所有精血。能令小兒。",
    "X01n0017_001:0397c17": "吐乳下痢。或疳或瘧。眼腫水腹。乃至漸漸斷其命根。",
    "X01n0017_001:0397c18": "我等今聞世尊說長壽滅罪護諸童子經。奉世尊敕。",
    "X01n0017_001:0397c19": "令我眷屬。飢餓所逼。不敢食噉。",
    "X01n0017_001:0397c20": "佛告羅剎。汝等當受我之禁戒。令汝得捨此羅剎身。",
    "X01n0017_001:0397c21": "生天受樂。",
    "X01n0017_001:0397c22": "佛告大眾。若有童子。受患苦者。令其慈母。分乳微塵。",
    "X01n0017_001:0397c23": "與虗空中。施諸羅剎。并清淨受持此長壽命滅罪陀",
    "X01n0017_001:0397c24": "羅尼經。書寫讀誦。病則除差。時羅剎眾。甚大歡喜。而",
    "X01n0017_001:0398a01": "白佛言。審得生天。我等眷屬。終不能侵諸童子乳。乍",
    "X01n0017_001:0398a02": "食鐵丸。終不能食諸童子血。於佛滅後。有能讀誦受",
    "X01n0017_001:0398a03": "持此經處者。設有惡人。惱是法師。或有惡鬼。惱諸童",
    "X01n0017_001:0398a04": "子。我等當執佛金剛杵。而衛護之。不令惡鬼而得其",
    "X01n0017_001:0398a05": "便。",
    "X01n0017_001:0398a06": "爾時一切諸天大王。并其眷屬。一切龍王。一切夜叉",
    "X01n0017_001:0398a07": "王。阿修羅王。迦樓羅王。緊那羅王。摩睺羅伽王。薜茘",
    "X01n0017_001:0398a08": "多王。毗舍遮王。富單那王。乃至迦吒富單那等。一切",
    "X01n0017_001:0398a09": "諸王。各并眷屬。禮拜於佛。同心合掌。作如是言。世尊。",
    "X01n0017_001:0398a10": "我等從今。在在處處。若有比丘比丘尼。諸優婆塞優",
    "X01n0017_001:0398a11": "婆夷。但有受持此長壽經。書寫處者。我等眷屬。常當",
    "X01n0017_001:0398a12": "衛護。我等諸王。驅策惡鬼。若有惡鬼。惱諸眾生。令患",
    "X01n0017_001:0398a13": "苦者。若能清淨。書持是經。我等諸王。禁攝諸鬼。不令",
    "X01n0017_001:0398a14": "加害。被橫死苦。爾時牢固地天。從座而起。作如是言。",
    "X01n0017_001:0398a15": "世尊。若佛弟子。受持此長壽滅罪護諸童子經者。我",
    "X01n0017_001:0398a16": "等地天。常出地味。滋潤彼人。令其身中。增益壽命。我",
    "X01n0017_001:0398a17": "等常以種種金銀。種種資生。種種糓米。具足供給此",
    "X01n0017_001:0398a18": "信心人。令無乏少。身得安穩。無有愁惱。心常歡喜。得",
    "X01n0017_001:0398a19": "好福田。無令惡鬼斷其命根。若諸童子。生一七日。我",
    "X01n0017_001:0398a20": "等地神。當擁護之。無令斷命。",
    "X01n0017_001:0398a21": "爾時眾中。金剛力士。復白佛言。世尊。如來說此長壽",
    "X01n0017_001:0398a22": "命滅罪護諸童子陀羅尼呪經已。諸大檀越。并眷屬",
    "X01n0017_001:0398a23": "眾。各各發心。護持讀誦書寫是經。供給所須。無令乏",
    "X01n0017_001:0398a24": "少。我聞。大德婆伽婆。說吉祥章句大神力呪。若有眾",
    "X01n0017_001:0398b01": "生。一聞於耳。百劫千生。終不短命。得壽無量。無有病",
    "X01n0017_001:0398b02": "苦。雖有四魔。不能忤亂。增長壽命。滿百二十。不老不",
    "X01n0017_001:0398b03": "死。不退不沒。一切佛子。苦患重病。聞此呪者。即免諸",
    "X01n0017_001:0398b04": "鬼之所奪命。即說呪曰。",
    "X01n0017_001:0398b05": "多地夜佗(一)旃達利(二)旃達囉毗提(三)旃達囉魔吽",
    "X01n0017_001:0398b06": "(四)旃達囉跋帝(五)旃達囉不棃(六)旃達囉闍移(七)旃",
    "X01n0017_001:0398b07": "達囉底[口*梨](八)旃達吠咩(九)旃突嘍(十)旃達囉婆囉吇",
    "X01n0017_001:0398b08": "(十一)旃達囉勿達[口*梨](十二)旃達囉婆地移(十三)旃達囉婆咩",
    "X01n0017_001:0398b09": "(十四)旃達囉佉祇(十五)旃達囉盧寄(十六)藪婆呵(十七)",
    "X01n0017_001:0398b10": "佛言。善哉善哉。金剛力士。汝今能說此護諸童子吉",
    "X01n0017_001:0398b11": "祥神呪。汝當為一切眾生之大導師。文殊當知。如是",
    "X01n0017_001:0398b12": "神呪。過去諸佛之所宣說。建立守護。善能增長人天",
    "X01n0017_001:0398b13": "壽命。能除一切罪垢惡見。能護一切持經之人。延其",
    "X01n0017_001:0398b14": "壽命。",
    "X01n0017_001:0398b15": "爾時世尊。告文殊師利法王之子。我滅度後。濁惡世",
    "X01n0017_001:0398b16": "時。若有比丘。破我禁戒。親比丘尼。及諸處女。并二沙",
    "X01n0017_001:0398b17": "彌。飲酒食肉。姦婬熾盛。為諸白衣之所輕賤。毀滅我",
    "X01n0017_001:0398b18": "法。經營世俗。不淨之事。無慚愧心。猶如木頭。當知此",
    "X01n0017_001:0398b19": "等。是五逆人。非我弟子。是魔眷屬。名曰六師。此比丘",
    "X01n0017_001:0398b20": "等。於現世中。得短命報。比丘尼等。亦復如是。若能懺",
    "X01n0017_001:0398b21": "悔。不更復作。受持此經。即得長壽。",
    "X01n0017_001:0398b22": "復次文殊。我滅度後。濁惡世時。若有菩薩。誹謗佗人。",
    "X01n0017_001:0398b23": "自讚其善。方等經典。不傳付人。如是菩薩。是魔伴侶。",
    "X01n0017_001:0398b24": "非真菩薩。若能至心。受持此經。書寫讀誦。即得諸佛",
    "X01n0017_001:0398c01": "不壞常身。",
    "X01n0017_001:0398c02": "復次文殊。我滅度後。濁惡世時。若有國王。殺父害母。",
    "X01n0017_001:0398c03": "誅斬六親。不依王法。廣興兵甲。侵討佗國。忠諫之臣。",
    "X01n0017_001:0398c04": "枉遭刑戮。婬欲熾盛。違先王法。破塔壞寺。焚燒經像。",
    "X01n0017_001:0398c05": "水旱不調。因王無道。國界飢餓。疾疫死亡。如是國王。",
    "X01n0017_001:0398c06": "現世短命。死入地獄。墮大阿鼻。若能書寫是經。流通",
    "X01n0017_001:0398c07": "供養。至誠懺悔。依先王法。即得長命。",
    "X01n0017_001:0398c08": "復次文殊。我滅度後。濁惡世時。若有大臣。及諸官屬。",
    "X01n0017_001:0398c09": "身請天祿。無慚愧心。諂佞不忠。專行矯詐。賊臣危害。",
    "X01n0017_001:0398c10": "國土不安。設使臨人。不行國法。侵剋百姓。恣意貪殘。",
    "X01n0017_001:0398c11": "橫殺無辜。取佗財寶。輕慢經典。魔障大乘。如是等人。",
    "X01n0017_001:0398c12": "現世短命。墮阿鼻地獄。無有出期。若能懺悔。受持此",
    "X01n0017_001:0398c13": "經。書寫讀誦。即得長命。永守天祿。",
    "X01n0017_001:0398c14": "復次文殊。我滅度後。濁惡世時。有優婆塞。及優婆夷。",
    "X01n0017_001:0398c15": "信邪倒見。不信正法大乘經典。如是眾生。縱有無量",
    "X01n0017_001:0398c16": "百千金銀。而懷慳惜。唯求財利。不能布施。救乏一切",
    "X01n0017_001:0398c17": "貧苦之者。不能書寫十二部經。受持讀誦。求免無常",
    "X01n0017_001:0398c18": "惡道之苦。如是之人。宅舍虗耗。竈下鳥現。蛇入臥堂。",
    "X01n0017_001:0398c19": "狗忽上舍。鼠百種鳴。諸野禽獸。競來入宅。百種魑魅。",
    "X01n0017_001:0398c20": "名之為怪。以見怪故。心得煩惱。因煩惱集。得獲短命。",
    "X01n0017_001:0398c21": "若能受持書寫是經。流通讀誦。即能摧破如是等怪。",
    "X01n0017_001:0398c22": "而得長命。",
    "X01n0017_001:0398c23": "復次文殊。我滅度後。濁惡世時。一切眾生。男女成就。",
    "X01n0017_001:0398c24": "以憐愍故。而得心病。何以故。或男成長。被充兵役。如",
    "X01n0017_001:0399a01": "是王法。制不由己。父母念之。名為心病。或女成長。配",
    "X01n0017_001:0399a02": "適佗門。而被輕賤。違夫婦道。父母念之。名為心病。為",
    "X01n0017_001:0399a03": "心病故。愁憂苦惱。愁惱病集。現世短命。若能書寫受",
    "X01n0017_001:0399a04": "持此經。得長壽命。以經力故。姻親和順。心病消除。",
    "X01n0017_001:0399a05": "復次文殊。我滅度後。濁惡世時。一切眾生。無慈悲心。",
    "X01n0017_001:0399a06": "殺生害命。食噉一切眾生十種身肉。文殊當知。如殺",
    "X01n0017_001:0399a07": "父母。如食六親。或因殺命。而復傷胎。為是事故。現世",
    "X01n0017_001:0399a08": "短命。設使夫婦交會之時。被惡羅剎。食噉其胎。令無",
    "X01n0017_001:0399a09": "子息。若能書寫受持是經。即免斯苦。",
    "X01n0017_001:0399a10": "復次文殊。我滅度後。濁惡世時。一切眾生。不知宿命。",
    "X01n0017_001:0399a11": "暫得人身。謂為快樂。更相誹謗。或恃權豪。種種惡心。",
    "X01n0017_001:0399a12": "規佗性命。不信經典。我慢大乘。如是之人。現世短命。",
    "X01n0017_001:0399a13": "若能至心懺悔。調柔其心。書寫是經。受持讀誦。以善",
    "X01n0017_001:0399a14": "根力。得長壽命。設使病患。終不橫死。",
    "X01n0017_001:0399a15": "復次文殊。我滅度後。濁惡世時。一切眾生。或奉王敕。",
    "X01n0017_001:0399a16": "或父母教。而於佗國及險道處。以商為業。求諸珍寶。",
    "X01n0017_001:0399a17": "為財利故。我慢貢高。圍棊六簙。摴蒱投壺。親近婬女。",
    "X01n0017_001:0399a18": "交惡知識。不用王敕。及父母誡。嗜酒耽婬。喪身殞命。",
    "X01n0017_001:0399a19": "設得財寶。為酒迷濁。不知道路通塞之處。後被諸惡",
    "X01n0017_001:0399a20": "賊。劫奪其財。因以害命。若能書寫是經。廣發誓願。所",
    "X01n0017_001:0399a21": "在之處。惡賊退散。生歡喜心。諸惡毒獸。不能嬈害。身",
    "X01n0017_001:0399a22": "心安穩。多獲寶貨。以經力故。得長壽命。",
    "X01n0017_001:0399a23": "復次文殊。我滅度後。濁惡世時。一切眾生。以惡業故。",
    "X01n0017_001:0399a24": "死入地獄。從地獄出。得畜生身。設得人形。六根不具。",
    "X01n0017_001:0399b01": "聾盲瘖瘂。癃殘背瘻。受女人身。不識經字。設是男子。",
    "X01n0017_001:0399b02": "為惡業故。癡愚暗鈍。不能轉讀此長壽經。心生愁惱。",
    "X01n0017_001:0399b03": "以愁惱故。名為心病。以心病故。現世短命。若能令善",
    "X01n0017_001:0399b04": "知識。書寫是經。自取而轉。從初至末。一心頂戴。以至",
    "X01n0017_001:0399b05": "誠故。功德無量。如此惡業。不更復受。此人現世。得長",
    "X01n0017_001:0399b06": "壽命。",
    "X01n0017_001:0399b07": "復次文殊。我滅度後。濁惡世時。若有眾生。死亡之後。",
    "X01n0017_001:0399b08": "從一七日。乃至七七日。所為亡者。建造諸福功德七",
    "X01n0017_001:0399b09": "分。亡者所得。唯獲其一。若能生在之時。於七七日。停",
    "X01n0017_001:0399b10": "止家事。書寫是經。香花供養。請佛迎僧。設生七齋。所",
    "X01n0017_001:0399b11": "得功德。如恒河沙。此人現世。得長壽命。永離三塗諸",
    "X01n0017_001:0399b12": "惡道苦。若已亡者。緣身資產建福。七分竝獲。",
    "X01n0017_001:0399b13": "復次文殊。我滅度後。濁惡世時。一切眾生。不孝五逆。",
    "X01n0017_001:0399b14": "無慈悲心。而於父母。無恩愛情。而事六親。爾時行道",
    "X01n0017_001:0399b15": "天王。遶四天下。種種音樂。將諸眷屬。於三齋月。至閻",
    "X01n0017_001:0399b16": "浮提。若有一切眾生。橫被諸病。行道天王。為除惡鬼。",
    "X01n0017_001:0399b17": "令得除愈。眾生不孝。嫉妒造惡。行病鬼王。即以惡氣。",
    "X01n0017_001:0399b18": "噓而病之。令得瘟疫。一切重病。若熱若冷。虗勞下瘧。",
    "X01n0017_001:0399b19": "邪魔鬼毒。及惡癩病。若能於歲一日。燒香散花。清淨",
    "X01n0017_001:0399b20": "身心。書寫是經。乃至七日。請佛迎僧。清齋讀誦。以是",
    "X01n0017_001:0399b21": "善根。終無疾疫。無疾疫故。得長壽命。",
    "X01n0017_001:0399b22": "復次文殊。我滅度後。濁惡世時。眾生薄福。其劫欲盡。",
    "X01n0017_001:0399b23": "七日竝照。設無七日。國王無道。令天炎旱。大地所有。",
    "X01n0017_001:0399b24": "藥木叢林。一切百穀。甘蔗花菓。將欲枯死。若有國王。",
    "X01n0017_001:0399c01": "一切眾生。能受持讀誦此經典者。難陀龍王。及婆難",
    "X01n0017_001:0399c02": "陀龍王等。憐愍眾生。從大海水。降注甘雨。一切叢林。",
    "X01n0017_001:0399c03": "百穀艸木。滋榮眾生。以此經力。得長壽命。",
    "X01n0017_001:0399c04": "復次文殊。我滅度後。濁惡世時。一切眾生。斗秤欺誑。",
    "X01n0017_001:0399c05": "不義得財。以其罪業。死入地獄。從地獄出。受畜生身。",
    "X01n0017_001:0399c06": "所謂牛驢象馬。豬狗羊等。一切禽獸。蟁蝱蝨蟻。若有",
    "X01n0017_001:0399c07": "菩薩摩訶薩。以慈悲心。於畜生等。及蝱蟻前。轉讀此",
    "X01n0017_001:0399c08": "經。一聞於耳。此經力故。隨類皆解。此等畜生。捨此身",
    "X01n0017_001:0399c09": "已。得生天樂。若有菩薩。無慈悲心。不能廣說此經典",
    "X01n0017_001:0399c10": "者。非佛弟子。是魔伴侶。",
    "X01n0017_001:0399c11": "復次文殊。我滅度後。五濁世時。一切眾生。心生欺慢。",
    "X01n0017_001:0399c12": "不信經典。毀呰我法。若有說法之處。無心聽學。以此",
    "X01n0017_001:0399c13": "罪業。現世短命。墮諸地獄。若有講說此長壽經處。一",
    "X01n0017_001:0399c14": "切眾生。能往聽者。或能勸佗。分坐與坐。此人是佛棟",
    "X01n0017_001:0399c15": "梁。得長壽樂。不經惡道。轉此經法。清淨立壇。隨室大",
    "X01n0017_001:0399c16": "小。",
    "X01n0017_001:0399c17": "復次文殊。我滅度後。一切女人。身懷胎娠。殺一切命。",
    "X01n0017_001:0399c18": "食諸鳥卵。為無慈愍心。現世得短命報。臨生產難。以",
    "X01n0017_001:0399c19": "產難故。能斷其命。或是怨家。非善知識。若能廣發誓",
    "X01n0017_001:0399c20": "願。書寫是經。即令易產。無諸烖障。子母安樂。須男須",
    "X01n0017_001:0399c21": "女。隨願得生。",
    "X01n0017_001:0399c22": "爾時世尊。告文殊師利菩薩。我今說此長壽滅罪十",
    "X01n0017_001:0399c23": "二因緣佛性經時。過去諸佛之所共說。若有眾生。受",
    "X01n0017_001:0399c24": "持讀誦。多獲福利。盡其壽命。滿百二十。臨捨化時。不",
    "X01n0017_001:0400a01": "被風刀諸一切苦。以佛性故。得金剛不壞。諸佛常身。",
    "X01n0017_001:0400a02": "湛然清淨。念念堅固。常有菩薩。一名觀世音。二名大",
    "X01n0017_001:0400a03": "勢至。椉五色雲。六牙白象。持蓮花臺。迎念佛者。生不",
    "X01n0017_001:0400a04": "動國。自然快樂。不經八難。文殊當知。愚癡眾生。不覺",
    "X01n0017_001:0400a05": "不知。壽命短薄。如石火光。如水上泡。如電光出。云何",
    "X01n0017_001:0400a06": "於中。不驚不懼。云何於中。廣貪財利。云何於中。耽婬",
    "X01n0017_001:0400a07": "嗜酒。云何於中。生嫉妒心。如此生死。流浪大海。唯有",
    "X01n0017_001:0400a08": "諸佛菩薩。能到彼岸。凡夫眾生。定當淪沒。無常殺鬼。",
    "X01n0017_001:0400a09": "來無時節。縱有無量無邊金銀財寶。情求贖命。無有",
    "X01n0017_001:0400a10": "是處。眾生當知。須觀此身。而生念言。是身如四毒蛇。",
    "X01n0017_001:0400a11": "常為無量諸蟲之所唼食。是身臭穢。貪欲獄縛。是身",
    "X01n0017_001:0400a12": "可惡。猶如死狗。是身不淨。九孔常流。是身如城。羅剎",
    "X01n0017_001:0400a13": "處內。是身不久。當為烏鵲餓狗之所食噉。須捨穢身。",
    "X01n0017_001:0400a14": "求菩提心。當觀此身。捨命之時。白汗流出。兩手橫空。",
    "X01n0017_001:0400a15": "楚痛難忍。命根盡時。一日二日。至于五日。膨脹青瘀。",
    "X01n0017_001:0400a16": "膿汗流出。父母妻子。而不喜見。乃至身骨。散在於地。",
    "X01n0017_001:0400a17": "脚骨異處。[骨*專]骨髀骨。腰骨肋骨。脊骨頂骨。髑髏各各",
    "X01n0017_001:0400a18": "異處。身肉腸胃。肝腎肺臟。為諸蟲藪。云何於中。橫生",
    "X01n0017_001:0400a19": "有我。生存之時。金銀珍寶。錢財庫藏。何關我事。若有",
    "X01n0017_001:0400a20": "眾生。須免此苦。當須不惜國城妻子頭目髓腦。書寫",
    "X01n0017_001:0400a21": "是經。受持讀誦諸佛祕藏。十二因緣。流通供養。念念",
    "X01n0017_001:0400a22": "成就。當得三藐三菩提心。難可沮壞。終不中夭。被橫",
    "X01n0017_001:0400a23": "死逼。",
    "X01n0017_001:0400a24": "佛於大眾中。說此十二因緣佛性法時。一切大會。比",
    "X01n0017_001:0400b01": "丘比丘尼。優婆塞優婆夷。天龍八部。人非人等。波斯",
    "X01n0017_001:0400b02": "匿王。并其眷屬。數如恒沙。皆得三藐三菩提心。無生",
    "X01n0017_001:0400b03": "法忍。歎未曾有。一心頂禮。歡喜奉持。",
    "X01n0017_001:0400b05": "佛說長壽滅罪護諸童子陀羅尼經"
}