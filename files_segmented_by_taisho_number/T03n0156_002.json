{
    "T03n0156_002:0130b07": "大方便佛報恩經卷第二",
    "T03n0156_002:0130b09": "失譯人名在後漢錄",
    "T03n0156_002:0130b10": "對治品第三",
    "T03n0156_002:0130b11": "爾時世尊處在大眾，猶如日輪，光明赫弈，隱",
    "T03n0156_002:0130b12": "蔽眾星；喻如大龍，蟠蘭椿輪，蒨練粲爛，覩之",
    "T03n0156_002:0130b13": "眼眩，思之意亂，威光晃曜，色無等喻。猶螢火",
    "T03n0156_002:0130b14": "光，日出不現；日月雖有百千光明，方於帝釋，",
    "T03n0156_002:0130b15": "譬如聚墨；帝釋雖有白淨妙光，方於大梵",
    "T03n0156_002:0130b16": "王所有光明，猶如瓦礫方於夜光摩尼寶珠；",
    "T03n0156_002:0130b17": "大梵天王雖有淨妙百千光明，方於如來所",
    "T03n0156_002:0130b18": "有光明，亦如聚墨。何以故？如來圓光七尺，乃",
    "T03n0156_002:0130b19": "能遠照十方世界。其中眾生遇斯光者，盲者",
    "T03n0156_002:0130b20": "得見，僂者得伸，拘躄眾生即得手足，邪",
    "T03n0156_002:0130b21": "迷眾生得覩真言——以要言之：諸不稱意皆得",
    "T03n0156_002:0130b22": "如願。爾時會中有七十大菩薩摩訶薩，即從",
    "T03n0156_002:0130b23": "座起，頭面禮佛，遶百千匝，却住一面，異口同",
    "T03n0156_002:0130b24": "音說百千偈讚歎如來。",
    "T03n0156_002:0130b25": "其名曰：不思議菩薩、離覺音菩薩、惟念安",
    "T03n0156_002:0130b26": "菩薩、離垢稱菩薩、無量音菩薩、大名聞菩",
    "T03n0156_002:0130b27": "薩、明寶髻菩薩、堅師子菩薩、獨步逝菩",
    "T03n0156_002:0130b28": "薩、捨所念菩薩、及智積菩薩、意善住菩",
    "T03n0156_002:0130b29": "薩、無極相菩薩、慧光曜菩薩、消強意菩薩、",
    "T03n0156_002:0130c01": "能擁護菩薩、至誠英菩薩、蓮花界菩薩、眾諸",
    "T03n0156_002:0130c02": "安菩薩、聖慧業菩薩、將功勳菩薩、無思議菩",
    "T03n0156_002:0130c03": "薩、淨梵施菩薩、寶事業菩薩、處大花菩薩、",
    "T03n0156_002:0130c04": "善思惟菩薩、無限法菩薩、名聞意菩薩、已",
    "T03n0156_002:0130c05": "辯積菩薩、自在門菩薩、十種力菩薩、有十力",
    "T03n0156_002:0130c06": "菩薩、大聖愍菩薩、無所越菩薩、遊寂然菩",
    "T03n0156_002:0130c07": "薩、在於彼菩薩、無數天菩薩、須彌光菩薩、",
    "T03n0156_002:0130c08": "極重藏菩薩、因超越菩薩、而獨步菩薩、威",
    "T03n0156_002:0130c09": "神勝菩薩、大部界菩薩、以山護菩薩、持三世",
    "T03n0156_002:0130c10": "菩薩、有功勳菩薩、宣名稱菩薩、日光明菩",
    "T03n0156_002:0130c11": "薩、師子英菩薩、時節王菩薩、師子藏菩薩、",
    "T03n0156_002:0130c12": "示現有菩薩、光遠照菩薩、山師子菩薩、有",
    "T03n0156_002:0130c13": "取施菩薩、莫能勝菩薩、為最幢菩薩、喜悅稱",
    "T03n0156_002:0130c14": "菩薩、堅精進菩薩、無損減菩薩、有名稱菩",
    "T03n0156_002:0130c15": "薩、無恐怖菩薩、無著天菩薩、大明燈菩薩、世",
    "T03n0156_002:0130c16": "光曜菩薩、微妙音菩薩、執功勳菩薩、除闇",
    "T03n0156_002:0130c17": "暝菩薩、無等倫菩薩。各於佛前發誓願言：",
    "T03n0156_002:0130c18": "「我等於世尊滅度之後，護持佛法，於十方界",
    "T03n0156_002:0130c19": "廣令流布，使不斷絕。何以故？我等今者覩",
    "T03n0156_002:0130c20": "如來不思議妙色光明——於光明中皆得聞不",
    "T03n0156_002:0130c21": "思議佛法，既聞法已，離於心障，累結永消，",
    "T03n0156_002:0130c22": "身心清淨——晃如天金，萬品斯照。我等思惟如",
    "T03n0156_002:0130c23": "是等功德利故，於如來所生大師想，生慈",
    "T03n0156_002:0130c24": "父想。常念佛恩，當報佛恩。何以故？得聞正",
    "T03n0156_002:0130c25": "法，不久當坐道場，轉正法輪，度脫一切眾",
    "T03n0156_002:0130c26": "生，皆令以得聞法故，得成阿耨多羅三藐三",
    "T03n0156_002:0130c27": "菩提。」",
    "T03n0156_002:0130c28": "爾時釋迦如來告一切大眾言：「是七十大菩",
    "T03n0156_002:0130c29": "薩摩訶薩，久於過去無量百千萬億微塵數",
    "T03n0156_002:0131a01": "阿僧祇劫中，已曾供養無量百千萬億恒河",
    "T03n0156_002:0131a02": "沙世界微塵數諸佛，於諸佛所常修梵行，供",
    "T03n0156_002:0131a03": "養諸佛，心不疲惓；以慈修身，善護佛法；",
    "T03n0156_002:0131a04": "不捨大悲，常於十方利益一切。若有眾生",
    "T03n0156_002:0131a05": "臨命終時，若聞一菩薩名，若二、若三、若四，乃",
    "T03n0156_002:0131a06": "至七十，稱名歸命者，命終即得往生有佛",
    "T03n0156_002:0131a07": "國土，蓮華化生，遠離婬欲；不處胞胎，離諸臭",
    "T03n0156_002:0131a08": "穢；其身清淨，有妙香氣；眾所恭敬，人所愛念。",
    "T03n0156_002:0131a09": "為人所恭敬愛念故，其心歡喜；以歡喜心故，",
    "T03n0156_002:0131a10": "即能發於阿耨多羅三藐三菩提心；以發阿",
    "T03n0156_002:0131a11": "耨多羅三藐三菩提心，能於一切眾生起大",
    "T03n0156_002:0131a12": "慈悲心；以發慈悲心已，次亦生於利益眾生",
    "T03n0156_002:0131a13": "心；以能利益眾生心已，復能發於不捨眾生",
    "T03n0156_002:0131a14": "心、利益眾生心、自利利彼心、滅除障礙心、",
    "T03n0156_002:0131a15": "寂靜煩惱心、能親近善友常生恭敬心、專意",
    "T03n0156_002:0131a16": "聽法心、憶持不忘思惟妙義心、願少聞多",
    "T03n0156_002:0131a17": "解義心、不願於多聞而不解義心；次生信如",
    "T03n0156_002:0131a18": "心、信如實義心；以生如實義心已，次生如",
    "T03n0156_002:0131a19": "說修行心；以生如說修行心已，次生不退轉",
    "T03n0156_002:0131a20": "心；以生不退轉心已，於諸眾生即生等對治",
    "T03n0156_002:0131a21": "心：",
    "T03n0156_002:0131a22": "「如我不喜死，一切三界二十五有，有形無形，",
    "T03n0156_002:0131a23": "四足多足，乃至蟻子，有命之屬，亦復如是。是",
    "T03n0156_002:0131a24": "故菩薩乃至自喪身命。終不枉奪他命。",
    "T03n0156_002:0131a25": "「如我有錢穀、帛衣被、飲食、象馬、車乘、國城、妻",
    "T03n0156_002:0131a26": "子、身體、手足，供養擁護，不喜他人橫來侵害",
    "T03n0156_002:0131a27": "者，一切眾生亦復如是。是故菩薩，乃至自",
    "T03n0156_002:0131a28": "喪身命，終不於諸眾生衣財飲食，生於劫奪",
    "T03n0156_002:0131a29": "之心。",
    "T03n0156_002:0131b01": "「如我不喜他人欺[夌*欠]，斷我妙色姉妹妻妾者，",
    "T03n0156_002:0131b02": "一切眾生亦復如是。是故菩薩，乃至喪身",
    "T03n0156_002:0131b03": "失命，於他美色不生邪念、染污之心，況行姧",
    "T03n0156_002:0131b04": "惡？",
    "T03n0156_002:0131b05": "「如我不喜面毀、兩舌、惡口，一切眾生亦復如",
    "T03n0156_002:0131b06": "是。是故菩薩，乃至喪失身命，終不妄言、兩",
    "T03n0156_002:0131b07": "舌，鬪亂彼此。",
    "T03n0156_002:0131b08": "「如我不喜杖石鞭打，搒笞拷掠者，一切眾生",
    "T03n0156_002:0131b09": "亦復如是。是故菩薩，乃至喪失身命，終不",
    "T03n0156_002:0131b10": "杖石楚毒拷掠眾生。",
    "T03n0156_002:0131b11": "「如我不喜杻械枷鏁桁械，繫閉縛勒，諸苦惱",
    "T03n0156_002:0131b12": "者，一切眾生亦復如是。是故菩薩，乃至喪",
    "T03n0156_002:0131b13": "失身命，終不枷鏁繫閉，杻械眾生。",
    "T03n0156_002:0131b14": "「如我不喜為人所[夌*欠]，強力迫愶，威恩所逼，",
    "T03n0156_002:0131b15": "恃怙形勢，壓伏戢遏，不令面自炳說，自顯清",
    "T03n0156_002:0131b16": "白者，一切眾生亦復如是。是故菩薩，乃至",
    "T03n0156_002:0131b17": "喪失身命，終不非理加於眾生。",
    "T03n0156_002:0131b18": "「如我為人之所供養，尊重讚歎，令我歡喜者，",
    "T03n0156_002:0131b19": "我亦常當布施眾生衣被、飲食、臥具、醫藥一",
    "T03n0156_002:0131b20": "切樂具。「若我造作大事，若佛事、法事、僧事，",
    "T03n0156_002:0131b21": "智力有限，不能令其成辦，憂愁苦惱。若有",
    "T03n0156_002:0131b22": "智者，見我如是憂恚懊惱，不能令事得辦，",
    "T03n0156_002:0131b23": "便報我言：『善男子，莫憂愁也。我當供辦，稱",
    "T03n0156_002:0131b24": "意所須，令汝事辦。』我聞是語，心生歡喜，是故",
    "T03n0156_002:0131b25": "我亦當常勸化眾生利益眾生。「如我為王賊",
    "T03n0156_002:0131b26": "水火，縣官所逼，若繫若閉，心生愁毒。復有智",
    "T03n0156_002:0131b27": "者，見我如是遇眾苦難，便往我所，善言誘",
    "T03n0156_002:0131b28": "喻，告言：『莫愁苦也。我當為汝求哀國王，",
    "T03n0156_002:0131b29": "若諸大臣，若供給財賄，若設餘方便，令汝",
    "T03n0156_002:0131c01": "解脫，使無衰惱。』我聞是語，心生歡喜。",
    "T03n0156_002:0131c02": "「是故菩薩常當勤修技藝，多諸工能：音樂",
    "T03n0156_002:0131c03": "倡伎，曆數算計，呪術仙藥，服乘象馬，兜",
    "T03n0156_002:0131c04": "矛矟箭，出陣入陣，有大武功。我有如是",
    "T03n0156_002:0131c05": "眾妙技藝，一切眾人，若王大臣，不敢違",
    "T03n0156_002:0131c06": "逆我意。兼我復有衣財飲食、珠環釵釧、",
    "T03n0156_002:0131c07": "金銀琉璃、珊瑚虎珀、硨璩馬瑙、真珠玫瑰、",
    "T03n0156_002:0131c08": "摩尼寶珠、象馬輦輿、僮僕作使、宮人美女、",
    "T03n0156_002:0131c09": "流泉浴池、七寶臺觀，如是種種微妙無量",
    "T03n0156_002:0131c10": "百千。菩薩雖有如是威武隨意，技藝百千，寶",
    "T03n0156_002:0131c11": "藏象馬，車乘無量，美女勝妙，臺觀、流泉、浴池，一",
    "T03n0156_002:0131c12": "切五欲樂具，心不貪著，而常少欲知足，好",
    "T03n0156_002:0131c13": "樂閑靜；山林樹下安禪靜默；雖處大眾言談",
    "T03n0156_002:0131c14": "語論，而心常入對治門中；雖與眾生和光塵",
    "T03n0156_002:0131c15": "俗，出內財產，生業息利，終不為惡，利益眾",
    "T03n0156_002:0131c16": "生。若有貧窮及諸苦惱，來從菩薩求索所",
    "T03n0156_002:0131c17": "須，菩薩隨意稱心給與。「菩薩若見有眾生",
    "T03n0156_002:0131c18": "愛樂佛法，而來親近供養，承事奉侍，洗足",
    "T03n0156_002:0131c19": "按摩，浣濯乾曬，楊枝澡水，拂拭床敷，卷",
    "T03n0156_002:0131c20": "褺被枕。初夜後夜供給燈燭、前食、後食、怛",
    "T03n0156_002:0131c21": "鉢那食、蒲闍尼食、佉陀尼食，及諸漿飲——",
    "T03n0156_002:0131c22": "所謂與利師漿、馥勒奢菓漿、蒲萄漿、黑",
    "T03n0156_002:0131c23": "石蜜漿。如是承事，乃至一七至九十日，",
    "T03n0156_002:0131c24": "為欲求請菩薩，聽聞佛法。菩薩爾時雖見是",
    "T03n0156_002:0131c25": "人如是供給，心不歡喜。何以故？菩薩久於無",
    "T03n0156_002:0131c26": "量阿僧祇劫中，為求佛法故；我為一切眾",
    "T03n0156_002:0131c27": "生心無增減故；以慈悲心故；住平等心故，",
    "T03n0156_002:0131c28": "時作轉輪聖王，常以十善，導化一切眾生。",
    "T03n0156_002:0131c29": "為我意故，歡喜奉行，命終之後，得生人天，受",
    "T03n0156_002:0132a01": "微妙五欲快樂，尊嚴豪貴，隨心適意；臥起",
    "T03n0156_002:0132a02": "入宮，服乘鞍馬，遊戲園苑，伎樂自娛，歡",
    "T03n0156_002:0132a03": "喜飲食；無常卒至，老病喪亡，家室男女愁",
    "T03n0156_002:0132a04": "毒懊惱，舉聲大哭，以手搥胸，或時拔髮，食",
    "T03n0156_002:0132a05": "飲灰土，悶絕躄地，持幡乘車，啼哭送之。殯",
    "T03n0156_002:0132a06": "埋既竟，室家男女手相扶持，還歸本家，",
    "T03n0156_002:0132a07": "愁毒悶絕，良久躃地，或時致病，或時狂癡，",
    "T03n0156_002:0132a08": "或時致死。於生者大損，於死者無益。「是時轉",
    "T03n0156_002:0132a09": "輪聖王前後導從，案行國界，見諸眾生受斯",
    "T03n0156_002:0132a10": "苦惱，愍而哀傷，而作是言：『夫為王者，王領",
    "T03n0156_002:0132a11": "國土，攝諸眾生。雖以十善導化，果得如是微",
    "T03n0156_002:0132a12": "妙五欲，而不免生老病死，無常敗壞。當知我",
    "T03n0156_002:0132a13": "雖以正法治國，無益於物。若無益於物，云何",
    "T03n0156_002:0132a14": "名為大轉輪王？云何復名為大慈父？云何復",
    "T03n0156_002:0132a15": "名為大醫王？云何復名為大導師？夫大導師",
    "T03n0156_002:0132a16": "者，導以正路，示涅槃徑，使得無為，常得安樂。",
    "T03n0156_002:0132a17": "我等今者名不稱行。譬如有人渴乏垂命，東",
    "T03n0156_002:0132a18": "西馳走，求索冷水。遙見空井，心生歡喜，而作",
    "T03n0156_002:0132a19": "是念：「今我此身，便為更生。何以故？若不得",
    "T03n0156_002:0132a20": "水，命去不遠。今見好井，必其望得，清淨冷水，",
    "T03n0156_002:0132a21": "濟我虛渴運急之命。」作是念已，馳犇往趣，",
    "T03n0156_002:0132a22": "往到井上，脫所著衣，舉著一處。入井取水而",
    "T03n0156_002:0132a23": "不得水，唯見毒蛇、守宮、蝮蠍百足之屬，瓦礫、",
    "T03n0156_002:0132a24": "荊棘及諸草穢。",
    "T03n0156_002:0132a25": "爾時渴人失本願故，既不得水，眾毒螫身，尋",
    "T03n0156_002:0132a26": "欲出井。其井朽故，陷墜嶔巖。其朽故井深一",
    "T03n0156_002:0132a27": "箭道，既無梯隥、繩索、杖木。雖復踴身上",
    "T03n0156_002:0132a28": "升，勢不能高，氣力羸惙，還墮井底，為諸毒",
    "T03n0156_002:0132a29": "蛇之所唼食。命未斷頃而作是言：「我若先",
    "T03n0156_002:0132b01": "知此井無水，尚不眼視，而況往取。今日苦毒，",
    "T03n0156_002:0132b02": "為井所誤。」』「爾時轉輪聖王見諸人民，室家男",
    "T03n0156_002:0132b03": "女，恩愛分離，受苦惱時，而作是言：『今我身者，",
    "T03n0156_002:0132b04": "喻如空井，雖有井名，而無有水。現有所趣，而",
    "T03n0156_002:0132b05": "無所獲，喪失身命，苦惱如是。我今雖處於",
    "T03n0156_002:0132b06": "轉輪聖王之位，七寶具足，十善導化，正法",
    "T03n0156_002:0132b07": "治國。令諸眾生生人天中，受其微妙五欲",
    "T03n0156_002:0132b08": "快樂故，未能免生老病死，恩愛分離，怨憎",
    "T03n0156_002:0132b09": "和合，憂悲苦惱，更相哭泣。然是我過，非眾",
    "T03n0156_002:0132b10": "生咎。所以者何？以我無有出世間法利益",
    "T03n0156_002:0132b11": "一切眾生——雖從於我，諮受善法，望獲安樂，而",
    "T03n0156_002:0132b12": "實不能越於苦海。』",
    "T03n0156_002:0132b13": "「爾時轉輪聖王復作是念：『我身今者，喻如",
    "T03n0156_002:0132b14": "無智大癡施主。』爾時施主值天大旱，七年",
    "T03n0156_002:0132b15": "不雨，樹木燋乾。時世飢饉，穀米勇貴，人民",
    "T03n0156_002:0132b16": "飢餓，互相茹食，飲血噉肉，更相殘害，枉濫無",
    "T03n0156_002:0132b17": "辜，或父食子，或子食父，父母兄弟，妻息男",
    "T03n0156_002:0132b18": "女，更相食噉。",
    "T03n0156_002:0132b19": "「爾時，大施主遊行觀看，見諸眾生飢餓顦顇，",
    "T03n0156_002:0132b20": "羸瘦戰掉，氣力虛微，顏貌顦顇，頭髮蓬亂，形",
    "T03n0156_002:0132b21": "體瘦黑。於其肩上或見擔揭，純是死人所有",
    "T03n0156_002:0132b22": "頭手、節腕、臂肘、脊脇、肩臂、臏膊、足指，或是肝",
    "T03n0156_002:0132b23": "膽腸胃。時，大施主微聲問言：『汝所擔揭者是",
    "T03n0156_002:0132b24": "何物也？』答言：『我所擔者是死人頭手、臂肘、",
    "T03n0156_002:0132b25": "節腕也。』問言：『汝擔是死人臂肘節腕，何所作",
    "T03n0156_002:0132b26": "為？』答言：『汝不知耶？天時亢旱，時世飢饉，",
    "T03n0156_002:0132b27": "穀米勇貴，人民飢餓，互相食耳。我所擔者",
    "T03n0156_002:0132b28": "是我飲食。』",
    "T03n0156_002:0132b29": "「爾時，施主聞是說已，心驚毛竪，悶絕躃地。",
    "T03n0156_002:0132c01": "以冷水灑面，良久乃穌。復更問言：『雖是汝",
    "T03n0156_002:0132c02": "食，是何人肉？』爾時餓人聞是語已，舉聲大哭，",
    "T03n0156_002:0132c03": "憂恚斷絕，報施主言：『不可言也。痛哉！痛哉！",
    "T03n0156_002:0132c04": "怪哉！怪哉！大施主！我今情實相語。我所擔",
    "T03n0156_002:0132c05": "者，或言是父，或言是母，或言妻子，或言",
    "T03n0156_002:0132c06": "兄弟，宗親骨肉。』爾時，諸飢餓人各各以情實",
    "T03n0156_002:0132c07": "自說因緣：『大施主！更無餘事。我等以飢餓",
    "T03n0156_002:0132c08": "因緣故，還相噉食耳。』",
    "T03n0156_002:0132c09": "「爾時，大施主聞是語已，飲氣歎息，報眾人言：",
    "T03n0156_002:0132c10": "『汝等今者，更莫共相食噉肉也。若有所須，",
    "T03n0156_002:0132c11": "衣服飲食，種種湯藥，所須之物。却後一七，",
    "T03n0156_002:0132c12": "汝等大眾皆集我家，我當隨汝所須，衣被、",
    "T03n0156_002:0132c13": "飲食、病瘦湯藥，稱意給與。』眾人聞已，心生歡",
    "T03n0156_002:0132c14": "喜，歎言：『善哉！善哉！未曾有也。』",
    "T03n0156_002:0132c15": "「爾時，施主還到其家，喚其夫人及其子息、僮",
    "T03n0156_002:0132c16": "僕、作使，一切皆集。於眾人中和顏悅色，發柔",
    "T03n0156_002:0132c17": "軟言，告喻妻子及諸作使：『汝等應當至心",
    "T03n0156_002:0132c18": "聽我所說。汝等知不？天時炎旱，時世饑儉，",
    "T03n0156_002:0132c19": "人民飢餓死者無數。我等居家，庫藏盈滿，穀",
    "T03n0156_002:0132c20": "米無量。可共及時，種於福田。』妻子聞已：『善",
    "T03n0156_002:0132c21": "哉！善哉！快善無量。我等身命亦隨施主，況於",
    "T03n0156_002:0132c22": "大藏錢財飲食耶？』",
    "T03n0156_002:0132c23": "「爾時施主心生歡喜：『汝等今者，真是我無上",
    "T03n0156_002:0132c24": "道伴。善哉！善哉！汝等諸人，應當各各而自處",
    "T03n0156_002:0132c25": "分。隨所應作，隨所應為，應作者便作，應為",
    "T03n0156_002:0132c26": "者速為。却後一七必令成辦。』",
    "T03n0156_002:0132c27": "「爾時施主一一處分已竟，即自出外處處觀",
    "T03n0156_002:0132c28": "看，何處當有平地寬博，安施壇施。即時安",
    "T03n0156_002:0132c29": "著清淨之處，除去沙鹵、株杌、荊棘。其地清",
    "T03n0156_002:0133a01": "淨，安施床敷氍毺毾[毯-炎+登]。即時安施大眾",
    "T03n0156_002:0133a02": "座處已，嚴駕五百大象，負載飲食，運趣",
    "T03n0156_002:0133a03": "施壇。飲食如山，乳酪如池，膏油餅脯，種",
    "T03n0156_002:0133a04": "種餚饍，百味具足。兼有種種衣服、珠環、嚴釧、",
    "T03n0156_002:0133a05": "象馬、七珍，種種具足，莊嚴已竟。却後一七，",
    "T03n0156_002:0133a06": "明相舉時，亦於七日朝，槌鍾鳴鼓，吹大蠡",
    "T03n0156_002:0133a07": "貝，高聲唱言：『一切大眾！皆來集於大施主",
    "T03n0156_002:0133a08": "壇。』",
    "T03n0156_002:0133a09": "「爾時眾人聞是唱聲，心生歡喜，如蒙賢聖。聞",
    "T03n0156_002:0133a10": "是語已，尋聲往趣大會施壇，隨意所取，衣",
    "T03n0156_002:0133a11": "被、飲食、珠環、釵釧、百種湯藥、象馬、七珍，隨",
    "T03n0156_002:0133a12": "所好憙，恣意選取。爾時，施主所施之物，眾人",
    "T03n0156_002:0133a13": "持去已盡。爾時施主心生歡喜已，即還歸",
    "T03n0156_002:0133a14": "家。室家妻子歡喜受樂，五欲自娛。「却後一",
    "T03n0156_002:0133a15": "七，聞外人言：『先所受施衣被飲食者，皆藥",
    "T03n0156_002:0133a16": "發而死。』或未死者皆發是言：『怪哉！怪哉！是大",
    "T03n0156_002:0133a17": "施主雖有慈悲憐愍，供給所須衣被飲食，",
    "T03n0156_002:0133a18": "雖復當時充飢解渴，得濟身命，於後數日，藥",
    "T03n0156_002:0133a19": "發喪命。』時大施主憂恚懊惱，問其妻子：『汝",
    "T03n0156_002:0133a20": "等云何成熟飲食，使惡毒藥，令墮食中？』妻",
    "T03n0156_002:0133a21": "子、作使、諸僮僕等，皆言：『不爾。』『若不爾者，毒從",
    "T03n0156_002:0133a22": "何來？』答曰：『不審。』",
    "T03n0156_002:0133a23": "「爾時施主重自撿校，即入家中，次第案行，見",
    "T03n0156_002:0133a24": "一井水而覆蓋頭。問諸人言：『此是何井？』家",
    "T03n0156_002:0133a25": "人答言：『此是施主於小兒時養三毒蛇，穿",
    "T03n0156_002:0133a26": "此一井，安置其中。此井是毒蛇住處，水亦是",
    "T03n0156_002:0133a27": "毒，飲者殺人。』施主見已，問作使言：『汝等先",
    "T03n0156_002:0133a28": "作食時，不取此井水用作食也？』作使答言：",
    "T03n0156_002:0133a29": "『飲食猥多，當時運急，汲取此水，用作飲食。』大",
    "T03n0156_002:0133b01": "施主言：『怪哉！怪哉！如我今者，愚癡無智，云",
    "T03n0156_002:0133b02": "何養此毒蛇，作此毒井？』告語妻子：『速往填塞！",
    "T03n0156_002:0133b03": "中三毒蛇者，為吾燒殺！』是時，作使速往除滅。",
    "T03n0156_002:0133b04": "「爾時施主滅毒井已，出外觀看，見受施者，藥",
    "T03n0156_002:0133b05": "發而死，異口同音皆言：『坐此施主與我毒",
    "T03n0156_002:0133b06": "食，令我早喪身命。我若先知此食有毒者，",
    "T03n0156_002:0133b07": "終不噉食。』爾時施主聞是語已，心生懊惱。如",
    "T03n0156_002:0133b08": "彼轉輪聖王，雖復十善導化，令諸眾生得生",
    "T03n0156_002:0133b09": "人天，雖受如是微妙五欲，微妙快樂，猶未能",
    "T03n0156_002:0133b10": "免生老病死。時轉輪聖王尋發願言：『我今應",
    "T03n0156_002:0133b11": "當求索無上佛法、出世間法，令諸眾生讀誦",
    "T03n0156_002:0133b12": "翫習，遠離生死，得至涅槃。』",
    "T03n0156_002:0133b13": "「爾時轉輪聖王為求佛法故，於閻浮提遍處",
    "T03n0156_002:0133b14": "宣令：『誰解佛法？大轉輪王欲得翫習。』處處",
    "T03n0156_002:0133b15": "宣令，皆云言無。到一邊小國中，有一婆羅",
    "T03n0156_002:0133b16": "門解知佛法。爾時使者逕往詣彼，至婆羅門",
    "T03n0156_002:0133b17": "所，問言：『大德解佛法耶？』答言：『解也。』",
    "T03n0156_002:0133b18": "「爾時使者頭面禮足，報言：『大師！大轉輪王欲",
    "T03n0156_002:0133b19": "相顧命。惟願大師屈神德，往至彼轉輪王",
    "T03n0156_002:0133b20": "所。』時轉輪王遠出奉迎，頭面禮足，問訊起",
    "T03n0156_002:0133b21": "居，冒涉塗路，得無疲惓耶？即請入宮，於",
    "T03n0156_002:0133b22": "正殿上，敷王御座，前請大師：『願坐此座？』時婆",
    "T03n0156_002:0133b23": "羅門即昇妙座，結加趺坐。",
    "T03n0156_002:0133b24": "「爾時大王見於大師端坐已定，供給所須，施",
    "T03n0156_002:0133b25": "安已竟，合掌向於婆羅門白言：『大師！解佛",
    "T03n0156_002:0133b26": "法耶？』時婆羅門報言：『吾解佛法。』爾時大王",
    "T03n0156_002:0133b27": "報言：『大師！為我解說。』婆羅門言：『王大愚",
    "T03n0156_002:0133b28": "也。吾學是佛法，久受勤苦，因乃得成。今者",
    "T03n0156_002:0133b29": "大王，云何直欲得聞？』",
    "T03n0156_002:0133c01": "「爾時，大王白大師言：『欲須何物？』婆羅門言：",
    "T03n0156_002:0133c02": "『與我供養。』王言：『所須供養為是何物？衣被",
    "T03n0156_002:0133c03": "飲食耶？金銀珍寶耶？』婆羅門言：『吾不須如",
    "T03n0156_002:0133c04": "是供養。』王言：『若不須如是供養者，象馬車",
    "T03n0156_002:0133c05": "乘耶？國城妻子耶？音樂倡伎耶？』婆羅門言：",
    "T03n0156_002:0133c06": "『吾都不用如是供養也。若能就王身上，剜",
    "T03n0156_002:0133c07": "作千瘡，灌滿膏油，安施燈炷，燃以供養者，",
    "T03n0156_002:0133c08": "吾當為汝解說佛法。若不能者，吾欲起去。』王",
    "T03n0156_002:0133c09": "未答頃，尋下高座。",
    "T03n0156_002:0133c10": "「爾時大王即前，抱持報言：『大師！小復留懷。",
    "T03n0156_002:0133c11": "今我智慧微淺，功德薄少，小頃自思惟，當奉",
    "T03n0156_002:0133c12": "供養。』",
    "T03n0156_002:0133c13": "「爾時轉輪聖王即自思惟，而作是念：『我從",
    "T03n0156_002:0133c14": "無始世界已來，喪身無數，未曾為法。今我",
    "T03n0156_002:0133c15": "此身當歸壞敗，都無所為。今日正是其時。』",
    "T03n0156_002:0133c16": "仰報大師言：『所須供養者，當速辦之。』",
    "T03n0156_002:0133c17": "「爾時大王即入宮中，報諸夫人：『而我今者共",
    "T03n0156_002:0133c18": "汝等別。』時諸夫人聞王語已，心驚毛竪，莫",
    "T03n0156_002:0133c19": "知所由，微聲問王：『王欲何去？』王言：『今者",
    "T03n0156_002:0133c20": "我身欲剜作千燈供養大師。』時諸夫人聞王",
    "T03n0156_002:0133c21": "語已，夗轉躃地，舉聲大哭，悶絕吐逆，良久",
    "T03n0156_002:0133c22": "穌息，報大王言：『天下所重莫若己身，恭敬尊",
    "T03n0156_002:0133c23": "重，隨時將養，懼畏不適。今者云何毀害捐棄？",
    "T03n0156_002:0133c24": "王是智人，而於今日，如似顛狂，鬼魅所著耶？』",
    "T03n0156_002:0133c25": "王言：『不也。』『若不爾者，何緣如是，作此苦惱，",
    "T03n0156_002:0133c26": "供養是婆羅門，何所為耶？』王報夫人：『欲求",
    "T03n0156_002:0133c27": "佛法，為一切眾生。』『若為一切眾生，今日云何",
    "T03n0156_002:0133c28": "便見孤棄？』王報諸夫人言：『天下恩愛，皆當別",
    "T03n0156_002:0133c29": "離，是故吾今以身供養。欲為汝等及一切",
    "T03n0156_002:0134a01": "眾生，於大闇室燃大智燈，照汝生死無明",
    "T03n0156_002:0134a02": "黑闇，斷眾累結，生死之患，超度眾難，得至",
    "T03n0156_002:0134a03": "涅槃故。汝等諸人，今者云何違逆我心？』時",
    "T03n0156_002:0134a04": "諸夫人聞王語已，默然不對，心悲噢噎，舉聲",
    "T03n0156_002:0134a05": "大哭，自拔頭髮，抓摑面目，復發聲言：『我",
    "T03n0156_002:0134a06": "等薄相，生亡我所。』「天王有五百太子，悉皆",
    "T03n0156_002:0134a07": "端正，聰明智慧，人相具足。其父愛念，喻如眼",
    "T03n0156_002:0134a08": "目。",
    "T03n0156_002:0134a09": "「爾時大王語諸子言：『我於今日欲設供養，恐",
    "T03n0156_002:0134a10": "身命不濟，與汝等別。國土人民，所有王法，從",
    "T03n0156_002:0134a11": "大者治。』時，諸太子聞是語已，身體肢節、筋",
    "T03n0156_002:0134a12": "脉抽切。譬如人噎，又不能咽，復不得吐。微聲",
    "T03n0156_002:0134a13": "問父王言：『今日云何永棄孤背？』時諸太子前",
    "T03n0156_002:0134a14": "抱王頸，或捉手足，舉聲悲哭：『怪哉！怪哉！今日",
    "T03n0156_002:0134a15": "云何永失覆護？』",
    "T03n0156_002:0134a16": "「爾時，大王諫曉諸子，即為宣說天下恩愛皆",
    "T03n0156_002:0134a17": "有別離。諸子答言：『雖如父王所說，心情戀慕，",
    "T03n0156_002:0134a18": "不能捨離。大王今日當賜一願，令諸子等持",
    "T03n0156_002:0134a19": "此身命，奉上大王，為王供養婆羅門師。』王",
    "T03n0156_002:0134a20": "言：『諸子幼稚，未有所識。未能堪辦如是供",
    "T03n0156_002:0134a21": "養。如我今者遠請大師，許相供養，不得違",
    "T03n0156_002:0134a22": "錯。夫為孝子，不違父意，汝今云何違逆我",
    "T03n0156_002:0134a23": "心？』時諸太子聞是語已，舉聲吼喚，驚動神",
    "T03n0156_002:0134a24": "祇，舉身投地，如太山崩。「爾時大王復與諸小",
    "T03n0156_002:0134a25": "國王一切辭別。還至殿上，往大師所，脫身瓔",
    "T03n0156_002:0134a26": "珞、上妙衣服，舉著一面，端身正坐，告諸大臣",
    "T03n0156_002:0134a27": "諸小國王、五百太子、二萬夫人：『汝等今者，誰",
    "T03n0156_002:0134a28": "能為吾剜身千瘡？』夫人、太子及諸群臣，皆共",
    "T03n0156_002:0134a29": "同心而作是言：『我等今者，寧以利刀自剜兩",
    "T03n0156_002:0134b01": "目，終不能以手剜王身也。』爾時，大王心生憂",
    "T03n0156_002:0134b02": "惱：『而我今者單子孤露。大眾之中，乃無一人",
    "T03n0156_002:0134b03": "見佐助也。』",
    "T03n0156_002:0134b04": "「爾時大王有一旃陀羅，其性弊惡，人所怖",
    "T03n0156_002:0134b05": "畏。尋聲往趣，語諸太子：『且莫憂苦也。我有方",
    "T03n0156_002:0134b06": "便，能令大王事不得成。若不成事，還王領",
    "T03n0156_002:0134b07": "國，如本不異。』諸太子聞是語已，心生歡喜。",
    "T03n0156_002:0134b08": "時，旃陀羅往到王前，語大王言：『大王今者何",
    "T03n0156_002:0134b09": "所作為，剜身千燈，供養大師？』時旃陀羅言：",
    "T03n0156_002:0134b10": "『欲剜身者，我能為之。』王聞是語，心生歡喜，報",
    "T03n0156_002:0134b11": "旃陀羅言：『汝今真是我無上道伴。』時旃陀",
    "T03n0156_002:0134b12": "羅即在王前，喊[口*戒]噏張，高聲唱言：『大",
    "T03n0156_002:0134b13": "王當知殺人之法，斷頭截頸，割斷手足，抽筋",
    "T03n0156_002:0134b14": "拔肋，苦痛如是。大王今者能堪是不？』王聞",
    "T03n0156_002:0134b15": "是語，心懷歡喜。時旃陀羅持牛舌刀就王身",
    "T03n0156_002:0134b16": "上，於眴速頃遍體剜作數滿千瘡。時旃陀",
    "T03n0156_002:0134b17": "羅謂王意退，而反不移，投刀於地，馳走而",
    "T03n0156_002:0134b18": "去。",
    "T03n0156_002:0134b19": "「爾時大王於身諸瘡灌滿膏油已，取上妙細",
    "T03n0156_002:0134b20": "[疊*毛]，纏以為炷。爾時婆羅門大師見於大王作",
    "T03n0156_002:0134b21": "是事已，作是念言：『我今應當先為大王宣說",
    "T03n0156_002:0134b22": "佛法。何以故？大王今當燃身諸燈，恐命不",
    "T03n0156_002:0134b23": "濟。命若不濟，誰當聽法？』思惟是已，告大王",
    "T03n0156_002:0134b24": "言：『精進如是，難為能為，修此苦行，為聞佛",
    "T03n0156_002:0134b25": "法。諦聽！諦聽！善思念之！吾當為王宣說佛",
    "T03n0156_002:0134b26": "法。』王聞是語，心大歡喜，譬如孝子新喪父",
    "T03n0156_002:0134b27": "母，其子愁毒，苦不可言，父母還活，其子歡",
    "T03n0156_002:0134b28": "喜。王聞是語，亦復如是。時婆羅門即便為王",
    "T03n0156_002:0134b29": "而說半偈，謂興衰法：",
    "T03n0156_002:0134c01": "「『夫生輒死，　　此滅為樂。』",
    "T03n0156_002:0134c02": "「王聞法已，心生歡喜，告諸太子及諸大臣，而",
    "T03n0156_002:0134c03": "作是言：『諸人若於我有慈愍心者，應為我憶",
    "T03n0156_002:0134c04": "持是法。於諸國土，處處聚落，有人民處，城市",
    "T03n0156_002:0134c05": "巷陌，宣王優命：「諸人當知！大轉輪王見諸",
    "T03n0156_002:0134c06": "人民，一切眾生，沒於苦海，未能出惡。於諸",
    "T03n0156_002:0134c07": "眾生起大悲心，剜身千燈，求於半偈。諸人",
    "T03n0156_002:0134c08": "今當感大王大慈悲心，應當書寫此偈，讀誦",
    "T03n0156_002:0134c09": "翫習，思惟其義，如說修行。」』諸人聞是語已，",
    "T03n0156_002:0134c10": "心生歡喜，異口同音讚大王言：『善哉！善哉！",
    "T03n0156_002:0134c11": "大王真是大慈悲父，為諸眾生修此苦行。",
    "T03n0156_002:0134c12": "我等應當速往書寫。』或紙或帛，或於石上，或",
    "T03n0156_002:0134c13": "於樹木、瓦礫、草葉，蹊徑要路，多人行處，亦皆",
    "T03n0156_002:0134c14": "書寫。其見聞者皆發阿耨多羅三藐三菩",
    "T03n0156_002:0134c15": "提心。",
    "T03n0156_002:0134c16": "「爾時大王即燃千燈供養大師，其明遠照十",
    "T03n0156_002:0134c17": "方世界，其燈光中亦出音聲說此半偈，其",
    "T03n0156_002:0134c18": "聞法者皆發阿耨多羅三藐三菩提心。其光",
    "T03n0156_002:0134c19": "上照乃至忉利天宮，其燈光明，悉能蔽隱諸",
    "T03n0156_002:0134c20": "天光明。時忉利天王見此光明遠照天宮，即",
    "T03n0156_002:0134c21": "作是念：『以何因緣有此光明？』即以天眼觀於",
    "T03n0156_002:0134c22": "世間，見是大轉輪王以大慈悲熏修其心，為",
    "T03n0156_002:0134c23": "一切眾生故，剜身千燈，供養大師，為度一切",
    "T03n0156_002:0134c24": "眾生故。『是故我等今當往於世間，勸戒佐",
    "T03n0156_002:0134c25": "助，令心歡喜。』即下世間，化作凡人，往詣王所，",
    "T03n0156_002:0134c26": "問大王言：『剜身千燈，修此苦行，為求半偈，何",
    "T03n0156_002:0134c27": "所作為？』報言：『善男子！我為一切眾生故，令",
    "T03n0156_002:0134c28": "發阿耨多羅三藐三菩提心。』",
    "T03n0156_002:0134c29": "「爾時化人即復釋身，光明威耀，曒然炳著。時",
    "T03n0156_002:0135a01": "天帝釋報大王言：『作是供養，願求天王耶？",
    "T03n0156_002:0135a02": "魔王、梵王耶？』是時轉輪聖王報天帝釋言：",
    "T03n0156_002:0135a03": "『我亦不求人天尊貴，正欲求阿耨多羅三藐",
    "T03n0156_002:0135a04": "三菩提，為一切眾生故。不安者安，不解者",
    "T03n0156_002:0135a05": "解，未度者度，未得道者，欲令得道。』天帝",
    "T03n0156_002:0135a06": "釋言：『大王今者不乃愚耶？求阿耨多羅三",
    "T03n0156_002:0135a07": "藐三菩提者，久受勤苦，乃可得成，汝今云",
    "T03n0156_002:0135a08": "何欲求無上道耶？』報天帝釋言：『假使熱鐵",
    "T03n0156_002:0135a09": "輪在我頂上旋，終不以此苦，退於無上道。』『汝",
    "T03n0156_002:0135a10": "今雖發是言，吾不信也。』時轉輪聖王即於天",
    "T03n0156_002:0135a11": "王釋前，立此誓言：『我若不真實求於阿耨",
    "T03n0156_002:0135a12": "多羅三藐三菩提，欺誑天王釋者，使我千",
    "T03n0156_002:0135a13": "瘡終無愈時。若不爾者，血當為乳，千瘡平復。』",
    "T03n0156_002:0135a14": "說是語時，即復如故。天王釋言：『善哉大王！",
    "T03n0156_002:0135a15": "真是大悲！修大悲者，如是苦行，不久當得",
    "T03n0156_002:0135a16": "阿耨多羅三藐三菩提。得三菩提時，要先度",
    "T03n0156_002:0135a17": "我。』時天帝釋放大光明，遍照王身，與百千諸",
    "T03n0156_002:0135a18": "天俱時發阿耨多羅三藐三菩提心。「五百大",
    "T03n0156_002:0135a19": "子見其父王身瘡平復，歡喜無量，即前頭",
    "T03n0156_002:0135a20": "面禮足，却住一面，合掌向父，異口同音俱",
    "T03n0156_002:0135a21": "發聲言：『未曾有也！今者父王真是大悲，愍傷",
    "T03n0156_002:0135a22": "一切。』王報太子：『汝等若是孝子者，當發阿",
    "T03n0156_002:0135a23": "耨多羅三藐三菩提心。』是諸太子聞是語已，",
    "T03n0156_002:0135a24": "心生歡喜，感於父王重恩分故，尋聲即發",
    "T03n0156_002:0135a25": "阿耨多羅三藐三菩提心。二萬夫人，百千婇",
    "T03n0156_002:0135a26": "女亦復如是。」",
    "T03n0156_002:0135a27": "爾時眾中有七十恒河沙等眾生，皆發聲聞、",
    "T03n0156_002:0135a28": "辟支佛心。復有無量天人及乾闥婆、阿修",
    "T03n0156_002:0135a29": "羅、迦樓羅、緊那羅、摩睺羅伽、人、非人等，見聞",
    "T03n0156_002:0135b01": "是已，皆發道心，歡喜而去。",
    "T03n0156_002:0135b02": "大方便佛報恩經發菩提心品第四",
    "T03n0156_002:0135b03": "爾時會中有一大菩薩摩訶薩，名曰喜王，即",
    "T03n0156_002:0135b04": "從座起，偏袒右肩，右膝著地，合掌仰白如來，",
    "T03n0156_002:0135b05": "而作是言：「菩薩云何知恩報恩？」佛告喜王",
    "T03n0156_002:0135b06": "菩薩：「善男子！諦聽！諦聽！菩薩摩訶薩知恩",
    "T03n0156_002:0135b07": "者，當發阿耨多羅三藐三菩提心；報恩者，",
    "T03n0156_002:0135b08": "亦當教一切眾生，令發阿耨多羅三藐三菩提",
    "T03n0156_002:0135b09": "心。若發菩提心，云何而發？菩薩因何事故，所",
    "T03n0156_002:0135b10": "以能發？善男子！菩薩摩訶薩初發三菩提",
    "T03n0156_002:0135b11": "心時，立大誓願，作如是言：『若我得阿耨多",
    "T03n0156_002:0135b12": "羅三藐三菩提時，當大利益一切眾生，要",
    "T03n0156_002:0135b13": "當安置一切眾生大涅槃中，復當教化一切",
    "T03n0156_002:0135b14": "眾生，悉令具足般若波羅蜜，是則名為自利，",
    "T03n0156_002:0135b15": "亦名利他。』是故初發菩提心者，則得名為菩",
    "T03n0156_002:0135b16": "提因緣、眾生因緣、正義因緣、三十七助道",
    "T03n0156_002:0135b17": "法因緣，攝取一切善法根本。是故菩薩名",
    "T03n0156_002:0135b18": "為大善，亦名一切眾生善根，能破一切",
    "T03n0156_002:0135b19": "眾生身口意等三業諸惡。一切世間所有誓",
    "T03n0156_002:0135b20": "願，及出世間所有誓願，無有能勝阿耨多",
    "T03n0156_002:0135b21": "羅三藐三菩提，如是誓願無勝無上。菩薩",
    "T03n0156_002:0135b22": "摩訶薩初發三菩提心時，有五事：一者，性；",
    "T03n0156_002:0135b23": "二者，行；三者，境界；四者，功德；五者，增長。菩",
    "T03n0156_002:0135b24": "薩若能發菩提心，則得名為菩薩摩訶薩，定",
    "T03n0156_002:0135b25": "得阿耨多羅三藐三菩提，修大乘行。是故初",
    "T03n0156_002:0135b26": "發菩提心，即能攝取一切善法。菩薩摩訶薩",
    "T03n0156_002:0135b27": "發菩提心，修行漸得阿耨多羅三藐三菩提；",
    "T03n0156_002:0135b28": "若不發心，終不能得；是故發心即得阿耨多",
    "T03n0156_002:0135b29": "羅三藐三菩提根本。菩薩摩訶薩見苦眾生，",
    "T03n0156_002:0135c01": "心生憐愍，是故菩薩因慈悲心故，能發阿耨",
    "T03n0156_002:0135c02": "多羅三藐三菩提心；因阿耨多羅三藐三菩",
    "T03n0156_002:0135c03": "提心，即能習三十七品；因三十七品故，得",
    "T03n0156_002:0135c04": "阿耨多羅三藐三菩提，是故發心名為根本。",
    "T03n0156_002:0135c05": "發菩提心故，行菩薩尸羅，是故發心名根、名",
    "T03n0156_002:0135c06": "因，名枝、名葉，亦名華、名果，亦名為子。菩",
    "T03n0156_002:0135c07": "薩發心畢竟不畢竟，畢竟者乃至得阿耨多",
    "T03n0156_002:0135c08": "羅三藐三菩提，終不退失；不畢竟者，有退有",
    "T03n0156_002:0135c09": "失。退有二種：畢竟退、不畢竟退。畢竟退者，",
    "T03n0156_002:0135c10": "終不能發阿耨多羅三藐三菩提心，不能推",
    "T03n0156_002:0135c11": "求修習其法；不畢竟退者，求菩提心，修習",
    "T03n0156_002:0135c12": "其法。是菩提心有四種：一者，若善男子、若善",
    "T03n0156_002:0135c13": "女人，若見若聞諸佛菩薩不可思議事，爾時",
    "T03n0156_002:0135c14": "即生信敬之心，作是念言：『佛菩薩事不可",
    "T03n0156_002:0135c15": "思議。若佛菩薩不可思議事是可得者，我",
    "T03n0156_002:0135c16": "亦當得阿耨多羅三藐三菩提。』是故至心念",
    "T03n0156_002:0135c17": "於菩提，發菩提心。復有不見諸佛菩薩不思",
    "T03n0156_002:0135c18": "議事，以聞諸佛菩薩祕密之藏；聞已，即生信",
    "T03n0156_002:0135c19": "敬之心；得生信心故，為阿耨多羅三藐三",
    "T03n0156_002:0135c20": "菩提及摩訶般若，是故發菩提心。復有不見",
    "T03n0156_002:0135c21": "諸佛菩薩不思議事，亦不聞法，見法滅時，",
    "T03n0156_002:0135c22": "復作是念：『無上佛法能滅眾生無量苦惱，作",
    "T03n0156_002:0135c23": "大利益。惟諸佛菩薩能令佛法久住不滅。",
    "T03n0156_002:0135c24": "我今亦當發菩提心，令諸眾生遠離煩惱。願",
    "T03n0156_002:0135c25": "我此身受大苦事，護持佛法久住於世故，發",
    "T03n0156_002:0135c26": "菩提心。』復有不見諸佛菩薩法滅時，唯見",
    "T03n0156_002:0135c27": "惡世諸眾生等，具重煩惱、貪欲、瞋恚、愚癡等；",
    "T03n0156_002:0135c28": "無慙、無愧、慳悋等；嫉妬、恚癡、苦惱等；不信、",
    "T03n0156_002:0135c29": "邪疑、懶惰等。見是事已，即作此念：『大惡世時，",
    "T03n0156_002:0136a01": "眾生不能修善。如是惡時，尚不能發二乘之",
    "T03n0156_002:0136a02": "心，何況阿耨多羅三藐三菩提心？我今當發",
    "T03n0156_002:0136a03": "菩提心，發菩提心已，乃當教一切眾生令發",
    "T03n0156_002:0136a04": "阿耨多羅三藐三菩提心。』」",
    "T03n0156_002:0136a05": "爾時喜王菩薩復白佛言：「世尊！菩薩知恩，自",
    "T03n0156_002:0136a06": "發菩提心；菩薩報恩，教一切眾生令發菩提",
    "T03n0156_002:0136a07": "心者；如來世尊於生死時初發菩提心，因何",
    "T03n0156_002:0136a08": "事發？」佛言：「善男子！過去久遠不可計劫生死",
    "T03n0156_002:0136a09": "中，時以重煩惱，起身口意業故，墮在八大",
    "T03n0156_002:0136a10": "地獄，所謂：阿訶訶地獄、阿婆婆地獄、阿達",
    "T03n0156_002:0136a11": "多地獄、銅釜大銅釜、黑石大黑石，乃至火",
    "T03n0156_002:0136a12": "車地獄。我於爾時，墮在火車地獄中，共兩",
    "T03n0156_002:0136a13": "人竝挽火車。牛頭阿傍在車上坐，緘脣切",
    "T03n0156_002:0136a14": "齒，張目吹火，口眼耳鼻，煙炎俱起，身體殊",
    "T03n0156_002:0136a15": "大，臂脚盤結，其色赤黑，手執鐵杖，隨而",
    "T03n0156_002:0136a16": "鞭之。我時苦痛，努力挽車，力勵前進。時我",
    "T03n0156_002:0136a17": "徒伴劣弱少力，劣弱在後。是時牛頭阿傍以",
    "T03n0156_002:0136a18": "鐵叉刺腹，鐵杖鞭背，血出沐浴，隨體而流。",
    "T03n0156_002:0136a19": "其人苦痛，高聲大喚，苦痛難忍，或稱父母，或",
    "T03n0156_002:0136a20": "稱妻子。雖作如是唱喚，無益於己。我時見是，",
    "T03n0156_002:0136a21": "受大苦惱，心生哀愍，因慈心生故，發菩提心。",
    "T03n0156_002:0136a22": "為此眾罪人故，勸請牛頭阿傍：『此罪人者，甚",
    "T03n0156_002:0136a23": "可憐愍。小復加哀，垂慈憐愍。』牛頭阿傍聞已，",
    "T03n0156_002:0136a24": "心生瞋恚，尋以鐵叉前刺我頸，尋時命終，即",
    "T03n0156_002:0136a25": "得脫於火車地獄百劫中罪。我以發阿耨多",
    "T03n0156_002:0136a26": "羅三藐三菩提心故，即脫火車地獄之罪。」",
    "T03n0156_002:0136a27": "佛告喜王：「挽火車者，今我身是。因發菩提心",
    "T03n0156_002:0136a28": "故，疾得成佛。是故當知，一切眾生發菩提心，",
    "T03n0156_002:0136a29": "其事非一：或因慈心，或因恚心；或因施",
    "T03n0156_002:0136b01": "心，或因慳心；或因歡喜，或因煩惱；或因",
    "T03n0156_002:0136b02": "恩愛別離，或因怨憎和合；或因親近善知",
    "T03n0156_002:0136b03": "識，或因惡友；或因見佛，或因聞法。是故",
    "T03n0156_002:0136b04": "當知，一切眾生發菩提心，各各不同。喜王！",
    "T03n0156_002:0136b05": "當知菩薩摩訶薩知恩報恩，其事如是。」說",
    "T03n0156_002:0136b06": "是法時，萬八千人發阿耨多羅三藐三菩提",
    "T03n0156_002:0136b07": "心。一切大眾中有得須陀洹乃至阿羅漢。時",
    "T03n0156_002:0136b08": "天龍、鬼神、人及非人，亦能發聲聞、辟支佛心，",
    "T03n0156_002:0136b09": "聞法歡喜，頭面作禮，右遶而去。",
    "T03n0156_002:0136b10": "大方便佛報恩經卷第二"
}