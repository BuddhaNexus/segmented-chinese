{
    "T01n0026_023:0571b26": "中阿含經卷第二十三",
    "T01n0026_023:0571b28": "東晉罽賓三藏瞿曇僧伽提婆譯",
    "T01n0026_023:0571b29": "89 比丘請經（八九）穢品比丘請經第三第二小土城誦",
    "T01n0026_023:0571c01": "我聞如是：一時，佛遊王舍城，在竹林迦蘭",
    "T01n0026_023:0571c02": "哆園，與大比丘眾俱，受夏坐。爾時，尊者大",
    "T01n0026_023:0571c03": "目揵連告諸比丘：「諸賢！若有比丘請諸比",
    "T01n0026_023:0571c04": "丘，諸尊，語我、教我、訶我，莫難於我。所以",
    "T01n0026_023:0571c05": "者何？諸賢！或有一人戾語，成就戾語法，成",
    "T01n0026_023:0571c06": "就戾語法故，令諸梵行者不語彼，不教、不",
    "T01n0026_023:0571c07": "訶而難彼人。諸賢！何者戾語法？若有成就",
    "T01n0026_023:0571c08": "戾語法者，諸梵行者不語彼，不教、不訶",
    "T01n0026_023:0571c09": "而難彼人。諸賢！或有一人惡欲、念欲。諸賢！",
    "T01n0026_023:0571c10": "若有人惡欲、念欲者，是謂戾語法。如是染",
    "T01n0026_023:0571c11": "行染、不語結住，欺誑諛諂，慳貪嫉妬，無慙",
    "T01n0026_023:0571c12": "無愧，瞋弊惡意，瞋恚語言，訶比丘訶，訶",
    "T01n0026_023:0571c13": "比丘輕慢，訶比丘發露，更互相避而說外",
    "T01n0026_023:0571c14": "事，不語、瞋恚、憎嫉熾盛，惡朋友、惡伴侶，無",
    "T01n0026_023:0571c15": "恩、不知恩。諸賢！若有人無恩、不知恩者，",
    "T01n0026_023:0571c16": "是謂戾語法。諸賢！是謂諸戾語法。若有",
    "T01n0026_023:0571c17": "成就戾語法者，諸梵行者不語彼，不教、不",
    "T01n0026_023:0571c18": "訶而難彼人，諸賢！比丘者，當自思量。「諸賢！",
    "T01n0026_023:0571c19": "若有人惡欲、念欲者，我不愛彼；若我惡欲、",
    "T01n0026_023:0571c20": "念欲者，彼亦不愛我。比丘如是觀，不行",
    "T01n0026_023:0571c21": "惡欲、不念欲者，當學如是。如是染行染、",
    "T01n0026_023:0571c22": "不語結住，欺誑諛諂，慳貪嫉妬，無慙無愧，瞋",
    "T01n0026_023:0571c23": "弊惡意，瞋瞋語言，訶比丘，訶比丘輕慢，",
    "T01n0026_023:0571c24": "訶比丘發露，更互相避而說外事，不語、瞋恚、",
    "T01n0026_023:0571c25": "憎嫉熾盛，惡朋友、惡伴侶，無恩、不知恩。諸",
    "T01n0026_023:0571c26": "賢！若有人無恩、不知恩者，我不愛彼；若",
    "T01n0026_023:0571c27": "我無恩、不知恩者，彼亦不愛我。比丘如是",
    "T01n0026_023:0571c28": "觀，不行無恩、不知恩者，當學如是。「諸賢！",
    "T01n0026_023:0571c29": "若比丘不請諸比丘，諸尊！語我、教我、訶我，",
    "T01n0026_023:0572a01": "莫難於我。所以者何？諸賢！或有一人善",
    "T01n0026_023:0572a02": "語，成就善語法，成就善語法故，諸梵行者",
    "T01n0026_023:0572a03": "善語彼，善教、善訶，不難彼人。諸賢！何者善",
    "T01n0026_023:0572a04": "語法？若有成就善語法者，諸梵行者善語",
    "T01n0026_023:0572a05": "彼，善教、善訶，不難彼人。諸賢！或有一人",
    "T01n0026_023:0572a06": "不惡欲、不念欲。諸賢！若有人不惡欲、不念",
    "T01n0026_023:0572a07": "欲者，是謂善語法。如是不染行染、不語",
    "T01n0026_023:0572a08": "結住，不欺誑諛諂，不慳貪嫉妬，不無慙無",
    "T01n0026_023:0572a09": "愧，不瞋弊惡意，不瞋瞋語言，不訶比丘訶，",
    "T01n0026_023:0572a10": "不訶比丘輕慢，不訶比丘發露，不更互",
    "T01n0026_023:0572a11": "相避而說外事，不不語、瞋恚、憎嫉熾盛，不",
    "T01n0026_023:0572a12": "惡朋友、惡伴侶，不無恩、不知恩。諸賢！若有",
    "T01n0026_023:0572a13": "人不無恩、不知恩者，是謂善語法。諸賢！",
    "T01n0026_023:0572a14": "是謂諸善語法。若有成就善語法者，諸",
    "T01n0026_023:0572a15": "梵行者善語彼，善教、善訶，不難彼人。諸賢！",
    "T01n0026_023:0572a16": "比丘者當自思量。「諸賢！若有人不惡欲、不",
    "T01n0026_023:0572a17": "念欲者，我愛彼人；若我不惡欲、不念欲者，彼",
    "T01n0026_023:0572a18": "亦愛我。比丘如是觀，不行惡欲、不念欲",
    "T01n0026_023:0572a19": "者，當學如是。如是不染行染、不不語結",
    "T01n0026_023:0572a20": "住，不欺誑諛諂，不慳貪嫉妬，不無慙無愧，",
    "T01n0026_023:0572a21": "不瞋弊惡意，不瞋瞋語言，不訶比丘訶，不",
    "T01n0026_023:0572a22": "訶比丘輕慢，不訶比丘發露，不更互相避",
    "T01n0026_023:0572a23": "而說外事，不不語、瞋恚、憎嫉熾盛，不惡",
    "T01n0026_023:0572a24": "朋友、惡伴侶，不無恩、不知恩。諸賢！若有人",
    "T01n0026_023:0572a25": "不無恩、不知恩者，我愛彼人；若我不無",
    "T01n0026_023:0572a26": "恩、不知恩者，彼亦愛我。比丘如是觀，不無",
    "T01n0026_023:0572a27": "恩、不知恩者，當學如是。「諸賢！若比丘如",
    "T01n0026_023:0572a28": "是觀者，必多所饒益，我為惡欲、念欲，為不",
    "T01n0026_023:0572a29": "惡欲、念欲耶？諸賢！若比丘觀時，則知我是",
    "T01n0026_023:0572b01": "惡欲、念欲者，則不歡悅，便求欲斷。諸賢！若",
    "T01n0026_023:0572b02": "比丘觀時，則知我無惡欲、不念欲者，即便歡",
    "T01n0026_023:0572b03": "悅，我自清淨，求學尊法，是故歡悅。諸賢！猶",
    "T01n0026_023:0572b04": "有目人以鏡自照，則見其面淨及不淨。諸",
    "T01n0026_023:0572b05": "賢！若有目人見面有垢者，則不歡悅，便求",
    "T01n0026_023:0572b06": "欲洗。諸賢！若有目人見面無垢者，即便歡",
    "T01n0026_023:0572b07": "悅我面清淨，是故歡悅。「諸賢！若比丘觀時，",
    "T01n0026_023:0572b08": "則知我行惡欲、念欲者，則不歡悅，便求欲",
    "T01n0026_023:0572b09": "斷。諸賢！若比丘觀時，則知我不行惡欲、不",
    "T01n0026_023:0572b10": "念欲者，即便歡悅，我自清淨，求學尊法，是",
    "T01n0026_023:0572b11": "故歡悅。如是我為染行染，為不染行染；",
    "T01n0026_023:0572b12": "為不語結住，為不不語結住；為欺誑諛諂，",
    "T01n0026_023:0572b13": "為不欺誑諛諂；為慳貪嫉妬，為不慳貪嫉",
    "T01n0026_023:0572b14": "妬；為無慙無愧，為不無慙無愧；為瞋弊惡",
    "T01n0026_023:0572b15": "意，為不瞋弊惡意；為瞋瞋語言，為不瞋瞋",
    "T01n0026_023:0572b16": "語言；為訶比丘訶，為不訶比丘訶；為訶比",
    "T01n0026_023:0572b17": "丘輕慢，為不訶比丘輕慢；為訶比丘發露，",
    "T01n0026_023:0572b18": "為不訶比丘發露；為更互相避，為不更互",
    "T01n0026_023:0572b19": "相避；為說外事，為不說外事；為不語、瞋恚、",
    "T01n0026_023:0572b20": "憎嫉熾盛，為不不語、瞋恚、憎嫉熾盛；為惡朋",
    "T01n0026_023:0572b21": "友、惡伴侶，為不惡朋友、惡伴侶；為無恩、不知",
    "T01n0026_023:0572b22": "恩，為不無恩，不知恩耶？諸賢！若比丘觀時，",
    "T01n0026_023:0572b23": "則知我無恩、不知恩者，則不歡悅，便求欲",
    "T01n0026_023:0572b24": "斷。諸賢！若比丘觀時，則知我不無恩、不知",
    "T01n0026_023:0572b25": "恩者，即便歡悅，我自清淨，求學尊法，是故",
    "T01n0026_023:0572b26": "歡悅。諸賢！猶有目人以鏡自照，則見其面",
    "T01n0026_023:0572b27": "淨及不淨。諸賢！若有目人見面有垢者，則",
    "T01n0026_023:0572b28": "不歡悅，便求欲洗。諸賢！若有目人見面無",
    "T01n0026_023:0572b29": "垢者，即便歡悅我面清淨，是故歡悅。「諸賢！",
    "T01n0026_023:0572c01": "如是若比丘觀時，則知我無恩、不知恩者，",
    "T01n0026_023:0572c02": "則不歡悅，便求欲斷。諸賢！若比丘觀時，則",
    "T01n0026_023:0572c03": "知我不無恩、不知恩者，即便歡悅，我自清",
    "T01n0026_023:0572c04": "淨，求學尊法，是故歡悅。因歡悅故，便得歡",
    "T01n0026_023:0572c05": "喜。因歡喜故，便得止身。因止身故，便得",
    "T01n0026_023:0572c06": "覺樂。因覺樂故，便得定心。諸賢！多聞聖弟",
    "T01n0026_023:0572c07": "子因定心故，便見如實、知如真。因見如實、",
    "T01n0026_023:0572c08": "知如真故，便得厭。因厭故，便得無欲。因",
    "T01n0026_023:0572c09": "無欲故，便得解脫。因解脫故，便得知解脫，",
    "T01n0026_023:0572c10": "生已盡，梵行已立，所作已辦，不更受有，知如",
    "T01n0026_023:0572c11": "真。」尊者大目揵連所說如是。彼諸比丘聞尊",
    "T01n0026_023:0572c12": "者大目揵連所說，歡喜奉行。",
    "T01n0026_023:0572c13": "比丘請經第三竟千五百六十三字",
    "T01n0026_023:0572c14": "90 知法經（九〇）中阿含穢品知法經第四第二小土城",
    "T01n0026_023:0572c15": "誦我聞如是：一時，佛遊拘舍彌在瞿師羅",
    "T01n0026_023:0572c16": "園。爾時，尊者周那告諸比丘：「若有比丘作",
    "T01n0026_023:0572c17": "如是說：『我知諸法所可知法而無增伺。』",
    "T01n0026_023:0572c18": "然彼賢者心生惡增伺而住，如是諍訟、恚",
    "T01n0026_023:0572c19": "恨、瞋纏、不語結、慳、嫉、欺誑、諛諂、無慙、無愧，無惡",
    "T01n0026_023:0572c20": "欲、惡見；然彼賢者心生惡欲、惡見而住。諸梵",
    "T01n0026_023:0572c21": "行人知彼賢者不知諸法所可知法而無",
    "T01n0026_023:0572c22": "增伺。所以者何？以彼賢者心生增伺而住，",
    "T01n0026_023:0572c23": "如是諍訟、恚恨、瞋纏、不語結、慳、嫉、欺誑、諛諂、",
    "T01n0026_023:0572c24": "無慙、無愧，無惡欲、惡見。所以者何？以彼賢",
    "T01n0026_023:0572c25": "者心生惡欲、惡見而住。「諸賢！猶人不富自",
    "T01n0026_023:0572c26": "稱說富，亦無國封說有國封，又無畜牧說",
    "T01n0026_023:0572c27": "有畜牧，若欲用時，則無金、銀、真珠、琉璃、水",
    "T01n0026_023:0572c28": "精、琥珀，無畜牧、米穀，亦無奴婢。諸親朋友",
    "T01n0026_023:0572c29": "往詣彼所，而作是說：『汝實不富自稱說富，",
    "T01n0026_023:0573a01": "亦無國封說有國封，又無畜牧說有畜",
    "T01n0026_023:0573a02": "牧，然欲用時，則無金、銀、真珠、琉璃、水精、琥珀，",
    "T01n0026_023:0573a03": "無畜牧、米穀，亦無奴婢。』如是。諸賢！若有比",
    "T01n0026_023:0573a04": "丘作如是說：『我知諸法所可知法而無",
    "T01n0026_023:0573a05": "增伺。』然彼賢者心生惡增伺而住，如是",
    "T01n0026_023:0573a06": "諍訟、恚恨、瞋纏、不語結、慳、嫉、欺誑、諛諂、無慙、無",
    "T01n0026_023:0573a07": "愧，無惡欲、惡見；然彼賢者心生惡欲、惡見",
    "T01n0026_023:0573a08": "而住。諸梵行人知彼賢者不知諸法所可",
    "T01n0026_023:0573a09": "知法而無增伺。所以者何？以彼賢者心不",
    "T01n0026_023:0573a10": "向增伺盡、無餘涅槃，如是諍訟、恚恨、瞋纏、",
    "T01n0026_023:0573a11": "不語結、慳、嫉、欺誑、諛諂、無慙、無愧，無惡欲、惡",
    "T01n0026_023:0573a12": "見。所以者何？以彼賢者心不向惡見法盡、",
    "T01n0026_023:0573a13": "無餘涅槃。「諸賢！或有比丘不作是說：『我",
    "T01n0026_023:0573a14": "知諸法所可知法而無增伺。』然彼賢者心",
    "T01n0026_023:0573a15": "不生惡增伺而住，如是諍訟、恚恨、瞋纏、不",
    "T01n0026_023:0573a16": "語結、慳、嫉、欺誑、諛諂、無慙、無愧，無惡欲、惡見，",
    "T01n0026_023:0573a17": "然彼賢者心不生惡欲、惡見而住。諸梵行",
    "T01n0026_023:0573a18": "人知彼賢者實知諸法所可知法而無",
    "T01n0026_023:0573a19": "增伺。所以者何？以彼賢者心不生惡增",
    "T01n0026_023:0573a20": "伺而住，如是諍訟、恚恨、瞋纏、不語結、慳、嫉、欺",
    "T01n0026_023:0573a21": "誑、諛諂、無慙、無愧，無惡欲、惡見。所以者何？以",
    "T01n0026_023:0573a22": "彼賢者心不生惡欲、惡見而住。「諸賢！猶人",
    "T01n0026_023:0573a23": "大富自說不富，亦有國封說無國封，又",
    "T01n0026_023:0573a24": "有畜牧說無畜牧，若欲用時，則有金、銀、",
    "T01n0026_023:0573a25": "真珠、琉璃、水精、琥珀，有畜牧、米穀，亦有奴",
    "T01n0026_023:0573a26": "婢。諸親朋友往詣彼所，作如是說：『汝實大",
    "T01n0026_023:0573a27": "富自說不富，亦有國封說無國封，又有",
    "T01n0026_023:0573a28": "畜牧說無畜牧，然欲用時，則有金、銀、真珠、",
    "T01n0026_023:0573a29": "琉璃、水精、琥珀，有畜牧、米穀，亦有奴婢。』如",
    "T01n0026_023:0573b01": "是。諸賢！若有比丘不作是說：『我知諸法",
    "T01n0026_023:0573b02": "所可知法而無增伺。』然彼賢者心不生惡",
    "T01n0026_023:0573b03": "增伺而住，如是諍訟、恚恨、瞋纏、不語結、",
    "T01n0026_023:0573b04": "慳、嫉、欺誑、諛諂、無慙、無愧，無惡欲、惡見，然彼",
    "T01n0026_023:0573b05": "賢者心不生惡欲、惡見而住。諸梵行人知",
    "T01n0026_023:0573b06": "彼賢者知諸法所可知法而無增伺。所以",
    "T01n0026_023:0573b07": "者何？以彼賢者心向增伺盡、無餘涅槃，如",
    "T01n0026_023:0573b08": "是諍訟、恚恨、瞋纏、不語結、慳、嫉、欺誑、諛諂、無慙、",
    "T01n0026_023:0573b09": "無愧，無惡欲、惡見。所以者何？以彼賢者心向",
    "T01n0026_023:0573b10": "惡見法盡、無餘涅槃。」尊者周那所說如是。彼",
    "T01n0026_023:0573b11": "諸比丘聞尊者周那所說，歡喜奉行。",
    "T01n0026_023:0573b12": "知法經第四竟八百八十一字",
    "T01n0026_023:0573b13": "91 周那問見經（九一）中阿含穢品周那問見經第五第二",
    "T01n0026_023:0573b14": "小土城誦",
    "T01n0026_023:0573b15": "我聞如是：一時，佛遊拘舍彌，在瞿師羅園。",
    "T01n0026_023:0573b16": "於是，尊者大周那則於晡時從宴坐起，",
    "T01n0026_023:0573b17": "往詣佛所，稽首佛足，却坐一面，白曰：「世尊！",
    "T01n0026_023:0573b18": "世中諸見生而生，謂計有神，計有眾生，",
    "T01n0026_023:0573b19": "有人、有壽、有命、有世。世尊！云何知，云何",
    "T01n0026_023:0573b20": "見，令此見得滅、得捨離，而令餘見不續，不",
    "T01n0026_023:0573b21": "受耶？」彼時，世尊告曰：「周那！世中諸見生而",
    "T01n0026_023:0573b22": "生，謂計有神，計有眾生，有人、有壽、有命、",
    "T01n0026_023:0573b23": "有世。周那！若使諸法滅盡無餘者，如是",
    "T01n0026_023:0573b24": "知、如是見，令此見得滅、得捨離，而令餘",
    "T01n0026_023:0573b25": "見不續、不受，當學漸損。「周那！於聖法、律",
    "T01n0026_023:0573b26": "中，何者漸損？比丘者，離欲、離惡不善之法，",
    "T01n0026_023:0573b27": "至得第四禪成就遊，彼作是念：『我行漸損。』",
    "T01n0026_023:0573b28": "周那！於聖法、律中，不但是漸損，有四增上",
    "T01n0026_023:0573b29": "心現法樂居，行者從是起而復還入，彼",
    "T01n0026_023:0573c01": "作是念：『我行漸損。』周那！於聖法、律中，不",
    "T01n0026_023:0573c02": "但是漸損，比丘者度一切色想，至得非有",
    "T01n0026_023:0573c03": "想非無想處成就遊，彼作是念：『我行漸損。』",
    "T01n0026_023:0573c04": "周那！於聖法、律中不但是漸損，有四息解",
    "T01n0026_023:0573c05": "脫，離色得無色，行者從是起當為他說，",
    "T01n0026_023:0573c06": "彼作是念：『我行漸損。』「周那！於聖法、律中不",
    "T01n0026_023:0573c07": "但是漸損。周那！他有惡欲、念欲，我無惡欲、",
    "T01n0026_023:0573c08": "念欲，當學漸損。周那！他有害意瞋，我無害",
    "T01n0026_023:0573c09": "意瞋，當學漸損。周那！他有殺生、不與取、非",
    "T01n0026_023:0573c10": "梵行，我無非梵行，當學漸損。周那！他有",
    "T01n0026_023:0573c11": "增伺、諍意、睡眠所纏、調貢高而有疑惑，我",
    "T01n0026_023:0573c12": "無疑惑，當學漸損。周那！他有瞋結、諛諂、",
    "T01n0026_023:0573c13": "欺誑、無慙、無愧，我有慙愧，當學漸損。周那！",
    "T01n0026_023:0573c14": "他有慢，我無慢，當學漸損。周那！他有增",
    "T01n0026_023:0573c15": "慢，我無增慢，當學漸損。周那！他不多聞，",
    "T01n0026_023:0573c16": "我有多聞，當學漸損。周那！他不觀諸善",
    "T01n0026_023:0573c17": "法，我觀諸善法，當學漸損。周那！他行非",
    "T01n0026_023:0573c18": "法惡行，我行是法妙行，當學漸損。周那！",
    "T01n0026_023:0573c19": "他有妄言、兩舌、麤言、綺語、惡戒，我無惡戒，當",
    "T01n0026_023:0573c20": "學漸損。周那！他有不信、懈怠、無念、無定而",
    "T01n0026_023:0573c21": "有惡慧，我無惡慧，當學漸損。「周那！若但發",
    "T01n0026_023:0573c22": "心念欲求學諸善法者，則多所饒益，況",
    "T01n0026_023:0573c23": "復身、口行善法耶？周那！他有惡欲、念欲，我",
    "T01n0026_023:0573c24": "無惡欲、念欲，當發心。周那！他有害意瞋，",
    "T01n0026_023:0573c25": "我無害意瞋，當發心。周那！他有殺生、不與",
    "T01n0026_023:0573c26": "取、非梵行，我無非梵行，當發心。周那！他有",
    "T01n0026_023:0573c27": "增伺、諍意、睡眠所纏、調貢高而有疑惑，我",
    "T01n0026_023:0573c28": "無疑惑，當發心。周那！他有瞋結、諛諂、欺誑、",
    "T01n0026_023:0573c29": "無慙、無愧，我有慙愧，當發心。周那！他",
    "T01n0026_023:0574a01": "有慢，我無慢，當發心。周那！他有增慢，我",
    "T01n0026_023:0574a02": "無增慢，當發心。周那！他不多聞，我有多",
    "T01n0026_023:0574a03": "聞，當發心。周那！他不觀諸善法，我觀諸",
    "T01n0026_023:0574a04": "善法，當發心。周那！他行非法惡行，我行是",
    "T01n0026_023:0574a05": "法妙行，當發心。周那！他有妄言、兩舌、麤言、",
    "T01n0026_023:0574a06": "綺語、惡戒，我無惡戒，當發心。周那！他有不",
    "T01n0026_023:0574a07": "信、懈怠、無念、無定而有惡慧，我無惡慧，當",
    "T01n0026_023:0574a08": "發心。「周那！猶如惡道與正道對，猶如惡度",
    "T01n0026_023:0574a09": "與正度對。如是，周那！惡欲者與非惡欲為",
    "T01n0026_023:0574a10": "對。害意瞋者與不害意瞋為對。殺生、不",
    "T01n0026_023:0574a11": "與取、非梵行者與梵行為對。增伺、諍意、睡",
    "T01n0026_023:0574a12": "眠、調貢高、疑惑者與不疑惑為對。瞋結、諛",
    "T01n0026_023:0574a13": "諂、欺誑、無慙、無愧者與慙愧為對。慢者與",
    "T01n0026_023:0574a14": "不慢為對。增慢者與不增慢為對。不多聞",
    "T01n0026_023:0574a15": "者與多聞為對。不觀諸善法者與觀諸善",
    "T01n0026_023:0574a16": "法為對。行非法惡行者與行是法妙行為",
    "T01n0026_023:0574a17": "對。妄言、兩舌、麤言、綺語、惡戒者與善戒為",
    "T01n0026_023:0574a18": "對。不信、懈怠、無念、無定、惡慧者與善慧為",
    "T01n0026_023:0574a19": "對。「周那！或有法黑，有黑報，趣至惡處。或",
    "T01n0026_023:0574a20": "有法白，有白報，而得昇上。如是，周那！惡欲",
    "T01n0026_023:0574a21": "者，以非惡欲為昇上。害意瞋者，以不害",
    "T01n0026_023:0574a22": "意瞋為昇上。殺生、不與取、非梵行者，以梵",
    "T01n0026_023:0574a23": "行為昇上。增伺、諍意、睡眠、調貢高、疑惑者，",
    "T01n0026_023:0574a24": "以不疑惑為昇上。瞋結、諛諂、欺誑、無慙、無愧",
    "T01n0026_023:0574a25": "者，以慙愧為昇上。慢者，以不慢為昇上。",
    "T01n0026_023:0574a26": "增慢者，以不增慢為昇上。不多聞者，以多",
    "T01n0026_023:0574a27": "聞為昇上。不觀諸善法者，以觀諸善法為",
    "T01n0026_023:0574a28": "昇上。行非法惡行者，以行是法妙行為昇",
    "T01n0026_023:0574a29": "上。妄言、兩舌、麤言、綺語、惡戒者，以善戒為",
    "T01n0026_023:0574b01": "昇上。不信、懈怠、無念、無定、惡慧者，以善慧為",
    "T01n0026_023:0574b02": "昇上。「周那！若有不自調御，他不調御欲",
    "T01n0026_023:0574b03": "調御者，終無是處。自沒溺，他沒溺欲拔出",
    "T01n0026_023:0574b04": "者，終無是處。自不般涅槃，他不般涅槃令",
    "T01n0026_023:0574b05": "般涅槃者，終無是處。周那！若有自調御，他",
    "T01n0026_023:0574b06": "不調御欲調御者，必有是處。自不沒溺，他",
    "T01n0026_023:0574b07": "沒溺欲拔出者，必有是處。自般涅槃，他不",
    "T01n0026_023:0574b08": "般涅槃令般涅槃者，必有是處。如是。周那！",
    "T01n0026_023:0574b09": "惡欲者，以非惡欲為般涅槃。害意瞋者，以",
    "T01n0026_023:0574b10": "不害意瞋為般涅槃。殺生、不與取、非梵行者，",
    "T01n0026_023:0574b11": "以梵行為般涅槃。增伺、諍意、睡眠、調貢高、",
    "T01n0026_023:0574b12": "疑惑者，以不疑惑為般涅槃。瞋結、諛諂、欺誑、",
    "T01n0026_023:0574b13": "無慙、無愧者，以慙愧為般涅槃。慢者，以不",
    "T01n0026_023:0574b14": "慢為般涅槃。增慢者，以不增慢為般涅",
    "T01n0026_023:0574b15": "槃。不多聞者，以多聞為般涅槃。不觀諸善",
    "T01n0026_023:0574b16": "法者，以觀諸善法為般涅槃。行非法惡行",
    "T01n0026_023:0574b17": "者，以行是法妙行為般涅槃。妄言、兩舌、麤",
    "T01n0026_023:0574b18": "言、綺語、惡戒者，以善戒為般涅槃。不信、懈",
    "T01n0026_023:0574b19": "怠、無念、無定、惡慧者，以善慧為般涅槃。「是",
    "T01n0026_023:0574b20": "為，周那！我已為汝說漸損法，已說發心法，",
    "T01n0026_023:0574b21": "已說對法，已說昇上法，已說般涅槃法。如",
    "T01n0026_023:0574b22": "尊師所為弟子起大慈哀憐念愍傷，求義",
    "T01n0026_023:0574b23": "及饒益，求安隱快樂者，我今已作。汝等",
    "T01n0026_023:0574b24": "亦當復自作，至無事處山林樹下空安",
    "T01n0026_023:0574b25": "靜處，坐禪思惟，勿得放逸，勤加精進，莫令",
    "T01n0026_023:0574b26": "後悔。此是我之教勅，是我訓誨。」佛說如",
    "T01n0026_023:0574b27": "是。尊者大周那及諸比丘，聞佛所說，歡喜",
    "T01n0026_023:0574b28": "奉行。",
    "T01n0026_023:0574b29": "周那問見經第五竟千五百七十五字",
    "T01n0026_023:0574c01": "92 青白蓮華喻經（九二）中阿含穢品青白蓮華喻經第六第",
    "T01n0026_023:0574c02": "二小土城誦",
    "T01n0026_023:0574c03": "我聞如是：一時，佛遊舍衛國，在勝林給孤",
    "T01n0026_023:0574c04": "獨園。爾時，世尊告諸比丘：「或有法從身滅，",
    "T01n0026_023:0574c05": "不從口滅；或有法從口滅，不從身滅；或有",
    "T01n0026_023:0574c06": "法不從身口滅，但以慧見滅。「云何法從",
    "T01n0026_023:0574c07": "身滅，不從口滅？比丘者，有不善身行充滿，",
    "T01n0026_023:0574c08": "具足受持著身，諸比丘見已，訶彼比丘：『賢",
    "T01n0026_023:0574c09": "者！不善身行充滿，具足受持，何為著身？賢",
    "T01n0026_023:0574c10": "者！可捨不善身行，修習善身行。』彼於後",
    "T01n0026_023:0574c11": "時，捨不善身行，修習善身行，是謂法從身",
    "T01n0026_023:0574c12": "滅，不從口滅。「云何法從口滅，不從身滅？比",
    "T01n0026_023:0574c13": "丘者，不善口行充滿，具足受持著口，諸比丘",
    "T01n0026_023:0574c14": "見已呵彼比丘：『賢者！不善口行充滿，具足受",
    "T01n0026_023:0574c15": "持，何為著口？賢者！可捨不善口行，修習",
    "T01n0026_023:0574c16": "善口行。』彼於後時，捨不善口行，修習善口",
    "T01n0026_023:0574c17": "行，是謂法從口滅，不從身滅。「云何法不從",
    "T01n0026_023:0574c18": "身口滅，但以慧見滅？增伺不從身口滅，",
    "T01n0026_023:0574c19": "但以慧見滅，如是諍訟、恚恨、瞋纏、不語結、",
    "T01n0026_023:0574c20": "慳、嫉、欺誑、諛諂、無慙、無愧，惡欲、惡見，不從身",
    "T01n0026_023:0574c21": "口滅，但以慧見滅。是謂法不從身口滅，",
    "T01n0026_023:0574c22": "但以慧見滅。「如來或有觀，觀他人心，知",
    "T01n0026_023:0574c23": "此人不如是修身、修戒、修心、修慧，如修身，修",
    "T01n0026_023:0574c24": "戒、修心、修慧，得滅增伺。所以者何？以此人",
    "T01n0026_023:0574c25": "心生惡增伺而住，如是諍訟、恚恨、瞋纏、不",
    "T01n0026_023:0574c26": "語結、慳、嫉、欺誑、諛諂、無慙、無愧，得滅惡欲、惡",
    "T01n0026_023:0574c27": "見。所以者何？以此人心生惡欲、惡見而住。",
    "T01n0026_023:0574c28": "知此人如是修身、修戒、修心、修慧，如修身，修",
    "T01n0026_023:0574c29": "戒、修心、修慧，得滅增伺。所以者何？以此人",
    "T01n0026_023:0575a01": "心不生惡增伺而住，如是諍訟、恚恨、瞋纏、",
    "T01n0026_023:0575a02": "不語結、慳、嫉、欺誑、諛諂、無慙、無愧，得滅惡欲、",
    "T01n0026_023:0575a03": "惡見。所以者何？以此人心不生惡欲、惡見",
    "T01n0026_023:0575a04": "而住。猶如青蓮華，紅、赤、白蓮花，水生水長，出",
    "T01n0026_023:0575a05": "水上，不著水。如是，如來世間生、世間長，出",
    "T01n0026_023:0575a06": "世間行，不著世間法。所以者何？如來、無所",
    "T01n0026_023:0575a07": "著、等正覺，出一切世間。」爾時，尊者阿難執拂",
    "T01n0026_023:0575a08": "侍佛。於是，尊者阿難叉手向佛，白曰：「世尊！",
    "T01n0026_023:0575a09": "此經當名何？云何受持？」於是，世尊告曰：「阿",
    "T01n0026_023:0575a10": "難！此經名為『青白蓮華喻』，汝當如是善受",
    "T01n0026_023:0575a11": "持誦。」爾時，世尊告諸比丘：「汝等當共受此",
    "T01n0026_023:0575a12": "青白蓮花喻經，誦習守持。所以者何？此青白",
    "T01n0026_023:0575a13": "蓮華喻經，如法有義，是梵行本，致通、致覺，",
    "T01n0026_023:0575a14": "亦致涅槃。若族姓子，剃除鬚髮，著袈裟衣，",
    "T01n0026_023:0575a15": "至信、捨家、無家、學道者，應當受此青白蓮華",
    "T01n0026_023:0575a16": "喻經，善諷誦持。」佛說如是。尊者阿難及諸比",
    "T01n0026_023:0575a17": "丘。聞佛所說，歡喜奉行。",
    "T01n0026_023:0575a18": "青白蓮華喻經第六竟七百三字",
    "T01n0026_023:0575a19": "93 水淨梵志經（九三）中阿含穢品水淨梵志經第七第二小",
    "T01n0026_023:0575a20": "土城誦",
    "T01n0026_023:0575a21": "我聞如是：一時，佛遊欝鞞羅尼連然河岸，在",
    "T01n0026_023:0575a22": "阿耶惒羅尼拘類樹下，初得道時。於是，有",
    "T01n0026_023:0575a23": "一水淨梵志，中後仿佯往詣佛所。世尊",
    "T01n0026_023:0575a24": "遙見水淨梵志來，因水淨梵志故，告諸比",
    "T01n0026_023:0575a25": "丘：「若有二十一穢污於心者，必至惡處，",
    "T01n0026_023:0575a26": "生地獄中。云何二十一穢？邪見心穢、非法",
    "T01n0026_023:0575a27": "欲心穢、惡貪心穢、邪法心穢、貪心穢、恚心穢、睡",
    "T01n0026_023:0575a28": "眠心穢、調悔心穢、疑惑心穢、瞋纏心穢、不語",
    "T01n0026_023:0575a29": "結心穢、慳心穢、嫉心穢、欺誑心穢、諛諂心穢、",
    "T01n0026_023:0575b01": "無慙心穢、無愧心穢、慢心穢、大慢心穢、慢慠",
    "T01n0026_023:0575b02": "心穢、放逸心穢。若有此二十一穢污於心",
    "T01n0026_023:0575b03": "者，必至惡處，生地獄中。猶垢膩衣持與染",
    "T01n0026_023:0575b04": "家，彼染家得，或以淳灰、或以澡豆、或以土",
    "T01n0026_023:0575b05": "漬極浣，令淨此垢膩衣。染家雖治，或以淳",
    "T01n0026_023:0575b06": "灰、或以澡豆、或以土漬極浣令淨，然此污",
    "T01n0026_023:0575b07": "衣故有穢色。如是，若有二十一穢污於心",
    "T01n0026_023:0575b08": "者，必至惡處，生地獄中。云何二十一穢？",
    "T01n0026_023:0575b09": "邪見心穢、非法欲心穢、惡貪心穢、邪法心穢、貪",
    "T01n0026_023:0575b10": "心穢、恚心穢、睡眠心穢、調悔心穢、疑惑心穢、",
    "T01n0026_023:0575b11": "瞋纏心穢、不語結心穢、慳心穢、嫉心穢、欺誑心",
    "T01n0026_023:0575b12": "穢、諛諂心穢、無慙心穢、無愧心穢、慢心穢、大慢",
    "T01n0026_023:0575b13": "心穢、慢慠心穢、放逸心穢。若有此二十一穢",
    "T01n0026_023:0575b14": "污於心者，必至惡處，生地獄中。「若有二十",
    "T01n0026_023:0575b15": "一穢不污心者，必至善處，生於天上。云何",
    "T01n0026_023:0575b16": "二十一穢？邪見心穢、非法欲心穢、惡貪心穢、",
    "T01n0026_023:0575b17": "邪法心穢、貪心穢、恚心穢、睡眠心穢、調悔心穢、",
    "T01n0026_023:0575b18": "疑惑心穢、瞋纏心穢、不語心心穢、慳心穢、嫉",
    "T01n0026_023:0575b19": "心穢、欺誑心穢、諛諂心穢、無慙心穢、無愧心穢、",
    "T01n0026_023:0575b20": "慢心穢、大慢心穢、憍慠心穢、放逸心穢。若有",
    "T01n0026_023:0575b21": "此二十一穢不污心者，必至善處，生於天",
    "T01n0026_023:0575b22": "上。猶如白淨波羅奈衣持與染家，彼染家得，",
    "T01n0026_023:0575b23": "或以淳灰、或以澡豆、或以土漬極浣令淨；",
    "T01n0026_023:0575b24": "此白淨波羅奈衣，染家雖治，或以淳灰、或",
    "T01n0026_023:0575b25": "以澡豆、或以土漬極浣令淨，然此白淨波",
    "T01n0026_023:0575b26": "羅奈衣本已淨而復淨。如是若有二十一穢",
    "T01n0026_023:0575b27": "不污心者，必至善處，生於天上。云何二十",
    "T01n0026_023:0575b28": "一穢？邪見心穢、非法欲心穢、惡貪心穢、邪法",
    "T01n0026_023:0575b29": "心穢、貪心穢、恚心穢、睡眠心穢、調悔心穢、疑惑",
    "T01n0026_023:0575c01": "心穢、瞋纏心穢、不語結心穢、慳心穢、嫉心穢、欺",
    "T01n0026_023:0575c02": "誑心穢、諛諂心穢、無慙心穢、無愧心穢、慢心穢、",
    "T01n0026_023:0575c03": "大慢心穢、憍慠心穢、放逸心穢。若有此二十",
    "T01n0026_023:0575c04": "一穢不污心者，必至善處，生於天上。「若",
    "T01n0026_023:0575c05": "知邪見是心穢者，知已便斷。如是非法欲",
    "T01n0026_023:0575c06": "心穢、惡貪心穢、邪法心穢、貪心穢、恚心穢、",
    "T01n0026_023:0575c07": "睡眠心穢、調悔心穢、疑惑心穢、瞋纏心穢、不",
    "T01n0026_023:0575c08": "語結心穢、慳心穢、嫉心穢、欺誑心穢、諛諂心穢、",
    "T01n0026_023:0575c09": "無慙心穢、無愧心穢、慢心穢、大慢心穢、憍慠心",
    "T01n0026_023:0575c10": "穢，若知放逸是心穢者，知已便斷，彼心與",
    "T01n0026_023:0575c11": "慈俱，遍滿十方成就遊。如是二三四方、四",
    "T01n0026_023:0575c12": "維上下，普周一切，心與慈俱，無結、無怨、無恚、無",
    "T01n0026_023:0575c13": "諍，極廣甚大，無量善修，遍滿一切世間成",
    "T01n0026_023:0575c14": "就遊。如是，悲、喜心與捨俱，無結、無怨、無恚、",
    "T01n0026_023:0575c15": "無諍，極廣甚大，無量善修，遍滿一切世間成",
    "T01n0026_023:0575c16": "就遊。梵志！是謂洗浴內心，非浴外身。」爾時，",
    "T01n0026_023:0575c17": "梵志語世尊曰：「瞿曇！可詣多水河浴。」世",
    "T01n0026_023:0575c18": "尊問曰：「梵志！若詣多水河浴者，彼得何",
    "T01n0026_023:0575c19": "等？」梵志答曰：「瞿曇！彼多水河者，此是世",
    "T01n0026_023:0575c20": "間齋潔之相、度相、福相。瞿曇！若詣多水河",
    "T01n0026_023:0575c21": "浴者，彼則淨除於一切惡。」爾時，世尊為彼",
    "T01n0026_023:0575c22": "梵志而說頌曰：",
    "T01n0026_023:0575c23": "「妙好首梵志，　　若入多水河，",
    "T01n0026_023:0575c24": "是愚常遊戲，　　不能淨黑業。",
    "T01n0026_023:0575c25": "好首何往泉，　　何義多水河，",
    "T01n0026_023:0575c26": "人作不善業，　　清水何所益？",
    "T01n0026_023:0575c27": "淨者無垢穢，　　淨者常說戒，",
    "T01n0026_023:0575c28": "淨者清白業，　　常得清淨行。",
    "T01n0026_023:0575c29": "若汝不殺生，　　常不與不取，",
    "T01n0026_023:0576a01": "真諦不妄語，　　常正念正知。",
    "T01n0026_023:0576a02": "梵志如是學，　　一切眾生安，",
    "T01n0026_023:0576a03": "梵志何還家，　　家泉無所淨。",
    "T01n0026_023:0576a04": "梵志汝當學，　　淨洗以善法，",
    "T01n0026_023:0576a05": "何須弊惡水，　　但去身體垢。」",
    "T01n0026_023:0576a06": "梵志白佛曰：　　「我亦作是念，",
    "T01n0026_023:0576a07": "淨洗以善法，　　何須弊惡水。」",
    "T01n0026_023:0576a08": "梵志聞佛教，　　心中大歡喜，",
    "T01n0026_023:0576a09": "即時禮佛足，　　歸命佛法眾。",
    "T01n0026_023:0576a10": "梵志白曰：「世尊！我已知。善逝！我已解。我今",
    "T01n0026_023:0576a11": "自歸佛、法及比丘眾，唯願世尊受我為優",
    "T01n0026_023:0576a12": "婆塞，從今日始，終身自歸，乃至命盡。」佛說如",
    "T01n0026_023:0576a13": "是。好首水淨梵志及諸比丘，聞佛所說，歡喜",
    "T01n0026_023:0576a14": "奉行。",
    "T01n0026_023:0576a15": "水淨梵志經第七竟一千二百一十字",
    "T01n0026_023:0576a16": "94 黑比丘經（九四）中阿含穢品黑比丘經第八第二小",
    "T01n0026_023:0576a17": "土城誦",
    "T01n0026_023:0576a18": "我聞如是：一時，佛遊舍衛國，在東園鹿母",
    "T01n0026_023:0576a19": "堂。是時，黑比丘鹿母子常憙鬪諍，往詣佛",
    "T01n0026_023:0576a20": "所。世尊遙見黑比丘來，因黑比丘故，告諸",
    "T01n0026_023:0576a21": "比丘：「或有一人常喜鬪諍，不稱止諍。若有",
    "T01n0026_023:0576a22": "一人常喜鬪諍，不稱止諍者，此法不可樂，",
    "T01n0026_023:0576a23": "不可愛喜，不能令愛念，不能令敬重，不",
    "T01n0026_023:0576a24": "能令修習，不能令攝持，不能令得沙",
    "T01n0026_023:0576a25": "門，不能令得一意，不能令得涅槃。「或",
    "T01n0026_023:0576a26": "有一人惡欲，不稱止惡欲。若有一人惡欲，",
    "T01n0026_023:0576a27": "不稱止惡欲者，此法不可樂，不可愛憙，",
    "T01n0026_023:0576a28": "不能令愛念，不能令敬重，不能令修習，",
    "T01n0026_023:0576a29": "不能令攝持，不能令得沙門，不能令",
    "T01n0026_023:0576b01": "得一意，不能令得涅槃。「或有一人犯戒、",
    "T01n0026_023:0576b02": "越戒、缺戒、穿戒、污戒，不稱持戒。若有一人",
    "T01n0026_023:0576b03": "犯戒、越戒、缺戒、穿戒、污戒、不稱持戒者，此法",
    "T01n0026_023:0576b04": "不可樂，不可愛憙，不能令愛念、不能令",
    "T01n0026_023:0576b05": "敬重，不能令修習，不能令攝持，不能令",
    "T01n0026_023:0576b06": "得沙門，不能令得一意，不能令得涅槃。",
    "T01n0026_023:0576b07": "「或有一人有瞋纏、有不語結、有慳嫉、有諛",
    "T01n0026_023:0576b08": "諂欺誑、有無慙無愧，不稱慙愧。若有一人",
    "T01n0026_023:0576b09": "有瞋纏、有不語結、有慳嫉、有諛諂欺誑、",
    "T01n0026_023:0576b10": "有無慙無愧、不稱慙愧者，此法不可樂，",
    "T01n0026_023:0576b11": "不可愛憙，不能令愛念，不能令敬重，不",
    "T01n0026_023:0576b12": "能令修習，不能令攝持，不能令得沙門，",
    "T01n0026_023:0576b13": "不能令得一意，不能令得涅槃。「或有一",
    "T01n0026_023:0576b14": "人不經勞諸梵行，不稱經勞諸梵行。若有",
    "T01n0026_023:0576b15": "一人不經勞諸梵行，不稱經勞諸梵行者，",
    "T01n0026_023:0576b16": "此法不可樂，不可愛憙，不能令愛念，不",
    "T01n0026_023:0576b17": "能令敬重，不能令修習，不能令攝持，不",
    "T01n0026_023:0576b18": "能令得沙門，不能令得一意，不能令",
    "T01n0026_023:0576b19": "得涅槃。「或有一人不觀諸法，不稱觀諸",
    "T01n0026_023:0576b20": "法。若有一人不觀諸法，不稱觀諸法者，",
    "T01n0026_023:0576b21": "此法不可樂，不可愛憙，不能令愛念，不",
    "T01n0026_023:0576b22": "能令敬重，不能令修習，不能令攝持，",
    "T01n0026_023:0576b23": "不能令得沙門，不能令得一意，不能令",
    "T01n0026_023:0576b24": "得涅槃。「或有一人不宴坐，不稱宴坐。若",
    "T01n0026_023:0576b25": "有一人不宴坐，不稱宴坐者，此法不可",
    "T01n0026_023:0576b26": "樂，不可愛憙，不能令愛念，不能令敬重，",
    "T01n0026_023:0576b27": "不能令修習，不能令攝持，不能令得沙",
    "T01n0026_023:0576b28": "門，不能令得一意，不能令得涅槃。此人",
    "T01n0026_023:0576b29": "雖作是念：『令諸梵行者供養、恭敬、禮事於",
    "T01n0026_023:0576c01": "我。』然諸梵行者不供養、恭敬、禮事於彼。所",
    "T01n0026_023:0576c02": "以者何？彼人有此無量惡法，因彼有此無量",
    "T01n0026_023:0576c03": "惡法故，令諸梵行者不供養、恭敬、禮事於",
    "T01n0026_023:0576c04": "彼。猶如惡馬繫在櫪養，雖作是念：『令人繫",
    "T01n0026_023:0576c05": "我著安隱處，與我好飲食、好看視我。』然人",
    "T01n0026_023:0576c06": "不繫著安隱處，不與好飲食、不好看視。所",
    "T01n0026_023:0576c07": "以者何？彼馬有惡法，謂極麁弊、不溫良故，",
    "T01n0026_023:0576c08": "令人不繫著安隱處，不與好飲食、不好看",
    "T01n0026_023:0576c09": "視。如是，此人雖作是念：『令諸梵行者供養、",
    "T01n0026_023:0576c10": "恭敬、禮事於我。』然諸梵行者不供養、恭敬、",
    "T01n0026_023:0576c11": "禮事於彼。所以者何？彼人有此無量惡法，",
    "T01n0026_023:0576c12": "因彼有此無量惡法故，令諸梵行者不供",
    "T01n0026_023:0576c13": "養、恭敬、禮事於彼。「或有一人不憙鬪諍，稱",
    "T01n0026_023:0576c14": "譽止諍。若有一人不憙鬪諍，稱譽止諍者，",
    "T01n0026_023:0576c15": "此法可樂、可愛、可憙，能令愛念，能令敬重，",
    "T01n0026_023:0576c16": "能令修習，能令攝持，能令得沙門，能令",
    "T01n0026_023:0576c17": "得一意，能令得涅槃。「或有一人不惡欲，稱",
    "T01n0026_023:0576c18": "譽止惡欲。若有一人不惡欲，稱譽止惡欲",
    "T01n0026_023:0576c19": "者，此法可樂、可愛、可憙，能令愛念，能令",
    "T01n0026_023:0576c20": "敬重，能令修習，能令攝持，能令得沙門，",
    "T01n0026_023:0576c21": "能令得一意，能令得涅槃。「或有一人不犯",
    "T01n0026_023:0576c22": "戒、不越戒、不缺戒、不穿戒、不污戒，稱譽持戒。",
    "T01n0026_023:0576c23": "若有一人不犯戒、不越戒、不缺戒、不穿戒、不",
    "T01n0026_023:0576c24": "污戒，稱譽持戒者，此法可樂、可愛、可喜，能",
    "T01n0026_023:0576c25": "令愛念，能令敬重，能令修習，能令攝持，能",
    "T01n0026_023:0576c26": "令得沙門、能令得一意，能令得涅槃。「或",
    "T01n0026_023:0576c27": "有一人無瞋纏、無不語結、無慳嫉、無諛諂",
    "T01n0026_023:0576c28": "欺誑、無無慙無愧，稱譽慙愧。若有一人無",
    "T01n0026_023:0576c29": "瞋纏、無不語結、無慳嫉、無諛諂欺誑、無",
    "T01n0026_023:0577a01": "無慙無愧，稱譽慙愧者，此法可樂、可愛、可",
    "T01n0026_023:0577a02": "喜，能令愛念，能令敬重，能令修習，能令",
    "T01n0026_023:0577a03": "攝持，能令得沙門，能令得一意，能令得",
    "T01n0026_023:0577a04": "涅槃。「或有一人經勞諸梵行，稱譽經勞諸",
    "T01n0026_023:0577a05": "梵行。若有一人經勞諸梵行，稱譽經勞諸",
    "T01n0026_023:0577a06": "梵行者，此法可樂、可愛、可喜，能令愛念，",
    "T01n0026_023:0577a07": "能令敬重，能令修習，能令攝持，能令得沙",
    "T01n0026_023:0577a08": "門，能令得一意，能令得涅槃。「或有一人",
    "T01n0026_023:0577a09": "觀諸法，稱譽觀諸法。若有一人觀諸法，",
    "T01n0026_023:0577a10": "稱譽觀諸法者，此法可樂、可愛、可憙，能令",
    "T01n0026_023:0577a11": "愛念，能令敬重，能令修習，能令攝持，能令",
    "T01n0026_023:0577a12": "得沙門，能令得一意，能令得涅槃。「或有",
    "T01n0026_023:0577a13": "一人宴坐，稱譽宴坐。若有一人宴坐，稱譽",
    "T01n0026_023:0577a14": "宴坐者，此法可樂、可愛、可憙，能令愛念，",
    "T01n0026_023:0577a15": "能令敬重，能令修習，能令攝持，能令得",
    "T01n0026_023:0577a16": "沙門，能令得一意，能令得涅槃。此人雖",
    "T01n0026_023:0577a17": "不作是念：『令諸梵行者供養、恭敬、禮事於",
    "T01n0026_023:0577a18": "我。』然諸梵行者供養、恭敬、禮事於彼。所以",
    "T01n0026_023:0577a19": "者何？彼人有此無量善法，因彼有此無量",
    "T01n0026_023:0577a20": "善法故，令諸梵行者供養、恭敬、禮事於彼。",
    "T01n0026_023:0577a21": "猶如良馬繫在櫪養，雖不作是念：『令人繫",
    "T01n0026_023:0577a22": "我著安隱處，與我好飲食、好看視我。』然人",
    "T01n0026_023:0577a23": "繫彼著安隱處，與好飲食、好看視之。所以",
    "T01n0026_023:0577a24": "者何？彼馬有善法，謂軟調好、極溫良故，令",
    "T01n0026_023:0577a25": "人繫著於安隱處，與好飲食、好看視之。如",
    "T01n0026_023:0577a26": "是，此人雖不作是念：『令諸梵行者供養、",
    "T01n0026_023:0577a27": "恭敬、禮事於我。』然諸梵行者供養、恭敬、禮",
    "T01n0026_023:0577a28": "事於彼。」佛說如是。彼諸比丘聞佛所說，歡",
    "T01n0026_023:0577a29": "喜奉行。",
    "T01n0026_023:0577b01": "黑比丘經第八竟一千五百二十七字",
    "T01n0026_023:0577b02": "95 住法經（九五）中阿含穢品住法經第九第二小土",
    "T01n0026_023:0577b03": "城誦",
    "T01n0026_023:0577b04": "我聞如是：一時，佛遊舍衛國，在勝林給孤",
    "T01n0026_023:0577b05": "獨園。爾時，世尊告諸比丘：「我說退善法不住、",
    "T01n0026_023:0577b06": "不增，我說住善法不退、不增，我說增善法不",
    "T01n0026_023:0577b07": "退、不住。云何退善法不住、不增？比丘者，若有",
    "T01n0026_023:0577b08": "篤信、禁戒、博聞、布施、智慧、辯才，阿含及其所",
    "T01n0026_023:0577b09": "得，彼人於此法退、不住、不增，是謂退善法",
    "T01n0026_023:0577b10": "不住、不增。云何住善法不退、不增？比丘者，若",
    "T01n0026_023:0577b11": "有篤信、禁戒、博聞、布施、智慧、辯才、阿含及其",
    "T01n0026_023:0577b12": "所得，彼人於此法住不退、不增，是謂住善",
    "T01n0026_023:0577b13": "法不退、不增。云何增善法不退、不住？比丘者，",
    "T01n0026_023:0577b14": "若有篤信、禁戒、博聞、布施、智慧、辯才、阿含及",
    "T01n0026_023:0577b15": "其所得，彼人於此法增不退、不住，是謂增",
    "T01n0026_023:0577b16": "善法不退、不住。「比丘者作如是觀，必多所",
    "T01n0026_023:0577b17": "饒益：『我為多行增伺，為多行無增伺？我",
    "T01n0026_023:0577b18": "為多行瞋恚心，為多行無瞋恚心？我為多",
    "T01n0026_023:0577b19": "行睡眠纏，為多行無睡眠纏？我為多行調",
    "T01n0026_023:0577b20": "貢高，為多行無調貢高？我為多行疑惑，為",
    "T01n0026_023:0577b21": "多行無疑惑？我為多行身諍，為多行無身",
    "T01n0026_023:0577b22": "諍？我為多行穢污心，為多行無穢污心？我",
    "T01n0026_023:0577b23": "為多行信，為多行不信？我為多行精進，為",
    "T01n0026_023:0577b24": "多行懈怠？我為多行念，為多行無念？我為",
    "T01n0026_023:0577b25": "多行定，為多行無定？我為多行惡慧，為多",
    "T01n0026_023:0577b26": "行無惡慧？』「若比丘觀時，則知我多行增伺、瞋",
    "T01n0026_023:0577b27": "恚心、睡眠纏、調貢高、疑惑、身諍、穢污心、不信、",
    "T01n0026_023:0577b28": "懈怠、無念、無定、多行惡慧者，彼比丘欲滅此",
    "T01n0026_023:0577b29": "惡不善法故，便以速求方便，學極精勤，正",
    "T01n0026_023:0577c01": "念正智，忍不令退。猶人為火燒頭、燒衣，急",
    "T01n0026_023:0577c02": "求方便救頭、救衣。如是比丘欲滅此惡不",
    "T01n0026_023:0577c03": "善法故，便以速求方便，學極精勤，正念正",
    "T01n0026_023:0577c04": "智，忍不令退。「若比丘觀時，則知我多行無",
    "T01n0026_023:0577c05": "貪伺、無瞋恚心、無睡眠纏、無調貢高、無",
    "T01n0026_023:0577c06": "疑惑、無身諍、無穢污心、有信、有進、有念、",
    "T01n0026_023:0577c07": "有定、多行無惡慧者，彼比丘欲住此善法，",
    "T01n0026_023:0577c08": "不忘、不退修行廣布故，便以速求方便，學",
    "T01n0026_023:0577c09": "極精勤，正念正智，忍不令退。猶人為火燒",
    "T01n0026_023:0577c10": "頭、燒衣，急求方便救頭、救衣。如是比丘",
    "T01n0026_023:0577c11": "欲住此善法，不忘、不退修行廣布故，便以",
    "T01n0026_023:0577c12": "速求方便，學極精勤，正念正智，忍不令退。」",
    "T01n0026_023:0577c13": "佛說如是。彼諸比丘聞佛所說，歡喜奉行。",
    "T01n0026_023:0577c14": "住法經第九竟六百三十一字",
    "T01n0026_023:0577c15": "96 無經（九六）中阿含穢品無經第十第二小土城誦",
    "T01n0026_023:0577c16": "我聞如是：一時，佛遊舍衛國，在勝林給孤",
    "T01n0026_023:0577c17": "獨園。爾時，尊者舍梨子告諸比丘：「諸賢！若",
    "T01n0026_023:0577c18": "有比丘、比丘尼未聞法者不得聞，已聞法",
    "T01n0026_023:0577c19": "者便忘失，若使有法本所修行、廣布誦習、",
    "T01n0026_023:0577c20": "慧之所解，彼不復憶，知而不知。諸賢！是謂",
    "T01n0026_023:0577c21": "比丘、比丘尼淨法衰退。「諸賢！若有比丘、比丘",
    "T01n0026_023:0577c22": "尼未聞法者便得聞，已聞法者不忘失，若",
    "T01n0026_023:0577c23": "使有法本所修行，廣布誦習，慧之所解，彼",
    "T01n0026_023:0577c24": "常憶念，知而復知。是謂比丘、比丘尼淨法轉",
    "T01n0026_023:0577c25": "增。「諸賢！比丘者當作如是觀：『我為有增",
    "T01n0026_023:0577c26": "伺，為無有增伺？我為有瞋恚心，為無有",
    "T01n0026_023:0577c27": "瞋恚心？我為有睡眠纏，為無有睡眠纏？我",
    "T01n0026_023:0577c28": "為有調貢高，為無有調貢高？我為有疑惑，",
    "T01n0026_023:0577c29": "為無有疑惑？我為有身諍，為無有身諍？我",
    "T01n0026_023:0578a01": "為有穢污心，為無有穢污心？我為有信，為",
    "T01n0026_023:0578a02": "無有信？我為有進，為無有進？我為有念，為",
    "T01n0026_023:0578a03": "無有念？我為有定，為無有定？我為有惡慧，",
    "T01n0026_023:0578a04": "為無有惡慧？』「諸賢！若比丘觀時，則知我有",
    "T01n0026_023:0578a05": "增伺、有瞋恚心、有睡眠纏、有調貢高、有",
    "T01n0026_023:0578a06": "疑惑、有身諍、有穢污心，無信、無進、無念、無",
    "T01n0026_023:0578a07": "定，有惡慧者。諸賢！彼比丘欲滅此惡不善",
    "T01n0026_023:0578a08": "法故，便以速求方便，學極精勤，正念正智，",
    "T01n0026_023:0578a09": "忍不令退。諸賢！猶人為火燒頭、燒衣，急",
    "T01n0026_023:0578a10": "求方便救頭、救衣。諸賢！如是比丘欲滅",
    "T01n0026_023:0578a11": "此惡不善法故，便以速求方便，學極精勤，",
    "T01n0026_023:0578a12": "正念正智，忍不令退。「諸賢！若比丘觀時，則",
    "T01n0026_023:0578a13": "知我無增伺、無瞋恚心、無睡眠纏、無",
    "T01n0026_023:0578a14": "調貢高、無有疑惑、無有身諍、無穢污心，",
    "T01n0026_023:0578a15": "有信、有進、有念、有定、無惡慧者，彼比丘欲",
    "T01n0026_023:0578a16": "住此善法，不忘不退，修行廣布故，便以速",
    "T01n0026_023:0578a17": "求方便，學極精勤，正念正智，忍不令退。猶",
    "T01n0026_023:0578a18": "人為火燒頭、燒衣，急求方便救頭、救衣。",
    "T01n0026_023:0578a19": "諸賢！如是比丘欲住此善法，不忘不退，修",
    "T01n0026_023:0578a20": "行廣布故，便以速求方便，學極精勤，正念",
    "T01n0026_023:0578a21": "正智，忍不令退。」尊者舍梨子所說如是，彼",
    "T01n0026_023:0578a22": "諸比丘聞尊者舍梨子所說，歡喜奉行。",
    "T01n0026_023:0578a23": "無經第十竟五百六十八字",
    "T01n0026_023:0578a24": "中阿含經卷第二十三八千六百五十八字",
    "T01n0026_023:0578a25": "中阿含穢品第三竟萬六千一百四十字第二小土",
    "T01n0026_023:0578a26": "城誦"
}