{
    "X78n1553_021:0523c04": "天聖廣燈錄卷第二十一　　　〔宋碑〕",
    "X78n1553_021:0523c06": "南岳山南臺懃禪師初開堂日。僧問。法筵龍象眾。當",
    "X78n1553_021:0523c07": "觀第一義。如何是第一義　師云。帀地香煙秀。雲開",
    "X78n1553_021:0523c08": "日色新。問。師唱誰家曲。宗風嗣阿誰　師云。日下",
    "X78n1553_021:0523c09": "飛雲雨。桃川淥水香。問。慈雲已布千花秀。今日宣",
    "X78n1553_021:0523c10": "揚事若何　師云。四海波濤靜。一輪天地明。問。今",
    "X78n1553_021:0523c11": "日一會。未審為何人　師云。真珠箱裡盛宮誥。月桂",
    "X78n1553_021:0523c12": "抽條萬代枝。問。如何是南臺境　師云。掌中觀世",
    "X78n1553_021:0523c13": "界。日月滿懷流　進云。如何是境中人　師云。走殺",
    "X78n1553_021:0523c14": "多少人。問。如何是禪　師云。石人拋玉彈。跣足履",
    "X78n1553_021:0523c15": "春氷。問。如何是祖師西來的的意　師云。一寸龜",
    "X78n1553_021:0523c16": "毛重九斤。",
    "X78n1553_021:0523c17": "師上堂。僧問。法筵再啟。大眾雲臻。祖師西來。乞師舉",
    "X78n1553_021:0523c18": "唱　師云。天上泥牛吼。空中木馬嘶。問。如何是南",
    "X78n1553_021:0523c19": "臺家風　師云。爛煑黃虀菜。長燒般若柴。問。如何",
    "X78n1553_021:0523c20": "是衡山境　師云。四時華爛漫。寒松貫嶽心　進云。",
    "X78n1553_021:0523c21": "如何是境中人　師云。執政每依天子令。牛刀舉處",
    "X78n1553_021:0523c22": "六卿寧。",
    "X78n1553_021:0523c23": "師上堂云。南嶽山裡寒。不似別處寒。寒即樹結銀條。",
    "X78n1553_021:0523c24": "草鋪碎玉。江河東定。四海成氷。虗空結合。鳥道不通。",
    "X78n1553_021:0524a01": "雪布長郊。魚龍鎖戶。當恁麼時。命若懸絲。作麼生道。",
    "X78n1553_021:0524a02": "若道得。即紅日連天。若道不得。即冥冥長夜。又云。紅",
    "X78n1553_021:0524a03": "日團圓。白月彎曲。去天遠。去地近。久立。珍重。",
    "X78n1553_021:0524a04": "鼎州文殊應真禪師上堂云。直鉤釣驪龍。曲鉤釣蝦",
    "X78n1553_021:0524a05": "蟆．蚯蚓。還有龍麼。良久。云。勞而無功。久立。珍重。僧",
    "X78n1553_021:0524a06": "問。圓明三句師親唱。截斷眾流事若何　師云。入水",
    "X78n1553_021:0524a07": "見長人。問。寶劒未出匣時如何　師云。在什麼處",
    "X78n1553_021:0524a08": "　進云。出匣後如何　師云。臂長衫袖短。問。師唱",
    "X78n1553_021:0524a09": "誰家曲。宗風嗣阿誰　師云。儞祇欲得我答話。",
    "X78n1553_021:0524a10": "師上堂云。古人道。盡大地未曾有人舉揚。我道盡大",
    "X78n1553_021:0524a11": "地人舉揚。又作麼生。不可一向。誰是舉揚者。試道看。",
    "X78n1553_021:0524a12": "珍重。",
    "X78n1553_021:0524a13": "鼎州後德山柔禪師上堂云。古人道。盡大地是儞自",
    "X78n1553_021:0524a14": "己。祇是曲為今時開方便門。要人得入。如今便作自",
    "X78n1553_021:0524a15": "己會却。豈不是錯信受。頭上安頭。但於十二時中不",
    "X78n1553_021:0524a16": "起一念。十方世界無纖毫過咎。雖然如是。幾人到此。",
    "X78n1553_021:0524a17": "久立。珍重。僧問。如何是佛　師云。西天去此十萬",
    "X78n1553_021:0524a18": "八千。問。如何是祖師西來意　師云。穿雲度水。涉",
    "X78n1553_021:0524a19": "歷江山。問。德山一曲師親唱。北斗藏身事若何",
    "X78n1553_021:0524a20": "　師云。日月同天照。何處不分明。問。如何是德山境",
    "X78n1553_021:0524a21": "　師云。山接桃源。水橫善卷　問。如何是境中人",
    "X78n1553_021:0524a22": "　師云。夜靜不聞山獸語。朝聽漁父太平歌。",
    "X78n1553_021:0524a23": "鼎州德山紹晏禪師上堂云。一塵纔舉。大地全収。一",
    "X78n1553_021:0524a24": "毛頭上。師子全身。且道一塵纔舉。大地全収。須彌山",
    "X78n1553_021:0524b01": "重多少。一毛頭上。師子全身。海水有幾滴。有人道得。",
    "X78n1553_021:0524b02": "與儞拄杖。天下橫行。若道不得。須彌山蓋却汝頭。大",
    "X78n1553_021:0524b03": "海水溺却汝身。久立。珍重。僧問。宗乘今日師親舉。",
    "X78n1553_021:0524b04": "未審演法為何人　師云。去去西天路。迢迢十萬餘。",
    "X78n1553_021:0524b05": "問。如何是德山家風　師云。千年松樹子　進云。",
    "X78n1553_021:0524b06": "忽遇上上之賓。如何祗待　師云。上座即今是上上。",
    "X78n1553_021:0524b07": "是下下。問。如何是祖師西來意　師云。桃源水遶",
    "X78n1553_021:0524b08": "白雲亭。",
    "X78n1553_021:0524b09": "鼎州文殊寬禪師上堂云。直教儞聞一句。一時決了。",
    "X78n1553_021:0524b10": "已是不著便。遭他點污。合作麼生。僧問。牛頭未見",
    "X78n1553_021:0524b11": "四祖時如何　師云。牛頭　進云。見後如何　師云。",
    "X78n1553_021:0524b12": "妄想至今。問。如何是文殊為人底句　師云。粗識",
    "X78n1553_021:0524b13": "好惡。問。古人捲席。意旨如何　師云。儞自不知時。",
    "X78n1553_021:0524b14": "問。如何是雲門透法身句　師云。惜取眉毛　進",
    "X78n1553_021:0524b15": "云。為什麼如此　師云。非汝境界。",
    "X78n1553_021:0524b16": "鼎州普安道禪師師自住後。不收語錄。但存偈頌。",
    "X78n1553_021:0524b17": "函蓋乾坤句",
    "X78n1553_021:0524b18": "　乾坤并萬象　　地獄及天堂　　物物皆真見",
    "X78n1553_021:0524b19": "　頭頭用不傷",
    "X78n1553_021:0524b20": "截斷眾流句",
    "X78n1553_021:0524b21": "　推山積嶽來　　一一盡塵埃　　更擬論玄妙",
    "X78n1553_021:0524b22": "　永消瓦解摧",
    "X78n1553_021:0524b23": "隨波逐浪句",
    "X78n1553_021:0524b24": "　辨口利舌問　　高底應不虧　　還如應病藥",
    "X78n1553_021:0524c01": "　診候在臨時",
    "X78n1553_021:0524c02": "三句外別頌",
    "X78n1553_021:0524c03": "　當人如舉唱　　三句豈能該　　有問如何事",
    "X78n1553_021:0524c04": "　南嶽與天台",
    "X78n1553_021:0524c05": "褒貶句",
    "X78n1553_021:0524c06": "　金屑眼中翳　　衣珠法上塵　　己靈猶不重",
    "X78n1553_021:0524c07": "　佛祖為何人",
    "X78n1553_021:0524c08": "親踈句",
    "X78n1553_021:0524c09": "　黑豆未生前　　商量已成顛　　若尋言句會",
    "X78n1553_021:0524c10": "　特地隔西天",
    "X78n1553_021:0524c11": "辨邪正句",
    "X78n1553_021:0524c12": "　罔象談真旨　　都緣未辨明　　守他山鬼窟",
    "X78n1553_021:0524c13": "　不免是精靈",
    "X78n1553_021:0524c14": "通賓主句",
    "X78n1553_021:0524c15": "　自遠趨風問　　分明向道休　　再三如未曉",
    "X78n1553_021:0524c16": "　消得更搖頭",
    "X78n1553_021:0524c17": "擡薦商量",
    "X78n1553_021:0524c18": "　相見不揚眉　　君東我亦西　　紅霞穿碧海",
    "X78n1553_021:0524c19": "　白日照須彌",
    "X78n1553_021:0524c20": "提綱商量",
    "X78n1553_021:0524c21": "　若欲正提綱　　直須大地荒　　欲來衝雪刃",
    "X78n1553_021:0524c22": "　不免碎鋒鋩",
    "X78n1553_021:0524c23": "據實話會",
    "X78n1553_021:0524c24": "　睡來合眼飯來餐　　起坐終諸無兩般",
    "X78n1553_021:0525a01": "　同道盡知言不惑　　十方剎土目前看",
    "X78n1553_021:0525a02": "迂曲商量",
    "X78n1553_021:0525a03": "　得用由來處處通　　應機施設認家風",
    "X78n1553_021:0525a04": "　揚眉瞬目開一眼　　竪拂敲床為耳聾",
    "X78n1553_021:0525a05": "巴陵乾明院普禪師僧問。世尊不說說。迦葉不聞聞。",
    "X78n1553_021:0525a06": "如何是親聞底事　師云。不聞　進云。為什麼如此",
    "X78n1553_021:0525a07": "　師云。說話與聾人。問云。萬行齊修。古人不許。不",
    "X78n1553_021:0525a08": "落功勳。還許也無　師云。一　學人未曉。乞師再指",
    "X78n1553_021:0525a09": "　師云。三十年後。問。如何是岳州鏡　師云。氣蒸",
    "X78n1553_021:0525a10": "雲夢澤。波撼岳陽城　進云。如來是境中人　師云。",
    "X78n1553_021:0525a11": "知州新掌事。僧行宣低舉。",
    "X78n1553_021:0525a12": "郴州乾明興禪師上堂云。充滿十方界。誰是當頭者。",
    "X78n1553_021:0525a13": "若不如是。能得幾箇。長安路上有甚限數。便下堂。",
    "X78n1553_021:0525a14": "僧問。師子返躑時如何　師云。不得氷消。直須瓦解。",
    "X78n1553_021:0525a15": "問。一物不持。如何得親切　師云。徧天徧地。問。",
    "X78n1553_021:0525a16": "路逢猛虎時如何　師云。心驚膽裂。問。如何是佛",
    "X78n1553_021:0525a17": "法大意　師云。林下最幽奇。",
    "X78n1553_021:0525a18": "渝州進雲山禪師僧問。摩騰入漢。已涉繁詞。達磨西",
    "X78n1553_021:0525a19": "來。請師直指　師云。南天竺國人多慧。東震支那事",
    "X78n1553_021:0525a20": "少同。問。十二時中如何得不昧於師宗　師云。身",
    "X78n1553_021:0525a21": "如大地。心似長空。問。如何是佛　師云。巍巍長丈",
    "X78n1553_021:0525a22": "六。紫磨黃金相。問。如何是透法身句　師云。水出",
    "X78n1553_021:0525a23": "進雲脚。問。如何是臨機下口難　師云。開不得",
    "X78n1553_021:0525a24": "　進云。如何進向　師云。近不得。",
    "X78n1553_021:0525b01": "岳州乾明禪院普禪師僧問。皷聲纔罷。大眾雲臻。師",
    "X78n1553_021:0525b02": "登寶座。合談何事　師云。聽　進云。恁麼即人天有",
    "X78n1553_021:0525b03": "仰。大眾側聆　師云。黃河水又清。問。三乘教外別",
    "X78n1553_021:0525b04": "傳底事。請師舉唱　師云。一二三四五　進云。便恁",
    "X78n1553_021:0525b05": "麼領會時如何　師云。通宵徹底明。問。雖披入眾",
    "X78n1553_021:0525b06": "衣。未曉出塵事。如何是出塵事　師云。三拜不虗施",
    "X78n1553_021:0525b07": "　進云。恁麼則起動和尚　師云。放儞一頓　學人",
    "X78n1553_021:0525b08": "禮拜　師云。恕儞後犯。問。如何是祖師西來意",
    "X78n1553_021:0525b09": "　師云。鳥道迷來跡。",
    "X78n1553_021:0525b10": "興元府中梁山崇禪師上堂云。巍巍堂堂。衝天塞地。",
    "X78n1553_021:0525b11": "儞作麼生折伏。良久。云。王法無親。理能縛豹。問。絲",
    "X78n1553_021:0525b12": "毫不隔。要且不逢時如何　師云。恰捉著。問。執即",
    "X78n1553_021:0525b13": "失。一時放下時如何　師云。爭奈太陽門下。雪有蹄",
    "X78n1553_021:0525b14": "蹤。問。垂絲千尺。意在深潭時如何　師云。紅鱗掌",
    "X78n1553_021:0525b15": "上躍。問。如何是大善知識　師云。翻著襴衫倒裏",
    "X78n1553_021:0525b16": "帽。問。祖師無心皆合道。為什麼却言以心傳心",
    "X78n1553_021:0525b17": "　師云。心。問。久親師丈室。如何得了時　師云。展手",
    "X78n1553_021:0525b18": "不逢人。是非難隱節。問。解脫有何所據便打文殊",
    "X78n1553_021:0525b19": "　師云。更與一頓　學云。有過邪　師云。罪不重科。",
    "X78n1553_021:0525b20": "問。蓮華未出水時如何　師云。時未至　進云。出",
    "X78n1553_021:0525b21": "水後如何　師云。合國人盡知　問。久負勿絃琴。請",
    "X78n1553_021:0525b22": "師彈一曲　師云。不是鍾子期。焉能辨此音　進云。",
    "X78n1553_021:0525b23": "忽遇知音者入。如何　師云。是宮商。是角徵　學云。",
    "X78n1553_021:0525b24": "今日小敗　師云。放儞二十棒。",
    "X78n1553_021:0525c01": "鄂州黃龍愿禪師僧問。祖師心印。傳嗣何人　師云。",
    "X78n1553_021:0525c02": "龍門無宿。客鳥道勿玄人。問。迦葉上行衣。何人合",
    "X78n1553_021:0525c03": "得披　師云。一片燒痕地。春入又逢青。問。情盡思",
    "X78n1553_021:0525c04": "絕。表裡雙融。猶是佛邊事。如何是向上事　師云。朝",
    "X78n1553_021:0525c05": "遊西天。暮歸東土。問。如何是佛　師云。少年亦曾",
    "X78n1553_021:0525c06": "問。問。如何是祖師西來意　師云。山水甚分明。",
    "X78n1553_021:0525c07": "問。如何是學人著力處　師云。當時妄想。至今猶然。",
    "X78n1553_021:0525c08": "峨嵋山黑水寺承璟禪師上堂。示眾云。法洞太虗。能",
    "X78n1553_021:0525c09": "該萬象。心包滄海。寧測淺深。是以理出有無。旨超隱",
    "X78n1553_021:0525c10": "顯。不落斷常之見。妙逾生滅之端。可為明鑑。當臺顯",
    "X78n1553_021:0525c11": "物象。而色塵非染。皎月輝世照清濁。而淨穢何閑。莫",
    "X78n1553_021:0525c12": "不喧寂無妨。褒毀弗礙。雖言筌非及。語默猶彰。於是",
    "X78n1553_021:0525c13": "順物應機。隨緣唱道。時有僧問。昔日梵王請佛。當",
    "X78n1553_021:0525c14": "為有情。今日朝賢請師。為同為別　師云。法雷一震",
    "X78n1553_021:0525c15": "三千界。萬國千邦咸總聞　進云。今日一會。不異靈",
    "X78n1553_021:0525c16": "山也　師云。大眾儼然。更無別理。問。如何是祖師",
    "X78n1553_021:0525c17": "西來意　師云。廓然坦蕩。周沙界。濁霧潛融佛日輝",
    "X78n1553_021:0525c18": "　進云。如何作用　師云。大地藏不得。今日出身來。",
    "X78n1553_021:0525c19": "問。如何是無縫塔　師云。祥生禪苑千峰秀。瑞繞",
    "X78n1553_021:0525c20": "嘉川萬疊新　進云。如何是塔中人　師云。速禮三",
    "X78n1553_021:0525c21": "拜　師云。如來以正法眼藏付大迦葉。爾後法法相",
    "X78n1553_021:0525c22": "傳。心心相印。至於今日。三昧鱗次不絕。應用未少相",
    "X78n1553_021:0525c23": "違。自是背覺合塵。蓋纏心地。若能言下相應。矗然洞",
    "X78n1553_021:0525c24": "明心境。更欲多演。恐墜宗風。久立眾賢。伏惟珍重",
    "X78n1553_021:0526a01": "　有居士問。西天二十八祖。唐來六箇老人。未秀和尚",
    "X78n1553_021:0526a02": "是第幾人　師舉起拂子云。識麼　居士又再問。阿",
    "X78n1553_021:0526a03": "育王造八萬四千寶塔。佛向阿那塔中受供養　師",
    "X78n1553_021:0526a04": "云。速禮拜。",
    "X78n1553_021:0526a05": "師又云。秖如世尊勑羅睺羅擊鐘。世尊問阿難。汝還",
    "X78n1553_021:0526a06": "聞鐘聲否。阿難云。聞。鐘聲絕後。世尊又問阿難。汝聞",
    "X78n1553_021:0526a07": "鐘聲否。阿難云。不聞。世尊呵阿難。聲生聲滅。自是聲",
    "X78n1553_021:0526a08": "塵。汝本聞之性。豈逐生滅。當時阿難悟解本聞之性。",
    "X78n1553_021:0526a09": "適來舉拂與皷聲。大眾各具見聞。還欠少否。既不欠",
    "X78n1553_021:0526a10": "少。何勞久立。伏惟珍重。",
    "X78n1553_021:0526a11": "益州東禪秀禪師僧問。古鏡未磨時如何　師云。磨",
    "X78n1553_021:0526a12": "　進云。磨後如何　師云。誰敢覷著。問。如何是祖",
    "X78n1553_021:0526a13": "師西來意　師云。三十年前塵埃裏。問。如何是三",
    "X78n1553_021:0526a14": "乘十二分教　師云。老來無力到西天。問。既是善",
    "X78n1553_021:0526a15": "神。為什麼却被雷打　師云。世亂奴欺主。年衰鬼弄",
    "X78n1553_021:0526a16": "人。　問。祖意教意。是同是別　師云。清風明月。問。",
    "X78n1553_021:0526a17": "如何是一代時教　師云。多年故紙。問。十方薄伽",
    "X78n1553_021:0526a18": "梵。一路涅槃門。如何是一路涅槃門　師云。天下已",
    "X78n1553_021:0526a19": "歸漢。師行脚時。白兆楚和尚　問。近離什麼處",
    "X78n1553_021:0526a20": "　師云。興陽　楚云。迤邐[口*爾]　師云。和尚試道看　楚",
    "X78n1553_021:0526a21": "云。嗄　師打一坐具。楚擬議　師又打。便下參堂。",
    "X78n1553_021:0526a22": "蘄州五祖戒禪師初開堂。示眾云。大迦葉擊金鐘於",
    "X78n1553_021:0526a23": "須彌頂上。普震大千。阿難集總持於畢鉢岩前。曲垂",
    "X78n1553_021:0526a24": "奧旨。今則大教東流。法傳西祖。觀機應響。接物隨緣。",
    "X78n1553_021:0526b01": "有解設問者。一任施呈。時有僧出禮拜　師云。切",
    "X78n1553_021:0526b02": "忌龍門點破額　僧擬議　師云。迢恃地迢十萬餘",
    "X78n1553_021:0526b03": "　問。法會光揚於此日。師今演法嗣何人　師云。迦",
    "X78n1553_021:0526b04": "葉臺上仙華秀。溳水何邊瑞氣生　進云。恁麼即獨",
    "X78n1553_021:0526b05": "松逈秀。溳水重清　師云。依俙越國。髣髴楊州　問。",
    "X78n1553_021:0526b06": "如何是祖師西來意　師云。南斗七。北斗八　進云。",
    "X78n1553_021:0526b07": "恁麼即大眾證明　師云。七棒對十三。",
    "X78n1553_021:0526b08": "師云。千聖垂慈。施方便而普應群機。萬法一源。顯多",
    "X78n1553_021:0526b09": "門而利物。窮斯秘旨。難遇作者之鋒。若也舉唱宗乘。",
    "X78n1553_021:0526b10": "千聖也須失利。維摩詰呵呵大笑。普賢措之。何義。吾",
    "X78n1553_021:0526b11": "門一道真筌歌偈。臨機敲起。莫學聽響之流。古者從",
    "X78n1553_021:0526b12": "來有例。駐斯旨。息前詮。吾門有幸。冀察先賢。須菩提",
    "X78n1553_021:0526b13": "遯跡巖中。天雨寶華。但某髑事荒虗。智非天產。賴諸",
    "X78n1553_021:0526b14": "聖之慈光。續千燈而不斷。久立。珍重。",
    "X78n1553_021:0526b15": "師上堂。良久。有僧問。如何是和尚為人處　師云。四",
    "X78n1553_021:0526b16": "海江波靜。一輪天地明　進云。莫便是和尚為人處",
    "X78n1553_021:0526b17": "也無　師云。寒山撫掌誰人會。拾得忻忻恃地迷。",
    "X78n1553_021:0526b18": "問。寶劍未出匣時如何　師云。看　進云。出匣後如",
    "X78n1553_021:0526b19": "何　師云。收。問。如何是和尚家風　師云。韶陽一",
    "X78n1553_021:0526b20": "點異。清虗盡智門　進云。莫便是和尚家風也無",
    "X78n1553_021:0526b21": "　師云。金州路上。兩兩三三　問。如何是佛　師云。鼻",
    "X78n1553_021:0526b22": "孔長三尺　進云。不會　師云。真不掩偽。曲不藏直。",
    "X78n1553_021:0526b23": "問。如何是古佛心　師云。少人買　學云。買後如",
    "X78n1553_021:0526b24": "何　師云。學語之流。問。如何是道　師云。點　進",
    "X78n1553_021:0526c01": "云。　點後如何　師云。荊三汴四。",
    "X78n1553_021:0526c02": "師上堂云。智門今日開却。布袋。有買賣。出來對眾商",
    "X78n1553_021:0526c03": "量。若無。還我布袋錢來。便下座。僧問。如何是隨色",
    "X78n1553_021:0526c04": "摩尼珠　師云。隨　學云。隨後如何　師云。一箇婆",
    "X78n1553_021:0526c05": "婆兩箇癭。問。如何是智門境　師云。迦葉臺上雲。",
    "X78n1553_021:0526c06": "白雲亭下水　進云。如何是境中人　師云。塞北穿",
    "X78n1553_021:0526c07": "耳客。南地念經僧　問。蓮華未出水時如何　師云。",
    "X78n1553_021:0526c08": "野老謳歌。　進云。出水後如何　師云。謳歌野老",
    "X78n1553_021:0526c09": "　問。得船便度時如何　師云。櫂在誰人手　僧擬議",
    "X78n1553_021:0526c10": "　師云。雲有出山勢。水無投澗聲。問。如何是迦葉",
    "X78n1553_021:0526c11": "不聞聞　師云。文殊有勅　進云。如何是世尊不說",
    "X78n1553_021:0526c12": "說　師云。維摩令行。",
    "X78n1553_021:0526c13": "師上堂云。佛病祖病。一時與諸禪德拈向三門外。諸",
    "X78n1553_021:0526c14": "德還拈得山僧病也無。若拈得山僧病。不妨見得佛",
    "X78n1553_021:0526c15": "病祖病。珍重。僧問。稀逢難遇。請師指示　師云。量",
    "X78n1553_021:0526c16": "天大監。問。佛未出世時如何　師云。山僧無面見",
    "X78n1553_021:0526c17": "闍梨　進云。出世後如何　師云。迦葉臺前勅。白雲",
    "X78n1553_021:0526c18": "亭上令　問。如何祖師西來意。師云。擔不起　進",
    "X78n1553_021:0526c19": "云。為什麼擔不起　師云。祖師西來意　問。牛頭未",
    "X78n1553_021:0526c20": "見四祖時如何　師云。高問低對　進云。見後如何",
    "X78n1553_021:0526c21": "　師云。風蕭蕭。雨颯颯。",
    "X78n1553_021:0526c22": "師上堂云。有僧問。雲門一曲師親唱。北斗藏身事若",
    "X78n1553_021:0526c23": "何　師云。從苗辨地　學云。不會。特伸請益　師云。",
    "X78n1553_021:0526c24": "是誰罪過。師乃云。好諸上座。攜囊挈鉢。東西南北",
    "X78n1553_021:0527a01": "行脚。當為何事。山僧如今大開門戶。不怕儞諸人出",
    "X78n1553_021:0527a02": "來拗折拄杖。推倒禪床。猶未是作家在。又云。君子務",
    "X78n1553_021:0527a03": "本。本立而道生。師拈起拄杖云。如今立也。本在什麼",
    "X78n1553_021:0527a04": "處。莫在拄杖頭上麼。莫在儞諸人眉毛眼睫上麼。以",
    "X78n1553_021:0527a05": "拄杖擊禪床一下。珍重。僧問。臨濟入門便喝。德山",
    "X78n1553_021:0527a06": "入門便棒。和尚此間如何為人　師云。不當　學云。",
    "X78n1553_021:0527a07": "為什麼不當　師便打。",
    "X78n1553_021:0527a08": "師上堂云。古人道。涅槃含四德。唯我契直常。拈起拄",
    "X78n1553_021:0527a09": "杖云。豈不是四德。作麼生是真常。儞諸人還會麼。儞",
    "X78n1553_021:0527a10": "若不會。祖峯布施儞諸人。乃云。拄杖穿過真常。真常",
    "X78n1553_021:0527a11": "穿過四德。會麼。祖峯解開布袋。一時傾出了也。儞諸",
    "X78n1553_021:0527a12": "人有會底也無。出來說看。儞若說得。祖峯與儞證明。",
    "X78n1553_021:0527a13": "你若說不得。敲落你鼻孔。拽脫你眉毛。以拄杖擊香",
    "X78n1553_021:0527a14": "臺。便下座。",
    "X78n1553_021:0527a15": "師上堂云。看看。須彌燈王如來向按上轉大法輪了。",
    "X78n1553_021:0527a16": "却入諸上座眉間。還見麼。若不見。眼在什麼處。以拄",
    "X78n1553_021:0527a17": "杖打禪床。便下座。僧問。截鉄鏌鎁猶是鈍。囓鏃當",
    "X78n1553_021:0527a18": "鋒事若何　師云。汝試用看　進云。恁麼即献上漢",
    "X78n1553_021:0527a19": "高王也　師云。你見箇什麼道理　進云。苦痛深",
    "X78n1553_021:0527a20": "　師云。頭在我手裏。一任[跳兆+孛]跳。",
    "X78n1553_021:0527a21": "師上堂云。朝朝相聚。時序一般。雖然如是。當為何事。",
    "X78n1553_021:0527a22": "不見教中道。一切諸佛及諸佛皆從此經出。師拈起",
    "X78n1553_021:0527a23": "拄杖云。豈不是經。阿那箇是佛。儞若見。出來與祖峯",
    "X78n1553_021:0527a24": "說看。若不見此義。文長付在來日。珍重。",
    "X78n1553_021:0527b01": "師上堂。僧問。名喧宇宙知師久。雲嶺家風略借看",
    "X78n1553_021:0527b02": "　師云。更道　僧展手　師便打。師又竪起拄杖云。",
    "X78n1553_021:0527b03": "大眾會麼。言不再舉。令不重行。便下座。",
    "X78n1553_021:0527b04": "師上堂。拈起拈杖云。彌勒先鋒。釋迦殿後。總在祖峯",
    "X78n1553_021:0527b05": "拄杖頭上。儞諸人還見麼。又道。我觀法王法。法王法",
    "X78n1553_021:0527b06": "如是。會麼。會即出來道看。若不會。伏惟尚響。以拄杖",
    "X78n1553_021:0527b07": "擊香臺。便下座。",
    "X78n1553_021:0527b08": "師上堂。大眾纔集。師云。鍾皷相催。當為何事。先德如",
    "X78n1553_021:0527b09": "是。後進如何委悉。遂拈起拄杖云。先大師云。根實枝",
    "X78n1553_021:0527b10": "異。久倚寒巖。攪大海。擊龍宮。山僧也不攪大海。擊龍",
    "X78n1553_021:0527b11": "宮。秖擊諸上座眉毛眼睫。以拄杖打香臺一下。便下",
    "X78n1553_021:0527b12": "座。僧問。獅子窟中無異獸。即今便請振全威　師",
    "X78n1553_021:0527b13": "云。汝試振看　進云。恁麼即天龍恭敬去也　師便",
    "X78n1553_021:0527b14": "打。",
    "X78n1553_021:0527b15": "師上堂。舉。雲門大師云。法身有三種病。二種光。出得",
    "X78n1553_021:0527b16": "荊棘叢林。淨地上死人無數。還有道得底麼。出來與",
    "X78n1553_021:0527b17": "祖峯道看。若道不得。分付與德山．臨濟。以拄杖擊香",
    "X78n1553_021:0527b18": "臺一下。便下座。",
    "X78n1553_021:0527b19": "師上堂。拈起拄杖云。一切諸佛及諸佛阿耨菩提皆",
    "X78n1553_021:0527b20": "從此經出。拄杖子豈不是經。儞諸人作麼生會。釋迦",
    "X78n1553_021:0527b21": "老子從拄杖頭上出來。為儞諸人說佛說法得徹困。",
    "X78n1553_021:0527b22": "見儞不會。却從拄杖頭上入去也。出去即且從。作麼",
    "X78n1553_021:0527b23": "生說箇入來底道理。以拄杖擊香臺一下。便下座",
    "X78n1553_021:0527b24": "　師上堂云。佛真法身。猶若虗空。應物現形。如水中月。",
    "X78n1553_021:0527c01": "師拈起拄杖云。此是拄杖子。月在什麼處。師遂云。三",
    "X78n1553_021:0527c02": "歲孩兒皆道得。百歲翁翁行不得。以拄杖擊香臺一",
    "X78n1553_021:0527c03": "下。便下座。",
    "X78n1553_021:0527c04": "師上堂云。古人道。四執既無。百非俱遣。儞諸人作麼",
    "X78n1553_021:0527c05": "生會四執。如普眼在佛會上入定。觀微塵剎土。不能",
    "X78n1553_021:0527c06": "得見普賢。乃白世尊言。我於微塵剎土。徧覓普賢。不",
    "X78n1553_021:0527c07": "能得見。世尊曰。汝但於淨三昧中起一念。便見普賢。",
    "X78n1553_021:0527c08": "時普眼乃於淨三昧中忽起一念。便見普賢向空中",
    "X78n1553_021:0527c09": "乘六牙白象。師云。眾中盡皆舉也。普賢我即不問儞。",
    "X78n1553_021:0527c10": "儞且道普眼眼向什麼處著。珍重。",
    "X78n1553_021:0527c11": "頌雲門法身",
    "X78n1553_021:0527c12": "　雲門透法身　　劃斷釋迦音　　文殊休惆悵",
    "X78n1553_021:0527c13": "　普賢謾沉唫",
    "X78n1553_021:0527c14": "藥忌頌",
    "X78n1553_021:0527c15": "　藥忌由來鑒作家　　示徒親切病如麻",
    "X78n1553_021:0527c16": "　十方三世諸知識　　赫日光中雷電車",
    "X78n1553_021:0527c17": "歲旦上堂有頌",
    "X78n1553_021:0527c18": "　今日正月一　　過去未來總露出",
    "X78n1553_021:0527c19": "　天下知識笑呵呵　　大滿家風誰相悉",
    "X78n1553_021:0527c20": "　誰相悉　　正月一",
    "X78n1553_021:0527c21": "　觀音殿裏禮彌勒　　文殊手裏普賢筆",
    "X78n1553_021:0527c22": "因僧問雲門抽顧頌。雲門抽顧。衲僧眼皮重。眼皮重。",
    "X78n1553_021:0527c23": "七八量。雷車打不動。打不動。",
    "X78n1553_021:0527c24": "抽顧頌",
    "X78n1553_021:0528a01": "　時念彌陀三五聲　　追薦東村李胡子",
    "X78n1553_021:0528a02": "　生西天山裏　　孟八郎強健",
    "X78n1553_021:0528a03": "　福田院裏貧兒叫喚　　乞與我一文大光錢",
    "X78n1553_021:0528a04": "僧問趙州栢樹子　師乃有頌。",
    "X78n1553_021:0528a05": "　天下禪翁咬少林　　趙州有語庭前栢",
    "X78n1553_021:0528a06": "　庭前栢　　老倒禪翁眼赫赤",
    "X78n1553_021:0528a07": "　不善東西失本源　　屈我觀音作胡客",
    "X78n1553_021:0528a08": "蘄州四祖山諲禪師上堂云。盡乾坤大地．三世諸佛．",
    "X78n1553_021:0528a09": "天下老和尚。被山僧今日坐斷。無儞出頭處。設有出",
    "X78n1553_021:0528a10": "頭得時。也秖是一箇竹木精靈。雖然如是。也未免擔",
    "X78n1553_021:0528a11": "枷判事。久立。珍重。僧問。如何是四祖境　師云。千",
    "X78n1553_021:0528a12": "年松杉檜。四季鎮長青　進云。如何是境中人　師",
    "X78n1553_021:0528a13": "云。祖師真影長年在。來往遊人稽首瞻　問。如何是",
    "X78n1553_021:0528a14": "佛　師云。大殿裏是釋迦　進云。莫便是也無　師",
    "X78n1553_021:0528a15": "云。莫錯認定盤星　問。如何是和尚家風　師云。厨",
    "X78n1553_021:0528a16": "無過客餐　進云。客來將何祇待　師云。客來須看",
    "X78n1553_021:0528a17": "　問。如何是透法身句　師云。多年松樹老輪皺",
    "X78n1553_021:0528a18": "　間。尋枝摘葉即不問。如何是直截根源　師云。佛頭",
    "X78n1553_021:0528a19": "衡不遠。問。迦葉上行衣。何人合得披　師云。大庾",
    "X78n1553_021:0528a20": "嶺頭提不起。方知不是我同人。問。如何是祖師西",
    "X78n1553_021:0528a21": "來意　師云。一人傳虗。萬人傳實。問。葉落歸根時",
    "X78n1553_021:0528a22": "如何　師云。一歲一枯榮。",
    "X78n1553_021:0528a23": "蘄州廣教懷志禪師上堂云。舉令提綱。郡魔屏蹟。全",
    "X78n1553_021:0528a24": "提祖印。坐斷十方。正當恁麼時。老胡出來。也須乞命。",
    "X78n1553_021:0528b01": "眾中若是作家。略希英鑒。時有僧問。從上相傳。合",
    "X78n1553_021:0528b02": "談何事　師云。令　進云。恁麼即字人退步去也",
    "X78n1553_021:0528b03": "　師云。吁。吁　問。如何是佛法大意　師云。記來多少",
    "X78n1553_021:0528b04": "時　進云。學人不會。如何得受用去　師云。言猶在",
    "X78n1553_021:0528b05": "耳。問。如何是祖宗下事　師云。舉得甚分明　進",
    "X78n1553_021:0528b06": "云。恁麼即學人禮拜　師云。將為是真箇。問。是什",
    "X78n1553_021:0528b07": "麼物。學人為什麼不會　師云。生在冀州。僧問。如",
    "X78n1553_021:0528b08": "何是透法身句　師有頌答。",
    "X78n1553_021:0528b09": "　北斗藏身句　　當鋒措者稀　　投機猶未諦",
    "X78n1553_021:0528b10": "　玄會太無知　　猿聲青嶂外　　虎嘯透山谿",
    "X78n1553_021:0528b11": "　洪鍾來報曉　　雞向五更啼",
    "X78n1553_021:0528b12": "襄州興化奉能禪師上堂云。一言纔舉。千差同轍。此",
    "X78n1553_021:0528b13": "是化身說法。報身不說法。又云。報身為什麼不說法。",
    "X78n1553_021:0528b14": "他自有廊幕在。僧問。如何是鷲嶺境　師云。風吹",
    "X78n1553_021:0528b15": "兩岸柳。浪動一池蓮。問。如何是境中人　師云。大",
    "X78n1553_021:0528b16": "殿毗盧佛。堂中雲水僧。問。師唱誰家曲。宗風嗣阿",
    "X78n1553_021:0528b17": "誰　師云。迦葉臺前雲水塔。問。如何是鷲嶺關捩",
    "X78n1553_021:0528b18": "子　師云。莫動箸　僧便喝　師云。向儞道莫動著。",
    "X78n1553_021:0528b19": "喝箇什麼　僧又喝　師便打。問。如何是佛　師",
    "X78n1553_021:0528b20": "云。髮長僧貌醜。問。棒喝臨機權且止。如何是鷲嶺",
    "X78n1553_021:0528b21": "關捩子　師云。鷲嶺關捩且置。是儞自己事作麼生",
    "X78n1553_021:0528b22": "　學云。不會　師云。還我關捩子。",
    "X78n1553_021:0528b23": "師上堂。以頌示眾云。",
    "X78n1553_021:0528b24": "　問儞十方雲水和　　南來北往意如何",
    "X78n1553_021:0528c01": "　觸目千差無異路　　石人彈舌念彌陀",
    "X78n1553_021:0528c02": "綱宗頌",
    "X78n1553_021:0528c03": "　最險無過劍刃鋒　　祖師從此定綱宗",
    "X78n1553_021:0528c04": "　顧鑒不知何處去　　千株松下白頭翁",
    "X78n1553_021:0528c05": "唐州天睦山契滿禪師上堂。示眾。迦葉親傳。如來密",
    "X78n1553_021:0528c06": "印。達磨西來。多虗少實。若論此事。且權認奴作郎。說",
    "X78n1553_021:0528c07": "佛說祖。剜肉成瘡。直下單明。未是衲僧活計。作麼生",
    "X78n1553_021:0528c08": "是衲僧活計。何不對眾證據看。時有僧禮拜　師",
    "X78n1553_021:0528c09": "云。若是先陀客。更不待揚眉　僧云。喏　師云。金州",
    "X78n1553_021:0528c10": "路上兩兩三三。問。師登師子座。奮迅振全威。迦葉",
    "X78n1553_021:0528c11": "峰前令。師今為阿誰　師云。昨夜風霜緊。今朝刮骨",
    "X78n1553_021:0528c12": "寒　進云。恁麼即隨陽一箭。師當的去也　師云。禍",
    "X78n1553_021:0528c13": "不單行。問。魚透龍門浪。全身躍踊飛。時如何　師",
    "X78n1553_021:0528c14": "云。三月雷雨動。霹靂震全威。問。如何是佛　師云。",
    "X78n1553_021:0528c15": "多年桃核　進云。未審意旨如何　師云。打破裏頭",
    "X78n1553_021:0528c16": "人。問。諸聖三昧。何人合得知　師云。秖如今　進",
    "X78n1553_021:0528c17": "云。莫便是也無　師云。南山起雲。北山下雨。問。如",
    "X78n1553_021:0528c18": "何是祖師西來意　師云。三年逢一閏　進云。合談",
    "X78n1553_021:0528c19": "何事　師云。九月是重陽。",
    "X78n1553_021:0528c20": "鄂州建福智同禪師上堂云。直饒儞一句踢蕩分明",
    "X78n1553_021:0528c21": "去。早是不著便。遭他點污了也。儞合作麼生。久立。珍",
    "X78n1553_021:0528c22": "重。僧問。祖意教意。是同是別　師云。崇山嶺峻",
    "X78n1553_021:0528c23": "　進云。恁麼即不同　師云。夢澤波清。問。如何是和",
    "X78n1553_021:0528c24": "尚為人一句　師云。粗識好惡。問。如何是文殊直",
    "X78n1553_021:0529a01": "截一句　師云。彈指到清涼。問。法無二法。心無二",
    "X78n1553_021:0529a02": "心。如何是心　師云。千差萬別。問。夜升兜率。晝降",
    "X78n1553_021:0529a03": "閻浮。未審是什麼人境界　師云。不是別人。問。如",
    "X78n1553_021:0529a04": "何是佛　師云。鼻如截筒。問。北斗藏身。意旨如何",
    "X78n1553_021:0529a05": "　師云。鸎鵡慕西秦。乃有頌。",
    "X78n1553_021:0529a06": "　雲門透法身　　法身何許人　　鴈迴沙塞去",
    "X78n1553_021:0529a07": "　鸎鵡慕西秦",
    "X78n1553_021:0529a08": "江陵府福昌禪院重善禪師上堂。僧問。如何是正法",
    "X78n1553_021:0529a09": "眼　師云。夜觀乾象　學人不會意旨如何　師云。",
    "X78n1553_021:0529a10": "日裏看山。問。如何是稱昌境　師云。松峰亭眺望。",
    "X78n1553_021:0529a11": "不與白雲齊　進云。如何是境中人　師云。朝見金",
    "X78n1553_021:0529a12": "鱗躍。暮聽子規啼。問。祖意與教意。是同是別　師",
    "X78n1553_021:0529a13": "云。巢知風。穴知雨。問。如何是佛法的的大意　師",
    "X78n1553_021:0529a14": "云。東方甲乙木　進云。恁麼即粉骨碎身也　師云。",
    "X78n1553_021:0529a15": "易開終始口。難保歲寒心。問。如何是福昌山　師",
    "X78n1553_021:0529a16": "云。鳥飛不度　進云。如何是山中人　師云。四海五",
    "X78n1553_021:0529a17": "湖。問。浩浩之中。如何辨主　師云。長安天子。塞外",
    "X78n1553_021:0529a18": "將軍　進云。恁麼即權握在手　師云。不斬無罪人。",
    "X78n1553_021:0529a19": "問。如何是不遷底法　師云。死人不坐神　進云。學",
    "X78n1553_021:0529a20": "人不會意旨如何　師云。那伽常在定。問。離却咽",
    "X78n1553_021:0529a21": "喉唇吻。請師速道　師云。福昌口門窄　進云。和尚",
    "X78n1553_021:0529a22": "為什麼口門窄　師云。還我話來。問。如何是離筌",
    "X78n1553_021:0529a23": "蹄底句　師云。頭大帽子小　學人不會意旨如何",
    "X78n1553_021:0529a24": "　師云。側脚久穿靴。問。金烏東涌。玉兔西沉。時如",
    "X78n1553_021:0529b01": "何　師云。措大不騎驢　進云。恁麼即謝師指南",
    "X78n1553_021:0529b02": "　師云。更須子細。問。牛頭未見四祖時如何　師云。",
    "X78n1553_021:0529b03": "槵子數珠　進云。見後如何　師云。鐵磬行者。問。",
    "X78n1553_021:0529b04": "未施武藝。便入戰場時如何　師云。老僧打退皷",
    "X78n1553_021:0529b05": "　學云。恁麼則展陣開旗去也　師云。伏惟尚饗。",
    "X78n1553_021:0529b06": "師上堂云。盡乾坤大地微塵諸佛總在福昌者。裏拈",
    "X78n1553_021:0529b07": "拄杖劃地一下。云。說佛說法。禪德若也會得。出來與",
    "X78n1553_021:0529b08": "儞證據。若也不會。華須連夜發。莫待曉風吹。久立。珍",
    "X78n1553_021:0529b09": "重。",
    "X78n1553_021:0529b10": "舒州龍門山仁永禪師上堂云。諸佛言詮。止啼為義。",
    "X78n1553_021:0529b11": "祖師心印。莫可論之。向上一路。誰敢措足。直下會得。",
    "X78n1553_021:0529b12": "早不著便。久立。珍重。問。祖祖相傳。未審傳箇什麼",
    "X78n1553_021:0529b13": "　師云。德山拄杖　進云。恁麼即得其妙也　師便",
    "X78n1553_021:0529b14": "打。問。如何是龍門路　師云。險　進云。為什麼如",
    "X78n1553_021:0529b15": "此　師云。點額却迴來。問。如何是龍門山裏龍",
    "X78n1553_021:0529b16": "　師云。雷震青霄　進云。忽遇金翅來時如何　師云。",
    "X78n1553_021:0529b17": "傾湫倒嶽。問。如何是祖師衣　師云。大庾嶺提不",
    "X78n1553_021:0529b18": "起。問。如何是佛法大意　師云。罕逢此問。",
    "X78n1553_021:0529b19": "襄州延慶宗本禪師初開堂。示眾云。山鋪碎玉。樹挂",
    "X78n1553_021:0529b20": "銀條。道安巖畔。舉唱宗乘。迦葉門風。有疑請問。時",
    "X78n1553_021:0529b21": "有僧問。正法無言。請師舉唱　師云。正當今日　進",
    "X78n1553_021:0529b22": "云。恁麼即得遇於師也　師云。一場懡[怡台+羅]　學云。灼",
    "X78n1553_021:0529b23": "然　師云。放儞二十棒。問。魚未跳龍門時如何",
    "X78n1553_021:0529b24": "　師云。擺手入長安　進云。跳過後如何　師云。長安",
    "X78n1553_021:0529c01": "雖樂。問。如何是鳳山　師云。天生標格　進云。如",
    "X78n1553_021:0529c02": "何是山中人　師云。貌古無人識。問。如何是和尚",
    "X78n1553_021:0529c03": "為人一句　師云。截斷鳳林關　進云。恁麼則展手",
    "X78n1553_021:0529c04": "不逢人也　師便打。",
    "X78n1553_021:0529c05": "唐州福安山慧珣禪師初開堂。升座。有僧問。師唱誰",
    "X78n1553_021:0529c06": "家曲。宗風嗣阿誰　師云。古殿連雲水　進云。恁麼",
    "X78n1553_021:0529c07": "即韶陽玄孫。龍居嫡子也　師云。重言不當吃。問。",
    "X78n1553_021:0529c08": "我佛出世。振動魔宮。和尚出世。有何祥瑞　師云。泌",
    "X78n1553_021:0529c09": "水正南流。師初受唐州請。便有僧問。若到泌陽。忽",
    "X78n1553_021:0529c10": "有人若官若私。是男是女。人人各致一問。問問各別。",
    "X78n1553_021:0529c11": "如何祇對　師云。春後一陽生　進云。恁麼即今日",
    "X78n1553_021:0529c12": "小出大遇　師拈坐具當面擺。問。祖師來此土。意",
    "X78n1553_021:0529c13": "旨如何　師云。端。問。人王與法王相見時如何",
    "X78n1553_021:0529c14": "　師云。劄。問。未離兜率。已降王宮。未出母胎。度人已",
    "X78n1553_021:0529c15": "畢時如何　師云。好事不知無。",
    "X78n1553_021:0529c16": "鼎州大龍山炳賢禪師上堂。有僧問。如何是大龍境",
    "X78n1553_021:0529c17": "　師云。堂前一堆土。巍峨倚半空　進云。如何是境",
    "X78n1553_021:0529c18": "中人　師云。淨掃門前地。迎待五湖賓。問。如何是",
    "X78n1553_021:0529c19": "佛　師云。穿雲不度水。躡足降閻浮。問。昔日先師",
    "X78n1553_021:0529c20": "語。如何透法身　師云。萬仞峰前句。不與白雲齊。",
    "X78n1553_021:0529c21": "問。如何是動乾坤句　師云。透出龍宮翻大海。掌開",
    "X78n1553_021:0529c22": "日月倒須彌。問。如何是出家人　師云。深　進云。",
    "X78n1553_021:0529c23": "如何是出家法　師云。苦。",
    "X78n1553_021:0529c24": "隋州雙泉山瓊禪師不収語錄。秖有偈頌。",
    "X78n1553_021:0530a01": "色空頌",
    "X78n1553_021:0530a02": "　靈光滿目簇山河　　幻境之中物像多",
    "X78n1553_021:0530a03": "　體妙已知緣不礙　　執情還被境消磨",
    "X78n1553_021:0530a04": "　責黃靡實無妨用　　影響皆真覓即訛",
    "X78n1553_021:0530a05": "　是色是空重疊夢　　夢中華藏現森羅",
    "X78n1553_021:0530a06": "頌靈雲見桃花得悟",
    "X78n1553_021:0530a07": "　學劍難提鋒刃頭　　艶光花發便心休",
    "X78n1553_021:0530a08": "　不疑句播乾坤內　　得旨唯憑月滿秋",
    "X78n1553_021:0530a09": "又頌玄沙拈",
    "X78n1553_021:0530a10": "　玄沙聞舉悟中知　　當下云言未保伊",
    "X78n1553_021:0530a11": "　一擊海濤皆涌沸　　天光迴爍眼眵眵",
    "X78n1553_021:0530a12": "魚鼓頌",
    "X78n1553_021:0530a13": "　玉鬣金鱗光閃爍　　逆浪衝波形勢惡",
    "X78n1553_021:0530a14": "　叢林擊著震山雷　　顧網遊魚皆省覺",
    "X78n1553_021:0530a15": "常用不空頌",
    "X78n1553_021:0530a16": "　舉足下足　　步步相逐　　運用去來　　靈光不蓄",
    "X78n1553_021:0530a17": "　釋迦真風　　商那種族　　的的斯言　　斯言為酷",
    "X78n1553_021:0530a18": "冬月雪下夜坐思智門和尚有頌",
    "X78n1553_021:0530a19": "　嚴風亂地天降雪　　夜久更深凍雲結",
    "X78n1553_021:0530a20": "　虗堂獨步驀思量　　却憶龍居舊巢穴",
    "X78n1553_021:0530a21": "　明教先師雪裡言　　火發新羅燒脚熱",
    "X78n1553_021:0530a22": "　東嶺鷹飛禪客尋　　南山蛇出人行絕",
    "X78n1553_021:0530a23": "　象骨輥毬熟膽機　　歸宗拽石底時節",
    "X78n1553_021:0530a24": "　如斯綱要最希奇　　唯有吾師應可別",
    "X78n1553_021:0530b01": "　別得龍居牙爪生　　不貴真如玄妙譯",
    "X78n1553_021:0530b02": "　余愛韶陽新定機　　一生與人拔釘楔",
    "X78n1553_021:0530b03": "　何日春風一陣來　　吹歆寒雲掃霜雪",
    "X78n1553_021:0530b04": "　共師同賀大平年　　赫日光中雷電掣",
    "X78n1553_021:0530b05": "自嚴上座有僧問。如何是吹毛劍　答云。龍脣鳳觜",
    "X78n1553_021:0530b06": "　問。如何是無縫塔　答云。甎瓦泥土　進云。如何",
    "X78n1553_021:0530b07": "是塔中人　答云。含齒戴髮　問。寶劍未出匣時如",
    "X78n1553_021:0530b08": "何　答云。龍藏海底　進云。出匣後如何　師云。海",
    "X78n1553_021:0530b09": "上橫行　問。如何是大人相　答云。不曾作模樣",
    "X78n1553_021:0530b10": "　問。如何是老人相　答云。無力把拄杖　因與數僧",
    "X78n1553_021:0530b11": "遊山迴。僧問云。盡日遊山。成得什麼邊事　答云。困",
    "X78n1553_021:0530b12": "即喫茶　僧問。洞山麻三斤。意旨如何　答云。八十",
    "X78n1553_021:0530b13": "婆婆不粧梳。",
    "X78n1553_021:0530b14": "頌雲門透法身",
    "X78n1553_021:0530b15": "　先祖透法身　　仰面看日輪　　赤脚倒上樹",
    "X78n1553_021:0530b16": "　不會更愁人",
    "X78n1553_021:0530b18": "天聖廣燈錄卷第二十一"
}