{
    "T09n0278_059:0775b08": "大方廣佛華嚴經卷第五十九",
    "T09n0278_059:0775b10": "東晉天竺三藏佛馱跋陀羅譯",
    "T09n0278_059:0775b11": "入法界品第三十四之十六",
    "T09n0278_059:0775b12": "◎爾時，彌勒菩薩以如是等，讚歎善財諸",
    "T09n0278_059:0775b13": "妙功德，令無量眾生發道心已，告善財",
    "T09n0278_059:0775b14": "言：「善哉！善哉！童子！乃能發阿耨多羅三藐三",
    "T09n0278_059:0775b15": "菩提心，專求一切佛法，饒益一切世間，救",
    "T09n0278_059:0775b16": "護一切眾生。善男子！汝得善利人身壽命，",
    "T09n0278_059:0775b17": "值遇諸佛，得見文殊師利大善知識；汝為",
    "T09n0278_059:0775b18": "法器，善根潤澤，長清白法，淨勝欲性，為善",
    "T09n0278_059:0775b19": "知識之所總攝，諸佛護念。何以故？菩提心",
    "T09n0278_059:0775b20": "者，則為一切諸佛種子，能生一切諸佛法",
    "T09n0278_059:0775b21": "故；菩提心者，則為良田，長養眾生白淨法",
    "T09n0278_059:0775b22": "故；菩提心者，則為大地，能持一切諸世間",
    "T09n0278_059:0775b23": "故；菩提心者，則為淨水，洗濯一切煩惱垢",
    "T09n0278_059:0775b24": "故；菩提心者，則為大風，一切世間無障礙",
    "T09n0278_059:0775b25": "故；菩提心者，則為盛火，能燒一切邪見愛",
    "T09n0278_059:0775b26": "故；菩提心者，則為淨日，普照一切眾生類",
    "T09n0278_059:0775b27": "故；菩提心者，則為明月，諸白淨法悉圓滿",
    "T09n0278_059:0775b28": "故；菩提心者，則為淨燈，普照一切諸法界",
    "T09n0278_059:0775b29": "故；菩提心者，則為淨眼，悉能覩見邪正道故；",
    "T09n0278_059:0775c01": "菩提心者，則為大道，皆令得入一切智城",
    "T09n0278_059:0775c02": "故；菩提心者，則為正濟，悉令得到出要處",
    "T09n0278_059:0775c03": "故；菩提心者，則為大乘，容載一切諸菩薩",
    "T09n0278_059:0775c04": "故；菩提心者，則為門戶，令入一切菩薩行",
    "T09n0278_059:0775c05": "故；菩提心者，則為宮殿，安住修習三昧法",
    "T09n0278_059:0775c06": "故；菩提心者，則為園觀，於中遊戲受法樂",
    "T09n0278_059:0775c07": "故；菩提心者，則為勝宅，一切眾生所歸依",
    "T09n0278_059:0775c08": "故；菩提心者，則為依止，因修一切菩薩行",
    "T09n0278_059:0775c09": "故；菩提心者，則為守護，能滿菩薩諸大願",
    "T09n0278_059:0775c10": "故；菩提心者，則為慈母，增長一切諸菩薩",
    "T09n0278_059:0775c11": "故；菩提心者，則為養育，守護一切諸菩薩",
    "T09n0278_059:0775c12": "故；菩提心者，則為善知識，離一切惡諸恐",
    "T09n0278_059:0775c13": "怖故；菩提心者，則為大王，勝諸聲聞、緣覺",
    "T09n0278_059:0775c14": "心故；菩提心者，則為最勝，成滿一切無比",
    "T09n0278_059:0775c15": "願故；菩提心者，則為大海，悉能容受諸功",
    "T09n0278_059:0775c16": "德故；菩提心者，則為須彌山王，等觀眾生",
    "T09n0278_059:0775c17": "心不動故；菩提心者，則為金剛圍山，攝持",
    "T09n0278_059:0775c18": "一切諸眾生故；菩提心者，則為雪山，長養",
    "T09n0278_059:0775c19": "智慧清涼藥故；菩提心者，則為香山，出生",
    "T09n0278_059:0775c20": "一切功德香故；菩提心者，則為虛空，諸妙",
    "T09n0278_059:0775c21": "功德無邊際故；菩提心者，則為蓮華，不染",
    "T09n0278_059:0775c22": "一切世間法故；菩提心者，則為寶象，悉能",
    "T09n0278_059:0775c23": "調伏一切根故；菩提心者，則為寶馬，遠離",
    "T09n0278_059:0775c24": "諸惡[怡-台+龍]悷法故；菩提心者，則為調御師，悉能",
    "T09n0278_059:0775c25": "守護摩訶衍故；菩提心者，則為良藥，療治一",
    "T09n0278_059:0775c26": "切煩惱病故；菩提心者，則為沃焦，消盡一",
    "T09n0278_059:0775c27": "切不善法故；菩提心者，則為金剛，壞散一",
    "T09n0278_059:0775c28": "切諸惡法故；菩提心者，則為和香，出生一",
    "T09n0278_059:0775c29": "切功德香故；菩提心者，則為妙華，一切世間",
    "T09n0278_059:0776a01": "所愛樂故；菩提心者，則為白栴檀，除滅五",
    "T09n0278_059:0776a02": "欲諸熱病故；菩提心者，則為樂器，微妙音",
    "T09n0278_059:0776a03": "聲聞法界故；菩提心者，則為勇健，摧滅煩",
    "T09n0278_059:0776a04": "惱諸怨敵故；菩提心者，則為善鑷，拔出一",
    "T09n0278_059:0776a05": "切煩惱刺故；菩提心者，則為尊主，於餘一",
    "T09n0278_059:0776a06": "切莫能勝故；菩提心者，則為毘沙門天王，",
    "T09n0278_059:0776a07": "捨離一切諸貧苦故；菩提心者，則為妙德，",
    "T09n0278_059:0776a08": "莊嚴一切諸功德故；菩提心者，則為莊嚴",
    "T09n0278_059:0776a09": "具，嚴飾一切諸菩薩故；菩提心者，則為火",
    "T09n0278_059:0776a10": "災，焚燒一切有為法故；菩提心者，則為無",
    "T09n0278_059:0776a11": "壞藥王樹根，長養一切諸佛法故；菩提心",
    "T09n0278_059:0776a12": "者，則為龍珠，除滅無量煩惱毒故；菩提心",
    "T09n0278_059:0776a13": "者，則為水珠，淨諸心垢煩惱濁故；菩提心",
    "T09n0278_059:0776a14": "者，則為如意珠，具足一切功德利故；菩提",
    "T09n0278_059:0776a15": "心者，則為天德瓶，滿足一切所欲樂故；菩",
    "T09n0278_059:0776a16": "提心者，則為劫初樹，出生一切莊嚴具故；",
    "T09n0278_059:0776a17": "菩提心者，則為恒娑衣，不受一切諸塵垢",
    "T09n0278_059:0776a18": "故；菩提心者，則為正業，本性淨故；菩提心",
    "T09n0278_059:0776a19": "者，則為利犁，修治一切眾生田故；菩提心",
    "T09n0278_059:0776a20": "者，則為那羅延箭，悉能鑒徹身見鎧故；菩",
    "T09n0278_059:0776a21": "提心者，則為厭離，決定了知苦患相故；菩",
    "T09n0278_059:0776a22": "提心者，則為利矟，能刺一切煩惱賊故；菩",
    "T09n0278_059:0776a23": "提心者，則為甘露雨，能滅一切煩惱火故；",
    "T09n0278_059:0776a24": "菩提心者，則為利劍，斬除一切煩惱惡故；",
    "T09n0278_059:0776a25": "菩提心者，則為金椎，壞散一切憍慢山故；",
    "T09n0278_059:0776a26": "菩提心者，則為利刀，斬截七使煩惱鎧故；",
    "T09n0278_059:0776a27": "菩提心者，則為勇健幢，傾倒一切諸魔幢",
    "T09n0278_059:0776a28": "故；菩提心者，則為釿斧，斫伐無知諸苦樹",
    "T09n0278_059:0776a29": "故；菩提心者，則為器仗，防護一切諸艱難",
    "T09n0278_059:0776b01": "故；菩提心者，則為善手，防護一切諸度身",
    "T09n0278_059:0776b02": "故；菩提心者，則為妙足，安立一切諸功德",
    "T09n0278_059:0776b03": "故；菩提心者，則為眼藥，除滅一切無明曀",
    "T09n0278_059:0776b04": "故；菩提心者，則為善拔刺，悉能拔出身見",
    "T09n0278_059:0776b05": "刺故；菩提心者，則為安隱床，除滅一切生",
    "T09n0278_059:0776b06": "死苦床故；菩提心者，則為善友，度脫無量",
    "T09n0278_059:0776b07": "生死難故；菩提心者，則為善利，遠離一切",
    "T09n0278_059:0776b08": "衰耗法故；菩提心者，則為天人師，善知菩",
    "T09n0278_059:0776b09": "薩出要道故；菩提心者，則為寶藏，無量功",
    "T09n0278_059:0776b10": "德不可盡故；菩提心者，則為涌泉，清冷智",
    "T09n0278_059:0776b11": "慧無窮盡故；菩提心者，則為淨鏡，顯現一",
    "T09n0278_059:0776b12": "切諸法門故；菩提心者，則為淨池，洗濯一",
    "T09n0278_059:0776b13": "切諸垢穢故；菩提心者，則為大河流，引諸",
    "T09n0278_059:0776b14": "度四攝法故；菩提心者，則為龍王，悉能普",
    "T09n0278_059:0776b15": "雨甘露法故；菩提心者，則為命根，任持菩",
    "T09n0278_059:0776b16": "薩大悲法故；菩提心者，則為甘露，能令安",
    "T09n0278_059:0776b17": "住不死法故；菩提心者，則為羅網，網取一",
    "T09n0278_059:0776b18": "切所應化故；菩提心者，則為善羂，攝取一",
    "T09n0278_059:0776b19": "切諸眾生故；菩提心者，則為鉤餌，釣出生",
    "T09n0278_059:0776b20": "死淵居眾生故；菩提心者，則為阿伽陀藥，",
    "T09n0278_059:0776b21": "除滅一切諸惡患故；菩提心者，則為波羅",
    "T09n0278_059:0776b22": "提毘叉藥，悉能療治五欲毒故；菩提心者，",
    "T09n0278_059:0776b23": "則為大地，消滅無量邪想水故；菩提心者，",
    "T09n0278_059:0776b24": "則為風輪，壞散一切諸障蓋故；菩提心者，",
    "T09n0278_059:0776b25": "則為寶洲，出生道品功德寶故；菩提心者，",
    "T09n0278_059:0776b26": "則為種性，長養一切白淨法故；菩提心者，",
    "T09n0278_059:0776b27": "則為居宅，納受一切功德寶故；菩提心者，",
    "T09n0278_059:0776b28": "則為大城，菩薩、商人所住處故；菩提心者，則",
    "T09n0278_059:0776b29": "為金藥，消煩惱垢，令清淨故；菩提心者，則",
    "T09n0278_059:0776c01": "為香蜜，具足一切功德味故；菩提心者，則",
    "T09n0278_059:0776c02": "為正道，令入一切智城故；菩提心者，則為",
    "T09n0278_059:0776c03": "寶器，容受一切白淨法故；菩提心者，則為",
    "T09n0278_059:0776c04": "時澤，悉能除滅煩惱塵故；菩提心者，則為",
    "T09n0278_059:0776c05": "安住，出生菩薩之所住故；菩提心者，則為",
    "T09n0278_059:0776c06": "壽行，不取聲聞諸解脫故；菩提心者，則為",
    "T09n0278_059:0776c07": "瑠璃寶，其性淨妙不受垢故；菩提心者，則",
    "T09n0278_059:0776c08": "為伊尼羅寶，勝諸聲聞、緣覺智故；菩提心",
    "T09n0278_059:0776c09": "者，則為法鼓，覺悟煩惱長寢眾生故；菩提",
    "T09n0278_059:0776c10": "心者，則為淨水，其性清淨，無垢濁故；菩提",
    "T09n0278_059:0776c11": "心者，則為閻浮檀金，令有為善，如聚墨故；",
    "T09n0278_059:0776c12": "菩提心者，則為山王，超出一切諸世間故；",
    "T09n0278_059:0776c13": "菩提心者，則為歸依，悉能救護諸眾生故；",
    "T09n0278_059:0776c14": "菩提心者，則為實義，遠離一切虛妄法故；",
    "T09n0278_059:0776c15": "菩提心者，則為無上寶，悉令歡喜，得滿足",
    "T09n0278_059:0776c16": "故；菩提心者，則為大會，隨彼所須，令充悅",
    "T09n0278_059:0776c17": "故；菩提心者，則為尊長，於諸眾生無倫匹",
    "T09n0278_059:0776c18": "故；菩提心者，則為寶藏，受持一切諸佛法",
    "T09n0278_059:0776c19": "故；菩提心者，則為因陀羅網，攝諸煩惱阿",
    "T09n0278_059:0776c20": "修羅故；菩提心者，則為毘樓那風，震動教",
    "T09n0278_059:0776c21": "化眾生心故；菩提心者，則為因陀羅火，焚",
    "T09n0278_059:0776c22": "燒一切煩惱習故；菩提心者，則為無上塔，",
    "T09n0278_059:0776c23": "一切天人應供養故。佛子！菩提心者，如是",
    "T09n0278_059:0776c24": "無量功德成就，悉與一切諸佛菩薩諸功德",
    "T09n0278_059:0776c25": "等。何以故？因菩提心，出生一切諸菩薩行，",
    "T09n0278_059:0776c26": "三世諸佛成正覺故。",
    "T09n0278_059:0776c27": "「◎善男子！譬如有人得自在藥，離五恐怖。",
    "T09n0278_059:0776c28": "何等為五？所謂：火不能燒、水不能漂、毒",
    "T09n0278_059:0776c29": "不能中、刀不能傷、熏不能害。菩薩摩訶",
    "T09n0278_059:0777a01": "薩亦復如是，發菩提心，攝薩婆若，離五恐",
    "T09n0278_059:0777a02": "怖。何等為五？所謂：不為欲火所燒，諸有流",
    "T09n0278_059:0777a03": "水所不能漂，瞋恚惡毒所不能中，煩惱利",
    "T09n0278_059:0777a04": "刀所不能傷，邪覺觀煙熏不能害。「善男",
    "T09n0278_059:0777a05": "子！譬如有人得解脫藥，終不橫死。菩薩摩",
    "T09n0278_059:0777a06": "訶薩亦復如是，得菩提心妙智慧藥，生死",
    "T09n0278_059:0777a07": "過患所不能害。「善男子！譬如有人得龍王",
    "T09n0278_059:0777a08": "藥，若有毒蟲聞其藥氣，即避遠去。菩薩摩",
    "T09n0278_059:0777a09": "訶薩亦復如是，得菩提心大龍王藥，一切",
    "T09n0278_059:0777a10": "煩惱諸惡毒蟲，聞其藥氣，皆悉散滅。「善男",
    "T09n0278_059:0777a11": "子！譬如有人得不可壞藥，一切怨敵，不得",
    "T09n0278_059:0777a12": "其便。菩薩摩訶薩亦復如是，得菩提心不",
    "T09n0278_059:0777a13": "壞法藥，一切煩惱諸魔怨敵，所不能壞。「善",
    "T09n0278_059:0777a14": "男子！譬如有人得頻伽陀藥，能出毒刺。菩",
    "T09n0278_059:0777a15": "薩摩訶薩亦復如是，得菩提心頻伽陀藥，",
    "T09n0278_059:0777a16": "能出三毒諸邪見刺。「善男子！譬如有人得",
    "T09n0278_059:0777a17": "善見藥王，滅一切病。菩薩摩訶薩亦復如",
    "T09n0278_059:0777a18": "是，得菩提心善見藥王，滅一切眾生諸煩",
    "T09n0278_059:0777a19": "惱病。「善男子！譬如刪陀那大藥王樹，其有",
    "T09n0278_059:0777a20": "眾生在彼樹蔭，身諸惡瘡皆得除愈。菩薩",
    "T09n0278_059:0777a21": "摩訶薩亦復如是，得菩提心刪陀藥樹，其",
    "T09n0278_059:0777a22": "有眾生依蔭此樹，一切煩惱不善業瘡，皆",
    "T09n0278_059:0777a23": "得除愈。「善男子！譬如藥王樹，名無壞根，以",
    "T09n0278_059:0777a24": "其力故，長養一切閻浮提樹。菩提心樹亦復",
    "T09n0278_059:0777a25": "如是，以其力故，長養一切學、無學菩薩善",
    "T09n0278_059:0777a26": "根。「善男子！譬如藥草，名阿藍婆，若用塗體，",
    "T09n0278_059:0777a27": "身得柔澤，意離諸惡。菩薩摩訶薩亦復如",
    "T09n0278_059:0777a28": "是，得菩提心阿藍婆藥，長身、口、意諸善行",
    "T09n0278_059:0777a29": "業。「善男子！譬如有人得念力藥，有所聞法，",
    "T09n0278_059:0777b01": "終不忘失。菩薩摩訶薩亦復如是，得菩提",
    "T09n0278_059:0777b02": "心念力藥者，聞持一切佛法不忘。「善男子！",
    "T09n0278_059:0777b03": "譬如有藥，名曰蓮華，其有服者，住壽一劫。",
    "T09n0278_059:0777b04": "菩薩摩訶薩亦復如是，服菩提心蓮華藥",
    "T09n0278_059:0777b05": "者，阿僧祇劫而得自在。「善男子！譬如有人",
    "T09n0278_059:0777b06": "執翳身藥，一切眾生所不能見。菩薩摩訶",
    "T09n0278_059:0777b07": "薩亦復如是，得菩提心翳身藥者，一切諸",
    "T09n0278_059:0777b08": "魔所不能見。「善男子！譬如大海有摩尼寶，",
    "T09n0278_059:0777b09": "名積眾寶，若不至他方，設火災起，乃至消",
    "T09n0278_059:0777b10": "減海水一渧無有是處。菩提之心積眾寶",
    "T09n0278_059:0777b11": "珠，亦復如是，處於菩薩直心海中，乃至以",
    "T09n0278_059:0777b12": "一善根迴向薩婆若，有忘失者，無有是處，",
    "T09n0278_059:0777b13": "而薩婆若無所染著，不離善根。「善男子！譬",
    "T09n0278_059:0777b14": "如摩尼名淨光明，有人以此瓔珞身者，",
    "T09n0278_059:0777b15": "蔽餘寶光，悉如聚墨。菩薩摩訶薩亦復如",
    "T09n0278_059:0777b16": "是，以菩提心摩尼寶珠瓔珞其身，映蔽聲",
    "T09n0278_059:0777b17": "聞、緣覺心寶。「善男子！譬如水珠，置濁水中，",
    "T09n0278_059:0777b18": "水即澄清。菩提心珠亦復如是，除滅一切",
    "T09n0278_059:0777b19": "煩惱垢濁。「善男子！譬如有人得住水寶珠，",
    "T09n0278_059:0777b20": "瓔珞其身，入深水中而不沒溺。菩薩摩訶",
    "T09n0278_059:0777b21": "薩亦復如是，得菩提心住水寶珠，入生死",
    "T09n0278_059:0777b22": "海而不沈沒。「善男子！譬如有人得大龍寶",
    "T09n0278_059:0777b23": "珠，往到龍所，龍不為害。菩薩摩訶薩亦復",
    "T09n0278_059:0777b24": "如是，得菩提心大龍寶珠，入欲界中，煩惱",
    "T09n0278_059:0777b25": "惡龍所不能害。「善男子！譬如帝釋有摩尼",
    "T09n0278_059:0777b26": "寶，瓔珞其身，於天中尊。菩薩摩訶薩亦復",
    "T09n0278_059:0777b27": "如是，著菩提心寶瓔珞者，悉於一切三界中",
    "T09n0278_059:0777b28": "尊。「善男子！譬如有人得隨意珠，除滅一切貧",
    "T09n0278_059:0777b29": "窮困苦。菩薩摩訶薩亦復如是，得菩提心",
    "T09n0278_059:0777c01": "隨意寶珠，除滅一切邪命貧苦。「善男子！譬",
    "T09n0278_059:0777c02": "如火珠，因日光發，能出猛焰，得菩提心。明",
    "T09n0278_059:0777c03": "淨火珠亦復如是，因大慧光所感發故，出",
    "T09n0278_059:0777c04": "智慧火。「善男子！譬如月珠，因月光發出清",
    "T09n0278_059:0777c05": "涼水，得菩提心。淨月寶珠亦復如是，因彼",
    "T09n0278_059:0777c06": "迴向善根，月光所感發已，出生善根諸大願",
    "T09n0278_059:0777c07": "水。「善男子！譬如龍王著如意寶冠，遠離恐",
    "T09n0278_059:0777c08": "怖。菩薩摩訶薩亦復如是，著菩提心大悲",
    "T09n0278_059:0777c09": "如意寶冠，遠離一切惡道諸難。「善男子！譬",
    "T09n0278_059:0777c10": "如莊嚴一切眾生藏摩尼寶，悉能成滿一切",
    "T09n0278_059:0777c11": "所願，無所損減，得菩提心。妙莊嚴藏摩尼",
    "T09n0278_059:0777c12": "寶者，成滿菩薩，及餘眾生所欲願樂，無所",
    "T09n0278_059:0777c13": "損減。「善男子！譬如轉輪王有摩尼寶，普照",
    "T09n0278_059:0777c14": "宮殿滅一切闇。菩薩摩訶薩亦復如是，得",
    "T09n0278_059:0777c15": "菩提心摩尼寶者，悉能普照五趣宮殿，滅",
    "T09n0278_059:0777c16": "一切闇。「善男子！譬如有人為紺色寶光明",
    "T09n0278_059:0777c17": "所觸，即同其色。菩薩摩訶薩亦復如是，得",
    "T09n0278_059:0777c18": "菩提心紺色寶光，觀察諸法，善根迴向，同",
    "T09n0278_059:0777c19": "薩婆若色。「善男子！如瑠璃寶於百千歲處",
    "T09n0278_059:0777c20": "不淨中，不為所染。菩提之心淨瑠璃寶亦",
    "T09n0278_059:0777c21": "復如是，於百千劫住欲界中，不為五欲",
    "T09n0278_059:0777c22": "之所染污，其性淨故。「善男子！如離垢光淨",
    "T09n0278_059:0777c23": "摩尼寶，出一切寶。菩提之心離垢光寶亦復",
    "T09n0278_059:0777c24": "如是，出生凡夫、聲聞、緣覺、菩薩、諸佛功德珍",
    "T09n0278_059:0777c25": "寶。「善男子！譬如大摩尼寶，悉能除滅一切",
    "T09n0278_059:0777c26": "諸闇。菩提心寶亦復如是，除滅一切無知闇",
    "T09n0278_059:0777c27": "冥。「善男子！譬如大海有無價寶，商人船車",
    "T09n0278_059:0777c28": "載之入城，餘摩尼寶無與等者。菩提之心無",
    "T09n0278_059:0777c29": "價寶珠亦復如是，處生死海，菩薩摩訶薩",
    "T09n0278_059:0778a01": "以大願船載入解脫城，聲聞、緣覺諸功德寶，",
    "T09n0278_059:0778a02": "所不能及。「善男子！譬如離垢大摩尼寶，處",
    "T09n0278_059:0778a03": "閻浮提，能照四萬由旬日月宮殿，皆悉顯現。",
    "T09n0278_059:0778a04": "菩提之心離垢寶珠亦復如是，住於生死，",
    "T09n0278_059:0778a05": "照法界空，佛境宮宅，悉令顯現。「善男子！譬",
    "T09n0278_059:0778a06": "如摩尼風王，能持日月所照境界，所有香華",
    "T09n0278_059:0778a07": "一切品類。菩提之心摩尼風王亦復如是，悉",
    "T09n0278_059:0778a08": "能攝持一切種智所照境界，一切天人，聲聞、",
    "T09n0278_059:0778a09": "緣覺，諸佛菩薩，及諸有漏、無漏善根。「善男子！",
    "T09n0278_059:0778a10": "譬如海中有摩尼寶，名曰海藏，顯現海中",
    "T09n0278_059:0778a11": "諸莊嚴事。菩提之心海藏寶珠亦復如是，",
    "T09n0278_059:0778a12": "顯現一切智境諸莊嚴事。「善男子！譬如閻",
    "T09n0278_059:0778a13": "浮檀金，除如意寶，勝一切寶。菩提之心閻",
    "T09n0278_059:0778a14": "浮檀金亦復如是，除一切智勝諸功德。",
    "T09n0278_059:0778a15": "「善男子！譬如有人善能呪龍，於諸龍中而",
    "T09n0278_059:0778a16": "得自在。菩薩摩訶薩亦復如是，得菩提心",
    "T09n0278_059:0778a17": "善呪術法，於一切煩惱龍而得自在。「善男",
    "T09n0278_059:0778a18": "子！譬如勇士被執鎧仗，一切怨敵所不能",
    "T09n0278_059:0778a19": "壞。菩薩摩訶薩亦復如是，被菩提心大莊",
    "T09n0278_059:0778a20": "嚴具，一切煩惱諸魔怨敵，所不能壞。「善男",
    "T09n0278_059:0778a21": "子！譬如憂陀伽娑羅栴檀，若燒一銖，香氣",
    "T09n0278_059:0778a22": "普熏小千世界；三千大千世界珍寶，所不能",
    "T09n0278_059:0778a23": "及。菩提心香亦復如是，以妙功德普熏法",
    "T09n0278_059:0778a24": "界，一切聲聞、緣覺功德，所不能及。「善男子！",
    "T09n0278_059:0778a25": "譬如白栴檀，以塗其身，除諸惱熱，得清涼",
    "T09n0278_059:0778a26": "樂。菩提心香亦復如是，除滅覺觀貪恚癡",
    "T09n0278_059:0778a27": "熱，令智慧身悉得涼樂。「善男子！譬如須彌",
    "T09n0278_059:0778a28": "山眾生品類，近彼山者，悉同其色。菩提心",
    "T09n0278_059:0778a29": "山亦復如是，若有近者，皆得同彼薩婆若",
    "T09n0278_059:0778b01": "色。「善男子！譬如波利質多樹華香，閻浮提中，",
    "T09n0278_059:0778b02": "諸婆師華、薝蔔華等所不能及。菩提心",
    "T09n0278_059:0778b03": "香亦復如是，妙功德香，聲聞、緣覺，無漏戒定，",
    "T09n0278_059:0778b04": "智慧解脫，解脫知見，所不能及。「善男子！譬",
    "T09n0278_059:0778b05": "如波利質多樹華，未開敷時，其香普熏閻",
    "T09n0278_059:0778b06": "浮提內，一切華香所不能及。菩提心華亦",
    "T09n0278_059:0778b07": "復如是，一切天人，有漏、無漏功德華香，所不",
    "T09n0278_059:0778b08": "能及。「善男子！譬如波利質多樹華，一日熏",
    "T09n0278_059:0778b09": "衣，薝蔔華、婆師華雖千歲熏，所不能及。",
    "T09n0278_059:0778b10": "菩提心華亦復如是，一日所熏功德，香徹",
    "T09n0278_059:0778b11": "十方佛所，一切聲聞、緣覺，以無漏心熏諸",
    "T09n0278_059:0778b12": "功德，於百千劫所不能及。「善男子！譬如",
    "T09n0278_059:0778b13": "那利羅樹，根莖枝葉，及其華果，悉益眾生。",
    "T09n0278_059:0778b14": "菩提心樹亦復如是，依因菩薩大慈悲生，",
    "T09n0278_059:0778b15": "從初發心，乃至究竟一切佛法，常能饒益一",
    "T09n0278_059:0778b16": "切眾生。「善男子！譬如一兩阿羅娑藥，變千",
    "T09n0278_059:0778b17": "兩銅，以為真金，於彼藥分，無所損減。菩提",
    "T09n0278_059:0778b18": "心藥亦復如是，攝迴向智，除滅一切煩惱業",
    "T09n0278_059:0778b19": "障，淨一切法，同薩婆若色，煩惱惡業，不能",
    "T09n0278_059:0778b20": "損減。「譬如小火，隨所焚燒，其焰轉盛。菩提",
    "T09n0278_059:0778b21": "心火亦復如是，隨所緣法，慧火猛盛。「譬如",
    "T09n0278_059:0778b22": "一燈然百千燈，無所損減。菩提心燈亦復",
    "T09n0278_059:0778b23": "如是，悉然三世諸佛慧燈，無所損減。「譬如",
    "T09n0278_059:0778b24": "明燈入大闇室，悉能照除一切闇冥。菩提心",
    "T09n0278_059:0778b25": "燈亦復如是，入心闇室，於無量劫積集癡",
    "T09n0278_059:0778b26": "闇，悉能除滅，具足菩薩明淨智慧。「譬如燈",
    "T09n0278_059:0778b27": "炷，隨其精麁，光明亦爾，若益膏油，光明轉",
    "T09n0278_059:0778b28": "增。菩提心炷亦復如是，隨其本願，出智慧",
    "T09n0278_059:0778b29": "光，普照法界，增大悲油，教化眾生，淨佛世",
    "T09n0278_059:0778c01": "界，行諸佛事，無有窮盡。「譬如他化自在天",
    "T09n0278_059:0778c02": "王，冠閻浮檀金自然天冠，欲界諸天，所不",
    "T09n0278_059:0778c03": "能壞。菩薩摩訶薩亦復如是，冠菩提心大",
    "T09n0278_059:0778c04": "願天冠，聲聞、緣覺所不能壞。「譬如大師子",
    "T09n0278_059:0778c05": "吼，小師子聞，皆悉勇健，一切禽獸，遠避竄伏。",
    "T09n0278_059:0778c06": "佛師子吼，諸菩薩等若聞，讚歎菩提心聲，長",
    "T09n0278_059:0778c07": "養法身，妄見眾生，潛伏退散。「譬如有人用",
    "T09n0278_059:0778c08": "師子筋以為琴絃，音聲既奏，餘絃斷絕。一",
    "T09n0278_059:0778c09": "切如來波羅蜜身，出菩提心功德音聲，若樂",
    "T09n0278_059:0778c10": "五欲二乘法者，聞悉斷滅。「譬如牛、馬、羊乳合",
    "T09n0278_059:0778c11": "在一器，以師子乳投彼器中，餘乳消盡，直",
    "T09n0278_059:0778c12": "過無礙。如來師子菩提心乳，著無量劫所",
    "T09n0278_059:0778c13": "積諸業煩惱乳中，皆悉消盡，不住聲聞、緣覺",
    "T09n0278_059:0778c14": "法中。「譬如迦毘伽鳥在[穀-禾+卵]中時，有大勢力，",
    "T09n0278_059:0778c15": "餘鳥弗及。菩薩摩訶薩亦復如是，於生死",
    "T09n0278_059:0778c16": "[穀-禾+卵]，發菩提心功德勢力，聲聞、緣覺所不能",
    "T09n0278_059:0778c17": "及。「譬如金翅鳥初始生時，其目明淨，有大",
    "T09n0278_059:0778c18": "勢力，大小諸鳥所不能及。菩薩摩訶薩亦",
    "T09n0278_059:0778c19": "復如是，生如來家，發菩提心，慧眼明淨，有",
    "T09n0278_059:0778c20": "大勢力；聲聞、緣覺於百千劫，修習智慧，所不",
    "T09n0278_059:0778c21": "能及。「譬如健士，以那羅延金剛利箭，射堅",
    "T09n0278_059:0778c22": "密鎧，直過無礙。菩薩摩訶薩亦復如是，以",
    "T09n0278_059:0778c23": "菩提心智慧利箭，射諸邪見煩惱密鎧，徹過",
    "T09n0278_059:0778c24": "無礙。「譬如摩訶那伽大力勇士，奮威怒時，",
    "T09n0278_059:0778c25": "閻浮提人無能壞者。菩薩摩訶薩亦復如",
    "T09n0278_059:0778c26": "是，發大慈悲，修菩提心，一切世間諸魔眷",
    "T09n0278_059:0778c27": "屬，及煩惱業，所不能壞。「譬如有人學大",
    "T09n0278_059:0778c28": "技術，雖未究竟，諸餘巧能所不能及。菩",
    "T09n0278_059:0778c29": "薩摩訶薩亦復如是，學菩提心願，雖未究",
    "T09n0278_059:0779a01": "竟，聲聞、緣覺諸餘眾生，所不能及。「譬如有",
    "T09n0278_059:0779a02": "人學善射術，先自安立。菩薩摩訶薩亦復",
    "T09n0278_059:0779a03": "如是，學一切智地，先自安立菩提之心，必",
    "T09n0278_059:0779a04": "得一切佛法。「譬如幻師，先讀幻術，然後示",
    "T09n0278_059:0779a05": "現一切幻事。菩薩摩訶薩亦復如是，發菩",
    "T09n0278_059:0779a06": "提心，然後顯現一切諸佛菩薩正法。「譬如幻",
    "T09n0278_059:0779a07": "術，非色現色。菩提心相亦復如是，顯現法",
    "T09n0278_059:0779a08": "界功德莊嚴。「譬如有人著閻浮檀金莊嚴之",
    "T09n0278_059:0779a09": "具，映蔽一切，悉如聚墨。菩薩摩訶薩亦復",
    "T09n0278_059:0779a10": "如是，以菩提心莊嚴之具，蔽諸眾生，聲聞、",
    "T09n0278_059:0779a11": "緣覺，所有功德。「譬如阿夜揵多鐵，此鐵少",
    "T09n0278_059:0779a12": "分，悉能毀壞一切餘鐵，諸鉤鎖縛。菩提之心",
    "T09n0278_059:0779a13": "亦復如是，斷諸邪見煩惱愛縛。「譬如疾風，",
    "T09n0278_059:0779a14": "隨去無礙。菩提心風亦復如是，隨所行處，",
    "T09n0278_059:0779a15": "除諸煩惱，悉無障礙，不住聲聞、緣覺解脫。",
    "T09n0278_059:0779a16": "「譬如有人善入大海而不沒溺，摩伽羅魚",
    "T09n0278_059:0779a17": "所不能害。菩薩摩訶薩亦復如是，以菩提",
    "T09n0278_059:0779a18": "心入生死海，不為生死之所染污，亦不",
    "T09n0278_059:0779a19": "證實際聲聞、緣覺，摩伽羅魚所不能害。「譬",
    "T09n0278_059:0779a20": "如有人服食甘露，一切眾患所不能害。",
    "T09n0278_059:0779a21": "菩薩摩訶薩亦復如是，服菩提心甘露法",
    "T09n0278_059:0779a22": "藥，不墮聲聞、緣覺之地，修習大悲，滿足願",
    "T09n0278_059:0779a23": "行。「譬如有人用翳身藥，以塗其目，自在遊",
    "T09n0278_059:0779a24": "行，無能見者。菩薩摩訶薩亦復如是，得菩",
    "T09n0278_059:0779a25": "提心滿足大願，自在遊行，入魔境界，一切",
    "T09n0278_059:0779a26": "眾魔所不能見。「譬如有人依恃大王，不",
    "T09n0278_059:0779a27": "畏餘人。菩薩摩訶薩亦復如是，依菩提心",
    "T09n0278_059:0779a28": "大力法王，除滅障蓋，不畏惡道。「譬如有人",
    "T09n0278_059:0779a29": "居深水內，不畏火焚。菩薩摩訶薩亦復如",
    "T09n0278_059:0779b01": "是，居菩提心善根水內，聲聞、緣覺解脫之",
    "T09n0278_059:0779b02": "火，所不能燒。「譬如有人依恃猛將，不畏",
    "T09n0278_059:0779b03": "怨敵。菩薩摩訶薩亦復如是，依菩提心，不",
    "T09n0278_059:0779b04": "畏諸惡。「譬如釋天執持金剛，降伏一切諸",
    "T09n0278_059:0779b05": "阿脩羅。菩薩摩訶薩亦復如是，執菩提心",
    "T09n0278_059:0779b06": "摧滅諸魔，及餘外道。「譬如有人服阿羅娑",
    "T09n0278_059:0779b07": "藥，不瘦不老，延壽無窮。菩薩摩訶薩亦復如",
    "T09n0278_059:0779b08": "是，服菩提心阿羅娑藥，於無量劫在生死",
    "T09n0278_059:0779b09": "中，修菩薩行，無所染著。「譬如阿羅娑藥，初",
    "T09n0278_059:0779b10": "用淨水。菩提心藥亦復如是，一切菩薩所修",
    "T09n0278_059:0779b11": "行中，最為先首。「譬如有人，諸根法中，命根",
    "T09n0278_059:0779b12": "為首。菩薩摩訶薩亦復如是，諸佛正法菩",
    "T09n0278_059:0779b13": "提之心，最為其首。「譬如有人命根斷故，不",
    "T09n0278_059:0779b14": "能利益父母親族。菩薩摩訶薩亦復如是，",
    "T09n0278_059:0779b15": "離菩提心，不能饒益一切眾生。「譬如大海，",
    "T09n0278_059:0779b16": "無能壞者。菩提心海亦復如是，聲聞、緣覺不",
    "T09n0278_059:0779b17": "能沮壞。「譬如日光，諸星宿光所不能蔽。",
    "T09n0278_059:0779b18": "菩提心日亦復如是，圓滿大願智慧日光，聲",
    "T09n0278_059:0779b19": "聞、緣覺無漏慧光，所不能蔽。「譬如太子初",
    "T09n0278_059:0779b20": "生，已為大臣之所尊重。菩薩摩訶薩亦復",
    "T09n0278_059:0779b21": "如是，發菩提心已，為一切聲聞、緣覺所共",
    "T09n0278_059:0779b22": "尊重，修大悲故。「譬如王子年雖幼少，一",
    "T09n0278_059:0779b23": "切大臣皆悉敬禮。菩薩摩訶薩亦復如是，",
    "T09n0278_059:0779b24": "發菩提心，聲聞、緣覺皆悉敬禮。「譬如王子雖",
    "T09n0278_059:0779b25": "未自在，已具成就國王儀相。菩薩摩訶薩",
    "T09n0278_059:0779b26": "亦復如是，雖為煩惱業障所覆，以具成",
    "T09n0278_059:0779b27": "就菩提心相。「譬如目翳，見真淨寶，謂為不",
    "T09n0278_059:0779b28": "淨。菩提心寶亦復如是，無智不信，起不淨",
    "T09n0278_059:0779b29": "想。「譬如呪藥，若有眾生見聞共住，一切眾",
    "T09n0278_059:0779c01": "病，皆悉除愈。菩提心藥亦復如是，長養善",
    "T09n0278_059:0779c02": "根，攝智慧藥，滿足大願菩薩慧身，若有",
    "T09n0278_059:0779c03": "眾生見聞共住，修正念者，皆悉除滅煩惱",
    "T09n0278_059:0779c04": "諸病。「譬如恒娑相衣，不受塵垢。菩提心衣",
    "T09n0278_059:0779c05": "亦復如是，不受一切生死塵垢。「譬如有人",
    "T09n0278_059:0779c06": "常持甘露，專念不散，而能分別一切諸法。",
    "T09n0278_059:0779c07": "菩薩摩訶薩亦復如是，持菩提心甘露正",
    "T09n0278_059:0779c08": "法，正念不散，而能教化一切眾生，令具大",
    "T09n0278_059:0779c09": "願，成智慧身。「譬如犁無有扼則不堪用。",
    "T09n0278_059:0779c10": "菩提之心亦復如是，離正直心，於如來法，",
    "T09n0278_059:0779c11": "無有實義。「譬如轉輪王有妙天冠，名曰象",
    "T09n0278_059:0779c12": "藏；洗彼冠時，四種兵眾，遊行虛空。菩提心",
    "T09n0278_059:0779c13": "冠亦復如是，淨諸菩薩一切善根，遠離三",
    "T09n0278_059:0779c14": "有，如來智慧無為境界，虛空中行。「譬如金剛",
    "T09n0278_059:0779c15": "從金性生，非餘寶生。菩提心寶亦復如是，",
    "T09n0278_059:0779c16": "大悲救護眾生性生，非餘善生。「譬如有樹",
    "T09n0278_059:0779c17": "不從根生，而能長養枝葉華果。菩提心樹",
    "T09n0278_059:0779c18": "亦復如是，無所依止，而能長養一切種智，",
    "T09n0278_059:0779c19": "通明大願，普覆世間。「譬如金剛，非一切器盡",
    "T09n0278_059:0779c20": "能發明，亦非諸器盡能容持。菩提心寶亦復",
    "T09n0278_059:0779c21": "如是，小心慳結，無智者器不能發明，諂曲",
    "T09n0278_059:0779c22": "邪見眾生器中，不能容持。「譬如金剛，能壞",
    "T09n0278_059:0779c23": "眾寶。菩提之心亦復如是，決定了知一切",
    "T09n0278_059:0779c24": "諸法。「譬如金剛，能壞眾山。菩提之心亦復如",
    "T09n0278_059:0779c25": "是，壞散一切諸邪見山。「譬如金剛，雖破不",
    "T09n0278_059:0779c26": "全，一切眾寶猶不能及。菩提之心亦復如",
    "T09n0278_059:0779c27": "是，雖小懈怠，聲聞、緣覺諸功德寶，所不能",
    "T09n0278_059:0779c28": "及。「譬如破金剛，猶能除滅諸貧困苦。菩提",
    "T09n0278_059:0779c29": "之心亦復如是，雖復小失威儀趣法，猶能",
    "T09n0278_059:0780a01": "除滅諸貧窮苦。「譬如小金剛，悉能破壞一切",
    "T09n0278_059:0780a02": "諸物。菩提之心亦復如是，緣小境界，能破",
    "T09n0278_059:0780a03": "一切無知癡惑。「譬如金剛，非常人所得。菩提",
    "T09n0278_059:0780a04": "之心亦復如是，非小心眾生之所能得。「譬",
    "T09n0278_059:0780a05": "如金剛，無智術者所不能識。菩提之心亦",
    "T09n0278_059:0780a06": "復如是，無智眾生所不能識。「譬如金剛，無",
    "T09n0278_059:0780a07": "能消滅。菩提之心亦復如是，一切諸法不",
    "T09n0278_059:0780a08": "能消盡。「譬如金剛器仗，一切眾生，乃至摩",
    "T09n0278_059:0780a09": "訶那伽，不能執持，除那羅延力。菩提之心",
    "T09n0278_059:0780a10": "亦復如是，聲聞、緣覺不能受持，除諸菩薩",
    "T09n0278_059:0780a11": "摩訶薩。「譬如金剛器仗，無不鑒徹，非餘器",
    "T09n0278_059:0780a12": "仗之所能為。菩提之心亦復如是，觀察三",
    "T09n0278_059:0780a13": "世，教化眾生，阿僧祇劫受無量苦，聲聞、緣",
    "T09n0278_059:0780a14": "覺所不能及。「譬如金剛，餘不能持，除金",
    "T09n0278_059:0780a15": "剛地。菩提之心亦復如是，出生菩薩行願功",
    "T09n0278_059:0780a16": "德，聲聞、緣覺所不能持，除薩婆若正直心",
    "T09n0278_059:0780a17": "者。「譬如金剛器中盛水，不可消盡。菩提",
    "T09n0278_059:0780a18": "之心亦復如是，安住勝妙迴向善根，入生",
    "T09n0278_059:0780a19": "死趣，諸不善法不能消盡。「譬如金剛，能持",
    "T09n0278_059:0780a20": "大地，不令墜沒。菩提之心亦復如是，持",
    "T09n0278_059:0780a21": "諸菩薩一切願行，不令墜落，沒於三界。「譬",
    "T09n0278_059:0780a22": "如金剛，於百千劫，處於水中而不爛壞，亦",
    "T09n0278_059:0780a23": "無變異。菩提之心亦復如是，於無量劫，處",
    "T09n0278_059:0780a24": "生死中，諸煩惱業不能斷滅，亦無損減。「譬",
    "T09n0278_059:0780a25": "如金剛，一切大火不能燒熱。菩提之心亦復",
    "T09n0278_059:0780a26": "如是，一切生死貪恚癡火，不能燒熱。「譬如",
    "T09n0278_059:0780a27": "金剛道場之座，能持菩薩，降伏諸魔，成等",
    "T09n0278_059:0780a28": "正覺，餘不能持。菩提之心亦復如是，能持",
    "T09n0278_059:0780a29": "一切菩薩願行，諸波羅蜜、諸忍、諸地，迴向受",
    "T09n0278_059:0780b01": "記，修菩提道，供養諸佛，聞法受行，一切諸",
    "T09n0278_059:0780b02": "心所不能持。「善男子！菩提之心，成就如是",
    "T09n0278_059:0780b03": "無量功德；若有眾生發菩提心，則具如是",
    "T09n0278_059:0780b04": "無量功德。是故，善男子！汝得善利，發阿耨",
    "T09n0278_059:0780b05": "多羅三藐三菩提心，修菩薩行，具足如是",
    "T09n0278_059:0780b06": "無量功德。「善男子！汝先所問：『云何菩薩學",
    "T09n0278_059:0780b07": "菩薩行、修菩薩道者？』汝今入是明淨莊嚴",
    "T09n0278_059:0780b08": "藏大樓觀者，則能了知學菩薩行、修菩薩",
    "T09n0278_059:0780b09": "道，具足成就無量功德。」◎",
    "T09n0278_059:0780b10": "◎爾時，善財童子敬遶彌勒菩薩，合掌白",
    "T09n0278_059:0780b11": "言：「唯願大聖開樓觀門，令我得入。」爾時，",
    "T09n0278_059:0780b12": "彌勒菩薩即彈右指，門自然開，善財即",
    "T09n0278_059:0780b13": "入；入已，還閉。爾時，善財觀察樓觀，廣大",
    "T09n0278_059:0780b14": "無量，猶如虛空，眾寶為地。有阿僧祇窓",
    "T09n0278_059:0780b15": "牖，却敵欄楯，七寶合成阿僧祇幡幢蓋莊",
    "T09n0278_059:0780b16": "嚴，阿僧祇寶瓔珞垂帶，阿僧祇大師子幢",
    "T09n0278_059:0780b17": "半月寶像，諸寶繒綵。又阿僧祇天冠寶衣而",
    "T09n0278_059:0780b18": "以莊嚴，阿僧祇寶網羅覆其上，阿僧祇",
    "T09n0278_059:0780b19": "金鈴，自然演出微妙音聲。又雨無量寶華",
    "T09n0278_059:0780b20": "鬘雲，諸妙香雲，雨阿僧祇細末金屑，放阿",
    "T09n0278_059:0780b21": "僧祇勝妙光明，普照一切。有阿僧祇異類",
    "T09n0278_059:0780b22": "眾鳥，出和雅音。雨阿僧祇優鉢羅鉢曇摩",
    "T09n0278_059:0780b23": "分陀利華，出阿僧祇摩尼寶光，普照一切。",
    "T09n0278_059:0780b24": "於樓觀內，具有百千諸妙樓觀，不相障",
    "T09n0278_059:0780b25": "礙，莊校嚴飾，亦如上說。爾時，善財覩見樓",
    "T09n0278_059:0780b26": "觀不可思議眾妙莊嚴，心大歡喜，踊躍無量；",
    "T09n0278_059:0780b27": "其心柔軟，離諸妄想，除滅一切愚癡闇障，正",
    "T09n0278_059:0780b28": "念思惟，專求妙趣，以無礙身恭敬作禮。禮",
    "T09n0278_059:0780b29": "已，彌勒菩薩威神力故，諸樓觀中，自見其身，",
    "T09n0278_059:0780b30": "又見無量自在神力，不思議事。或見彌勒，隨",
    "T09n0278_059:0780c01": "本種姓，壽命知識，長養善根，諸劫世界，一",
    "T09n0278_059:0780c02": "切佛所，及諸眷屬，因諸大願，初發阿耨多",
    "T09n0278_059:0780c03": "羅三藐三菩提心；或見初得慈心三昧，因以",
    "T09n0278_059:0780c04": "為名。或見彌勒行菩薩行，滿足一切諸波",
    "T09n0278_059:0780c05": "羅蜜，諸忍、諸地，淨佛世界，見諸如來，聞法受",
    "T09n0278_059:0780c06": "持，守護正法，為大法師，得無生忍，知某方",
    "T09n0278_059:0780c07": "處，某如來所，劫數多少，而得受記。或見彌勒",
    "T09n0278_059:0780c08": "為轉輪王，十善化世；或為四天王，饒益一",
    "T09n0278_059:0780c09": "切眾生；或為帝釋，訶責五欲；或為夜摩天",
    "T09n0278_059:0780c10": "王，讚不放逸；或為兜率天王，讚歎一生菩",
    "T09n0278_059:0780c11": "薩功德；或為化樂天王，讚自在法；或為魔",
    "T09n0278_059:0780c12": "王，說無常法；或為他化自在天王，讚歎菩",
    "T09n0278_059:0780c13": "薩莊嚴化身；或為梵王，讚歎四無量心；或",
    "T09n0278_059:0780c14": "為阿脩羅王，調伏眷屬，入大智海，了達諸",
    "T09n0278_059:0780c15": "法悉如幻化；或為閻羅王，放大光明，普照",
    "T09n0278_059:0780c16": "地獄，滅一切苦。或以肴膳飲食，施諸餓",
    "T09n0278_059:0780c17": "鬼；或為畜生受種種身，而為說法，除其癡",
    "T09n0278_059:0780c18": "闇；或為四天王眷屬說法，乃至為諸梵天",
    "T09n0278_059:0780c19": "王眷屬說法；或為諸龍眷屬說法，乃至為",
    "T09n0278_059:0780c20": "人、非人等眷屬說法；或為聲聞、緣覺，及諸菩",
    "T09n0278_059:0780c21": "薩大眾說法；或為發心菩薩，乃至十地菩薩",
    "T09n0278_059:0780c22": "說法。或見讚歎初發心菩薩，乃至十地菩薩",
    "T09n0278_059:0780c23": "功德；或見滿足一切波羅蜜，入於平等諸",
    "T09n0278_059:0780c24": "法忍門、廣三昧門、樂深法門，修禪三昧，出",
    "T09n0278_059:0780c25": "生通明，充滿一切，行菩薩行，隨順世間，成",
    "T09n0278_059:0780c26": "就大願；或見與同行菩薩俱，饒益眾生；或",
    "T09n0278_059:0780c27": "見與一生菩薩，諸佛現前，授記者俱。或見",
    "T09n0278_059:0780c28": "彌勒於百千劫，經行誦念，書寫經卷，無有懈",
    "T09n0278_059:0780c29": "息；或觀法門，思惟實義；或入諸禪，四無",
    "T09n0278_059:0781a01": "量心，解脫三昧，一切入等；或見出生菩薩通",
    "T09n0278_059:0781a02": "明；或見正受變化三昧，一一毛孔出化身",
    "T09n0278_059:0781a03": "雲，所謂：天身雲，諸龍、夜叉，乃至摩睺羅伽身",
    "T09n0278_059:0781a04": "雲，四天王身雲，乃至梵王身雲，轉輪聖王、王",
    "T09n0278_059:0781a05": "子、大臣、長者、居士、聲聞、緣覺、如來身雲，復見",
    "T09n0278_059:0781a06": "一一毛孔中，出一切眾生等化身雲。或出菩",
    "T09n0278_059:0781a07": "薩法門，所謂：讚歎菩提心功德門，檀波羅蜜",
    "T09n0278_059:0781a08": "門，乃至願波羅蜜門；四攝諸禪、無量三昧、通",
    "T09n0278_059:0781a09": "明總持、諸諦諸辯、止觀解脫、緣起念處、正勤",
    "T09n0278_059:0781a10": "神足、根力覺道、聲聞、緣覺二乘所行、菩薩大",
    "T09n0278_059:0781a11": "乘、諸地諸忍、菩薩願行，現如是等一切法",
    "T09n0278_059:0781a12": "門。或於樓觀，見諸如來，大眾圍遶、又知諸",
    "T09n0278_059:0781a13": "佛家族不同，種姓不同，其身壽量劫剎，教授",
    "T09n0278_059:0781a14": "無量法門，正法住世，分別了知，皆悉不同。爾",
    "T09n0278_059:0781a15": "時，善財諸樓觀中，見一樓觀，高廣嚴飾，勝妙",
    "T09n0278_059:0781a16": "於前，包容三千大千世界、百億閻浮提、百",
    "T09n0278_059:0781a17": "億兜率天。菩薩命終降神，受胎出生，遊行七",
    "T09n0278_059:0781a18": "步，觀察十方，大師子吼，帝釋、梵王恭敬奉侍，",
    "T09n0278_059:0781a19": "現童子身，處宮殿中，出遊園觀，以薩婆",
    "T09n0278_059:0781a20": "若心，出家苦行，現受乳糜，往詣道場，降伏",
    "T09n0278_059:0781a21": "眾魔，觀菩提樹，轉正法輪，昇天宮殿，方土",
    "T09n0278_059:0781a22": "劫數，眷屬壽量，行菩薩行，滿足大願，演說",
    "T09n0278_059:0781a23": "正法，教化眾生，現分舍利，皆悉不同。◎",
    "T09n0278_059:0781a24": "大方廣佛華嚴經卷第五十九"
}