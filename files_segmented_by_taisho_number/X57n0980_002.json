{
    "X57n0980_002:0710a01": "天台四教儀註彚補輔宏記卷二之上",
    "X57n0980_002:0710a02": "高麗沙門諦觀錄",
    "X57n0980_002:0710a03": "南天竺沙門蒙潤集註",
    "X57n0980_002:0710a04": "清比丘性權彚補輔宏記",
    "X57n0980_002:0710a05": "清三寶弟子錢六[、/(、*、)]菴較訂",
    "X57n0980_002:0710a06": "天台嫡裔比丘諦閑編科參梓",
    "X57n0980_002:0710a07": "△三秘密教三。初標名。",
    "X57n0980_002:0710a08": "第三秘密教者。",
    "X57n0980_002:0710a09": "【□註】隱密赴機。互不相知。故名秘密。釋籤一(二十三)云不",
    "X57n0980_002:0710a10": "定與秘。並皆不出同聽異聞。但互相知。互不相知。以",
    "X57n0980_002:0710a11": "辯兩異(文)。",
    "X57n0980_002:0710a12": "【■補】同聽異聞者。淨名云。佛以一音演說法。眾生隨",
    "X57n0980_002:0710a13": "類各得解。或有恐怖。或歡喜。或生厭離。或斷疑。斯",
    "X57n0980_002:0710a14": "則神力不共法是也。但彼彼互相知者。名不定。互",
    "X57n0980_002:0710a15": "不相知者。名秘密以辯兩異耳。三界可怖。即世界",
    "X57n0980_002:0710a16": "悉檀。歡喜。即為人。厭離。能治於惡。即對治。斷疑見",
    "X57n0980_002:0710a17": "理。即第一義。",
    "X57n0980_002:0710a18": "【□註】若不堪於顯露入者。須秘密說。",
    "X57n0980_002:0710a19": "【■備】謂如來說法時。機有不堪顯露說者。於此是顯。",
    "X57n0980_002:0710a20": "於彼是密。或彼此俱密。故須密說。以秘密。應貼互",
    "X57n0980_002:0710a21": "不相知論也。",
    "X57n0980_002:0710a22": "【□註】今對前頓漸顯露即明秘密。若大本中先明不定。",
    "X57n0980_002:0710a23": "對前頓漸定教為次第也。此據說相次第雖爾。秘密",
    "X57n0980_002:0710a24": "不定。遍前四時。初無前後。具足應云秘密不定。顯露",
    "X57n0980_002:0710b01": "不定。今皆略標。",
    "X57n0980_002:0710b02": "【■記】今先秘密而後不定。大本先不定而後秘密。當",
    "X57n0980_002:0710b03": "知俱順其便。下明秘密不定。除法華聞顯。遍前四",
    "X57n0980_002:0710b04": "時。元無前後。",
    "X57n0980_002:0710b05": "【□註】然秘密之名。起自龍樹。如釋籤一(二十一)引大論釋",
    "X57n0980_002:0710b06": "大品經。諸天子嘆云。我見閻浮提。第二法輪轉。今轉",
    "X57n0980_002:0710b07": "似初轉。問。初轉少。今轉多。云何以大喻小。而言似耶。",
    "X57n0980_002:0710b08": "答。諸佛法輪有二種。一者顯。二者密。初轉。聲聞見八",
    "X57n0980_002:0710b09": "萬及一人。諸菩薩見無量阿僧祗人得二乘。無量阿",
    "X57n0980_002:0710b10": "僧祗人得無生忍。無量阿僧祗人發無上道心。行六",
    "X57n0980_002:0710b11": "波羅密。阿僧祗人得初地。乃至十地。一生補處坐道",
    "X57n0980_002:0710b12": "場。是名為密。(文)故知初見八萬一人。屬顯露攝。秘密",
    "X57n0980_002:0710b13": "者。如次明之。",
    "X57n0980_002:0710b14": "【■記】此明秘密之名所自。初二句。直示起自龍樹。夫",
    "X57n0980_002:0710b15": "龍樹乃西天第十三祖。圭峰言。豪貴家生。通四韋",
    "X57n0980_002:0710b16": "陀。天地圖讖。誦盡閻浮經論。自謂一切智人。欲謗",
    "X57n0980_002:0710b17": "佛經。大龍愍之。接入龍宮。一夏。但誦七佛經目。方",
    "X57n0980_002:0710b18": "知佛法深妙。悟已還出。化國王婆羅門外道無數。",
    "X57n0980_002:0710b19": "造論數十部。此秘密名。出彼所造大論中也。諸菩",
    "X57n0980_002:0710b20": "薩見下。別釋秘密。其中見得二乘。藏教人也。得無",
    "X57n0980_002:0710b21": "生忍。通教人也。發無上道心別教十信也。行六波",
    "X57n0980_002:0710b22": "羅密。別之住行向也。得初地乃至十地之。別十地也。",
    "X57n0980_002:0710b23": "一生補處。別之等覺也。坐道場者。別之妙覺佛果也。",
    "X57n0980_002:0710b24": "△二解釋。",
    "X57n0980_002:0710c01": "如前四時中。如來三輪不思議故。或為此人說頓。或",
    "X57n0980_002:0710c02": "為彼人說漸。彼此互不相知。能令得益。",
    "X57n0980_002:0710c03": "【□註】如前四時中。指秘密教橫在四時。別無部帙。三輪",
    "X57n0980_002:0710c04": "光明記一(三十)云。身業現化。名神通輪。口業說法。名",
    "X57n0980_002:0710c05": "正教輪。意業鑑機。名記心輪。三皆摧碾眾生惑業。故",
    "X57n0980_002:0710c06": "名為輪。下地不測。亦名三密。",
    "X57n0980_002:0710c07": "【■補】法數言。身名神通輪者。謂佛說法。先現神通警",
    "X57n0980_002:0710c08": "動眾生機情。令生正信也。口名正教輪者。謂佛說",
    "X57n0980_002:0710c09": "法。令眾生翻邪歸正。依教修行也。意名記心輪者。",
    "X57n0980_002:0710c10": "謂佛說法。先以意輪鑑知根器利鈍。演說無謬也。",
    "X57n0980_002:0710c11": "車輪有摧碾之用。以譬如來三輪摧碾眾生煩惱",
    "X57n0980_002:0710c12": "惑業也三密者。大論云。如來身口意三業或現通",
    "X57n0980_002:0710c13": "或說法。或思惟。皆非菩薩之所思議。故名三密。一",
    "X57n0980_002:0710c14": "身密。謂如來處大會中。眾見佛身。或黃金色。或銀",
    "X57n0980_002:0710c15": "色。或雜寶色。或長丈六。或長一里。乃至現大神變。",
    "X57n0980_002:0710c16": "皆不可思議也。二語密。謂佛說法時。或一里外聞",
    "X57n0980_002:0710c17": "佛音聲。或十百千萬里外聞佛音聲。又一會中。或",
    "X57n0980_002:0710c18": "有聞說布施。有聞說持戒等。各各隨身所聞。皆不",
    "X57n0980_002:0710c19": "可思議也。三意密。謂佛常處寂光。凡思惟觀察。皆",
    "X57n0980_002:0710c20": "不可思議也。三業皆非諸菩薩等之所思議。故言",
    "X57n0980_002:0710c21": "不測。",
    "X57n0980_002:0710c22": "【□註】或為此人說頓等。妙玄先約頓漸三說相對。次約",
    "X57n0980_002:0710c23": "說默相對。各有三義。謂此座。十方。多人。一人。及俱三",
    "X57n0980_002:0710c24": "相對。",
    "X57n0980_002:0711a13": "【■記】三中云。此記文義加者即籤文言。既俱默俱說。",
    "X57n0980_002:0711a14": "互不相知。名之為密。何妨俱頓互不相知是也。【■補】",
    "X57n0980_002:0711a15": "初文於彼是顯二句。乃玉師據釋籤之義而加也。",
    "X57n0980_002:0711a16": "二中如前。一方既爾。餘方亦然等文。亦玉師所加。",
    "X57n0980_002:0711a17": "三中記文義加者。乃籤文所加。",
    "X57n0980_002:0711a22": "【■記】義加者。此說默相對圖中。初二兩對。玄文未出。",
    "X57n0980_002:0711a23": "釋籤曰。文略耳。既言俱默俱說。理合如前頓漸三",
    "X57n0980_002:0711a24": "法相對。故此圖依義加補也。然妙玄下文曰。各各",
    "X57n0980_002:0711b01": "不相知。互為顯密。雖復如此。未盡如來於法自在",
    "X57n0980_002:0711b02": "之力。但可智知。不可言辯。應知如來三輪不思議",
    "X57n0980_002:0711b03": "化。難以測度。今略判成秘密不定耳。",
    "X57n0980_002:0711b05": "【□註】如釋籤云。不定與秘。並皆不出同聽異聞。但有互",
    "X57n0980_002:0711b06": "相知。互不相知。以辯兩異。",
    "X57n0980_002:0711b10": "【■記】聲聞見八萬得法眼淨。不見八萬悟大。然在聲",
    "X57n0980_002:0711b11": "聞。非不定教相。是顯露攝。若對菩薩所見。則成秘",
    "X57n0980_002:0711b12": "密。如圖示。【■備】有師標曰法眼淨。乃十六心眼。智。明。",
    "X57n0980_002:0711b13": "覺。見斷惑也。十六心。解下藏教。",
    "X57n0980_002:0711b14": "【□註】此以般若對鹿苑說。即鹿苑中密說般若。義該三",
    "X57n0980_002:0711b15": "教。故云諸菩薩見等也。",
    "X57n0980_002:0711b16": "【■備】此釋圖示大論敘相。初句總判即鹿苑中。下別",
    "X57n0980_002:0711b17": "指密相。義該三教者。已記前文可知。",
    "X57n0980_002:0711b20": "【□註】此約鹿苑。聞小證大而說。如籤云。酪中雖無二別。",
    "X57n0980_002:0711b21": "不妨以八萬及一人。以辯定不定也。",
    "X57n0980_002:0711b22": "【■備】此判成顯露不定。非秘密也。作此判者以下料",
    "X57n0980_002:0711b23": "簡故。",
    "X57n0980_002:0711c03": "【□註】此以法華涅槃對鹿苑說。即鹿苑中密說圓常。與",
    "X57n0980_002:0711c04": "法華涅槃悟入是同。如別行玄記云。若八萬諸天獲",
    "X57n0980_002:0711c05": "無生忍。故云密去。又大疏云。利根人於三藏中宜聞",
    "X57n0980_002:0711c06": "常住。即聞得解。如初轉法輪時。八萬諸天得無生忍。",
    "X57n0980_002:0711c07": "乃是密教意。據此。豈可謂同聽生滅耶。",
    "X57n0980_002:0711c08": "【■記】此判釋圖示顯密相對。初一句總判。次二句指",
    "X57n0980_002:0711c09": "聞圓常。如別行下指證利人密去。大疏下指證八",
    "X57n0980_002:0711c10": "萬得忍也。別行玄上云三藏中二意。於利根密去。",
    "X57n0980_002:0711c11": "於鈍根成酪。記釋言。三藏但小。故無顯露得大益",
    "X57n0980_002:0711c12": "者。若八萬諸天獲無生忍。故言密去。二乘方破見",
    "X57n0980_002:0711c13": "思。故但成酪。今但證釋密教中利根密去也。又大",
    "X57n0980_002:0711c14": "疏曰。常住者。此非全是六度菩薩。應曰利根於三",
    "X57n0980_002:0711c15": "藏中宜聞常住。聞即得解。如初轉法輪時。八萬諸",
    "X57n0980_002:0711c16": "天得無生忍。最下既然。例餘亦爾。乃密教意。大疏",
    "X57n0980_002:0711c17": "指涅槃疏。據此下凖意。反結鹿苑密聞圓常。故云",
    "X57n0980_002:0711c18": "豈可謂同聽生滅耶。",
    "X57n0980_002:0711c19": "【□註】問。鹿苑會上。只一八萬諸天。何故諸文。或定不定。",
    "X57n0980_002:0711c20": "顯密有異耶。答。如來赴機難思。祖師釋義非一。據諸",
    "X57n0980_002:0711c21": "天得法眼淨。即顯露定教。如云聲聞見八萬是也。據",
    "X57n0980_002:0711c22": "聞小證大。即顯露不定教。如云八萬諸天得無生忍",
    "X57n0980_002:0711c23": "是也。若曰密聞圓常。即秘密教。如云利人密去是也。",
    "X57n0980_002:0711c24": "經意多含。不可一準。然八萬諸天既是利根。密為正",
    "X57n0980_002:0712a01": "意。蓋於三藏中宜聞常住故也。",
    "X57n0980_002:0712a02": "【■記】此節料揀諸文說教。定與不定之有異也。據諸",
    "X57n0980_002:0712a03": "天下之文。是釋顯露定教。指大論以證據。聞小證",
    "X57n0980_002:0712a04": "大下之文。是釋顯露不定教。文中舉玄籤為證。若",
    "X57n0980_002:0712a05": "曰密聞圓常下之文。是釋秘密教。指別行玄記為",
    "X57n0980_002:0712a06": "證。【■備】又籤。問。何妨法華。亦與諸教。十方一席。互為",
    "X57n0980_002:0712a07": "顯密。而云法華是顯。非秘密耶。答。十方容有。一席",
    "X57n0980_002:0712a08": "定無。",
    "X57n0980_002:0712a09": "【□註】且秘密教何以得傳。如妙樂一(十八)云。秘密不傳。降",
    "X57n0980_002:0712a10": "佛已還。非所述故。尚非阿難能受。豈宏教者所量。(文)",
    "X57n0980_002:0712a11": "蓋因後敘出。故可傳耳。如妙樂云。阿難非不傳秘。赴",
    "X57n0980_002:0712a12": "機之秘非所傳耳。故秘密所用。全是顯教。是故傳秘。",
    "X57n0980_002:0712a13": "祇名傳顯(文)。",
    "X57n0980_002:0712a14": "此料簡秘密也。初二句直問秘密得傳所以。如妙",
    "X57n0980_002:0712a15": "樂下。舉阿難以況人師不能傳秘。所謂秘密非器",
    "X57n0980_002:0712a16": "不傳也。蓋下。直答可傳之故。如妙樂云下。明阿難",
    "X57n0980_002:0712a17": "不傳秘義。以赴機之秘。唯佛與佛乃能傳耳。是故",
    "X57n0980_002:0712a18": "人師傳秘者。但名傳顯也。【■備】此秘密教。雖係如來",
    "X57n0980_002:0712a19": "化儀。然赴機之秘。惟佛與佛能之。降此。如阿難尚",
    "X57n0980_002:0712a20": "有未能。況後學耶。",
    "X57n0980_002:0712a21": "△三結名。",
    "X57n0980_002:0712a22": "故言秘密教。",
    "X57n0980_002:0712a23": "△四不定教四。初標名。",
    "X57n0980_002:0712a24": "第四不定教者。",
    "X57n0980_002:0712b01": "【□註】蓋一類機。宿世於頓有漸種。於漸有頓種。故今聞",
    "X57n0980_002:0712b02": "小證大。聞大證小。推功歸教。教名不定矣。如大經置",
    "X57n0980_002:0712b03": "毒。發毒。大論八萬諸天得無生忍等。皆不定義。",
    "X57n0980_002:0712b04": "【■記】大經佛言。善男子譬如有人。置毒乳中。乃至醍",
    "X57n0980_002:0712b05": "醐。皆悉有毒。乳不名酪。酪不名乳。乃至醍醐。亦復",
    "X57n0980_002:0712b06": "如是。名字雖變。毒性不失。遍五味中。皆悉如是。若",
    "X57n0980_002:0712b07": "服醍醐。亦能殺人。實不置毒。於醍醐中。妙玄謂。此",
    "X57n0980_002:0712b08": "譬兩用。一。通約漸頓明不定。處處皆得見佛性也。",
    "X57n0980_002:0712b09": "二。約行明不定。行人心行。譬乳。實相智。譬毒。毒能",
    "X57n0980_002:0712b10": "殞命。智破無明。久遠劫來。說實相毒。置於凡夫心",
    "X57n0980_002:0712b11": "乳。毒慧開發。不可為定。或初味發。或後味發。不得",
    "X57n0980_002:0712b12": "次第往判。故言置毒乳中。乃至醍醐。遍五味中。悉",
    "X57n0980_002:0712b13": "有殺義。",
    "X57n0980_002:0712b14": "【□註】古師以金光明等。別為一緣。名偏方不定教。今家",
    "X57n0980_002:0712b15": "不然。一時。一說。一念之中。備有不定。",
    "X57n0980_002:0712b16": "【■記】此指古明今如妙玄云。一時一說一念之中。備",
    "X57n0980_002:0712b17": "有不定。不同舊義。專判一部。故釋籤明南北諸師。",
    "X57n0980_002:0712b18": "通有漸頓不定。不定者。專指勝鬘。及金光明。不同",
    "X57n0980_002:0712b19": "今家判義。味味皆有不定。【■補】妙玄曰。南師。以金光",
    "X57n0980_002:0712b20": "明。勝鬘。楞伽。殃掘。之流。以別為一緣。為偏方不定",
    "X57n0980_002:0712b21": "教。以不定於頓。不定於漸故。偏方者。清涼疏謂大",
    "X57n0980_002:0712b22": "體而言。漸中。先小後大。說小時。不妨說大。如十年",
    "X57n0980_002:0712b23": "宏律。不妨私室時說大乘。故曰偏方不定。勝鬘。初",
    "X57n0980_002:0712b24": "云波斯匿王與末利夫人信法未久。既言未久。明",
    "X57n0980_002:0712c01": "是初說。金光明。既非第一頓教。又非第二漸中。末",
    "X57n0980_002:0712c02": "後明常住。明是不定是也。會玄云。偏方者。非正所",
    "X57n0980_002:0712c03": "說。名偏。方者。法也。即偏法也。或偏者。傍也。說小時。",
    "X57n0980_002:0712c04": "傍說大故。",
    "X57n0980_002:0712c05": "△二解釋。",
    "X57n0980_002:0712c06": "亦由前四味中。佛以一音演說法。眾生隨類各得解。",
    "X57n0980_002:0712c07": "此則如來不思議力。能令眾生。於漸說中。得頓益。於",
    "X57n0980_002:0712c08": "頓說中。得漸益。",
    "X57n0980_002:0712c09": "【□註】一音者。通大小因果。當分跨節。顯之與密。定與不",
    "X57n0980_002:0712c10": "定。今是不定一音。該乎大小。是果人所用。",
    "X57n0980_002:0712c11": "【■記】此釋一音而有五雙。今是下。明是不定一音。大",
    "X57n0980_002:0712c12": "小者。謂小乘。一音說四諦。五人聞人語。諸天聞天",
    "X57n0980_002:0712c13": "語。大乘。佛以一妙音。遍滿十方界。眾音悉具足。法",
    "X57n0980_002:0712c14": "雨悉充滿也。因果者。謂下地以一音。令他聞一法。",
    "X57n0980_002:0712c15": "約位。即圓信。別地前。佛以一妙音。隨類各得解。即",
    "X57n0980_002:0712c16": "別地。圓住。當分。成今經相待義邊。跨節。成今經開",
    "X57n0980_002:0712c17": "權義邊。【■備】小乘一音。應指說小教時。佛但一音說",
    "X57n0980_002:0712c18": "法。各各領解不同。大乘一音。應指說大教時。佛但",
    "X57n0980_002:0712c19": "一音說法。各各領解不同也。因人一音。應指藏通",
    "X57n0980_002:0712c20": "別圓四教諸菩薩等。果人一音。應指四教果頭佛",
    "X57n0980_002:0712c21": "說。原記以圓信。別地前。為因人。以上為果人。或有",
    "X57n0980_002:0712c22": "所本。俟再攷定。當分者。說前四時教。依教領解。是",
    "X57n0980_002:0712c23": "當分。妙玄云。跨節者。若開方便門。示真實相。即向",
    "X57n0980_002:0712c24": "身。是圓常身。向法。是圓常法。向理。是真實理也。顯。",
    "X57n0980_002:0713a01": "密。定。不定。下解。今是顯露不定一音。故該乎大小。",
    "X57n0980_002:0713a02": "惟果人所用也。",
    "X57n0980_002:0713a03": "【□註】於漸說中得頓益。妙玄云。雖說四諦生滅。而不妨",
    "X57n0980_002:0713a04": "不生不滅等。釋籤云。此指鹿苑。雖施於漸。不起於頓。",
    "X57n0980_002:0713a05": "【■記】此以鹿苑對華嚴論不定也。妙玄下。正釋生滅",
    "X57n0980_002:0713a06": "即漸。不生滅即頓也。釋籤下。轉釋。謂。如來不起華",
    "X57n0980_002:0713a07": "嚴之頓。而施鹿苑之漸。則鹿苑漸中。具有華嚴之",
    "X57n0980_002:0713a08": "頓。是故於昔有頓習者。今雖聞漸教。而能得頓益",
    "X57n0980_002:0713a09": "也。",
    "X57n0980_002:0713a10": "【□註】於頓說中得漸益。妙玄云。雖高山頓說。不動寂場",
    "X57n0980_002:0713a11": "而遊鹿苑。釋籤云。此指頓後漸初。不動於頓。而施漸",
    "X57n0980_002:0713a12": "化。",
    "X57n0980_002:0713a13": "【■記】此以華嚴對鹿苑論不定也。妙玄下。正釋。謂如",
    "X57n0980_002:0713a14": "來初成正覺。演大華嚴。如日初出。先照高山。是故",
    "X57n0980_002:0713a15": "高山為頓說也。既云不動寂場。而遊鹿苑。是為於",
    "X57n0980_002:0713a16": "頓說中得漸益也。釋籤下。轉釋。謂華嚴頓教之後。",
    "X57n0980_002:0713a17": "阿含漸教之初。乃是不動於頓。而施漸化。其如眾",
    "X57n0980_002:0713a18": "生不了漸中有頓。是故但於頓邊得漸益也。",
    "X57n0980_002:0713a19": "【□註】若方等般若。雖為菩薩說佛境界。而有二乘智斷。",
    "X57n0980_002:0713a20": "此二時中。俱有小果。新得舊得。如常所明。",
    "X57n0980_002:0713a21": "【■記】此以方等般若之說大。對鹿苑論不定也。謂為",
    "X57n0980_002:0713a22": "菩薩說佛境界。即垂頓教。而有二乘智斷。即得漸",
    "X57n0980_002:0713a23": "益。尋常所明二時中小果者。謂新得。即方等中新",
    "X57n0980_002:0713a24": "受小者。及般若衍門傍得小者也。又有一類橫來",
    "X57n0980_002:0713b01": "之眾。未得通益。至是二時。名為舊得小果者。是也。",
    "X57n0980_002:0713b02": "【■備】橫來之機當是方等新得。被彈斥者。方等舊得",
    "X57n0980_002:0713b03": "也。衍門傍得。是般若新得。妙玄一云。雖三人俱學。",
    "X57n0980_002:0713b04": "二乘取證。此指般若舊得也。",
    "X57n0980_002:0713b05": "【□註】雖五人證果。不妨八萬諸天得無生忍。此重指漸",
    "X57n0980_002:0713b06": "初對般若說。前文約法。此中約人。",
    "X57n0980_002:0713b07": "【■備】此復以鹿苑初漸。對般若論不定也。前華嚴鹿",
    "X57n0980_002:0713b08": "苑對論。乃約頓漸二法。此中鹿苑。方等。般若。同是",
    "X57n0980_002:0713b09": "漸教。故約人對辨也。【■補】約法不定在教。約人不定",
    "X57n0980_002:0713b10": "在機。",
    "X57n0980_002:0713b11": "【□註】當知即頓而漸。即漸而頓。",
    "X57n0980_002:0713b12": "此勸知頓漸相即也。謂頓乃即漸之頓。漸乃即頓",
    "X57n0980_002:0713b13": "之漸。漸外無別頓。頓外無別漸。唯其即頓之漸故。",
    "X57n0980_002:0713b14": "所以令其於頓有漸種者。聞大得小益也。唯其即",
    "X57n0980_002:0713b15": "漸之頓故。所以令其於漸有頓種者。聞小得大益",
    "X57n0980_002:0713b16": "也。",
    "X57n0980_002:0713b17": "△三結名。",
    "X57n0980_002:0713b18": "如是得益不同。故言不定教也。",
    "X57n0980_002:0713b19": "此結不定教名也可解。",
    "X57n0980_002:0713b20": "△四合明二教只是化法。",
    "X57n0980_002:0713b21": "然秘密不定二教。教下義理。只是藏通別圓。",
    "X57n0980_002:0713b22": "【□註】上指四時為秘密不定之部。今明部中之教。故此",
    "X57n0980_002:0713b23": "二教。以藏等四教。為當體體。真中二理。為所依體。",
    "X57n0980_002:0713b24": "【■記】此指上明今。如輔行云。頓等四教。是如來不思",
    "X57n0980_002:0713c01": "議力。布措藏等。盈縮調停。成熟物機。破邪立正。引",
    "X57n0980_002:0713c02": "小歸大。廢偏顯圓。會權入實。故有諸部相生。是知",
    "X57n0980_002:0713c03": "秘密不定。以藏等四。為當體體也。又藏等詮理。不",
    "X57n0980_002:0713c04": "出真中。故真中二理。為秘密不定所依之體也。",
    "X57n0980_002:0713c05": "【□註】如妙樂一(十九)云。不定秘密。義各含四。顯之與密定",
    "X57n0980_002:0713c06": "與不定。相對論故。",
    "X57n0980_002:0713c07": "【■記】此證釋上義頓漸二教。均顯均定。秘密不定二",
    "X57n0980_002:0713c08": "教。一密一不定。既對頓漸而論。故各含藏等四教。",
    "X57n0980_002:0713c09": "△二結前生後二。初結前四教齊文。",
    "X57n0980_002:0713c10": "化儀四教齊此。",
    "X57n0980_002:0713c11": "【□註】此以法華相待之意。判前四時。不出頓等八教。意",
    "X57n0980_002:0713c12": "顯法華。超八教外。出四時表。",
    "X57n0980_002:0713c13": "【■記】此釋結教齊前四時也。蓋相待論判。故判前四",
    "X57n0980_002:0713c14": "時不出頓等八教。意顯法華非頓。非漸。非秘密。非",
    "X57n0980_002:0713c15": "不定。無復兼。但。對帶。超八教外。出四時表。乃五時",
    "X57n0980_002:0713c16": "極唱。最後極談。純圓獨妙之教也。【■備】超八教者。經",
    "X57n0980_002:0713c17": "曰。久默斯要。不務速說。直至四十餘年之後。非頓",
    "X57n0980_002:0713c18": "也。正直捨方便。但說無上道。無二亦無三。非漸也。",
    "X57n0980_002:0713c19": "九界咸開。無不成佛。非密也。今正是其時。決定說",
    "X57n0980_002:0713c20": "大乘。非不定也。既非化儀四教。即超化法四教。以",
    "X57n0980_002:0713c21": "開顯圓。非隔歷圓也。【■備】辨訛曰。若言超八教外。則",
    "X57n0980_002:0713c22": "兩種四教。有攝法不盡之難。然此。亦對前四時而",
    "X57n0980_002:0713c23": "言超耳。開顯之圓。不同前來隔偏之圓。會漸歸頓。",
    "X57n0980_002:0713c24": "異前擬宜兼權之頓故云超耳。雖超而即。何攝法",
    "X57n0980_002:0714a01": "不盡之有。",
    "X57n0980_002:0714a02": "【□註】故釋籤一(十六)科玄文云。初明八教以辨昔。次約今",
    "X57n0980_002:0714a03": "經以顯妙。",
    "X57n0980_002:0714a04": "【■補】此證上判麤顯妙。謂昔於四十年前。所說之法。",
    "X57n0980_002:0714a05": "而以八教辨之是麤。今即是法華。既出教之外。顯",
    "X57n0980_002:0714a06": "是絕待之妙也。八教者。籤言。初五味。次不定。三秘",
    "X57n0980_002:0714a07": "密。即八教也。五味。即頓漸。漸中開四。并不定等二。",
    "X57n0980_002:0714a08": "即為八也。次明今經顯妙者。如玄文言。今法華是",
    "X57n0980_002:0714a09": "顯露。非秘密。是漸頓。謂開漸顯頓也。非漸漸。謂非",
    "X57n0980_002:0714a10": "法華前漸中之漸也。是合。非不合。合。是會之別名。",
    "X57n0980_002:0714a11": "開顯之圓。故云是合。不同諸部之圓。故云非不合",
    "X57n0980_002:0714a12": "也。是醍醐。非四味。是定。非不定。如此分別。故此經",
    "X57n0980_002:0714a13": "與眾經異也。",
    "X57n0980_002:0714a14": "【□註】若釋籤一(十七)云。秘密橫被。無時不遍者。此約方等",
    "X57n0980_002:0714a15": "對前二時為言。老彼問辭自見。",
    "X57n0980_002:0714a16": "【■記】此通釋籤。秘密無時不遍之文。【■補】釋籤曰。問。華",
    "X57n0980_002:0714a17": "嚴鹿苑。大小永隔。纔說方等。同座並聞者。何耶。答。",
    "X57n0980_002:0714a18": "若以秘密橫被。無時不遍。若約橫論竪。則隱顯在",
    "X57n0980_002:0714a19": "機。私謂。釋籤言秘密橫被。無時不遍者。言通義別",
    "X57n0980_002:0714a20": "也。此但指三時中。不通第五。何以知然。考彼問辭。",
    "X57n0980_002:0714a21": "只約前三對說。意謂豈前二時。大小相隱。而有秘",
    "X57n0980_002:0714a22": "密。當知方等。四教相對。亦有秘密。故言無時不遍。",
    "X57n0980_002:0714a23": "此約味味橫論。若約此橫以論三時之豎。前二味",
    "X57n0980_002:0714a24": "大小相隔。隱也。方等同聞。顯也。此乃在機。非關教",
    "X57n0980_002:0714b01": "也。",
    "X57n0980_002:0714b02": "【□註】又釋籤十(二十四)云。五味則一道豎進。味味有半滿",
    "X57n0980_002:0714b03": "相成。復於味味皆有秘密。及以不定。(文)蓋約五味對",
    "X57n0980_002:0714b04": "半滿。以論相成。故玄文云。雖復俱遊。行藏得所(俱遊論相",
    "X57n0980_002:0714b05": "成行藏論用捨)。",
    "X57n0980_002:0714b06": "【□註】華嚴唯滿不半。乃至法華廢半明滿。半有成滿之",
    "X57n0980_002:0714b07": "功。非謂味味各有半滿。又云。味味皆有秘密不定者。",
    "X57n0980_002:0714b08": "此且據前四時為言。或顯密相成。則以昔時秘密不",
    "X57n0980_002:0714b09": "定。成今法華。是顯。非秘密。是定。非不定矣。",
    "X57n0980_002:0714b10": "【■備】此通釋籤味味皆有秘密不定之文。今先通味",
    "X57n0980_002:0714b11": "味半滿相成。以比知皆有秘密之文。不可泥解。蓋",
    "X57n0980_002:0714b12": "乳等五味。自華嚴至法華一道豎進。然此五味中",
    "X57n0980_002:0714b13": "均有半滿相成者。如玄此云。今明五味。不離半滿。",
    "X57n0980_002:0714b14": "半滿。不離五味。五味有半滿。則有慧方便解。半滿",
    "X57n0980_002:0714b15": "有五味。則有方便慧解。權實俱遊。如鳥二翼。雖復",
    "X57n0980_002:0714b16": "俱遊。行藏得所。若華嚴頓滿。大乘家業。但明一實。",
    "X57n0980_002:0714b17": "唯滿不半。於頓成乳。三藏客作。但是方便。唯半不",
    "X57n0980_002:0714b18": "滿。於漸成酪。方等彈訶。半滿相對。以滿斥半。於漸",
    "X57n0980_002:0714b19": "成生酥。般若領教。帶半論滿。半為二乘。滿為菩薩",
    "X57n0980_002:0714b20": "於漸成熟酥。法華付財。廢半明滿。若無半字方便",
    "X57n0980_002:0714b21": "調熟鈍根。則亦無滿字。開佛知見。於漸成醍醐。是",
    "X57n0980_002:0714b22": "則半有成滿之功。所以如來殷勤稱歎方便者。良",
    "X57n0980_002:0714b23": "以半有成滿之功也。意在於此。非謂味味各有半",
    "X57n0980_002:0714b24": "滿也。若泥定味味有半滿之語。則華嚴唯滿不半。",
    "X57n0980_002:0714c01": "及法華廢半明滿等。如何消通。故以味味半滿。比",
    "X57n0980_002:0714c02": "知味味皆有秘密不定者。且據前四時置毒發毒。",
    "X57n0980_002:0714c03": "皆得會入醍醐而言。或約顯密相成說者。則以昔",
    "X57n0980_002:0714c04": "四時之秘密不定。成今法華之是顯。非密。是定。非",
    "X57n0980_002:0714c05": "不定。更了然顯明矣。【■記】俱遊者。涅槃經曰。鳥有二",
    "X57n0980_002:0714c06": "種。一名迦鄰提。二名鴛鴦。遊止共俱。不相捨離。乃",
    "X57n0980_002:0714c07": "至選擇高原。安處其子。然後隨本安穩而遊。如來",
    "X57n0980_002:0714c08": "亦復如是。化無量眾生。令住正法。乃至所作辦已",
    "X57n0980_002:0714c09": "即便入於大般涅槃。【■備】今以譬五味半滿相成之",
    "X57n0980_002:0714c10": "意。行藏論用捨者。謂華嚴用滿。鹿苑用半。乃至法",
    "X57n0980_002:0714c11": "華廢半明滿。如鳥之行藏也。",
    "X57n0980_002:0714c12": "【□註】妙玄六(二十)引大論云。餘經非秘密。法華是秘密者。",
    "X57n0980_002:0714c13": "釋籤七(十三)云。非八教中之秘密。但是前所未說為秘。",
    "X57n0980_002:0714c14": "開已無外為密。",
    "X57n0980_002:0714c15": "【■記】此釋法華是秘密義。大論囑累品云。般若非秘",
    "X57n0980_002:0714c16": "密法。法華說阿羅漢受決作佛。大菩薩能受持用。",
    "X57n0980_002:0714c17": "如大藥師。以毒為藥。是文正明法華秘密。今何謂",
    "X57n0980_002:0714c18": "說法華是顯非秘耶。釋籤下。明論說法華是密意。",
    "X57n0980_002:0714c19": "正所謂久默斯要。不務速說者。秘也。開昔所說。總",
    "X57n0980_002:0714c20": "成圓妙者。密也。是則上云法華非秘密者。謂非八",
    "X57n0980_002:0714c21": "教之秘密也。經經皆爾。豈可以龍樹別意。通害諸",
    "X57n0980_002:0714c22": "經乎。故法華是秘密非秘密。蓋各有取義耳。",
    "X57n0980_002:0714c23": "△二生後四教俱非二。初明法華開顯非四教攝",
    "X57n0980_002:0714c24": "四。初開顯二。初正明三。初總明今昔二。初開權顯",
    "X57n0980_002:0715a01": "實。",
    "X57n0980_002:0715a02": "次說法華。開前頓漸。會入非頓非漸。故言開難顯實。",
    "X57n0980_002:0715a03": "又言廢權立實。又言會三歸一。",
    "X57n0980_002:0715a04": "【■註】妙法難解。取喻蓮華。蓮華。華果同時。妙法。則權實",
    "X57n0980_002:0715a05": "一體。故有迹門三喻。本門三喻。",
    "X57n0980_002:0715a06": "【■記】實相妙法譬蓮華者。妙玄云。華有多種。例法有",
    "X57n0980_002:0715a07": "麤妙。狂華無果。喻外道空修梵行。無所剋獲。一華",
    "X57n0980_002:0715a08": "多果。喻凡夫供養父母。報生梵天。多華一果。喻聲",
    "X57n0980_002:0715a09": "聞種種苦行。止得涅槃。一華一果。喻緣覺一遠離",
    "X57n0980_002:0715a10": "行。亦得涅槃。前果後華。喻須陀洹却後修道。前華",
    "X57n0980_002:0715a11": "後果。喻菩薩先藉緣修。生後真修。皆是麤華。不得",
    "X57n0980_002:0715a12": "為喻。蓮華多奇。可譬妙法。為蓮故華。華實具足。可",
    "X57n0980_002:0715a13": "譬即實而權。華開蓮現。可譬即權而實。華落蓮成。",
    "X57n0980_002:0715a14": "蓮成亦落。可譬非權非實。如是等種種義便。故以",
    "X57n0980_002:0715a15": "蓮華喻妙法也。末二句。示有本迹六喻。如下圖示。",
    "X57n0980_002:0715a16": "此初約部教也。",
    "X57n0980_002:0715a20": "【■記】迹門為實施權者。經云。知第一寂滅。以方便力",
    "X57n0980_002:0715a21": "故。雖示種種道。其實為佛乘是也。開權顯實者。經",
    "X57n0980_002:0715a22": "言。開方便門。示真實相是也。廢權立實者。經言。正",
    "X57n0980_002:0715a23": "直捨方便。但說無上道是也。本門從本垂迹者。經",
    "X57n0980_002:0715a24": "言。我實成佛已來。久遠若斯。但教化眾生。作如是",
    "X57n0980_002:0715b01": "說。我少出家。得三菩提是也。開迹顯本者。經言。一",
    "X57n0980_002:0715b02": "切世間。皆謂今始得道。我實成佛已來。無量無邊。",
    "X57n0980_002:0715b03": "那由他劫是也。廢迹立本者。經言。諸佛如來。法皆",
    "X57n0980_002:0715b04": "如是。為度眾生。皆實不虗。是也。【■補】天台分法華為",
    "X57n0980_002:0715b05": "本迹二門。從序品。至安樂行十四品。約迹門顯實。",
    "X57n0980_002:0715b06": "從湧出品。訖經十四品。約本門顯實。以今一代化",
    "X57n0980_002:0715b07": "事為迹。久遠最初成道為本。本如所依處。迹如所",
    "X57n0980_002:0715b08": "行路。",
    "X57n0980_002:0715b09": "【■註】妙名一唱。待絕俱時。故相待論判。出前三教四時",
    "X57n0980_002:0715b10": "之上。絕待論開。復能開前令皆圓妙。今文但云開者。",
    "X57n0980_002:0715b11": "蓋上既云化儀四教齊此。則顯法華出前四時。況復",
    "X57n0980_002:0715b12": "下文歷部揀教。即是判也。然待絕二妙。妙體無殊。約",
    "X57n0980_002:0715b13": "義而論。開為正意。",
    "X57n0980_002:0715b14": "記此釋能開之妙。初二句。總示待判絕開。今文下。",
    "X57n0980_002:0715b15": "明但開不判。然待下。釋開為正意。言妙者。相待妙。",
    "X57n0980_002:0715b16": "絕待妙也。然相待時。即絕待時。故曰俱時。此節釋",
    "X57n0980_002:0715b17": "開前頓漸開字也。法華具相待論判。絕待論開二",
    "X57n0980_002:0715b18": "意。今但論開者。以開為正意。下文歷部揀教即是",
    "X57n0980_002:0715b19": "判者。指華嚴時一權一實等文。待絕二妙體本無",
    "X57n0980_002:0715b20": "殊者。玄文云。乳教中圓。與今圓不殊。方等般若中",
    "X57n0980_002:0715b21": "妙。與今妙不殊。故頓部一妙。則與法華無二無別。",
    "X57n0980_002:0715b22": "諸味圓教。本自圓融。然而約義。則有兼但對帶之",
    "X57n0980_002:0715b23": "麤。必當開顯令妙。故曰開為正意。【■補】相待論判者。",
    "X57n0980_002:0715b24": "待前四時麤。顯今一乘妙也。出三教四時上者。以",
    "X57n0980_002:0715c01": "昔諸經兼但對帶。不若法華純圓也。絕待論開者",
    "X57n0980_002:0715c02": "絕前諸麤。無可形待。以法華之妙。有絕麤之功。所",
    "X57n0980_002:0715c03": "以論開。妙外無麤。麤即是妙。如經言。決了聲聞法。",
    "X57n0980_002:0715c04": "是諸經之王。指二乘所行。是菩薩道。更無餘乘。直",
    "X57n0980_002:0715c05": "顯一實。故曰開前令妙等也。然此二妙。缺一不可。",
    "X57n0980_002:0715c06": "若非相待以判。則不顯法華超過之說。若非絕待",
    "X57n0980_002:0715c07": "以開。則不知法華妙一切法。",
    "X57n0980_002:0715c08": "【□註】凡論開權。有約部。約教。約界。約理等。今云頓漸者。",
    "X57n0980_002:0715c09": "乃約部通開。頓漸是權。屬前四時。非頓非漸是實。即",
    "X57n0980_002:0715c10": "今法華。又三即是權。一即是實。故以開廢會三而結",
    "X57n0980_002:0715c11": "云。故言開權顯實等也。",
    "X57n0980_002:0715c12": "【■記】此釋所開部教。初一行總示權實有四。謂約部。",
    "X57n0980_002:0715c13": "約教。如次。約界者。開九界之廣。顯佛界之高。故云",
    "X57n0980_002:0715c14": "九界咸開無不成佛。約理者。開生滅無生無量之",
    "X57n0980_002:0715c15": "機顯無作之實。故云開方便門。示真實相。今云下",
    "X57n0980_002:0715c16": "正明開部。謂一頓三漸皆權。法華不務速說。故非",
    "X57n0980_002:0715c17": "頓。但說無上道。故非漸。此即是實也。又三下。明開",
    "X57n0980_002:0715c18": "部中之教。謂藏通別既權。故當開之廢之會之。圓",
    "X57n0980_002:0715c19": "教既實。亦當顯之立之。以歸於一也。【■備】辨訛引統",
    "X57n0980_002:0715c20": "紀載集解曰。四時三教。咸為所開。不同華嚴聾啞。",
    "X57n0980_002:0715c21": "故非頓。不同三時次第。故非漸。今經開顯。無不成",
    "X57n0980_002:0715c22": "佛。故曰會入非頓非漸。",
    "X57n0980_002:0715c23": "【□註】開者。發也。拓也。昔不言三是方便。故方便門閉。今",
    "X57n0980_002:0715c24": "言三是方便。故方便門開。廢者。捨之別名。開已俱實。",
    "X57n0980_002:0716a01": "無權可論。義當於廢。約法。乃開時即廢。約喻。必義須",
    "X57n0980_002:0716a02": "先開。若約理者。開廢俱時。開時已廢故也。",
    "X57n0980_002:0716a03": "【■記】此釋開廢。【■備】昔權隱實故閉。今於權見實。知是",
    "X57n0980_002:0716a04": "如來方便之力。於一佛乘分別說三。方便門開也。",
    "X57n0980_002:0716a05": "廢則權即是實。二乘所行是菩薩道。無權可論也。",
    "X57n0980_002:0716a06": "然約佛化法。既開於實。即座於權。約喻。則華開蓮",
    "X57n0980_002:0716a07": "現。義須先開。若約實理。理絕先後。即開即廢也。",
    "X57n0980_002:0716a08": "【□註】或謂。今文開廢會三。準彼玄籤第一。對於四一。義",
    "X57n0980_002:0716a09": "雖無妨。但在彼不對。其文則重。在今但作結上開部。",
    "X57n0980_002:0716a10": "義似稍允。蓋法華部開廢會三。法應爾也。如下文云。",
    "X57n0980_002:0716a11": "總開會廢前四味麤。",
    "X57n0980_002:0716a12": "【■備】此揀異解玄籤對四一者。玄序曰。蕩化城之執",
    "X57n0980_002:0716a13": "教。廢草庵之滯情。籤判是教。開方便之權門。示真",
    "X57n0980_002:0716a14": "實之妙理。籤判是理。會眾善之小行。歸廣大之一",
    "X57n0980_002:0716a15": "乘。籤判是行。上中下根。皆與記莂。籤判是人。蓋以",
    "X57n0980_002:0716a16": "廢會等三。合上中下根。而對四一。然在彼不對。文",
    "X57n0980_002:0716a17": "似重說。今文無須對於四一。但作結上開部。義允",
    "X57n0980_002:0716a18": "常也。【■記】下曰。來至法華。總開廢會前四味麤。令成",
    "X57n0980_002:0716a19": "一乘妙。故作結上義為當。",
    "X57n0980_002:0716a20": "【□註】舊於開權。有同體異體之辨。然約所開法體。及能",
    "X57n0980_002:0716a21": "開之妙。佛意邊論。皆同體也。但所開機情。在昔執之",
    "X57n0980_002:0716a22": "為異。故不得不開。如釋籤云。法本自妙。麤由物情。但",
    "X57n0980_002:0716a23": "開其情。理自復本。又玄文云。開昔之異。顯今之同。故",
    "X57n0980_002:0716a24": "開機情。的開異體也。",
    "X57n0980_002:0716b01": "【■記】此辨同體異體。如釋籤云。有謂圓與三教。彼此",
    "X57n0980_002:0716b02": "歷別。言開權者。開此三教之異體也。若今圓與昔",
    "X57n0980_002:0716b03": "圓無二無別是同體者。則不須開。此約教別與之",
    "X57n0980_002:0716b04": "意也。有謂不但開異體。亦開同體。此約部通奪之",
    "X57n0980_002:0716b05": "意也。然今論所開法體者。即前四味所談藏通別",
    "X57n0980_002:0716b06": "之法也。能開之妙者。即今法華純圓之妙法也。然",
    "X57n0980_002:0716b07": "佛意邊皆同體者。經言。諸佛世尊。以無數方便演",
    "X57n0980_002:0716b08": "說諸法。是法皆為一佛乘故。故同體也。但所開機",
    "X57n0980_002:0716b09": "情。執為異者。如迦葉言。世尊往昔說法既久。我時",
    "X57n0980_002:0716b10": "在座身體疲懈。但念空無相無作。於菩薩法。遊戲",
    "X57n0980_002:0716b11": "神通。淨佛國土。成就眾生。心不喜樂。此執異之情。",
    "X57n0980_002:0716b12": "須開也。下引釋籤玄文。證機情邊論的開異體也。",
    "X57n0980_002:0716b13": "【■備】翻譯名義集法寶眾名章中。有同異體辨。",
    "X57n0980_002:0716b14": "△二權實名通。",
    "X57n0980_002:0716b15": "言權實者。名通今昔。義意不同。",
    "X57n0980_002:0716b16": "【□註】權。謂權謀。暫用還廢。實。謂實錄。究竟指歸。昔有偏",
    "X57n0980_002:0716b17": "圓自他權實等義。今有為實施權開權顯實等義。義",
    "X57n0980_002:0716b18": "不同也。在昔權實各趣。在今權皆趣實。意不同也。妙",
    "X57n0980_002:0716b19": "樂十(三十三)云。權實之語。非獨今經。相即之言。出自於",
    "X57n0980_002:0716b20": "此(文)。",
    "X57n0980_002:0716b21": "【■記】此釋今昔權實義意不同。如志師云。前之三教。",
    "X57n0980_002:0716b22": "權實不即。大小相隔。法華權實不二。權即是實。實",
    "X57n0980_002:0716b23": "即是權。此義不同。昔經權實。隨順機宜。悉檀逗會",
    "X57n0980_002:0716b24": "而已。今經為實施權。意在於實。開權顯實意在於",
    "X57n0980_002:0716c01": "權此意不同也。妙樂云。諸經說權智者。權不即實。",
    "X57n0980_002:0716c02": "致令教法皆非自在。諸機不融。故教主別爾。諸經",
    "X57n0980_002:0716c03": "明實智者。是權外實。故破疑不遍。不及此經說施",
    "X57n0980_002:0716c04": "權意。已破諸惑。故言即實而權。況復今經。本為顯",
    "X57n0980_002:0716c05": "實。有疑皆斷。故曰即權而實。所以權實。非獨今經。",
    "X57n0980_002:0716c06": "相即。出自於此。【■備】偏圓自他。謂偏圓相隔。自行化",
    "X57n0980_002:0716c07": "他等義也。",
    "X57n0980_002:0716c08": "△二列昔權實二。初總指頓漸隔異。",
    "X57n0980_002:0716c09": "謂法華已前。權實不同。大小相隔。",
    "X57n0980_002:0716c10": "【□註】此下釋出今易權實。義意不同。文初約部通開。故",
    "X57n0980_002:0716c11": "以頓漸為權。法華為實。此揀昔日部中之教。有權有",
    "X57n0980_002:0716c12": "實。然在昔實妙權麤。在今開麤即妙。方顯義意不同",
    "X57n0980_002:0716c13": "也。今且先明昔之權實。故曰謂法華已前。權實不同",
    "X57n0980_002:0716c14": "等。",
    "X57n0980_002:0716c15": "【■記】文初約部。故法華非頓非漸。名一實。前四時",
    "X57n0980_002:0716c16": "頓漸部帙。通名為權。此則揀昔部中之教。有權有",
    "X57n0980_002:0716c17": "實。如華嚴一實兼一權等。然昔教權實麤妙。兩分",
    "X57n0980_002:0716c18": "不同。今經。麤即是妙也。今且下。先明昔之權實。為",
    "X57n0980_002:0716c19": "下開顯之本。",
    "X57n0980_002:0716c20": "【□註】權實約偏圓。大小約半滿。亦可權實約法。大小約",
    "X57n0980_002:0716c21": "人。在昔之時。皆有此義。",
    "X57n0980_002:0716c22": "【■記】此釋權實大小之義。而有二對也。一理喻一對。",
    "X57n0980_002:0716c23": "謂偏小之理為權。圓滿之理為實。半字喻小。滿字",
    "X57n0980_002:0716c24": "喻大。二人法一對。謂三乘教法為權。一乘教法為",
    "X57n0980_002:0717a01": "實。諸佛菩薩為大人。聲聞緣覺為少人。又輔行釋",
    "X57n0980_002:0717a02": "大小半滿言。先須分別通途言之。謂大小者。或指",
    "X57n0980_002:0717a03": "衍中三教因人。或指藏教三乘之人。大中大者。或",
    "X57n0980_002:0717a04": "指三教果頭人。或指圓教因位人。或唯指圓極果",
    "X57n0980_002:0717a05": "人。小中大者。或指三藏菩薩人。或唯指於佛果人。",
    "X57n0980_002:0717a06": "大小既然。半滿亦爾。",
    "X57n0980_002:0717a07": "【□註】然文意正明昔部權實。而復明大小者。須知權通",
    "X57n0980_002:0717a08": "偏教。而未的顯權中三藏小機。歷前四時。與大相隔。",
    "X57n0980_002:0717a09": "直至法華。方得入圓。故論權實。復明大小。雖明大小。",
    "X57n0980_002:0717a10": "不出權實。如下(文)云。重舉前四時權。蓋指此小機也。",
    "X57n0980_002:0717a11": "【■記】此釋復明大小之意。初二句。推意牒文。須知下。",
    "X57n0980_002:0717a12": "勸辭。權通偏教者。謂通其藏通別之三教。既是如",
    "X57n0980_002:0717a13": "來權巧垂示。故可稱偏也。權中三藏小機者。的指",
    "X57n0980_002:0717a14": "歷前四時之鈍根也。法華入圓者。舍利弗言。今日",
    "X57n0980_002:0717a15": "乃知真是佛子。五百弟子言。我今乃知實是菩薩",
    "X57n0980_002:0717a16": "等也。故於權實之外復明大小。則義方周足矣。",
    "X57n0980_002:0717a17": "△二別列昔日麤妙二。初明頓部二。初隔異非本",
    "X57n0980_002:0717a18": "懷。",
    "X57n0980_002:0717a19": "如華嚴時。一權一實(圓實別權)各不相即。大不納小。故小",
    "X57n0980_002:0717a20": "雖在座。如聾若啞。是故所說法門。雖廣大圓滿。攝機",
    "X57n0980_002:0717a21": "不盡。不暢如來出世本懷。",
    "X57n0980_002:0717a22": "【□註】一權一實。釋權實不同。大不納小。釋大小相隔。今",
    "X57n0980_002:0717a23": "此正當大隔於小。故小雖在座。如聾若啞。釋籤一(十一)",
    "X57n0980_002:0717a24": "云。華嚴。大機尚隔於別。小機被隱。一向不聞。是故但",
    "X57n0980_002:0717b01": "立頓大之名。不立一乘獨妙之稱。非佛本懷。良由於",
    "X57n0980_002:0717b02": "此。華嚴頓大。尚非本懷。況復鹿苑。故三藏教首。及以",
    "X57n0980_002:0717b03": "部內麤尚未周。故妙號都絕。方等般若。比說可知(文)。",
    "X57n0980_002:0717b04": "【■記】此明華嚴頓大之教。若對法華尚隔於別。又以",
    "X57n0980_002:0717b05": "小不聞大。不立一乘獨妙之稱。故不暢佛本懷也。",
    "X57n0980_002:0717b06": "三藏為首者。三藏為四教首。乃淺中之淺。豈可稱",
    "X57n0980_002:0717b07": "妙。及以鹿苑會上。部內所詮即通之麤。尚且未周。",
    "X57n0980_002:0717b08": "況圓教之妙。故妙號都絕。都絕者對不絕而言。以",
    "X57n0980_002:0717b09": "乳。及二酥。若約部通奪。則非本懷。如約教別與。亦",
    "X57n0980_002:0717b10": "容有妙。故未都絕也。",
    "X57n0980_002:0717b11": "△二麤法須開顯。",
    "X57n0980_002:0717b12": "所以者何。初頓部有一麤(別教)一妙(圓教)一妙。則與法華",
    "X57n0980_002:0717b13": "無二無別。若是一麤須待法華開會廢了。方始稱妙。",
    "X57n0980_002:0717b14": "【□註】所以者何。此徵起釋出不暢本懷之意。皆由在昔",
    "X57n0980_002:0717b15": "不能開麤顯妙。故此以下歷部揀教。明判明開。",
    "X57n0980_002:0717b16": "記此徵釋意。謂初頓部等文明判。須待法華等文",
    "X57n0980_002:0717b17": "明開。",
    "X57n0980_002:0717b18": "【□註】初頓部等。於此別明頓中麤教。須待開會者。以時",
    "X57n0980_002:0717b19": "人謂華嚴勝故也。",
    "X57n0980_002:0717b20": "【■記】此判華嚴一麤。時人。指宏賢首宗法師。華嚴鈔",
    "X57n0980_002:0717b21": "云。法華疏嘆身子三請。云餘經無此殷勤之請。唯",
    "X57n0980_002:0717b22": "華嚴解脫月菩薩。請金剛藏。可為連類。而彼因人。",
    "X57n0980_002:0717b23": "請於因法。此請佛慧。故亦不同。今番法華。劣於華",
    "X57n0980_002:0717b24": "嚴。謂彼是一家請。此是三家請。彼是聲聞請。此是",
    "X57n0980_002:0717c01": "菩薩請。彼唯三請。此有五請。彼唯因人請。此有佛",
    "X57n0980_002:0717c02": "請。便謂華嚴勝於法華。故釋籤云。自古弘經諸師",
    "X57n0980_002:0717c03": "不曉佛意。見華嚴事廣文長。菩薩致請。謂華嚴加",
    "X57n0980_002:0717c04": "勝法華。近代已來讀山門教者。仍有此說。人師但",
    "X57n0980_002:0717c05": "以請主勝劣相形。不曰法華觀智勝此。而近代匠",
    "X57n0980_002:0717c06": "者。以教體謂勝法華。豈非悞耶。是故今文判後。遂",
    "X57n0980_002:0717c07": "開其一麤。以顯法華獨妙絕圓也。【■備】此指古師華",
    "X57n0980_002:0717c08": "嚴鈔。非清涼師之疏鈔也。辨訛曰。此是觀師破的",
    "X57n0980_002:0717c09": "之論。荊溪云。佛說華嚴。一不攝小機。二不開權。三",
    "X57n0980_002:0717c10": "不發迹。故未暢本懷。清涼從荊溪習學。故解華嚴",
    "X57n0980_002:0717c11": "時。全將法華開顯圓意會入。如玄談以教起因緣",
    "X57n0980_002:0717c12": "為初。即言如來為一大事因緣出現於世。欲令眾",
    "X57n0980_002:0717c13": "生開示悟入佛之知見。釋妙嚴品初。始成正覺。即",
    "X57n0980_002:0717c14": "將法華久成之意點入。處處將開顯圓會入。始末",
    "X57n0980_002:0717c15": "皆然假若法華不來此土。則釋此經者。全昧開顯。",
    "X57n0980_002:0717c16": "何能轉麤成妙乎。私謂華嚴經文。亦微逗一二語",
    "X57n0980_002:0717c17": "發迹。但不若法華明顯全彰。故荊溪判為未發迹",
    "X57n0980_002:0717c18": "也。清涼大師既知開顯。疏華嚴理合如斯。來哲但",
    "X57n0980_002:0717c19": "當以精研教觀為務也。",
    "X57n0980_002:0717c20": "△二判三漸。",
    "X57n0980_002:0717c21": "次鹿苑。但麤無妙(藏教)次方等。三麤(通藏別)一妙(圓教)次般",
    "X57n0980_002:0717c22": "若。二麤。(通別)一妙。(圓教)。",
    "X57n0980_002:0717c23": "【□註】此約相待判前部中麤妙也。",
    "X57n0980_002:0717c24": "此斷文判前三漸可知。",
    "X57n0980_002:0718a01": "△三今經獨妙二。初開昔部二。初開偏麤成妙。",
    "X57n0980_002:0718a02": "來至法華會上。總開會廢前四味麤令成一乘妙。",
    "X57n0980_002:0718a03": "【□註】此開前四味重中三教之麤。成今一乘妙也。且昔",
    "X57n0980_002:0718a04": "部中三教權人。來至法華。一向須開。若三教權果。本",
    "X57n0980_002:0718a05": "是圓果。豈可更開令成圓佛。若對機之權。亦不妨論",
    "X57n0980_002:0718a06": "開。如云開丈六垢衣等也。",
    "X57n0980_002:0718a07": "【■記】初一行。明開麤教成妙。統紀云。開前四味麤。會",
    "X57n0980_002:0718a08": "前四味麤。廢前四味麤。故冠一總字。曰開會廢也。",
    "X57n0980_002:0718a09": "前四時兩教二乘。三教菩薩。人教理行。差別之麤。",
    "X57n0980_002:0718a10": "至今法華。咸皆微妙。故云成一乘妙也。且昔部中",
    "X57n0980_002:0718a11": "下。明開麤人成妙。言三教權人。一向須開者。以其",
    "X57n0980_002:0718a12": "所稟麤教既開。故其能稟麤人亦當開也。蓋由依",
    "X57n0980_002:0718a13": "麤教修行。作能造至三百四百由旬而已。終未能",
    "X57n0980_002:0718a14": "至寶所故。所以一向須開也。三教權果不開者。妙",
    "X57n0980_002:0718a15": "玄云。何處別有四教主。各各身各各口說也。當知",
    "X57n0980_002:0718a16": "只隱其無量莊嚴之身。現為文六身耳。若開方便",
    "X57n0980_002:0718a17": "門。示真實相。即向身是圓常身也。【■補】對機之權論",
    "X57n0980_002:0718a18": "開。如云開垢衣等者。妙玄云。體化他之權實。即自",
    "X57n0980_002:0718a19": "行之權實。如垢衣內身。實是長者。體自行化他之",
    "X57n0980_002:0718a20": "權實。即自行之論。如一切治生產業。皆與實相不",
    "X57n0980_002:0718a21": "相違背。一色一香。無非中道。況自行之實而非實",
    "X57n0980_002:0718a22": "耶。",
    "X57n0980_002:0718a23": "△二開昔圓成妙二。初本融故妙。",
    "X57n0980_002:0718a24": "諸味圓教更不須開。本自圓融。不待開也。",
    "X57n0980_002:0718b01": "【□註】且昔部中。三教既開。昔部中圓。還須開否。故下即",
    "X57n0980_002:0718b02": "云諸味圓等也。以今圓昔圓。二圓不別。此約教別與",
    "X57n0980_002:0718b03": "也。",
    "X57n0980_002:0718b04": "【■補】此明昔圓本妙。初一行。舉偏問圓。次故下。答。末",
    "X57n0980_002:0718b05": "三句。斷釋昔圓本妙不開。統紀云。在昔圓頓不須",
    "X57n0980_002:0718b06": "更開者。華嚴。心佛眾生三無差別。大集。染淨一切",
    "X57n0980_002:0718b07": "融通。淨名。不思議毛孔含納。思益網明。無非法界。",
    "X57n0980_002:0718b08": "般若。諸法混同無二。此等圓理。與法華佛之知見。",
    "X57n0980_002:0718b09": "無二無別。豈可更開耶。",
    "X57n0980_002:0718b10": "【□註】若妙樂云。圓人初心。須聞開顯諸法實相者。蓋昔",
    "X57n0980_002:0718b11": "圓人。義有兩向。名字初心。謂圓隔偏。聞佛開權。隔偏",
    "X57n0980_002:0718b12": "情泯。非開圓體也。若觀行去已入實者。但論增進。如",
    "X57n0980_002:0718b13": "經揀眾云。除諸菩薩眾。信力堅固者。是也(信力五品堅固十信)。",
    "X57n0980_002:0718b14": "【■記】此釋圓人初心須聞開顯之文。兩向。謂昔圓隔",
    "X57n0980_002:0718b15": "偏今圓不隔。故名字即人。由聞開權。隔偏情泯。如",
    "X57n0980_002:0718b16": "經下。引證。信力菩薩。即觀行位。已圓伏五住。堅固",
    "X57n0980_002:0718b17": "菩薩。即十信位。已破見思塵沙。故此但論增進也。",
    "X57n0980_002:0718b18": "【□註】又妙樂云。今經是圓。復須開顯者。蓋顯法華中圓。",
    "X57n0980_002:0718b19": "非但出前四時。復須開顯諸教也。",
    "X57n0980_002:0718b20": "【■記】此引釋法華是圓。復須開顯之文。謂法華純圓",
    "X57n0980_002:0718b21": "獨妙。非但逈出四時。又能開顯頓漸諸教。今成圓",
    "X57n0980_002:0718b22": "妙。",
    "X57n0980_002:0718b23": "△二唯今稱妙。",
    "X57n0980_002:0718b24": "但是部內兼但對帶。故不及法華純一無雜。",
    "X57n0980_002:0718c01": "【□註】正判昔部屬麤。除鹿苑外。雖皆有圓。以兼等故。不",
    "X57n0980_002:0718c02": "得稱妙。麤人細人。二俱犯過。此約部通奪也。",
    "X57n0980_002:0718c03": "【■記】此釋成昔圓部麤。謂華嚴兼一麤。方等對三麤。",
    "X57n0980_002:0718c04": "般若帶二麤。是故昔圓猶可思議。不得稱之為妙。",
    "X57n0980_002:0718c05": "故其麤人。有隔細過。不及純圓獨妙也。【■備】補遺曰",
    "X57n0980_002:0718c06": "麤人細人。此句出大論。麤人則麤罪。細人則細罪。",
    "X57n0980_002:0718c07": "今借以比用。【■補】所兼之麤固有過。即能兼之妙。不",
    "X57n0980_002:0718c08": "能令麤成妙。亦有過。",
    "X57n0980_002:0718c09": "【□註】釋籤一(十)云。始自華嚴。終至般若。雖名不同。但為",
    "X57n0980_002:0718c10": "次第三諦所攝。今經會實。方曰圓融(文)。",
    "X57n0980_002:0718c11": "【■記】此證釋昔麤今妙。次第三諦者。真諦掃蕩。俗諦",
    "X57n0980_002:0718c12": "建立。中諦雙遮非真非俗。次第造修。三諦不紊。昔",
    "X57n0980_002:0718c13": "時部帙。為其所麤也。圓融三諦者。真俗中三。同時",
    "X57n0980_002:0718c14": "相即。不前不後。絕思絕議。今經開會一切諸法。故",
    "X57n0980_002:0718c15": "云方曰圓融。",
    "X57n0980_002:0718c16": "【□註】是故文初。約部通開。須云開前頓漸等也。",
    "X57n0980_002:0718c17": "此結申文開權之意。",
    "X57n0980_002:0718c18": "△二顯今部二。初能開得名。",
    "X57n0980_002:0718c19": "獨得妙名。良有以也。",
    "X57n0980_002:0718c20": "【□註】如上相待論判。絕待論開。約教別與。約部通奪。翻",
    "X57n0980_002:0718c21": "覆抑揚。方顯法華出諸教上。部圓教圓。妙絕羣經。出",
    "X57n0980_002:0718c22": "世本懷。於此暢矣。故即引經四一為證。",
    "X57n0980_002:0718c23": "【■記】此承上文頓部一麤一妙等。相待論判也。來至",
    "X57n0980_002:0718c24": "法華總開成妙。絕待開論也。別與通奪。見上。【■備】辨",
    "X57n0980_002:0719a01": "訛曰相待為翻。絕待為覆。別與為揚。通奪為抑。",
    "X57n0980_002:0719a02": "△二引證純一。",
    "X57n0980_002:0719a03": "故文云。十方佛土中唯有一乘法。無二亦無三。(教一)正",
    "X57n0980_002:0719a04": "直捨方便。但說無上道。(行一)但為菩薩。不為小乘。(人一)世",
    "X57n0980_002:0719a05": "間相常住(理一)。",
    "X57n0980_002:0719a06": "【□註】以純一故。獨得妙名。故引一以顯妙。蓋一即妙也。",
    "X57n0980_002:0719a07": "【■記】輔行言。四一名出光宅。今家和舊。亦作四一。舊",
    "X57n0980_002:0719a08": "言果一。今曰理一。若無理印。則同魔說。舊言因一。",
    "X57n0980_002:0719a09": "今言行一。因語則單。行通因果。人教二一。與舊不",
    "X57n0980_002:0719a10": "殊。",
    "X57n0980_002:0719a11": "【□註】十方佛土等。據其同者而言。亦約佛意也。一乘法",
    "X57n0980_002:0719a12": "者。部圓教圓故。無二亦無三者。約數。則無通教半滿",
    "X57n0980_002:0719a13": "相對之二。無三藏之三乘。無有餘乘。即無別教。及圓",
    "X57n0980_002:0719a14": "入別也。約部。則無般若所帶之二。無方等所對之三。",
    "X57n0980_002:0719a15": "方等之藏。則攝鹿苑。二酥之別。則該華嚴。唯一佛乘。",
    "X57n0980_002:0719a16": "故云教一。",
    "X57n0980_002:0719a17": "【■記】此釋教一。十方佛土有二意。一。據其同者而言。",
    "X57n0980_002:0719a18": "謂虗空無邊。世界諸佛國土亦復無邊。其中化導。",
    "X57n0980_002:0719a19": "各隨機宜。或以一乘而被下。或以三乘而應諸。今",
    "X57n0980_002:0719a20": "云十方佛土。據其同演一乘法者言也。二。約佛意。",
    "X57n0980_002:0719a21": "謂諸佛本意唯以一乘佛道。王於所化之土也。無",
    "X57n0980_002:0719a22": "二無三。有二釋。一約教。通教。通前藏教之半。通後",
    "X57n0980_002:0719a23": "別圓之滿。今經獨妙。絕諸對待。故無半滿相對之",
    "X57n0980_002:0719a24": "二也。今經但為教大菩薩。故無聲聞弟子。無三藏",
    "X57n0980_002:0719b01": "之乘也。別教。但為積行菩薩。及一類圓機入別。歷",
    "X57n0980_002:0719b02": "劫修行。次第行布法門。今經圓修圓證。故無別教",
    "X57n0980_002:0719b03": "及圓入別之餘乘也。二約部。今經非對非帶。故無",
    "X57n0980_002:0719b04": "方等所對之三。般若所帶之二也。又方等之藏攝",
    "X57n0980_002:0719b05": "三藏。二酥之別攝華嚴。可解。【■備】辨訛曰。據其同者",
    "X57n0980_002:0719b06": "句。似更有不同者矣。私謂。佛意則無不同。今論機",
    "X57n0980_002:0719b07": "邊。集註特加此語。如古然燈。尚不說法也。辨訛又",
    "X57n0980_002:0719b08": "曰。一乘法。應釋言縱有施權。無不顯實。故言唯有",
    "X57n0980_002:0719b09": "一乘耳。無有餘乘。準經偈中無無有餘乘。而疏長",
    "X57n0980_002:0719b10": "出者。乃反文。以釋唯有一乘句。補出別教。長出應",
    "X57n0980_002:0719b11": "指長行。",
    "X57n0980_002:0719b12": "【□註】正直捨方便。但說無上道者。文句五(五)曰五乘是",
    "X57n0980_002:0719b13": "曲而非直。通別偏傍而非正。今皆捨彼偏曲。但說正",
    "X57n0980_002:0719b14": "直一道也。(文)疏據說邊屬教一。今據道名能通。故屬",
    "X57n0980_002:0719b15": "行一。",
    "X57n0980_002:0719b16": "【■記】此釋行一。謂五乘是如來曲巧隨宜之說。而非",
    "X57n0980_002:0719b17": "正直之談。又令二乘斷煩惱。而證菩提。離生死。而",
    "X57n0980_002:0719b18": "得涅槃。皆是曲而非直矣。通別偏傍等者。謂通教。",
    "X57n0980_002:0719b19": "旁為二乘。別教。偏為菩薩。故云偏傍而非正。今經",
    "X57n0980_002:0719b20": "捨彼通別之偏。五乘之曲。但說純圓。正直一道。即",
    "X57n0980_002:0719b21": "無作之妙行也。或謂疏釋此文為教一。今何言行",
    "X57n0980_002:0719b22": "一。故云疏據說邊屬教一。以聖人言說名教故。今",
    "X57n0980_002:0719b23": "從道有能通義。故屬行一。以行趨進。與道能通。其",
    "X57n0980_002:0719b24": "義同也。",
    "X57n0980_002:0719c01": "【□註】但為菩薩者。約佛意。但為菩薩。據昔方便。謂教化",
    "X57n0980_002:0719c02": "三乘。今此同一菩薩人。故云人一。",
    "X57n0980_002:0719c03": "【■記】此釋人一。謂約佛實意雖復說三乘。但為化菩",
    "X57n0980_002:0719c04": "薩。然據昔日以權巧方便。說諦緣度法。化上中下",
    "X57n0980_002:0719c05": "人也。然而在昔可有三乘人別。在今同一菩薩因",
    "X57n0980_002:0719c06": "人也。",
    "X57n0980_002:0719c07": "【□註】世間相常住者。十界依正隔歷差別之相。名世間",
    "X57n0980_002:0719c08": "相。以即理故。皆常住也。若乃情見。生滅遷流。廓爾情",
    "X57n0980_002:0719c09": "忘。諸相常住。常既即性。非常無常。言偏意圓。斯之謂",
    "X57n0980_002:0719c10": "矣。學者於此。宜解會焉。",
    "X57n0980_002:0719c11": "【■記】此釋理一。謂若四聖若六凡。若國土之依。若眾",
    "X57n0980_002:0719c12": "生之正。彼彼殊形異狀。名世間相。似即理故。相皆",
    "X57n0980_002:0719c13": "常住。是則鳥鳴花笑。風動塵飛。法法亘古亘今。頭",
    "X57n0980_002:0719c14": "頭無遷無變。所謂有佛無佛。性相常住也。然道眼",
    "X57n0980_002:0719c15": "觀之乃爾。若乃情見分別生滅。則國土成住壞空。",
    "X57n0980_002:0719c16": "眾生生老病死。皆由妄惑。故有遷流。故云一翳在",
    "X57n0980_002:0719c17": "目。空華亂墜也。若能即解。即行。返聞自性。一旦廓",
    "X57n0980_002:0719c18": "爾情忘。諸相常住者。【■備】謂根不逐境。境不牽心。根",
    "X57n0980_002:0719c19": "塵脫粘。分別不起。旋轉妄流。復歸真性。性既寂然",
    "X57n0980_002:0719c20": "相亦常住。剎剎塵塵。法住法位。而於法住法位中。",
    "X57n0980_002:0719c21": "無相即相。相即無相。非相非不相。非住非不住。言",
    "X57n0980_002:0719c22": "思路絕。遮照同時。方證諸相。真常住理。當於靈光",
    "X57n0980_002:0719c23": "獨耀。迥脫根塵。絕後再蘇時證之。忽自契悟。非思",
    "X57n0980_002:0719c24": "量分別所能解也。此與宗門悟境相同。故古云但",
    "X57n0980_002:0720a01": "盡凡情別無聖解也。若法華文句。則以佛生皆以",
    "X57n0980_002:0720a02": "如為位。皆以如為相。故世間相常住。記中則以清",
    "X57n0980_002:0720a03": "濁波。與濕性不異。同以濕性為波。故皆以如為相。",
    "X57n0980_002:0720a04": "同以波為濕性。故皆以如為位釋之。【■記】夫常無常。",
    "X57n0980_002:0720a05": "是兩頭語。而此中道理性常住之常。不在兩頭。乃",
    "X57n0980_002:0720a06": "非常非無常。雙遮之中道也。若以言論。言有則失",
    "X57n0980_002:0720a07": "無。論此則遺彼。若以意會。舉邊則攝中。思內則該",
    "X57n0980_002:0720a08": "外。故知言偏。而意圓也。總之言求。則頭頭錯過。智",
    "X57n0980_002:0720a09": "會。則法法露呈。故宜忘情泯。解冥會之可耳。末二",
    "X57n0980_002:0720a10": "句勸解可解。【■補】會義有三種世間。一正覺世間。二",
    "X57n0980_002:0720a11": "眾生世間。三器世間。此三當體是理。理性本無生",
    "X57n0980_002:0720a12": "滅。故一一無非常住。一一無非法位。但眾生迷闇。",
    "X57n0980_002:0720a13": "不能覺知。於常住中。妄見生滅。於真如中。妄見遷",
    "X57n0980_002:0720a14": "流。故世間相雖常住而不知也。唯我大覺世尊。坐",
    "X57n0980_002:0720a15": "於道場。如實知已。於不可說。離諸戲論。寂滅理性。",
    "X57n0980_002:0720a16": "能以方便。說此理一。既三世間相皆常住。故理是",
    "X57n0980_002:0720a17": "一也。問。悟此理性。名為正覺世間。以順性故。性相",
    "X57n0980_002:0720a18": "俱常可也。迷此理性。而為眾生世間。既迷性故。性",
    "X57n0980_002:0720a19": "雖本常。相未必常。云何眾生器世間相。亦常住耶。",
    "X57n0980_002:0720a20": "答。若冰與水。同以濕為性。濕常氷亦常。復如醉見",
    "X57n0980_002:0720a21": "屋轉。屋本不轉故也。一切眾生。但有理常。聞而能",
    "X57n0980_002:0720a22": "解。為名字常。念念體察無間。名觀行常。麤垢先落",
    "X57n0980_002:0720a23": "六根清淨為相似常。豁然開悟。證四十一位真因。",
    "X57n0980_002:0720a24": "為分證常。圓滿顯發。無欠無餘。為究竟常。【■備】辨訛",
    "X57n0980_002:0720b01": "引管標曰。諸法以如為體。達此如體。三際不隔。十",
    "X57n0980_002:0720b02": "方無礙。雙離八倒。即性真常。言偏意圓者。謂意出",
    "X57n0980_002:0720b03": "於常無常之外。又舉一常。則該樂戎淨。故意圓也。",
    "X57n0980_002:0720b04": "△二斥非。",
    "X57n0980_002:0720b05": "時人未得法華妙旨。但見部內有三車窮子化城等",
    "X57n0980_002:0720b06": "譬。乃謂不及餘經。蓋不知重舉前四時權。獨顯大車。",
    "X57n0980_002:0720b07": "但付家業。唯至寶所。故致誹謗之咎也。",
    "X57n0980_002:0720b08": "【□註】當代宏教之人。未解法華開權絕待微妙旨趣。但",
    "X57n0980_002:0720b09": "見經中有三車等喻。乃謂不及華嚴等經。蓋不知三",
    "X57n0980_002:0720b10": "車等喻。乃重舉昔日之權。意在指權即實。故舉三車。",
    "X57n0980_002:0720b11": "顯大車。窮子。付家業。化城。至寶所。不知此意。故有謗",
    "X57n0980_002:0720b12": "法之愆也。",
    "X57n0980_002:0720b13": "【■記】此總釋當代弘教之人。三車。乃昔日之權。意在",
    "X57n0980_002:0720b14": "今經開之即實。故重舉三車。窮子。化城。以顯今是",
    "X57n0980_002:0720b15": "大車。今付家業。今至寶所也。【■備】辨訛曰。三車等。等",
    "X57n0980_002:0720b16": "字。指七喻出法華論。凡喻必約權實明施開等。以",
    "X57n0980_002:0720b17": "顯一化。方在其數。有云九喻者。非。",
    "X57n0980_002:0720b18": "【□註】三車。羊車。譬聲聞乘。鹿車。譬緣覺乘。水牛車。譬菩",
    "X57n0980_002:0720b19": "薩乘。即鹿苑三乘也。",
    "X57n0980_002:0720b20": "【■記】此明三車譬法。如經云。若有眾生。從佛世尊。聞",
    "X57n0980_002:0720b21": "法信受。殷勤精進。欲速出三界自求涅槃。是名聲",
    "X57n0980_002:0720b22": "聞乘。如彼諸子。為求羊車。出於火宅。若有眾生。從",
    "X57n0980_002:0720b23": "佛世尊。聞法信受。殷勤精進。求自然慧。樂獨善寂。",
    "X57n0980_002:0720b24": "深知諸法因緣。是名辟支佛乘。如彼諸子。為求鹿",
    "X57n0980_002:0720c01": "車。出於火宅。若有眾生。從佛世尊。聞法信受。殷勤",
    "X57n0980_002:0720c02": "精進。求一切智。佛智。自然智。無師智。如來知見。力",
    "X57n0980_002:0720c03": "無所畏。憫念安樂。無量眾生。利益天人。度脫一切。",
    "X57n0980_002:0720c04": "是名大乘。菩薩求此乘故。名為摩訶薩。如彼諸子。",
    "X57n0980_002:0720c05": "為求牛車。出於火宅。【■備】自然慧。文句云。從十二因",
    "X57n0980_002:0720c06": "緣門入。此門本有。非佛天人所作。名自然慧。如覩",
    "X57n0980_002:0720c07": "花開落而悟道也。科註云。聲聞不能化他。如羊不",
    "X57n0980_002:0720c08": "顧後羣。別行疏云。支佛譬鹿。猶有回顧之意。百松",
    "X57n0980_002:0720c09": "講錄云。一切智者。即內外法。無不曉了。此是因中",
    "X57n0980_002:0720c10": "所修。佛智。是果上所剋之智。即三藏果頭所得。自",
    "X57n0980_002:0720c11": "然智。是後施化所起之智。以其能因機說教。機教",
    "X57n0980_002:0720c12": "稱適故。無師智。以小乘所明。但得一佛化世。更無",
    "X57n0980_002:0720c13": "有能為佛之師者。十六智見。十力。四無所畏。法數",
    "X57n0980_002:0720c14": "內廣明。講錄又云。譬牛者。牛有久久運重之力。皆",
    "X57n0980_002:0720c15": "化他之功也。",
    "X57n0980_002:0720c16": "【□註】化城。文句七(十八)云以神力故。無而欻有。名之為化。",
    "X57n0980_002:0720c17": "防非禦敵。名之為城。(文)譬真諦涅槃能防見思也。",
    "X57n0980_002:0720c18": "【■記】此明化城譬法。如經云。如彼導師。為止息故。化",
    "X57n0980_002:0720c19": "作大城。是為無而忽有名化也。淨名疏云。佛法如",
    "X57n0980_002:0720c20": "城。能為行人防非禦敵也。真諦涅槃者非第一義",
    "X57n0980_002:0720c21": "諦大涅槃。以大涅槃。非化作故。不專禦敵。理性即",
    "X57n0980_002:0720c22": "故。具眾德故。且此真諦涅槃。但離虗妄見思。名為",
    "X57n0980_002:0720c23": "解脫。其實未得究竟解脫。故以化城譬之也。然此",
    "X57n0980_002:0720c24": "化城一喻。乃為定性人說。論言。實無。為有增上慢",
    "X57n0980_002:0721a01": "人。以世間有漏三昧。三摩拔提。實無涅槃。而生涅",
    "X57n0980_002:0721a02": "槃想。如是顛倒。取對治此。故為說化城喻也。見思",
    "X57n0980_002:0721a03": "解四卷。",
    "X57n0980_002:0721a04": "【□註】寶所。譬寂光。大經中名寶渚。",
    "X57n0980_002:0721a05": "【■記】此明寶所譬法。蓋寂光乃諸佛所依真淨土故。",
    "X57n0980_002:0721a06": "故以五百由旬寶所譬之也。寶渚者。即德王品明",
    "X57n0980_002:0721a07": "第七功德中。指四法作涅槃因。一親近善友。二專",
    "X57n0980_002:0721a08": "心聽法。三繫念思惟。四如法修行。釋第二專心聽",
    "X57n0980_002:0721a09": "法中云。譬如估客。欲至寶渚。不知道路。有人示之。",
    "X57n0980_002:0721a10": "其人隨語。得至寶渚。多獲珍寶。一切眾生亦復如",
    "X57n0980_002:0721a11": "是。欲知善處。採取道寶。不知途中通塞之處。菩薩",
    "X57n0980_002:0721a12": "示之。眾生隨已。得至善處。獲得無上大涅槃寶。以",
    "X57n0980_002:0721a13": "是義故。聽法因緣。則得近於大般涅槃。寶所寶渚",
    "X57n0980_002:0721a14": "梵音楚夏耳。",
    "X57n0980_002:0721a15": "【□註】前四時權。且三車等。指昔三藏三乘。而云重舉前",
    "X57n0980_002:0721a16": "四時權者。須知三周開顯。藏圓相對。雖正開小機。然",
    "X57n0980_002:0721a17": "舉昔之權。則該四時。又此小機。歷前四時。名四時權",
    "X57n0980_002:0721a18": "也。妙樂五(十三)云。立一開權之言。於今乃成二意。一者",
    "X57n0980_002:0721a19": "騰昔施權。二為顯實之所。不指所開。無由說實。況指",
    "X57n0980_002:0721a20": "權是權。知非究竟。既顯實已。權全是實(文)。",
    "X57n0980_002:0721a21": "【■記】此釋重舉前時之言。初一行牒妨。謂前四時。通",
    "X57n0980_002:0721a22": "名為權。且經中。三車等譬。乃指昔日三藏之三乘。",
    "X57n0980_002:0721a23": "而今文云。重舉前四時權者。何也。須知下。釋明如",
    "X57n0980_002:0721a24": "來。法華會上以法說。喻說。因緣說。三周開顯。皆以",
    "X57n0980_002:0721b01": "藏乘圓教相對。括經大意。雖正開小機。然舉昔日",
    "X57n0980_002:0721b02": "之權。則能該於四時。此約教釋也。又三藏機。今來",
    "X57n0980_002:0721b03": "法華。已歷前之四時。故三車等譬。而儀文謂是重",
    "X57n0980_002:0721b04": "舉前四時權。此就機釋也。妙樂下引證。一騰昔施",
    "X57n0980_002:0721b05": "權者。騰。以發揮為義。謂發揮施權之意也。二顯實",
    "X57n0980_002:0721b06": "之所者。謂法華顯實。即顯昔權是實也。不指所開",
    "X57n0980_002:0721b07": "無由說實者。法華方便。是體內之權。夫欲說實。只",
    "X57n0980_002:0721b08": "在開權。故身子三請。如來三止。末後乃曰。諸佛隨",
    "X57n0980_002:0721b09": "宜說法。意趣難解。如我以無數方便。種種因緣。譬",
    "X57n0980_002:0721b10": "喻言辭。而為說法。是法非思量分別之所能解。唯",
    "X57n0980_002:0721b11": "有諸佛乃能知之。乃至云。諸佛如來。但教化菩薩。",
    "X57n0980_002:0721b12": "諸有所作。常為一事。唯以佛之知見。示悟眾生。是",
    "X57n0980_002:0721b13": "也況指權是權。知非究竟者。舍利弗言。爾時心自",
    "X57n0980_002:0721b14": "謂。得至於滅度。而今乃自覺。非是實滅度。是也。既",
    "X57n0980_002:0721b15": "顯實已。權全是實者。舍利弗言。佛以種種緣。譬喻",
    "X57n0980_002:0721b16": "巧言說。其心安如海。我聞疑網斷。是也。【■備】今注三",
    "X57n0980_002:0721b17": "乘。歷前四時一卷。則曰菩薩轉衍。當知與奪之意",
    "X57n0980_002:0721b18": "皆可通也。",
    "X57n0980_002:0721b19": "【□註】誹謗。釋籤十(三)云。當知法華。約部。則尚破華嚴般",
    "X57n0980_002:0721b20": "若。約教。則尚破別教後心。(文)人不見之。故致誹謗。",
    "X57n0980_002:0721b21": "【■記】此釋誹謗。謂以部言之。法華是純一無雜。故破",
    "X57n0980_002:0721b22": "華嚴。般若。謂之兼帶。以教言之。法華獨得妙名。故",
    "X57n0980_002:0721b23": "破別教後心。謂是真因。末二句。結迷致謗。謂法華",
    "X57n0980_002:0721b24": "不及華嚴等經也。【■備】天溪集註問答。問。別地證道",
    "X57n0980_002:0721c01": "同圓。云何尚破別教後心。答。此與別教地上地前。",
    "X57n0980_002:0721c02": "約教。約行。二種教證。絕不相涉。的指別教妙覺。是",
    "X57n0980_002:0721c03": "圓教二行。廢彼之高。就此之下。故謂之破。",
    "X57n0980_002:0721c04": "△二約時顯妙。",
    "X57n0980_002:0721c05": "約時則日輪當午。罄無側影(第五時)。",
    "X57n0980_002:0721c06": "【□註】十界咸開。無不成佛。如日方中。無處不南。",
    "X57n0980_002:0721c07": "【■記】此約時也。開九界即佛界。皆以如來滅度。而滅",
    "X57n0980_002:0721c08": "度之。如日方中。叡法師語。【■備】辨訛引中云。只應開",
    "X57n0980_002:0721c09": "九界。今曰十界者。對機之權。亦須開耳。辨訛又云。",
    "X57n0980_002:0721c10": "如別教妙覺。只是圓家真因。是故佛界。亦須開耳。",
    "X57n0980_002:0721c11": "【□註】周禮用一尺五寸土圭。立八尺之表。夏至午時。以",
    "X57n0980_002:0721c12": "測日影。求地之中。以建國。",
    "X57n0980_002:0721c13": "【■記】周公欲求地中以營王城。故以土圭測影。得頴",
    "X57n0980_002:0721c14": "川陽城。於是建都。鄭康成曰。土圭長尺有五寸。夏",
    "X57n0980_002:0721c15": "至日。立八尺之表。其影適正。與土圭等。謂之地中。",
    "X57n0980_002:0721c16": "【□註】宋。嚴觀二師與太史何承天。用此法。測日影以定",
    "X57n0980_002:0721c17": "中國。表北得影一尺五寸。與土圭等。地上餘陰一寸。",
    "X57n0980_002:0721c18": "天上萬里。則知天竺方為地中。今云罄無測影。據天",
    "X57n0980_002:0721c19": "竺說。",
    "X57n0980_002:0721c20": "【■記】梁傳云。東海何承天。以博物著名。乃問慧嚴曰。",
    "X57n0980_002:0721c21": "佛國用何曆。嚴曰。天竺夏至日。日正中時。竪晷無",
    "X57n0980_002:0721c22": "影。所謂天中。於五行土德。色尚黃。數尚五。八寸為",
    "X57n0980_002:0721c23": "尺。十兩。當此土十二兩。建辰之月為歲首。及討覈",
    "X57n0980_002:0721c24": "分至。推校薄蝕。顧步光景。其法甚詳。宿度年紀。咸",
    "X57n0980_002:0722a01": "有條例。承天無所措難。後婆利國人來。果同嚴說。",
    "X57n0980_002:0722a02": "於是用法測影。以定中國也。鄭司農言。凡日影於",
    "X57n0980_002:0722a03": "地。千里而差一寸。當知陽城。蓋就此土自為中耳。",
    "X57n0980_002:0722a04": "既有表影。豈非餘陰耶。況此土東垂大海邊義彰",
    "X57n0980_002:0722a05": "矣。成光子曰。中天竺。東至震旦。五萬八千里。南至",
    "X57n0980_002:0722a06": "金地國。西至阿拘遮國。北至小香山阿耨達。亦各",
    "X57n0980_002:0722a07": "五萬八千里。則知彼為中國矣。故竺法蘭對漢明",
    "X57n0980_002:0722a08": "帝言。迦毗羅衛者。大千之中也。慧嚴。慧觀。稟學什",
    "X57n0980_002:0722a09": "公。見僧史。【■備】辨訛曰。翻譯集引鄭司農言。千里差",
    "X57n0980_002:0722a10": "一寸。籤言。萬里皆悞。又此約南北論里數。不約東",
    "X57n0980_002:0722a11": "西論。",
    "X57n0980_002:0722a12": "△三約味顯妙。",
    "X57n0980_002:0722a13": "約味。則從熟酥出醍醐。此從摩訶般若出法華(五醍醐味)。",
    "X57n0980_002:0722a14": "【□註】釋籤一(十九)問。彼經自以醍醐譬於涅槃。今何得以",
    "X57n0980_002:0722a15": "譬於法華。答。一家義意。謂二部同味。然涅槃尚劣。何",
    "X57n0980_002:0722a16": "者法華開權。如破大陣。餘機至彼。如殘黨不難。故以",
    "X57n0980_002:0722a17": "法華為大收。涅槃為捃拾。若不爾者。涅槃不應遙指",
    "X57n0980_002:0722a18": "八千聲聞。於法華中得授記莂。見如來性。如秋收冬",
    "X57n0980_002:0722a19": "藏。更無所。作。(文)。",
    "X57n0980_002:0722a20": "【■記】此約味料簡法華譬醍醐也。涅槃如來性品云。",
    "X57n0980_002:0722a21": "是經出世。如彼果實。多所利益。安樂一切。能令眾",
    "X57n0980_002:0722a22": "生。見於佛性。如法華中八千聲聞。得受記莂。成大",
    "X57n0980_002:0722a23": "果實。如秋收冬藏。更無所作。以是證知法華為大",
    "X57n0980_002:0722a24": "收也。更無所作者。如云約理無所作究竟理也。約",
    "X57n0980_002:0722b01": "教無所作。聞此教已。更不他聞也。約行無所作。修",
    "X57n0980_002:0722b02": "此行已。更不改轍。如是等種種無所作義。略而言",
    "X57n0980_002:0722b03": "之。隨智妙悟。得見經體也。",
    "X57n0980_002:0722b04": "【□註】然彼經本無出法華之語。今約義說。故但云此從",
    "X57n0980_002:0722b05": "摩訶般若出法華。",
    "X57n0980_002:0722b06": "【■記】蓋般若領知家業。法華付與家業。其義順次。故",
    "X57n0980_002:0722b07": "言從摩訶般若出法華也。",
    "X57n0980_002:0722b08": "△四引證二。初引經證釋。",
    "X57n0980_002:0722b09": "信解品云。聚會親族。即自宣言。此實我子。我實其父。",
    "X57n0980_002:0722b10": "吾今所有。皆是子有。付與家業。窮子歡喜。得未曾有。",
    "X57n0980_002:0722b11": "【□註】文句六(三十一)云。十方法身菩薩影響者。為親族。影",
    "X57n0980_002:0722b12": "響之眾。多是釋迦昔日同業。並共如來於二萬億佛",
    "X57n0980_002:0722b13": "所共開化之。於其即是伯叔之行。故用此為親族。(文)。",
    "X57n0980_002:0722b14": "【■記】此準法華判也。親族有五等。一親族。即十方法",
    "X57n0980_002:0722b15": "身菩薩影響。是釋迦伯叔之行。二國王即部中尊",
    "X57n0980_002:0722b16": "權為王。教即部內教主為王。三大臣。即等覺。四剎",
    "X57n0980_002:0722b17": "利。即登地。五居士。即三十心。今是初一等親族即",
    "X57n0980_002:0722b18": "彌勒等諸大菩薩為親族。不同舊人以分身諸佛",
    "X57n0980_002:0722b19": "為親族也。",
    "X57n0980_002:0722b20": "【□註】此實我子。我實其父。結會父子。文句六(三十一)云實",
    "X57n0980_002:0722b21": "從我受學。實是我子。從我起解。是我所生。我實曾於",
    "X57n0980_002:0722b22": "二萬億佛所。常教大法。故我實是父(文)。",
    "X57n0980_002:0722b23": "【■記】經言。爾時佛告舍利弗。吾今於天。人沙門。婆羅",
    "X57n0980_002:0722b24": "門等。大眾中說。我昔曾於二萬億佛所。為無上道",
    "X57n0980_002:0722c01": "故。常教化汝。汝亦長夜隨我受學。我以方便引導",
    "X57n0980_002:0722c02": "汝故。生我法中。是則二萬億佛。即六十小劫中所",
    "X57n0980_002:0722c03": "值二萬億日月燈明佛也。常教大法者。即以佛說",
    "X57n0980_002:0722c04": "大乘經名妙法蓮華。教菩薩法。是也。",
    "X57n0980_002:0722c05": "【□註】吾今所有。皆是子有。正付家業。文句六(三一十)云一",
    "X57n0980_002:0722c06": "切大乘。萬德。萬行。故云所有。(文)又如來藏子性不殊。",
    "X57n0980_002:0722c07": "故云皆是子有。當知如來所有。即子本有。",
    "X57n0980_002:0722c08": "【■備】所有即子有者。佛所有不出萬行。萬德。而如來",
    "X57n0980_002:0722c09": "藏生佛不殊。故即子有。既子皆本有。在如來。即是",
    "X57n0980_002:0722c10": "付與家業。在窮子。即是歡喜得未曾有也。【■補】萬行",
    "X57n0980_002:0722c11": "萬德者。妙樂云。所付般若。有共不共。不出因果。因",
    "X57n0980_002:0722c12": "為萬行。果為萬德。又子有者。如來修中所顯。即眾",
    "X57n0980_002:0722c13": "生性中本具也。",
    "X57n0980_002:0722c14": "△二徵領所以。",
    "X57n0980_002:0722c15": "此領何義。答。即般若之後。次說法華。先已領知。庫藏",
    "X57n0980_002:0722c16": "諸物。臨命終時。直付家業而已。譬前轉教。皆知法門。",
    "X57n0980_002:0722c17": "說法華時。開示悟入佛之知見。授記作佛而已。",
    "X57n0980_002:0722c18": "【□註】臨命終時。靈山唱入涅槃時也。",
    "X57n0980_002:0722c19": "【■記】此釋臨命終時。謂如來出世本懷。普令眾生作",
    "X57n0980_002:0722c20": "佛。今此經授三根記。是為付法王家業故。將付家",
    "X57n0980_002:0722c21": "業。而先唱滅也。如經云。如來不久當入涅槃。佛欲",
    "X57n0980_002:0722c22": "以此妙法華經付囑有在。如人付家業而終也。",
    "X57n0980_002:0722c23": "【□註】譬前轉教。皆知法門。文句六(三十一)云。追指昔日大",
    "X57n0980_002:0722c24": "品領教。所委有廣略般若。共不共法。是汝所知。即汝",
    "X57n0980_002:0723a01": "所有。故法華但明佛之知見。更不廣說一切行相也",
    "X57n0980_002:0723a02": "(文)。",
    "X57n0980_002:0723a03": "【■記】此釋前譬轉教皆知法門。謂多說為廣。少說為",
    "X57n0980_002:0723a04": "略。但不但中。是不共法。與二乘說。名共法。昔為所",
    "X57n0980_002:0723a05": "知今為所有。是故法華更不重勅領知。直明開示",
    "X57n0980_002:0723a06": "悟入佛知見也。",
    "X57n0980_002:0723a07": "【□註】開示悟入。文句四(十三)約四意消之。一約四位(住行向地)",
    "X57n0980_002:0723a08": "二約四智。(道慧。道種慧。一切智。一切種智)即上圓位。能契之智也。三",
    "X57n0980_002:0723a09": "約四門。四約觀心。妙樂五(四)云。約智。約似。唯聖方開。",
    "X57n0980_002:0723a10": "約觀。約門。乃通名字。不妨高位。不棄眾生。(文)又二紙",
    "X57n0980_002:0723a11": "云。若作餘釋。為令之說徒施佛之知見安在(文)。",
    "X57n0980_002:0723a12": "【■記】此釋開示悟入。謂法華論明證不退地。今作四",
    "X57n0980_002:0723a13": "位釋。論知如來能證實。今作四智釋。論明不知究",
    "X57n0980_002:0723a14": "竟處。今約四門釋。論明同義。今作觀心釋。此判明",
    "X57n0980_002:0723a15": "四意也。妙樂解言。不退。即開示悟入。皆念不退。佛",
    "X57n0980_002:0723a16": "所證得為智釋者。論言。除一切智。更無餘事。以同",
    "X57n0980_002:0723a17": "義釋觀者。即論言。二乘法身平等。更無差別。若無",
    "X57n0980_002:0723a18": "觀心。云何知同。以不知究竟處者。處。是所通。二乘",
    "X57n0980_002:0723a19": "不知。今為令知。知即是門。門為能通。故作四門釋。",
    "X57n0980_002:0723a20": "又文句云。開者。即是十住。破無明。開如來藏。見實",
    "X57n0980_002:0723a21": "相理。示者。惑障既除。知見體顯。法界眾德。顯示分",
    "X57n0980_002:0723a22": "明。悟者。障除體顯。法界分明。事理融通。更無二趣。",
    "X57n0980_002:0723a23": "入者。事理既融。自在無礙。流注任運。從阿到荼入",
    "X57n0980_002:0723a24": "薩婆若。此約四位釋也。一道慧。見道實性。實性中",
    "X57n0980_002:0723b01": "得開佛知見也。二道種慧。知十法界。諸道種差別",
    "X57n0980_002:0723b02": "解惑之相。一一皆示佛之知見也。三一切智。知一",
    "X57n0980_002:0723b03": "切法。一相。寂滅。寂滅。即悟佛知見也。四一切種智。",
    "X57n0980_002:0723b04": "知一切法。一相寂滅相。種種行類。無不皆知。入佛",
    "X57n0980_002:0723b05": "知見也。此約四智釋也。一空門。一空一切空。即開",
    "X57n0980_002:0723b06": "佛知見也。二有門。一有一切有。即示佛知見也。三",
    "X57n0980_002:0723b07": "亦有亦空門。一切亦空亦有。即悟佛知見也。四非",
    "X57n0980_002:0723b08": "空非有門。一切非空非有。即入佛知見也。能通則",
    "X57n0980_002:0723b09": "四。所通則一。開示悟入是能通門。所知所見是所",
    "X57n0980_002:0723b10": "通理。此約四門釋也。觀於心性三諦之理不可思",
    "X57n0980_002:0723b11": "議。此觀明淨。名開。雖不可思議。能分別空假中心",
    "X57n0980_002:0723b12": "宛然不濫名示。空假中心。即三而一。即一而三。名",
    "X57n0980_002:0723b13": "悟。空假中心。非空假中。而齊照空假中。名人。是為",
    "X57n0980_002:0723b14": "一心三觀。分開示悟入之殊也。妙樂下。判釋四意。",
    "X57n0980_002:0723b15": "謂十住已上。方能開示悟入佛之知見。是故約聖",
    "X57n0980_002:0723b16": "位。聖智。而釋。名字位人。亦得依門修觀。當能開佛",
    "X57n0980_002:0723b17": "知見。故約四門觀心而釋。如此則佛知佛見。上不",
    "X57n0980_002:0723b18": "妨於高位。下不棄於眾生。若作餘釋者。妙樂云。知",
    "X57n0980_002:0723b19": "見佛境。若作餘釋。為令之說徒施。佛之知見安在。",
    "X57n0980_002:0723b20": "故一家釋義。依經順論。契行得理。若深張地位。凡",
    "X57n0980_002:0723b21": "夫非冀。何益凡小者耶。為令徒施者。謂經中為令",
    "X57n0980_002:0723b22": "眾生開示悟入之言無用也。餘釋。文句會本卷十",
    "X57n0980_002:0723b23": "廣明。須者往檢。",
    "X57n0980_002:0723b24": "【□註】佛之知見。佛知。即一切種智。具足三智。佛見。即佛",
    "X57n0980_002:0723c01": "眼。具足五眼。亦名真實知見。若通途被開。其不在座。",
    "X57n0980_002:0723c02": "展轉為說。或在界外。亦得聞之。或佛滅後敦逼令信。",
    "X57n0980_002:0723c03": "乃至久遠。四惡麤智。人天世智。若不開之。則佛之知",
    "X57n0980_002:0723c04": "見永埋四趣。長沒人天。若別開者。則在座得益。當機",
    "X57n0980_002:0723c05": "妙悟。得受記者。",
    "X57n0980_002:0723c06": "【■記】此釋佛知見體。謂三智。即一切智。知空。道種智。",
    "X57n0980_002:0723c07": "知俗。一切種智。知中。此三智。具足三觀一心之妙",
    "X57n0980_002:0723c08": "知。故曰佛知。五眼。一肉眼。見近不見遠。見前不見",
    "X57n0980_002:0723c09": "後。見晝不見夜等。因有色質障礙也。二天眼。修禪",
    "X57n0980_002:0723c10": "定而得。遠近。前後。內外晝夜。上下。皆見。以無色質",
    "X57n0980_002:0723c11": "障礙也。三慧眼。觀一切法空。四法眼。觀一切諸法。",
    "X57n0980_002:0723c12": "能知能行。謂因行是法。得證是道。亦知眾生種種",
    "X57n0980_002:0723c13": "方便門。令修證也。五佛眼。具前四眼之用。無不見",
    "X57n0980_002:0723c14": "知。以其如實知見。亦名真實知見也。若通途下。明",
    "X57n0980_002:0723c15": "通開。授記品言。餘諸聲聞眾。亦當復如是。其不在",
    "X57n0980_002:0723c16": "此會。汝當為宣說。囑累品佛言。於未來世若有善",
    "X57n0980_002:0723c17": "男子善女人信如來智慧者。當為演說此法華經。",
    "X57n0980_002:0723c18": "使得聞知。為令其人。得佛慧故。若有眾生。不信受",
    "X57n0980_002:0723c19": "者。當於如來餘深法中。示教利喜。又如常不輕遠",
    "X57n0980_002:0723c20": "見四眾。故往禮拜讚言。我不敢輕於汝等。汝等皆",
    "X57n0980_002:0723c21": "當作佛。乃至受人打擲。猶高聲唱言。我不敢輕於",
    "X57n0980_002:0723c22": "汝等。汝等皆當作佛。此敦逼令信也。所以通開者。",
    "X57n0980_002:0723c23": "不欲佛知見永埋四趣。長沒人天也。若別下。別開。",
    "X57n0980_002:0723c24": "在座得益者。即法華會蒙益者皆是也。當機妙悟",
    "X57n0980_002:0724a01": "者。即身子等於昔三乘之權。悟今一乘之實也。【■備】",
    "X57n0980_002:0724a02": "四惡麤智。即指四趣。【■補】界外者。即方便土也。如因",
    "X57n0980_002:0724a03": "緣周言。我滅度後。復有弟子。不聞是經。不知不覺",
    "X57n0980_002:0724a04": "菩薩所行。自於所得功德生滅度想。當入涅槃。我",
    "X57n0980_002:0724a05": "於餘國作佛。更有異名。是人雖生滅度之想。入於",
    "X57n0980_002:0724a06": "涅槃。而於彼土。求佛智慧。得聞是經是也。",
    "X57n0980_002:0724a07": "【□註】授記。聖言說與曰授。果與心期曰記。若通途記。如",
    "X57n0980_002:0724a08": "法師品初。八部四眾。三乘之類。在座聞佛。一句偈者。",
    "X57n0980_002:0724a09": "皆與授記。當得菩提。乃至滅後。聞一句偈。亦與授記。",
    "X57n0980_002:0724a10": "若別記者。如迹門別授應身記。本門授法身記。又總",
    "X57n0980_002:0724a11": "與七百。別與劫國名號等(記五百也)。",
    "X57n0980_002:0724a12": "【□註】妙樂四(二十六)云。二乘且與八相記者。更令與物結",
    "X57n0980_002:0724a13": "淨土緣。菩薩已於多劫利物。隨熟隨脫。不假八相淺",
    "X57n0980_002:0724a14": "近之記。二乘不爾。是故須之(文)。",
    "X57n0980_002:0724a15": "【■記】此釋授記。梵語和伽羅。此翻授記。又翻受記。受",
    "X57n0980_002:0724a16": "決。受莂也。從佛與。名授。從機得。名受。審實不虗。名",
    "X57n0980_002:0724a17": "決。授劫國號。名莂也。蒙佛誠言。許當得果。劫國決",
    "X57n0980_002:0724a18": "定。遠近記莂。則大歡喜。故從聖言說與記事。而名",
    "X57n0980_002:0724a19": "授記也。通記者。法師品云。藥王。汝見是大眾中。無",
    "X57n0980_002:0724a20": "量諸天。龍王。夜叉。乾闥婆。阿修羅。迦樓羅。緊那羅。",
    "X57n0980_002:0724a21": "摩睺羅伽。人。與非人。及比丘。比丘尼。優婆塞。優婆",
    "X57n0980_002:0724a22": "夷。求聲聞者。求辟支佛者。求佛道者。如是等類。咸",
    "X57n0980_002:0724a23": "於佛前聞妙法華經一偈一句。乃至一念隨喜者。",
    "X57n0980_002:0724a24": "我皆與授記。當得阿耨多羅三藐三菩提。又如來",
    "X57n0980_002:0724b01": "滅度之後。若有人聞妙法華經。乃至一偈一句。一",
    "X57n0980_002:0724b02": "念隨喜者。我亦與授阿耨多羅三藐三菩提記。輔",
    "X57n0980_002:0724b03": "行云。此法華經中。邪見嚴王。五逆調達。畜生龍女。",
    "X57n0980_002:0724b04": "敗種二乘。皆悉得記作佛。此通記也。迹門別授應",
    "X57n0980_002:0724b05": "身記者。謂三周說法。三根弟子領悟。各各別記作",
    "X57n0980_002:0724b06": "佛。如法說周。授身子記云。當得作佛。號曰華光如",
    "X57n0980_002:0724b07": "來。喻說周授摩訶迦葉記云。當得作佛。名曰光明",
    "X57n0980_002:0724b08": "如來。須菩提。當得作佛。名曰名相如來等。本門授",
    "X57n0980_002:0724b09": "法身記者。分別功德品云。世尊告彌勒。我說是如",
    "X57n0980_002:0724b10": "來壽命長遠時。六百八十萬億那由他恒河沙眾",
    "X57n0980_002:0724b11": "生。得無生法忍。乃至復有八世界微塵數眾生。皆",
    "X57n0980_002:0724b12": "發阿耨多羅三藐三菩提心。故文句云。分別功德",
    "X57n0980_002:0724b13": "品。總授法身記。已上約本迹二門。對明別記也。又",
    "X57n0980_002:0724b14": "總下。唯就迹門明總別記。五百弟子授記品云。餘",
    "X57n0980_002:0724b15": "諸聲聞眾。亦當復如是。此總與七百記也。又偈云",
    "X57n0980_002:0724b16": "憍陳如比丘。當見無量佛。過阿僧祇劫。乃成等正",
    "X57n0980_002:0724b17": "覺。常放大光明。故號為普明。其國土清淨。菩薩皆",
    "X57n0980_002:0724b18": "勇猛。佛壽六萬劫。正法住倍壽。像法復倍是。法滅",
    "X57n0980_002:0724b19": "天人憂。其五百比丘。次第當作佛。同號為普明。乃",
    "X57n0980_002:0724b20": "至皆如上所說。此別與五百劫國名號等記也。妙",
    "X57n0980_002:0724b21": "樂下。證釋聲聞菩薩授記淺深。【■備】二乘因中利人",
    "X57n0980_002:0724b22": "未普。故先與八相記。更令與物結淨土緣。菩薩多",
    "X57n0980_002:0724b23": "劫利物。不假淺近記也。辨訛曰。期者期限。觀彼心",
    "X57n0980_002:0724b24": "行。記彼得果久近。曰根與心期。【■補】與物結淨土緣",
    "X57n0980_002:0724c01": "者。輔行云淨佛國土者。謂與眾生。作淨土因。處處",
    "X57n0980_002:0724c02": "結緣。眾生機熟成佛。名淨佛土。結緣時。名淨土因。",
    "X57n0980_002:0724c03": "故淨名云。菩薩取於淨土。皆為饒益諸眾生故。如",
    "X57n0980_002:0724c04": "云布施是菩薩淨土。菩薩成佛時。一切能捨眾生",
    "X57n0980_002:0724c05": "來生其國。結緣時。以布施攝。成佛時。地多珍寶。諸",
    "X57n0980_002:0724c06": "能攝者。同生其土。而受五種布施化益。由攝生時。",
    "X57n0980_002:0724c07": "有五差故。所謂人天。及以四教。一切諸行。無非菩",
    "X57n0980_002:0724c08": "薩淨土之行。故有四土。橫竪攝物也。不假淺近者。",
    "X57n0980_002:0724c09": "文句云。淺近之記。初住已行。非菩薩所欣。菩薩所",
    "X57n0980_002:0724c10": "欣。乃是圓極妙覺遠記耳。故壽量品中。始從發心",
    "X57n0980_002:0724c11": "訖一生。乃得妙因斯滿。極果頓圓也。總與七百。別",
    "X57n0980_002:0724c12": "與五百者。合為一千二百也。",
    "X57n0980_002:0724c14": "天台四教儀註彚補輔宏記卷二之上"
}