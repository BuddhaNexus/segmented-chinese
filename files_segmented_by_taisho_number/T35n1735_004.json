{
    "T35n1735_004:0526c25": "大方廣佛華嚴經疏卷第四",
    "T35n1735_004:0526c27": "唐清涼山大華嚴寺沙門澄觀撰",
    "T35n1735_004:0526c28": "等十別解文義者。然此經。文富義博。勢變",
    "T35n1735_004:0526c29": "多端。況一義一文包攝法界。是以古德明十",
    "T35n1735_004:0527a01": "例科判。欲顯難思。其第一名本末部類。但",
    "T35n1735_004:0527a02": "顯此經無盡非科今文。前已具明。故今略",
    "T35n1735_004:0527a03": "之。加前後鉤鎖亦有十例。一本部三分科。",
    "T35n1735_004:0527a04": "二問答相屬科。三以文從義科。四前後襵",
    "T35n1735_004:0527a05": "疊科。五前後鉤鎖科。六隨品長分科。七隨",
    "T35n1735_004:0527a06": "其本會科。八本末大位科。九本末遍收科。十",
    "T35n1735_004:0527a07": "主伴無盡科。初本部三分者。謂序正流通。",
    "T35n1735_004:0527a08": "初品為序分。現相品下為正宗。流通有無古",
    "T35n1735_004:0527a09": "有七釋。一光統律師。以法界品為流通。由",
    "T35n1735_004:0527a10": "入法界廣無邊故。二隋遠法師。以法界品",
    "T35n1735_004:0527a11": "內善財下屬流通。寄人顯法故。三裕法師。",
    "T35n1735_004:0527a12": "以法界品後偈為流通。以歎德無盡故。四",
    "T35n1735_004:0527a13": "有云。末後二頌為流通。以結說無盡歎益",
    "T35n1735_004:0527a14": "勸修故。五或云。經來未盡。故無流通。六或",
    "T35n1735_004:0527a15": "云。以餘眷屬經為此流通。以彼是此所流",
    "T35n1735_004:0527a16": "出故。七或云。此經總無流通。以法無盡說",
    "T35n1735_004:0527a17": "無休息故。故諸會各無流通。不同大般若",
    "T35n1735_004:0527a18": "諸會皆有流通故。此上七解各是一理。而前",
    "T35n1735_004:0527a19": "六皆有第七獨無。若義會之應成四句。一",
    "T35n1735_004:0527a20": "有序正無流通。如第七。二唯正宗無二分。",
    "T35n1735_004:0527a21": "由自初暨後。皆顯玄微並悟物故。初雖",
    "T35n1735_004:0527a22": "列眾而歎佛德。後雖寄人有修相故。三",
    "T35n1735_004:0527a23": "具三分。四俱不可說。即言亡言故。約義",
    "T35n1735_004:0527a24": "包含不可局取。今依具三以分三分之",
    "T35n1735_004:0527a25": "興。彌天高判冥符西域。今古同遵所以三",
    "T35n1735_004:0527a26": "者。夫聖人設教必有其漸。將命微言先彰",
    "T35n1735_004:0527a27": "由致。故受之以序分。由致既彰當機受法。",
    "T35n1735_004:0527a28": "故受之以正宗。正宗既陳務於開濟。非但",
    "T35n1735_004:0527a29": "篤於時會。復令末葉傳芳。永耀法燈明明",
    "T35n1735_004:0527b01": "無盡。故受之以流通。非唯一部當會當品",
    "T35n1735_004:0527b02": "等。皆容有之故依三也。雖六解皆通。今依",
    "T35n1735_004:0527b03": "第二。以奇人進修示物有分流通相故。故",
    "T35n1735_004:0527b04": "慈氏云。若有敬慕心。亦當如是學。初之一",
    "T35n1735_004:0527b05": "解。令正宗中闕於證入。第三但屬善財之",
    "T35n1735_004:0527b06": "一相故。末後二偈。但結偈中佛德。非通一",
    "T35n1735_004:0527b07": "部。十行等末類有此偈。經來未盡。未必在",
    "T35n1735_004:0527b08": "後眷屬流通。但約義故。故依遠公。二問答",
    "T35n1735_004:0527b09": "相屬科者。古云。此九會中。大位問答總有五",
    "T35n1735_004:0527b10": "番。第一會中。大眾起四十問。或當會答盡。",
    "T35n1735_004:0527b11": "名舉果勸樂生信分。二從第二會初有四",
    "T35n1735_004:0527b12": "十問。至第七會末答盡。名修因契果生解",
    "T35n1735_004:0527b13": "分。中間雖有諸問。並是隨說隨問。非是大",
    "T35n1735_004:0527b14": "位問答。不思議品不問因故。三第八會初",
    "T35n1735_004:0527b15": "起二百句問。當會答盡。名託法進修成行",
    "T35n1735_004:0527b16": "分。四第九會初起六十句問。如來自入師",
    "T35n1735_004:0527b17": "子頻申三昧。現相答名頓證法界分。五福城",
    "T35n1735_004:0527b18": "東善財求法等別問別答。名歷位漸證分。古",
    "T35n1735_004:0527b19": "德以善財猶屬正宗。故今既判入流通。則",
    "T35n1735_004:0527b20": "前唯四兼取流通。以為五分未爽通塗。三",
    "T35n1735_004:0527b21": "以文從義科者。此經一部有五周因果。即為",
    "T35n1735_004:0527b22": "五分。初會中一周因果。謂先顯舍那果德。",
    "T35n1735_004:0527b23": "後遮那一品。明彼本因名所信因果。二從",
    "T35n1735_004:0527b24": "第二會至第七會中隨好品。名差別因果。",
    "T35n1735_004:0527b25": "謂二十六品辯因。後三品明果。亦名生解",
    "T35n1735_004:0527b26": "因果。三普賢行品辯因。出現品明果。即明",
    "T35n1735_004:0527b27": "平等因果。非差別顯故。亦名出現因果。四第",
    "T35n1735_004:0527b28": "八會初明五位因。後明八相果。名出世因",
    "T35n1735_004:0527b29": "果。亦名成行因果。五第九會中。初明佛果",
    "T35n1735_004:0527c01": "大用。後顯菩薩起用修因。名證入因果。因",
    "T35n1735_004:0527c02": "果二門俱證入。故各分因異果亦為十也。",
    "T35n1735_004:0527c03": "四前後襵疊科者。一部分二。謂前九會是",
    "T35n1735_004:0527c04": "本會。亦是佛會。佛為主故。從文殊至福城",
    "T35n1735_004:0527c05": "東已後。並是末會。亦是菩薩會。以諸善知",
    "T35n1735_004:0527c06": "識為會主故。二就前中亦二。初八會明所",
    "T35n1735_004:0527c07": "成解行。後一顯所證法界。三就前中復二。",
    "T35n1735_004:0527c08": "初七會明歷位修成行。後一明圓融周普行。",
    "T35n1735_004:0527c09": "四前中復二。初明修生因果。後普賢下二品。",
    "T35n1735_004:0527c10": "明修顯因果。五就前復二。初明修生因。",
    "T35n1735_004:0527c11": "後不思議法等三品。明修生果。六就前復",
    "T35n1735_004:0527c12": "二。四明位中因行。後十定下。六品明位後",
    "T35n1735_004:0527c13": "之行。七就前復二。初明地前比行。後第六",
    "T35n1735_004:0527c14": "一會。明十地證行。八就前亦二。初明位前",
    "T35n1735_004:0527c15": "十信行。後第三會已去三會。明入位三賢行。",
    "T35n1735_004:0527c16": "九就前亦二。初明所信佛果法。後問明品下",
    "T35n1735_004:0527c17": "三品。明能依能信菩薩行。十就前中復二。",
    "T35n1735_004:0527c18": "初會明佛依報果。後名號下三品。明佛正報",
    "T35n1735_004:0527c19": "果。五前後鉤鎖科。亦分為十。一第一會為",
    "T35n1735_004:0527c20": "依報因果。前明依報果。後毘盧遮那品辯",
    "T35n1735_004:0527c21": "因。二更取毘盧遮那。及第二會初三品。為",
    "T35n1735_004:0527c22": "正報因果。前因後果。三以名號至菩薩住",
    "T35n1735_004:0527c23": "處。名依起因果。依於本有而修起故。前果",
    "T35n1735_004:0527c24": "後因。四從問明品至隨好品。明差別因果。",
    "T35n1735_004:0527c25": "前因後果。五取不思議下至普賢行品。為",
    "T35n1735_004:0527c26": "圓融因果。前果後因。以不思議等與前為",
    "T35n1735_004:0527c27": "果。果別於因。與後為果則一一融攝。然",
    "T35n1735_004:0527c28": "有六義證成。一因果相屬科中。多先果後",
    "T35n1735_004:0527c29": "因故。二四十八後未有證成。普賢行後",
    "T35n1735_004:0528a01": "有證成者。結屬前故。三普賢品初。無別發",
    "T35n1735_004:0528a02": "起。便即躡前云。略示如來少分境故。四以",
    "T35n1735_004:0528a03": "義明之。不思議法顯佛德難思。一一圓融",
    "T35n1735_004:0528a04": "故。五前雖有問不思議品初重念問故。六",
    "T35n1735_004:0528a05": "第二會初已有三業。為差別果故。由斯六",
    "T35n1735_004:0528a06": "義故。普賢行品得屬前因。六取普賢行及",
    "T35n1735_004:0528a07": "出現品。為平等因果前因後果。七取出現",
    "T35n1735_004:0528a08": "及離世間品。為出現因果。前果後因。成佛涅",
    "T35n1735_004:0528a09": "槃亦因現故。非說真成由離世間為因方",
    "T35n1735_004:0528a10": "能現世。八離世間品為成行因果通辯行",
    "T35n1735_004:0528a11": "故。具因果故。九取離世間品及法界品。為",
    "T35n1735_004:0528a12": "法界因果。前因後果由離世間稱法界故。",
    "T35n1735_004:0528a13": "故因不依位果唯證入。十法界一品自為證",
    "T35n1735_004:0528a14": "入因果。先果後因。其善財已下亦為無盡",
    "T35n1735_004:0528a15": "因果。先因後果故。歷事至普賢一毛因則",
    "T35n1735_004:0528a16": "無盡。普賢說佛德過虛空。而果無盡以為",
    "T35n1735_004:0528a17": "流通。故不明之。六隨品長分科者長分為",
    "T35n1735_004:0528a18": "十。一通辯教起因緣分。二現相品下明佛",
    "T35n1735_004:0528a19": "果無涯。大用分三。毘盧遮那品舉彼往因",
    "T35n1735_004:0528a20": "證成分。四名號下三品。明大用應機普周分。",
    "T35n1735_004:0528a21": "五問明品下至十地品末。明諸位差別令",
    "T35n1735_004:0528a22": "修分。六十定品下至隨好品末。明差別因圓",
    "T35n1735_004:0528a23": "果滿分。七普賢行品下二品。明普行因成現",
    "T35n1735_004:0528a24": "果分。八離世間品明因果超絕世間分。九法",
    "T35n1735_004:0528a25": "界品中前分。明大眾頓證法界分。十爾時文",
    "T35n1735_004:0528a26": "殊下。明一人歷位漸證分。七隨其本會科者。",
    "T35n1735_004:0528a27": "亦為十分一初會名舉果令信分。二第二會",
    "T35n1735_004:0528a28": "明能信成德分。三第三會初賢十住分。四第",
    "T35n1735_004:0528a29": "四會中賢十行分。五第五會上賢十向分。六",
    "T35n1735_004:0528b01": "第六會聖位十地分。七第七會因圓果滿分。",
    "T35n1735_004:0528b02": "八第八會普賢大行分。九第九會初行成證",
    "T35n1735_004:0528b03": "入分。十善財下善友教證分。八本末大位科",
    "T35n1735_004:0528b04": "者。本會為九。末會有五十五。總為六十",
    "T35n1735_004:0528b05": "四分。九本末遍收科者。先九會為九分。文殊",
    "T35n1735_004:0528b06": "為六千比丘說法。為第十分。及善財歷一",
    "T35n1735_004:0528b07": "百一十善知識。總一百二十分。若開諸龍及",
    "T35n1735_004:0528b08": "三乘會。及彌勒後文殊普賢三人。便成一",
    "T35n1735_004:0528b09": "百二十五。以慈氏云此長者子經由一百一",
    "T35n1735_004:0528b10": "十善知識已然後而來至於我所。則彌勒已",
    "T35n1735_004:0528b11": "前已有一百一十故。及三千大千世界微",
    "T35n1735_004:0528b12": "塵數善友。其分數彌多。若合為一則一百",
    "T35n1735_004:0528b13": "二十六分。十主伴無盡科者。一一會一一品",
    "T35n1735_004:0528b14": "一一法。皆結通十方。如此間說十方虛空",
    "T35n1735_004:0528b15": "法界一切世界。乃至一切塵中皆如是說。",
    "T35n1735_004:0528b16": "此結主經也。又彼一一會等。皆有他方塵",
    "T35n1735_004:0528b17": "數菩薩來證法。此結伴也。即主伴相與周",
    "T35n1735_004:0528b18": "遍法界。重疊無盡。是則段數亦無盡無盡也。",
    "T35n1735_004:0528b19": "上來十例各顯一理。然亦無盡。若依常用",
    "T35n1735_004:0528b20": "應依三分。謂初品為序。現相品下正宗。",
    "T35n1735_004:0528b21": "法界品內爾時文殊師利從善住樓閣出下",
    "T35n1735_004:0528b22": "明流通。序中就文分二。初此土序。二結通",
    "T35n1735_004:0528b23": "十方無盡世界序。初中復二。初證信序。後爾",
    "T35n1735_004:0528b24": "時如來道場下發起序。然此二序廣如常解。",
    "T35n1735_004:0528b25": "今但略陳。初證信者。若原其所由。則阿難請",
    "T35n1735_004:0528b26": "問如來令置。如智度論及大悲經說。若覈其",
    "T35n1735_004:0528b27": "所以意有六焉。一為異外道故。外道經首。",
    "T35n1735_004:0528b28": "皆立阿優以為吉故。此約如是。二為息諍",
    "T35n1735_004:0528b29": "論故。智度論云。若不推從佛聞言自制作。",
    "T35n1735_004:0528c01": "則諍論起。故今廢我從聞。聞從佛來故經",
    "T35n1735_004:0528c02": "傳歷代妙軌不輟。此局我聞。三為離增減",
    "T35n1735_004:0528c03": "過故。佛地論云。應知說此如是我聞。意避",
    "T35n1735_004:0528c04": "增減異分過失。謂如是法我親從佛聞。文義",
    "T35n1735_004:0528c05": "決定非謂傳聞有增減失。四為斷眾疑故。",
    "T35n1735_004:0528c06": "真論引律云。結集法時。阿難昇座變身如",
    "T35n1735_004:0528c07": "佛。眾起三疑。一疑大師涅槃重起。二疑他",
    "T35n1735_004:0528c08": "方佛來。三疑阿難轉身成佛。說此如是我",
    "T35n1735_004:0528c09": "聞三疑頓斷。既言我聞即非佛明矣。上二",
    "T35n1735_004:0528c10": "義通約信聞。五為生信故智論云。說時方",
    "T35n1735_004:0528c11": "人令生信故。此局後四。六為順同三世",
    "T35n1735_004:0528c12": "佛故。此通六種。若準佛地論科為五事。一",
    "T35n1735_004:0528c13": "總顯已聞。二教起時分。三別顯教主。四彰",
    "T35n1735_004:0528c14": "教起處。五顯所被機。今依智論開初總顯",
    "T35n1735_004:0528c15": "已聞。作信聞二種為六成就。一信。二聞。",
    "T35n1735_004:0528c16": "三時。四主。五處。六眾。然信聞二事。文局初",
    "T35n1735_004:0528c17": "首義通九會。時主二種文義俱通。處眾二",
    "T35n1735_004:0528c18": "事文義俱局。隨相則爾約實互融。上來略",
    "T35n1735_004:0528c19": "依三分二序。然此經體勢少異。故依五分",
    "T35n1735_004:0528c20": "釋文。而合後二名依人證入。就第一舉",
    "T35n1735_004:0528c21": "果分中。或科為十。一教起因緣分。即初一",
    "T35n1735_004:0528c22": "品。二大眾同請分。三面光集眾分。四毫光示",
    "T35n1735_004:0528c23": "法分。五眉間出眾分。已上在第二品內。六普",
    "T35n1735_004:0528c24": "賢三昧分。七諸佛同加分。八法主起定分。",
    "T35n1735_004:0528c25": "九大眾重請分。已上在第三品內。十正陳",
    "T35n1735_004:0528c26": "法海分。在後三品內。若以義從文。且分為",
    "T35n1735_004:0528c27": "三。一教起因緣分。二現相下說法儀式分。",
    "T35n1735_004:0528c28": "三世界成就下正陳所說分。就初分中亦分",
    "T35n1735_004:0528c29": "為十。一總顯已聞。二一時下標主時處。",
    "T35n1735_004:0529a01": "三始成正覺別明時分。四其地下別顯處嚴。",
    "T35n1735_004:0529a02": "五爾時世尊下教主難思。六有十佛世界下",
    "T35n1735_004:0529a03": "眾海雲集。七從爾時如來道場下稱揚讚德。",
    "T35n1735_004:0529a04": "八爾時如來師子座下座內眾流。九爾時華",
    "T35n1735_004:0529a05": "藏下天地徵祥。十如此世界下。結通無盡。",
    "T35n1735_004:0529a06": "今即初也。如是我聞者。謂如是一部經義。",
    "T35n1735_004:0529a07": "我昔親從佛聞故。佛地論云。謂傳佛教者。",
    "T35n1735_004:0529a08": "言如是之事我昔曾聞。如是總言依四義",
    "T35n1735_004:0529a09": "轉。一依譬喻。二依教誨。三依問答。四依",
    "T35n1735_004:0529a10": "許可。具如彼論。餘更有釋意不殊前。此上",
    "T35n1735_004:0529a11": "總合信聞。若離釋者。先釋如是信成就也。",
    "T35n1735_004:0529a12": "智論云。佛法大海信為能入。智為能度。信",
    "T35n1735_004:0529a13": "者言是事如是。不信者言是事不如是。故",
    "T35n1735_004:0529a14": "肇公云。如是者。即信順之辭也。信則所言之",
    "T35n1735_004:0529a15": "理順。順則師資之道成。經無豐約。非信不",
    "T35n1735_004:0529a16": "傳。故稱如是。有云。聖人說法但為顯如。",
    "T35n1735_004:0529a17": "唯如為是故稱如是。此唯約所詮之理。次",
    "T35n1735_004:0529a18": "真諦三藏云。真不違俗名之為如。俗順於",
    "T35n1735_004:0529a19": "真稱之為是。真俗無二故稱如是。此約所",
    "T35n1735_004:0529a20": "詮理事。若云如斯之言是佛所說。則唯約",
    "T35n1735_004:0529a21": "能詮。有云。如者當理之言。言理相順。謂之",
    "T35n1735_004:0529a22": "如也。是者無非之稱。此明說事如事說理",
    "T35n1735_004:0529a23": "如理。明能詮之教。稱於事理也。融公云。",
    "T35n1735_004:0529a24": "如是者。感應之端也。如以順機受名。是以",
    "T35n1735_004:0529a25": "無非為稱。眾生以無非為感。如來以順",
    "T35n1735_004:0529a26": "機為應。經以言教出於感應。故云如是。",
    "T35n1735_004:0529a27": "此兼對機。上來諸釋各是一途。更有諸釋。",
    "T35n1735_004:0529a28": "言異意同。若依生物之信。應如智論及佛",
    "T35n1735_004:0529a29": "地合釋。若取敵對阿優。應如真諦所釋。",
    "T35n1735_004:0529b01": "今當廣之。外謂阿之言無。優之言有。萬法",
    "T35n1735_004:0529b02": "雖眾不出有無。此即斷常之計。今云。如即",
    "T35n1735_004:0529b03": "真空。是即妙有。既無俗外之真。故空而非",
    "T35n1735_004:0529b04": "斷。無真外之俗。故有而非常。即對破邪宗",
    "T35n1735_004:0529b05": "以彰中道。一代時教不出於斯。故云如是。",
    "T35n1735_004:0529b06": "若華嚴宗□無障礙法界曰如。唯此無非",
    "T35n1735_004:0529b07": "為是。應隨教門深淺。以顯如是不同。二我",
    "T35n1735_004:0529b08": "聞者聞成就也。將欲傳之於未聞。若有言",
    "T35n1735_004:0529b09": "而不傳便是徒設。不在能說貴在能傳故。",
    "T35n1735_004:0529b10": "次明我聞。我即阿難。聞謂親自聽聞。云何",
    "T35n1735_004:0529b11": "稱我即諸蘊假者。此用何聞。若依大小乘",
    "T35n1735_004:0529b12": "法相。各有三說。一耳聞非識。二識聞非耳。",
    "T35n1735_004:0529b13": "三緣合方聞。然或具四緣八緣等。雖因耳",
    "T35n1735_004:0529b14": "處廢別從總。故稱我聞。法雖無我言語便",
    "T35n1735_004:0529b15": "故。隨順世間故稱我聞。非邪慢心而有所",
    "T35n1735_004:0529b16": "說。若依無相。我既無我。聞亦無聞。從緣空",
    "T35n1735_004:0529b17": "故而不壞假名。即不聞聞耳。若約法性。此",
    "T35n1735_004:0529b18": "經旨趣。傳法菩薩。以我無我不二之真我。根",
    "T35n1735_004:0529b19": "境非一異之妙耳聞無礙法界之法門也。",
    "T35n1735_004:0529b20": "然阿難所不聞經。或云展轉傳聞。或云。如",
    "T35n1735_004:0529b21": "來重說。或云。得深三昧。或自然能通。上皆",
    "T35n1735_004:0529b22": "就跡而說實。是大權菩薩影響弘傳。如不",
    "T35n1735_004:0529b23": "思議境界經。斯為良證。但隨機教別。故見",
    "T35n1735_004:0529b24": "聞不同。上來總顯已聞竟。第二標主時處",
    "T35n1735_004:0529b25": "者。即三成就。言一時者時成就也。時者亦",
    "T35n1735_004:0529b26": "隨世假立時分。一者揀異餘時。如來說經",
    "T35n1735_004:0529b27": "時有無量。不能別舉。一言略周。故云一",
    "T35n1735_004:0529b28": "時。如涅槃云。一時佛在恒河岸等。即法王",
    "T35n1735_004:0529b29": "啟運嘉會之時也。亦可機教一時。謂上言如",
    "T35n1735_004:0529c01": "是言。雖當理若不會時。亦為虛唱。今明",
    "T35n1735_004:0529c02": "物機感聖聖能垂應。凡聖道交不失良機。",
    "T35n1735_004:0529c03": "故云一時。佛者主成就也。具云勃陀。此云",
    "T35n1735_004:0529c04": "覺者。謂自他覺滿之者。雖具十號佛義包",
    "T35n1735_004:0529c05": "含。故偏明之。義見題中。三在摩竭下處",
    "T35n1735_004:0529c06": "成就也。真身無在而無不在。故次辯之。摩",
    "T35n1735_004:0529c07": "竭提國者。通舉說處。此云無毒害。以國法",
    "T35n1735_004:0529c08": "無刑戮故。表能化法。或云遍聰慧。聰慧之",
    "T35n1735_004:0529c09": "人遍其國故。表所化機。阿蘭若法者。別舉",
    "T35n1735_004:0529c10": "說場也。阿蘭若者。此云無諠諍。即事靜也。",
    "T35n1735_004:0529c11": "法者所證真理。二障業苦諠雜斯盡也。事",
    "T35n1735_004:0529c12": "理俱寂故加法言。菩提場者。菩提云覺。即",
    "T35n1735_004:0529c13": "能證大智圓明究竟也。場者證菩提之處也。",
    "T35n1735_004:0529c14": "然事處即天地之中。王舍城之西二百里。金",
    "T35n1735_004:0529c15": "剛座上。約法則萬行皆是道場。理智相會之",
    "T35n1735_004:0529c16": "所。故為表所說如所證。故不移其處說",
    "T35n1735_004:0529c17": "之。若圓融時處等。並如前說。第三別明時",
    "T35n1735_004:0529c18": "分者。前標一時未知何時。故今別顯是初",
    "T35n1735_004:0529c19": "成佛時。亦彰大師出現時也。此教勝故眾教",
    "T35n1735_004:0529c20": "本故。在於初時。初言尚總幾日之初。九會",
    "T35n1735_004:0529c21": "之文同此初不。略為三解。一約不壞前",
    "T35n1735_004:0529c22": "後相說。纔成初七說前五會。第二七日說",
    "T35n1735_004:0529c23": "十地等。第九一會乃在後時。以祇園身子",
    "T35n1735_004:0529c24": "皆後時故。常恒之說不妨後時。雖能頓說",
    "T35n1735_004:0529c25": "有所表故。初五信解行願最在初故。故皆",
    "T35n1735_004:0529c26": "云不離道樹。第六會因地證位居其次深。",
    "T35n1735_004:0529c27": "故無不起菩提樹言。法界極證最在於後",
    "T35n1735_004:0529c28": "故。亦顯二乘絕見聞故。雖異處別時亦不",
    "T35n1735_004:0529c29": "相離。為寄穢土以顯淨故。須前後耳。若",
    "T35n1735_004:0530a01": "爾世親那云初七不說但思惟行因緣行耶。",
    "T35n1735_004:0530a02": "世親纔見十地。即為論釋。或則未窮廣文。",
    "T35n1735_004:0530a03": "或則知見有異未全剋定。菩提流支意大同",
    "T35n1735_004:0530a04": "此。二順論釋。九會皆在二七日後。二七非",
    "T35n1735_004:0530a05": "久亦名始成。三約實圓融釋。皆在初成一",
    "T35n1735_004:0530a06": "念之中。一音頓演七處九會無盡之文。海印",
    "T35n1735_004:0530a07": "定中一時印現以應機出世機感即應。應即",
    "T35n1735_004:0530a08": "有說無非時失故。祇園身子。蓋是九世相",
    "T35n1735_004:0530a09": "收。重會之言亦猶燈光涉入。故法界放光。",
    "T35n1735_004:0530a10": "亦見菩薩遍坐道場成正覺故。此經十地",
    "T35n1735_004:0530a11": "之初無二七之言。二七之言順別機故。故",
    "T35n1735_004:0530a12": "諸經論。顯初說時有多差別。謂普耀密迹二",
    "T35n1735_004:0530a13": "經。第二七日即說三乘。法華過三七日方",
    "T35n1735_004:0530a14": "云說小。四分律中六七。興顯行經七七。五",
    "T35n1735_004:0530a15": "分八七。智論五十七日。有云。與十二游經一",
    "T35n1735_004:0530a16": "年大同。時既不定說亦不同。皆根器所宜",
    "T35n1735_004:0530a17": "見聞有異約佛赴機無時不說。望器無感",
    "T35n1735_004:0530a18": "未曾有說。登地恒見常說一味之經。就佛",
    "T35n1735_004:0530a19": "而言無說不說。若攝方便。皆一乘之印現",
    "T35n1735_004:0530a20": "差別耳。無涯之說不應局執故。應總攝以",
    "T35n1735_004:0530a21": "為十重。如前已辯。上顯時分。次釋成正覺",
    "T35n1735_004:0530a22": "義。約教不同。小乘三十四心斷結。五分法",
    "T35n1735_004:0530a23": "身初圓。名成正覺。是實非化。大乘之中約",
    "T35n1735_004:0530a24": "化八相示成。約報十地行滿四智創圓。名",
    "T35n1735_004:0530a25": "曰始成正覺。據實即古今情亡心無初相。",
    "T35n1735_004:0530a26": "名之曰始。無念而照。目之為正。見心常",
    "T35n1735_004:0530a27": "住稱之曰覺。始本無二目之為成。約法",
    "T35n1735_004:0530a28": "身自覺聖智。無成無不成。若依此經。以",
    "T35n1735_004:0530a29": "十佛法界之身雲。遍因陀羅網無盡之時處。",
    "T35n1735_004:0530b01": "念念初初為物而現。具足主伴攝三世間。",
    "T35n1735_004:0530b02": "此初即攝無量劫之初無際之初。一成一切",
    "T35n1735_004:0530b03": "成無成無不成。一覺一切覺無覺無不覺。",
    "T35n1735_004:0530b04": "言窮慮寂不壞假名。故云始成正覺。如出",
    "T35n1735_004:0530b05": "現品及不思議法品廣顯。攝前諸說。皆一乘",
    "T35n1735_004:0530b06": "之所現也。第四別顯處嚴者。然此下處主及",
    "T35n1735_004:0530b07": "眾。即三世間嚴。三中前二即如來依正。眾即",
    "T35n1735_004:0530b08": "淨土輔翼不空。今初器界嚴者。即廣於前場",
    "T35n1735_004:0530b09": "之嚴。顯成前覺之妙。異於餘經之處。於中",
    "T35n1735_004:0530b10": "四事各十種嚴。明即染顯淨即為四別。第",
    "T35n1735_004:0530b11": "一地嚴。第二樹嚴。第三宮殿嚴。第四師子座",
    "T35n1735_004:0530b12": "嚴。然此諸嚴各具三釋。一約事可知。二",
    "T35n1735_004:0530b13": "表法。謂地表心地法身。樹表菩提。宮殿表",
    "T35n1735_004:0530b14": "無住涅槃。座表法空等。三就因行。謂一以",
    "T35n1735_004:0530b15": "窮心地法身之因。報得增上金剛之地。二",
    "T35n1735_004:0530b16": "以般若為因。三以悲智相導為因。四亦以",
    "T35n1735_004:0530b17": "法空為因。然或一因行成一切嚴或一切",
    "T35n1735_004:0530b18": "行成一嚴。或一行成一嚴。或一切行成一",
    "T35n1735_004:0530b19": "切嚴。以通融別純雜無礙。今但明一行一",
    "T35n1735_004:0530b20": "嚴顯所表故。然各攝無盡之德故。四事皆",
    "T35n1735_004:0530b21": "有十句。初總後別。今且就文各分為四。今",
    "T35n1735_004:0530b22": "初心地十句分四者。第一總顯地體。二四",
    "T35n1735_004:0530b23": "地相具德。三四地上具嚴。四一舉因結用。",
    "T35n1735_004:0530b24": "今初標以堅固釋以金剛。諸教或云。木樹",
    "T35n1735_004:0530b25": "草座。多云座是金剛。今全地金剛。則權實斯",
    "T35n1735_004:0530b26": "顯徹華藏故。廣如彼品次上妙下地相具",
    "T35n1735_004:0530b27": "德。約因釋者。一寶輪者。一攝一切圓行致",
    "T35n1735_004:0530b28": "故。二及眾寶華開覺悅他故。三清淨摩尼",
    "T35n1735_004:0530b29": "圓淨明徹故。以上三行用嚴心地故。結云",
    "T35n1735_004:0530c01": "以為嚴飾。上皆形色四即顯色。謂青黃等",
    "T35n1735_004:0530c02": "殊。名諸色相種種重疊深廣如海。互相映",
    "T35n1735_004:0530c03": "發。等彼波瀾或諸色俱生。或更相攝入。含",
    "T35n1735_004:0530c04": "虛瑩徹。現勢多端。名無邊顯現。此由隱顯",
    "T35n1735_004:0530c05": "自在定散無礙。隨機利行之所致也。三摩",
    "T35n1735_004:0530c06": "尼下。明地上嚴者。一寶幢曲有五句。一摩",
    "T35n1735_004:0530c07": "尼為體。二三光音明用。四五網纓辯飾。就",
    "T35n1735_004:0530c08": "因行者。降魔伏外為幢。智光常照慈音外",
    "T35n1735_004:0530c09": "悅願行交羅戒香芬馥。四攝周垂故。二摩",
    "T35n1735_004:0530c10": "尼雨寶表神通如意。隨機變現雨法寶故。",
    "T35n1735_004:0530c11": "三妙華散地。亦多因行遍嚴心故。四寶樹行",
    "T35n1735_004:0530c12": "列者。德行建立故。四佛神力下舉因結用。",
    "T35n1735_004:0530c13": "佛力者出所因也。嚴具多門別說難盡故。",
    "T35n1735_004:0530c14": "總云一切悉現。或於樹中現。或於上諸嚴",
    "T35n1735_004:0530c15": "具及地中現。明一一行中皆道場故。第二",
    "T35n1735_004:0530c16": "覺樹嚴者。即大智因感有十一句分四。初",
    "T35n1735_004:0530c17": "一總顯高勝。長聳逈露圓妙獨出故。約因",
    "T35n1735_004:0530c18": "即智超數表為高。本性不昧為顯。成物具",
    "T35n1735_004:0530c19": "德曰殊。更無二真為特。約果樹即菩提。",
    "T35n1735_004:0530c20": "二金剛下六句。明體攝眾德。一身是金剛金",
    "T35n1735_004:0530c21": "剛三昧本智因故。正行成立為樹身也。二",
    "T35n1735_004:0530c22": "幹是瑠璃。本智發解內外明徹故。三雜寶枝",
    "T35n1735_004:0530c23": "條。解隨境差故。四條假葉以為嚴。智資定",
    "T35n1735_004:0530c24": "而深照。寶葉雖異共成一蔭。百千定門同",
    "T35n1735_004:0530c25": "歸一寂。自蔭蔭他也。五寶華異色在樹。",
    "T35n1735_004:0530c26": "分枝承光色。同於地布影。表神通等法",
    "T35n1735_004:0530c27": "依定有差。俱承智光影現心地。六華雖",
    "T35n1735_004:0530c28": "不同。果皆如意無邊行海。同趣菩提。若自",
    "T35n1735_004:0530c29": "利果成內則含輝。若身心湛寂外便發焰。",
    "T35n1735_004:0531a01": "若觸境斯明。若利他果立未熟。則含輝解",
    "T35n1735_004:0531a02": "生佛相。已熟則發焰還流教光。體如之行",
    "T35n1735_004:0531a03": "所成果。無異因之果故。與華間列故。下經",
    "T35n1735_004:0531a04": "云。菩薩妙法樹。生於直心地等。三其樹下",
    "T35n1735_004:0531a05": "三句。明妙用自在展轉成益。初依菩提智",
    "T35n1735_004:0531a06": "放教智光。次依智光雨圓明法寶。後教成",
    "T35n1735_004:0531a07": "悲智。即菩薩現前。無心行成。故如雲出。四",
    "T35n1735_004:0531a08": "又以下一句。舉因結用。謂佛力為因。流音",
    "T35n1735_004:0531a09": "演法以如如力。則智演法音。音還如性故。",
    "T35n1735_004:0531a10": "無盡極廣多故。無盡豎長故。無窮無間故。",
    "T35n1735_004:0531a11": "稱恒也。第三如來所處下。明佛宮殿嚴十",
    "T35n1735_004:0531a12": "句分四。初一總明分量。宮可覆育即是慈",
    "T35n1735_004:0531a13": "悲。殿可朝宗。所謂圓寂。悲智相導。若樓閣",
    "T35n1735_004:0531a14": "相依。廣者無邊法無外故。博者不隘法內空",
    "T35n1735_004:0531a15": "故。嚴者。莊飾具眾相故。麗者。華美法義備",
    "T35n1735_004:0531a16": "故。充十方者。稱法性故。二眾色下二句。體",
    "T35n1735_004:0531a17": "相圓備。一體是摩尼積德鎔融之所成故。",
    "T35n1735_004:0531a18": "二相嚴多種。神通等法悲寂用故。三諸莊嚴",
    "T35n1735_004:0531a19": "下六句。妙用自在。一眾行發光灑法如雲。",
    "T35n1735_004:0531a20": "雲更多義至下當辯。二光幢獨出。萃者聚",
    "T35n1735_004:0531a21": "也。即承光聚影而成。謂悲寂交際承智起",
    "T35n1735_004:0531a22": "應降魔超出故。三內容眾海無邊菩薩。即",
    "T35n1735_004:0531a23": "道場外者亦在其中。即依中有正。亦果中",
    "T35n1735_004:0531a24": "有因。即明涅槃眾聖冥會。四聲光寶網網",
    "T35n1735_004:0531a25": "者。為防禽穢以益殿嚴。猶大教網。外防",
    "T35n1735_004:0531a26": "惡見內益悲寂。教皆圓妙以寶而成。故能",
    "T35n1735_004:0531a27": "出佛智光。圓音妙說言不思議音。略有四",
    "T35n1735_004:0531a28": "義。一音聲繁廣。二所說難量。三聲即無義。",
    "T35n1735_004:0531a29": "四一具一切。五出生果用。即正報大用在",
    "T35n1735_004:0531b01": "此依中。依正混融參而不雜。明依大涅槃",
    "T35n1735_004:0531b02": "能建大義。故曰出生。六無染現染。眾生是",
    "T35n1735_004:0531b03": "正居處。是依染違性淨不言出生。妄無自",
    "T35n1735_004:0531b04": "體還依真現。四又以下舉因顯廣。謂德",
    "T35n1735_004:0531b05": "廣難陳故。今總結由佛力故。一念頓包事",
    "T35n1735_004:0531b06": "理染淨一切法界。況多念耶。然上充遍十方。",
    "T35n1735_004:0531b07": "即通局無礙。集菩薩眾出佛神通。即攝入",
    "T35n1735_004:0531b08": "無礙。現生含宅即染淨無礙。悉包法界廣",
    "T35n1735_004:0531b09": "陜無礙。一念即能延促無礙。又集菩薩因",
    "T35n1735_004:0531b10": "果無礙。出佛神通依正無礙。十種宮殿。此",
    "T35n1735_004:0531b11": "應說之。第四其師子下。師子座嚴十句分",
    "T35n1735_004:0531b12": "四。初一總顯形勝。師子座者。人中師子處",
    "T35n1735_004:0531b13": "之。又說無畏之法故。得法空者何所畏",
    "T35n1735_004:0531b14": "哉。空乃高而無上。深不可測。廣而無外邊",
    "T35n1735_004:0531b15": "不可窮。妙乃即事而真。好謂具德無缺。二",
    "T35n1735_004:0531b16": "摩尼下六句體德圓備。一座臺。摩尼即處",
    "T35n1735_004:0531b17": "中正可依處。摩尼隨映有差。法空隨緣",
    "T35n1735_004:0531b18": "成異。中道妙理正是可依。二周座華網。即",
    "T35n1735_004:0531b19": "外相無染交映本空。三淨寶為輪。輪謂臺之",
    "T35n1735_004:0531b20": "處中周匝。輪圍即具德周遍。四華纓周垂。諸",
    "T35n1735_004:0531b21": "覺諸通垂化周攝。五寶嚴填飾堂等略舉。凡",
    "T35n1735_004:0531b22": "諸總包無處不嚴。故云備體。顯於法空",
    "T35n1735_004:0531b23": "全收萬像。無事非理故。六寶樹間飾間上",
    "T35n1735_004:0531b24": "物象也。即菩薩妙法樹。隨化分枝隨因感",
    "T35n1735_004:0531b25": "果。並依無相義曰周迴。凡聖相資名為間",
    "T35n1735_004:0531b26": "列。三摩尼光下二句。妙用廣大。一淨寶出",
    "T35n1735_004:0531b27": "光如雲。涉入法空亦爾。一一智中知一切",
    "T35n1735_004:0531b28": "法。一一法體顯一切智。為互照也。二主伴",
    "T35n1735_004:0531b29": "寶用互相發揮。謂佛化摩尼能作佛事。智",
    "T35n1735_004:0531c01": "論云。輪王寶珠但隨人意能雨寶物。天寶",
    "T35n1735_004:0531c02": "堪能隨天使令佛寶十方能作佛事。菩薩",
    "T35n1735_004:0531c03": "寶珠亦能分作。如文殊師利冠中毘楞伽寶",
    "T35n1735_004:0531c04": "珠。十方諸佛於中顯現。今菩薩髻珠即是其",
    "T35n1735_004:0531c05": "類。下文雲集菩薩髻珠亦爾。用此嚴座者。",
    "T35n1735_004:0531c06": "凡初成佛。皆一切諸佛現形灌頂一切菩薩",
    "T35n1735_004:0531c07": "親授敬養。故因果寶珠俱來瑩燭。如來從果",
    "T35n1735_004:0531c08": "起用。故云化現。理圓解滿義曰珠王。菩薩",
    "T35n1735_004:0531c09": "心頂智照圓淨。故曰髻中妙寶。寂照照寂。皆",
    "T35n1735_004:0531c10": "瑩淨照燭。四復以下一句。佛加廣演佛境如",
    "T35n1735_004:0531c11": "空。故云廣大。有感斯至為無不及。顯教",
    "T35n1735_004:0531c12": "皆從法空所流。是故所流還周法界。非智",
    "T35n1735_004:0531c13": "不顯故云佛力。顯處嚴竟。第五爾時世尊",
    "T35n1735_004:0531c14": "下。明教主難思。前但云佛。未顯是何身佛。",
    "T35n1735_004:0531c15": "又但云始成正覺。未知成相云何。故今顯",
    "T35n1735_004:0531c16": "之。謂具十種深廣功德。即是遮那十種無盡",
    "T35n1735_004:0531c17": "法界身雲。遍於法界成正覺也。非權應",
    "T35n1735_004:0531c18": "身。文分為二。先總後別。今初總辯。即菩提",
    "T35n1735_004:0531c19": "身具無盡德為世所尊。座相現時身即安",
    "T35n1735_004:0531c20": "處。智處諸法無前後故。於一切法示所",
    "T35n1735_004:0531c21": "覺境。即二諦三諦無盡法也。成最正覺示",
    "T35n1735_004:0531c22": "能覺智。開悟稱覺離倒為正。至極名最獲",
    "T35n1735_004:0531c23": "得名成。此當相解。若揀別者。凡夫倒惑佛",
    "T35n1735_004:0531c24": "覺重昏。二乘雖覺不名為正。但知法有未",
    "T35n1735_004:0531c25": "知法空。但悟我空未知我有。有厭生死",
    "T35n1735_004:0531c26": "空沈涅槃。顛倒未除豈得稱正。設許稱",
    "T35n1735_004:0531c27": "正亦未名最。菩薩雖正有上有修。不得",
    "T35n1735_004:0531c28": "稱最。設位極稱最亦未得名成。我佛獨",
    "T35n1735_004:0531c29": "能故。云成最正覺。謂如量如理了了究竟。",
    "T35n1735_004:0532a01": "已出微細所知障故。後智入下。別中。即",
    "T35n1735_004:0532a02": "約十德別顯十身。文即分十。一三業普周。",
    "T35n1735_004:0532a03": "二威勢超勝。三福德深廣。四隨意受生。五",
    "T35n1735_004:0532a04": "相好周圓。六願身演法。七化身自在。八法身",
    "T35n1735_004:0532a05": "彌綸。九智身窮性相之源。十力持身持自他",
    "T35n1735_004:0532a06": "依正。今初。即別顯菩提身之相也。以成菩",
    "T35n1735_004:0532a07": "提時。得無量清淨三輪故。文中先法後喻。",
    "T35n1735_004:0532a08": "法中三。先意次身後語。今初意業。即釋上成",
    "T35n1735_004:0532a09": "正覺。言前云於一切法。此云三世。乃橫豎",
    "T35n1735_004:0532a10": "影略耳。智入平等是正覺成也。智即二智三",
    "T35n1735_004:0532a11": "智四智。無障礙智。二智者即如理如量也。此",
    "T35n1735_004:0532a12": "復有二。一以如量智達俗。名入三世。以",
    "T35n1735_004:0532a13": "如理智證真名悉平等。故佛地論云。以二",
    "T35n1735_004:0532a14": "智覺二諦是也。二者證差別性即無差別",
    "T35n1735_004:0532a15": "故。三世即平等。瑜伽云。如其勝義覺諸法。",
    "T35n1735_004:0532a16": "故名等正覺。言三智者。即俗智真智中道",
    "T35n1735_004:0532a17": "智也。此亦二義。一真俗互泯雙遮辯中則",
    "T35n1735_004:0532a18": "三世平等二相兩亡。方為智入二真俗雖",
    "T35n1735_004:0532a19": "即。而不壞相即雙照明中。此二覺三諦之",
    "T35n1735_004:0532a20": "境。境既雙泯而雙現。智亦寂照而雙流。為",
    "T35n1735_004:0532a21": "無障礙智。覺無障礙境為正覺也。言四智",
    "T35n1735_004:0532a22": "者。即圓鏡等四智也。通緣三世境故。並入",
    "T35n1735_004:0532a23": "三世。言平等者。鏡智離分別。故依持平等。",
    "T35n1735_004:0532a24": "平等性智證平等性故。妙觀察智觀察平等。",
    "T35n1735_004:0532a25": "成所作智普利平等。四智圓融一句攝盡。下",
    "T35n1735_004:0532a26": "身語等皆是四智之所發現。四智圓融無二",
    "T35n1735_004:0532a27": "性故。修生本有非一異故。不失經宗。然上",
    "T35n1735_004:0532a28": "能覺即成上菩提。就其所覺即法身也。理",
    "T35n1735_004:0532a29": "智無二為真法身。二其身下身業也。通三",
    "T35n1735_004:0532b01": "世間故云一切。此正覺身以是十身之總",
    "T35n1735_004:0532b02": "故。此其身通於三身十身無不充滿。法身",
    "T35n1735_004:0532b03": "普遍世所同依故。智身證理如理遍故。色",
    "T35n1735_004:0532b04": "身無礙亦同理遍。並是圓遍而非分遍。謂一",
    "T35n1735_004:0532b05": "切世間一一纖塵等處。佛皆圓滿。總看亦現",
    "T35n1735_004:0532b06": "別看亦現。又國土等。即是我身土等。體外",
    "T35n1735_004:0532b07": "無別我故。我即土等。我之體外無土等故。",
    "T35n1735_004:0532b08": "餘一一身互望融攝。猶多燈光各互相遍。",
    "T35n1735_004:0532b09": "三其音下語業也。順有三義。一順異類言",
    "T35n1735_004:0532b10": "音。經云。一切眾生語言法。一言演說盡無餘",
    "T35n1735_004:0532b11": "故。二順所宜說法。如來於一語言中。演說",
    "T35n1735_004:0532b12": "無邊契經海故。三則順遍佛以一妙音周",
    "T35n1735_004:0532b13": "聞十方國故。二譬如下喻顯。通喻三業。然",
    "T35n1735_004:0532b14": "佛三業非喻能喻。唯虛空真如略可顯示。更",
    "T35n1735_004:0532b15": "以餘喻便為謗佛。然虛空喻有同不同。故",
    "T35n1735_004:0532b16": "下經云。解如來身非如虛空。一切妙法所",
    "T35n1735_004:0532b17": "圓滿等。此顯不同。今分取同義。同義多種",
    "T35n1735_004:0532b18": "如下十忍品。今有二喻開成四義一含攝",
    "T35n1735_004:0532b19": "喻。兼無分別義。二普遍喻兼遍入義。以此",
    "T35n1735_004:0532b20": "四喻喻意業者。下經云。佛智廣大同虛空",
    "T35n1735_004:0532b21": "故。此總喻也。量智包含而普遍理智無分別",
    "T35n1735_004:0532b22": "而證入。又大圓鏡智純淨圓德。現種依持能",
    "T35n1735_004:0532b23": "現能生身土智影。即含攝義。下經云。菩提",
    "T35n1735_004:0532b24": "智普現一切眾生心念根欲等。而無所現。無",
    "T35n1735_004:0532b25": "所現言無有分別。平等性智觀一切法自",
    "T35n1735_004:0532b26": "他有情。悉皆平等亦無分別。無分別言顯",
    "T35n1735_004:0532b27": "無差別故。下經云。於一切義無所觀察",
    "T35n1735_004:0532b28": "等。是以太虛能含眾像。眾像不能含太",
    "T35n1735_004:0532b29": "虛。太虛不分別眾像。眾像乃差別。太虛以",
    "T35n1735_004:0532c01": "況我法不能容佛智。佛智乃能容我法。",
    "T35n1735_004:0532c02": "有我法者分別如來。是如來者不分別我",
    "T35n1735_004:0532c03": "法。二普遍喻中。妙觀察智無不遍知。即普",
    "T35n1735_004:0532c04": "遍義。成所作智曲成無遺。即隨入義。又",
    "T35n1735_004:0532c05": "下經云。佛智廣大同虛空。普遍一切眾生",
    "T35n1735_004:0532c06": "心。此即體遍。悉了世間諸妄想。此約智",
    "T35n1735_004:0532c07": "遍。又云。得一切法界等心。此約證遍。智性",
    "T35n1735_004:0532c08": "全同於色性故。此約理遍。云何遍入不壞",
    "T35n1735_004:0532c09": "能所。有證知故。故下經云。世間諸國土。一",
    "T35n1735_004:0532c10": "切皆隨入智身無有色。非彼所能見。由隨",
    "T35n1735_004:0532c11": "於如即入無所入故云平等。是以虛空遍",
    "T35n1735_004:0532c12": "入國土。國土不遍入虛空。有國土處。必",
    "T35n1735_004:0532c13": "有虛空。有虛空處或無國土。虛空之於國",
    "T35n1735_004:0532c14": "土。平等隨入。國土之於虛空。自有彼此。虛",
    "T35n1735_004:0532c15": "空可喻佛智。國土可喻三世。三世有處佛",
    "T35n1735_004:0532c16": "智必在其中。佛智知處三世或無其體。佛",
    "T35n1735_004:0532c17": "智之於三世平等隨入。三世之於佛智。自",
    "T35n1735_004:0532c18": "有始終。此猶約不二而二說耳。若二而不",
    "T35n1735_004:0532c19": "二。國土虛空三世佛智同一性故。皆互相入",
    "T35n1735_004:0532c20": "舉一全收。普遍亦然。三世間圓融。則言思道",
    "T35n1735_004:0532c21": "斷。故名佛智為不思議也。次以二喻喻",
    "T35n1735_004:0532c22": "身業者。一毛尚容法界全分。必含眾像出",
    "T35n1735_004:0532c23": "現身業第二喻云。譬如虛空寬廣。非色而",
    "T35n1735_004:0532c24": "能顯現一切諸色。而彼虛空無有分別。亦",
    "T35n1735_004:0532c25": "無戲論。合云如來身亦復如是。一切眾生諸",
    "T35n1735_004:0532c26": "善根業皆得成就。即含攝義。而如來身無",
    "T35n1735_004:0532c27": "有分別。即第二義。佛身充滿於法界。即普",
    "T35n1735_004:0532c28": "遍義。又云。譬如虛空遍至一切色非色處。",
    "T35n1735_004:0532c29": "非至非不至。如來身亦復如是。遍一切法",
    "T35n1735_004:0533a01": "一切國土等。即普遍義。亦非至非不至。即平",
    "T35n1735_004:0533a02": "等隨入義。次以四義喻語業者。如來於一",
    "T35n1735_004:0533a03": "語言中。具一切語言故。舍支天鼓無心出",
    "T35n1735_004:0533a04": "故。如來音聲無不至故。應知。如來音聲無",
    "T35n1735_004:0533a05": "斷絕。普入法界故。又云。如來音聲無邪曲。",
    "T35n1735_004:0533a06": "即平等義。隨其信解令歡喜故。即隨入義。",
    "T35n1735_004:0533a07": "以空一喻遍喻三業。故云正覺得無量清",
    "T35n1735_004:0533a08": "淨三輪。明文昭然。非是穿鑿。菩提身竟。第",
    "T35n1735_004:0533a09": "二身恒下。威勢身超勝。謂隨諸有情所樂。示",
    "T35n1735_004:0533a10": "現受用身土影像差別。無不周遍。言一切道",
    "T35n1735_004:0533a11": "場者。略有十種。一智身遍坐法性道場。二",
    "T35n1735_004:0533a12": "法身非坐而坐道場。三法門身安坐萬行道",
    "T35n1735_004:0533a13": "場四幻化身安坐水月道場。此四義便故來。",
    "T35n1735_004:0533a14": "若正約威勢身。略辯六類道場。一遍一切同",
    "T35n1735_004:0533a15": "類世界道場。如名號品等說。二一切異類世",
    "T35n1735_004:0533a16": "界。謂樹形等。如世界成就品。三一切世界種",
    "T35n1735_004:0533a17": "中。四一切世界海中。並如華藏說。五一",
    "T35n1735_004:0533a18": "切微塵中。文云。如於此會見佛坐。一切塵",
    "T35n1735_004:0533a19": "中亦如是等。六剎塵帝網無盡道場。并前十",
    "T35n1735_004:0533a20": "種故云一切。言菩薩眾中威光赫奕者。正",
    "T35n1735_004:0533a21": "顯威勢超勝勝於勝者故。獨言菩薩非不",
    "T35n1735_004:0533a22": "超餘。如日輪出照明世界。約喻以顯映山",
    "T35n1735_004:0533a23": "出沒無隱顯故。處處全現無異體故。喻遍",
    "T35n1735_004:0533a24": "坐道場。大明流空餘輝掩輝。赫日之照難",
    "T35n1735_004:0533a25": "究其涯。喻彼威光超映菩薩。菩薩不能測",
    "T35n1735_004:0533a26": "也。既云照世則終益生盲。先照高山獨言",
    "T35n1735_004:0533a27": "菩薩。第三三世下。福德身深廣。三世佛德昔",
    "T35n1735_004:0533a28": "皆遍學。今三際已斷垢習斯亡。故眾福皆淨。",
    "T35n1735_004:0533a29": "第四而恒下。隨意受生。一隨他意處處受",
    "T35n1735_004:0533b01": "生。二隨自意能無不生。謂慈悲般若恒",
    "T35n1735_004:0533b02": "共相應感而遂通。窮未來際。第五無邊色",
    "T35n1735_004:0533b03": "下。相好莊嚴身色無盡。故名色無邊。十",
    "T35n1735_004:0533b04": "蓮華藏微塵數相名相無邊。而皆稱真則一",
    "T35n1735_004:0533b05": "一無邊。諸相隨好放光。常光皆稱法界故",
    "T35n1735_004:0533b06": "云圓滿。廣處陜處皆圓現。故名無差別。第",
    "T35n1735_004:0533b07": "六演一切法。如布大雲即願身。演法謂雨",
    "T35n1735_004:0533b08": "大法雨斷一切疑。故下經云。毘盧遮那佛",
    "T35n1735_004:0533b09": "願力。周法界一切國土中。恒轉無上輪。然",
    "T35n1735_004:0533b10": "經二句上法下喻。文含多意。一雲喻於身",
    "T35n1735_004:0533b11": "雨為說法。法喻影略。又先興慈雲後霔",
    "T35n1735_004:0533b12": "法雨一雲一雨所潤不同亦隨物機宜雲",
    "T35n1735_004:0533b13": "雨各異掩塵蔽日普覆無心等。第七一一。",
    "T35n1735_004:0533b14": "下化身自在。謂於大眾會能現無邊作用差",
    "T35n1735_004:0533b15": "別。皆自在故。文中二。先明廣容謂於如來",
    "T35n1735_004:0533b16": "身一一毛頭。容一切剎而無障礙。無礙有",
    "T35n1735_004:0533b17": "二義。一以一小毛現多大剎。則一多大小",
    "T35n1735_004:0533b18": "無礙。二此毛多剎。與彼毛多剎參而不",
    "T35n1735_004:0533b19": "雜。則隱顯無礙。後各現下。普遍以廣容",
    "T35n1735_004:0533b20": "不礙普遍故。還於前毛內剎中神力調生。",
    "T35n1735_004:0533b21": "若廣遍十方示現種種變化三業成所作",
    "T35n1735_004:0533b22": "事。居然易了。第八身遍下。法身彌綸以",
    "T35n1735_004:0533b23": "法為身。本來湛遍故無來往。依法現色還",
    "T35n1735_004:0533b24": "如法身在此即是在彼。亦不待往來。第九",
    "T35n1735_004:0533b25": "智入下。智身窮性相之源。相別曰諸性皆",
    "T35n1735_004:0533b26": "空寂。性靜故寂。相無故空。第十三世諸佛下。",
    "T35n1735_004:0533b27": "力持身。能持自他依正。於中先持正報。神",
    "T35n1735_004:0533b28": "謂妙智。變謂現身。轉變變現俱名為變。皆能",
    "T35n1735_004:0533b29": "持之。尚持於他況於自事。後段亦然。後",
    "T35n1735_004:0533c01": "一切佛土下。能持依報。橫盡諸土豎窮諸",
    "T35n1735_004:0533c02": "劫。所有嚴事常持令現。上約十身。若約三",
    "T35n1735_004:0533c03": "身者。則初三段皆名報身。而恒下化身。身",
    "T35n1735_004:0533c04": "遍十方下法身。就報身中。前一自受用報。後",
    "T35n1735_004:0533c05": "二即他受用報。故云處菩薩眾。以諸教中",
    "T35n1735_004:0533c06": "說三身四身。成說等別。今皆圓融。於一",
    "T35n1735_004:0533c07": "始成無不頓具十身為正。三四義兼。又",
    "T35n1735_004:0533c08": "毛內調生光中持剎。如空普遍等。亦即國",
    "T35n1735_004:0533c09": "土等十身三世間之圓融。豈報化之云別。",
    "T35n1735_004:0533c10": "是知略以十德歎於教主。其一一德無不",
    "T35n1735_004:0533c11": "圓融。當去情思之矣。",
    "T35n1735_004:0533c12": "大方廣佛華嚴經疏卷第四"
}