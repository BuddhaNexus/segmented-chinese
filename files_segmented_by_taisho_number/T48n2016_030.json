{
    "T48n2016_030:0589b25": "宗鏡錄卷第三十",
    "T48n2016_030:0589b27": "慧日永明寺主智覺禪師延壽集",
    "T48n2016_030:0589b28": "夫菩薩欲報佛恩。皆須不惜身命。護持如來",
    "T48n2016_030:0589b29": "正法。云何唯述一心。能報慈化。答。覺王。最後",
    "T48n2016_030:0589c01": "慈勅。唯令於念處修真。首祖當初所傳。只但",
    "T48n2016_030:0589c02": "指人心是佛。若能信受。是真報恩。示他則不",
    "T48n2016_030:0589c03": "負前機。自究則剋成大事。如智者觀心論偈",
    "T48n2016_030:0589c04": "云。大師將涅槃。慈父有遺囑。四念處修道。當",
    "T48n2016_030:0589c05": "依木叉住。我等非佛子。不念此遺囑。乘緩內",
    "T48n2016_030:0589c06": "無道。戒緩墮三塗。由不問觀心。令他信漸薄。",
    "T48n2016_030:0589c07": "烏鵶不施食。豈報白鵶恩。非但田不良。無平",
    "T48n2016_030:0589c08": "等種子。法雨若不降。法種必燋枯。各無來世",
    "T48n2016_030:0589c09": "糧。失三利致苦。大法將欲頹。哀哉見此事。為",
    "T48n2016_030:0589c10": "是因緣故。須造觀心論。平等真法界。無行亦",
    "T48n2016_030:0589c11": "無到。若能問觀心。能行亦能到。即是四念處。",
    "T48n2016_030:0589c12": "能依木叉住。乘急內有道。戒急生人天。此是",
    "T48n2016_030:0589c13": "真佛子。不乖慈父囑。天龍皆慶喜。一切豈不",
    "T48n2016_030:0589c14": "忻。能報白鵶恩。普施烏鵶食。既有好良田。有",
    "T48n2016_030:0589c15": "平等種子。法雨應時降。法種皆生長。各有未",
    "T48n2016_030:0589c16": "來資。俱獲三利樂。為是因緣故。須造觀心論。",
    "T48n2016_030:0589c17": "諸來求法者。欲聞無上道。不知問觀心。聞慧",
    "T48n2016_030:0589c18": "終不發。諸來求法者。欲思無上道。不知問觀",
    "T48n2016_030:0589c19": "心。思慧終不生。諸來求法者。欲修無上道。不",
    "T48n2016_030:0589c20": "知問觀心。修慧終不成。諸來求法者。勤修四",
    "T48n2016_030:0589c21": "三昧。不知問觀心。困苦無所獲。諸來求法者。",
    "T48n2016_030:0589c22": "多聽得言語。不知問觀心。未得真實樂。諸來",
    "T48n2016_030:0589c23": "求法者。修三昧得定。不知問觀心。盲禪無所",
    "T48n2016_030:0589c24": "見。諸來求法者。欲懺悔眾罪。不知問觀心。罪",
    "T48n2016_030:0589c25": "終難得脫。諸來求法者。意欲離煩惱。不知問",
    "T48n2016_030:0589c26": "觀心。煩惱終不滅。諸來求法者。本欲利益他。",
    "T48n2016_030:0589c27": "不知問觀心。退轉令他謗。諸來求法者。欲",
    "T48n2016_030:0589c28": "興顯佛法。不知問觀心。退還大污損。如此眾",
    "T48n2016_030:0589c29": "得失。非偈可具傳。有此諸得失。無人覺悟者。",
    "T48n2016_030:0590a01": "為是因緣故。須造觀心論。末世修觀心。得邪",
    "T48n2016_030:0590a02": "定發見。辯才無窮盡。自謂人間寶。無智者鼻",
    "T48n2016_030:0590a03": "嗅。野狐氣衝眼。舉尾共却行。次第墮坑殞。為",
    "T48n2016_030:0590a04": "是因緣故。須造觀心論。守鼻隅安般。及修不",
    "T48n2016_030:0590a05": "淨觀。安般得四禪。不免泥犁苦。不淨謂無學。",
    "T48n2016_030:0590a06": "覆鉢受女飯。設得隨禪生。墮長壽天難。為是",
    "T48n2016_030:0590a07": "因緣故。須造觀心論。依事法用心。無慧發鬼",
    "T48n2016_030:0590a08": "定。顯異動物心。事發壞佛法。命終生鬼趣。九",
    "T48n2016_030:0590a09": "十六眷屬。像法決定明。三師破佛法。為是因",
    "T48n2016_030:0590a10": "緣故。須造觀心論。內心不為道。邪諂念名利。",
    "T48n2016_030:0590a11": "詐現坐禪相。得名利眷屬。事發壞他信。毀",
    "T48n2016_030:0590a12": "損佛正道。此是扇提羅。死墮無間獄。為是因",
    "T48n2016_030:0590a13": "緣故。須造觀心論。說法得解脫。聽法眾亦然。",
    "T48n2016_030:0590a14": "不知問觀心。如貧數他寶。說者問觀心。無說",
    "T48n2016_030:0590a15": "亦無示。聽者問觀心。無聞亦無得。為是因緣",
    "T48n2016_030:0590a16": "故。須造觀心論。戒為制心馬。雖持五部律。不",
    "T48n2016_030:0590a17": "知問觀心。心馬終不調。律住持佛法。解外不",
    "T48n2016_030:0590a18": "解內。淨名訶上首。乃名真奉律。為是因緣故。",
    "T48n2016_030:0590a19": "須造觀心論。誦經得解脫。非為世財利。若能",
    "T48n2016_030:0590a20": "問觀心。破一微塵中。出大千經卷。受持讀誦",
    "T48n2016_030:0590a21": "者。聞持無遺忘。心開得解脫。為是因緣故。須",
    "T48n2016_030:0590a22": "造觀心論。勸化修供養。興顯安行人。密心為",
    "T48n2016_030:0590a23": "自利。倚託以資身。壤他喜捨善。駝驢以償人。",
    "T48n2016_030:0590a24": "若能問觀心。即如駝驃也。為是因緣故。須造",
    "T48n2016_030:0590a25": "觀心論。諸道各有法。了不自尋研。忽窺窬釋",
    "T48n2016_030:0590a26": "教。動經十數年。非但彼法拙。亦有謀壞心。此",
    "T48n2016_030:0590a27": "是迦毘梨。仙聖豈聽說。為是因緣故。須造觀",
    "T48n2016_030:0590a28": "心論。富貴而無道。多增長憍逸。若能問觀心。",
    "T48n2016_030:0590a29": "得真法富貴。雖高而不危。雖滿而不溢。不著",
    "T48n2016_030:0590b01": "世富貴。心常在道法。為是因緣故。須造觀心",
    "T48n2016_030:0590b02": "論。貧賤多姧諂。窺窬造眾惡。現被王法治。死",
    "T48n2016_030:0590b03": "墮三惡道。若能問觀心。即安貧養道。有道即",
    "T48n2016_030:0590b04": "真實。無為即富樂。為是因緣故。須造觀心論。",
    "T48n2016_030:0590b05": "四眾皆佛子。無非是法親。因執善法諍。遂結",
    "T48n2016_030:0590b06": "未來怨。若能問觀心。和合如水乳。皆師子之",
    "T48n2016_030:0590b07": "子。悉是栴檀林。為是因緣故。須造觀心論。年",
    "T48n2016_030:0590b08": "衰身帶疾。眼闇耳漸聾。心惛多忘漏。年不如",
    "T48n2016_030:0590b09": "一年。死王金翅鳥。不久吞命根。一旦業繩斷。",
    "T48n2016_030:0590b10": "氣絕豈能言。為是因緣故。須造觀心論。稽首",
    "T48n2016_030:0590b11": "十方佛。深慈觀心者。勸善諦觀察。發正覺妙",
    "T48n2016_030:0590b12": "樂。稽首十方法。深悲觀心者。善勸諦觀察。得",
    "T48n2016_030:0590b13": "真免諸苦。稽首十方僧。大眾和合海。若能善",
    "T48n2016_030:0590b14": "觀察。歡喜心無量。稽首龍樹師。令速得開曉。",
    "T48n2016_030:0590b15": "亦加捨三心。今承三寶力。起三十六問。其間",
    "T48n2016_030:0590b16": "諸細問。對事難可數。若觀一念心。能答此問",
    "T48n2016_030:0590b17": "者。當知心眼開。得入清涼池。不能答此問。奈",
    "T48n2016_030:0590b18": "何盲暝也。少義尚不見。那能行大道。哀哉末",
    "T48n2016_030:0590b19": "法中。無復行道人。設令有三數。寧別此問也。",
    "T48n2016_030:0590b20": "故生悲愍心。歸命禮三寶。作此問心論。令",
    "T48n2016_030:0590b21": "勸者開朗。願諸見聞者。莫生疑謗心。信受",
    "T48n2016_030:0590b22": "勤修習。必獲大法利。乃至偈問云。問觀自生",
    "T48n2016_030:0590b23": "心。云何四不說。離戲論執諍。心淨如虛空。問",
    "T48n2016_030:0590b24": "觀自生心。云何是魔行。業煩惱所繫。三界火",
    "T48n2016_030:0590b25": "宅燒。問觀自生心。云何是外道。諸見煩惱業。",
    "T48n2016_030:0590b26": "流轉於六道。問觀自生心。云何是三業。拙度",
    "T48n2016_030:0590b27": "斷見思。出三界火宅。問觀自生心。云何是巧",
    "T48n2016_030:0590b28": "度。三乘不斷結。得入二涅槃。問觀自生心。云",
    "T48n2016_030:0590b29": "何是別教。求大乘常果。菩薩斷別惑。問觀自",
    "T48n2016_030:0590c01": "生心。云何圓教乘。不破壞法界。住三德涅槃。",
    "T48n2016_030:0590c02": "問觀自生心。云何為涅槃。修四種三昧。得真",
    "T48n2016_030:0590c03": "無生忍。問觀自生心。云何巧成就。二十五方",
    "T48n2016_030:0590c04": "便。調心入正道。問觀自生心。云何知自心。起",
    "T48n2016_030:0590c05": "十種境界。成一心三智。問觀自生心。云何知",
    "T48n2016_030:0590c06": "十境。各成十法乘。遊四方快樂。問觀自生心。",
    "T48n2016_030:0590c07": "云何不住法。入初發心住。及四十二位。問觀",
    "T48n2016_030:0590c08": "自生心。云何六度成。能得諸三昧。及諸陀羅",
    "T48n2016_030:0590c09": "尼。問觀自生心。云何得六通。用四攝行化。四",
    "T48n2016_030:0590c10": "辯無罣礙。問觀自生心。云何得相好。成真應",
    "T48n2016_030:0590c11": "二身。對緣如鏡像。問觀自生心。云何具十力。",
    "T48n2016_030:0590c12": "及四無所畏。內外照用圓。問觀自生心。云何",
    "T48n2016_030:0590c13": "於觀心。能得十八種。不共世間法。問觀自生",
    "T48n2016_030:0590c14": "心。云何得大慈。大悲三念處。愍眾無異想。問",
    "T48n2016_030:0590c15": "觀自生心。云何巧方便。成就諸眾生。嚴淨一",
    "T48n2016_030:0590c16": "切剎。問觀自生心。云何於此心。莊嚴菩提樹。",
    "T48n2016_030:0590c17": "建清淨道場。問觀自生心。云何降魔怨。能制",
    "T48n2016_030:0590c18": "諸外道。令眾悉歸敬。問觀自生心。云何坐道",
    "T48n2016_030:0590c19": "場。現四種成佛。赴機無差殊。問觀自生心。云",
    "T48n2016_030:0590c20": "何轉四教。清淨妙法輪。一切得甘露。問觀自",
    "T48n2016_030:0590c21": "生心。云何現四佛。四種涅槃相。究竟滅無餘。",
    "T48n2016_030:0590c22": "問觀自生心。云何知依正。四土天器同。而飯",
    "T48n2016_030:0590c23": "色有異。問觀自生心。云何於此心。是一切",
    "T48n2016_030:0590c24": "根緣。通達無罣礙。問觀自生心。云何知悉檀。",
    "T48n2016_030:0590c25": "無形無所說。現形廣說法。問觀自生心。云何",
    "T48n2016_030:0590c26": "知漸頓。祕密不定教。一音說此四。問觀自生",
    "T48n2016_030:0590c27": "心。云何知四教。各開出四門。及一切法門。問",
    "T48n2016_030:0590c28": "觀自生心。云何於四教。四門十六門。作論通",
    "T48n2016_030:0590c29": "眾經。問觀自生心。云何住滅定。普入十法界。",
    "T48n2016_030:0591a01": "廣利諸眾生。問觀自生心。云何知四土。用教",
    "T48n2016_030:0591a02": "有增減。普利一切眾。問觀自生心。云何知此",
    "T48n2016_030:0591a03": "心。具一切佛法。無一法出心。問觀自生心。云",
    "T48n2016_030:0591a04": "何知此心。即平等法界。佛不度眾生。問觀自",
    "T48n2016_030:0591a05": "生心。云何知此心。法界如虛空。畢竟無所念。",
    "T48n2016_030:0591a06": "問觀自生心。云何無文字。一切言語斷。寂然",
    "T48n2016_030:0591a07": "無言說。今約觀一念自生心。略起三十六問。",
    "T48n2016_030:0591a08": "外觀心人。及久相逐。眷屬。行四種三昧者。彼",
    "T48n2016_030:0591a09": "觀心者。若能一一通達。當生心如佛想。親近",
    "T48n2016_030:0591a10": "受行。如四依也。門徒眷屬。若於此無滯。是真",
    "T48n2016_030:0591a11": "同行。是真法王子孫。紹三寶種。使不斷絕。若",
    "T48n2016_030:0591a12": "不能觀於一念自生心。一一答此問者。即是",
    "T48n2016_030:0591a13": "天魔外道眷屬。為彼之所驅馳。方處三界牢",
    "T48n2016_030:0591a14": "獄。未有出離之期。若心不愜。欲求挽出者。必",
    "T48n2016_030:0591a15": "墮二乘三惡道坑。自斷法身慧命。誅滅菩提",
    "T48n2016_030:0591a16": "眷屬。是破佛法國土大乘家。哀哉哀哉。知奈",
    "T48n2016_030:0591a17": "何也。若觀自生心。得失如此。觀他生。共生。無",
    "T48n2016_030:0591a18": "因生。心亦然也。釋曰。此觀心三十六問。上等",
    "T48n2016_030:0591a19": "十方諸佛之慈心。無恩不報。下及法界群生",
    "T48n2016_030:0591a20": "之悲仰。有感皆從。乃至修行妙門。度生儀軌。",
    "T48n2016_030:0591a21": "教觀融攝。理事圓通。徹果該因。自他兼利。",
    "T48n2016_030:0591a22": "十身遍應。四土包含。但觀自一心。無不悉備。",
    "T48n2016_030:0591a23": "如論偈云。烏鵶不施食。豈報白鵶恩。非但田",
    "T48n2016_030:0591a24": "不良。無平等種子。法雨若不降。法種必燋",
    "T48n2016_030:0591a25": "枯。各無來世糧。失。三利致苦者。釋云。此偈",
    "T48n2016_030:0591a26": "明。不修念處之觀。即是無平等種子。不依",
    "T48n2016_030:0591a27": "木叉而住。即非良田。何者。夫觀大乘念處者。",
    "T48n2016_030:0591a28": "觀生死五陰之身。非枯非榮。即大寂定。涅槃",
    "T48n2016_030:0591a29": "經云。色解脫涅槃。乃至識解脫涅槃。若修此",
    "T48n2016_030:0591b01": "念處觀。即是觀一切六道眾生。即是常樂我",
    "T48n2016_030:0591b02": "淨大涅槃。具足佛之知見。如常不輕圓信成",
    "T48n2016_030:0591b03": "就。經云。施城中最下乞人。與難勝如來等。是",
    "T48n2016_030:0591b04": "則豈可分別是田非田。可施不可施耶。故念",
    "T48n2016_030:0591b05": "處觀。即平等種子。若不修。則見生死涅槃有",
    "T48n2016_030:0591b06": "異。凡聖有殊。聖是敬田。則崇仰而施。凡是",
    "T48n2016_030:0591b07": "悲田。則厭賤而不捨。故言無平等種子。今取",
    "T48n2016_030:0591b08": "王為喻者。喻無平等種子也。昔有王。但借白",
    "T48n2016_030:0591b09": "鵶以喻聖人。烏鵶以喻凡人。王喻眾生不修",
    "T48n2016_030:0591b10": "念處。不修念處平等種子之人也。故簡悲敬",
    "T48n2016_030:0591b11": "兩田。然內無平等種子圓觀之道。外則不能",
    "T48n2016_030:0591b12": "弘宣化大乘。豈能報佛恩。又破如來禁戒。則",
    "T48n2016_030:0591b13": "無良田。是故偈云。法雨若不降。法種則燋枯。",
    "T48n2016_030:0591b14": "此兩句。明四眾無戒慧之機。聖則不應。何者。",
    "T48n2016_030:0591b15": "涅槃經云。純陀自云。我今身有良田。無諸荒",
    "T48n2016_030:0591b16": "穢。唯希如來甘露法雨。雨我身田。令生法芽。",
    "T48n2016_030:0591b17": "而今四眾不依念處修道。則無慧種。不依木",
    "T48n2016_030:0591b18": "叉而住。則無良田。既無種。則眾生無感聖之",
    "T48n2016_030:0591b19": "機。豈能招聖法雨之應。眾生佛性之芽。何得",
    "T48n2016_030:0591b20": "不枯也。乃至內無善機。外無聖應。法種之芽",
    "T48n2016_030:0591b21": "又枯。是則失現在未來涅槃。三利之樂。乃更",
    "T48n2016_030:0591b22": "招三塗之苦。又偈云。能報白鵶恩。普施烏鵶",
    "T48n2016_030:0591b23": "食者。釋云。此偈明有平等種子。復有良田。能",
    "T48n2016_030:0591b24": "施烏鵶食。能報白鵶恩。何者。然佛聖人能覺",
    "T48n2016_030:0591b25": "悟眾生。不令為三毒諸煩惱蛇毒所傷。即是",
    "T48n2016_030:0591b26": "聖人於眾生有恩。如白鵶覺悟於王。不為毒",
    "T48n2016_030:0591b27": "蛇所害。經云。依教修行。名報佛恩。而今行者。",
    "T48n2016_030:0591b28": "依念處觀慧。依木叉而住。即是依教修行。名",
    "T48n2016_030:0591b29": "報佛恩。復能以己之行。化導一切眾生。即是",
    "T48n2016_030:0591c01": "普施一切烏鵶食。能報白鵶之恩。又偈云。守",
    "T48n2016_030:0591c02": "鼻隅安般。及修不淨觀。安般得四禪。不免泥",
    "T48n2016_030:0591c03": "犁苦。不淨謂無學。覆鉢受女飯。設得隨禪生。",
    "T48n2016_030:0591c04": "墮長壽天難。為是因緣故。須造觀心論者。釋",
    "T48n2016_030:0591c05": "云。此明事相修禪之倒也。鼻隅安般一句。標",
    "T48n2016_030:0591c06": "修有漏四禪章門。及修不淨觀一句。標修無",
    "T48n2016_030:0591c07": "漏事禪章門。守鼻隅者。安心在鼻也。安般者。",
    "T48n2016_030:0591c08": "數息也。以數息故。能得四禪八定。昔有比丘。",
    "T48n2016_030:0591c09": "得四禪。謂阿羅漢。臨命謗佛。墮於地獄也。昔",
    "T48n2016_030:0591c10": "有比丘。學不淨觀。少時伏心。欲想不起。自謂",
    "T48n2016_030:0591c11": "聖人。後出聚落乞食。見女送飯。欲心即發。情",
    "T48n2016_030:0591c12": "迷心醉。覆鉢受於女飯。然數息得禪。設不起",
    "T48n2016_030:0591c13": "謗。及不墮地獄。而隨禪受生。墮長壽天難。故",
    "T48n2016_030:0591c14": "知若於一心四念處修道。不忘慈父囑。真孝",
    "T48n2016_030:0591c15": "順之子孫。但入宗鏡中。無恩而不報。是以心",
    "T48n2016_030:0591c16": "若正。萬法皆正。心若邪。萬法亦邪。若離自心",
    "T48n2016_030:0591c17": "外。欲破他邪。則立自立他。見邪見正。如卸甲",
    "T48n2016_030:0591c18": "入陣。棄火焚畬。欲破敵下種。無有是處。但能",
    "T48n2016_030:0591c19": "守護自心。即是護持正法。亦是普念十方一",
    "T48n2016_030:0591c20": "切如來。自心護法既爾。轉化他心亦然。則正",
    "T48n2016_030:0591c21": "外無邪。云何說破。邪外無正。云何說持。如是",
    "T48n2016_030:0591c22": "通明。真護正法。乃至圓滿具足一切法門。所",
    "T48n2016_030:0591c23": "以首楞嚴經偈云。將此深心奉塵剎。是則名",
    "T48n2016_030:0591c24": "為報佛恩。大集經云。眼識於色。是名非法。若",
    "T48n2016_030:0591c25": "能遠離。是名護法。故知善攝諸根。不為六塵",
    "T48n2016_030:0591c26": "所侵者。可謂真護法矣。法集經云。菩薩不須",
    "T48n2016_030:0591c27": "守護諸法。世尊。若菩薩但能善護自心。是菩",
    "T48n2016_030:0591c28": "薩善護自心故。則能成就諸佛妙法。乃至見",
    "T48n2016_030:0591c29": "自心如幻。如是見諸法如幻。而心非內非外。",
    "T48n2016_030:0592a01": "二中間可得。如是見一切法。見即如心。無",
    "T48n2016_030:0592a02": "於色相。不可得示。不可得見。無於形礙。不可",
    "T48n2016_030:0592a03": "執捉。不照不住。見一切諸法。其相如是。若能",
    "T48n2016_030:0592a04": "如是見者。是菩薩則能得於平等之心。以得",
    "T48n2016_030:0592a05": "平等心故。如是菩薩不復更得於法。以平等",
    "T48n2016_030:0592a06": "外無差別法。了差別法即平等故。若入此平",
    "T48n2016_030:0592a07": "等法門。則知一切法皆悉性空。不生愛著。即",
    "T48n2016_030:0592a08": "是無非捨身命處耳。亦是成道處。亦是轉法",
    "T48n2016_030:0592a09": "輪處。亦是度生處。亦是入滅處。亦是究竟",
    "T48n2016_030:0592a10": "報恩處。亦是成滿大願處。亦是萬行具足處。",
    "T48n2016_030:0592a11": "何者。如云萬物得地而生。萬行得理而成者。",
    "T48n2016_030:0592a12": "理即心也。或行孝思。或輸忠烈。靡不由心者",
    "T48n2016_030:0592a13": "哉。如則天朝。孟景休。丁母憂。哀毀迨至滅",
    "T48n2016_030:0592a14": "性。有弟景褘在襁褓。景休自乳之。乳謂之",
    "T48n2016_030:0592a15": "溢。又畢搆。為吏部尚書。初丁繼母蕭氏憂。盧",
    "T48n2016_030:0592a16": "氏二妹。俱在襁褓。搆親乳之。乃至成長。斯則",
    "T48n2016_030:0592a17": "孝行之所感。乳出於心。非定男女之體也。",
    "T48n2016_030:0592a18": "問。八萬四千法門。門門解脫。云何偏取一心",
    "T48n2016_030:0592a19": "門。以為真趣。答。此一心門。是真性解脫。古",
    "T48n2016_030:0592a20": "佛慈勅諸佛解脫。只令於眾生心行中求不",
    "T48n2016_030:0592a21": "於餘處求。何以故。只謂眾生心。是諸佛心。諸",
    "T48n2016_030:0592a22": "佛解脫。是眾生解脫。隨緣轉變。自號眾生。緣",
    "T48n2016_030:0592a23": "性常空。真佛不動。如氷元是水結。若欲求水。",
    "T48n2016_030:0592a24": "應當就氷。氷水雖殊。濕性不壞。時節有異。體",
    "T48n2016_030:0592a25": "性無虧。如是信入。名真解脫。其餘法門。非無",
    "T48n2016_030:0592a26": "進趣。若比斯宗。頓漸天隔。但明佛慧。唯接上",
    "T48n2016_030:0592a27": "機。所以法華會上。世尊親囑累諸大菩薩。若",
    "T48n2016_030:0592a28": "說此經。直入佛慧。能廣開示。真報佛恩。其有",
    "T48n2016_030:0592a29": "不信受者。當於餘深法中。示教利喜。即是演",
    "T48n2016_030:0592b01": "餘解脫法門。今宗鏡中。唯論不思議解脫。如",
    "T48n2016_030:0592b02": "台教問。何意不斷煩惱而入涅槃。方是不思",
    "T48n2016_030:0592b03": "議解脫。答。須彌入芥。小不障大。大不即小。",
    "T48n2016_030:0592b04": "故云不思議耳。今有煩惱惑。不障智慧涅槃。",
    "T48n2016_030:0592b05": "智慧涅槃。不礙煩惱結惑。乃名不思議。又約",
    "T48n2016_030:0592b06": "有體無體無色無心。以明解脫無體也。若不",
    "T48n2016_030:0592b07": "思議觀。色心即是法性之色心。具色心不生",
    "T48n2016_030:0592b08": "不滅而得解脫。故知真善妙色。妙心之體也。",
    "T48n2016_030:0592b09": "又妙色湛然常安住。又色解脫涅槃。若無色",
    "T48n2016_030:0592b10": "者如死人。那得解脫也。乃至黃蜂作蜜。蜘蛛",
    "T48n2016_030:0592b11": "作網。皆不可思議。皆有心數法之解脫也。是",
    "T48n2016_030:0592b12": "知直了此心。無行不足。以一心具足萬行。無",
    "T48n2016_030:0592b13": "一行而非心故。且如云布施者。大菩薩行施",
    "T48n2016_030:0592b14": "等時。能觀唯議知境是心。即心外無法。三輪",
    "T48n2016_030:0592b15": "體空。是稱真施。持戒者。謂證唯心。離念常淨。",
    "T48n2016_030:0592b16": "無明垢盡。即成佛戒。但佛心中。具諸功德。離",
    "T48n2016_030:0592b17": "過義邊。則名為戒。忍辱者。觀眾生唯識妄見。",
    "T48n2016_030:0592b18": "知本心外無法可瞋。精進者。如來精進。若",
    "T48n2016_030:0592b19": "據自行。常觀唯識。故攝論云。如來常不出觀",
    "T48n2016_030:0592b20": "故。寂靜。禪定者。大菩薩定。謂觀唯識不見境",
    "T48n2016_030:0592b21": "時。心無緣念。則是真定。智慧者。大菩薩皆觀",
    "T48n2016_030:0592b22": "自心。意言分別。以為境界。從初發心乃至成",
    "T48n2016_030:0592b23": "佛。皆作此觀。豈止四等六度。成佛化生。乃至",
    "T48n2016_030:0592b24": "欲託質蓮臺。永拋胎藏。生極樂等諸佛國土。",
    "T48n2016_030:0592b25": "遊戲神通者。皆能了達自心。無不化往。又復",
    "T48n2016_030:0592b26": "豈止一行一願。凡有一切希求無不從意。故",
    "T48n2016_030:0592b27": "如來不思議境界經云。三世一切諸佛。皆無",
    "T48n2016_030:0592b28": "所有。唯依自心。菩薩若能了知諸佛。及一切",
    "T48n2016_030:0592b29": "法皆唯心量。得隨順忍。或入初地。捨身速生",
    "T48n2016_030:0592c01": "妙喜世界。或生極樂淨佛土中。金剛般若論",
    "T48n2016_030:0592c02": "偈云。智習唯識通。如是取淨土。起信論云。",
    "T48n2016_030:0592c03": "初信大乘心人。諸佛皆攝生淨土。諸法無行",
    "T48n2016_030:0592c04": "經云。若能教化三千大千世界中眾生。令行",
    "T48n2016_030:0592c05": "十善。不如菩薩如一食頃一心靜處。入一相",
    "T48n2016_030:0592c06": "法門。大般若經云。佛告善現。當知甚深般若",
    "T48n2016_030:0592c07": "波羅蜜多。是諸善法所趣向門。譬如大海。是",
    "T48n2016_030:0592c08": "一切水趣向門。楞伽經偈云。一切諸度中。佛",
    "T48n2016_030:0592c09": "心為第一。所以一切諸乘中。斯乘為究竟。台",
    "T48n2016_030:0592c10": "教云。諸佛解脫。於眾生心行中求者。若觀眾",
    "T48n2016_030:0592c11": "生心行。入本性清淨智。窮眾生心原者。即顯",
    "T48n2016_030:0592c12": "諸佛解脫之果。若見眾生心空。即見佛國空。",
    "T48n2016_030:0592c13": "即是心行中求得三種解脫。眾生心性。即真",
    "T48n2016_030:0592c14": "性解脫。癡愛。即實慧解脫。諸不善行。即是方",
    "T48n2016_030:0592c15": "便解脫。是知此一心真性解脫。能空煩惱繫",
    "T48n2016_030:0592c16": "縛九結十使等。如一栴檀樹。改四十由旬伊",
    "T48n2016_030:0592c17": "蘭林悉香。能令煩惱即菩提故。又若斷惑懺",
    "T48n2016_030:0592c18": "罪。比餘漸教。如[疊*毛]華千斤。不如真金一兩。故",
    "T48n2016_030:0592c19": "云若欲懺悔者。端坐念實相。則直了無生之",
    "T48n2016_030:0592c20": "心。當處解脫。金光明經疏云。毘盧遮那。遍一",
    "T48n2016_030:0592c21": "切處。若行若住。若明若暗。皆得不離見佛世",
    "T48n2016_030:0592c22": "尊。六根所對。無非佛法。耆婆攬草。無非藥者。",
    "T48n2016_030:0592c23": "普能愈病。釋摩男所執一切砂礫。皆變為寶。",
    "T48n2016_030:0592c24": "阿那律空器。悉滿甘露。若能如是者。所觀之",
    "T48n2016_030:0592c25": "罪。非復是罪。罪即實相。所觀之福。福即非",
    "T48n2016_030:0592c26": "福。福即實相。純是實相。是名大懺悔也。觀普",
    "T48n2016_030:0592c27": "賢菩薩行法經云。觀心無心。從顛倒想起。如",
    "T48n2016_030:0592c28": "此想心。從妄想起。如空中風。無依止處。如是",
    "T48n2016_030:0592c29": "法相。不生不沒。何者是罪。何者是福。我心自",
    "T48n2016_030:0593a01": "空。罪福無主。一切諸法。皆亦如是。無住無壞。",
    "T48n2016_030:0593a02": "如是懺悔。又夫有罪可露。非真懺悔。有善可",
    "T48n2016_030:0593a03": "見。非真隨喜。有法可趣。非真迴向。有事可求",
    "T48n2016_030:0593a04": "非真發願。若入宗鏡。諦了自心。則無處無方。",
    "T48n2016_030:0593a05": "一切清淨。如甚深大迴向經云。佛言。有三種",
    "T48n2016_030:0593a06": "迴向。何等為三。謂過去空。當來空。現在空。",
    "T48n2016_030:0593a07": "無有迴向者。亦無迴向法。亦無迴向處。菩薩",
    "T48n2016_030:0593a08": "摩訶薩。當作是迴向。作是迴向時。三處皆清",
    "T48n2016_030:0593a09": "淨。以此清淨功德。與一切眾生。共迴向阿耨",
    "T48n2016_030:0593a10": "多羅三藐三菩提。作是迴向者。無有凡夫。及",
    "T48n2016_030:0593a11": "凡夫法。乃至亦無有佛。及向佛者。何以故。法",
    "T48n2016_030:0593a12": "性無緣。不生不滅。無所住故。法集經云。菩",
    "T48n2016_030:0593a13": "薩摩訶薩。於一切法。不求究竟處。何以故。是",
    "T48n2016_030:0593a14": "菩薩於一切法。無非究竟故。是菩薩不求解",
    "T48n2016_030:0593a15": "脫。一切諸法。本性寂滅。無非解脫。是菩薩不",
    "T48n2016_030:0593a16": "樂一法。亦不厭一法。是菩薩於諸佛法。非是",
    "T48n2016_030:0593a17": "自法。亦非他法。不取一法。不捨一法。法華經",
    "T48n2016_030:0593a18": "云。爾時佛告上行等菩薩大眾。諸佛神力。如",
    "T48n2016_030:0593a19": "是無量無邊不可思議。若我以是神力。於無",
    "T48n2016_030:0593a20": "量無邊百千萬億阿僧祇劫。為囑累故。說此",
    "T48n2016_030:0593a21": "經功德。猶不能盡。以要言之。如來一切所有",
    "T48n2016_030:0593a22": "之法。如來一切自在神力。如來一切祕要之",
    "T48n2016_030:0593a23": "藏。如來一切甚深之事。皆於此經宣示顯說。",
    "T48n2016_030:0593a24": "故知三世覺王。十方大士。一切所有諸佛之",
    "T48n2016_030:0593a25": "法。一切神通攝化之門。一切宗旨祕要之藏。",
    "T48n2016_030:0593a26": "一切甚深因果之事。皆於此心無不圓足。故",
    "T48n2016_030:0593a27": "云於無量無邊阿僧祇劫。囑累此法。讚歎此",
    "T48n2016_030:0593a28": "心無作之功。無比之德。猶不能盡。豈可率爾",
    "T48n2016_030:0593a29": "頃剋而措言乎。此宗鏡錄。是大智所行。上",
    "T48n2016_030:0593b01": "根能受。絕投巖癡狂之見。捨草庵下劣之心。",
    "T48n2016_030:0593b02": "非限量之懷。輒可希冀。持螺何以酌海。折草",
    "T48n2016_030:0593b03": "焉能量天。若遇大機。又不可行於小徑。須依",
    "T48n2016_030:0593b04": "宗鏡。直示本心。如經云。無以穢食置於寶器。",
    "T48n2016_030:0593b05": "無以大海內於牛跡。是知於此生信者。甚為",
    "T48n2016_030:0593b06": "希有。何者。信果佛則易。如十方諸佛。信因佛",
    "T48n2016_030:0593b07": "則難。如現今眾生。故起信鈔云。信過去釋迦。",
    "T48n2016_030:0593b08": "當來彌勒等是佛。則為易。有今信眾生心中",
    "T48n2016_030:0593b09": "真如。是凡聖通依。迷之則六趣無窮。悟之",
    "T48n2016_030:0593b10": "則三寶不斷。此為希有。如信皇后王胎則易。",
    "T48n2016_030:0593b11": "信貧女聖孕則難。是以染法淨法。俱是心苗。",
    "T48n2016_030:0593b12": "本地發生。更無餘孕。如無著菩薩。大乘莊嚴",
    "T48n2016_030:0593b13": "經論偈云。自界及二光。癡共諸惑起。如是諸",
    "T48n2016_030:0593b14": "分別。二實應遠離。釋曰。自界。謂自阿賴分種",
    "T48n2016_030:0593b15": "子。二光。謂能取光。所取光。此等分別。由共無",
    "T48n2016_030:0593b16": "明。及諸餘惑。故得生起。如是諸分別二實應",
    "T48n2016_030:0593b17": "遠離。二實。謂所取實。及能取實。如是二實染",
    "T48n2016_030:0593b18": "淨。應求遠離。釋曰。此亦攝末歸本義。論云。求",
    "T48n2016_030:0593b19": "唯識人云。能取及所取。此二唯心光。貪光及",
    "T48n2016_030:0593b20": "信光。二光無二法。釋曰。求唯識人。應知能取",
    "T48n2016_030:0593b21": "所取。此之二種。唯是心光。如是貪等煩惱光。",
    "T48n2016_030:0593b22": "及信等善法光。如是二光。亦無染淨二法。何",
    "T48n2016_030:0593b23": "以故。不離心光。別有貪等信等染淨法故。二",
    "T48n2016_030:0593b24": "光亦無相。偈曰。種種心光起。如是種種相。光",
    "T48n2016_030:0593b25": "體非體故。不得彼法實。釋曰。種種心光。即是",
    "T48n2016_030:0593b26": "種種事相。或異時起者謂貪。光瞋光等或",
    "T48n2016_030:0593b27": "同時起者。謂信光進。光等光體等者。如是也。",
    "T48n2016_030:0593b28": "染位心數。淨位心數。唯有光相而無光體。是",
    "T48n2016_030:0593b29": "故世尊。不說彼為真實之法。是知萬法之體。",
    "T48n2016_030:0593c01": "不出遮那心源。萬善之門。靡越普賢行海。",
    "T48n2016_030:0593c02": "云何不出遮那心源。如華嚴經頌云。佛剎微",
    "T48n2016_030:0593c03": "塵數。如是諸剎土。能於一念中。一一塵中",
    "T48n2016_030:0593c04": "現。云何靡越普賢行海。如阿僧祇品頌云。於",
    "T48n2016_030:0593c05": "一微細毛端處。有不可說諸普賢。如一毛端",
    "T48n2016_030:0593c06": "一切爾。如是乃至遍法界。此遮那心。即菩提",
    "T48n2016_030:0593c07": "心。此普賢行。即菩提行。如華嚴經頌云。欲見",
    "T48n2016_030:0593c08": "十方一切佛。欲施無盡功德藏。欲滅眾生諸",
    "T48n2016_030:0593c09": "苦惱。宜應速發菩提心。昔人云。菩提心。即萬",
    "T48n2016_030:0593c10": "行之本。即此發心。便名為行。問。若獨取一",
    "T48n2016_030:0593c11": "心解脫。其餘非者。則一不收一切。法界義不",
    "T48n2016_030:0593c12": "圓。乖此廣乘。失其遍理。答。若圓修頓悟之",
    "T48n2016_030:0593c13": "機。則舉一蔽諸。無復方便。只為不入者。方便",
    "T48n2016_030:0593c14": "開三。乃至八萬。雖即開三本明一道。所以金",
    "T48n2016_030:0593c15": "剛三昧經云。如如之理。具一切法。善男子。住",
    "T48n2016_030:0593c16": "如理者。過三苦海。又楞伽經偈云。有無是二",
    "T48n2016_030:0593c17": "邊。以為心境界。離諸境界法。平等心寂靜。賢",
    "T48n2016_030:0593c18": "劫定意經云。若復棄捐一切所有。在於所有",
    "T48n2016_030:0593c19": "而無所有。是曰一心。法句經云。人壽百歲。情",
    "T48n2016_030:0593c20": "欣放逸。不如一日歸心空寂。傅大士頌云。諸",
    "T48n2016_030:0593c21": "佛不許外求名。達本真心即為正。故知萬法",
    "T48n2016_030:0593c22": "歸心。則道全矣。如庚桑子道全篇云。魯公卑",
    "T48n2016_030:0593c23": "辭以問之。庚桑子曰。吾能聽視不用耳目。非",
    "T48n2016_030:0593c24": "易耳目之所苦者過也。公曰。孰如是。寡人",
    "T48n2016_030:0593c25": "增異矣。其道若何。寡人早願聞之。庚桑子",
    "T48n2016_030:0593c26": "曰。我體合於心。心合於氣。氣合於神。神合於",
    "T48n2016_030:0593c27": "無。其有介然之有。唯然之音。雖遠際八荒之",
    "T48n2016_030:0593c28": "表。邇在眉睫之內。來于我者。吾必盡知之。迺",
    "T48n2016_030:0593c29": "不知為是我七竅手足之覺。五藏六腑心慮之",
    "T48n2016_030:0594a01": "所知。其自知而已矣。何璨注云。心形泯合。神",
    "T48n2016_030:0594a02": "氣冥符。洞然至忘與無同體。然後心彌靜而",
    "T48n2016_030:0594a03": "智彌遠。神愈默而照愈彰。理極而自通。不思",
    "T48n2016_030:0594a04": "而玄覽。非夫至神至聖。其孰能與於此哉。斯",
    "T48n2016_030:0594a05": "乃靈真之要樞。重玄之妙道者也。是以內外",
    "T48n2016_030:0594a06": "指歸。須冥符心體。則洞照無遺矣。遂能和光",
    "T48n2016_030:0594a07": "萬有。體納十方。夫言和者。非有能所二法相",
    "T48n2016_030:0594a08": "順名和。如古德云。凡聖各別。不得名和。心體",
    "T48n2016_030:0594a09": "離念。不得眾生相。法界即我。我即法界名和。",
    "T48n2016_030:0594a10": "首楞嚴經云。觀世音菩薩白佛言。世尊。我從",
    "T48n2016_030:0594a11": "聞思修。入三摩地。初於聞中。入流亡所。所入",
    "T48n2016_030:0594a12": "既寂。動靜二相。了然不生。如是漸增。聞所聞",
    "T48n2016_030:0594a13": "盡。盡聞不住。覺所覺空。空覺極圓。空所空",
    "T48n2016_030:0594a14": "滅。生滅既滅。寂滅現前。忽然超越世出世間。",
    "T48n2016_030:0594a15": "十方圓明。獲二殊勝。一者。上合十方諸佛本",
    "T48n2016_030:0594a16": "妙覺心。與佛如來同一慈力。二者。下合十方",
    "T48n2016_030:0594a17": "一切六道眾生。與諸眾生同一悲仰。斯乃能",
    "T48n2016_030:0594a18": "所跡消。真俗冥合。非從事行。因異而同。但了",
    "T48n2016_030:0594a19": "心無自他。萬法自然一體。外書亦云。心和。即",
    "T48n2016_030:0594a20": "言和。言和。即言滿天下無口過。以身心和故。",
    "T48n2016_030:0594a21": "行滿天下無怨惡。既與萬法體和。則不共物",
    "T48n2016_030:0594a22": "諍。如華手經云。佛告舍利弗。是故菩薩發菩",
    "T48n2016_030:0594a23": "提心。應當觀察是心空相。舍利弗。何等是心。",
    "T48n2016_030:0594a24": "云何空相。舍利弗。心名意識。即是識陰。意入。",
    "T48n2016_030:0594a25": "意界。心空相者。心無心相。亦無作者。何以",
    "T48n2016_030:0594a26": "故。若有作者。則有彼作而此人受。若心自",
    "T48n2016_030:0594a27": "作。則自作自受。舍利弗。是心相空。無有作",
    "T48n2016_030:0594a28": "者。無使作者。若無作者。則無作相。若人戲論。",
    "T48n2016_030:0594a29": "是心相者。則與無礙空無相諍。若與無礙空",
    "T48n2016_030:0594b01": "無相諍。是人則與如來共諍。若與如來共諍。",
    "T48n2016_030:0594b02": "當知是人則墜深坑。是知若入宗鏡海中。已",
    "T48n2016_030:0594b03": "攝餘一切法門。如登法性山。悉見諸無邊境",
    "T48n2016_030:0594b04": "界。如大涅槃經云。譬如有人。在大海浴。當知",
    "T48n2016_030:0594b05": "是人。已用諸河泉池之水。菩薩摩訶薩。亦復",
    "T48n2016_030:0594b06": "如是。修習如是金剛三昧。當知已為修習其",
    "T48n2016_030:0594b07": "餘一切三昧。又云。譬如高山。有人登之。遠望",
    "T48n2016_030:0594b08": "諸方。皆悉明了。金剛定山。亦復如是。菩薩登",
    "T48n2016_030:0594b09": "之。遠望諸法。無不明了。故知自心。無能過者。",
    "T48n2016_030:0594b10": "所以教中。亦名甚深法。亦名最上乘。是以一",
    "T48n2016_030:0594b11": "法指南。萬途歸順。但有名字差別。終無異體",
    "T48n2016_030:0594b12": "別陳。如有頌云。諸色心現時。如金銀隱起。金",
    "T48n2016_030:0594b13": "處異名生。與金無前後。且如金銀隱起。功德",
    "T48n2016_030:0594b14": "之形。但有異名。金體不動。例似一心。現出凡",
    "T48n2016_030:0594b15": "聖之道。雖立別號。心性無生。達此名空。見法",
    "T48n2016_030:0594b16": "如鏡。自然息意。冥合真宗矣。",
    "T48n2016_030:0594b17": "宗鏡錄卷第三十"
}