{
    "T22n1428_012:0641c02": "2四分律卷第十二初分之十二",
    "T22n1428_012:0641c04": "姚秦罽賓三藏佛陀耶舍",
    "T22n1428_012:0641c05": "共竺佛念等譯",
    "T22n1428_012:0641c06": "九十單提法之二",
    "T22n1428_012:0641c07": "爾時佛在曠野城，世尊以此因緣集諸",
    "T22n1428_012:0641c08": "比丘僧告言：「有一曠野比丘修治屋舍故",
    "T22n1428_012:0641c09": "自斫樹耶？」答曰：「實斫。」爾時世尊以無數方",
    "T22n1428_012:0641c10": "便，呵責言：「汝所為非，非威儀、非沙門法、非",
    "T22n1428_012:0641c11": "淨行、非隨順行，所不應為。云何修治屋",
    "T22n1428_012:0641c12": "舍故自斫樹耶？」世尊以無數方便呵責已，",
    "T22n1428_012:0641c13": "告諸比丘：「此癡人！多種有漏處，最初犯戒。自",
    "T22n1428_012:0641c14": "今已去與比丘結戒，集十句義乃至正法",
    "T22n1428_012:0641c15": "久住，欲說戒者當如是說：若比丘壞鬼神",
    "T22n1428_012:0641c16": "村，波逸提。」比丘義如上說。鬼者，非人是。村",
    "T22n1428_012:0641c17": "者，一切草木是，若斫截墮故名壞。村有五",
    "T22n1428_012:0641c18": "種：有根種、枝種、節生種、覆羅種、子子種。根種",
    "T22n1428_012:0641c19": "者，呵梨陀薑、憂尸羅、貿他致、吒盧揵陀樓及",
    "T22n1428_012:0641c20": "餘根所生種者是。枝種者，柳、舍摩羅、婆羅",
    "T22n1428_012:0641c21": "醯他及餘枝種等是。節生種者，蘇蔓那華、蘇",
    "T22n1428_012:0641c22": "羅婆、蒱醯那、羅勒蓼及餘節生種者是。覆羅",
    "T22n1428_012:0641c23": "種者，甘蔗、竹葦、藕根，及餘覆羅生種者是。",
    "T22n1428_012:0641c24": "子子種者，子還生子者是。若生生想，自斷、",
    "T22n1428_012:0641c25": "若教他斷，若自炒、教他炒，自煮、教他煮，波",
    "T22n1428_012:0641c26": "逸提。若生疑，若自斷、教他斷，自炒、教他炒、",
    "T22n1428_012:0641c27": "自煮、教他煮，突吉羅。生非生想，若自斷、教",
    "T22n1428_012:0641c28": "他斷，乃至煮，突吉羅。非生生想，若自斷、教",
    "T22n1428_012:0641c29": "他斷，乃至煮，亦突吉羅。非生疑，若自斷、",
    "T22n1428_012:0642a01": "教他斷，乃至煮，亦突吉羅。草木七種色，青、黃、",
    "T22n1428_012:0642a02": "赤、白、黑、縹、紫色。生草木作生草木想，若自",
    "T22n1428_012:0642a03": "斷、教他斷，乃至煮，波逸提。生草木疑，若自斷、",
    "T22n1428_012:0642a04": "教他斷，乃至煮，突吉羅。生草木非生草木想，",
    "T22n1428_012:0642a05": "若自斷、教他斷，乃至煮，突吉羅。非生草木生",
    "T22n1428_012:0642a06": "草木想，若自斷、教他斷，乃至煮，突吉羅。非",
    "T22n1428_012:0642a07": "生草木疑，若自斷、教他斷，乃至煮，突吉羅。若",
    "T22n1428_012:0642a08": "打撅著生樹上，波逸提。若以火著生草",
    "T22n1428_012:0642a09": "木上，波逸提。若斷多分生草木，波逸提。斷",
    "T22n1428_012:0642a10": "半乾半生草木，突吉羅。若不言：「看是知是。」",
    "T22n1428_012:0642a11": "突吉羅。比丘尼，波逸提；式叉摩那、沙彌、沙彌",
    "T22n1428_012:0642a12": "尼，突吉羅。是謂為犯。不犯者，言：「看是知是。」",
    "T22n1428_012:0642a13": "若斷枯乾草木，若於生草木上曳材曳竹",
    "T22n1428_012:0642a14": "正蘺障，若撥墼石，若取牛屎，若生草覆",
    "T22n1428_012:0642a15": "道以杖披遮令開，若以瓦石柱之而斷傷",
    "T22n1428_012:0642a16": "草木，若除經行地上、若掃經行來往處地",
    "T22n1428_012:0642a17": "誤撥斷生草木，若以杖築地撥生草木斷，",
    "T22n1428_012:0642a18": "無犯。無犯者，最初未制戒，癡狂、心亂、痛惱",
    "T22n1428_012:0642a19": "所纏。十一竟",
    "T22n1428_012:0642a20": "爾時世尊在拘睒毘瞿師羅園中。爾時尊者",
    "T22n1428_012:0642a21": "闡陀比丘犯罪，諸比丘問言：「汝自知犯罪",
    "T22n1428_012:0642a22": "不耶？」即以餘事報諸比丘：「汝向誰語？為說",
    "T22n1428_012:0642a23": "何事？為論何理？為語我、為語誰耶？是誰",
    "T22n1428_012:0642a24": "犯罪？罪由何生？我不見罪！云何言我有",
    "T22n1428_012:0642a25": "罪？」時諸比丘聞，其中有少欲知足、行頭陀、",
    "T22n1428_012:0642a26": "樂學戒、知慚愧者，譏嫌闡陀比丘言：「汝云",
    "T22n1428_012:0642a27": "何自知犯罪，餘比丘問，乃以餘事報諸比",
    "T22n1428_012:0642a28": "丘：『汝向誰語？為說何事？為論何理？為我",
    "T22n1428_012:0642a29": "說、為餘人說？誰犯罪？罪由何生？我不見罪！",
    "T22n1428_012:0642b01": "云何言我有罪耶？』」諸比丘往至世尊所，頭",
    "T22n1428_012:0642b02": "面禮足在一面坐，以此因緣具白世尊。世",
    "T22n1428_012:0642b03": "尊即集比丘僧，呵責闡陀比丘：「汝所為非，",
    "T22n1428_012:0642b04": "非威儀、非沙門法、非淨行、非隨順行，所",
    "T22n1428_012:0642b05": "不應為。云何，闡陀比丘！汝犯罪，諸比丘問",
    "T22n1428_012:0642b06": "言：『汝自知罪不？』即以餘語答諸比丘：『汝向",
    "T22n1428_012:0642b07": "誰語？為說何事？為論何理？為我說、為餘",
    "T22n1428_012:0642b08": "人說？誰犯罪？罪由何生？我不見罪！云何作",
    "T22n1428_012:0642b09": "如是語耶？』」時世尊以無數方便呵責闡陀",
    "T22n1428_012:0642b10": "比丘已，告諸比丘：「自今已去聽白已，當名",
    "T22n1428_012:0642b11": "作餘語。應如是白：『大德僧聽！此闡陀比丘",
    "T22n1428_012:0642b12": "犯罪，諸比丘問言：「汝今自知犯罪不？」即以",
    "T22n1428_012:0642b13": "餘事報諸比丘言：「汝向誰語？為說何事？",
    "T22n1428_012:0642b14": "為論何理？為我說、為餘人說？誰犯罪？罪由",
    "T22n1428_012:0642b15": "何生？我不見罪！」若僧時到僧忍聽，當名闡",
    "T22n1428_012:0642b16": "陀比丘作餘語。白如是。』作是白已，名作",
    "T22n1428_012:0642b17": "餘語。自今已去與比丘結戒，集十句義乃",
    "T22n1428_012:0642b18": "至正法久住，欲說戒者當如是說：若比丘",
    "T22n1428_012:0642b19": "餘語者，波逸提。」如是世尊與比丘結戒。",
    "T22n1428_012:0642b20": "爾時尊者闡陀比丘，眾僧與制不得作餘",
    "T22n1428_012:0642b21": "語，後便觸惱眾僧，喚來不來、不喚來便來，",
    "T22n1428_012:0642b22": "應起不起、不應起便起，應語不語、不應",
    "T22n1428_012:0642b23": "語便語。時諸比丘聞，其中有少欲知足、行",
    "T22n1428_012:0642b24": "頭陀、樂學戒、知慚愧者，譏嫌闡陀比丘",
    "T22n1428_012:0642b25": "言：「云何眾僧名作餘語已，後故觸惱眾僧，",
    "T22n1428_012:0642b26": "喚來不來、不喚來便來，應起不起、不應起",
    "T22n1428_012:0642b27": "便起，應語不語、不應語便語？」諸比丘往世",
    "T22n1428_012:0642b28": "尊所，頭面禮足在一面坐，以此因緣具白",
    "T22n1428_012:0642b29": "世尊。世尊以此因緣集比丘僧，呵責闡陀",
    "T22n1428_012:0642c01": "比丘：「汝所為非，非威儀、非沙門法、非淨行、",
    "T22n1428_012:0642c02": "非隨順行，所不應為。云何，闡陀比丘！眾僧",
    "T22n1428_012:0642c03": "與制名作餘語，後故觸惱眾僧，喚來不來、",
    "T22n1428_012:0642c04": "不喚便來，應起不起、不應起便起，應語",
    "T22n1428_012:0642c05": "不語、不應語便語？」世尊以無數方便呵",
    "T22n1428_012:0642c06": "責闡陀比丘已，語諸比丘：「自今已去白已，",
    "T22n1428_012:0642c07": "名闡陀比丘作觸惱。當作如是白：『大德",
    "T22n1428_012:0642c08": "僧聽！闡陀比丘，僧名作餘語已，觸惱眾僧，",
    "T22n1428_012:0642c09": "喚來不來、不喚便來，應起不起、不應起",
    "T22n1428_012:0642c10": "便起，應語不語、不應語便語。若僧時到僧",
    "T22n1428_012:0642c11": "忍聽，制闡陀比丘名作觸惱。白如是。』白",
    "T22n1428_012:0642c12": "已名作觸惱。自今已去當如是說戒：若比",
    "T22n1428_012:0642c13": "丘妄作異語惱他者，波逸提。」比丘義如上",
    "T22n1428_012:0642c14": "說。餘語者，僧未作白便作餘語：「汝向誰說？",
    "T22n1428_012:0642c15": "為說何事？為論何理？為我說、為餘人說？",
    "T22n1428_012:0642c16": "我不見此罪。」如是語者，盡突吉羅。若作白",
    "T22n1428_012:0642c17": "已，如是語者，一切盡波逸提。觸惱者，若",
    "T22n1428_012:0642c18": "未白前，喚來不來、不喚來便來，應起不",
    "T22n1428_012:0642c19": "起、不應起便起，應語不語、不應語便語，一",
    "T22n1428_012:0642c20": "切盡突吉羅。若白竟作如是語，一切盡波逸",
    "T22n1428_012:0642c21": "提。若上座喚來不來，突吉羅。比丘尼，波逸提；",
    "T22n1428_012:0642c22": "式叉摩那、沙彌、沙彌尼，突吉羅。是謂為犯。不",
    "T22n1428_012:0642c23": "犯者，重聽不解，前語有參錯，汝向誰說乃",
    "T22n1428_012:0642c24": "至我不見此罪。若欲為作非法羯磨、非毘",
    "T22n1428_012:0642c25": "尼羯磨，若僧、若塔寺、若和上、同和上、若阿",
    "T22n1428_012:0642c26": "闍梨、同阿闍梨、若親舊知識，欲為作無利益",
    "T22n1428_012:0642c27": "羯磨，不與和合，喚來不來，不犯。若欲為作",
    "T22n1428_012:0642c28": "非法羯磨、非毘尼羯磨，若僧、若塔寺、若和上、",
    "T22n1428_012:0642c29": "同和上、阿闍梨、同阿闍梨、若親舊知識，欲為",
    "T22n1428_012:0643a01": "作無利益羯磨，若欲知，教言：「莫來。」便來，不",
    "T22n1428_012:0643a02": "犯。若一坐食、若不作餘食法食、若病喚起",
    "T22n1428_012:0643a03": "不起，不犯。或舍崩壞、或燒、或毒蛇入舍、或",
    "T22n1428_012:0643a04": "遇賊、或虎狼師子、或為強力將去、或為他",
    "T22n1428_012:0643a05": "所縛、或命難、或梵行難，教莫起便起，不犯。",
    "T22n1428_012:0643a06": "若惡心問、若問上人法：「汝說是不？」與說，不",
    "T22n1428_012:0643a07": "犯。若作非法羯磨、非毘尼羯磨，若僧、若塔寺、",
    "T22n1428_012:0643a08": "若和上、同和上、若阿闍梨、同阿闍梨、若親舊知",
    "T22n1428_012:0643a09": "識，若欲為作無利益，教莫語便語，不犯。若",
    "T22n1428_012:0643a10": "小語、若疾疾語、若夢中語、若獨語，欲說此錯",
    "T22n1428_012:0643a11": "說彼，無犯。無犯者，最初未制戒，癡狂、心亂、",
    "T22n1428_012:0643a12": "痛惱所纏。十二竟",
    "T22n1428_012:0643a13": "爾時世尊在羅閱城耆闍崛山中。時尊者沓",
    "T22n1428_012:0643a14": "婆摩羅子為眾僧所差，知僧坐具及差僧",
    "T22n1428_012:0643a15": "食。時慈地比丘，其中間相去，齊眼見耳不",
    "T22n1428_012:0643a16": "聞處，自相謂言：「此沓婆摩羅子，有愛、有恚、有",
    "T22n1428_012:0643a17": "怖、有癡。」餘比丘語言：「此沓婆摩羅子為眾僧",
    "T22n1428_012:0643a18": "所差，知僧坐具及差僧食，汝等莫說：『彼有",
    "T22n1428_012:0643a19": "愛、有恚、有怖、有癡。』」慈地比丘報言：「我等不",
    "T22n1428_012:0643a20": "面說，在屏處譏嫌耳！」爾時諸比丘聞，其中",
    "T22n1428_012:0643a21": "有少欲知足、行頭陀、樂學戒、知慚愧者，",
    "T22n1428_012:0643a22": "嫌慈地比丘言：「此沓婆摩羅子為僧所",
    "T22n1428_012:0643a23": "差，知僧坐具及差僧食。云何汝等言：『彼有",
    "T22n1428_012:0643a24": "愛、有恚、有怖、有癡。』？」時諸比丘往至世尊所，",
    "T22n1428_012:0643a25": "頭面禮足在一面坐，以此因緣具白世尊。",
    "T22n1428_012:0643a26": "世尊即以此因緣集比丘僧，呵責慈地比",
    "T22n1428_012:0643a27": "丘：「汝所為非，非威儀、非沙門法、非淨行、",
    "T22n1428_012:0643a28": "非隨順行，所不應為。云何，慈地比丘！沓",
    "T22n1428_012:0643a29": "婆摩羅子為僧所差，知僧坐具及差僧食，",
    "T22n1428_012:0643b01": "汝等云何嫌責彼言：『有愛、有瞋、有怖、有癡。』？」",
    "T22n1428_012:0643b02": "世尊以無數方便呵責慈地比丘已，告諸",
    "T22n1428_012:0643b03": "比丘：「慈地比丘癡人！多種有漏處，最初犯",
    "T22n1428_012:0643b04": "戒。自今已去與比丘結戒，集十句義乃至",
    "T22n1428_012:0643b05": "正法久住，欲說戒者當如是說：若比丘譏",
    "T22n1428_012:0643b06": "嫌，波逸提。」如是世尊與比丘結戒。慈地比",
    "T22n1428_012:0643b07": "丘後復更作方便，便齊沓婆摩羅子聞而",
    "T22n1428_012:0643b08": "不見處，自相謂言：「此沓婆摩羅子，有愛、有",
    "T22n1428_012:0643b09": "瞋、有怖、有癡。」諸比丘語言：「佛不制戒言",
    "T22n1428_012:0643b10": "譏嫌波逸提耶？」慈地比丘報言：「我等不嫌，",
    "T22n1428_012:0643b11": "是罵耳！」時有比丘聞，其中有少欲知足、",
    "T22n1428_012:0643b12": "行頭陀、樂學戒、知慚愧者，譏嫌慈地比",
    "T22n1428_012:0643b13": "丘言：「此沓婆摩羅子為僧所差，知僧坐具",
    "T22n1428_012:0643b14": "及差僧食，汝等云何罵耶？」諸比丘呵責已往",
    "T22n1428_012:0643b15": "至世尊所，頭面禮足在一面坐，以此因緣",
    "T22n1428_012:0643b16": "具白世尊。世尊即以此因緣集比丘僧，呵",
    "T22n1428_012:0643b17": "責慈地比丘：「汝所為非，非威儀、非沙門法、",
    "T22n1428_012:0643b18": "非淨行、非隨順行，所不應為。沓婆摩羅子",
    "T22n1428_012:0643b19": "為僧所差，知僧坐具及差僧食，汝等云何",
    "T22n1428_012:0643b20": "罵耶？」世尊以無數方便呵責慈地比丘已，",
    "T22n1428_012:0643b21": "告諸比丘：「自今已去與諸比丘結戒，若比",
    "T22n1428_012:0643b22": "丘嫌罵，波逸提。」比丘義如上說。若面見譏嫌、",
    "T22n1428_012:0643b23": "若背面罵。面見嫌者，齊眼見不聞處言：「有",
    "T22n1428_012:0643b24": "愛、有瞋、有怖、有癡。」背面罵者，齊耳聞不見",
    "T22n1428_012:0643b25": "處言：「有愛、有瞋、有怖、有癡。」比丘嫌罵比丘，",
    "T22n1428_012:0643b26": "說而了了者，波逸提；不了了者，突吉羅。若上",
    "T22n1428_012:0643b27": "座教汝嫌罵，若受教嫌罵，突吉羅。比丘尼，波",
    "T22n1428_012:0643b28": "逸提；式叉摩那、沙彌、沙彌尼，突吉羅。是謂",
    "T22n1428_012:0643b29": "為犯。不犯者，其人實有其事，而有愛、有瞋、",
    "T22n1428_012:0643c01": "有怖、有癡，恐後有悔恨，語令如法發露，便",
    "T22n1428_012:0643c02": "言：「有愛、有瞋、有怖、有癡。」無犯。若戲笑語、獨",
    "T22n1428_012:0643c03": "語、夢中語，欲說此乃錯說彼，無犯。無犯者，",
    "T22n1428_012:0643c04": "最初未制戒，癡狂、心亂、痛惱所纏。十三竟",
    "T22n1428_012:0643c05": "爾時佛在舍衛國祇樹給孤獨園。爾時舍衛",
    "T22n1428_012:0643c06": "城中有一長者欲請眾僧飯食，時有十七",
    "T22n1428_012:0643c07": "群比丘，取僧坐具在露地敷，而經行望食",
    "T22n1428_012:0643c08": "時到。時到已不收攝僧坐具便往彼食。",
    "T22n1428_012:0643c09": "僧坐具即為風塵土坌、虫鳥啄壞、污穢不淨。",
    "T22n1428_012:0643c10": "諸比丘食已，還至僧伽藍中，見僧坐具風塵",
    "T22n1428_012:0643c11": "土坌，虫鳥啄壞，污穢不淨，即問言：「誰敷僧",
    "T22n1428_012:0643c12": "坐具不收攝而捨去耶？乃使風塵土坌、虫",
    "T22n1428_012:0643c13": "鳥啄壞、污穢不淨。」答言：「十七群比丘取敷。」",
    "T22n1428_012:0643c14": "諸比丘聞，其中有少欲知足、行頭陀、樂學",
    "T22n1428_012:0643c15": "戒、知慚愧者，譏嫌十七群比丘言：「汝云何",
    "T22n1428_012:0643c16": "敷僧坐具而不收攝，使風塵土坌、虫鳥啄",
    "T22n1428_012:0643c17": "壞、污穢不淨耶？」諸比丘往世尊所，頭面禮",
    "T22n1428_012:0643c18": "足在一面坐，以此因緣具白世尊。世尊即",
    "T22n1428_012:0643c19": "以此因緣集比丘僧，呵責十七群比丘言：",
    "T22n1428_012:0643c20": "「汝所為非，非威儀、非沙門法、非淨行、非隨",
    "T22n1428_012:0643c21": "順行，所不應為。云何，十七群比丘！敷僧坐",
    "T22n1428_012:0643c22": "具不收攝而去，使風塵土坌、虫鳥啄壞、污",
    "T22n1428_012:0643c23": "穢不淨？」世尊以無數方便呵責十七群比",
    "T22n1428_012:0643c24": "丘已，告諸比丘：「此癡人！多種有漏處，最初犯",
    "T22n1428_012:0643c25": "戒。自今已去與比丘結戒，集十句義乃至",
    "T22n1428_012:0643c26": "正法久住，欲說戒者當如是說：若比丘取",
    "T22n1428_012:0643c27": "僧繩床、木床，若臥具、坐褥，露地自敷、若教",
    "T22n1428_012:0643c28": "人敷，捨去不自舉、不教人舉，波逸提。」比丘",
    "T22n1428_012:0643c29": "義如上。眾僧物，為僧屬僧。僧物者，已捨",
    "T22n1428_012:0644a01": "與僧。為僧者，為僧作未捨與僧。屬僧者，",
    "T22n1428_012:0644a02": "已入僧已捨與僧。繩床者有五種：旋脚",
    "T22n1428_012:0644a03": "繩床、直脚繩床、曲脚繩床、入陛繩床、無",
    "T22n1428_012:0644a04": "脚繩床，木床亦如是。臥具者，或用坐、或用",
    "T22n1428_012:0644a05": "臥。褥者，用坐。若比丘，以僧繩床、木床、臥具、",
    "T22n1428_012:0644a06": "坐褥，在露地敷、若教人敷，去時若彼有",
    "T22n1428_012:0644a07": "舊住比丘、若摩摩帝、若經營人，當語言：「我今",
    "T22n1428_012:0644a08": "付授汝，汝守護看。」若都無人者，當舉著屏",
    "T22n1428_012:0644a09": "處而去。若無屏處，自知此處必無有破壞、",
    "T22n1428_012:0644a10": "當安隱，持麁者覆好者上而去。若即時得",
    "T22n1428_012:0644a11": "還便應去，若疾雨疾還不壞坐具者應往，",
    "T22n1428_012:0644a12": "若中雨中行及得還者應往，若少雨少行及",
    "T22n1428_012:0644a13": "得還者應往，彼比丘應次第作如是方便",
    "T22n1428_012:0644a14": "去。若比丘不作如是方便而行，初出門，",
    "T22n1428_012:0644a15": "波逸提。若一足在門外、一足在門內，意欲",
    "T22n1428_012:0644a16": "去而不去還悔，一切突吉羅。若二人共一繩",
    "T22n1428_012:0644a17": "床、木床坐，下坐應收而去。下坐作如是意，",
    "T22n1428_012:0644a18": "謂上座當收，而上座竟不收，而下座犯波",
    "T22n1428_012:0644a19": "逸提，復以非威儀故，突吉羅。上座意謂下座",
    "T22n1428_012:0644a20": "當收，而下座不收，上座犯波逸提。若二人",
    "T22n1428_012:0644a21": "不前不後，俱不收，二俱波逸提。及餘空繩床、",
    "T22n1428_012:0644a22": "木床、踞床、若机浴床、若臥具表裏，若地敷、若",
    "T22n1428_012:0644a23": "取繩索毳放在露地不收便去，突吉羅。若",
    "T22n1428_012:0644a24": "敷僧臥具在露地不收，而入房坐思惟，突",
    "T22n1428_012:0644a25": "吉羅。比丘尼，波逸提；式叉摩那、沙彌、沙彌尼，",
    "T22n1428_012:0644a26": "突吉羅。是謂為犯。不犯者，若取僧繩床、木",
    "T22n1428_012:0644a27": "床、踞床、若机、若臥具、坐褥，在露地自敷、若",
    "T22n1428_012:0644a28": "教人敷，去時語舊住人、若摩摩帝、若經營",
    "T22n1428_012:0644a29": "人言：「守護此，付授汝。」若無人者收著屏",
    "T22n1428_012:0644b01": "處而去；若無屏處可安，自知此處必無忘",
    "T22n1428_012:0644b02": "失不畏壞，若以麁者覆好者上而去；若",
    "T22n1428_012:0644b03": "即去即時還；若暴風疾雨疾得還；若中雨",
    "T22n1428_012:0644b04": "中行，若少雨徐行得還者；若次第作如是",
    "T22n1428_012:0644b05": "方便去，無犯。若為力勢所縛，若命難、若梵",
    "T22n1428_012:0644b06": "行難，不作次第而去，不犯。若二人共一繩",
    "T22n1428_012:0644b07": "床坐，下座應收。諸餘空木床、繩床、踞床、若",
    "T22n1428_012:0644b08": "机浴床、若臥具表裏、若地敷繩索、毳䘢，敷",
    "T22n1428_012:0644b09": "在露地，若收而去。若在露地敷僧坐具，收",
    "T22n1428_012:0644b10": "攝已入房思惟，無犯。無犯者，最初未制戒，",
    "T22n1428_012:0644b11": "癡狂、心亂、痛惱所纏。十四竟",
    "T22n1428_012:0644b12": "爾時佛在舍衛國祇樹給孤獨園。爾時有",
    "T22n1428_012:0644b13": "客比丘語舊住比丘：「我在邊僧房中敷臥",
    "T22n1428_012:0644b14": "具宿。」後異時不語舊比丘便去，僧臥具爛",
    "T22n1428_012:0644b15": "壞虫嚙色變。時舊住比丘，於小食、大食時、",
    "T22n1428_012:0644b16": "夜說法時、說戒時，不見客比丘。舊住比丘",
    "T22n1428_012:0644b17": "作是念：「何以不見客比丘耶？將不命過，或",
    "T22n1428_012:0644b18": "能遠去，或能反戒作白衣，或能被賊，或為",
    "T22n1428_012:0644b19": "惡獸所食，或為水所漂？」彼即往到房，見眾",
    "T22n1428_012:0644b20": "僧坐具爛壞虫嚙色變，見已嫌彼客比丘所",
    "T22n1428_012:0644b21": "為：「云何客比丘，語我在邊房敷眾僧臥具",
    "T22n1428_012:0644b22": "宿，不語我而去，使眾僧坐具爛壞虫嚙色",
    "T22n1428_012:0644b23": "變？」爾時諸比丘聞，其中有少欲知足、行頭",
    "T22n1428_012:0644b24": "陀、樂學戒、知慚愧者，譏嫌客比丘：「云何客",
    "T22n1428_012:0644b25": "比丘，語舊比丘在邊房敷眾僧臥具宿，不",
    "T22n1428_012:0644b26": "語而去，使眾僧臥具爛壞虫嚙色變？」諸比丘",
    "T22n1428_012:0644b27": "往世尊所，頭面禮足在一面坐，以此因緣",
    "T22n1428_012:0644b28": "具白世尊。世尊爾時集比丘僧，呵責客比",
    "T22n1428_012:0644b29": "丘：「汝所為非，非威儀、非沙門法、非淨行、",
    "T22n1428_012:0644c01": "非隨順行，所不應為。云何在邊房敷眾",
    "T22n1428_012:0644c02": "僧臥具宿，去而不語舊比丘，使眾僧敷具",
    "T22n1428_012:0644c03": "爛壞色變？」世尊以無數方便呵責客比丘",
    "T22n1428_012:0644c04": "已，告諸比丘：「此癡人！多種有漏處，最初犯戒。",
    "T22n1428_012:0644c05": "自今已去與比丘結戒，集十句義乃至正",
    "T22n1428_012:0644c06": "法久住，欲說戒者當如是說：若比丘，於僧",
    "T22n1428_012:0644c07": "房中敷僧臥具，若自敷、若教人敷，若坐、若",
    "T22n1428_012:0644c08": "臥，去時不自舉、不教人舉，波逸提。」比丘義",
    "T22n1428_012:0644c09": "如上說。眾僧物者，如上說。臥具，繩床、木床、臥",
    "T22n1428_012:0644c10": "褥、坐具，枕地敷下至臥氈。彼比丘僧房中，若",
    "T22n1428_012:0644c11": "敷眾僧臥具，若自敷、若教人敷，若坐、若臥，",
    "T22n1428_012:0644c12": "去時不自舉、不教人舉，是中若有舊住比",
    "T22n1428_012:0644c13": "丘有經營人、若摩摩帝，當語言：「與我掌",
    "T22n1428_012:0644c14": "護牢舉。」於中若無人付授，不畏失，當移床",
    "T22n1428_012:0644c15": "離壁高搘床脚，持枕褥臥具置裏，以餘",
    "T22n1428_012:0644c16": "臥具覆上而去。若恐壞敗，當取臥具氈",
    "T22n1428_012:0644c17": "褥枕舉置衣架上竪床而去。彼比丘當如",
    "T22n1428_012:0644c18": "是作而去，若比丘不作如是而去，若出界",
    "T22n1428_012:0644c19": "外，波逸提。一脚在界外、一脚在界內還悔",
    "T22n1428_012:0644c20": "而不去，一切突吉羅。若期去而不去，突吉",
    "T22n1428_012:0644c21": "羅。若即還不久，二宿在界外，至第三宿明",
    "T22n1428_012:0644c22": "相未出，若自往到房中，若遣使往語若",
    "T22n1428_012:0644c23": "摩摩帝、若知事人語言：「汝掌護此物。」若",
    "T22n1428_012:0644c24": "比丘出界外二宿，至第三宿明相未出，",
    "T22n1428_012:0644c25": "不自往至房中、不遣使語言：「汝掌護此物。」",
    "T22n1428_012:0644c26": "者，波逸提。比丘尼，波逸提；式叉摩那、沙彌、",
    "T22n1428_012:0644c27": "沙彌尼，突吉羅。是謂為犯。不犯者，若敷",
    "T22n1428_012:0644c28": "眾僧臥具，若自敷、若教人敷，若坐、若臥。若",
    "T22n1428_012:0644c29": "彼去時，是中有舊住人、若摩摩帝、若知事人，",
    "T22n1428_012:0645a01": "語言：「汝守護是物，於中作摩摩帝。」若無人",
    "T22n1428_012:0645a02": "付授，應量宜不壞敗，當舉床離壁，持",
    "T22n1428_012:0645a03": "臥具枕氈褥，舉著床上重覆而去；若畏壞",
    "T22n1428_012:0645a04": "敗，當舉臥具著衣架上竪床而去；作如",
    "T22n1428_012:0645a05": "是而去者無犯。若房舍壞崩落火燒；若毒",
    "T22n1428_012:0645a06": "蛇在內；盜賊、虎狼、師子強力勢者所執；若",
    "T22n1428_012:0645a07": "被繫、若命難、若梵行難；若時還不久；若二宿",
    "T22n1428_012:0645a08": "界外，第三宿明相未出，當自去、若遣使語",
    "T22n1428_012:0645a09": "彼舊住人：「汝掌護此物，作摩摩帝。」若水道",
    "T22n1428_012:0645a10": "留難；若道路有賊、虎狼，師子；若大水漲；為",
    "T22n1428_012:0645a11": "力勢所持；若被繫、若命難、若梵行難；二夜",
    "T22n1428_012:0645a12": "在界外，第三宿明相出，自不得往、不得遣",
    "T22n1428_012:0645a13": "使語人：「掌護此物，與我作摩摩帝。」無犯。",
    "T22n1428_012:0645a14": "無犯者，最初未制戒，癡狂、心亂、痛惱所纏。",
    "T22n1428_012:0645a15": "十五竟",
    "T22n1428_012:0645a16": "爾時佛在舍衛國祇樹給孤獨園。爾時六群",
    "T22n1428_012:0645a17": "比丘及十七群比丘，在拘薩羅國道路行向",
    "T22n1428_012:0645a18": "餘聚落，至無比丘住處。時十七群比丘語六",
    "T22n1428_012:0645a19": "群比丘言：「汝等先前去求止住處。」六群比",
    "T22n1428_012:0645a20": "丘語言：「汝自去，我何豫汝事？」六群比丘是",
    "T22n1428_012:0645a21": "十七群比丘上座，十七群比丘語六群比",
    "T22n1428_012:0645a22": "丘言：「汝是我等上座，上座應先求住處，",
    "T22n1428_012:0645a23": "我等後當求。」六群比丘報言：「汝等去，我不",
    "T22n1428_012:0645a24": "求住處。」時十七群比丘即往求住處，自敷",
    "T22n1428_012:0645a25": "臥具止宿。時六群比丘知十七群比丘求得",
    "T22n1428_012:0645a26": "宿止處敷臥具竟，往語言：「汝等起，當以大",
    "T22n1428_012:0645a27": "小次第止住。」彼言：「我不與汝起。」六群問言：",
    "T22n1428_012:0645a28": "「汝等今者幾歲耶？」十七群報言：「諸長老實是",
    "T22n1428_012:0645a29": "我上座，我等先已語長老：『可先求住處，",
    "T22n1428_012:0645b01": "然後我等當求住處。』而今已住，終不能復",
    "T22n1428_012:0645b02": "移。」時六群比丘強在坐間敷臥具宿，十",
    "T22n1428_012:0645b03": "七群比丘高聲稱言：「諸尊莫爾！諸尊莫爾！」",
    "T22n1428_012:0645b04": "時諸比丘聞，其中有少欲知足、行頭陀、樂",
    "T22n1428_012:0645b05": "學戒、知慚愧者，譏嫌六群比丘言：「云何，六",
    "T22n1428_012:0645b06": "群比丘！十七群比丘先得住處，後來強於中",
    "T22n1428_012:0645b07": "間敷臥具而宿耶？」諸比丘往詣世尊所，頭",
    "T22n1428_012:0645b08": "面禮足在一面坐，以此因緣具白世尊。世",
    "T22n1428_012:0645b09": "尊爾時集比丘僧，呵責六群比丘：「汝所為",
    "T22n1428_012:0645b10": "非，非威儀、非沙門法、非淨行、非隨順行，",
    "T22n1428_012:0645b11": "所不應為。云何，六群比丘！十七群比丘先",
    "T22n1428_012:0645b12": "得住處，後來強於中間敷臥具而宿耶？」",
    "T22n1428_012:0645b13": "爾時世尊以無數方便呵責六群比丘已，",
    "T22n1428_012:0645b14": "告諸比丘：「此六群比丘癡人！多種有漏處，最",
    "T22n1428_012:0645b15": "初犯戒。自今已去與諸比丘結戒，集十句",
    "T22n1428_012:0645b16": "義乃至正法久住，欲說戒者當如是說：",
    "T22n1428_012:0645b17": "若比丘，先比丘得住處，後來強於中間敷",
    "T22n1428_012:0645b18": "臥具止宿，念言：『若彼人嫌窄者自當去。』作",
    "T22n1428_012:0645b19": "如是因緣，非餘非威儀，波逸提。」如是世尊",
    "T22n1428_012:0645b20": "與比丘結戒。時諸比丘不知是先住處、",
    "T22n1428_012:0645b21": "非先住處，後乃知是先住處，或有作波逸",
    "T22n1428_012:0645b22": "提懺者；或有畏慎者，佛言：「不知者，無犯。",
    "T22n1428_012:0645b23": "自今已去當如是結戒：若比丘，知先比丘",
    "T22n1428_012:0645b24": "住處，後來強於中間敷臥具止宿，念言：『彼",
    "T22n1428_012:0645b25": "若嫌窄者，自當避我去。』作如是因緣，非",
    "T22n1428_012:0645b26": "餘非威儀，波逸提。」比丘義如上說。中間者，",
    "T22n1428_012:0645b27": "若頭邊、若脚邊、若兩脇邊。臥具者，草敷、葉敷，",
    "T22n1428_012:0645b28": "下至地敷、臥氈。若比丘，知他比丘先得住",
    "T22n1428_012:0645b29": "處，後來強於中間敷臥具止宿，隨轉側脇",
    "T22n1428_012:0645c01": "著床，波逸提。比丘尼，波逸提；式叉摩那、沙",
    "T22n1428_012:0645c02": "彌、沙彌尼，突吉羅。是謂為犯。不犯者，先不",
    "T22n1428_012:0645c03": "知若語已住；若先與開間；若間寬廣不相",
    "T22n1428_012:0645c04": "妨閡；若有親舊人，親舊人教言：「但於中",
    "T22n1428_012:0645c05": "敷，我自當為語其主。」若倒地、若病轉側墮",
    "T22n1428_012:0645c06": "上；若為力勢所持；若被繫閉；若命難、若梵",
    "T22n1428_012:0645c07": "行難，無犯。無犯者，最初未制戒，癡狂、心亂、",
    "T22n1428_012:0645c08": "痛惱所纏。十六竟",
    "T22n1428_012:0645c09": "爾時佛在舍衛國祇樹給孤獨園。爾時六群",
    "T22n1428_012:0645c10": "比丘及十七群比丘，在拘薩羅曠野道中行",
    "T22n1428_012:0645c11": "至小住處。時十七群比丘語六群比丘言：",
    "T22n1428_012:0645c12": "「長老！先去敷臥具。」六群報言：「汝自去，我何",
    "T22n1428_012:0645c13": "豫汝事？」六群比丘是十七群比丘上座，彼如",
    "T22n1428_012:0645c14": "是言：「長老是我等上座，長老先去敷臥具，我",
    "T22n1428_012:0645c15": "等當次第敷之。」六群報言：「汝但去，我不敷。」",
    "T22n1428_012:0645c16": "十七群比丘淨潔自喜，入寺裏掃灑房舍令",
    "T22n1428_012:0645c17": "淨，敷好臥具於中止宿。時六群比丘，知十",
    "T22n1428_012:0645c18": "七群入寺，掃灑房舍淨潔、敷好臥具已，即",
    "T22n1428_012:0645c19": "往入房語言：「長老起，隨次坐。」語言：「我等不",
    "T22n1428_012:0645c20": "起。」六群即問言：「汝等今幾歲耶？」十七群比丘",
    "T22n1428_012:0645c21": "報言：「長老實是我等上座，我先已語上座先",
    "T22n1428_012:0645c22": "敷，我等後次第敷。今已坐不能起，今已逼暮",
    "T22n1428_012:0645c23": "但當盡共宿。」爾時六群比丘強牽，瞋不喜驅",
    "T22n1428_012:0645c24": "出房。時十七群比丘高聲言：「莫爾諸賢！莫",
    "T22n1428_012:0645c25": "爾諸賢！」時比房比丘聞之即問言：「汝等何故",
    "T22n1428_012:0645c26": "高聲大喚？」時十七群比丘具以此事說之。",
    "T22n1428_012:0645c27": "其中有少欲知足、行頭陀、樂學戒、知慚愧",
    "T22n1428_012:0645c28": "者，嫌責六群比丘：「云何瞋不喜，強牽十七",
    "T22n1428_012:0645c29": "群比丘驅出僧房？」時諸比丘往世尊所，頭",
    "T22n1428_012:0646a01": "面禮足在一面坐，以此因緣具白世尊。世",
    "T22n1428_012:0646a02": "尊爾時以此因緣集比丘僧，呵責六群比",
    "T22n1428_012:0646a03": "丘：「汝所為非，非威儀、非沙門法、非淨行、",
    "T22n1428_012:0646a04": "非隨順行，所不應為。云何，六群比丘！瞋不",
    "T22n1428_012:0646a05": "喜強牽十七群比丘驅出僧房耶？」世尊",
    "T22n1428_012:0646a06": "以無數方便呵責六群比丘已，告諸比丘：",
    "T22n1428_012:0646a07": "「此癡人！多種有漏處，最初犯戒。自今已去與",
    "T22n1428_012:0646a08": "比丘結戒，集十句義乃至正法久住，欲說",
    "T22n1428_012:0646a09": "戒者當如是說：若比丘，瞋他比丘，不喜",
    "T22n1428_012:0646a10": "僧房舍中住。若自牽出、教他牽出，波逸提。」",
    "T22n1428_012:0646a11": "比丘義如上說。僧房者，如上。若比丘瞋他",
    "T22n1428_012:0646a12": "比丘，不喜在僧房舍中，若自牽、若教人牽，",
    "T22n1428_012:0646a13": "隨所牽多少隨出房，波逸提。若牽多人出",
    "T22n1428_012:0646a14": "多戶，多波逸提。若牽多人出一戶，多波逸",
    "T22n1428_012:0646a15": "提。若牽一人出多戶，多波逸提。若牽一人",
    "T22n1428_012:0646a16": "出一戶，一波逸提。若持他物出，突吉羅。若",
    "T22n1428_012:0646a17": "持物擲著戶外，突吉羅。若閉他著戶外，突",
    "T22n1428_012:0646a18": "吉羅。比丘尼，波逸提；式叉摩那、沙彌、沙彌尼，",
    "T22n1428_012:0646a19": "突吉羅。是謂為犯。不犯者，無恚恨心隨次",
    "T22n1428_012:0646a20": "第出；若共宿二夜至三夜，遣未受戒人出；",
    "T22n1428_012:0646a21": "若破戒、若破見、若破威儀，若為他所舉、",
    "T22n1428_012:0646a22": "若為他所擯、若應擯；以是因緣故有命",
    "T22n1428_012:0646a23": "難、梵行難，驅逐如此人等，無犯。無犯者，最",
    "T22n1428_012:0646a24": "初未制戒，癡狂、心亂、痛惱所纏。十七竟",
    "T22n1428_012:0646a25": "爾時佛在舍衛國祇樹給孤獨園。諸比丘在",
    "T22n1428_012:0646a26": "重閣上住，坐脫脚床上坐不安庠，閣下",
    "T22n1428_012:0646a27": "有比丘止宿，閣薄床脚脫墮下比丘上，壞",
    "T22n1428_012:0646a28": "身血出。時比丘仰向恚罵：「云何，比丘！在",
    "T22n1428_012:0646a29": "重閣上住，坐脫脚床上坐不安庠，使床脚",
    "T22n1428_012:0646b01": "下脫打傷我身至令血出？」諸比丘聞之，其",
    "T22n1428_012:0646b02": "中有少欲知足、行頭陀、樂學戒、知慚愧者，",
    "T22n1428_012:0646b03": "嫌責彼比丘言：「云何比丘乃在重閣上，",
    "T22n1428_012:0646b04": "坐脫脚床上坐不安庠，床脚下脫打彼",
    "T22n1428_012:0646b05": "比丘身使血出？」諸比丘往世尊所，頭面禮",
    "T22n1428_012:0646b06": "足在一面坐，以此因緣具白世尊。世尊即",
    "T22n1428_012:0646b07": "集比丘僧，呵責彼比丘言：「汝所為非，非威",
    "T22n1428_012:0646b08": "儀、非沙門法、非淨行、非隨順行，所不應",
    "T22n1428_012:0646b09": "為。云何，比丘！在重閣上，坐脫脚床上坐",
    "T22n1428_012:0646b10": "不安庠，令床脚下脫打彼比丘身傷血",
    "T22n1428_012:0646b11": "出耶？」世尊以無數方便呵責彼比丘已，告",
    "T22n1428_012:0646b12": "諸比丘：「此癡人！多種有漏處，最初犯戒。自今",
    "T22n1428_012:0646b13": "已去與比丘結戒，集十句義乃至正法久住，",
    "T22n1428_012:0646b14": "欲說戒者當如是說：若比丘，若房、若重閣",
    "T22n1428_012:0646b15": "上，脫脚繩床、若木床，若坐、若臥，波逸提。」比丘",
    "T22n1428_012:0646b16": "義如上說。舍者，僧房若私房。重閣者，立頭",
    "T22n1428_012:0646b17": "不至上者是。脫脚床者，脚入陛。比丘在重",
    "T22n1428_012:0646b18": "閣上坐脫脚床，若坐、若臥，隨脇著床隨轉",
    "T22n1428_012:0646b19": "側，波逸提。除脫脚床已，若在獨坐床、或一",
    "T22n1428_012:0646b20": "板床、或浴床，一切突吉羅。比丘尼，波逸提；式",
    "T22n1428_012:0646b21": "叉摩那、沙彌、沙彌尼，突吉羅。是謂為犯。不犯",
    "T22n1428_012:0646b22": "者，若坐旋脚繩床、直脚繩床、曲脚床、無脚",
    "T22n1428_012:0646b23": "床，若床榰大、若脫脚床安細腰，若彼重",
    "T22n1428_012:0646b24": "閣上有板覆，若刻木作華覆，若重厚覆，",
    "T22n1428_012:0646b25": "若反床坐，若脫床脚坐，無犯。無犯者，最初",
    "T22n1428_012:0646b26": "未制戒，癡狂、心亂、痛惱所纏。十八竟",
    "T22n1428_012:0646b27": "爾時世尊在拘睒彌國。爾時尊者闡陀比丘",
    "T22n1428_012:0646b28": "起大屋，以虫水和泥教人和，諸長者見嫌",
    "T22n1428_012:0646b29": "責言：「沙門釋子不知慚愧、無有慈心，害",
    "T22n1428_012:0646c01": "眾生命，外自稱言：『我修正法。』如今觀之有",
    "T22n1428_012:0646c02": "何正法？以虫水和泥教人和害眾生命。」爾",
    "T22n1428_012:0646c03": "時諸比丘聞，其中有少欲知足、行頭陀、樂",
    "T22n1428_012:0646c04": "學戒、知慚愧者，嫌責闡陀言：「云何起房",
    "T22n1428_012:0646c05": "屋，以虫水和泥教人和，害眾生命？」諸比丘",
    "T22n1428_012:0646c06": "往世尊所，頭面禮足在一面坐，以此因緣",
    "T22n1428_012:0646c07": "具白世尊。世尊爾時即集比丘僧，呵責闡",
    "T22n1428_012:0646c08": "陀言：「汝所為非，非威儀、非沙門法、非淨行、",
    "T22n1428_012:0646c09": "非隨順行，所不應為。云何，闡陀！起屋以",
    "T22n1428_012:0646c10": "虫水和泥教人和耶？」世尊以無數方便呵",
    "T22n1428_012:0646c11": "責闡陀已，告諸比丘：「此癡人！多種有漏處，最",
    "T22n1428_012:0646c12": "初犯戒。自今已去與比丘結戒，集十句義",
    "T22n1428_012:0646c13": "乃至正法久住，欲說戒者當如是說：若比",
    "T22n1428_012:0646c14": "丘以虫水和泥、若教人和，波逸提。」如是世",
    "T22n1428_012:0646c15": "尊與比丘結戒。爾時諸比丘，未知有虫水、",
    "T22n1428_012:0646c16": "無虫水，後乃知有虫，或有波逸提懺悔者、",
    "T22n1428_012:0646c17": "或有畏慎者，佛言：「不知，無犯。自今已去",
    "T22n1428_012:0646c18": "當如是說戒：若比丘知水有虫，若自澆泥、",
    "T22n1428_012:0646c19": "若草，若教人澆者，波逸提。」比丘義如上說。",
    "T22n1428_012:0646c20": "若知水有虫，以草、若土擲中者，波逸提。",
    "T22n1428_012:0646c21": "除水已，若有虫酪漿、清酪漿、若酢、若漬麥漿，",
    "T22n1428_012:0646c22": "以澆泥、若草，若教人者，波逸提。若以土、若",
    "T22n1428_012:0646c23": "草著有虫清酪漿中、酢中、水中、漬麥漿中，",
    "T22n1428_012:0646c24": "若教人者，波逸提。若有虫水有虫水想，波",
    "T22n1428_012:0646c25": "逸提。虫水疑，突吉羅。無虫水有虫水想，突吉",
    "T22n1428_012:0646c26": "羅。無虫水疑，突吉羅。比丘尼，波逸提；式叉",
    "T22n1428_012:0646c27": "摩那、沙彌、沙彌尼，突吉羅。是謂為犯。不犯",
    "T22n1428_012:0646c28": "者，不知有虫作無虫想，若虫大以手觸",
    "T22n1428_012:0646c29": "水令虫去，若漉水灑地，若教人灑者，一切",
    "T22n1428_012:0647a01": "無犯。無犯者，最初未制戒，癡狂、心亂、痛惱",
    "T22n1428_012:0647a02": "所纏。十九竟",
    "T22n1428_012:0647a03": "爾時世尊在拘睒彌國瞿師羅園中。爾時尊",
    "T22n1428_012:0647a04": "者闡陀比丘起大房，覆已有餘草復更重",
    "T22n1428_012:0647a05": "覆，故有餘草第三覆，猶復有餘草在。時彼",
    "T22n1428_012:0647a06": "作是念：「我不能常從檀越求索草，為更",
    "T22n1428_012:0647a07": "重覆不止屋便摧破。」諸居士見嫌其所為：",
    "T22n1428_012:0647a08": "「沙門釋子不知慚愧、乞求無厭。外自稱言：",
    "T22n1428_012:0647a09": "『我知正法。』如今觀之有何正法？作此大舍",
    "T22n1428_012:0647a10": "重覆不止，致使摧折崩破耶？檀越雖與，受",
    "T22n1428_012:0647a11": "者應知足。」時諸比丘聞之，其中有少欲知",
    "T22n1428_012:0647a12": "足、行頭陀、樂學戒、知慚愧者，嫌責闡陀比",
    "T22n1428_012:0647a13": "丘：「云何起大房重覆不止，而使摧折崩破？」",
    "T22n1428_012:0647a14": "諸比丘往世尊所，頭面禮足在一面坐，以",
    "T22n1428_012:0647a15": "此因緣具白世尊。世尊爾時集比丘僧，呵",
    "T22n1428_012:0647a16": "責闡陀比丘言：「汝所為非，非威儀、非沙門",
    "T22n1428_012:0647a17": "法、非淨行、非隨順行，所不應為。云何，闡",
    "T22n1428_012:0647a18": "陀！起大房重覆不止，使摧折崩破耶？」世尊",
    "T22n1428_012:0647a19": "以無數方便呵責闡陀比丘已，告諸比丘：",
    "T22n1428_012:0647a20": "「闡陀比丘癡人！多種有漏處，最初犯戒。自今",
    "T22n1428_012:0647a21": "已去與比丘結戒，集十句義乃至正法久",
    "T22n1428_012:0647a22": "住，欲說戒者當如是說：若比丘作大房",
    "T22n1428_012:0647a23": "舍，戶扇窓牖及餘莊飾具，指授覆苫齊二",
    "T22n1428_012:0647a24": "三節，若過，波逸提。」比丘義如上說。大舍者，多",
    "T22n1428_012:0647a25": "用物及餘莊飾者刻鏤彩畫。覆者，有二種：",
    "T22n1428_012:0647a26": "縱覆、橫覆。彼比丘指授二節覆已，第三節未",
    "T22n1428_012:0647a27": "竟，當去至不見不聞處。若比丘二節覆已，",
    "T22n1428_012:0647a28": "第三節未竟，不去至不見不聞處，若第三節",
    "T22n1428_012:0647a29": "竟，波逸提。若捨聞處至見處，捨見處至聞",
    "T22n1428_012:0647b01": "處，一切突吉羅。比丘尼，波逸提；式叉摩那、",
    "T22n1428_012:0647b02": "沙彌、沙彌尼，突吉羅。是謂為犯。不犯者，指授",
    "T22n1428_012:0647b03": "覆苫二節竟，至第三節覆未竟，至不見不",
    "T22n1428_012:0647b04": "聞處；水陸道斷、賊難、諸惡獸難、水大漲、或為",
    "T22n1428_012:0647b05": "力勢所持、若被繫、若命難、若梵行難，指授覆",
    "T22n1428_012:0647b06": "二節至第三節未竟，不去至不見不聞處，",
    "T22n1428_012:0647b07": "無犯。無犯者，最初未制戒，癡狂、心亂、痛惱",
    "T22n1428_012:0647b08": "所纏。二十竟",
    "T22n1428_012:0647b09": "爾時世尊在舍衛國祇樹給孤獨園，與大比",
    "T22n1428_012:0647b10": "丘眾五百人俱，於中夏安居，盡是眾所知",
    "T22n1428_012:0647b11": "識，如舍利弗、大目揵連尊者、大迦葉尊者、大",
    "T22n1428_012:0647b12": "迦旃延尊者、劫賓那尊者、摩訶拘絺羅尊者、摩",
    "T22n1428_012:0647b13": "訶朱那尊者、阿那律尊者、離越尊者、阿難尊者、",
    "T22n1428_012:0647b14": "難陀尊者、那提，如是等五百人俱。爾時大",
    "T22n1428_012:0647b15": "愛道比丘尼、差摩比丘尼、蓮華色比丘尼、",
    "T22n1428_012:0647b16": "提舍瞿曇彌比丘尼、波梨遮羅夷比丘尼、訴",
    "T22n1428_012:0647b17": "彌比丘尼、數那比丘尼、蘇羅比丘尼、遮羅",
    "T22n1428_012:0647b18": "夷比丘尼、婆遮羅比丘尼、尸羅婆遮那比丘",
    "T22n1428_012:0647b19": "尼、阿羅婆比丘尼、摩羅毘比丘尼、朱泥比丘",
    "T22n1428_012:0647b20": "尼、婆泥比丘尼，如是等五百比丘尼，大",
    "T22n1428_012:0647b21": "愛道為首，於舍衛國王園中夏安居。爾時",
    "T22n1428_012:0647b22": "大愛道往至世尊所，頭面禮足在一面坐，",
    "T22n1428_012:0647b23": "坐已白世尊言：「唯願世尊聽諸比丘與比",
    "T22n1428_012:0647b24": "丘尼教誡說法。」佛告大愛道瞿曇彌：「今聽",
    "T22n1428_012:0647b25": "諸比丘與比丘尼教誡、與比丘尼說法。」爾",
    "T22n1428_012:0647b26": "時大愛道頭面禮足而去。爾時世尊告阿難",
    "T22n1428_012:0647b27": "曰：「自今已去聽隨次差上座大比丘，教誡",
    "T22n1428_012:0647b28": "比丘尼為說法。」爾時阿難聞世尊教，即往",
    "T22n1428_012:0647b29": "般陀比丘所語言：「長老！為比丘尼教誡說",
    "T22n1428_012:0647c01": "法。」般陀報阿難言：「我所誦唯一偈耳！云何",
    "T22n1428_012:0647c02": "教誡比丘尼？云何說法？」阿難復重語般陀：",
    "T22n1428_012:0647c03": "「長老！教誡比丘尼為說法。」般陀復報阿",
    "T22n1428_012:0647c04": "難言：「我所誦者唯一偈耳！云何教誡比丘",
    "T22n1428_012:0647c05": "尼為說法？」阿難第三語般陀比丘：「世尊有",
    "T22n1428_012:0647c06": "教，差上座比丘教誡比丘尼為說法。長",
    "T22n1428_012:0647c07": "老！應教誡比丘尼為說法。」時尊者般陀默",
    "T22n1428_012:0647c08": "然受勅。時六群比丘尼聞尊者般陀比丘",
    "T22n1428_012:0647c09": "明日當次來教授，自相謂言：「此愚闇般",
    "T22n1428_012:0647c10": "陀，唯誦一偈耳！說已當默然，更何所說？」",
    "T22n1428_012:0647c11": "爾時尊者般陀，明日清旦著衣持鉢，入舍衛",
    "T22n1428_012:0647c12": "城乞食已，還入僧伽藍中，整衣服將一比",
    "T22n1428_012:0647c13": "丘，往詣王園中比丘尼安居所。爾時諸比丘",
    "T22n1428_012:0647c14": "尼遙見尊者般陀來，各前往迎，有拂拭衣",
    "T22n1428_012:0647c15": "服者，有捉鉢敷坐具者，有辦淨水洗足",
    "T22n1428_012:0647c16": "器者。爾時尊者般陀即就座而坐，諸比丘",
    "T22n1428_012:0647c17": "尼等前禮足已，在一面坐。",
    "T22n1428_012:0647c18": "爾時大愛道白尊者般陀言：「今正是時，可",
    "T22n1428_012:0647c19": "為諸比丘尼教誡說法。」爾時般陀即說偈",
    "T22n1428_012:0647c20": "言：",
    "T22n1428_012:0647c21": "「入寂者歡喜，　　見法得安樂；",
    "T22n1428_012:0647c22": "世無恚最樂，　　不害於眾生。",
    "T22n1428_012:0647c23": "世間無欲樂，　　出離於愛欲；",
    "T22n1428_012:0647c24": "若調伏我慢，　　是為第一樂。」",
    "T22n1428_012:0647c25": "爾時尊者般陀說此偈已，即入第四禪。時",
    "T22n1428_012:0647c26": "六群比丘尼各相向調戲言：「我先有此語，",
    "T22n1428_012:0647c27": "般陀比丘癡人唯誦一偈，若來為我等說",
    "T22n1428_012:0647c28": "已，更何所說？今者默然，果如所言。」時諸羅",
    "T22n1428_012:0647c29": "漢比丘尼，聞般陀所說皆大歡喜，知般陀",
    "T22n1428_012:0648a01": "有大神力。時大愛道復語尊者般陀：「為諸",
    "T22n1428_012:0648a02": "比丘尼教誡說法。」爾時般陀比丘即重說",
    "T22n1428_012:0648a03": "向者偈已，入第四禪默然無言。時大愛道",
    "T22n1428_012:0648a04": "復重請尊者般陀為諸比丘尼教誡說法。",
    "T22n1428_012:0648a05": "般陀比丘即復重說向者偈已，還入第四禪",
    "T22n1428_012:0648a06": "默然而住。時六群比丘尼復自相謂言：「尊者",
    "T22n1428_012:0648a07": "般陀闇塞，唯誦一偈，若來為我等說者，一說",
    "T22n1428_012:0648a08": "則已。如今默然，果如所言。」唯有阿羅漢比",
    "T22n1428_012:0648a09": "丘尼，知般陀是阿羅漢有大神力，時尊者般",
    "T22n1428_012:0648a10": "陀便作此念：「我今觀眾人心，聞我向者所",
    "T22n1428_012:0648a11": "說為歡喜不？」爾時尊者般陀即觀諸比丘",
    "T22n1428_012:0648a12": "尼心，或有喜者、或有不喜者，即復更念言：",
    "T22n1428_012:0648a13": "「我今寧可為其作悔恨相。」即升虛空或現",
    "T22n1428_012:0648a14": "身說法、或隱形而說法、或現半身說法、或",
    "T22n1428_012:0648a15": "不現半身而說法、或身出烟炎或不現。",
    "T22n1428_012:0648a16": "爾時尊者般陀在空中，為諸比丘尼現此",
    "T22n1428_012:0648a17": "眾變說法已，即於空中而去。爾時六群比",
    "T22n1428_012:0648a18": "丘遣信語六群比丘尼言：「我等次當與比",
    "T22n1428_012:0648a19": "丘尼教誡說法。」時六群比丘尼即白比丘尼",
    "T22n1428_012:0648a20": "僧：「六群比丘次當教授說法。」爾時六群比丘",
    "T22n1428_012:0648a21": "夜過已，明日清旦著衣持鉢入舍衛城乞",
    "T22n1428_012:0648a22": "食，乞食已還僧伽藍中，更整衣服攝持威",
    "T22n1428_012:0648a23": "儀往詣王園，至比丘尼安居所就座而坐。",
    "T22n1428_012:0648a24": "時諸比丘尼禮足已，各就座而坐。時六群比",
    "T22n1428_012:0648a25": "丘，教誡比丘尼乃說餘事，不說戒、定、智慧、",
    "T22n1428_012:0648a26": "解脫、解脫知見、少欲知足、出要進業、捨離趣善、",
    "T22n1428_012:0648a27": "不處憒鬧、十二因緣論，但說王者論、人民論、",
    "T22n1428_012:0648a28": "軍馬論、鬪諍論、大臣論、騎乘論、婦女論、華鬘",
    "T22n1428_012:0648a29": "論、酒會論、婬女論、床臥論、衣服論、美飲食論、浴",
    "T22n1428_012:0648b01": "池娛樂論、作親里論、別異論、思惟俗事論、入海",
    "T22n1428_012:0648b02": "論，多入如是論中，或笑、或舞、或鼓脣彈鼓簧、",
    "T22n1428_012:0648b03": "或嘯、或鼓口作吹貝聲、或作孔雀鳴、或作",
    "T22n1428_012:0648b04": "鶴鳴、或並走、或一脚跛行、或干戰。時六",
    "T22n1428_012:0648b05": "群比丘尼見如是事極大歡喜言：「六群比丘",
    "T22n1428_012:0648b06": "作如是教授，最是其宜。」羅漢比丘尼以恭",
    "T22n1428_012:0648b07": "敬心故默然無言。爾時大愛道往世尊所，",
    "T22n1428_012:0648b08": "頭面禮足已在一面立，須臾白世尊言：",
    "T22n1428_012:0648b09": "「六群比丘次當教授比丘尼，乃說餘事。亦",
    "T22n1428_012:0648b10": "不與說戒論、定論，乃至不處憒閙、十二因緣",
    "T22n1428_012:0648b11": "論，但為說王者論，乃至思惟俗事入海論，乃",
    "T22n1428_012:0648b12": "復戲笑或歌舞，乃至一脚跛行干戰。」爾時",
    "T22n1428_012:0648b13": "大愛道白世尊說此事已，頭面禮足而去。",
    "T22n1428_012:0648b14": "爾時世尊以此因緣集比丘僧，知而故問",
    "T22n1428_012:0648b15": "六群比丘言：「汝等實爾如是教誨比丘尼",
    "T22n1428_012:0648b16": "不？」時六群比丘報言：「實爾。世尊！」世尊爾時呵",
    "T22n1428_012:0648b17": "責六群比丘言：「汝所為非，非威儀、非沙門",
    "T22n1428_012:0648b18": "法、非淨行、非隨順行，所不應為。云何汝",
    "T22n1428_012:0648b19": "等如是教授比丘尼耶？」爾時世尊以無數",
    "T22n1428_012:0648b20": "方便呵責六群比丘已，告諸比丘：「自今已",
    "T22n1428_012:0648b21": "去當眾僧中差教授比丘尼人。白二羯磨",
    "T22n1428_012:0648b22": "當差堪能羯磨者如上，作如是白：『大德僧",
    "T22n1428_012:0648b23": "聽！若僧時到僧忍聽，差某甲比丘教授比",
    "T22n1428_012:0648b24": "丘尼。白如是。』『大德僧聽！差此某甲比丘教",
    "T22n1428_012:0648b25": "授比丘尼。誰諸長老忍差此比丘教授比",
    "T22n1428_012:0648b26": "丘尼者默然，誰不忍者說。』『僧已忍差某甲",
    "T22n1428_012:0648b27": "比丘教授比丘尼竟，僧忍，默然故，是事如",
    "T22n1428_012:0648b28": "是持。』」時六群比丘作是言：「僧不差我等教",
    "T22n1428_012:0648b29": "授比丘尼。」即出在界外，更互相差教授比",
    "T22n1428_012:0648b30": "丘尼，遣使語六群比丘尼，為我白尼僧",
    "T22n1428_012:0648c01": "言：「六群比丘，僧差當來教誡比丘尼。」諸比",
    "T22n1428_012:0648c02": "丘聞，其中有少欲知足、行頭陀、樂學戒、知",
    "T22n1428_012:0648c03": "慚愧者，嫌責六群比丘言：「僧不差汝教授",
    "T22n1428_012:0648c04": "比丘尼，云何在界外更互相差教誡比丘",
    "T22n1428_012:0648c05": "尼，遣使語比丘尼言：『僧已差我等教誡比",
    "T22n1428_012:0648c06": "丘尼。』耶？」時六群比丘尼即為白比丘尼僧",
    "T22n1428_012:0648c07": "言：「眾僧已差六群比丘教誡比丘尼。」時",
    "T22n1428_012:0648c08": "大愛道聞此語已，往至世尊所，頭面禮足",
    "T22n1428_012:0648c09": "在一面立。以此因緣具白世尊已，頭面禮",
    "T22n1428_012:0648c10": "足而去。爾時諸比丘往世尊所，頭面禮足",
    "T22n1428_012:0648c11": "在一面坐，以此因緣具白世尊。世尊爾時",
    "T22n1428_012:0648c12": "集比丘僧，知而故問六群比丘言：「汝等實",
    "T22n1428_012:0648c13": "出界外，更互相差教授比丘尼僧不？」答言：",
    "T22n1428_012:0648c14": "「實爾。」世尊以無數方便呵責六群比丘：「汝",
    "T22n1428_012:0648c15": "所為非，非威儀、非沙門法、非淨行、非隨順",
    "T22n1428_012:0648c16": "行，所不應為。云何，癡人！僧不差教授比",
    "T22n1428_012:0648c17": "丘尼，出界外更互相差教授比丘尼，遣使",
    "T22n1428_012:0648c18": "語六群比丘尼言為我白尼僧言：『僧差",
    "T22n1428_012:0648c19": "我等教誡比丘尼，我今當教授比丘尼。』」",
    "T22n1428_012:0648c20": "世尊呵責已，告諸比丘：「自今已去，若有比",
    "T22n1428_012:0648c21": "丘成就十法者，然後得教授比丘尼：戒律",
    "T22n1428_012:0648c22": "具足、多聞誦二部戒利、決斷無疑、善能說",
    "T22n1428_012:0648c23": "法、族姓出家、顏貌端正、比丘尼眾見便歡喜、",
    "T22n1428_012:0648c24": "堪任與比丘尼眾說法勸令歡喜、不為佛",
    "T22n1428_012:0648c25": "出家而披法服犯重法、若滿二十歲若過",
    "T22n1428_012:0648c26": "二十歲，如此等可與比丘尼教誡。自今已",
    "T22n1428_012:0648c27": "去與比丘結戒，集十句義乃至正法久住，",
    "T22n1428_012:0648c28": "欲說戒者當如是說：若比丘，僧不差，教誡",
    "T22n1428_012:0648c29": "比丘尼者，波逸提。」比丘義如上說。僧者，一說",
    "T22n1428_012:0649a01": "戒、一羯磨。差者，僧中所差，白二羯磨。教授者，",
    "T22n1428_012:0649a02": "八不可違法。何等八？若百臘比丘尼見初",
    "T22n1428_012:0649a03": "受戒比丘，當起迎逆問訊禮拜請令坐，此",
    "T22n1428_012:0649a04": "法應尊重恭敬讚歎，盡形壽不應違。比丘",
    "T22n1428_012:0649a05": "尼不得罵比丘，不得誹謗言破戒、破見、破",
    "T22n1428_012:0649a06": "威儀，如此法應尊重恭敬讚歎，盡形壽不",
    "T22n1428_012:0649a07": "應違。比丘尼不得舉比丘罪言：「汝所作爾！",
    "T22n1428_012:0649a08": "汝所作不爾！」不得作自言，不得遮他覓",
    "T22n1428_012:0649a09": "罪，不得遮他說戒自恣，比丘尼不得說比",
    "T22n1428_012:0649a10": "丘過失，比丘得說比丘尼過失，如此法應",
    "T22n1428_012:0649a11": "尊重恭敬讚歎，盡形壽不應違。已學於戒",
    "T22n1428_012:0649a12": "式叉摩那，應從眾僧求受大戒，如此法",
    "T22n1428_012:0649a13": "應尊重恭敬讚歎，盡形壽不應違。若比丘",
    "T22n1428_012:0649a14": "尼犯僧殘罪，應半月在二部僧中行摩",
    "T22n1428_012:0649a15": "那埵，如此法應尊重恭敬讚歎，盡形壽不",
    "T22n1428_012:0649a16": "應違。比丘尼於半月當從眾僧中求索",
    "T22n1428_012:0649a17": "教授人，如此法應尊重恭敬讚歎，盡形壽不",
    "T22n1428_012:0649a18": "應違。比丘尼不應在無比丘處夏安居，如",
    "T22n1428_012:0649a19": "此法應尊重恭敬讚歎，盡形壽不應違。比",
    "T22n1428_012:0649a20": "丘尼夏安居訖，當詣眾僧中求三事見聞",
    "T22n1428_012:0649a21": "疑自恣，如此法應尊重恭敬讚歎，盡形壽",
    "T22n1428_012:0649a22": "不應違。於說戒時上座當問比丘尼眾：",
    "T22n1428_012:0649a23": "「遣何人來耶？」若有即起白僧言：「比丘尼僧",
    "T22n1428_012:0649a24": "和合，禮比丘僧足，求索教誡人。」說戒時",
    "T22n1428_012:0649a25": "上座應更問言：「誰為教誡比丘尼？」若有者",
    "T22n1428_012:0649a26": "應差。若教誡比丘尼者多，應遣使語比",
    "T22n1428_012:0649a27": "丘尼僧：「此多有教誡人，汝為請誰耶？」若彼",
    "T22n1428_012:0649a28": "尼言：「我請此人。」若復報言：「我隨僧處分。」",
    "T22n1428_012:0649a29": "者，僧應隨常教授比丘尼者次第差。比丘",
    "T22n1428_012:0649b01": "僧應剋時到，比丘尼亦剋時往迎。若比丘剋",
    "T22n1428_012:0649b02": "時不至，突吉羅。比丘尼至時不迎，亦突吉羅。",
    "T22n1428_012:0649b03": "若聞教授師來，比丘尼當出半由旬迎，",
    "T22n1428_012:0649b04": "供給所須辦洗浴具，為作粥種種飯食，不",
    "T22n1428_012:0649b05": "作如是供辦者，突吉羅。若僧不差，或非教",
    "T22n1428_012:0649b06": "授日而往，與說八不可違法者，突吉羅。若",
    "T22n1428_012:0649b07": "僧不差而往與說法者，波逸提。若比丘僧病，",
    "T22n1428_012:0649b08": "應遣人禮拜問訊。若比丘不和合眾不滿",
    "T22n1428_012:0649b09": "足，應遣人禮拜問訊。若不，突吉羅。若比",
    "T22n1428_012:0649b10": "丘尼僧病，亦應遣人禮拜問訊比丘僧。若比",
    "T22n1428_012:0649b11": "丘尼眾不和合眾不滿足者，亦當遣人禮",
    "T22n1428_012:0649b12": "拜問訊，若不突，吉羅。比丘尼，突吉羅；式叉",
    "T22n1428_012:0649b13": "摩那、沙彌、沙彌尼，突吉羅。是謂為犯。不犯",
    "T22n1428_012:0649b14": "者，眾僧差教授比丘尼，說戒時上座問：「誰",
    "T22n1428_012:0649b15": "遣比丘尼來？」若有即應起白僧言：「比丘尼",
    "T22n1428_012:0649b16": "僧和合，禮比丘僧足，求教授比丘尼人。」上座",
    "T22n1428_012:0649b17": "當問言：「誰應教誨比丘尼耶？」若有應差",
    "T22n1428_012:0649b18": "教授。若教授人多，上座應問：「為請誰教授",
    "T22n1428_012:0649b19": "耶？」若比丘尼言：「我正請某甲。」僧應隨所言",
    "T22n1428_012:0649b20": "差。若比丘尼言：「一以任僧處分。」者，爾時即",
    "T22n1428_012:0649b21": "當於常教授人中隨次差往。眾僧當剋時",
    "T22n1428_012:0649b22": "而往，比丘尼亦當剋時而迎。時比丘尼聞教",
    "T22n1428_012:0649b23": "授師來，當出半由旬迎，安置坐處辦洗浴",
    "T22n1428_012:0649b24": "具，辦粥種種飯食。若眾僧所差至集會日",
    "T22n1428_012:0649b25": "與說八不違法，應次往與說法。若眾僧病，比",
    "T22n1428_012:0649b26": "丘尼遣信禮眾僧。眾僧不滿、別部不和合，",
    "T22n1428_012:0649b27": "遣信禮。若比丘尼病、若眾不滿、不和合，亦",
    "T22n1428_012:0649b28": "遣信禮拜問訊眾僧。若水道留難、道路嶮難、",
    "T22n1428_012:0649b29": "賊盜、虎狼、師子、河水暴漲、力勢所持、若被繫",
    "T22n1428_012:0649c01": "閉、命難、梵行難，不容遣人禮拜問訊，如此",
    "T22n1428_012:0649c02": "等無犯。無犯者，最初未制戒，癡狂、心亂、痛",
    "T22n1428_012:0649c03": "惱所纏。二十一竟",
    "T22n1428_012:0649c04": "四分律卷第十二"
}