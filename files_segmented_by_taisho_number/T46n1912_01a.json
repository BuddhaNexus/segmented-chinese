{
    "T46n1912_01a:0141b09": "folio_1a 止觀輔行傳弘決卷第一之一",
    "T46n1912_01a:0141b11": "濟行之教有宗信教堪輔行。顯教之行符理驗",
    "T46n1912_01a:0141b12": "行可傳弘。行何所弘非眾教不立。教何所輔",
    "T46n1912_01a:0141b13": "非妙行莫詮。乃漸以三聞全教行一轍。若",
    "T46n1912_01a:0141b14": "咨稟口決若審理要決若設徵決疑若取類決",
    "T46n1912_01a:0141b15": "擇若引廣決略若攝廣決正若決疏文勢若決",
    "T46n1912_01a:0141b16": "通觀道若案文判失若准部斷謬。攬斯眾旨",
    "T46n1912_01a:0141b17": "輒為首題。聊申所傳不遺先見。",
    "T46n1912_01a:0141b18": "唐毘陵沙門湛然述",
    "T46n1912_01a:0141b19": "問曰。有何因緣輒集此記。答。事不獲已。",
    "T46n1912_01a:0141b20": "述此緣起凡有十意。一為知有師承非",
    "T46n1912_01a:0141b21": "任胸臆異師心故。二為曾師承者而棄根",
    "T46n1912_01a:0141b22": "本隨未見故。三為後代展轉隨生異解失",
    "T46n1912_01a:0141b23": "本依故。四為信宗好習餘方無師可承",
    "T46n1912_01a:0141b24": "稟故。五為義觀俱習好憑教者行解備故。",
    "T46n1912_01a:0141b25": "六為點示關節廣略起盡宗要文故。七為",
    "T46n1912_01a:0141b26": "建立師解使不淪墜益來世故。八為自",
    "T46n1912_01a:0141b27": "資觀解以防誤謬易尋討故。九為呈露",
    "T46n1912_01a:0141b28": "所解恐有迷忘求刪削故。十為隨順佛",
    "T46n1912_01a:0141b29": "旨運大悲心利他行故。此之一部前後三",
    "T46n1912_01a:0141c01": "本。其第一本二十卷成。并第二本十卷成者。",
    "T46n1912_01a:0141c02": "首並題為圓頓者是為異偏小及不定故。",
    "T46n1912_01a:0141c03": "其第二本即文初列竊念者是。其第三本題",
    "T46n1912_01a:0141c04": "意少異。具如後釋。初云止觀明靜者是。今",
    "T46n1912_01a:0141c05": "之所承即第三本。時人相傳多以第三而為",
    "T46n1912_01a:0141c06": "略本。以第二本號為廣本。一往觀之似有",
    "T46n1912_01a:0141c07": "廣略。尋討始末紙數乃齊。應以第三為",
    "T46n1912_01a:0141c08": "再治本不須云略。甞於聽次諮決所聞。",
    "T46n1912_01a:0141c09": "并尋經論思擇添助。非率胸臆謬有所述。",
    "T46n1912_01a:0141c10": "准釋經論。皆分三段。今文正說尚自未周。",
    "T46n1912_01a:0141c11": "信無第三流通明矣。唯開章前章安著序",
    "T46n1912_01a:0141c12": "可為序分。開章已去為正說分。舊第二本",
    "T46n1912_01a:0141c13": "將序及正合為十章。故文初云竊念述聞",
    "T46n1912_01a:0141c14": "共為十意。言竊念者謂私竊興念。序有五",
    "T46n1912_01a:0141c15": "意。一商略。二祖承。三辨差。四引證。五示處。",
    "T46n1912_01a:0141c16": "言述聞者謂記其所受。正說亦五意。一開",
    "T46n1912_01a:0141c17": "章。二生起。三分別。四料簡。五解釋。以將己",
    "T46n1912_01a:0141c18": "序及所聽聞合為十段意似未穩。故再治",
    "T46n1912_01a:0141c19": "定沒斯次第但成序正。又於序中唯發起",
    "T46n1912_01a:0141c20": "等無歸敬者。推功於師述記而已。若就大",
    "T46n1912_01a:0141c21": "師正說文中義開三段。則前六重以為序",
    "T46n1912_01a:0141c22": "分。正觀果報以為正宗。起教化他為流通",
    "T46n1912_01a:0141c23": "分。旨歸既是化息歸寂。非三所攝義似流",
    "T46n1912_01a:0141c24": "通。疏中約行尚對三學以為三分。今亦例",
    "T46n1912_01a:0141c25": "彼義開於三有何不可。今且依前二段為",
    "T46n1912_01a:0141c26": "正。於初序中加序所聞時處等事以為通",
    "T46n1912_01a:0141c27": "序。用舊祖承人法等事以為別序。即再治",
    "T46n1912_01a:0141c28": "定之正意也。不得復用商略等五。以為次",
    "T46n1912_01a:0141c29": "第而分再治時處等文。故再治定迴舊商",
    "T46n1912_01a:0142a01": "略以為圓證。故下用此商略文云。今依經",
    "T46n1912_01a:0142a02": "更明圓頓。言依經者正當引證證圓頓",
    "T46n1912_01a:0142a03": "竟。請證餘二。即設問云。餘三昧願聞誠證。",
    "T46n1912_01a:0142a04": "第二本中闕此問也。故第二本商略文云。略",
    "T46n1912_01a:0142a05": "引佛經粗彰圓意。故知商略不異引證。故",
    "T46n1912_01a:0142a06": "再治定沒商略名迴為引證。若將前本商",
    "T46n1912_01a:0142a07": "略等名次第屬對治定本文。則使止觀明靜",
    "T46n1912_01a:0142a08": "等文便為徒設。況將商略以對祖承深為",
    "T46n1912_01a:0142a09": "未可。是故須廢舊章次第。今再治定加通",
    "T46n1912_01a:0142a10": "序者欲類結集傳述所聞法體等五。故不",
    "T46n1912_01a:0142a11": "同舊商略居初。已述新舊有無次第。所以",
    "T46n1912_01a:0142a12": "改稱摩訶名者有二義故。一者為對俗兄",
    "T46n1912_01a:0142a13": "出小止觀。二者為存梵音兼含之富。故大",
    "T46n1912_01a:0142a14": "論云。言摩訶者名含三義。謂大多勝。依疏",
    "T46n1912_01a:0142a15": "四教釋比丘位則非今意。用此三名釋圓",
    "T46n1912_01a:0142a16": "三觀正當題旨。大是空義多是假義勝是",
    "T46n1912_01a:0142a17": "中義。是故改從兼含之名。以題一心三觀",
    "T46n1912_01a:0142a18": "之部。若爾。何異圓頓改從摩訶。答。圓頓之",
    "T46n1912_01a:0142a19": "名雖異偏漸。其言通總闕於含三。故改此",
    "T46n1912_01a:0142a20": "土單淺之音以存彼語多含之稱。以是應",
    "T46n1912_01a:0142a21": "知止觀二字無非摩訶。即是一心三止三觀",
    "T46n1912_01a:0142a22": "之止觀也。故知總攬一部以為首題。始自",
    "T46n1912_01a:0142a23": "大意終於旨歸無非摩訶之止觀也。是",
    "T46n1912_01a:0142a24": "則題名是總十章為別。於十章中則大意為",
    "T46n1912_01a:0142a25": "總餘八是別。故知總別自行因果化他能所",
    "T46n1912_01a:0142a26": "咸是摩訶妙定慧也。何者於總釋中發心修",
    "T46n1912_01a:0142a27": "行自行因也。次感大果自行果也。次裂大綱",
    "T46n1912_01a:0142a28": "化他能也。既有能化必有所被。文略舉能",
    "T46n1912_01a:0142a29": "以攝於所。能所事畢同入旨歸。於別釋中",
    "T46n1912_01a:0142b01": "始從釋名終至正觀自行因也。次果報章",
    "T46n1912_01a:0142b02": "自行果也。起教一章化他能也。所被義當化",
    "T46n1912_01a:0142b03": "他所也。後三大章其文闕略義意同前總中",
    "T46n1912_01a:0142b04": "後三。是故後文略而不說。初序分為二。於",
    "T46n1912_01a:0142b05": "通序中雖類集經通中五事既是私記。故",
    "T46n1912_01a:0142b06": "闕同聞。於中為六。初之四字述所聞體。止",
    "T46n1912_01a:0142b07": "觀二字正示聞體。明靜二字歎體德也。謂",
    "T46n1912_01a:0142b08": "止體靜觀體明也。始終十章正觀十法莫非",
    "T46n1912_01a:0142b09": "止觀體咸明靜。則通指一部以為所聞。如",
    "T46n1912_01a:0142b10": "法華經本門迹門無非妙法體咸真實。前代",
    "T46n1912_01a:0142b11": "未聞者明能聞人。反以他往顯成我聞述",
    "T46n1912_01a:0142b12": "己兼他語現及往。故云前代。今章安聞已",
    "T46n1912_01a:0142b13": "遠霑餘世後代可聞。所言代者雖義立三",
    "T46n1912_01a:0142b14": "十年今取代更為異世義。異世弘法世世",
    "T46n1912_01a:0142b15": "有之故云代也。自漢明夜夢洎乎陳朝。凡",
    "T46n1912_01a:0142b16": "諸著述當代盛行者溢目。預廁禪門衣鉢傳",
    "T46n1912_01a:0142b17": "授者盈耳。豈有不聞止觀二字。但未若天",
    "T46n1912_01a:0142b18": "台說此一部。定慧兼美義觀雙明。撮一代教",
    "T46n1912_01a:0142b19": "門攢法華經旨。成不思議十乘十境。待絕",
    "T46n1912_01a:0142b20": "滅絕寂照之行。前代未聞斯言有在。故南山",
    "T46n1912_01a:0142b21": "歎云。唯衡岳台崖雙弘禪慧。豈南山謟附",
    "T46n1912_01a:0142b22": "而虛授哉。智者二字即是教主。幼名光道亦",
    "T46n1912_01a:0142b23": "名王道。此從初生瑞相立名。法名智顗。顗",
    "T46n1912_01a:0142b24": "靜也。即出家後師為立號。從德為名故用",
    "T46n1912_01a:0142b25": "靜義。後授晉王菩薩戒品。因即為王立法",
    "T46n1912_01a:0142b26": "號云。大王。紆遵聖禁名曰總持。王曰。師",
    "T46n1912_01a:0142b27": "傳佛法燈稱為智者。今從後說故云智者。",
    "T46n1912_01a:0142b28": "大隋等者說教時也。諸經既多乃通云一時。",
    "T46n1912_01a:0142b29": "則該乎長短攝彼精麁。今唯一部故別指",
    "T46n1912_01a:0142c01": "大隋。隋受周禪。姓楊氏。本弘農華陰人也。",
    "T46n1912_01a:0142c02": "初從周太祖起義關西。位至大司空封隋",
    "T46n1912_01a:0142c03": "國公。諱堅。後即帝位因號隋國。隋字玉篇",
    "T46n1912_01a:0142c04": "加工者待過反。字本無走。唐祚既興謂隋",
    "T46n1912_01a:0142c05": "已走是故加之。開皇者年號也。皇大也。爾",
    "T46n1912_01a:0142c06": "雅云。皇者匡正也。極也。大也。壯盛貌也。荊",
    "T46n1912_01a:0142c07": "州等者即說處也。玉泉寺者。初梁太平二年",
    "T46n1912_01a:0142c08": "魏主令宇文泰。破梁元帝二十萬眾。大師時",
    "T46n1912_01a:0142c09": "年十八。至襄州果願寺依乎舅氏而出家",
    "T46n1912_01a:0142c10": "焉。至陳太平三年時年二十。進受具足。依",
    "T46n1912_01a:0142c11": "慧曠律師通於律藏。至陳乾明元年始入",
    "T46n1912_01a:0142c12": "光州依思禪師稟受禪法。時年二十三。至",
    "T46n1912_01a:0142c13": "陳光太元年辭師入鄴。時年三十。至陳太",
    "T46n1912_01a:0142c14": "建七年初入天台。時年三十八。至太建九",
    "T46n1912_01a:0142c15": "年勅置修禪寺。至十三年帝請出鄴。至",
    "T46n1912_01a:0142c16": "陳貞明三年即隋開皇十一年。旋荊置寺以",
    "T46n1912_01a:0142c17": "答地恩。初名一音後改玉泉。泉色如玉因",
    "T46n1912_01a:0142c18": "以名焉。寺者。西方云僧伽藍此云眾園亦",
    "T46n1912_01a:0142c19": "通名精舍。此間方俗通以九司官舍曰寺。",
    "T46n1912_01a:0142c20": "謂有法度之處也。故以法度之稱以名精",
    "T46n1912_01a:0142c21": "舍。至十四年時年五十七。於彼玉泉而說",
    "T46n1912_01a:0142c22": "止觀。次重明分齊。初明時分齊。一夏者通",
    "T46n1912_01a:0142c23": "舉始終策修之限。開演稱讚故曰敷揚。二",
    "T46n1912_01a:0142c24": "時朝晡也。慈霔者慈心所說如霔大雨。若",
    "T46n1912_01a:0142c25": "以生法二緣說則有窮。以無緣慈心無依",
    "T46n1912_01a:0142c26": "倚恣樂說辨故曰不窮。位居五品乃是觀",
    "T46n1912_01a:0142c27": "行無緣慈也。霔者如大論第五評四法師偈",
    "T46n1912_01a:0142c28": "云。多聞辯慧巧言語美說諸法轉人心。自",
    "T46n1912_01a:0142c29": "不如法行不正譬如雲雷而無雨其一廣學",
    "T46n1912_01a:0143a01": "多聞有智慧訥口拙言無巧便。不能顯發",
    "T46n1912_01a:0143a02": "法寶藏譬如無雷而小雨其二不廣學問",
    "T46n1912_01a:0143a03": "無智慧不能說法無好行。是弊法師無慚",
    "T46n1912_01a:0143a04": "愧譬如小雲無雷雨其三多聞廣智巧言語",
    "T46n1912_01a:0143a05": "美說諸法轉人心。行法心正無所畏如大",
    "T46n1912_01a:0143a06": "雲雷霔洪雨其四偈意以多聞為雲說法如",
    "T46n1912_01a:0143a07": "雷慈行如雨。大師具三即第四法師。雖樂",
    "T46n1912_01a:0143a08": "說不窮者。辯有四種。謂義法辭樂說也。義",
    "T46n1912_01a:0143a09": "謂顯了諸法之義。法謂稱說法之名字。辭",
    "T46n1912_01a:0143a10": "謂能說名之語言。雖有此三必須樂說",
    "T46n1912_01a:0143a11": "說前三也。謂於一法中說一切法。於一字",
    "T46n1912_01a:0143a12": "中說一切字。於一語中說一切語。皆入實",
    "T46n1912_01a:0143a13": "相而無差謬。故知皆是樂說力也。雖是不",
    "T46n1912_01a:0143a14": "盡之辭亦語助也。雖復不窮夏終告息。纔",
    "T46n1912_01a:0143a15": "至見境法輪停轉者纔者僅得也。僅訖見境",
    "T46n1912_01a:0143a16": "時逼夏終。雖闕餘文行門非要。略中已具",
    "T46n1912_01a:0143a17": "足表期心。即大章第七開為十境。至第七",
    "T46n1912_01a:0143a18": "境餘不復宣。後三大章及餘三境託緣不",
    "T46n1912_01a:0143a19": "終。故傳中云。灌頂私記止觀十卷。方希再",
    "T46n1912_01a:0143a20": "聽畢其首尾。會智者涅槃鑽仰無所。餘文",
    "T46n1912_01a:0143a21": "雖略准上可知。增上慢者如禪境云。無所",
    "T46n1912_01a:0143a22": "知人得此謂為無生忍。四禪比丘謂為四",
    "T46n1912_01a:0143a23": "果。起絕言見鼠唧鳥空。如此等文其相非",
    "T46n1912_01a:0143a24": "一。後之兩境秖是兩教二乘三教菩薩。具在",
    "T46n1912_01a:0143a25": "體相攝法偏圓等文及諸境中可思議內。後",
    "T46n1912_01a:0143a26": "三大章亦准五略後之三略。其文雖闕於義",
    "T46n1912_01a:0143a27": "已足。故託夏末以為闕緣。信行圓乘於",
    "T46n1912_01a:0143a28": "茲罷唱故云法輪停轉。被行略周餘止不",
    "T46n1912_01a:0143a29": "說故云後分弗宣。弗者不也。然挹流尋源",
    "T46n1912_01a:0143b01": "下別序也。前言通者義通而文別。別語止觀",
    "T46n1912_01a:0143b02": "明靜等故。今別序者意別而存通。通語二",
    "T46n1912_01a:0143b03": "十三師等故。雖通別不同而亦不出師資",
    "T46n1912_01a:0143b04": "人法。故通序中止觀秖是師資所聞所說之",
    "T46n1912_01a:0143b05": "法。次舉能聞能說之人。次明聞說若時若",
    "T46n1912_01a:0143b06": "處。故舉通中所聞之法如香如流。令知大",
    "T46n1912_01a:0143b07": "覺如根如源。又此別者雖無餘部可望。師",
    "T46n1912_01a:0143b08": "資所承三部不同。頓對餘二故名為別。又",
    "T46n1912_01a:0143b09": "此所承與諸師異亦名為別。於中先明祖",
    "T46n1912_01a:0143b10": "承付法由漸。若不先指如來大聖無由列",
    "T46n1912_01a:0143b11": "於二十三祖。若不列於二十三祖無由指",
    "T46n1912_01a:0143b12": "於第十三師。若不指於第十三師。無由信",
    "T46n1912_01a:0143b13": "於衡崖台岳。故先譬其由如尋源討根。今之",
    "T46n1912_01a:0143b14": "止觀興于像末如流如香。金口梵音如根",
    "T46n1912_01a:0143b15": "如源。挹者斟酌也。詩云。惟北有斗不可挹",
    "T46n1912_01a:0143b16": "酒漿。酌其流須尋其濫觴。知其香須討",
    "T46n1912_01a:0143b17": "其根本。故大經云。聞其香氣則知其地當",
    "T46n1912_01a:0143b18": "有是藥。其藥真味停留在山猶如滿月。隨",
    "T46n1912_01a:0143b19": "其流處有種種名。真味實理也。眾名末教",
    "T46n1912_01a:0143b20": "也。滿月譬實理也。在山譬理在陰也。如來",
    "T46n1912_01a:0143b21": "依理隨機立名。像末四依弘宣佛化。受化",
    "T46n1912_01a:0143b22": "稟教須討根源。若迷於根源則增上濫乎",
    "T46n1912_01a:0143b23": "真證。若香流失緒則邪說混於大乘。由是",
    "T46n1912_01a:0143b24": "而知台衡慧文宗于龍樹。二十三聖繼踵堅",
    "T46n1912_01a:0143b25": "林。實有由也良可信也。論曰至次良者欲",
    "T46n1912_01a:0143b26": "明付法。汎引教驗有師無師。言無師者",
    "T46n1912_01a:0143b27": "如大論第二云。我行無師保志一無等侶。",
    "T46n1912_01a:0143b28": "積一行得佛自然通其道。增一第十五云。",
    "T46n1912_01a:0143b29": "阿若等五人問佛。師為是誰。佛答云。我亦",
    "T46n1912_01a:0143c01": "無師保亦復無等侶。獨等無過者冷而無",
    "T46n1912_01a:0143c02": "復溫。律文大同。那先經云。佛無師成道自",
    "T46n1912_01a:0143c03": "悟一切法法華云。佛智無師智。俗中太師太",
    "T46n1912_01a:0143c04": "傅太保皆師義也。次云有師。受莂等者。莂字",
    "T46n1912_01a:0143c05": "謂派莂亦分別。字書多作別字如瑞應云。",
    "T46n1912_01a:0143c06": "至于昔者定光佛興時。我為菩薩名曰儒",
    "T46n1912_01a:0143c07": "童乃至買華奉定光佛。散華供養華住空",
    "T46n1912_01a:0143c08": "中。佛知其意而讚歎言。汝無數劫所學清",
    "T46n1912_01a:0143c09": "淨。因記之曰。汝自是後九十一劫。劫號為",
    "T46n1912_01a:0143c10": "賢。汝當作佛名釋迦文。乃至身升虛空得",
    "T46n1912_01a:0143c11": "無生忍。論云無師經稱記莂。書言去復引",
    "T46n1912_01a:0143c12": "俗典亦具二義。生知如無師學成如記莂。",
    "T46n1912_01a:0143c13": "故論語云。生而知之者上。學而知之者次。",
    "T46n1912_01a:0143c14": "困而學之又其次也。困而不學民斯為下",
    "T46n1912_01a:0143c15": "矣。良者善也長也。書雖不論久遠因果。今",
    "T46n1912_01a:0143c16": "且汎引相似之言以證二義於理無失。讀",
    "T46n1912_01a:0143c17": "此文者應以良字而為句末。世有不曉",
    "T46n1912_01a:0143c18": "句逗之人以良字為句頭甚為未隱。如",
    "T46n1912_01a:0143c19": "第二本下句頭復有然字。豈可讀彼第二",
    "T46n1912_01a:0143c20": "本云良然法門等耶。故不可用。然無師之",
    "T46n1912_01a:0143c21": "與記莂約事雖殊其理不二。在因必藉師",
    "T46n1912_01a:0143c22": "保果滿稱為獨悟。以此因果共為諸師所",
    "T46n1912_01a:0143c23": "承元祖。次法門浩妙至藍而青者。汎舉法",
    "T46n1912_01a:0143c24": "喻問上二途。人既分於事理因果。所證法",
    "T46n1912_01a:0143c25": "體亦分二耶。浩者水大貌。法既大妙為事為",
    "T46n1912_01a:0143c26": "理。為天真獨朗者問無師法為從藍而青者",
    "T46n1912_01a:0143c27": "問學成法。理非造作故曰天真。證智圓明",
    "T46n1912_01a:0143c28": "故云獨朗。由師染習故曰從藍由學功遂",
    "T46n1912_01a:0143c29": "故曰而青。書云。青出於藍而青於藍染使",
    "T46n1912_01a:0144a01": "然也。今引染義非引勝藍。行人若聞至",
    "T46n1912_01a:0144a02": "宗元者總答也。宗尊也主也。元首也長也。若",
    "T46n1912_01a:0144a03": "尋所傳法展轉相付乃識能傳人元由宗緒。",
    "T46n1912_01a:0144a04": "故識一期佛為元由。方曉今師宗於龍樹。",
    "T46n1912_01a:0144a05": "從大覺至降魔者別答也。先雙酬兩問大",
    "T46n1912_01a:0144a06": "覺義當天真行滿義當記莂。人之與法兩",
    "T46n1912_01a:0144a07": "意咸爾。二意兼備師資道成。故書云。崐竹",
    "T46n1912_01a:0144a08": "未剪則鳳音不彰。情性未鍊則神明不發。",
    "T46n1912_01a:0144a09": "凡情既待鍊而發故真理亦由學而成。覺者",
    "T46n1912_01a:0144a10": "詩云有覺德行。又云覺者大明也。曉也直",
    "T46n1912_01a:0144a11": "也。今亦如是。十號具足種智圓明。三惑頓盡",
    "T46n1912_01a:0144a12": "大夜斯曉。二死永除無復迴曲。又覺滿等名",
    "T46n1912_01a:0144a13": "為大覺。四教不同覺智亦異。且寄漸始通",
    "T46n1912_01a:0144a14": "總而說略云大覺。以覺大故世間中尊。積",
    "T46n1912_01a:0144a15": "劫行滿者亦通總而說。是故不云三阿僧祇",
    "T46n1912_01a:0144a16": "及以無量阿僧祇等。劫此云時。俱舍等論多",
    "T46n1912_01a:0144a17": "以二十增減為一中劫。八十增減為一大",
    "T46n1912_01a:0144a18": "劫。金光明云。梵天三銖天衣三年一拂。拂盡",
    "T46n1912_01a:0144a19": "畟方四十里石以為小劫。八十里盡以為中",
    "T46n1912_01a:0144a20": "劫。百二十里盡名為大劫。不於如此劫數",
    "T46n1912_01a:0144a21": "修學不名菩薩。又云。有一里劫二里劫乃",
    "T46n1912_01a:0144a22": "至萬里劫。又云。有大方城周四十里。滿中",
    "T46n1912_01a:0144a23": "芥子不概令平。百年取一盡名為劫。經劫",
    "T46n1912_01a:0144a24": "無數名阿僧祇。委出劫義非文正意故不",
    "T46n1912_01a:0144a25": "廣明。涉六年以伏見至降魔者。伏見為調",
    "T46n1912_01a:0144a26": "外道降魔為摧天魔。故六年苦行過其所",
    "T46n1912_01a:0144a27": "行。先同後異化道宜然。故五人中著愛行",
    "T46n1912_01a:0144a28": "者而捨之去。過六年已食食修禪。著見",
    "T46n1912_01a:0144a29": "行者又捨之去。後降天魔樹王成道。降魔",
    "T46n1912_01a:0144b01": "之相廣在諸經。且瑞應云。天魔與佛相難",
    "T46n1912_01a:0144b02": "詰。佛云。丈夫會當鬪戰死終不身在為他",
    "T46n1912_01a:0144b03": "降。魔云。比丘何求坐樹下樂於林藪毒獸",
    "T46n1912_01a:0144b04": "間。雲起可畏杳冥冥。天魔圍繞不以驚。佛",
    "T46n1912_01a:0144b05": "云。古有真道佛所行。恬惔為最除不明。斯",
    "T46n1912_01a:0144b06": "誠最勝法滿藏。吾於斯坐快魔王。魔云。汝",
    "T46n1912_01a:0144b07": "當作王轉金輪。七寶自至典四方。所受五",
    "T46n1912_01a:0144b08": "欲快無比。斯處無道起入宮。佛云。吾覩欲",
    "T46n1912_01a:0144b09": "盛吞火同棄國如唾無所貪。得王亦有",
    "T46n1912_01a:0144b10": "老死憂去此無利勿妄譚。魔云。何安坐林",
    "T46n1912_01a:0144b11": "而快語委國財位守空閑。而不見我興四",
    "T46n1912_01a:0144b12": "兵象馬步兵億百千。已現獼猴師子面皆",
    "T46n1912_01a:0144b13": "持刀劍擭戈矛。超躍哮吼滿空中云云。大論",
    "T46n1912_01a:0144b14": "云。時淨居天住三面立看佛與魔難詰鬪",
    "T46n1912_01a:0144b15": "戰。天魔退走。乃至鐵圍猶尚不已。大集觀佛",
    "T46n1912_01a:0144b16": "三昧等云。魔王初欲來戰於佛。先令民屬",
    "T46n1912_01a:0144b17": "次令太子次遣三女皆不能壞。乃大嗔忿",
    "T46n1912_01a:0144b18": "便自領軍。纔至佛所主將俱墮。大論中佛",
    "T46n1912_01a:0144b19": "以偈訶魔女云。是身為穢藪不淨物腐積。",
    "T46n1912_01a:0144b20": "是實為行廁何足以樂意。女因自恥。又語",
    "T46n1912_01a:0144b21": "魔言。我三僧祇修習苦行乃得菩提。汝但",
    "T46n1912_01a:0144b22": "設一無遮之會報為天主。何得與我興斯",
    "T46n1912_01a:0144b23": "戰諍。魔云。以何為證。佛以手指地云。是知",
    "T46n1912_01a:0144b24": "我。當時地神告空神傳乃至梵世。天魔降已",
    "T46n1912_01a:0144b25": "得不動三昧成無上道。始鹿苑至鶴林者。",
    "T46n1912_01a:0144b26": "既成道已說必託處故略舉此始中終三。",
    "T46n1912_01a:0144b27": "以法驗證以處顯法。即所傳之法正指於",
    "T46n1912_01a:0144b28": "斯。天真從藍功用盛矣。言鹿苑者。大論云。",
    "T46n1912_01a:0144b29": "昔波羅奈王入山遊獵。見二鹿群數各五",
    "T46n1912_01a:0144c01": "百。各有一主。有一鹿主身七寶色是釋迦",
    "T46n1912_01a:0144c02": "菩薩。復有一主是提婆達多。菩薩鹿主見",
    "T46n1912_01a:0144c03": "王殺其群黨。起大悲心直至王前。諸人競",
    "T46n1912_01a:0144c04": "射飛箭如雨。王見此鹿無所忌憚。必有深",
    "T46n1912_01a:0144c05": "意勅令勿射。鹿至王所跪白王言。王以",
    "T46n1912_01a:0144c06": "小事一時令鹿受於死苦。若以供饌當差",
    "T46n1912_01a:0144c07": "次送每日一鹿。王善其言。於是二主各差",
    "T46n1912_01a:0144c08": "次送。次當調達群中有一母鹿白其主",
    "T46n1912_01a:0144c09": "言。我死分當而我懷子。子非死次屈垂料",
    "T46n1912_01a:0144c10": "理。使生者不濫死者得次。王怒之曰。誰不",
    "T46n1912_01a:0144c11": "惜命次來但去。母思惟言。我王無慈橫見",
    "T46n1912_01a:0144c12": "嗔怒。即至菩薩王所具白王言。大王仁慈。",
    "T46n1912_01a:0144c13": "如我今日天地曠遠無所控告。具以事白。",
    "T46n1912_01a:0144c14": "菩薩王言。若我不理枉殺其子。若非次更",
    "T46n1912_01a:0144c15": "差後次何遣惟我當代。思惟既定即自送身",
    "T46n1912_01a:0144c16": "遣鹿母還群。菩薩鹿王到其王門。眾人見",
    "T46n1912_01a:0144c17": "之怪其自來。以事白王。王亦怪之。王問",
    "T46n1912_01a:0144c18": "曰。群鹿盡耶而忽自來。鹿王言。大王仁慈人",
    "T46n1912_01a:0144c19": "無犯者。但有滋茂無有盡時。但彼群鹿歸",
    "T46n1912_01a:0144c20": "告於我我愍之故。若非分差是亦不可。若",
    "T46n1912_01a:0144c21": "縱而不救無異木石。是身不久必不免死。",
    "T46n1912_01a:0144c22": "慈救苦厄其德無量。若人無慈與虎狼何",
    "T46n1912_01a:0144c23": "別。王聞是語即從座起而說偈言。我實是",
    "T46n1912_01a:0144c24": "畜獸名曰人頭鹿。汝雖是畜生名曰鹿頭",
    "T46n1912_01a:0144c25": "人。以理而為人不以形為人。我從今日",
    "T46n1912_01a:0144c26": "始不食一切肉。我以無畏施亦可安汝意。",
    "T46n1912_01a:0144c27": "諸鹿得安王得仁信。鹿群所居故名鹿苑。",
    "T46n1912_01a:0144c28": "佛初於此時轉法輪是故云始。從樹為",
    "T46n1912_01a:0144c29": "名亦名奈苑。二仙所住亦曰仙苑。中鷲頭",
    "T46n1912_01a:0145a01": "者。說文云。此鳥黑色多子。山形似鳥故以",
    "T46n1912_01a:0145a02": "名焉。又其山側有屍陀林鷲食屍竟多居",
    "T46n1912_01a:0145a03": "此山。故以名之。又多聖靈所居故名靈鷲。",
    "T46n1912_01a:0145a04": "亦名雞足。亦名狼迹。增一三十一。佛告諸",
    "T46n1912_01a:0145a05": "比丘。此山久遠同名靈鷲。更有餘名汝等",
    "T46n1912_01a:0145a06": "知不。亦名廣普山白墡山仙人山。恒有神通",
    "T46n1912_01a:0145a07": "諸得道羅漢所居。又有五百支佛居之。佛",
    "T46n1912_01a:0145a08": "欲下生令淨居天子來下告令。却後二歲佛",
    "T46n1912_01a:0145a09": "出此間。支佛聞之燒身入滅。世無二佛故",
    "T46n1912_01a:0145a10": "也。鶴林者。在拘尸城阿夷羅跋提河邊。樹",
    "T46n1912_01a:0145a11": "有四雙。復云雙樹。四方各雙故名為雙。又",
    "T46n1912_01a:0145a12": "云。根分上合故名為雙。佛於中間而般涅",
    "T46n1912_01a:0145a13": "槃。涅槃之時其林變白猶如白鶴因名鶴",
    "T46n1912_01a:0145a14": "林。中阿含云牛角娑羅林恐是以城而名",
    "T46n1912_01a:0145a15": "林也。拘尸那城此云角城。其城三角故云",
    "T46n1912_01a:0145a16": "角也。若爾。秖應云角那云牛角。應是以",
    "T46n1912_01a:0145a17": "牛角表雙以娑羅名樹。娑羅西音。此云堅",
    "T46n1912_01a:0145a18": "固。堅固之名稱樹德也。故知牛角表雙義",
    "T46n1912_01a:0145a19": "兼三角。此即最後說涅槃處。於前二義自",
    "T46n1912_01a:0145a20": "然證理非今所論。師資相傳是今正意。是",
    "T46n1912_01a:0145a21": "故次明法付迦葉。述佛滅後付法之人。於",
    "T46n1912_01a:0145a22": "中先明金口祖承。次明今師展轉相承。金",
    "T46n1912_01a:0145a23": "口祖承則人法兼舉。今師祖承則總別重出。",
    "T46n1912_01a:0145a24": "別中先人次法。金口具在付法藏傳過七十",
    "T46n1912_01a:0145a25": "紙具存煩廣。今先略依阿含及婆沙論。明",
    "T46n1912_01a:0145a26": "初分舍利及結集三藏。長阿含云。迦葉從",
    "T46n1912_01a:0145a27": "畢鉢羅窟出赴闍維所。佛從金棺為現雙",
    "T46n1912_01a:0145a28": "足。迦葉禮訖耶旬舍利。傳中分法先為三",
    "T46n1912_01a:0145a29": "分。謂人天海。人中一分復分為八與阿含",
    "T46n1912_01a:0145b01": "同也。故阿含云。佛涅槃後拘尸國諸末羅眾。",
    "T46n1912_01a:0145b02": "波波國諸末梨眾。遮羅國諸跋離眾。摩伽陀",
    "T46n1912_01a:0145b03": "國諸拘利民眾。毘提國諸婆羅門眾。迦維羅",
    "T46n1912_01a:0145b04": "國諸釋種眾。毘舍離國諸離車眾。摩竭國阿",
    "T46n1912_01a:0145b05": "闍世王眾。各自念言。佛於拘尸而般涅槃。",
    "T46n1912_01a:0145b06": "我當於彼求舍利分。時諸國中各嚴四兵。",
    "T46n1912_01a:0145b07": "即勅香姓婆羅門言。汝持我名至拘尸城。",
    "T46n1912_01a:0145b08": "問訊拘尸諸末羅眾。起居輕利遊步強耶。吾",
    "T46n1912_01a:0145b09": "於諸賢每相宗敬。隣國敦義曾無諍言。我",
    "T46n1912_01a:0145b10": "聞如來於君國中而般涅槃。惟無上尊實我",
    "T46n1912_01a:0145b11": "所天。故從遠來請求骨分冀還本國起塔",
    "T46n1912_01a:0145b12": "供養。設與我者當贈重寶。香姓受教具往",
    "T46n1912_01a:0145b13": "傳白。諸末羅言。誠如君言。但佛降此土。於",
    "T46n1912_01a:0145b14": "茲滅度。國內人民自當供養。遠勞諸君求",
    "T46n1912_01a:0145b15": "舍利分終不可得。時諸國王即集諸臣而",
    "T46n1912_01a:0145b16": "說頌曰吾等義和遠來拜首遜言求分。如不",
    "T46n1912_01a:0145b17": "見與四兵在此不惜身命。義而弗獲當以",
    "T46n1912_01a:0145b18": "力取。時拘尸國即集諸臣共以偈答。遠勞",
    "T46n1912_01a:0145b19": "諸君屈辱拜首。如來遺形不敢相許。彼言",
    "T46n1912_01a:0145b20": "舉兵吾斯亦有。畢命相抵未云有畏。是時",
    "T46n1912_01a:0145b21": "香姓喻眾人曰。諸賢長者受佛教勅。口誦",
    "T46n1912_01a:0145b22": "法言心服仁化。一切眾生當念得安。豈諍",
    "T46n1912_01a:0145b23": "舍利共相殺害。如來遺形所以廣益。舍利現",
    "T46n1912_01a:0145b24": "在但當分取。眾咸稱善。尋復語言誰能分",
    "T46n1912_01a:0145b25": "者。眾舉香姓仁智均平可分舍利云云。即",
    "T46n1912_01a:0145b26": "分舍利以為八分。瓶塔第九。灰塔第十。生",
    "T46n1912_01a:0145b27": "存時髮天持上天起塔供養。阿闍世王先令",
    "T46n1912_01a:0145b28": "送書以慰企仰。明星出時分舍利訖當自",
    "T46n1912_01a:0145b29": "奉送。有餘灰者。畢鉢羅村人白眾人言。乞",
    "T46n1912_01a:0145c01": "地餘灰起塔供養皆云與之。諸國各於本",
    "T46n1912_01a:0145c02": "國起塔。言結集三藏者。大迦葉分舍利訖",
    "T46n1912_01a:0145c03": "使阿難出修多羅。使波離出毘奈耶。迦葉",
    "T46n1912_01a:0145c04": "自出阿毘曇。問。論藏誰說。答婆沙初明造",
    "T46n1912_01a:0145c05": "論緣起中問曰。誰造此論。答。世尊造。問。",
    "T46n1912_01a:0145c06": "誰問誰答。答。或云。舍利弗問佛答有云。五百",
    "T46n1912_01a:0145c07": "問佛答。有云。諸法甚深無能問者。如來自",
    "T46n1912_01a:0145c08": "化作比丘問佛答。若爾。云何復云迦旃延",
    "T46n1912_01a:0145c09": "造。答。是彼尊者持讀此論為他解說令",
    "T46n1912_01a:0145c10": "流布。名歸於彼故云彼造。有云。是彼尊者",
    "T46n1912_01a:0145c11": "造。問。既云甚深無能問者。彼迦旃延云何",
    "T46n1912_01a:0145c12": "能造。答。彼有利智三明六通具八解脫。五",
    "T46n1912_01a:0145c13": "百佛所願於釋迦遺法之中造阿毘曇。何",
    "T46n1912_01a:0145c14": "者是耶。世尊處處教化說法。尊者於中而",
    "T46n1912_01a:0145c15": "立揵度。釋迦滅後六百餘年。北天竺國五百",
    "T46n1912_01a:0145c16": "應真共撰集於世尊所說。次依第二本略",
    "T46n1912_01a:0145c17": "出付法。准本傳文時有少異。意在略知言",
    "T46n1912_01a:0145c18": "趣。初迦葉部分三藏教已。後二十年弘持",
    "T46n1912_01a:0145c19": "正法。先禮四塔。謂出家成道轉法輪入涅",
    "T46n1912_01a:0145c20": "槃。次禮八塔。次入龍宮禮佛牙塔。次上天",
    "T46n1912_01a:0145c21": "上禮佛髮塔。著佛所與僧伽梨衣持錫擗",
    "T46n1912_01a:0145c22": "山如入軟泥。法附阿難。阿難持法經二十",
    "T46n1912_01a:0145c23": "年。聞一比丘誦法句偈云。人生百歲時不",
    "T46n1912_01a:0145c24": "見水潦涸不如生一歲而得覩見者。阿難",
    "T46n1912_01a:0145c25": "慘然云。此非佛偈。佛偈云。人生百歲時不",
    "T46n1912_01a:0145c26": "聞生滅法。不如生一歲而得覩見者。阿難",
    "T46n1912_01a:0145c27": "歎曰。我世無用。詣闍王別。門人云。王睡。即",
    "T46n1912_01a:0145c28": "度恒河。王於睡中夢蓋莖折。覺已門人即",
    "T46n1912_01a:0145c29": "奏其事。王乃隨追半河方及。請曰。世尊涅槃",
    "T46n1912_01a:0146a01": "迦葉入滅我皆不見。唯仰尊者。今復棄我",
    "T46n1912_01a:0146a02": "何所歸依。尊者默然即入三昧名風奮迅",
    "T46n1912_01a:0146a03": "分身四派。派者分也。分與二國上天下地。",
    "T46n1912_01a:0146a04": "法付商那和修。修造般遮于瑟。於曼陀山",
    "T46n1912_01a:0146a05": "立精舍二十年。因至毱多所坐毱多床。多",
    "T46n1912_01a:0146a06": "諸弟子不識。乃舉手空中而雨甘露現五",
    "T46n1912_01a:0146a07": "百法門多皆不識。語言。佛入目連不識。目",
    "T46n1912_01a:0146a08": "連入諸比丘不識。我入毱多不識。我得七",
    "T46n1912_01a:0146a09": "萬七千本生諸經。八萬毘尼八萬毘曇。汝皆",
    "T46n1912_01a:0146a10": "不識。我若去者法門隨去。諸弟子始覺神異",
    "T46n1912_01a:0146a11": "悉得羅漢度弟子已而入涅槃。法付毱多。",
    "T46n1912_01a:0146a12": "毱多在俗已得初果見婬女屠裂進得三",
    "T46n1912_01a:0146a13": "果。出家受戒得第四果。說法之時魔為障",
    "T46n1912_01a:0146a14": "礙。毱多降已由是不敢不閻浮提。所度夫",
    "T46n1912_01a:0146a15": "婦得四果者乃下一籌。籌長四寸滿丈六",
    "T46n1912_01a:0146a16": "室用籌燒身。法付提迦多。多登壇得初果。",
    "T46n1912_01a:0146a17": "三羯磨得四果。法付彌遮迦。迦滅法付佛",
    "T46n1912_01a:0146a18": "駄難提。提付佛駄蜜多。上二尊者傳中緣起",
    "T46n1912_01a:0146a19": "其事亦寡。多十二年自持赤旛在王前行。",
    "T46n1912_01a:0146a20": "王問。何人。答曰。智人。問求何等。答求捔",
    "T46n1912_01a:0146a21": "論。王乃設會廣集論師。淺者一言深者至",
    "T46n1912_01a:0146a22": "再。王論亦屈乞受三歸。一婆羅門善知算",
    "T46n1912_01a:0146a23": "法多蜜加之。其言。佛無神。多云。得罪。不",
    "T46n1912_01a:0146a24": "信算之。即知墮獄即歸信佛。多蜜加之其",
    "T46n1912_01a:0146a25": "知生天。入滅移屍象挽不動。樹下燒身身",
    "T46n1912_01a:0146a26": "灰樹翠。法付脇比丘。比丘在胎經六十年。",
    "T46n1912_01a:0146a27": "生而髮白。誓不屍臥名脇比丘。乃至暗中",
    "T46n1912_01a:0146a28": "手放光明以取經。法付富那奢。奢與馬鳴",
    "T46n1912_01a:0146a29": "論。鳴執有我。奢云。佛法二諦世諦有我真",
    "T46n1912_01a:0146b01": "諦無我。鳴欲刎首。奢令剃髮以為弟子。",
    "T46n1912_01a:0146b02": "鳴造賴吒和羅妓。妓音之中演於無常苦空",
    "T46n1912_01a:0146b03": "無我。聞者悟道。五百王子厭世出家。王恐",
    "T46n1912_01a:0146b04": "民盡禁妓不行。被月氏征求。以九億金錢",
    "T46n1912_01a:0146b05": "請和。即以馬鳴佛鉢一慈心雞以准九憶。",
    "T46n1912_01a:0146b06": "月氏受之歡喜回軍。又行禮塔塔為之崩。",
    "T46n1912_01a:0146b07": "掘其塔得尼乾屍。有剃髮師來求王女。如",
    "T46n1912_01a:0146b08": "是再三。王云。小人何此專輒。鳴云。其地有",
    "T46n1912_01a:0146b09": "金故使爾耳。掘果得藏。其王英勇三海歸",
    "T46n1912_01a:0146b10": "德殺九億人。鳴云。我知懺法。乃七日爨鑊",
    "T46n1912_01a:0146b11": "投一金釧云。誰能取之。人無致者。王以水",
    "T46n1912_01a:0146b12": "投從水處取。王因悟曰。我罪如沸鑊懺如",
    "T46n1912_01a:0146b13": "投水。鳴為說法。由是罪輕為千頭魚。鐵輪",
    "T46n1912_01a:0146b14": "截頭斷已復出。聞鐘痛息勸令長打。法付",
    "T46n1912_01a:0146b15": "毘羅。羅造無我論。論所行處邪見消滅。法",
    "T46n1912_01a:0146b16": "付龍樹。樹學廣通天下無敵。欲謗佛經而",
    "T46n1912_01a:0146b17": "自作法。表我無師。龍接入宮。一夏但誦七",
    "T46n1912_01a:0146b18": "佛經目。知佛法妙因而出家。降伏國王制",
    "T46n1912_01a:0146b19": "諸外道。外道現通化為華池坐蓮華上。龍",
    "T46n1912_01a:0146b20": "樹為象拔蓮華撲外道。作三種論。一大悲",
    "T46n1912_01a:0146b21": "方便論。明天文地理作寶作藥饒益世間。",
    "T46n1912_01a:0146b22": "二大莊嚴論。明修一切功德法門。三大無畏",
    "T46n1912_01a:0146b23": "論。明第一義。中觀論者是其一品。作此論",
    "T46n1912_01a:0146b24": "已問一小乘師欲我去住耶。答。爾去大佳。",
    "T46n1912_01a:0146b25": "即入房蟬蛻。法付提婆。婆因入於大自在",
    "T46n1912_01a:0146b26": "廟。廟金為像。像高六丈瑠璃為眼。大有神",
    "T46n1912_01a:0146b27": "驗求願必得。怒目動睛。提婆語曰。神則神",
    "T46n1912_01a:0146b28": "矣。本以精靈訓物。而假以黃金瑠璃威詃",
    "T46n1912_01a:0146b29": "於世。何斯鄙哉。便登梯鑿神眼。眾人咸云。",
    "T46n1912_01a:0146c01": "神被屈辱。婆曰。欲知神智本無慢心。神",
    "T46n1912_01a:0146c02": "知我心復何屈辱。夜營厚供明日祭神。神",
    "T46n1912_01a:0146c03": "為肉身而無左眼臨祭歎曰。能施施設真",
    "T46n1912_01a:0146c04": "為希有。而我無眼何不施眼。提婆即󰦥己",
    "T46n1912_01a:0146c05": "眼施之。隨󰦥隨出凡施萬眼。神大歡喜問",
    "T46n1912_01a:0146c06": "求何願。婆曰。我辭不假他但人未信受神",
    "T46n1912_01a:0146c07": "曰。如願。即沒不現。神理交通咸皆信伏。唯一",
    "T46n1912_01a:0146c08": "外道獨懷瞋恨。汝以空刀破我義。我以鐵",
    "T46n1912_01a:0146c09": "刀破汝腹。五藏委地猶不絕也。三衣乞之",
    "T46n1912_01a:0146c10": "語令速去。復為追者說無常等。我以業作",
    "T46n1912_01a:0146c11": "今還業受。汝何憂惱。說以入滅。法付羅睺",
    "T46n1912_01a:0146c12": "羅。初一外道造鬼名書隱密難解。龍樹一",
    "T46n1912_01a:0146c13": "讀便解。再為提婆說乃解。更廣為羅睺羅",
    "T46n1912_01a:0146c14": "分別方解。外道歎云。沙門釋子神智乃爾。所",
    "T46n1912_01a:0146c15": "讀我書如似舊知。法付僧佉難提。提道高",
    "T46n1912_01a:0146c16": "化廣。說偈試羅漢曰。轉輪王種生而能入",
    "T46n1912_01a:0146c17": "涅槃。非佛非羅漢亦非辟支佛。羅漢入三",
    "T46n1912_01a:0146c18": "昧思之不解。升兜率天以問彌勒。彌勒",
    "T46n1912_01a:0146c19": "云。泥著輪上以為瓷器。瓷器後破。非是二",
    "T46n1912_01a:0146c20": "乘亦非是佛。下見難提為提說之。提曰。",
    "T46n1912_01a:0146c21": "彌勒語耳。法付僧佉耶奢。奢遊海畔見有",
    "T46n1912_01a:0146c22": "一城。詣城乞食而說偈云。行為第一苦飢",
    "T46n1912_01a:0146c23": "為第一病。若能見法實則得涅槃道。城主",
    "T46n1912_01a:0146c24": "於是請進與食。因見二鬼昔是兒婦。由彼",
    "T46n1912_01a:0146c25": "慳貪我乃誓云。見汝受報。復見一城共食",
    "T46n1912_01a:0146c26": "齊整。食竟即以其鉢相擲火起燒身。於客",
    "T46n1912_01a:0146c27": "惜食故致斯苦。法付鳩摩羅馱。馱為童子",
    "T46n1912_01a:0146c28": "時以能斷事故號美名。一覽萬騎人名馬",
    "T46n1912_01a:0146c29": "色衣仗皆記。法付闍夜那。那為嫂送食比",
    "T46n1912_01a:0147a01": "丘。而犯重罪者。化作火坑令入懺悔。說",
    "T46n1912_01a:0147a02": "法罪滅得阿羅漢。時人號為清淨律師。見",
    "T46n1912_01a:0147a03": "大城邊不得食鬼經五百歲。又見烏子。是",
    "T46n1912_01a:0147a04": "本時兒障我出家。經五百歲不得道果。法",
    "T46n1912_01a:0147a05": "付婆修槃馱。馱付摩奴羅。羅與三藏分地",
    "T46n1912_01a:0147a06": "而化。恒河已南二天竺人。人多邪見付摩奴",
    "T46n1912_01a:0147a07": "羅。恒河已北三天竺人。人信易化付與三",
    "T46n1912_01a:0147a08": "藏。法付鶴勒夜那。那付師子。師子值惡王。",
    "T46n1912_01a:0147a09": "王名檀彌羅。破塔壞寺殺害眾僧。劍斬",
    "T46n1912_01a:0147a10": "師子血變為乳。次付法下結。次明付法之",
    "T46n1912_01a:0147a11": "益。初總標。金口者此是如來黃金色身口業",
    "T46n1912_01a:0147a12": "所記問曰。此諸尊者為何位行。答。准四依",
    "T46n1912_01a:0147a13": "位。初依屬凡不得名聖。傳中既不的判其",
    "T46n1912_01a:0147a14": "位而云並是聖人。故多是第四依人。亦可",
    "T46n1912_01a:0147a15": "通於第三第二。是故文云並是聖人。昔王",
    "T46n1912_01a:0147a16": "不立至貨髑髏等者。此明付法得益之相。",
    "T46n1912_01a:0147a17": "廐者。說文云。馬舍也。屠者殺也。傳中列付",
    "T46n1912_01a:0147a18": "法人竟云。親近賢善聽聞正法遠益來世。",
    "T46n1912_01a:0147a19": "如昔華氏國有一白象。氣力勇健能滅怨敵。",
    "T46n1912_01a:0147a20": "若有罪人令象踏殺。後時象廐為火所燒。",
    "T46n1912_01a:0147a21": "移在異處近一精舍。有一比丘誦法句偈",
    "T46n1912_01a:0147a22": "曰。為善生天為惡入淵。心便柔和起慈悲",
    "T46n1912_01a:0147a23": "意。後付罪人但覩而不害嗅舐而已。王見",
    "T46n1912_01a:0147a24": "斯事心大惶怖。召諸智臣共謀此事。時有",
    "T46n1912_01a:0147a25": "一臣即白王言。此象繫處近精舍邊必聞",
    "T46n1912_01a:0147a26": "妙法。是故爾耳。今可令繫近於屠坊。彼覩",
    "T46n1912_01a:0147a27": "殺害惡心當盛。王聞其言繫象屠所。象見",
    "T46n1912_01a:0147a28": "殺戮惡心猛熾。殘害增甚。以是當知。眾生",
    "T46n1912_01a:0147a29": "之類其性不定。畜生尚乃聞法生慈見惡",
    "T46n1912_01a:0147b01": "為害。況復人乎。而不染習近善知識。婆羅",
    "T46n1912_01a:0147b02": "門化髑髏者。傳云。昔有婆羅門持人髑髏",
    "T46n1912_01a:0147b03": "其數甚多。詣華氏城遍行衒賣。經歷多時",
    "T46n1912_01a:0147b04": "都無買者。便極瞋恚高聲唱言。此城中人若",
    "T46n1912_01a:0147b05": "不買者。吾當為汝作惡名聲言汝諸人愚",
    "T46n1912_01a:0147b06": "癡暗鈍。爾時城中諸優婆塞畏其毀謗皆就",
    "T46n1912_01a:0147b07": "買之。即以銅鉒貫穿其耳。若徹之者便多",
    "T46n1912_01a:0147b08": "與價。其半徹者與價漸少。都不通者都不",
    "T46n1912_01a:0147b09": "與直。時婆羅門問優婆塞。我此髑髏皆悉",
    "T46n1912_01a:0147b10": "不異。何故與價而有差別。優婆塞言。其通",
    "T46n1912_01a:0147b11": "徹者其人生時聽受妙法智慧高貴。故與多",
    "T46n1912_01a:0147b12": "價。其半徹者雖曾聽法未善分別。以是因",
    "T46n1912_01a:0147b13": "緣與汝少直。全不通者斯人往昔不曾聽",
    "T46n1912_01a:0147b14": "法。諸優婆塞持此聽法人髑髏。起塔供養",
    "T46n1912_01a:0147b15": "命終生天。當知大法有大功能。以聽法人",
    "T46n1912_01a:0147b16": "髑髏供養。尚生天上。況能至心供養持經",
    "T46n1912_01a:0147b17": "人者。聞法既有如是深益。故佛付法令",
    "T46n1912_01a:0147b18": "至後世展轉聞之。致使龍樹之後。妙觀斯",
    "T46n1912_01a:0147b19": "在良由於此。從此之止觀下。今師祖承。",
    "T46n1912_01a:0147b20": "此中即是先總舉於所傳人法。言說已心中",
    "T46n1912_01a:0147b21": "所行法者。即章安密說從大師得所行之",
    "T46n1912_01a:0147b22": "法也。故舉所行以顯所傳。若傳而不習有",
    "T46n1912_01a:0147b23": "言無行。將何以辨所傳不空。故知所傳即",
    "T46n1912_01a:0147b24": "以所行。亦令後代行弗違言。所以一部並",
    "T46n1912_01a:0147b25": "為行相。他云。三外別傳心要者。則三部之",
    "T46n1912_01a:0147b26": "文便為無用。縱有面授口決之言。但是將證",
    "T46n1912_01a:0147b27": "私呈於師。安心觀門此文自足。況此後學不",
    "T46n1912_01a:0147b28": "蒙面授。離此之外何所云耶。故應信此即",
    "T46n1912_01a:0147b29": "是所傳。故遺囑云。止觀不須傳授私記時",
    "T46n1912_01a:0147c01": "為人說。私記即指章安所記十卷是也。囑",
    "T46n1912_01a:0147c02": "意正言面授意多不周。私記言旨全備。故知",
    "T46n1912_01a:0147c03": "大師所傳止觀隨機面授非後代所堪是以",
    "T46n1912_01a:0147c04": "臨終殷勤遺囑。驗知別傳斯言謬矣。次智者",
    "T46n1912_01a:0147c05": "下別明傳法人也。金口祖承從前向後。今",
    "T46n1912_01a:0147c06": "師祖承從後向前者。為指文師以承龍樹",
    "T46n1912_01a:0147c07": "文便故也。初序智者中先明德業。初生之",
    "T46n1912_01a:0147c08": "時室內洞明。棟宇煥然兼輝隣室。凡諸俗慶",
    "T46n1912_01a:0147c09": "並火滅湯冷為事不成。目有重瞳。父母藏",
    "T46n1912_01a:0147c10": "揜不欲人知而人自知。玉篇云。瞳者目珠",
    "T46n1912_01a:0147c11": "子也。即黑睛中小珠子也。行法華懺發陀羅",
    "T46n1912_01a:0147c12": "尼者。習律藏已。詣大賢山持法華經。宿緣",
    "T46n1912_01a:0147c13": "所熏常好禪悅。怏怏江東無足可問。聞",
    "T46n1912_01a:0147c14": "光州大蘇山慧思禪師。遙飡風德如飢渴",
    "T46n1912_01a:0147c15": "矣。其地既是陳齊邊境兵刃所衝。重法輕",
    "T46n1912_01a:0147c16": "生涉險而去。思初見笑曰。昔共靈山聽法",
    "T46n1912_01a:0147c17": "華經。宿緣所追今復來矣。即示普賢道場",
    "T46n1912_01a:0147c18": "行法華三昧。經二七日行道誦經。至藥",
    "T46n1912_01a:0147c19": "王品諸佛同讚藥王菩薩言。是真精進真法",
    "T46n1912_01a:0147c20": "供養。豁然入定照了法華。將證白師。師",
    "T46n1912_01a:0147c21": "曰。非爾弗證非我不識。所發定者法華",
    "T46n1912_01a:0147c22": "三昧前方便也。所發持者初旋陀羅尼。縱",
    "T46n1912_01a:0147c23": "令文字法師千群萬眾。尋汝之辯不能窮",
    "T46n1912_01a:0147c24": "矣。於說法人中最為第一。代受法師等",
    "T46n1912_01a:0147c25": "者。即指南岳為受法師。南岳造金字大品",
    "T46n1912_01a:0147c26": "經竟。自開玄義命令代講。於是智方日",
    "T46n1912_01a:0147c27": "月辯類懸河。卷舒稱會有理存焉。唯三三",
    "T46n1912_01a:0147c28": "昧三觀智用以諮審。餘並自裁。思曰。可謂",
    "T46n1912_01a:0147c29": "法付法臣法王無事者也。時慧曠律師亦",
    "T46n1912_01a:0147c30": "在會坐。思曰。律師甞聽賢子講耶。曠曰。",
    "T46n1912_01a:0148a01": "禪師所生非曠子也。思曰。思亦無功法華",
    "T46n1912_01a:0148a02": "力耳。陳隋二國等者。陳家因姓號國。自",
    "T46n1912_01a:0148a03": "武帝󰊉先受梁禪來。至少主叔寶方始入",
    "T46n1912_01a:0148a04": "隋。陳凡五主。第四宣帝是文帝之弟。名頊",
    "T46n1912_01a:0148a05": "字紹世。初思謂智者曰。吾久羨南岳恨法",
    "T46n1912_01a:0148a06": "無所付。汝可傳燈設化。莫作最後斷佛",
    "T46n1912_01a:0148a07": "種人也。汝於陳國有緣宜往利益。既奉嚴",
    "T46n1912_01a:0148a08": "訓乃共法喜等二十七人同至陳都。儀同",
    "T46n1912_01a:0148a09": "沈君理請住瓦官開法華經題。勅一日停",
    "T46n1912_01a:0148a10": "朝事公卿畢集。停瓦官八年。講大智度",
    "T46n1912_01a:0148a11": "論說次第禪門。蒙語默之益者略難稱",
    "T46n1912_01a:0148a12": "紀。爾後徒眾轉多得法轉少。妨我自行化",
    "T46n1912_01a:0148a13": "道可知。群賢各隨所安。吾欲從吾志也。吾",
    "T46n1912_01a:0148a14": "聞天台地記稱有仙宮。若息心茲嶺展生",
    "T46n1912_01a:0148a15": "平之志。陳主有勅留連。徐僕射潸涕勸請。勅",
    "T46n1912_01a:0148a16": "云。京師三藏雖弘佛法。皆一途偏顯兼之",
    "T46n1912_01a:0148a17": "者寡。朕聞瓦官濟濟深用慰懷。宜停訓物",
    "T46n1912_01a:0148a18": "豈遑獨善。匪從物議直指東川。于時陳太",
    "T46n1912_01a:0148a19": "建七年秋九月。從茲始入天台。宣帝勅曰。",
    "T46n1912_01a:0148a20": "禪師佛法雄傑時匠所宗。訓兼道俗國之望",
    "T46n1912_01a:0148a21": "也。宜割始豐縣調以充眾費。蠲兩戶民用",
    "T46n1912_01a:0148a22": "給薪水。爾後勅賜寺額云。具左僕射徐陵",
    "T46n1912_01a:0148a23": "啟。知禪師創立天台。宴坐名岳宜號修",
    "T46n1912_01a:0148a24": "禪。陳破入隋。隋主敬重。陳主并諸王書疏",
    "T46n1912_01a:0148a25": "凡十二道。隋主并諸王勅及書疏近五十道。",
    "T46n1912_01a:0148a26": "所施信物並在國清百錄。安禪而化至五品",
    "T46n1912_01a:0148a27": "等者。此出臨終行位也。不出禪定端坐取",
    "T46n1912_01a:0148a28": "滅故云安禪而化。開皇十五年自荊下鄴。",
    "T46n1912_01a:0148a29": "至十六年重入天台。至十七年晉王敦請",
    "T46n1912_01a:0148b01": "出至石城。謂徒眾曰。大王欲使吾來。吾",
    "T46n1912_01a:0148b02": "不負言而來。吾知命在此故不前進。於石",
    "T46n1912_01a:0148b03": "像前口授遺書云。蓮華香爐犀節如意留",
    "T46n1912_01a:0148b04": "別大王。願芳香不窮常保如意。索三衣命",
    "T46n1912_01a:0148b05": "掃洒。令唱法華觀無量壽二部經題。兼讚",
    "T46n1912_01a:0148b06": "歎竟。時吳州侍官等二十五人。見石像倍大",
    "T46n1912_01a:0148b07": "光明滿山。又索香湯漱口竟。說十如四不",
    "T46n1912_01a:0148b08": "生。十法界。四教。三觀。四悉。四諦。六度十二",
    "T46n1912_01a:0148b09": "緣。一一法門攝一切法。吾今最後策觀譚",
    "T46n1912_01a:0148b10": "玄。最後善寂吾今當入。時智朗請云。伏願",
    "T46n1912_01a:0148b11": "慈悲賜釋餘疑。不審何位。沒此何生。誰可",
    "T46n1912_01a:0148b12": "宗仰。報曰。汝嬾種善根問他功德。如盲",
    "T46n1912_01a:0148b13": "問乳蹷者訪路。告實何益。雖然吾當為汝",
    "T46n1912_01a:0148b14": "破除疑惑。吾不領眾必淨六根。以損己",
    "T46n1912_01a:0148b15": "益他但位居五品。生何處者。吾諸師友並",
    "T46n1912_01a:0148b16": "從觀音皆來迎我。問誰可宗仰者。汝不",
    "T46n1912_01a:0148b17": "聞耶。波羅提木叉是汝大師。四種三昧是汝",
    "T46n1912_01a:0148b18": "明導。教汝捨重擔。教汝降三毒教汝治",
    "T46n1912_01a:0148b19": "四大。教汝解業縛。教汝破魔軍。教汝調",
    "T46n1912_01a:0148b20": "禪味。教汝遠邪濟。教汝折幔幢。教汝出",
    "T46n1912_01a:0148b21": "無為坑。教汝離大悲難。唯此大師可作依",
    "T46n1912_01a:0148b22": "止。從捨擔下即是十境。故知若不示人境",
    "T46n1912_01a:0148b23": "觀不任依止。於是教維那曰。人命將終",
    "T46n1912_01a:0148b24": "聞鐘磬聲增其正念。唯長唯久氣盡為期。",
    "T46n1912_01a:0148b25": "云何身冷方復響磬。哭泣著服皆不應為。",
    "T46n1912_01a:0148b26": "言已跏趺。唱三寶名而入三昧。即其年十一月",
    "T46n1912_01a:0148b27": "二十四日未時端坐入滅。滅後祥瑞等具如",
    "T46n1912_01a:0148b28": "別傳。即是住觀行位首楞嚴定而入滅也。",
    "T46n1912_01a:0148b29": "五品之言彌可信也。然大師生存常願生兜",
    "T46n1912_01a:0148c01": "率。臨終乃云觀音來迎。當知軌物隨機順",
    "T46n1912_01a:0148c02": "緣設化。不可一准。故經云去引證大師五",
    "T46n1912_01a:0148c03": "品功多。隨喜品云。施四百萬億阿僧祇世界",
    "T46n1912_01a:0148c04": "六趣四生眾生。一一皆與七寶。見其衰老乃",
    "T46n1912_01a:0148c05": "至將死。化令得果起六神通不如初隨喜",
    "T46n1912_01a:0148c06": "人百千萬倍。彼第六經初舉第五經末五品",
    "T46n1912_01a:0148c07": "文中初隨喜品。復以第五十人校量最初隨",
    "T46n1912_01a:0148c08": "喜人。故今文中初述小乘化他之福比於初",
    "T46n1912_01a:0148c09": "品。具如經文。復以初品況出後品故云況",
    "T46n1912_01a:0148c10": "五品耶。舉小乘之最多況大乘之極少。初",
    "T46n1912_01a:0148c11": "品最小其功尚多況第五品耶。此證大師居",
    "T46n1912_01a:0148c12": "第五品其德深也。次引法師品者。為世所",
    "T46n1912_01a:0148c13": "依頒傳佛旨故名為使。使即所使。宣佛因",
    "T46n1912_01a:0148c14": "果名如來事。次引大經者亦證大師位也。",
    "T46n1912_01a:0148c15": "經云。若復有人具煩惱性能知如來祕密",
    "T46n1912_01a:0148c16": "之藏。是名初依。若准圓位五品六根並名",
    "T46n1912_01a:0148c17": "初依。未斷無明名具煩惱。亦得名為觀行",
    "T46n1912_01a:0148c18": "相似知祕密藏。次智者去明智者所承。即南",
    "T46n1912_01a:0148c19": "岳也。南岳德行去彰南岳行證也。博物誌云。",
    "T46n1912_01a:0148c20": "嵩高為中岳屬豫州。華山為西岳屬同州。",
    "T46n1912_01a:0148c21": "泰山為東岳屬兗州。恒山為北岳屬冀州。",
    "T46n1912_01a:0148c22": "衡山為南岳屬荊州。後開衡州。從山為名。",
    "T46n1912_01a:0148c23": "以此五山上應天象配於五帝。又山之高",
    "T46n1912_01a:0148c24": "者名岳。大師俗姓李氏項城武津人也。兒童",
    "T46n1912_01a:0148c25": "時因夢梵僧勸令入道。又數夢僧訓以齋",
    "T46n1912_01a:0148c26": "戒。時見朋類讀法華經情深樂重。先未曾",
    "T46n1912_01a:0148c27": "誦因從他借。於空塚中獨自看之。無人教",
    "T46n1912_01a:0148c28": "授日夜悲泣。復恐塚是非人所居。移託古",
    "T46n1912_01a:0148c29": "城鑿穴居止。晝則乞食夜不眠寢。對經流",
    "T46n1912_01a:0149a01": "淚頂禮不休。其夏多雨土穴濕烝。舉身腫",
    "T46n1912_01a:0149a02": "滿行止不能。而忍心對經心力彌壯。忽覺",
    "T46n1912_01a:0149a03": "消滅平復如故。又夢普賢乘白象來摩頂",
    "T46n1912_01a:0149a04": "而去。昔未識文自然解了。所摩之處自然隱",
    "T46n1912_01a:0149a05": "起有如肉髻。因茲所誦法華等經三十餘",
    "T46n1912_01a:0149a06": "卷。十年之中誦聲不輟。因讀諸經見讚禪",
    "T46n1912_01a:0149a07": "定。復更發心求善知識。值慧文禪師稟受",
    "T46n1912_01a:0149a08": "禪法。晝則驅馳僧事。夜則坐禪達曉。精勤",
    "T46n1912_01a:0149a09": "動障乃反觀心源求不可得。遂動八觸發",
    "T46n1912_01a:0149a10": "根本禪。因見三生行道之處。得此相已精",
    "T46n1912_01a:0149a11": "進彌甚。夏竟受歲將欲上堂乃感歎曰。昔",
    "T46n1912_01a:0149a12": "佛在世九旬究滿證道者多。我今空過法歲",
    "T46n1912_01a:0149a13": "虛受。內愧深重放身倚壁。背未至壁朗然",
    "T46n1912_01a:0149a14": "復悟法華三昧大乘法門境界明了。通明背",
    "T46n1912_01a:0149a15": "捨並皆成就。從此以後辯悟既多。所未聞",
    "T46n1912_01a:0149a16": "經不疑自解。故今文云大小法門朗然洞發。",
    "T46n1912_01a:0149a17": "傳中不云七載方等。應是著傳者所聞不",
    "T46n1912_01a:0149a18": "同。次南岳事慧文等者。明南岳所承及文師",
    "T46n1912_01a:0149a19": "德行未見本傳。言齊高者。齊是國號。高謂",
    "T46n1912_01a:0149a20": "高祖。渤海人也。姓高氏。齊大夫高奚之後。高",
    "T46n1912_01a:0149a21": "歡次澄。次洋。方受魏禪都鄴。在相州。即",
    "T46n1912_01a:0149a22": "北齊也。無競化者故云獨步。河謂河北。淮",
    "T46n1912_01a:0149a23": "謂淮南。行化於世而言非世所知者。明",
    "T46n1912_01a:0149a24": "所證既深非餘所知。若准九師相承所用。",
    "T46n1912_01a:0149a25": "第一諱明。多用七方便。恐是小乘七方便耳。",
    "T46n1912_01a:0149a26": "自智者已前未曾有人立於圓家七方便",
    "T46n1912_01a:0149a27": "故。第二諱最。多用融心。性融相融諸法無礙。",
    "T46n1912_01a:0149a28": "第三諱嵩。多用本心。三世本無來去真性",
    "T46n1912_01a:0149a29": "不動。第四諱就。多用寂心。第五諱監。多用",
    "T46n1912_01a:0149b01": "了心。能觀一如。第六諱慧。多用踏心。內外",
    "T46n1912_01a:0149b02": "中間心不可得。泯然清淨五處止心。第七諱",
    "T46n1912_01a:0149b03": "文。多用覺心。重觀三昧滅盡三昧無間三昧。",
    "T46n1912_01a:0149b04": "於一切法心無分別。第八諱思。多如隨自",
    "T46n1912_01a:0149b05": "意安樂行。第九諱顗。用次第觀如次第禪",
    "T46n1912_01a:0149b06": "門。用不定觀如六妙門。用圓頓觀如大止",
    "T46n1912_01a:0149b07": "觀。以此觀之雖云相承法門改轉。慧文已",
    "T46n1912_01a:0149b08": "來既依大論。則知是前非所承也。故今歎",
    "T46n1912_01a:0149b09": "文所行法云非世所知。履地至厚者。此明",
    "T46n1912_01a:0149b10": "文師法行於世。如履地不知地之厚戴天",
    "T46n1912_01a:0149b11": "不知天之高。智者觀心論去。引證文師所",
    "T46n1912_01a:0149b12": "承異也。言高祖者。若以智者所指。應以",
    "T46n1912_01a:0149b13": "南岳為父師。慧文為祖師。龍樹為曾祖師。",
    "T46n1912_01a:0149b14": "故爾雅釋親云。父之考為王父。加王者尊",
    "T46n1912_01a:0149b15": "也。王父之考為曾祖王父。加曾者重也。曾",
    "T46n1912_01a:0149b16": "祖王父之考為高祖王父。加高者最上也。是",
    "T46n1912_01a:0149b17": "則章安望於龍樹方為高祖耳。若直以尊",
    "T46n1912_01a:0149b18": "上為高則可通用。如漢齊隋等。並指始",
    "T46n1912_01a:0149b19": "祖以為高祖。謂禪立建功德無過上諡為",
    "T46n1912_01a:0149b20": "高耳。今家亦以龍樹為始。是故智者指為",
    "T46n1912_01a:0149b21": "高祖疑者云去假設問端也。後去例是。今",
    "T46n1912_01a:0149b22": "立疑云。既稱祖於龍樹法門不應不同。遣",
    "T46n1912_01a:0149b23": "蕩建立既殊。師祖之義安在。然天竺去答也。",
    "T46n1912_01a:0149b24": "初旁引注論人答。言凡七十家者。付法傳",
    "T46n1912_01a:0149b25": "云。龍樹造大無畏論有十萬偈。中論從彼",
    "T46n1912_01a:0149b26": "略出大綱有五百偈。長行並是諸師注解。",
    "T46n1912_01a:0149b27": "關中影法師云。有數十家注。中論最下河西",
    "T46n1912_01a:0149b28": "朗云。有七十餘家。真諦云。西方有廣略二",
    "T46n1912_01a:0149b29": "本。此間所傳略本耳。元康師云。此恐不爾。",
    "T46n1912_01a:0149c01": "此間已有四本。一青目注名為中論。後秦羅",
    "T46n1912_01a:0149c02": "什所譯。二無著注名順中論。後魏菩提流",
    "T46n1912_01a:0149c03": "支譯。但得兩卷。餘者未出。三羅睺法師注",
    "T46n1912_01a:0149c04": "亦名中論。梁真諦譯。但得因緣一品。四分",
    "T46n1912_01a:0149c05": "別明菩薩注名般若燈論。唐波頗三藏譯。有",
    "T46n1912_01a:0149c06": "十六卷。河西既云七十餘家。豈以諸師為",
    "T46n1912_01a:0149c07": "非獨存青目為是。況青目最劣遣蕩叵依",
    "T46n1912_01a:0149c08": "故云也。又論云去引論文答。龍樹本文有",
    "T46n1912_01a:0149c09": "蕩有立。今依龍樹意亦同然。故不應以專",
    "T46n1912_01a:0149c10": "蕩之文。却形止觀而為建立。論初句云因",
    "T46n1912_01a:0149c11": "緣所生法。即建立也。我說即是空。即遣蕩也。",
    "T46n1912_01a:0149c12": "假名中道。又建立也。四句論中三立一蕩。止",
    "T46n1912_01a:0149c13": "觀前後盛引斯文。二處符同師資礭立。即者。",
    "T46n1912_01a:0149c14": "廣雅云合也。若依此釋。仍似二物相合名",
    "T46n1912_01a:0149c15": "即其理猶疎。今以義求體不二故。故名為",
    "T46n1912_01a:0149c16": "即。即三而一與合義殊。下去皆然。從天",
    "T46n1912_01a:0149c17": "台去別釋所傳之法。即此所傳是向所行。於",
    "T46n1912_01a:0149c18": "中先略次廣。初略中云天台者。天者巔也。",
    "T46n1912_01a:0149c19": "元氣未分混而為一。兩儀既判清而為天濁",
    "T46n1912_01a:0149c20": "而為地。此本俗名且依俗釋。台者星名。其",
    "T46n1912_01a:0149c21": "地分野應天三台故以名焉。有云。本名天",
    "T46n1912_01a:0149c22": "梯。謂其山高可登而升天。後人訛轉故云",
    "T46n1912_01a:0149c23": "天台。又章安山記云。本稱南岳周靈王太子",
    "T46n1912_01a:0149c24": "子晉居之。魂為其神。命左右公改為天台",
    "T46n1912_01a:0149c25": "山也。若准孫公山賦云。所以不列於五",
    "T46n1912_01a:0149c26": "岳闕載於常典者。以其所立幽奧其路曠",
    "T46n1912_01a:0149c27": "逈故。未知章安所出西方風俗稱名為尊。",
    "T46n1912_01a:0149c28": "如子之名兼於父母。佛當生彼預設斯儀",
    "T46n1912_01a:0149c29": "使慕德稱名故也。此方風俗避名為敬。故",
    "T46n1912_01a:0150a01": "以所居而顯其人。南岳亦爾。傳謂傳授亦",
    "T46n1912_01a:0150a02": "曰傳受。受彼所傳故云之也。次列。三示教",
    "T46n1912_01a:0150a03": "境及名。並如文。",
    "T46n1912_01a:0150a04": "止觀輔行傳弘決卷第一之一"
}