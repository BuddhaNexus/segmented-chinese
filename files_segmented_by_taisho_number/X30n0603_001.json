{
    "X30n0603_001:0361b04": "法華經合論目次",
    "X30n0603_001:0361b06": "卷第一",
    "X30n0603_001:0361b07": "序序品第一",
    "X30n0603_001:0361b08": "方便品第二",
    "X30n0603_001:0361b09": "卷第二",
    "X30n0603_001:0361b10": "譬喻品第三信解品第四",
    "X30n0603_001:0361b11": "卷第三",
    "X30n0603_001:0361b12": "藥草喻品第五授記品第六",
    "X30n0603_001:0361b13": "化城喻品第七",
    "X30n0603_001:0361b14": "卷第四",
    "X30n0603_001:0361b15": "五百弟子品第八人記品第九",
    "X30n0603_001:0361b16": "法師品第十見寶塔品第十一",
    "X30n0603_001:0361b17": "提婆達多品第十二勸持品第十三",
    "X30n0603_001:0361b18": "卷第五",
    "X30n0603_001:0361b19": "安樂行品第十四湧出品第十五",
    "X30n0603_001:0361b20": "壽量品第十六分別功德品第十七",
    "X30n0603_001:0361b21": "卷第六",
    "X30n0603_001:0361b22": "隨喜功德品第十八法師功德品第十九",
    "X30n0603_001:0361b23": "不輕品第二十神力品第二十一",
    "X30n0603_001:0361b24": "囑累品第二十二藥王品第二十三",
    "X30n0603_001:0361c01": "卷第七",
    "X30n0603_001:0361c02": "妙音品第二十四普門品第二十五",
    "X30n0603_001:0361c03": "陀羅尼品第二十六嚴王品第二十七",
    "X30n0603_001:0361c04": "勸發品第二十八跋",
    "X30n0603_001:0361c06": "法華經合論目次(終)",
    "X30n0603_001:0362a06": "鐫法華合論序",
    "X30n0603_001:0362a08": "上遡天台下及蕅益施註於玅經者不為少各自披",
    "X30n0603_001:0362a09": "新獵異此立彼破始涉徒讀之三四過而不通未見",
    "X30n0603_001:0362a10": "如石門圓明禪師合論能就自己所證向不說破處",
    "X30n0603_001:0362a11": "說之者會有印氏將梓以傳余頷之曰足是為講經",
    "X30n0603_001:0362a12": "者之點眼藥便加國字訓於其傍畁之然比年以抱",
    "X30n0603_001:0362a13": "痾故氣懦不能參詳互校於罪我者所不暇計敢告",
    "X30n0603_001:0362a14": "諸方幸下鉛筆焉刻成歲在壬午重自京華歸于東",
    "X30n0603_001:0362a15": "奧之春也。",
    "X30n0603_001:0362a17": "仙臺龍寶比丘實養長與題於洛之智積輪下",
    "X30n0603_001:0362b03": "玅法蓮華經合論卷第一",
    "X30n0603_001:0362b05": "經　姚秦三藏法師　鳩摩羅什　譯",
    "X30n0603_001:0362b06": "論　宋寶覺圓明禪師　慧洪　造",
    "X30n0603_001:0362b07": "(附論)　宋丞相無盡居士　張商英　撰",
    "X30n0603_001:0362b08": "玅法蓮華經",
    "X30n0603_001:0362b09": "論曰心法之微玅分別語言所不能形容然則終",
    "X30n0603_001:0362b10": "不可見之歟曰唯以方便設象以達其意使學者",
    "X30n0603_001:0362b11": "自求而得之為可見也此三世如來法施之式十",
    "X30n0603_001:0362b12": "方菩薩悟入之因夫眾生難見者自心習見者蓮",
    "X30n0603_001:0362b13": "華指其習見之象示其難見之玅故以經名玅法",
    "X30n0603_001:0362b14": "蓮華其寂滅靈知之體廣大光明之用隨其所知",
    "X30n0603_001:0362b15": "之量寓於七卷之文二十八品之義應機而答稱",
    "X30n0603_001:0362b16": "性而談無詳略無麤玅皆象也蓮之方開已有子",
    "X30n0603_001:0362b17": "子中已有蔤三際同時也以之觀自心則知古今",
    "X30n0603_001:0362b18": "圓於一念在華嚴經則曰智入三世而無來往蓮",
    "X30n0603_001:0362b19": "之子既已分布又會屬焉以之觀根境則知能所",
    "X30n0603_001:0362b20": "分而不斷在般若經則曰無二無二分無別無斷",
    "X30n0603_001:0362b21": "故由是論之則古今圓於一念者三世之蓮也能",
    "X30n0603_001:0362b22": "所分而不斷者十方之蓮也至於佛出廣長舌相",
    "X30n0603_001:0362b23": "放無數光謦欬彈指聲震三千大千手摩微塵菩",
    "X30n0603_001:0362b24": "薩之頂久已滅度多寶佛塔忽然現前三變淨土",
    "X30n0603_001:0362c01": "各十方分身佛畢集微塵菩薩隨佛語聲從地涌",
    "X30n0603_001:0362c02": "出而云在處有說法華經寶塔皆現當見我與多",
    "X30n0603_001:0362c03": "寶及分身佛則非神變示現皆自心常分之象也",
    "X30n0603_001:0362c04": "是意也豈特見於此經華嚴入法界品毗目仙人",
    "X30n0603_001:0362c05": "執善財童子手即時善財自見其身往十佛剎微",
    "X30n0603_001:0362c06": "塵數世界中到十佛剎微塵數諸佛所見彼佛剎",
    "X30n0603_001:0362c07": "及其眾會諸佛相好種種莊嚴乃至或經百千億",
    "X30n0603_001:0362c08": "不可說佛剎微塵數劫乃至時彼仙人放善財童",
    "X30n0603_001:0362c09": "子手即自見其身還在本處善財自見其身到十",
    "X30n0603_001:0362c10": "佛剎微塵數佛所者十方不隔也或經百千億不",
    "X30n0603_001:0362c11": "可說佛剎微塵數劫者三世不移也學者於此能",
    "X30n0603_001:0362c12": "見不傳之玅則名報佛恩經如織經經常而緯變",
    "X30n0603_001:0362c13": "所言為經而已緯焉以成則經所不能言也。",
    "X30n0603_001:0362c14": "玅法蓮華經序品第一",
    "X30n0603_001:0362c15": "如是我聞一時佛住王舍城耆闍崛山中。",
    "X30n0603_001:0362c16": "論曰梁西域僧真諦曰依微細律阿難當升座結",
    "X30n0603_001:0362c17": "集法藏之時其身如佛具足相好大眾仰瞻生三",
    "X30n0603_001:0362c18": "種疑疑從涅槃起更為眾生說法疑他方佛來此",
    "X30n0603_001:0362c19": "說法疑阿難成佛為眾說法為除此三疑故阿難",
    "X30n0603_001:0362c20": "稱如是我聞一時於是三疑頓釋住王舍城耆闍",
    "X30n0603_001:0362c21": "崛山中者說此經處也摩竭國王於其地作舍而",
    "X30n0603_001:0362c22": "城之名王舍城耆闍崛此言靈鷲山形如之其山",
    "X30n0603_001:0362c23": "在王舍城南。",
    "X30n0603_001:0362c24": "與大比丘(至)心得自在。",
    "X30n0603_001:0363a01": "論曰比丘此言淨乞食言破煩惱言能持戒言能",
    "X30n0603_001:0363a02": "怖魔阿羅漢此言賊破言應供言不生皆以一名",
    "X30n0603_001:0363a03": "而含多義於此稱比丘而曰大者以一切眾中之",
    "X30n0603_001:0363a04": "奇英天人所宗敬能勝九十六種議論故諸漏則",
    "X30n0603_001:0363a05": "欲漏色漏無明漏由有漏故有煩惱夫能修無漏",
    "X30n0603_001:0363a06": "法證無漏智則其神無隙而煩惱不能入矣結使",
    "X30n0603_001:0363a07": "流則受扼縛葢見纏等皆煩惱也以其固結難盡",
    "X30n0603_001:0363a08": "故謂之結若無三漏之因則無三有之果三有三",
    "X30n0603_001:0363a09": "界之別名也聲聞未逮菩薩利他之功逮得己利",
    "X30n0603_001:0363a10": "而已難盡者盡則心得解脫而自在矣無復煩惱",
    "X30n0603_001:0363a11": "則賊破逮得己利則應供盡諸有漏則不生也此",
    "X30n0603_001:0363a12": "特槩敘萬二千眾之所證而其魁壘秀出者又名",
    "X30n0603_001:0363a13": "標而次于下文。",
    "X30n0603_001:0363a14": "其名曰阿若(至)與眷屬俱。",
    "X30n0603_001:0363a15": "論曰阿若多此言解義其名也憍陳如此言火器",
    "X30n0603_001:0363a16": "其姓也世事火天因以為姓摩訶迦葉此言大龜",
    "X30n0603_001:0363a17": "其姓也其先有龜國之瑞而於諸迦葉中德臘俱",
    "X30n0603_001:0363a18": "高故以大別之優樓頻螺此言木瓜林伽耶此言",
    "X30n0603_001:0363a19": "城那提此言河此三迦葉兄弟也而其所居之處",
    "X30n0603_001:0363a20": "曰林曰城曰河也舍利弗此言身子其母身儀美",
    "X30n0603_001:0363a21": "好故世猶以子名之大目犍連此言萊茯其姓也",
    "X30n0603_001:0363a22": "萊茯其先所嗜故摩訶迦旃延此言文飾其姓也",
    "X30n0603_001:0363a23": "阿[少/兔]樓馱此言無貧亦言如意劫賓那此言房宿",
    "X30n0603_001:0363a24": "父母禱此星而生因以為名憍梵波提此言牛相",
    "X30n0603_001:0363b01": "離婆多此言室星畢陵伽婆蹉此言餘習有慢習",
    "X30n0603_001:0363b02": "者薄拘羅此言善容摩訶拘絺羅此言大膝難陀",
    "X30n0603_001:0363b03": "此言喜孫陀羅難陀此言艶喜富樓那此言滿其",
    "X30n0603_001:0363b04": "父也彌多羅尼此言慈其母也從父母得名者也",
    "X30n0603_001:0363b05": "須菩提此言空生生時其家倉廩器皿皆空故阿",
    "X30n0603_001:0363b06": "難此言慶喜羅睺羅此言覆障能食月謂我法如",
    "X30n0603_001:0363b07": "月此兒世世能覆障我不即出家世世障我我世",
    "X30n0603_001:0363b08": "世能捨也夫言有學則漏未盡而在學地者無學",
    "X30n0603_001:0363b09": "則是阿羅漢同在此位者以有潛行密用非眾所",
    "X30n0603_001:0363b10": "知識者則又別敘之摩訶波闍波提此言大愛道",
    "X30n0603_001:0363b11": "尼此言女佛之從母而乳己者耶輸陀羅此言華",
    "X30n0603_001:0363b12": "色如上所敘名氏譯有訛略如阿若憍陳如具云",
    "X30n0603_001:0363b13": "阿若多憍陳那那之為言男也佛成道時最初悟",
    "X30n0603_001:0363b14": "解此姓多女故稱男以別之又譯曰已知亦解義",
    "X30n0603_001:0363b15": "之訛也如離婆多具云頡麗伐多又譯假和合以",
    "X30n0603_001:0363b16": "其義較室星則大相遼智度論曰此比丘緣宿空",
    "X30n0603_001:0363b17": "亭見兩鬼爭屍悟身假合則室星之譯可疑也如",
    "X30n0603_001:0363b18": "迦旃延具云摩訶迦多衍那此言大剪剃種男葢",
    "X30n0603_001:0363b19": "先世工刀籋因以為姓而曰文飾則為太略耳如",
    "X30n0603_001:0363b20": "舍利弗具云舍利弗怛囉亦云鶖子亦云珠皆以",
    "X30n0603_001:0363b21": "其母目媚好故方其娠於母母之辯慧已勝其舅",
    "X30n0603_001:0363b22": "拘絺羅拘絺羅曰此兒生必易我發憤為學無剪",
    "X30n0603_001:0363b23": "爪之暇者是也。",
    "X30n0603_001:0363b24": "菩薩摩訶薩(至)八萬人俱。",
    "X30n0603_001:0363c01": "論曰阿耨多羅三藐三菩提此言無上正徧正覺",
    "X30n0603_001:0363c02": "陀羅尼此言總持於無上正徧正覺則曰皆不退",
    "X30n0603_001:0363c03": "轉於總持乃至轉不退輪則曰皆得夫所謂皆得",
    "X30n0603_001:0363c04": "不退轉者如金出鑛不復重鑛如木成灰不復重",
    "X30n0603_001:0363c05": "木至於供養諸佛則曰植眾德本植之為言壅培",
    "X30n0603_001:0363c06": "之謂也善入佛慧則曰以慈修身修之為言增益",
    "X30n0603_001:0363c07": "之謂也壅培增益則十地菩薩長養大慈大悲之",
    "X30n0603_001:0363c08": "法此諸佛稱歎之辭也而無著菩薩論分為十種",
    "X30n0603_001:0363c09": "不退轉義是大不然諸佛既稱歎之矣則當示以",
    "X30n0603_001:0363c10": "智悲及六波羅蜜故曰通達大智到於彼岸葢言",
    "X30n0603_001:0363c11": "大智則兼悲言彼岸則兼六波羅蜜金剛般若經",
    "X30n0603_001:0363c12": "曰所有一切眾生之類乃至我皆令入無餘涅槃",
    "X30n0603_001:0363c13": "者悲也如是滅度無量無數無邊眾生實無眾生",
    "X30n0603_001:0363c14": "得滅度者智也菩薩於法應無所住行於布施施",
    "X30n0603_001:0363c15": "名檀度檀度通於六度天親菩薩釋曰檀義攝於",
    "X30n0603_001:0363c16": "六資生無畏法此中一二三名為修行住以是知",
    "X30n0603_001:0363c17": "菩薩欲以方便度諸眾生越生死流到涅槃岸必",
    "X30n0603_001:0363c18": "先悲智欲具足萬行莊嚴智地必先六波羅蜜故",
    "X30n0603_001:0363c19": "以十八大菩薩證成前義文殊師利智也觀世音",
    "X30n0603_001:0363c20": "悲也以知見力震動魔宮故名得大勢念念不與",
    "X30n0603_001:0363c21": "世間心合故名常精進虗空可殞我無疲厭故名",
    "X30n0603_001:0363c22": "不休息以此三位證成精進也見乏受用以資生",
    "X30n0603_001:0363c23": "施故名寶掌見病緣苦以無畏施故名藥王見流",
    "X30n0603_001:0363c24": "轉苦以法施故名勇施以此三位證成檀度也嚴",
    "X30n0603_001:0364a01": "淨毗尼如月初現故名寶月隨順無欲修淨戒度",
    "X30n0603_001:0364a02": "如月之光全是月體故名月光諸戒定慧及婬怒",
    "X30n0603_001:0364a03": "癡俱是梵行如月臨照不擇穢潔故名滿月以此",
    "X30n0603_001:0364a04": "三位證成戒度也離沉掉故獲變化定故名大力",
    "X30n0603_001:0364a05": "三摩地中光嚴住持故名無量力以此二位證成",
    "X30n0603_001:0364a06": "禪度也已盡世間心故名越三界善守護心城故",
    "X30n0603_001:0364a07": "名跋陀婆羅跋陀婆羅此言善守以此二位證成",
    "X30n0603_001:0364a08": "忍度也初登滿覺猶名智相故名彌勒莊嚴智相",
    "X30n0603_001:0364a09": "令不住故故名寶積合是二法以濟羣生故名導",
    "X30n0603_001:0364a10": "師以此三位證成智度也然金剛般若經之敘六",
    "X30n0603_001:0364a11": "度必自檀度以及戒忍此獨不然何也曰經示一",
    "X30n0603_001:0364a12": "佛乘欲凡夫實證故實證必藉精進之力所以六",
    "X30n0603_001:0364a13": "度之首弁以精進以致其意焉。",
    "X30n0603_001:0364a14": "爾時釋提(至)二千天子俱。",
    "X30n0603_001:0364a15": "論曰華嚴經曰三千大千世界初始成時先成色",
    "X30n0603_001:0364a16": "界諸天宮殿次成人及餘眾生諸所住處四天王",
    "X30n0603_001:0364a17": "天鄰於日月者居須彌山之半腹出海四萬二千",
    "X30n0603_001:0364a18": "由旬日月自其宮前繞旋以照四天之下自其上",
    "X30n0603_001:0364a19": "以至忉利天尚四萬二千由旬葢帝釋所居之處",
    "X30n0603_001:0364a20": "山之頂也其四隅八天共三十二而帝釋主之經",
    "X30n0603_001:0364a21": "言釋提桓因此言能作謂能作忉利天主故即華",
    "X30n0603_001:0364a22": "嚴經所謂帝釋也名月普香寶光三天子者帝釋",
    "X30n0603_001:0364a23": "之臣如世卿相等四天王者帝釋之衛臣如世武",
    "X30n0603_001:0364a24": "將等自在大自在二天子者六欲之樂變化天及",
    "X30n0603_001:0364b01": "他化自在天也此敘欲界來眾至於色界則瑜伽",
    "X30n0603_001:0364b02": "論曰有十八處謂梵眾天梵前益天大梵天此三",
    "X30n0603_001:0364b03": "由[而/火]中上品重修初淨慮故經言娑婆世界主梵",
    "X30n0603_001:0364b04": "天王尸棄大梵者是此勝流娑婆此言堪忍梵此",
    "X30n0603_001:0364b05": "言離欲尸棄此言頂髻此敘色界初禪來眾瑜伽",
    "X30n0603_001:0364b06": "論又曰小光無量光極淨光此三由[而/火]中上品重",
    "X30n0603_001:0364b07": "修第二淨慮故經言光明大梵等是此勝流此敘",
    "X30n0603_001:0364b08": "二禪來眾特不敘兜率炎摩諸天何也曰智度論",
    "X30n0603_001:0364b09": "曰欲界四王及忉利天所依止地近佛故佛生時",
    "X30n0603_001:0364b10": "苦行時得道時轉法輪時常來供佛餘四天宮殿",
    "X30n0603_001:0364b11": "在虗空五欲之妙染著深故不來耳兜率雖利根",
    "X30n0603_001:0364b12": "自有補處說法故亦不來梵天雖遠以離欲故愛",
    "X30n0603_001:0364b13": "法情深請佛轉法輪故來以智度所論觀此經知",
    "X30n0603_001:0364b14": "五欲之為害也甚矣諸天值佛出世且為之障而",
    "X30n0603_001:0364b15": "不聞法矧佛滅度之後六趣之異生乎。",
    "X30n0603_001:0364b16": "有八龍王(至)百千眷屬俱。",
    "X30n0603_001:0364b17": "論曰八龍各因其所寓得名龍豈累於名哉或以",
    "X30n0603_001:0364b18": "德或以威或以海或以池難陀此言歡喜跋難陀",
    "X30n0603_001:0364b19": "此言善歡喜二龍兄弟也以靈感故風雨時若人",
    "X30n0603_001:0364b20": "心喜悅因以為名娑伽羅此言醎海和修吉此言",
    "X30n0603_001:0364b21": "多頭德叉迦此言現毒阿那婆達多此言無熱惱",
    "X30n0603_001:0364b22": "第八地菩薩為之摩那斯此言慈心將雨則雲陰",
    "X30n0603_001:0364b23": "七日候眾生事辦乃雨優鉢羅此言黛色蓮華如",
    "X30n0603_001:0364b24": "慈心歡喜則寓於德多頭現毒則寓於威無熱惱",
    "X30n0603_001:0364c01": "黛色蓮華則寓於池娑伽羅則寓於海然龍無耳",
    "X30n0603_001:0364c02": "何能聽法哉曰人其龍形則能之華嚴經曰文殊",
    "X30n0603_001:0364c03": "師利化入人間覺城東大塔廟處轉說此經號普",
    "X30n0603_001:0364c04": "照法界修多羅於大海中有無量百千億龍而來",
    "X30n0603_001:0364c05": "其所聞法已深厭龍趣發大菩提心得不退轉言",
    "X30n0603_001:0364c06": "無量百千億龍而來其所足矣必曰大塔廟處轉",
    "X30n0603_001:0364c07": "說此經何也曰塔廟寂滅則說無所說諸龍無耳",
    "X30n0603_001:0364c08": "則聞無所聞故也。",
    "X30n0603_001:0364c09": "有四緊那羅(至)百千眷屬俱。",
    "X30n0603_001:0364c10": "論曰有世間之樂有出世間之樂出世間之樂法",
    "X30n0603_001:0364c11": "樂也四緊那羅是也世間之樂四乾闥婆是也緊",
    "X30n0603_001:0364c12": "那羅此言人非人又名疑人以其人而角見者疑",
    "X30n0603_001:0364c13": "其為人也耶非人也耶天帝法樂之神倚聲奏四",
    "X30n0603_001:0364c14": "諦之法故名法奏十二因緣之法故名妙法奏六",
    "X30n0603_001:0364c15": "波羅蜜之法故名持法乾闥婆此言尋香謂其以",
    "X30n0603_001:0364c16": "香為食樂者竿木等伎樂音者鼓節絃管美者艶",
    "X30n0603_001:0364c17": "姬妙舞美音者皓齒清唱舊說絲不如竹竹不如",
    "X30n0603_001:0364c18": "肉以其漸近自然四者俱以王稱而執樂解藝則",
    "X30n0603_001:0364c19": "有男女之異鳩摩羅什曰緊那羅王天帝俗樂神",
    "X30n0603_001:0364c20": "寧有奏四諦十二因緣六波羅蜜而名俗哉什雖",
    "X30n0603_001:0364c21": "博聞然不能折之以理亦多誤也。",
    "X30n0603_001:0364c22": "有四阿修羅(至)退坐一面。",
    "X30n0603_001:0364c23": "論曰阿修羅此言無酒常採華醞海以為酒魚龍",
    "X30n0603_001:0364c24": "業力故味不能變於是大怒誓不復飲婆稚此名",
    "X30n0603_001:0365a01": "被縛為天帝以五物繫其頸佉羅騫馱此名廣肩",
    "X30n0603_001:0365a02": "膊廣又勇徤便於涌海毗摩質多羅此言淨心能",
    "X30n0603_001:0365a03": "波海出聲帝釋之姻家羅睺此言障持以手障日",
    "X30n0603_001:0365a04": "月者也十地經曰有五類一極弱者住人間山林",
    "X30n0603_001:0365a05": "西方山大深窟有非天之宮又譯阿素洛此言非",
    "X30n0603_001:0365a06": "天也二妙高山北大海之下二萬一千由旬有羅",
    "X30n0603_001:0365a07": "睺之宮三又二萬一千由旬有勇徤之宮四又下",
    "X30n0603_001:0365a08": "二萬一千由旬有華鬘之宮華鬘此言綺畫以文",
    "X30n0603_001:0365a09": "其身五又下二萬一千由旬有毗摩質多羅之宮",
    "X30n0603_001:0365a10": "凡八萬四千深於須彌矣迦樓羅此言金翅鳥翅",
    "X30n0603_001:0365a11": "作金色張之直三百三十六萬里觀海之龍命將",
    "X30n0603_001:0365a12": "盡者以翅劈海取而食之以威勝等類讋諸龍故",
    "X30n0603_001:0365a13": "名大威德以身大於等類故名大身以所食龍足",
    "X30n0603_001:0365a14": "已之意故名大滿頸有如意之珠故名如意韋提",
    "X30n0603_001:0365a15": "希此言思惟即阿闍世王母也阿闍世此言不生",
    "X30n0603_001:0365a16": "怨即摩竭國王以母名子故曰韋提希子。",
    "X30n0603_001:0365a17": "爾時世尊(至)身心不動。",
    "X30n0603_001:0365a18": "論曰經文起伏頓挫為兩段而其辭互見但是一",
    "X30n0603_001:0365a19": "意何則既言說無量義以教菩薩則義以無量言",
    "X30n0603_001:0365a20": "之豈於眾集之頃便曰說此經已乎又言入於無",
    "X30n0603_001:0365a21": "量義處三昧義無實相而曰有處乎茲可疑也華",
    "X30n0603_001:0365a22": "嚴論曰佛在摩竭提國阿蘭若法菩提塲中始成",
    "X30n0603_001:0365a23": "正覺於普光明殿入剎那際三昧明以法界身為",
    "X30n0603_001:0365a24": "定體無三世性故從兜率天下降神及入涅槃七",
    "X30n0603_001:0365b01": "十九年住世轉一切法輪總不出剎那際以此三",
    "X30n0603_001:0365b02": "昧圓通始終非三世古今故以論較此經七十九",
    "X30n0603_001:0365b03": "年住世轉一切法輪總不出一剎那際則眾集之",
    "X30n0603_001:0365b04": "頃尚為廣長時分以法界身為定體無三世性故",
    "X30n0603_001:0365b05": "則無量義處非多多無數之量也學者當深觀之。",
    "X30n0603_001:0365b06": "是時天雨(至)一心觀佛。",
    "X30n0603_001:0365b07": "論曰摩訶此言大曼陀羅此言適意曼殊沙此言",
    "X30n0603_001:0365b08": "柔軟謂天華柔輭適悅人之意耳東涌西沒南涌",
    "X30n0603_001:0365b09": "北沒中涌邊沒謂地動驚震使達法相之虗誑耳",
    "X30n0603_001:0365b10": "佛與大眾儼然寂住而天地為之變動則知一切",
    "X30n0603_001:0365b11": "法即真故無情無情之異肇論曰玄道在乎妙悟",
    "X30n0603_001:0365b12": "妙悟以即真即真則物己同觀物己同觀則彼己",
    "X30n0603_001:0365b13": "莫二是以天地與我同根萬物與我一體經將廣",
    "X30n0603_001:0365b14": "明其意於此微見其端而已優婆塞此言近事男",
    "X30n0603_001:0365b15": "優婆夷此言近事女夜叉此言輕捷摩睺羅伽此",
    "X30n0603_001:0365b16": "言大蟒腹行之類也仁王經曰十善菩薩發大心",
    "X30n0603_001:0365b17": "長別三界苦輪海中下品善粟散王上品十善鐵",
    "X30n0603_001:0365b18": "輪王習種銅輪二天下銀輪三天下性種道種堅",
    "X30n0603_001:0365b19": "德轉輪王七寶金光四天下經言小王轉輪聖王",
    "X30n0603_001:0365b20": "等者不欲略諸小王耳。",
    "X30n0603_001:0365b21": "爾時佛放(至)起七寶塔。",
    "X30n0603_001:0365b22": "論曰以東方萬八千世界下至阿鼻地獄阿鼻此",
    "X30n0603_001:0365b23": "言無間上至阿迦尼吒天阿迦尼吒此言礙究竟",
    "X30n0603_001:0365b24": "無不周徧則此世界亦廣大矣乃現於一毫相光",
    "X30n0603_001:0365c01": "之中乎六趣異生自其緣業之善惡至其受報之",
    "X30n0603_001:0365c02": "好醜比丘菩薩行道以至於作佛諸佛說法涅槃",
    "X30n0603_001:0365c03": "以至於起塔則此歲時亦長久矣乃見於一念之",
    "X30n0603_001:0365c04": "頃乎經之意明如日星而文字之師為之疏釋方",
    "X30n0603_001:0365c05": "毛數名相瑕求義理雜然而興雲升烟聚雷馳電",
    "X30n0603_001:0365c06": "走使學者四方易位昏昕莫辨為可歎也眉間之",
    "X30n0603_001:0365c07": "光如指井以示渴者告以水之所在也反愛其欄",
    "X30n0603_001:0365c08": "楯之巧甃砌之工又以夸於人是豈能止渴也哉",
    "X30n0603_001:0365c09": "華嚴論曰一剎那際三世互參乃至無量劫海依",
    "X30n0603_001:0365c10": "今而住不移時也一切聖賢知此而得道情想妄",
    "X30n0603_001:0365c11": "見三世者不知智為先導則能知之由是以觀則",
    "X30n0603_001:0365c12": "十方器界皆顛倒所持三世根身皆情想所見所",
    "X30n0603_001:0365c13": "謂無上妙覺徧諸十方出生如來與一切法同體",
    "X30n0603_001:0365c14": "者固自若也佛以方便光照一方便知十方悉亦",
    "X30n0603_001:0365c15": "如是如甞一臠知鼎味不必盡鼎而食也經但舉",
    "X30n0603_001:0365c16": "東方則可以知餘諸方此示器界也舉器界則可",
    "X30n0603_001:0365c17": "以知根身欲學者互見而自明之耳舊疏曰西域",
    "X30n0603_001:0365c18": "以東為上經被佛性大乘根機不被餘乘根性故",
    "X30n0603_001:0365c19": "如日之出先照高原佛故先度上根失經之旨甚",
    "X30n0603_001:0365c20": "矣。",
    "X30n0603_001:0365c21": "爾時彌勒(至)以偈問曰。",
    "X30n0603_001:0365c22": "論曰文殊師利歡喜藏摩尼寶積佛過去之佛也",
    "X30n0603_001:0365c23": "彌勒菩薩次補釋迦牟尼佛未來之佛也文殊釋",
    "X30n0603_001:0365c24": "迦彌勒會干耆闍崛山釋迦之放光現瑞彌勒之",
    "X30n0603_001:0366a01": "請問決疑文殊之稱性而說過去未來現在同時",
    "X30n0603_001:0366a02": "互參之象經如前文則是頓見淨穢之土等觀劫",
    "X30n0603_001:0366a03": "頃之時至於偈辭則加詳焉然彌勒之深悲欲眾",
    "X30n0603_001:0366a04": "生之猛省如漢范增之愛項羽增勸羽殺沛公因",
    "X30n0603_001:0366a05": "鴻門坐中增數目項羽舉所佩玉玦以示之者三",
    "X30n0603_001:0366a06": "項羽默然不應彌勒之偈敘所見聞掩抑重複千",
    "X30n0603_001:0366a07": "餘言時時泄佛之密機如范增之數舉玉玦也臨",
    "X30n0603_001:0366a08": "文當自見之。",
    "X30n0603_001:0366a09": "文殊師利(至)今當略說。",
    "X30n0603_001:0366a10": "論曰彌勒言我於一毫光中所見之事葢有千億",
    "X30n0603_001:0366a11": "今為偈句但其略說者如此如華嚴經曰善財童",
    "X30n0603_001:0366a12": "子見彌勒樓閣周回四壁一一步內一切眾寶以",
    "X30n0603_001:0366a13": "為莊嚴一一寶中皆現彌勒曩劫修行菩薩道時",
    "X30n0603_001:0366a14": "或施頭目或施手足唇舌牙齒耳鼻血肉皮膚骨",
    "X30n0603_001:0366a15": "膸乃至爪髮如是一切悉皆能捨妻妾男女城邑",
    "X30n0603_001:0366a16": "聚落國土王位隨其所須盡皆施與牢獄者令得",
    "X30n0603_001:0366a17": "出離被繫縛者使其解脫有病疾者為其救療入",
    "X30n0603_001:0366a18": "邪徑者示其正道或為船師令渡大海或為馬王",
    "X30n0603_001:0366a19": "救諸惡難或為大仙善說妙論或為輪王勸修十",
    "X30n0603_001:0366a20": "善或為醫王善療眾病或孝順父母或親近善方",
    "X30n0603_001:0366a21": "或作聲聞或作緣覺或作菩薩或作如來教化調",
    "X30n0603_001:0366a22": "伏一切眾生乃至見彌勒菩薩百千萬億那由他",
    "X30n0603_001:0366a23": "阿僧祇劫修行諸度一切色像善財於樓閣眾寶",
    "X30n0603_001:0366a24": "莊嚴一一物中悉見如是及餘無量不思議自在",
    "X30n0603_001:0366b01": "境界則眉間一毫光中現萬八千土猶為隨其所",
    "X30n0603_001:0366b02": "知之量示導之也其言如是眾多今當略說者舉",
    "X30n0603_001:0366b03": "玉玦之一者也。",
    "X30n0603_001:0366b04": "我見彼土(至)以求佛道。",
    "X30n0603_001:0366b05": "論曰前言見聞若斯及千億事者敘其廣也此言",
    "X30n0603_001:0366b06": "攝念山林億千萬歲者敘其久也意謂一毫之小",
    "X30n0603_001:0366b07": "不應容受如是眾廣之事一念之促不應經歷如",
    "X30n0603_001:0366b08": "是長久之時其辭贍博而旨微見又如舉玉玦者",
    "X30n0603_001:0366b09": "二也神仙傳漢神爵元年東吳金華山世傳多地",
    "X30n0603_001:0366b10": "行仙有木客薪於山中見兩黃冠碁於松下木客",
    "X30n0603_001:0366b11": "隅坐而窺之黃冠碁自若也良久欠伸欲歸俄失",
    "X30n0603_001:0366b12": "黃冠所在而碁殘之局在地未收舉手中斧視之",
    "X30n0603_001:0366b13": "柄已爛壞大驚疾馳出山而陵谷已改國邑非舊",
    "X30n0603_001:0366b14": "問路人今為何時有對者曰宋元嘉十三年也於",
    "X30n0603_001:0366b15": "是木客太息因隱于山中又西域記曰中印度有",
    "X30n0603_001:0366b16": "隱者能黃金瓦礫更求輕舉之術久乃得之法用",
    "X30n0603_001:0366b17": "烈士抱劒立壇之側屏息不語一夕則自誦祕呪",
    "X30n0603_001:0366b18": "然後仙去其後得一烈士傾意禮之將行法謂曰",
    "X30n0603_001:0366b19": "君能為我一夕不語乎對曰公見禮之厚死且不",
    "X30n0603_001:0366b20": "辭一夕不語豈難事哉於是使依法為之將旦烈",
    "X30n0603_001:0366b21": "士者絕叫火自空中而下隱士蒼黃引入水避之",
    "X30n0603_001:0366b22": "讓曰誡君勿語何妄呌呼耶對曰自受命後夢舊",
    "X30n0603_001:0366b23": "主人責以不語遂為所殺託生南印度大婆羅門",
    "X30n0603_001:0366b24": "家追惟厚恩終以默然忽生一子其妻曰汝今不",
    "X30n0603_001:0366c01": "語即殺此兒舉刃擬之因急止之不覺語發耳碁",
    "X30n0603_001:0366c02": "未終局木客坐易四朝夜未達旦烈士夢更兩世",
    "X30n0603_001:0366c03": "覺夢雖殊不出一念以其所可信驗其所難信譬",
    "X30n0603_001:0366c04": "如蜜味不見中邊也。",
    "X30n0603_001:0366c05": "或見菩薩(至)為說何等。",
    "X30n0603_001:0366c06": "論曰偈辭之宏妙比類之富贍如開武庫眾寶縱",
    "X30n0603_001:0366c07": "橫然至於其終則兩偈之中疊稱放光如曰佛放",
    "X30n0603_001:0366c08": "一光又曰放一淨光何渠渠以光為言耶葢其欲",
    "X30n0603_001:0366c09": "學者寤之之切如舉玉玦示之者三也而學者之",
    "X30n0603_001:0366c10": "終不寤如項羽之默然何則計著語言文字之深",
    "X30n0603_001:0366c11": "也楞嚴經曰不應攝受隨說計著真實者離文字",
    "X30n0603_001:0366c12": "故大慧如為愚夫以指指物愚夫觀指不得實義",
    "X30n0603_001:0366c13": "如是愚夫隨言說指攝受計著至竟不捨不能得",
    "X30n0603_001:0366c14": "離言說指第一實義。",
    "X30n0603_001:0366c15": "爾時文殊(至)天人師佛世尊。",
    "X30n0603_001:0366c16": "論曰華嚴經之佛號盧舍那此言光明徧照圓覺",
    "X30n0603_001:0366c17": "經之會號神通大光明藏夫言光明徧照則不可",
    "X30n0603_001:0366c18": "以處求言神通大光明藏則不可以時求無處無",
    "X30n0603_001:0366c19": "時則是剎那際諸佛三昧故此經兼言無處無時",
    "X30n0603_001:0366c20": "阿僧祗此言無數劫此言時分經言過去無量無",
    "X30n0603_001:0366c21": "邊不可思議阿僧祗劫者思慮不及之地無時之",
    "X30n0603_001:0366c22": "時也日以照晝月以照夜燈以照幽光明徧照之",
    "X30n0603_001:0366c23": "地無處之處也然不直言如華嚴圓覺而必言無",
    "X30n0603_001:0366c24": "數時劫及日月燈者經唯以象達意故也非特此",
    "X30n0603_001:0367a01": "而已所言欲說大法而及雨者徧普之象螺者橫",
    "X30n0603_001:0367a02": "亘十方之象鼓者竪窮三際之象葢吹螺必橫擊",
    "X30n0603_001:0367a03": "鼓必竪也佛號日月燈者十號具足佛自如實道",
    "X30n0603_001:0367a04": "來故名如來所作福德應受一切供養故名應供",
    "X30n0603_001:0367a05": "諸法不動不壞為正不為知一法二法為悉知一",
    "X30n0603_001:0367a06": "切法為徧故名正徧知福慧兩足故名明行足如",
    "X30n0603_001:0367a07": "車兩輪所往隨意故名善逝知世間知世間盡知",
    "X30n0603_001:0367a08": "世間盡道故名世間解於種種師為上故名無上",
    "X30n0603_001:0367a09": "士調御丈夫以三乘法教化眾生故名天人師一",
    "X30n0603_001:0367a10": "切世間煩惱睡能自覺覺人故名佛住最上處故",
    "X30n0603_001:0367a11": "名世尊。",
    "X30n0603_001:0367a12": "演說正法(至)梵行之相。",
    "X30n0603_001:0367a13": "論曰修多羅有不壞假名說實相義者初中後善",
    "X30n0603_001:0367a14": "三法是也然此三句必相連以達其辭以初善為",
    "X30n0603_001:0367a15": "假立以中善為實義以後善亦為假立故金剛般",
    "X30n0603_001:0367a16": "若經曰般若波羅蜜即非般若波羅蜜是名般若",
    "X30n0603_001:0367a17": "波羅蜜無著菩薩釋曰如露形神所持之杵兩頭",
    "X30n0603_001:0367a18": "闊其中狹故闊者虗狹者實故所言般若波羅蜜",
    "X30n0603_001:0367a19": "者假名也即非般若波羅蜜者實相也是名般若",
    "X30n0603_001:0367a20": "波羅蜜者亦假名也瑜伽論曰一初善謂聽聞時",
    "X30n0603_001:0367a21": "生歡喜故二中善謂修行時無有艱苦遠離二邊",
    "X30n0603_001:0367a22": "依中道行故三後善謂極究竟離諸垢故及一切",
    "X30n0603_001:0367a23": "究竟離欲為後邊故法性離垢故修行究竟得果",
    "X30n0603_001:0367a24": "離垢故所言離垢者假立之名是染汙故舊疏曰",
    "X30n0603_001:0367b01": "聲聞法名初善辟支佛法名中善大乘法名後善",
    "X30n0603_001:0367b02": "誤矣。",
    "X30n0603_001:0367b03": "為求聲聞(至)一切種智。",
    "X30n0603_001:0367b04": "論曰此敘日月燈明佛昔出現于世時亦未欲便",
    "X30n0603_001:0367b05": "示一佛乘故對機方便為說三乘我今得道尋念",
    "X30n0603_001:0367b06": "前古法施之式亦當遵奉而為開演也長者之念",
    "X30n0603_001:0367b07": "其子焄蒿悽愴若或見之幸其來歸望見大喜使",
    "X30n0603_001:0367b08": "人急呼使者牽之其子舉身自撲稱怨大呌我不",
    "X30n0603_001:0367b09": "相犯何為見捉常不輕菩薩見人則故往禮拜讚",
    "X30n0603_001:0367b10": "歎曰我不輕於汝等汝等皆當作佛而屢遭以瓦",
    "X30n0603_001:0367b11": "石杖棒打擲趕趁曰我不用汝虗妄受記夫長者",
    "X30n0603_001:0367b12": "之心愛其子常不輕菩薩之愛其眾可謂至矣不",
    "X30n0603_001:0367b13": "可以有加矣而所以致其自撲稱怨與夫趕趁打",
    "X30n0603_001:0367b14": "擲者誘化之方告報之語大徑廷耳以是知三乘",
    "X30n0603_001:0367b15": "說法者三世如來不刊之式也。",
    "X30n0603_001:0367b16": "次復有佛(至)初中後善。",
    "X30n0603_001:0367b17": "論曰初佛自眉間放光而照東方者以根身六情",
    "X30n0603_001:0367b18": "皆動眉獨靜故器界十方皆靜東獨動故光發於",
    "X30n0603_001:0367b19": "靜中以及動處則知根身器界雖分能所而無情",
    "X30n0603_001:0367b20": "無情之異也於此敘根身故以佛言之佛號日月",
    "X30n0603_001:0367b21": "燈明而又重言之曰次復有佛亦名日月燈明次",
    "X30n0603_001:0367b22": "復有佛亦名日月燈明何也曰欲示根身既具則",
    "X30n0603_001:0367b23": "必連三世至於詳悉則言二萬佛皆同一字又同",
    "X30n0603_001:0367b24": "一姓姓頗羅墮頗羅墮此言利根解若經曰一方",
    "X30n0603_001:0367c01": "千佛則十方萬佛此經示光明徧照十方故言萬",
    "X30n0603_001:0367c02": "佛初佛後佛是以二萬非特名同也而又字同非",
    "X30n0603_001:0367c03": "特字同也而又姓同姓同者其宗同也字同者其",
    "X30n0603_001:0367c04": "義同也名同者其實同也三者同則十號具足說",
    "X30n0603_001:0367c05": "法以初中後善不得不同也然佛於器界則但示",
    "X30n0603_001:0367c06": "東方之光而已至於根身則徧示一切處之明以",
    "X30n0603_001:0367c07": "是知經之意使學者互見本一光明非二法故於",
    "X30n0603_001:0367c08": "器界舉東方則十方自具舉所緣亦自具故於根",
    "X30n0603_001:0367c09": "身則詳分三世而伴倡名字皆非苟然也。",
    "X30n0603_001:0367c10": "其最後佛(至)植諸善本。",
    "X30n0603_001:0367c11": "論曰前文既敘日月燈明佛名同字同姓同者三",
    "X30n0603_001:0367c12": "世之佛也而特言其最後佛有八王子則前之二",
    "X30n0603_001:0367c13": "佛無容有不同者矣經言八王子各領四天下者",
    "X30n0603_001:0367c14": "何也曰本識執識分別事識及眼耳鼻舌身之五",
    "X30n0603_001:0367c15": "識為八種皆依地水火風四大軀命而住八王子",
    "X30n0603_001:0367c16": "者八識也四天下者四大也圓覺經曰四緣假合",
    "X30n0603_001:0367c17": "妄有六根六根四大中外合成妄有緣氣於中積",
    "X30n0603_001:0367c18": "聚似有緣相假名為心此心本識最先所依止處",
    "X30n0603_001:0367c19": "也執識唯自內緣而不外執介於八六之間故身",
    "X30n0603_001:0367c20": "即八識相分也於此敘眾生依處故經言佛未出",
    "X30n0603_001:0367c21": "家時也既已成佛號日月燈明則其光明照十方",
    "X30n0603_001:0367c22": "界矣然亦必以身土為依圓覺經又曰身心寂滅",
    "X30n0603_001:0367c23": "平等本際圓滿十方不二隨順於不二境現諸淨",
    "X30n0603_001:0367c24": "土淨土即身土也所謂身土者即轉八識四大之",
    "X30n0603_001:0368a01": "相而為之非別有也故經言聞其父王出家得阿",
    "X30n0603_001:0368a02": "耨多羅三藐三菩提悉捨王位亦隨出家也問曰",
    "X30n0603_001:0368a03": "八王之子名何以分之曰本識微而難見二乘凡",
    "X30n0603_001:0368a04": "夫以為無瑜伽論以八種義證其有一依止執受",
    "X30n0603_001:0368a05": "相二最初生起相三有明了性相四有種子性相",
    "X30n0603_001:0368a06": "五業用差別相六身受差別相七處無心定相八",
    "X30n0603_001:0368a07": "命終時分相以是義知有本識八王子一名有意",
    "X30n0603_001:0368a08": "是也緣本識有執識以執著為體與四惑相應性",
    "X30n0603_001:0368a09": "有覆無記至阿羅漢位乃滅與涉玄途則順理生",
    "X30n0603_001:0368a10": "善二名善意是也此則第八本識第七執識也至",
    "X30n0603_001:0368a11": "於六識五識則維摩經曰所見色與盲等所聞聲",
    "X30n0603_001:0368a12": "與響等所齅香與風等所食味不分別受諸觸如",
    "X30n0603_001:0368a13": "智證知諸法如幻相無自性無他性本自不然今",
    "X30n0603_001:0368a14": "則不滅起信論曰若有所見則有不見之相若無",
    "X30n0603_001:0368a15": "所見即是徧照法界義故以是知所見色與盲等",
    "X30n0603_001:0368a16": "者眼識體相如此故三名無量意首楞嚴經曰金",
    "X30n0603_001:0368a17": "剛王寶覺者空法也以不動為義風體不動以緣",
    "X30n0603_001:0368a18": "故動如其本動則寧有止時以是知曰所齅香與",
    "X30n0603_001:0368a19": "風等者鼻識體相如此故四名寶意也智度論曰",
    "X30n0603_001:0368a20": "二乘出無漏道時六情隨俗分別取諸法相故不",
    "X30n0603_001:0368a21": "盡心力諸佛及大菩薩智慧無量無邊常在禪定",
    "X30n0603_001:0368a22": "於世間出世間無所分別智慧增長以是知所食",
    "X30n0603_001:0368a23": "味不分別者舌識體相如此故五名增意也華嚴",
    "X30n0603_001:0368a24": "經曰應以智證明白自心夫自心既明則疑情盡",
    "X30n0603_001:0368b01": "矣以是知受諸觸如智證者觸識體相如此故六",
    "X30n0603_001:0368b02": "名除疑意也智度論曰若耳根聞耳根無覺知故",
    "X30n0603_001:0368b03": "不應聞若耳識聞耳識一念故不能分別不應聞",
    "X30n0603_001:0368b04": "以是知所聞聲與響等者耳識體相如此故七名",
    "X30n0603_001:0368b05": "響意也起信論曰凡所分別即分別自心心不見",
    "X30n0603_001:0368b06": "心無相可得分別而無相以是知本自不然今則",
    "X30n0603_001:0368b07": "不滅者分別事識體相如此故八名法意也又問",
    "X30n0603_001:0368b08": "曰然則皆以意稱何也曰意者末那染汙執識之",
    "X30n0603_001:0368b09": "別名內緣本識外染六識而五識起時必與之俱",
    "X30n0603_001:0368b10": "故總謂之意古釋曰如一幻士化而為七智者見",
    "X30n0603_001:0368b11": "之知其化也而愚人謂真有七則過矣。",
    "X30n0603_001:0368b12": "是時日月(至)所為因緣。",
    "X30n0603_001:0368b13": "論曰經以光明隱顯互見以示十方三世無不徧",
    "X30n0603_001:0368b14": "周以動靜更用相參以示根身器界無不融攝於",
    "X30n0603_001:0368b15": "一念之頃見廣大之境界於五蘊之軀證清淨之",
    "X30n0603_001:0368b16": "身土古佛樣式昭然在前而二十億之眾亦欲知",
    "X30n0603_001:0368b17": "光之所自也諦觀耆闍崛山今日一會如印印泥",
    "X30n0603_001:0368b18": "弗差毫髮如晉陶侃少嘗夢生八翼飛而上天見",
    "X30n0603_001:0368b19": "天門九重已登其八唯一門不得入閽者以杖擊",
    "X30n0603_001:0368b20": "之因墜地折其左翼及寤左腋猶痛既老都督八",
    "X30n0603_001:0368b21": "州據上流握強兵潛有窺窬之志每思折翼之祥",
    "X30n0603_001:0368b22": "自抑而止方侃夢時即是自抑之日中間年歲亦",
    "X30n0603_001:0368b23": "與此時一同元無先後以驗文殊師利所敘日月",
    "X30n0603_001:0368b24": "燈明佛說無量義時不異世尊耆闍崛山之會也",
    "X30n0603_001:0368c01": "然豈特放光現瑞之同出定說法亦同也豈特出",
    "X30n0603_001:0368c02": "定說法之同入滅授記亦同也經之文勢具全但",
    "X30n0603_001:0368c03": "辭略耳。",
    "X30n0603_001:0368c04": "時有菩薩(至)無餘涅槃。",
    "X30n0603_001:0368c05": "論曰此段經放光入定說法授記至入涅槃雖辭",
    "X30n0603_001:0368c06": "略而莫不同獨於毫相之光所現境界菩薩行道",
    "X30n0603_001:0368c07": "經歷長久之意本具故經特曰六十小劫不起于",
    "X30n0603_001:0368c08": "座時會聽者亦坐一處六十小劫身心不動聽佛",
    "X30n0603_001:0368c09": "說法謂如食頃葢欲足前義耳華嚴論曰其為廣",
    "X30n0603_001:0368c10": "也以虗空而為量其為小也虗極微而無跡十方",
    "X30n0603_001:0368c11": "無卷匪虧於小相之中纖塵不舒含十方而非礙",
    "X30n0603_001:0368c12": "一毫相中盡見廣大之境者纖塵不舒含十方而",
    "X30n0603_001:0368c13": "無礙也一食之頃已經六十小劫者十方無卷匪",
    "X30n0603_001:0368c14": "虧於小相之中也瑜伽論曰或增減為一劫謂飢",
    "X30n0603_001:0368c15": "饉疫病刀兵或有二十劫為一劫謂梵眾天或有",
    "X30n0603_001:0368c16": "四十劫為一劫謂梵輔天或有六十劫為一劫謂",
    "X30n0603_001:0368c17": "大梵天或有八十劫為一劫謂火灾少光天乃至",
    "X30n0603_001:0368c18": "不可數為一阿僧祗大劫雖分大小延促皆不出",
    "X30n0603_001:0368c19": "一剎那也經言日月燈明佛從三昧起因玅光菩",
    "X30n0603_001:0368c20": "薩說大乘經名玅法蓮華則與今佛已出定說法",
    "X30n0603_001:0368c21": "同言中夜入無餘涅槃則與今佛將入涅槃同言",
    "X30n0603_001:0368c22": "次當作佛號淨身多陀阿伽度阿羅訶三藐三佛",
    "X30n0603_001:0368c23": "陀則與今佛授諸弟子記莂同也多陀阿伽度此",
    "X30n0603_001:0368c24": "言如來阿羅訶此言應供三藐三佛陀此言正徧",
    "X30n0603_001:0369a01": "覺十號之二也或全舉十或略舉三以此段文意",
    "X30n0603_001:0369a02": "同而辭略故十號亦略也。",
    "X30n0603_001:0369a03": "佛滅度後(至)佛所護念。",
    "X30n0603_001:0369a04": "論曰經稱八王子而皆以意為名者象八種識俱",
    "X30n0603_001:0369a05": "為末那所汙染雖隨父出家以象轉而為智未見",
    "X30n0603_001:0369a06": "所以轉依之意將發此意先稱日月燈明佛已入",
    "X30n0603_001:0369a07": "無餘涅槃以起後文所言智者有四種一曰大圓",
    "X30n0603_001:0369a08": "鏡智二曰平等性智三曰玅觀察智四曰成所作",
    "X30n0603_001:0369a09": "智經言玅光菩薩持玅法蓮華經者轉汙染意識",
    "X30n0603_001:0369a10": "為平等性智也此意在諸識位得汙染名今已成",
    "X30n0603_001:0369a11": "智則沒汙染名成平等光故稱玅光經言八子皆",
    "X30n0603_001:0369a12": "師玅光玅光教化令其堅固乃至最後成佛名曰",
    "X30n0603_001:0369a13": "然燈者轉本識為大圓鏡智也此智在諸識位得",
    "X30n0603_001:0369a14": "執持名入第七地方稱異熟至於佛地乃為智故",
    "X30n0603_001:0369a15": "言最後成佛名曰然燈也經言八百弟子中有一",
    "X30n0603_001:0369a16": "人號曰求名乃至爾時玅光菩薩豈異人乎我身",
    "X30n0603_001:0369a17": "是也者轉第六分別事識為玅觀察智則文殊師",
    "X30n0603_001:0369a18": "利也又言求名菩薩汝身是也者轉五識為成所",
    "X30n0603_001:0369a19": "作智也問曰轉依之旨可得聞乎曰玅觀察智平",
    "X30n0603_001:0369a20": "等性智俱為意識因其功用之精粗遂分汙染分",
    "X30n0603_001:0369a21": "別之異今轉分別為玅觀察轉汙染為平等性則",
    "X30n0603_001:0369a22": "合而為一矣故文殊師利自言我前身為妙光也",
    "X30n0603_001:0369a23": "五識即本識相分相分葢三苦所成之趣也六根",
    "X30n0603_001:0369a24": "皆有功德而全半不齊身具八百功德故經言八",
    "X30n0603_001:0369b01": "百弟子然觸之一法味著深故號曰求名唯其味",
    "X30n0603_001:0369b02": "著深故便細滑喜軟美故言貪著利養又觸以合",
    "X30n0603_001:0369b03": "方知性鈍無記故言雖復讀誦眾經而不通利多",
    "X30n0603_001:0369b04": "所忘失也然亦必至果位方轉與本識同故經言",
    "X30n0603_001:0369b05": "彌勒為求名菩薩後身彌勒最後成佛故也八王",
    "X30n0603_001:0369b06": "子及求名菩薩必言供養百千萬億諸佛者自凡",
    "X30n0603_001:0369b07": "夫以至成佛必依善知識為勸發之友以是知善",
    "X30n0603_001:0369b08": "知識者是成佛最大因緣故譬如乳中有酪酪非",
    "X30n0603_001:0369b09": "自然而成須酵以作而發之。",
    "X30n0603_001:0369b10": "爾時文殊(至)內現真金像。",
    "X30n0603_001:0369b11": "論曰又見諸如來自然成佛道者經意佛道之玅",
    "X30n0603_001:0369b12": "有不假修證而成者如首楞嚴經曰何藉劬勞肯",
    "X30n0603_001:0369b13": "綮修證是也譯者潤色不工乃曰自然成佛道佛",
    "X30n0603_001:0369b14": "道非自然而成自然而成者魔外所計耳夫不假",
    "X30n0603_001:0369b15": "功力修證而成無上正等正覺之意難以語人也",
    "X30n0603_001:0369b16": "語人則必驚疑不信佛知其如此故於圓覺經更",
    "X30n0603_001:0369b17": "三菩薩之問乃盡其辭初告文殊師利則曰永斷",
    "X30n0603_001:0369b18": "無明方成佛道次告普眼則曰始知眾生本來成",
    "X30n0603_001:0369b19": "佛後告彌勒則曰一切眾生皆證圓覺初則顯言",
    "X30n0603_001:0369b20": "有無明可斷次則遮無無明而曰本來成佛至於",
    "X30n0603_001:0369b21": "其卒乃曰皆證也皆證之旨如此其難知幸而知",
    "X30n0603_001:0369b22": "之文字之師反罪譯者而易之曰證知眾生具有",
    "X30n0603_001:0369b23": "圓覺甚矣三乘學者之難寤也昧一切眾生皆證",
    "X30n0603_001:0369b24": "之旨而自然及譯者得之而講師又更易之以循",
    "X30n0603_001:0369c01": "其私不可以不辨也。",
    "X30n0603_001:0369c02": "世尊在大眾(至)是事何因緣。",
    "X30n0603_001:0369c03": "論曰經稱二十億菩薩而偈言四部眾經稱欲知",
    "X30n0603_001:0369c04": "此光所為因緣而偈言各各自相問經稱如今所",
    "X30n0603_001:0369c05": "見是諸佛土而偈言眾生業趣諸佛淨土種種莊",
    "X30n0603_001:0369c06": "嚴種種修證者欲詳略互見耳偈敘六波羅蜜故",
    "X30n0603_001:0369c07": "言精進持淨戒行施忍辱等深入諸禪定知法寂",
    "X30n0603_001:0369c08": "滅相然亦先言精進經欲學者精進每於要會必",
    "X30n0603_001:0369c09": "致其意焉晉僧曇翼以持律稱住江寧長沙寺修",
    "X30n0603_001:0369c10": "精進行欲求佛舍利置寶瓶于齋几日夕拜之忽",
    "X30n0603_001:0369c11": "光夜出瓶中五色一室如晝翼加精進更求瑞像",
    "X30n0603_001:0369c12": "日夕向十方拜之曰像滿虗空願早感應太元十",
    "X30n0603_001:0369c13": "九年二月八日光發城北白馬寺寺僧見像不能",
    "X30n0603_001:0369c14": "舉翼後至曰像為我至即舉之泠然而起有旁行",
    "X30n0603_001:0369c15": "字曰某年月阿育王造翼壽八十而化於像前魏",
    "X30n0603_001:0369c16": "僧道進者甞詣曇摩懺受菩薩戒懺曰當洗心自",
    "X30n0603_001:0369c17": "悔七日乃來既詣懺懺忽怒進默念曰此夙障也",
    "X30n0603_001:0369c18": "加精進三年夢中見釋迦像為授戒同夕十餘僧",
    "X30n0603_001:0369c19": "皆夢如進所見又詣懺懺大驚曰善哉已獲戒矣",
    "X30n0603_001:0369c20": "曇翼道進之明驗精進之力也。",
    "X30n0603_001:0369c21": "天人所奉尊(至)今則我身是。",
    "X30n0603_001:0369c22": "論曰問八識何以能轉而為四智乎曰以無性故",
    "X30n0603_001:0369c23": "能轉也如其有性則是凝然不可更易之物聖應",
    "X30n0603_001:0369c24": "自聖凡應自凡從古至今無一人發菩提心者一",
    "X30n0603_001:0370a01": "切眾生流轉三界無有止息者不知無性之玅故",
    "X30n0603_001:0370a02": "楞伽經曰前聖所知轉相傳授妄想無性又問何",
    "X30n0603_001:0370a03": "以能知汙染意識轉為平等性智乎曰經旨深玅",
    "X30n0603_001:0370a04": "微見其端曰玅光菩薩持玅法蓮華經而八王子",
    "X30n0603_001:0370a05": "皆師事之汙染意識者住持三世之法起信論曰",
    "X30n0603_001:0370a06": "以念相應不斷故住持過去無量世等善惡之業",
    "X30n0603_001:0370a07": "令不失故復能成熟現在未來苦樂等報無差違",
    "X30n0603_001:0370a08": "故能令現在已經之事忽然而念未來之事不覺",
    "X30n0603_001:0370a09": "妄慮故此意識具如是堪能於轉依時但是轉其",
    "X30n0603_001:0370a10": "名耳以其能持經而光無憎愛故知其為平等性",
    "X30n0603_001:0370a11": "智也又問五識何以能知是求名菩薩為觸識乎",
    "X30n0603_001:0370a12": "曰身者見聞覺知所依止處而經言求名利無厭",
    "X30n0603_001:0370a13": "多遊族姓家愛著深故無厭惑玅麗故多遊眼耳",
    "X30n0603_001:0370a14": "鼻舌皆利而明了唯觸一法鈍故經言棄捨所習",
    "X30n0603_001:0370a15": "誦癈忘不通利也又問何以能知玅觀察智為文",
    "X30n0603_001:0370a16": "殊師利乎曰分別事識與意識皆因中轉亦但轉",
    "X30n0603_001:0370a17": "其名葢分別而不起法相不起非法相耳文殊師",
    "X30n0603_001:0370a18": "利亦號玅德思益經曰雖說諸法而不起法相不",
    "X30n0603_001:0370a19": "起非法相故名玅德。",
    "X30n0603_001:0370a20": "我見燈明佛(至)令盡無有餘。",
    "X30n0603_001:0370a21": "無盡居士論曰釋迦文佛既成道已釋梵諸天請",
    "X30n0603_001:0370a22": "轉法輪佛觀諸眾生根器狹劣得少為足默而不",
    "X30n0603_001:0370a23": "說則違我度人之本願說而不信則重彼謗法之",
    "X30n0603_001:0370a24": "罪報隨宜方便演說三乘有餘涅槃非真滅度四",
    "X30n0603_001:0370b01": "十餘年教化純熟乃於耆闍崛山集阿羅漢有學",
    "X30n0603_001:0370b02": "無學菩薩摩訶薩天龍聖眾放眉間中道白毫相",
    "X30n0603_001:0370b03": "光照見東方萬八千世界說妙法蓮華經者諸法",
    "X30n0603_001:0370b04": "之相從本以來常自寂滅不可以言宣者也玅者",
    "X30n0603_001:0370b05": "至玅而難思者也唯佛與佛乃能究盡猶如優曇",
    "X30n0603_001:0370b06": "鉢華時一現爾優曇鉢華瑞蓮華也此華難有如",
    "X30n0603_001:0370b07": "佛難值所謂玅法蓮華經者非如諸經蓮華或取",
    "X30n0603_001:0370b08": "其開敷出水或取其因果同時也眉間相光中道",
    "X30n0603_001:0370b09": "之光也表佛出現照東方者東者日之始且物之",
    "X30n0603_001:0370b10": "始生以表此會始說佛乘也萬八千世界者一十",
    "X30n0603_001:0370b11": "八界歷劫修行至此而佛光始現故以東方表之",
    "X30n0603_001:0370b12": "也比丘萬二千人有學無學二千人摩訶波闍波",
    "X30n0603_001:0370b13": "提比丘尼與眷屬六千人大菩薩八萬人或二萬",
    "X30n0603_001:0370b14": "或二千或六千或八萬者以表二乘十二因緣六",
    "X30n0603_001:0370b15": "通八解脫也不標上首者所謂我此會中純是真",
    "X30n0603_001:0370b16": "實無復枝葉猶日月燈明二萬佛同一字一姓也",
    "X30n0603_001:0370b17": "佛光所照靡不周徧惟得道者見之六趣眾生現",
    "X30n0603_001:0370b18": "於光中而不自知也此經會三乘歸一乘彌勒後",
    "X30n0603_001:0370b19": "佛也文殊佛之師也故以二人為起疑問答之主",
    "X30n0603_001:0370b20": "舍利弗受記以開其始普賢勸發以成其終文殊",
    "X30n0603_001:0370b21": "宣說過去日月燈明佛說玅法蓮華經時放光現",
    "X30n0603_001:0370b22": "瑞與今無異斯則前佛後佛無異法也佛為眾生",
    "X30n0603_001:0370b23": "之父八王子聞父出家隨修梵行則八意識轉而",
    "X30n0603_001:0370b24": "為清白梵行矣滿六十小劫不起此座則滿足六",
    "X30n0603_001:0370c01": "波羅蜜不離當處此經謂之旋陀羅尼法音方便",
    "X30n0603_001:0370c02": "陀羅尼旋者旋轉互攝而歸一也方便者得意忘",
    "X30n0603_001:0370c03": "言不滯於名相算數之迹也得此二陀羅尼則法",
    "X30n0603_001:0370c04": "華三昧照然現前矣。序品終。",
    "X30n0603_001:0370c05": "玅法蓮華經方便品第二",
    "X30n0603_001:0370c06": "爾時世尊(至)所不能知。",
    "X30n0603_001:0370c07": "論曰佛以諸佛智慧不可思議以玅方便示白毫",
    "X30n0603_001:0370c08": "之相光入無量義處三昧便諸學者自求而得之",
    "X30n0603_001:0370c09": "謂之智慧門然此為一佛乘境界三乘種性其能",
    "X30n0603_001:0370c10": "入之哉維摩詰聞東方度三十六恒河沙國有世",
    "X30n0603_001:0370c11": "界號須彌相其佛號須彌燈王彼佛長八萬四千",
    "X30n0603_001:0370c12": "由旬其師子座高八萬四千由旬嚴飾第一於是",
    "X30n0603_001:0370c13": "維摩詰現神通力即時彼佛遣二萬二千師子座",
    "X30n0603_001:0370c14": "高廣嚴淨來入維摩詰室諸菩薩大弟子釋梵等",
    "X30n0603_001:0370c15": "昔所未見舍利弗曰未曾有也如是小室乃能容",
    "X30n0603_001:0370c16": "受此高廣之座於毗耶室無所妨礙此舍利弗佇",
    "X30n0603_001:0370c17": "思其間自成妨礙非毗耶離室之罪也善財童子",
    "X30n0603_001:0370c18": "至彌勒樓閣之前以彌勒菩薩威神力故及不思",
    "X30n0603_001:0370c19": "議幻智力故能以幻智知諸法故得諸菩薩自在",
    "X30n0603_001:0370c20": "力故見樓閣中一切莊嚴自在境界爾時彌勒菩",
    "X30n0603_001:0370c21": "薩摩訶薩即攝神力入樓閣中彈指作聲告善財",
    "X30n0603_001:0370c22": "言善男子起法性如是此是菩薩知諸法智因緣",
    "X30n0603_001:0370c23": "聚所現之相如是自性如幻如夢如影如像悉不",
    "X30n0603_001:0370c24": "成就爾時善財聞彈指聲從三昧起見種種境界",
    "X30n0603_001:0371a01": "此善財於彈指頃自覺成就非彌勒閣之功也由",
    "X30n0603_001:0371a02": "是論之則諸佛智慧之門所以難解難入固非聲",
    "X30n0603_001:0371a03": "聞辟支佛所能知也。",
    "X30n0603_001:0371a04": "所以者何(至)令離諸著。",
    "X30n0603_001:0371a05": "論曰佛以一切眾生覺性無性故不能自知無性",
    "X30n0603_001:0371a06": "名曰無明若知無性無明即滅慧身成就雖曰不",
    "X30n0603_001:0371a07": "由他悟然亦必藉善知識為緣故佛將說法首言",
    "X30n0603_001:0371a08": "親近百千萬億無數諸佛雖有禪定觀照則是親",
    "X30n0603_001:0371a09": "近方便雖有六度萬行則是長養成就皆所以隨",
    "X30n0603_001:0371a10": "順之非修證也故又曰盡行諸佛無量道法勇猛",
    "X30n0603_001:0371a11": "精進初於鹿野苑為小根者說小乘明心境俱有",
    "X30n0603_001:0371a12": "次為中根說法相大乘明境空心有唯識道理以",
    "X30n0603_001:0371a13": "根劣故未能全入平等真空故作是說後乃為上",
    "X30n0603_001:0371a14": "根說無相大乘辦心境俱空平等一味為真了義",
    "X30n0603_001:0371a15": "如人劈木先用細楔後用麤楔故又曰隨宜所說",
    "X30n0603_001:0371a16": "意趣難解也。",
    "X30n0603_001:0371a17": "所以者何(至)佛悉成就。",
    "X30n0603_001:0371a18": "論曰經言所以者何疊前段經意之辭也經意有",
    "X30n0603_001:0371a19": "三種所謂如來方便知見波羅蜜者即隨宜所說",
    "X30n0603_001:0371a20": "意趣難解是也所謂如來知見廣大深遠無量無",
    "X30n0603_001:0371a21": "礙者即放毫相之光現凡聖之土是也所謂力無",
    "X30n0603_001:0371a22": "所畏禪定解脫三昧深入無際者即入無量義處",
    "X30n0603_001:0371a23": "三昧身心不動是也一切未曾有法以是三種所",
    "X30n0603_001:0371a24": "以成就豈特三種雖無量無邊皆悉成就故曰舍",
    "X30n0603_001:0371b01": "利弗取要言之取要者槩舉之辭也。",
    "X30n0603_001:0371b02": "止舍利弗(至)本末究竟等。",
    "X30n0603_001:0371b03": "論曰佛知時至當說而曰止不須復說者語枉意",
    "X30n0603_001:0371b04": "直激之以奮發之辭不奮不發則不能以深觀諸",
    "X30n0603_001:0371b05": "法實相也諸法實相而曰如是相者生而無生之",
    "X30n0603_001:0371b06": "相也生而無生則無以名之但曰如是而已然相",
    "X30n0603_001:0371b07": "言如是可也又申之曰其性體力作因緣果報皆",
    "X30n0603_001:0371b08": "名如是何也曰此九種義起必同時於一剎那無",
    "X30n0603_001:0371b09": "有先後所以結其辭曰本末究竟等等之為言齊",
    "X30n0603_001:0371b10": "也楞伽經曰一切法不生我說剎那義當生即有",
    "X30n0603_001:0371b11": "滅不為愚者說以其偈觀九義若合符契一切法",
    "X30n0603_001:0371b12": "不生則如是性如是體也我說剎那義則如是相",
    "X30n0603_001:0371b13": "如是力如是作也問曰三義同一剎那有據乎曰",
    "X30n0603_001:0371b14": "瑜伽論曰唯有因法有諸行皆剎那住尚無況用",
    "X30n0603_001:0371b15": "即說彼生起為用為作者之用力也夫一剎那生",
    "X30n0603_001:0371b16": "起之相用與作便具則三義同一剎那明矣當生",
    "X30n0603_001:0371b17": "即有滅則如是因如是緣如是果如是報也唯其",
    "X30n0603_001:0371b18": "當生而滅則本末等之謂也不為愚者說則第一",
    "X30n0603_001:0371b19": "希有之法唯佛與佛乃能究盡故其下文之偈曰",
    "X30n0603_001:0371b20": "世雄不可量言世雄者正以三乘之眾及天人等",
    "X30n0603_001:0371b21": "皆雌伏故也隋僧智顗以九義為十如唐僧窺基",
    "X30n0603_001:0371b22": "又以為五句葢不足恠也。",
    "X30n0603_001:0371b23": "爾時世尊欲重宣此義而說偈言。",
    "X30n0603_001:0371b24": "世雄不可量(至)信力堅固者。",
    "X30n0603_001:0371c01": "論曰經前文言諸法實相所謂諸法如是相如是",
    "X30n0603_001:0371c02": "性如是體如是力如是作如是因如是緣如是果",
    "X30n0603_001:0371c03": "如是報如是本末究竟九種義一寂滅耳故偈曰",
    "X30n0603_001:0371c04": "是法不可示言辭相寂滅意義粲然無可疑者而",
    "X30n0603_001:0371c05": "舊疏輙曰相如水火之相異故易知性如火以熱",
    "X30n0603_001:0371c06": "為性水以濕為性體則以主質為義如十法界陰",
    "X30n0603_001:0371c07": "入俱用色心為體力則以堪任為義心亦具有如",
    "X30n0603_001:0371c08": "來十方作則以運為建立為義若離心者更無所",
    "X30n0603_001:0371c09": "作因則以招果為因緣則以緣由助業果則以克",
    "X30n0603_001:0371c10": "獲為果報則以酬因為報相以為本報以為末悉",
    "X30n0603_001:0371c11": "入緣生緣生故空則空等也相但有字報亦但有",
    "X30n0603_001:0371c12": "字悉假施設假等也又相即無相無相而相非相",
    "X30n0603_001:0371c13": "非無相報亦然一一皆入如實之際則中等也經",
    "X30n0603_001:0371c14": "示諸法之相如是皆本末等者以法當生即有滅",
    "X30n0603_001:0371c15": "如前段所論詳矣文字之師乃撰造其辭入空假",
    "X30n0603_001:0371c16": "中三觀之中譬如夷狄入華夏假華夏之語以遮",
    "X30n0603_001:0371c17": "夷狄之形自以為至矣而華人聞其謦咳則掩口",
    "X30n0603_001:0371c18": "而笑也。",
    "X30n0603_001:0371c19": "諸佛弟子眾(至)十方佛亦然。",
    "X30n0603_001:0371c20": "論曰聲聞辟支佛多於稻麻竹葦矣而又滿十方",
    "X30n0603_001:0371c21": "剎者廣也億無量劫者久也盡其思慮以度佛智",
    "X30n0603_001:0371c22": "終莫能得非特然也諸新發意及不退菩薩多於",
    "X30n0603_001:0371c23": "恒河沙矣而又滿十方剎者廣也恒河沙劫者久",
    "X30n0603_001:0371c24": "也盡其思慮以度佛智亦莫能得是何也曰佛之",
    "X30n0603_001:0372a01": "智境出於形數之表葢思慮所及皆形數也思於",
    "X30n0603_001:0372a02": "文從囟從心說文曰造形上極思之又思之乃至",
    "X30n0603_001:0372a03": "於無思如囟上達土氣然也所以童子之謠筮瓦",
    "X30n0603_001:0372a04": "之卜其神驗如影赴形者出於無思無理故也華",
    "X30n0603_001:0372a05": "嚴論曰如來第三會於須彌山頂說十住者以明",
    "X30n0603_001:0372a06": "入理契智非生滅心所得至故如此山在海中高",
    "X30n0603_001:0372a07": "八萬四千由旬非手足攀攬所及明八萬四千塵",
    "X30n0603_001:0372a08": "勞山在煩惱大海於一切法無思無為即煩惱海",
    "X30n0603_001:0372a09": "枯竭塵勞山成一切智山煩惱海成一切性海若",
    "X30n0603_001:0372a10": "起心思慮有所攀緣則無明山愈高煩惱海愈深",
    "X30n0603_001:0372a11": "不可至其智頂也。",
    "X30n0603_001:0372a12": "舍利弗當知(至)引之令得出。",
    "X30n0603_001:0372a13": "論曰金剛般若經曰須菩提白佛言世尊頗有眾",
    "X30n0603_001:0372a14": "生得聞如是言說章句生實信不佛告須菩提莫",
    "X30n0603_001:0372a15": "作是說如來滅後後五百歲有持戒修福者於此",
    "X30n0603_001:0372a16": "章句能生信心以此為實當知是人不於一佛二",
    "X30n0603_001:0372a17": "佛三四五佛而種善根已於無量千萬佛所種諸",
    "X30n0603_001:0372a18": "善根聞是章句乃至一念生淨信者自是而言則",
    "X30n0603_001:0372a19": "信力之生非一朝一夕葢久積淨業曠劫修持所",
    "X30n0603_001:0372a20": "致也舍利弗始從外道沙然學學成而去道逢頞",
    "X30n0603_001:0372a21": "[卑*頁]比丘愛其威儀問曰汝師為誰耶頞[卑*頁]曰諸法",
    "X30n0603_001:0372a22": "從緣生是故說因緣是法緣及盡我師如是說舍",
    "X30n0603_001:0372a23": "利弗一聞而悟曰世尊有大智慧我亦當師事之",
    "X30n0603_001:0372a24": "唐僧元曉自東海來欲傳習華嚴大教夜宿塚間",
    "X30n0603_001:0372b01": "渴甚引手掬于坐旁得水甘涼明日見之髑髏也",
    "X30n0603_001:0372b02": "欲嘔而悟曰心生則種種法生心滅則髑髏不二",
    "X30n0603_001:0372b03": "經言三界唯心世尊豈欺我哉舍利弗聞偈而信",
    "X30n0603_001:0372b04": "元曉遇緣而信則經誡令於佛所說法當生大信",
    "X30n0603_001:0372b05": "力是為剩語也。",
    "X30n0603_001:0372b06": "爾時大眾中(至)是義所趣。",
    "X30n0603_001:0372b07": "論曰經言我等亦得此法到於涅槃者如黃金黑",
    "X30n0603_001:0372b08": "金名同而精粗則異佛所證者自性清淨涅槃一",
    "X30n0603_001:0372b09": "切有情平等共有與一切法不一不異離一切相",
    "X30n0603_001:0372b10": "一切分別尋思路絕名言道斷唯真聖者自內所",
    "X30n0603_001:0372b11": "證黃金也聲聞則身心語言皆悉斷滅終不能至",
    "X30n0603_001:0372b12": "彼之親證所現涅槃涅槃而言所現則非自性清",
    "X30n0603_001:0372b13": "淨涅槃黑金也世有以黑金為黃金非生盲則失",
    "X30n0603_001:0372b14": "心者但離虗妄名為解脫而已而舍利弗便以為",
    "X30n0603_001:0372b15": "一切解脫是黃金黑金之說也。",
    "X30n0603_001:0372b16": "爾時舍利弗(至)則生大歡喜。",
    "X30n0603_001:0372b17": "論曰佛聞舍利弗勤請之語初止之曰若說是事",
    "X30n0603_001:0372b18": "一切世間諸天及人皆當驚疑次請而止之曰若",
    "X30n0603_001:0372b19": "說是事一切世間天人阿修羅皆當驚疑此會百",
    "X30n0603_001:0372b20": "千萬億之眾但言天人阿修羅聞必驚疑何也曰",
    "X30n0603_001:0372b21": "天人根利受法情深殊勝之境微玅之音乃其見",
    "X30n0603_001:0372b22": "聞之習不復生疑阿修羅根鈍得預法會被佛威",
    "X30n0603_001:0372b23": "神之力由昔熏蒸之善然方瞋故不暇生疑今天",
    "X30n0603_001:0372b24": "人阿修羅皆驚疑則事之殊異非其所聞之習也",
    "X30n0603_001:0372c01": "信敬如天人如阿修羅眾則驚疑矣不信敬如增",
    "X30n0603_001:0372c02": "上慢者則必墜惡道以此故佛未欲遽說也。",
    "X30n0603_001:0372c03": "爾時世尊(至)願樂欲聞。",
    "X30n0603_001:0372c04": "論曰耆闍崛山預法會者無慮百千萬眾推之人",
    "X30n0603_001:0372c05": "情莫不欽奉慈嚴欣聞明誨不信是五千人自甘",
    "X30n0603_001:0372c06": "刪去經必有意耶曰涅槃經曰譬如有人以雜毒",
    "X30n0603_001:0372c07": "藥用塗大鼓於眾人中擊之發聲雖無心欲聞聞",
    "X30n0603_001:0372c08": "之皆死唯除一人不橫死者是大乘典大涅槃經",
    "X30n0603_001:0372c09": "亦復如是在在處處諸行眾中有聞之者貪欲瞋",
    "X30n0603_001:0372c10": "恚愚癡悉皆滅盡其中雖有無心無念是大涅槃",
    "X30n0603_001:0372c11": "經因緣力故能滅煩惱而自結滅犯四重禁及五",
    "X30n0603_001:0372c12": "無間聞是經已亦作無上菩提因緣漸斷煩惱除",
    "X30n0603_001:0372c13": "不橫死一闡提也推涅槃經之意以知此經之旨",
    "X30n0603_001:0372c14": "龍女獻珠之頃忽然變成男子具菩薩行即往南",
    "X30n0603_001:0372c15": "方無垢世界坐寶蓮華成等正覺者無心欲聞聞",
    "X30n0603_001:0372c16": "之皆死者也而是五千人自甘刪去者不橫死一",
    "X30n0603_001:0372c17": "闡提者也至於授舍利弗大弟子五百阿羅漢學",
    "X30n0603_001:0372c18": "無學人成佛之記者即是涅槃經曰聞是經已作",
    "X30n0603_001:0372c19": "無上菩提因緣漸斷煩惱如聞鼓聲而久乃死者",
    "X30n0603_001:0372c20": "也然佛為世間大悲慈父等視眾生猶如一子豈",
    "X30n0603_001:0372c21": "於五千人獨不憐愍之乎華嚴經曰金翅鳥王以",
    "X30n0603_001:0372c22": "龍為食先觀大海諸龍命將盡者即以兩翅襞海",
    "X30n0603_001:0372c23": "取而食之彼五千人者又如命未盡之龍而佛則",
    "X30n0603_001:0372c24": "如金翅鳥王其不取之固其所以也。",
    "X30n0603_001:0373a01": "佛告舍利弗(至)時一現耳。",
    "X30n0603_001:0373a02": "論曰十方三世微塵數佛以無礙辯才於此經不",
    "X30n0603_001:0373a03": "能增一字以無量三昧於此經不能增一毫葢辯",
    "X30n0603_001:0373a04": "才無所施其巧三昧無所施其力巧力絕矣而名",
    "X30n0603_001:0373a05": "如是玅法者如夜半正明天曉不露也譬如射者",
    "X30n0603_001:0373a06": "射至百步力也射中百步巧也至於箭鋒相直則",
    "X30n0603_001:0373a07": "非巧力所能及也維摩詰聞三十二菩薩談不二",
    "X30n0603_001:0373a08": "法門竟於是文殊師利問維摩詰曰我等各自說",
    "X30n0603_001:0373a09": "已仁者當說何等是菩薩入不二法門時維摩詰",
    "X30n0603_001:0373a10": "默然無言而文殊師利歎以為是真入不二法門",
    "X30n0603_001:0373a11": "龍勝菩薩聞迦那提婆來過將及門遣侍者以滿",
    "X30n0603_001:0373a12": "鉢水置座前提婆既見以針投之於是龍勝欣然",
    "X30n0603_001:0373a13": "付以祖位夫文殊師利之歎維摩詰迦那提婆之",
    "X30n0603_001:0373a14": "契龍勝菩薩箭鋒相直也豈有法可傳或優曇鉢",
    "X30n0603_001:0373a15": "此言瑞應三千歲乃華華必金輪王應世佛以況",
    "X30n0603_001:0373a16": "第一希有之法故經言諸佛如來時乃說之也。",
    "X30n0603_001:0373a17": "舍利弗汝等(至)乃能知之。",
    "X30n0603_001:0373a18": "論曰佛意若曰我種種譬喻而說者但能說諸法",
    "X30n0603_001:0373a19": "耳至於適今所示如是玅法者則無有譬喻言辭",
    "X30n0603_001:0373a20": "可形容之也華嚴經曰佛子如來以一切譬喻說",
    "X30n0603_001:0373a21": "種種事無有譬喻能喻此法何以故心智路絕不",
    "X30n0603_001:0373a22": "思議故譬如太末蟲處處能集唯不能集於火聚",
    "X30n0603_001:0373a23": "之上眾生意識處處能緣唯不能緣般若何以故",
    "X30n0603_001:0373a24": "般若如大火聚觸則為所燒故故經言唯有諸佛",
    "X30n0603_001:0373b01": "乃能知之耳。",
    "X30n0603_001:0373b02": "所以者何(至)諸佛法亦如是。",
    "X30n0603_001:0373b03": "論曰聲聞辟支佛之望登地菩薩其遠如天淵況",
    "X30n0603_001:0373b04": "以凡失眾生而望佛地乎而經乃言眾生開佛知",
    "X30n0603_001:0373b05": "見茲為難信也然佛不言以佛知見授之眾生而",
    "X30n0603_001:0373b06": "言欲令眾生開佛知見示佛知見悟佛知見入佛",
    "X30n0603_001:0373b07": "知見者則知眾生本自有之不從他以得之也雖",
    "X30n0603_001:0373b08": "不從他以得之必藉善知識為之緣以方便為開",
    "X30n0603_001:0373b09": "示而使之悟入也如世良醫之治目病者目以翳",
    "X30n0603_001:0373b10": "故無所見哀求目明良醫笑曰我能去翳耳翳除",
    "X30n0603_001:0373b11": "則明自現非有明持以相與也明如可與還應是",
    "X30n0603_001:0373b12": "翳以是觀之則佛於佛之知見一大事因緣但曰",
    "X30n0603_001:0373b13": "開示使之悟入者法如是故然此非佛自智故言",
    "X30n0603_001:0373b14": "十方諸佛法亦如是言十方則自具三世故下文",
    "X30n0603_001:0373b15": "又敘三世。",
    "X30n0603_001:0373b16": "舍利弗過去(至)何況有三。",
    "X30n0603_001:0373b17": "論曰文起前義示過去未來現在諸佛皆言以無",
    "X30n0603_001:0373b18": "量無數方便種種因緣譬喻言辭者必說三乘法",
    "X30n0603_001:0373b19": "也所以說三乘法者引令趣一佛乘故因一佛乘",
    "X30n0603_001:0373b20": "以得一切種智則一佛乘者因也一切種智者果",
    "X30n0603_001:0373b21": "也故三世聞法之眾皆言從諸佛聞法究竟皆得",
    "X30n0603_001:0373b22": "一切種智三世之凡聖頓漸之權實與夫一佛乘",
    "X30n0603_001:0373b23": "之因果既已詳具之矣乃明告以所以謂之一佛",
    "X30n0603_001:0373b24": "乘者欲示佛之知見令一切眾生悟入之耳夫佛",
    "X30n0603_001:0373c01": "之知見不存三世情見凡聖權實之號故終則不",
    "X30n0603_001:0373c02": "言皆為一佛乘便言皆為得一佛乘一切種智故",
    "X30n0603_001:0373c03": "一佛乘一切種智同時言得則因果一念也楞伽",
    "X30n0603_001:0373c04": "經曰如世尊所說我從某夜得最正覺乃至某夜",
    "X30n0603_001:0373c05": "入般涅槃於其中間不說一字亦不已說當說今",
    "X30n0603_001:0373c06": "說是佛說以此而觀雖一佛乘亦為剩法也。",
    "X30n0603_001:0373c07": "舍利弗諸佛(至)分別說三。",
    "X30n0603_001:0373c08": "論曰鳩摩羅什曰梵本多歲數名多由泓多由泓",
    "X30n0603_001:0373c09": "者大劫也如賢劫比大劫中有小劫名諸過惡總",
    "X30n0603_001:0373c10": "名劫濁也善良既盡純惡種類名眾生濁也諸貪",
    "X30n0603_001:0373c11": "瞋癡等煩惱增長為增上緣重者能障道入惡趣",
    "X30n0603_001:0373c12": "名煩惱濁也於煩惱中起邪見謗無因果罪福涅",
    "X30n0603_001:0373c13": "槃名見濁也大劫初時人壽無量自後漸短乃至",
    "X30n0603_001:0373c14": "一百二十歲及以下者名命濁也佛意若曰我於",
    "X30n0603_001:0373c15": "是時知一佛乘之法微玅不可以驟語之故以方",
    "X30n0603_001:0373c16": "便力於一佛乘分別說三非真實也。",
    "X30n0603_001:0373c17": "舍利弗若(至)唯一佛乘。",
    "X30n0603_001:0373c18": "論曰此一佛乘如來知見唯佛與佛乃能究竟若",
    "X30n0603_001:0373c19": "二乘阿羅漢辟支佛之知見則不能知也葢二乘",
    "X30n0603_001:0373c20": "所見狹小故經言自謂已得究竟涅槃不復志求",
    "X30n0603_001:0373c21": "佛乘此則謂之增上慢人又言若有比丘實得阿",
    "X30n0603_001:0373c22": "羅漢而不信此法是二者皆過矣佛所以誡學者",
    "X30n0603_001:0373c23": "毋於二乘尋求但於佛乘生信故丁寧之曰除佛",
    "X30n0603_001:0373c24": "滅後現前無佛則但受持讀誦此經而已受持讀",
    "X30n0603_001:0374a01": "誦滋茂封殖譬也若遇有佛出世則以所甞滋茂",
    "X30n0603_001:0374a02": "封殖者求決了之便當即獲本悟也故經言若遇",
    "X30n0603_001:0374a03": "餘佛於此法中便得決了圓覺經曰眾生有妄業",
    "X30n0603_001:0374a04": "故妄見流轉厭流轉者妄見涅槃是故不能入清",
    "X30n0603_001:0374a05": "淨覺非覺違拒諸能入者有諸能入非覺入故非",
    "X30n0603_001:0374a06": "覺入故猶言非入覺故非覺違拒諸能入者則經",
    "X30n0603_001:0374a07": "言於教化菩薩事不聞不知者類也有諸能入非",
    "X30n0603_001:0374a08": "覺入故者則經言實得阿羅漢而不信此法者類",
    "X30n0603_001:0374a09": "也易曰仁者見之謂之仁智者見之謂之智百姓",
    "X30n0603_001:0374a10": "日用而不知故君子之道鮮矣。",
    "X30n0603_001:0374a11": "爾時世尊欲重宣此義而說偈言。",
    "X30n0603_001:0374a12": "比丘比丘尼(至)優波提舍經。",
    "X30n0603_001:0374a13": "論曰修多羅此言法本亦言契經摩訶衍及四阿",
    "X30n0603_001:0374a14": "含二百五十戒直說者是也伽陀此言不重頌一",
    "X30n0603_001:0374a15": "切四言五言七言九言等偈不重頌者是也祗夜",
    "X30n0603_001:0374a16": "此言重頌義與伽陀同但重頌不重頌為異耳優",
    "X30n0603_001:0374a17": "波提舍此言論議謂答諸問者并廣說諸義者是",
    "X30n0603_001:0374a18": "也并本事本生未曾有因緣譬喻為九部然本十",
    "X30n0603_001:0374a19": "二部而次第則一修多羅二祗夜三記莂四諷誦",
    "X30n0603_001:0374a20": "即伽陀也五自說六緣起七譬喻八本事九本生",
    "X30n0603_001:0374a21": "十方廣十一希有即未曾有也十二優波提舍。",
    "X30n0603_001:0374a22": "鈍根樂小法(至)皆成佛無疑。",
    "X30n0603_001:0374a23": "論曰如三乘知見則佛道之成必歷三大阿僧祗",
    "X30n0603_001:0374a24": "劫盡行種種苦行始從凡夫而入信位自十信以",
    "X30n0603_001:0374b01": "入十住自十住以入十行自十行以登十回向然",
    "X30n0603_001:0374b02": "未及十地猶是地前假名菩薩其去等覺玅覺之",
    "X30n0603_001:0374b03": "位尚遼邈而此經乃言聲聞若菩薩聞我所說法",
    "X30n0603_001:0374b04": "乃至於一偈皆成佛無疑則知一佛乘知見決非",
    "X30n0603_001:0374b05": "地位修行所能受攝佛初以非其時故未說今其",
    "X30n0603_001:0374b06": "時矣則敢明告之也迦陵仙禽方出殻時鳴聲超",
    "X30n0603_001:0374b07": "越已勝羣鳥堅好之樹初出土時高特敷茂已勝",
    "X30n0603_001:0374b08": "眾木華嚴經曰譬如王子生於王家王后所生具",
    "X30n0603_001:0374b09": "足王相生已即勝一切臣眾。",
    "X30n0603_001:0374b10": "十方佛土中(至)如是人難度。",
    "X30n0603_001:0374b11": "論曰以諸欲因緣乃至如是人難度重敘眾生濁",
    "X30n0603_001:0374b12": "命濁見濁煩惱濁劫濁也然是五濁實本一念以",
    "X30n0603_001:0374b13": "迷妄故境界則形經敘劫濁於先以示器界偈敘",
    "X30n0603_001:0374b14": "眾生濁於先以示根身根身之增長如唯識論曰",
    "X30n0603_001:0374b15": "第八識一念受生時有執取結生相續義結者繫",
    "X30n0603_001:0374b16": "也於母胎中一念繫之方父母愛染之極自識攬",
    "X30n0603_001:0374b17": "其流液如磁石吸鐵一剎那而住根塵等種從自",
    "X30n0603_001:0374b18": "識中亦生現行名為執取結生故在胎則五位具",
    "X30n0603_001:0374b19": "一七日名雜穢狀如薄酪二七日名靤猶如豌豆",
    "X30n0603_001:0374b20": "瘡靤之形表裏如酪未生肉故三七日名凝結形",
    "X30n0603_001:0374b21": "如就了之血四七日名凝厚漸成堅硬內風所吹",
    "X30n0603_001:0374b22": "生諸根相一身四肢生差別故於此三十五日盡",
    "X30n0603_001:0374b23": "其五根皆足是謂五位具也於六七日則髮毛爪",
    "X30n0603_001:0374b24": "齒七七日則諸根皆具以五根圓滿次生識然未",
    "X30n0603_001:0374c01": "具空明緣也受胎之微形世世常增長如此至於",
    "X30n0603_001:0374c02": "以有為常見以無為斷見因此二見於色中計我",
    "X30n0603_001:0374c03": "謂色即我離色非我色大我小我在色中我大色",
    "X30n0603_001:0374c04": "小色在我內五陰以前四種見計為二十二十之",
    "X30n0603_001:0374c05": "數加三世計為六十并根本二見成六十二入邪",
    "X30n0603_001:0374c06": "見稠林又如此。",
    "X30n0603_001:0374c07": "是故舍利弗(至)令入於佛道。",
    "X30n0603_001:0374c08": "論曰如前所示眾生濁命濁者即是苦見濁煩惱",
    "X30n0603_001:0374c09": "濁劫濁者即是苦集說諸盡苦道即是滅道示之",
    "X30n0603_001:0374c10": "以涅槃即是滅然此特以假名字引導眾生令入",
    "X30n0603_001:0374c11": "佛道而已故言是亦非真滅真滅者當觀諸法從",
    "X30n0603_001:0374c12": "本來常自寂滅相不言寂滅性者經有微旨大乘",
    "X30n0603_001:0374c13": "論曰諸法體相世間現見云何言無耶曰凡夫妄",
    "X30n0603_001:0374c14": "見此非可信生滅之法皆悉是空猶如燈焰念念",
    "X30n0603_001:0374c15": "生滅凡夫愚人謂為一燄涅槃經曰如燈雖念念",
    "X30n0603_001:0374c16": "滅而有光除破暗冥念等諸法亦復如是夫自燈",
    "X30n0603_001:0374c17": "一法而觀則但自燈明法本無暗明暗俱空無作",
    "X30n0603_001:0374c18": "無取明若有作不應容暗暗若有取不應容明豈",
    "X30n0603_001:0374c19": "特燈體相如此法法皆然故首楞嚴經曰諦觀法",
    "X30n0603_001:0374c20": "法何狀。",
    "X30n0603_001:0374c21": "又諸大聖主(至)其實為一乘。",
    "X30n0603_001:0374c22": "論曰春在萬物大如山川細如毫忽繁如草木玅",
    "X30n0603_001:0374c23": "如葩葉纖穠橫斜深淺背向雖不一而其明秀艶",
    "X30n0603_001:0374c24": "麗之色隨物具足無有間限一切眾生本來成佛",
    "X30n0603_001:0375a01": "之玅見於日用亦復如是欲令眾生自證此玅則",
    "X30n0603_001:0375a02": "必於因緣時節之中故佛於世間出世間之法名",
    "X30n0603_001:0375a03": "標件數使之成就六波羅蜜者出世間之法也如",
    "X30n0603_001:0375a04": "是諸法舉必全真無非佛者故經每言皆已成佛",
    "X30n0603_001:0375a05": "今偈自若有眾生類至皆已成佛道敘六波羅蜜",
    "X30n0603_001:0375a06": "也又自諸佛滅度已至皆已成佛道敘塔廟也然",
    "X30n0603_001:0375a07": "聚沙之戲不如曠野積土曠野積土不如石香木",
    "X30n0603_001:0375a08": "殖石香木殖不如寶飾萬億雖麤玅不等而成佛",
    "X30n0603_001:0375a09": "等也又自若人為佛故至皆已成佛道敘佛像也",
    "X30n0603_001:0375a10": "然戲畫易於彩畫彩畫易於塑像塑像易於鑄像",
    "X30n0603_001:0375a11": "鑄像易於雕像而以爪甲之戲至於雕鎪寶飾增",
    "X30n0603_001:0375a12": "積其功亦成佛道雖真戲不等而成佛則等也又",
    "X30n0603_001:0375a13": "自若人於塔廟至皆已成佛道敘聲音也然一稱",
    "X30n0603_001:0375a14": "南無輕於一舉手一舉手輕於小低頭小低頭輕",
    "X30n0603_001:0375a15": "於合掌合掌輕於禮拜散華一華微於一音一音",
    "X30n0603_001:0375a16": "微於歌唄歌唄微於眾玅音眾玅音微於眾玅供",
    "X30n0603_001:0375a17": "雖勤怠不等而成佛則等也又自於諸過去佛至",
    "X30n0603_001:0375a18": "其實為一乘結其辭以三世諸佛莫不皆以是異",
    "X30n0603_001:0375a19": "方便助發之然法無生滅則生與滅等證知三世",
    "X30n0603_001:0375a20": "同時也。",
    "X30n0603_001:0375a21": "諸佛兩足尊(至)天人所供養。",
    "X30n0603_001:0375a22": "論曰般若燈論曰若諸緣起彼無起彼起自體不",
    "X30n0603_001:0375a23": "可得若緣自在說彼空解空名為不放逸若人知",
    "X30n0603_001:0375a24": "無一物起亦復知無一物滅彼非有故亦非無見",
    "X30n0603_001:0375b01": "彼世間悉空寂本來寂靜無諸起自性如是已涅",
    "X30n0603_001:0375b02": "槃然則何以知其然乎曰以緣起無性故知之夫",
    "X30n0603_001:0375b03": "塵為心緣心為塵因因緣和合幻相方生由從緣",
    "X30n0603_001:0375b04": "生必無自性此一佛乘知見也成佛以是為種故",
    "X30n0603_001:0375b05": "經言佛種從緣起是故說一乘於一切法不生異",
    "X30n0603_001:0375b06": "見何以故任萬用之自然故其體本真無轉變相",
    "X30n0603_001:0375b07": "故起信論曰一切法常靜無有起相無明不覺妄",
    "X30n0603_001:0375b08": "與法違是故不能隨順世間種種知故經言是法",
    "X30n0603_001:0375b09": "住法位世間相常住即一切法常靜無有起相也",
    "X30n0603_001:0375b10": "然世之相既稱種種則非以本自性而從緣起乎。",
    "X30n0603_001:0375b11": "現在十方佛(至)而起大悲心。",
    "X30n0603_001:0375b12": "論曰眾生以愛著故往來六趣而欲又助發其性",
    "X30n0603_001:0375b13": "如火方熾而沃之以油也然顛倒貪戀至失軀命",
    "X30n0603_001:0375b14": "而不自知故經言如犛半愛尾犛牛南夷之牛也",
    "X30n0603_001:0375b15": "長鬣而尾佳每自愛之見人則以身自蔽遂為所",
    "X30n0603_001:0375b16": "殺佛所嗟惜貪欲成性有欲斷者先須精進大勢",
    "X30n0603_001:0375b17": "佛者精進力也故經言不求大勢佛及與斷苦法",
    "X30n0603_001:0375b18": "者謂不能以精進斷滅貪愛也智度論曰貪欲葢",
    "X30n0603_001:0375b19": "非內非外亦非兩間何以故若內法有不應待外",
    "X30n0603_001:0375b20": "出若外法有於我亦何患若兩中間有兩中間則",
    "X30n0603_001:0375b21": "無處亦不從先世來何以故以一切法無來故如",
    "X30n0603_001:0375b22": "童子無有欲若先世有者小亦應有以是故知先",
    "X30n0603_001:0375b23": "世不來亦不至後世不從諸方來亦不常自有非",
    "X30n0603_001:0375b24": "一分中非徧身中亦不從五塵來亦不從五情出",
    "X30n0603_001:0375c01": "無所從生無所從滅若貪欲若先生若後有若一",
    "X30n0603_001:0375c02": "時生是事不然何以故若先有生後有貪欲是中",
    "X30n0603_001:0375c03": "不應貪欲生未有貪欲故若後有生先有貪欲則",
    "X30n0603_001:0375c04": "生無所生若一時生則無生名生處生者生處無",
    "X30n0603_001:0375c05": "分別故以是觀之則貪欲本無生也知欲葢無生",
    "X30n0603_001:0375c06": "則根自斷。",
    "X30n0603_001:0375c07": "我始坐道場(至)法僧差別名。",
    "X30n0603_001:0375c08": "論曰華嚴論曰說經時分前後不同如力士經曰",
    "X30n0603_001:0375c09": "佛成道一七日方說法大品經曰佛初成道即詣",
    "X30n0603_001:0375c10": "鹿野苑說法矣而不言時四分律及薩婆多論曰",
    "X30n0603_001:0375c11": "六七日方說法與起經及出曜經曰七七日方說",
    "X30n0603_001:0375c12": "法五分律曰八七日方說法智度論曰五七日方",
    "X30n0603_001:0375c13": "說法十二遊行經曰一年不說法而唐僧法藏決",
    "X30n0603_001:0375c14": "定斷佛二七日說華嚴經然此經乃曰於三七日",
    "X30n0603_001:0375c15": "中思惟如是事尚憂鈍根不信謗法入惡趣欲般",
    "X30n0603_001:0375c16": "涅槃因念過去諸佛曾說三乘然後隨宜而說也",
    "X30n0603_001:0375c17": "如依此經則諸經為不可信如信諸經則此經為",
    "X30n0603_001:0375c18": "不可依矣而可乎曰十定品曰如來於剎那際出",
    "X30n0603_001:0375c19": "現於世入涅槃總無時也言剎那際者猶是寄言",
    "X30n0603_001:0375c20": "耳以無時即一切時出現一切時說法一切時涅",
    "X30n0603_001:0375c21": "槃為寂用無礙隨眾生心所現故則下文曰吾從",
    "X30n0603_001:0375c22": "成佛已來經無量阿僧祗劫以無時可量故言無",
    "X30n0603_001:0375c23": "量此為佛說法時也以此為定不逐世情遠思為",
    "X30n0603_001:0375c24": "無量之想經首言眾方集便說無量義教菩薩法",
    "X30n0603_001:0376a01": "佛所護念已夫眾集之頃已說無量之義則以無",
    "X30n0603_001:0376a02": "時是說法時明矣。",
    "X30n0603_001:0376a03": "從久遠劫來(至)自知當作佛。",
    "X30n0603_001:0376a04": "論曰經言諸佛興出世懸遠值遇難能聽是法者",
    "X30n0603_001:0376a05": "斯人亦復難三復之為之流涕疏此經者能聽是",
    "X30n0603_001:0376a06": "經者也而反不信如經言使諸眾生悟佛知見其",
    "X30n0603_001:0376a07": "辭意皎如日星輙曲說曰悟者不知義以一切聲",
    "X30n0603_001:0376a08": "聞辟支佛不知彼真實處故不知真實處者不知",
    "X30n0603_001:0376a09": "究竟唯一佛乘故謂如有人至親友家醉酒而臥",
    "X30n0603_001:0376a10": "以無價寶珠繫之衣裏尋彼不覺後悟方知佛以",
    "X30n0603_001:0376a11": "無漏智所示以如實語所演曰使諸眾生悟佛知",
    "X30n0603_001:0376a12": "見而文字之師臆斷苟認曰悟者不知義特標聲",
    "X30n0603_001:0376a13": "聞辟支佛為不知真實處如人失心以白為黑也",
    "X30n0603_001:0376a14": "又經言聚沙為佛塔乃至皆已成佛道則疏之曰",
    "X30n0603_001:0376a15": "謂發菩提心者行菩薩行者所作善根能證菩提",
    "X30n0603_001:0376a16": "非諸凡夫及決定性聲聞未發菩提心者之所能",
    "X30n0603_001:0376a17": "得故乃至舉手低頭等其義皆同佛方示誨時但",
    "X30n0603_001:0376a18": "言如是諸眾生皆已成佛道而疏者則枝辭蔓說",
    "X30n0603_001:0376a19": "更易之審如疏者之論則何不明告曰諸發菩提",
    "X30n0603_001:0376a20": "心聚沙為佛塔乃至小低頭皆已成佛道乎。",
    "X30n0603_001:0376a21": "無盡居士論曰佛入無量義處三昧從三昧安詳",
    "X30n0603_001:0376a22": "而起者佛曾親近百千萬億諸佛盡行諸佛無量",
    "X30n0603_001:0376a23": "道法今涅槃時至末後垂範而我弟子等誰堪於",
    "X30n0603_001:0376a24": "某劫某世界成某佛正法像法各住若干劫於三",
    "X30n0603_001:0376b01": "昧中悉知悉見如是性相如是體力如是因緣如",
    "X30n0603_001:0376b02": "是果報如是本末出定安詳隨宜宣示故舍利弗",
    "X30n0603_001:0376b03": "承文殊說言先佛現瑞之因與諸大眾渴仰敬信",
    "X30n0603_001:0376b04": "三請世尊惟願說之然猶會中比丘比丘尼優婆",
    "X30n0603_001:0376b05": "塞優婆夷五千人作禮而退此五千人猶存五蘊",
    "X30n0603_001:0376b06": "聞佛智慧微玅甚深難信難解望涯而返佛愍此",
    "X30n0603_001:0376b07": "故為信心者方便演說導歸一乘爾四諦也十二",
    "X30n0603_001:0376b08": "因緣也六波羅蜜也是皆方便以為開示悟入之",
    "X30n0603_001:0376b09": "門苟知吾說之為方便則塔廟形像旛華音樂種",
    "X30n0603_001:0376b10": "種供養至於低頭合掌一稱佛號無不成佛如是",
    "X30n0603_001:0376b11": "悟如是入則佛之知見出現于世矣。",
    "X30n0603_001:0376b13": "玅法蓮華經合論卷第一",
    "X30n0603_001:0376b15": "音釋",
    "X30n0603_001:0376b16": "讋(懾同)。蔤(音密)。分(去聲)。扼(音厄)。相(去聲)。覆(去聲)。籋(鑷同)。娠(音申)。弁(皮變切)。",
    "X30n0603_001:0376b17": "[而/火](而兗切)。肵(音欣)。省(星上聲)。數(入聲)。玦(古穴切)。焄(音熏)。徑廷(下勑定切)。侃",
    "X30n0603_001:0376b18": "(空旱切)。便(平聲)。綮(音啟)。楔(音屑)。囟(音忽)。頞[卑*頁](惡葛切匹米切)。靤(蒲貌切)。豌",
    "X30n0603_001:0376b19": "(於丸切)。間(去聲)。"
}