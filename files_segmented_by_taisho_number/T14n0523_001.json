{
    "T14n0523_001:0795c11": "No. 523",
    "T14n0523_001:0795c12": "佛說五王經",
    "T14n0523_001:0795c14": "失譯人名今附東晉錄",
    "T14n0523_001:0795c15": "昔有五王，國界相近，共相往來，不相攻伐，",
    "T14n0523_001:0795c16": "唯作善友。其最大者，字普安王，習菩薩行；",
    "T14n0523_001:0795c17": "餘四小王，常習邪行。大王憐愍，意欲度之，",
    "T14n0523_001:0795c18": "呼來上殿，共相娛樂，乃至七日，終日竟夜，",
    "T14n0523_001:0795c19": "作倡伎樂。七日已滿，四王共白大王言：「國",
    "T14n0523_001:0795c20": "事甚多，請還政治。」大王語諸左右：「嚴駕車",
    "T14n0523_001:0795c21": "乘，群臣吏民都共送之。」至其半道，大王憐",
    "T14n0523_001:0795c22": "愍，意欲度之，語四王言：「各說卿等所樂之",
    "T14n0523_001:0795c23": "事。」一王言：「我願欲得陽春三月，樹木榮華，遊",
    "T14n0523_001:0795c24": "戲原野，是我所樂。」一王復言：「我願欲得",
    "T14n0523_001:0795c25": "常作國王，鞍馬服飾，樓閣殿堂，官屬人民",
    "T14n0523_001:0795c26": "圍遶左右，晃晃昱昱，椎鍾鳴鼓，出入行",
    "T14n0523_001:0795c27": "來，路人傾目，是我之樂。」一王復言：「我所樂",
    "T14n0523_001:0795c28": "復異。願得好婦、好兒，端正無雙，共相娛樂，",
    "T14n0523_001:0795c29": "極情快意，是我之樂。」一王復言：「我所樂復",
    "T14n0523_001:0796a01": "異。願我父母常在，多有兄弟、妻子，羅列好",
    "T14n0523_001:0796a02": "衣美食，以恣其口，素琴清衣，共相娛樂，",
    "T14n0523_001:0796a03": "是我之樂。」各自說其所樂竟，四王俱迴頭",
    "T14n0523_001:0796a04": "白其大王：「王所樂何事？」大王答言：「我先說",
    "T14n0523_001:0796a05": "卿等所樂，然後說我之樂。卿一人言『陽春",
    "T14n0523_001:0796a06": "三月，樹木榮華，遊戲原野』，秋則凋落，非",
    "T14n0523_001:0796a07": "是久樂。「卿一人言『願我常作國王，鞍馬服",
    "T14n0523_001:0796a08": "飾，樓閣殿堂，官屬人民圍遶左右，晃晃昱",
    "T14n0523_001:0796a09": "昱，椎鍾鳴鼓，出入行來，路人傾目』，往古",
    "T14n0523_001:0796a10": "諸王，隱隱闐闐，快樂無極，福德轉盡，諸國",
    "T14n0523_001:0796a11": "相伐，忽然崩亡，非是久樂。「卿一人言『願",
    "T14n0523_001:0796a12": "得好婦、好兒，端正無雙，共相娛樂，極情快意』，",
    "T14n0523_001:0796a13": "一朝疾病，憂苦無量，非是久樂。「卿一人言",
    "T14n0523_001:0796a14": "『願我父母常在，多有兄弟、妻子，羅列好衣美",
    "T14n0523_001:0796a15": "食，以恣其口，素琴清衣，共相娛樂』，一朝",
    "T14n0523_001:0796a16": "有事，為官所執，繫閉在獄，無有救護，此非",
    "T14n0523_001:0796a17": "久樂。」四人俱問：「王樂何事？」王言：「我樂不生",
    "T14n0523_001:0796a18": "不死，不苦不惱，不饑不渴，不寒不熱，存亡",
    "T14n0523_001:0796a19": "自在，此是我樂。」四王俱言：「此樂何處？當有",
    "T14n0523_001:0796a20": "明師？」大王答言：「吾師號為佛，近在祇桓精",
    "T14n0523_001:0796a21": "舍。」諸王歡喜，各詣佛所，皆稽首作禮，退坐",
    "T14n0523_001:0796a22": "一面。大王胡跪，叉手白佛言：「我等今得為",
    "T14n0523_001:0796a23": "人，鈍闇無智，但深著世樂，不知罪福。願",
    "T14n0523_001:0796a24": "佛為弟子等，說其苦諦。」佛言：「卿等善聽！當",
    "T14n0523_001:0796a25": "為汝說。人生在世，常有無量眾苦切身，今",
    "T14n0523_001:0796a26": "粗為汝等略說八苦。何謂八苦？生苦、老苦、病",
    "T14n0523_001:0796a27": "苦、死苦、恩愛別苦、所求不得苦、怨憎會苦、",
    "T14n0523_001:0796a28": "憂悲惱苦。是為八苦也。「何謂生苦？人死之",
    "T14n0523_001:0796a29": "時，不知精神趣向何道，未得生處，並受中",
    "T14n0523_001:0796b01": "陰之形，至三七日父母和合，便來受胎。一",
    "T14n0523_001:0796b02": "七日如薄酪；二七日如稠酪；三七日如凝酥；",
    "T14n0523_001:0796b03": "四七日如肉臠，五皰成就，巧風入腹，吹其",
    "T14n0523_001:0796b04": "身體，六情開張。在母腹中，生藏之下，熟藏",
    "T14n0523_001:0796b05": "之上，母噉一杯熱食，灌其身體，如入鑊湯；",
    "T14n0523_001:0796b06": "母飲一杯冷水，亦如寒氷切體；母飽之時，迫",
    "T14n0523_001:0796b07": "迮身體，痛不可言；母饑之時，腹中了𠄏，亦",
    "T14n0523_001:0796b08": "如倒懸，受苦無量。至其滿月，欲生之時，頭",
    "T14n0523_001:0796b09": "向產門，劇如兩石挾山；欲生之時，母危",
    "T14n0523_001:0796b10": "父怖。生墮草上，身體細軟，草觸其身，如履",
    "T14n0523_001:0796b11": "刀劍，忽然失聲大呼。此是苦不？」諸人咸言：",
    "T14n0523_001:0796b12": "「此是大苦。」「何謂老苦？父母養育，至年長大，",
    "T14n0523_001:0796b13": "自用強健，擔輕負重，不自裁量，寒時極寒，",
    "T14n0523_001:0796b14": "熱時極熱，饑時極饑，飽時極飽，無有節度；漸",
    "T14n0523_001:0796b15": "至年老，頭白齒落，目視𥆨𥆨，耳聽不聰，盛",
    "T14n0523_001:0796b16": "去衰至，皮緩面皺，百節痠疼，行步苦極，坐",
    "T14n0523_001:0796b17": "起呻吟，憂悲心惱，識神轉滅，便旋即忘，命",
    "T14n0523_001:0796b18": "日促盡，言之流涕，坐起須人。此是苦不？」大",
    "T14n0523_001:0796b19": "王答曰：「實是大苦。」「何謂病苦？人有四大，和",
    "T14n0523_001:0796b20": "合而成其身——何謂四大？地大、水大、火大、風大——",
    "T14n0523_001:0796b21": "一大不調，百一病生，四大不調，四百四病",
    "T14n0523_001:0796b22": "同時俱作。地大不調，舉身沈重；水大不",
    "T14n0523_001:0796b23": "調，舉身膖腫；火大不調，舉身蒸熱；風大不",
    "T14n0523_001:0796b24": "調，舉身掘強，百節苦痛，猶被杖楚。四大進",
    "T14n0523_001:0796b25": "退，手足不任，氣力虛竭，坐起須人，口燥脣",
    "T14n0523_001:0796b26": "燋，筋斷鼻坼，目不見色，耳不聞聲，不淨",
    "T14n0523_001:0796b27": "流出，身臥其上，心懷苦惱，言輒悲哀，六親",
    "T14n0523_001:0796b28": "在側，晝夜看視初不休息，甘饍美食，入口",
    "T14n0523_001:0796b29": "皆苦。此是苦不？」答言：「實是大苦。」「何謂死苦？",
    "T14n0523_001:0796c01": "人死之時，四百四病，同時俱作，四大欲散，",
    "T14n0523_001:0796c02": "魂魄不安。欲死之時，刀風解形，無處不痛，",
    "T14n0523_001:0796c03": "白汗流出，兩手摸空。室家內外，在其左右，",
    "T14n0523_001:0796c04": "憂悲涕泣，痛徹骨髓，不能自勝。死者去之，",
    "T14n0523_001:0796c05": "風去氣絕，火滅身冷，風先火次。魂靈去矣，",
    "T14n0523_001:0796c06": "身體侹直，無所復知。旬日之間，肉壞血流，",
    "T14n0523_001:0796c07": "膖脹爛臭，甚不可道，棄之曠野，眾鳥噉食，",
    "T14n0523_001:0796c08": "肉盡骨乾，髑髏異處。此是苦不？」答言：「實是大",
    "T14n0523_001:0796c09": "苦。」「何謂恩愛別苦？室家內外，兄弟妻子，共",
    "T14n0523_001:0796c10": "相戀慕，一朝破亡，為人抄劫，各自分張，父",
    "T14n0523_001:0796c11": "東子西，母南女北，非唯一處，為人奴婢，各",
    "T14n0523_001:0796c12": "自悲呼，心內斷絕，窈窈冥冥，無有相見之",
    "T14n0523_001:0796c13": "期。此是苦不？」答言：「實是大苦。」「何謂所求不",
    "T14n0523_001:0796c14": "得苦？家有財錢，散用，追求大官，吏民望得",
    "T14n0523_001:0796c15": "富貴，勤苦求之，求之不止，會遇得之，而作",
    "T14n0523_001:0796c16": "邊境令長。未經幾時，貪取民物，為人告言，",
    "T14n0523_001:0796c17": "一朝有事，檻車載去，欲殺之時，憂苦無量，",
    "T14n0523_001:0796c18": "不知死活何日。此是苦不？」答曰：「實是大苦。」「何",
    "T14n0523_001:0796c19": "謂怨憎會苦？世人薄俗，共居愛欲之中，共",
    "T14n0523_001:0796c20": "諍不急之事，更相殺害，遂成大怨，各自相",
    "T14n0523_001:0796c21": "避，隱藏無地，各磨刀錯箭，挾弓持杖，恐畏",
    "T14n0523_001:0796c22": "相見，會遇迮道相逢，各自張弓㴻箭，兩",
    "T14n0523_001:0796c23": "刀相向，不知勝負是誰，當爾之時，怖畏無量。",
    "T14n0523_001:0796c24": "此是苦不？」答曰：「實是大苦。」「何謂憂悲惱苦？人",
    "T14n0523_001:0797a01": "生在世，長命者乃至百歲，短命者胞胎傷墮。",
    "T14n0523_001:0797a02": "長命之者，與其百歲，夜消其半，餘有五十",
    "T14n0523_001:0797a03": "年；在醉酒疾病，不知作人，以減五歲；小",
    "T14n0523_001:0797a04": "時愚癡；十五年中，未知禮儀；年過八",
    "T14n0523_001:0797a05": "十，老鈍無智，耳聾目冥，無有法則，復減",
    "T14n0523_001:0797a06": "二十年；已九十年，過餘有十歲之中，多諸",
    "T14n0523_001:0797a07": "憂愁——天下欲亂時亦愁，天下旱時亦愁，天",
    "T14n0523_001:0797a08": "下大水亦愁，天下大霜亦愁，天下不熟亦",
    "T14n0523_001:0797a09": "愁，室家內外多諸病痛亦愁，持家財物治生",
    "T14n0523_001:0797a10": "恐失亦愁，官家百調未輸亦愁，家人遭縣官",
    "T14n0523_001:0797a11": "事，閉繫牢獄未知出期亦愁，兄弟、妻子遠",
    "T14n0523_001:0797a12": "行未歸亦愁，居家窮寒無有衣食亦愁，比",
    "T14n0523_001:0797a13": "舍村落有事亦愁，社󰑶不辦亦愁，室家死亡",
    "T14n0523_001:0797a14": "無有財物、殯葬亦愁，至春時種作無有犁牛",
    "T14n0523_001:0797a15": "亦愁——如是種種憂悲，常無樂時。至其節日",
    "T14n0523_001:0797a16": "共相集聚，應當歡樂，方共悲涕相向。此是",
    "T14n0523_001:0797a17": "苦不？」答曰：「實是大苦。」",
    "T14n0523_001:0797a18": "爾時，五王及諸群臣，會中數千萬人，聞說",
    "T14n0523_001:0797a19": "諸苦諦，心開意悟，即得須陀洹道，皆大歡",
    "T14n0523_001:0797a20": "喜，作禮而去。四王俱白普安王言：「大王真",
    "T14n0523_001:0797a21": "是大權菩薩，化噵我等，令得道跡，大王之",
    "T14n0523_001:0797a22": "恩。我本觀諸宮殿，心情愛著，不能遠離，今",
    "T14n0523_001:0797a23": "覩宮殿，如視穢廁，無可愛者。」即捨王位付",
    "T14n0523_001:0797a24": "弟，出家為道，修諸功德，日日不惓。",
    "T14n0523_001:0797a25": "佛說五王經"
}