{
    "T46n1937_002:0865c09": "四明尊者教行錄卷第二",
    "T46n1937_002:0865c11": "四明石芝沙門宗曉編",
    "T46n1937_002:0865c12": "觀經融心解",
    "T46n1937_002:0865c13": "修懺要旨",
    "T46n1937_002:0865c14": "釋輔行傳弘決題下注文",
    "T46n1937_002:0865c15": "止觀義例境智互照",
    "T46n1937_002:0865c16": "天台教與起信論融會章",
    "T46n1937_002:0865c17": "釋請觀音疏中消伏三用",
    "T46n1937_002:0865c18": "對闡義鈔辨三用一十九問",
    "T46n1937_002:0865c19": "觀經融心解(并序)",
    "T46n1937_002:0865c20": "一旦學者稽首而言曰。十六觀法解脫之要",
    "T46n1937_002:0865c21": "津也。聞之有歲。究之粗勤。觀道未明。造修安",
    "T46n1937_002:0865c22": "寄。敢請開決。庶為準繩。予曰。疏釋顯然。夫",
    "T46n1937_002:0865c23": "何惑矣。儻有所壅。試為通之。方隨問而伸。徵",
    "T46n1937_002:0865c24": "文以證。往復既數。旨趣稍彰。恐來者未聞。故",
    "T46n1937_002:0865c25": "錄之以示。庶因此解。融諸滯心者也。時皇宋",
    "T46n1937_002:0865c26": "大中祥符七年歲在甲寅重陽日自敘。",
    "T46n1937_002:0865c27": "學者問曰。觀無量壽佛經十六觀法。於今家",
    "T46n1937_002:0865c28": "託事等三種觀門。為屬何耶。",
    "T46n1937_002:0865c29": "答曰。既非借於事義立觀立境。不名託事。又",
    "T46n1937_002:0866a01": "非撮乎法相入心成觀。何關附法。韋提特請",
    "T46n1937_002:0866a02": "正受之門。善逝直談修證之法。雖託彼依彼。",
    "T46n1937_002:0866a03": "正皆了唯色唯心。以法界身入心想。故約行",
    "T46n1937_002:0866a04": "明矣。",
    "T46n1937_002:0866a05": "又問曰。雖是約行。而初觀落日。中想佛身。後",
    "T46n1937_002:0866a06": "論三輩。為只想依正事境而成觀行。為即照",
    "T46n1937_002:0866a07": "三諦理耶。人共疑之。願為明判。",
    "T46n1937_002:0866a08": "答曰。佛意雖顯。經語難知。須假四依示其修",
    "T46n1937_002:0866a09": "法。何者。一經旨趣搜在首題。故疏云。觀雖十",
    "T46n1937_002:0866a10": "六。言佛便周。既以一心三觀釋觀。一體三身",
    "T46n1937_002:0866a11": "解佛。諸法實相為經正體。修心妙觀顯四淨",
    "T46n1937_002:0866a12": "土為宗。能除五逆即生九品為用。方等大乘",
    "T46n1937_002:0866a13": "圓頓為教相。五重既爾。豈可以唯想事境消",
    "T46n1937_002:0866a14": "經文耶。荊溪云。首題既爾。題下別釋理非容",
    "T46n1937_002:0866a15": "易。又不二門云。覽別為總。符文可知。是則題",
    "T46n1937_002:0866a16": "與經文總別相顯。不可輒異。故知十六皆圓",
    "T46n1937_002:0866a17": "三觀也。",
    "T46n1937_002:0866a18": "又問曰。韋提希被惡子幽禁。遂哀請世尊示",
    "T46n1937_002:0866a19": "無憂惱處。至光照諸土攝在金臺。而云不樂",
    "T46n1937_002:0866a20": "餘方志求極樂。況疏文總敘樂邦苦域金寶",
    "T46n1937_002:0866a21": "泥沙。據此等文。唯在同居明矣。何故專據三",
    "T46n1937_002:0866a22": "觀四土之說耶。",
    "T46n1937_002:0866a23": "答曰。教之欲興。何莫由於近事而漸耶。韋提",
    "T46n1937_002:0866a24": "雖欲捨茲穢土求生淨邦。而佛示觀法。捨穢",
    "T46n1937_002:0866a25": "必盡。顯淨無遺。如月蓋為免舍離果報之病",
    "T46n1937_002:0866a26": "故。請觀音及乎宣呪。乃能消伏三毒之根。具",
    "T46n1937_002:0866a27": "足五眼之果。諸教興由其例多爾。故修一心",
    "T46n1937_002:0866a28": "三觀求生淨土者。即以三惑為穢土之因。以",
    "T46n1937_002:0866a29": "三諦為淨土之果。故別惑盡。則寂光淨究竟",
    "T46n1937_002:0866b01": "三諦也。此惑未盡。則實報淨分證三諦也。通",
    "T46n1937_002:0866b02": "惑盡。則方便淨相似三諦也。此惑存。則同居",
    "T46n1937_002:0866b03": "淨觀行三諦也。非此諦觀。安令四土皆淨。尚",
    "T46n1937_002:0866b04": "非實報之穢。豈止同居之淨。荊溪云。見思未",
    "T46n1937_002:0866b05": "破故。安樂行是同居淨土行之氣分也。故疏",
    "T46n1937_002:0866b06": "云。此經以修心妙觀為宗。實相為體。若不爾",
    "T46n1937_002:0866b07": "者。宗非顯體之宗。體非宗家之體。此如儒家",
    "T46n1937_002:0866b08": "訓子衣食之方。即令讀書干祿則富貴俱至。",
    "T46n1937_002:0866b09": "豈令耕稼商賈耶。得此譬意。今經可解。",
    "T46n1937_002:0866b10": "又問曰。若能圓修三觀深趣妙理。何不只在",
    "T46n1937_002:0866b11": "娑婆直出生死。豈須捨此求彼。又自修三觀。",
    "T46n1937_002:0866b12": "何名淨土之行。",
    "T46n1937_002:0866b13": "答曰。此經雖觀深理。以緣極樂依正為境。修",
    "T46n1937_002:0866b14": "乎三觀。則異於直觀三道等觀。是故得名淨",
    "T46n1937_002:0866b15": "土之行。若不爾者。四種三昧如何分別。又為",
    "T46n1937_002:0866b16": "此土濁重。十信方出苦輪。彼土境勝九品悉",
    "T46n1937_002:0866b17": "皆不退。故令託彼勝境修觀。縱理未顯。見愛",
    "T46n1937_002:0866b18": "俱存。捨報必生無退轉處。如此。爭不捨此求",
    "T46n1937_002:0866b19": "彼。故起信論云。初學大乘。其心怯弱。以住娑",
    "T46n1937_002:0866b20": "婆不常值佛。懼謂信心有退失者。當知如來",
    "T46n1937_002:0866b21": "有勝方便。專念西方極樂世界阿彌陀佛。求",
    "T46n1937_002:0866b22": "生彼土。若觀彼佛真如法身。畢定得生。住正",
    "T46n1937_002:0866b23": "定故。既懼此土闕緣信退。求生彼土。而令觀",
    "T46n1937_002:0866b24": "於彼佛真如法身。自非一心三觀。將何觀之。",
    "T46n1937_002:0866b25": "今家以三觀釋經。與馬鳴之意更無少異。故",
    "T46n1937_002:0866b26": "十疑論明往生正行。令想彌陀法身報身光",
    "T46n1937_002:0866b27": "明相好及七寶莊嚴妙樂等。而云。備如十六",
    "T46n1937_002:0866b28": "觀經。常行念佛三昧故知往生之行正在三",
    "T46n1937_002:0866b29": "觀想彼三身。今緣彼佛修三觀者。淨土之行",
    "T46n1937_002:0866c01": "深觀妙理。捨此求彼。初心不退。其義皆成",
    "T46n1937_002:0866c02": "也。",
    "T46n1937_002:0866c03": "又問曰。十六觀中既無推理之語。疏文隨釋",
    "T46n1937_002:0866c04": "不示三觀之言。是則三觀釋名。四土顯體。乃",
    "T46n1937_002:0866c05": "是開乎圓解。而已至于歷境修觀。且只想於",
    "T46n1937_002:0866c06": "事境。託乎繫念。生彼樂邦。既獲阿鞞。何",
    "T46n1937_002:0866c07": "患不至寂光實報。一家製立豈出乎解行二",
    "T46n1937_002:0866c08": "門。",
    "T46n1937_002:0866c09": "答曰。理解釋題。事行消觀。未之可也。何則題",
    "T46n1937_002:0866c10": "標觀佛。經說兼餘。主伴正依具有十六。恐謂",
    "T46n1937_002:0866c11": "異轍。故先示云。舉正報以收依果。言化主則",
    "T46n1937_002:0866c12": "包徒眾。經既從要而明。疏乃就總而說。講者",
    "T46n1937_002:0866c13": "必須以總貫別。修者仍須以理融事方得名",
    "T46n1937_002:0866c14": "實相。稱宗體無違。儻解行有差。總別相反。則",
    "T46n1937_002:0866c15": "題非此經之名。觀非此名所召。世之述作若",
    "T46n1937_002:0866c16": "也背題。則不應式。況聖教乎。若謂無文。則成",
    "T46n1937_002:0866c17": "誣罔也。故經云。諸佛法界身入眾生心想中。",
    "T46n1937_002:0866c18": "是故心想佛時。是心即是三十二相。是心作",
    "T46n1937_002:0866c19": "佛。是心是佛。疏作感應道交釋解入相應釋。",
    "T46n1937_002:0866c20": "若無初釋。則觀非觀佛。若無次釋。則生佛體",
    "T46n1937_002:0866c21": "殊。二釋相成。是今觀法疏云。佛法界體無所",
    "T46n1937_002:0866c22": "不遍。念佛三昧解入相應。故云入心想中。自",
    "T46n1937_002:0866c23": "非一心三止三昧。安與法界而論應入。是心",
    "T46n1937_002:0866c24": "作佛者。明即心變。全性成修。是心是佛者。心",
    "T46n1937_002:0866c25": "外無佛。佛外無心。此令行者隨觀一境皆知",
    "T46n1937_002:0866c26": "心變。全體是心。既全是心。心豈見心。如指不",
    "T46n1937_002:0866c27": "自觸。刀不自傷。故般舟云。我所念者即見心。",
    "T46n1937_002:0866c28": "作佛心自見心。乃至云。心者不知心。心者不",
    "T46n1937_002:0866c29": "見心。心有想則癡。無想則泥洹。止觀約此而",
    "T46n1937_002:0867a01": "立中觀。中觀若立。任運即三也。般舟此文與",
    "T46n1937_002:0867a02": "今經廣略少殊。其旨不別。如來本恐著相觀",
    "T46n1937_002:0867a03": "佛不成妙宗。故於真像之前示乎觀體。令依",
    "T46n1937_002:0867a04": "此法而觀佛身。儻不依此法。豈獨不成妙觀。",
    "T46n1937_002:0867a05": "抑亦不發勝相。智者得經妙旨。乃於首題預",
    "T46n1937_002:0867a06": "明觀體。令將此觀入十六門。則相相圓融。心",
    "T46n1937_002:0867a07": "心寂滅。故第九佛想疏。目為真法身觀。真縱",
    "T46n1937_002:0867a08": "對像。法如何消。與法華微妙淨法身具相三",
    "T46n1937_002:0867a09": "十二。云何異耶。須知小乘法身。義同生身。大",
    "T46n1937_002:0867a10": "乘生身。義同法身。故釋迦牟尼名毘盧遮那。",
    "T46n1937_002:0867a11": "八萬相海寧非法身。況非目擊。但是觀成。經",
    "T46n1937_002:0867a12": "文自云。佛法界身入心想中。又云。是心是佛。",
    "T46n1937_002:0867a13": "豈可局在應身之身有想之想耶。故韋提聞",
    "T46n1937_002:0867a14": "已頓入分真。侍女聽之便階相似。非圓觀境。",
    "T46n1937_002:0867a15": "安得當機證入如此。以結益驗觀法可知。",
    "T46n1937_002:0867a16": "又問曰。上據是心是佛。此乃約佛。論中云何",
    "T46n1937_002:0867a17": "諸門界論三觀。願聞委說以息群疑。",
    "T46n1937_002:0867a18": "答曰。若於初心即修中觀。必能雙照任運成",
    "T46n1937_002:0867a19": "三。一觀既然。諸門皆爾。蓋圓人本信諸法圓",
    "T46n1937_002:0867a20": "融。今託勝緣想乎諸相。即知諸相四性不生。",
    "T46n1937_002:0867a21": "法體本空。心境叵得(一)。雖知叵得。不礙緣生。",
    "T46n1937_002:0867a22": "全性起修。念之即見(二)。起是性起。空是性空。",
    "T46n1937_002:0867a23": "性非二邊。能所亦絕。唯心唯色。待對斯忘(三)。",
    "T46n1937_002:0867a24": "故止觀判般舟之文心佛叵得為空。夢事宛",
    "T46n1937_002:0867a25": "然為假。心不見心為中。說則三相歷然。修則",
    "T46n1937_002:0867a26": "一念備矣。經示諸相。而令諦觀。圓人修之。非",
    "T46n1937_002:0867a27": "此不諦。故知十六莫不皆三。而此三觀雖居",
    "T46n1937_002:0867a28": "一念。今觀依正各有功能。何者。心境叵得故",
    "T46n1937_002:0867a29": "染可觀淨。不礙緣生故想成相起。唯色唯心",
    "T46n1937_002:0867b01": "故當處顯現。人疑三觀妨想依正。今謂三觀",
    "T46n1937_002:0867b02": "能顯依正。三觀稍稍進依正轉轉明。於一心",
    "T46n1937_002:0867b03": "中互資互發。又復應知一心三觀修有多門。",
    "T46n1937_002:0867b04": "若直於三道顯理。此如一行。若託觀佛顯理。",
    "T46n1937_002:0867b05": "此如般舟等。若兼持呪顯理。如方等等。若兼",
    "T46n1937_002:0867b06": "誦經顯理。如法華等。若於數息顯理。如請觀",
    "T46n1937_002:0867b07": "音。若於善惡無記顯理。如歷事覺意。今之三",
    "T46n1937_002:0867b08": "觀非直於三道顯理。乃緣淨土依正而修。雖",
    "T46n1937_002:0867b09": "緣於事。非散善惡及以無記。故知雖同全理",
    "T46n1937_002:0867b10": "起事。須分違順。違理之事照令泯絕。順理之",
    "T46n1937_002:0867b11": "事觀令成就。今之依正是佛妙用與圓觀相",
    "T46n1937_002:0867b12": "應。此觀未成。則隨假想而進。故觀落日堅氷",
    "T46n1937_002:0867b13": "也。此觀若著。則以實法為緣。故觀地樹佛身",
    "T46n1937_002:0867b14": "等也。故知用一心三觀。則依正易明。非一心",
    "T46n1937_002:0867b15": "三觀。依正難顯。",
    "T46n1937_002:0867b16": "又問。法界入心是心是佛為妙觀體。識者不",
    "T46n1937_002:0867b17": "疑。其如經文居像觀首。此下諸觀既有體式。",
    "T46n1937_002:0867b18": "可即具三。此前諸門佛既未示。以何為憑各",
    "T46n1937_002:0867b19": "修三觀。",
    "T46n1937_002:0867b20": "答曰。佛鑒常機示法。前却其意難測。得經深",
    "T46n1937_002:0867b21": "趣。莫若四依。既以三觀三身釋乎總目。而云",
    "T46n1937_002:0867b22": "十六言佛便周。豈可行人不遵此說。若其未",
    "T46n1937_002:0867b23": "解。當詢達人。慎勿抑經就情以愚難智。況一",
    "T46n1937_002:0867b24": "家制立其例蓋多。如般舟三觀之文普賢六",
    "T46n1937_002:0867b25": "根之懺。並是定中見聖始示其門。而智者教",
    "T46n1937_002:0867b26": "人。皆須預習方入道場。何不疑之。而獨責此。",
    "T46n1937_002:0867b27": "況一家正受味禪之外六妙已上。無不具於",
    "T46n1937_002:0867b28": "無漏之想。豈方等頓教念佛三昧純觀事耶。",
    "T46n1937_002:0867b29": "願勿謗經掇無間業。",
    "T46n1937_002:0867c01": "又問曰。據義徵文分明。若是其如修者。何以",
    "T46n1937_002:0867c02": "措心。既歷正歷依。若大若小。境相委曲一一",
    "T46n1937_002:0867c03": "須觀。儻照真如。必須絕念空有俱泯境觀雙",
    "T46n1937_002:0867c04": "消。且觀相則違真。照理則乖事。既難並慮。必",
    "T46n1937_002:0867c05": "也無歸。願示用心永為修法。",
    "T46n1937_002:0867c06": "答曰。雖分事理。同在一念。既匪兩端。何須並",
    "T46n1937_002:0867c07": "慮。故知身土不離真如。能於初心不二而照。",
    "T46n1937_002:0867c08": "唯圓頓教。前三不能。故華嚴云。娑竭龍王注",
    "T46n1937_002:0867c09": "車軸雨。唯海能受。非餘地堪。般舟三昧觀四",
    "T46n1937_002:0867c10": "八相。一一識知。復於此時而修三觀。荊溪師",
    "T46n1937_002:0867c11": "立身相為境。空等為觀。今問。為待身相觀成",
    "T46n1937_002:0867c12": "方修三觀。為復境觀俱時而修。若待觀成者。",
    "T46n1937_002:0867c13": "儻九十日相境未現。則三觀靡施。安成圓行。",
    "T46n1937_002:0867c14": "若入道場即修三觀。驗知觀相不礙照真。況",
    "T46n1937_002:0867c15": "復一家立茲圓行。不獨三觀。須論十乘。身要",
    "T46n1937_002:0867c16": "行旋。口仍稱誦。三業俱運。九旬不休。三昧可",
    "T46n1937_002:0867c17": "成。諸佛同現故。不可以局情自礙。必須以融",
    "T46n1937_002:0867c18": "懷造修。然非我圓宗。他莫能會。只如三觀。體",
    "T46n1937_002:0867c19": "雖無二。義且相違。空則一相不存。假則諸法",
    "T46n1937_002:0867c20": "皆立。中則性離二邊。別人初心雖信中道。不",
    "T46n1937_002:0867c21": "能即觀。要須析體空觀成後必歷多劫遍學",
    "T46n1937_002:0867c22": "諸門。二觀均平方修中觀。圓人發軫即於一心",
    "T46n1937_002:0867c23": "頓觀三諦。故仁王般若云。有無本自二。譬如",
    "T46n1937_002:0867c24": "牛二角。照解見無二。二諦常不即。又云。於諦",
    "T46n1937_002:0867c25": "常自二。於解常自一。自非先了性具諸法融",
    "T46n1937_002:0867c26": "妙而觀。孰能始心超彼積行。今之依正體本",
    "T46n1937_002:0867c27": "難思。妙觀觀之。自然符契。那將染礙事想斷",
    "T46n1937_002:0867c28": "滅之真為疑難耶。應知禪那翻為靜慮。即寂",
    "T46n1937_002:0867c29": "照之異名也。既寂中有照。圓人修之。豈照頑",
    "T46n1937_002:0868a01": "境而不照當處融妙耶。又此觀法既類般舟。",
    "T46n1937_002:0868a02": "須論三力。謂佛威力三昧力。行者本功德力。",
    "T46n1937_002:0868a03": "不可以己之情想議乎難思聖法也。",
    "T46n1937_002:0868a04": "又問曰。觀法若然。誰堪修證。如其不修。何由",
    "T46n1937_002:0868a05": "生彼。是則往生路絕。徒仰當機。於今何益。",
    "T46n1937_002:0868a06": "答曰。人之根性皆由宿熏。成熟不時。對至能",
    "T46n1937_002:0868a07": "發。己尚難測。他安可評。須信能修不專。佛世",
    "T46n1937_002:0868a08": "仍知昧旨。豈獨今人。韋提請宣。本為來世。佛",
    "T46n1937_002:0868a09": "知有益。故使流通爾。自放逸不修。勿罔能修",
    "T46n1937_002:0868a10": "之者。然今論妙觀。是經本宗。須就上根克論",
    "T46n1937_002:0868a11": "正行。故如上說也。若論此經力用。則何機不",
    "T46n1937_002:0868a12": "攝。何行不收。儻有一機未能圓照。且隨事相。",
    "T46n1937_002:0868a13": "歷境而觀。以此繫心。豈不生彼。故小乘行法",
    "T46n1937_002:0868a14": "五八律儀。孝養所親世間慈善。臨終迴向皆",
    "T46n1937_002:0868a15": "得往生。以至破戒毀經十惡五逆。臨終十念",
    "T46n1937_002:0868a16": "亦得往生。故知但於此經盡力修行一念隨",
    "T46n1937_002:0868a17": "喜。皆趣念佛之海。盡歸靈覺之源。如此攝物",
    "T46n1937_002:0868a18": "不遺除惡至極者。皆由經詮圓觀理極淵源",
    "T46n1937_002:0868a19": "故。使力用難思與拔無際。安以滯想局此深",
    "T46n1937_002:0868a20": "經。當遵智者之言以會如來之意。而今而後。",
    "T46n1937_002:0868a21": "念茲在茲。於一念心顯四淨土。於是學者積",
    "T46n1937_002:0868a22": "疑。既盡得之於心。惟願奉行。兼示來者焉。",
    "T46n1937_002:0868a23": "修懺要旨(因入內殿頭俞源清奉宣到院。修法華三昧三晝夜。欲知懺法旨趣故。",
    "T46n1937_002:0868a24": "述此以示之)",
    "T46n1937_002:0868a25": "夫諸大乘經所詮行法。約身儀判。不出四種。",
    "T46n1937_002:0868a26": "攝一切行。罄無不盡。一曰常坐。即一行三昧。",
    "T46n1937_002:0868a27": "二曰常行。即般舟三昧。並九十日為一期。三",
    "T46n1937_002:0868a28": "曰半行半坐。即方等三昧。七日為一期。又法",
    "T46n1937_002:0868a29": "華三昧。三七日為一期。四曰非行非坐。即請",
    "T46n1937_002:0868b01": "觀音三昧。四十九日為一期。又大悲三昧。三",
    "T46n1937_002:0868b02": "七日為一期。但諸經中有不專行坐及相半",
    "T46n1937_002:0868b03": "者。一切行法並屬此三昧所攝。然限定日數",
    "T46n1937_002:0868b04": "者。蓋令行者剋時破障域。意修真決。取功成",
    "T46n1937_002:0868b05": "理顯也。若欲長修。如法華安樂行。畢世行之。",
    "T46n1937_002:0868b06": "或宜時促。如觀無量壽經。一日至七日。或如",
    "T46n1937_002:0868b07": "普門品一時禮拜等。然但在用心。不必定日",
    "T46n1937_002:0868b08": "也。今所修法華三昧者。若能精至進功。豈不",
    "T46n1937_002:0868b09": "破障顯理。然須預識標心之處進行之門。所",
    "T46n1937_002:0868b10": "謂圓常正信也。云何生信。信一切法唯心本",
    "T46n1937_002:0868b11": "具。全心發生。生無別理。並由本具。具無別",
    "T46n1937_002:0868b12": "具。皆是緣生故。世間相常。緣起理一。事理不",
    "T46n1937_002:0868b13": "二。色心互融。故法法遍周。念念具足。十方三",
    "T46n1937_002:0868b14": "世不離剎那。諸佛眾生皆名法界。當處皆空。",
    "T46n1937_002:0868b15": "全體即假。二邊叵得。中道不存。三諦圓融。一",
    "T46n1937_002:0868b16": "心具足。不一不異。非縱非橫。不可言言。寧容",
    "T46n1937_002:0868b17": "識識。斯是不思議境。入道要門。依此博運慈",
    "T46n1937_002:0868b18": "悲。無緣無念。託此巧安定慧。無作無為。仗茲",
    "T46n1937_002:0868b19": "遍破執情。何情不破。據此反尋塞著。無著不",
    "T46n1937_002:0868b20": "通。道品因其。中適助治附此。合行圓位可登。",
    "T46n1937_002:0868b21": "寂忍不動。不滯相似。速入分真。故天台智者",
    "T46n1937_002:0868b22": "先令行人親近良師學懺悔處。即不思議理",
    "T46n1937_002:0868b23": "觀所詣之處也。次示懺悔之法。乃有三種。一",
    "T46n1937_002:0868b24": "作法懺。謂身口所作一依法度。二取相懺。謂",
    "T46n1937_002:0868b25": "定心運想相起為期。三無生懺。謂了我心自",
    "T46n1937_002:0868b26": "空罪福無主。觀業實相。見罪本源。法界圓融",
    "T46n1937_002:0868b27": "真如清淨。法雖三種。行在一時。寧可闕於前",
    "T46n1937_002:0868b28": "前。不得虧於後後。無生最要。取相尚寬。蓋妙",
    "T46n1937_002:0868b29": "觀之宗是大乘之主。滅罪如翻大地草木皆枯",
    "T46n1937_002:0868c01": "顯德如照澄江森羅盡現。以此理觀導於事",
    "T46n1937_002:0868c02": "儀。則一禮一旋罪消塵劫。一燈一水福等虛",
    "T46n1937_002:0868c03": "空。故口說六根懺時。心存三種懺法。如是標",
    "T46n1937_002:0868c04": "心方堪進行。法華三昧儀云。行者初入道",
    "T46n1937_002:0868c05": "場。當具足十法。一者嚴淨道場。二者清淨身",
    "T46n1937_002:0868c06": "器。三者三業供養。四者奉請三寶。五者讚歎",
    "T46n1937_002:0868c07": "三寶。六者禮佛。七者懺悔。八者行道旋繞。九",
    "T46n1937_002:0868c08": "者誦法華經。十者思惟一實境界。明此十法",
    "T46n1937_002:0868c09": "之中。有但說施為方法。有教運心作念。有教",
    "T46n1937_002:0868c10": "誦文章口自宣說。備詳彼文。此不具載。今但",
    "T46n1937_002:0868c11": "略述用心旨趣而已。第一嚴淨道場法。第二",
    "T46n1937_002:0868c12": "淨身方法。此並可見(云云)。第三修三業供養",
    "T46n1937_002:0868c13": "法。行者三業供養之際。須起難思之想離於",
    "T46n1937_002:0868c14": "謂實之心。若香若華。體是法界。能供所供。性",
    "T46n1937_002:0868c15": "本真空。其量遍周。出生無盡。其性常住。亘徹",
    "T46n1937_002:0868c16": "無遺。豈唯遍至此界他方。抑亦普入未來過",
    "T46n1937_002:0868c17": "去。普獻三寶。等熏眾生。雖曰施財。以財通",
    "T46n1937_002:0868c18": "法。是真法供。能資法身。五果皆常。四德咸",
    "T46n1937_002:0868c19": "顯。故默想香華偈(云云)。第四請三寶法。第五",
    "T46n1937_002:0868c20": "讚歎三寶法。第六禮三寶法(云云)。且初禮佛",
    "T46n1937_002:0868c21": "時。深知佛體不離我心同一覺源。圓照諸法。",
    "T46n1937_002:0868c22": "諸佛悟起同體悲。眾生迷強受諸幻。悲苦相",
    "T46n1937_002:0868c23": "對感應斯成。一身遍至諸佛之前。一拜普消",
    "T46n1937_002:0868c24": "無邊之罪。故默想禮佛偈(云云)。次禮法時。深",
    "T46n1937_002:0868c25": "知諸佛所證果德。眾生所迷理心。一切行門",
    "T46n1937_002:0868c26": "無邊教道。離染清淨。能軌聖凡。稱此法門。三",
    "T46n1937_002:0868c27": "業致禮。故默想禮法偈(云云)。次禮僧時。即三",
    "T46n1937_002:0868c28": "乘聖賢也。雖是因位。已到真源同佛。無緣之",
    "T46n1937_002:0868c29": "慈同佛。不謀而應。我今三業致感聖眾。四誓",
    "T46n1937_002:0869a01": "所熏滅我罪根。生我樂果。故默想禮僧偈",
    "T46n1937_002:0869a02": "(云云)。次運普懺之心。用成曠濟之道。若不然",
    "T46n1937_002:0869a03": "者。豈但不成大道。抑亦難滅眾愆。何者。我從",
    "T46n1937_002:0869a04": "無始已來。造罪之際。自身為業本。眾生為惡",
    "T46n1937_002:0869a05": "緣。生生於彼愛憎。處處於他婬殺。況一切男",
    "T46n1937_002:0869a06": "子是我父。一切女人是我母。無不業累相關。",
    "T46n1937_002:0869a07": "悉為煩惱所覆。今運同體慈悲。如理懺悔。",
    "T46n1937_002:0869a08": "盡妄染際。徹真性源。仰答四恩。旁資三有。有",
    "T46n1937_002:0869a09": "情之類稱性遍該。故默想(云云)。第七懺悔六根",
    "T46n1937_002:0869a10": "及四悔法。夫六根之罪願悉消除。四悔之心",
    "T46n1937_002:0869a11": "願皆成就。初修懺悔者。所謂發露眾罪也。何",
    "T46n1937_002:0869a12": "故爾耶。如草木之根。露之則枯。覆之則茂。故",
    "T46n1937_002:0869a13": "善根宜覆。則眾善皆生。罪根宜露。則眾罪皆",
    "T46n1937_002:0869a14": "滅。今對三寶。真實知見照我善惡之際。窮我",
    "T46n1937_002:0869a15": "本末之邊。故原始要終。從微至著。悉皆發露",
    "T46n1937_002:0869a16": "更不覆藏。所謂逆順十心通於迷悟兩派。故",
    "T46n1937_002:0869a17": "迷真造惡則有十心。逆涅槃流順生死海。始",
    "T46n1937_002:0869a18": "從無始無明起愛起見。終至作一闡提撥因",
    "T46n1937_002:0869a19": "撥果。所以沈淪生死無解脫期。今遇三寶勝",
    "T46n1937_002:0869a20": "緣。能生一念正信。先人後己。改往修來。故起",
    "T46n1937_002:0869a21": "十心。逆生死流。順涅槃道。始則深信因果",
    "T46n1937_002:0869a22": "不亡。終則圓悟心性本寂。一一翻破上之十",
    "T46n1937_002:0869a23": "心。不明前之十心。則不識造罪之相。若非後",
    "T46n1937_002:0869a24": "之十心。則不知修懺之法。故欲行五悔。先運",
    "T46n1937_002:0869a25": "十心。故默想(云云)。想已當說六根罪過。然此",
    "T46n1937_002:0869a26": "六根懺文非人師所撰。乃聖語親宣。是釋迦",
    "T46n1937_002:0869a27": "本師說。普賢大士為三昧行者。示除障法門。",
    "T46n1937_002:0869a28": "蓋由洞見眾生起過之由造罪之相。又知諸",
    "T46n1937_002:0869a29": "法本來寂滅全體靈明無相無為無染無礙互",
    "T46n1937_002:0869b01": "攝互具互發互生皆真皆如非破非立。迷情",
    "T46n1937_002:0869b02": "昏動觸事狂愚。以菩提涅槃為煩惱生死。是",
    "T46n1937_002:0869b03": "以大士示懺悔法。開解脫門。令了無明即明",
    "T46n1937_002:0869b04": "知縛無縛。就茲妙理懺此深愆。故懺眼根罪",
    "T46n1937_002:0869b05": "時。即見諸佛常色。次懺耳根罪時。即聞諸佛",
    "T46n1937_002:0869b06": "妙音。乃至懺悔意根。即悟剎那住處三身一體",
    "T46n1937_002:0869b07": "四德宛然。以要言之。一切罪相無非實相。十",
    "T46n1937_002:0869b08": "惡五逆四重八邪。皆理毒之法門。悉性染之",
    "T46n1937_002:0869b09": "本用。以此為能懺。即此為所觀。惑智本如理",
    "T46n1937_002:0869b10": "事一際。能障所障皆泯。能懺所懺俱忘。終日",
    "T46n1937_002:0869b11": "加功終日無作。是名無罪相懺悔。亦名大莊",
    "T46n1937_002:0869b12": "嚴懺悔。亦名最上第一懺悔。以此無生理觀",
    "T46n1937_002:0869b13": "為懺悔主。方用有作事儀為懺悔緣。其事儀",
    "T46n1937_002:0869b14": "者。即五體投地。如泰山頹。剋責己心。語淚俱",
    "T46n1937_002:0869b15": "下。挫情折意。首罪求哀。如此事行既勤。理觀",
    "T46n1937_002:0869b16": "彌進。如洗滌之法。雖淨在清水。若不加之灰",
    "T46n1937_002:0869b17": "皁。垢膩難除。故正助合行。如目足相假。豈獨",
    "T46n1937_002:0869b18": "滅罪。即能證真。故六根懺悔若成。六根清淨",
    "T46n1937_002:0869b19": "可獲。若不以圓觀為主。則不名大乘懺法。縱",
    "T46n1937_002:0869b20": "能滅罪。止免三塗。縱能生善。不出三界。先知",
    "T46n1937_002:0869b21": "此意。然誦其文。俾在兼行取成大益也(云云)。",
    "T46n1937_002:0869b22": "次之四悔。所謂勸請隨喜迴向發願也。所以",
    "T46n1937_002:0869b23": "悉稱悔者。蓋皆能滅罪故也。勸請則滅波旬",
    "T46n1937_002:0869b24": "請佛入滅之罪。隨喜則滅嫉他修善之愆。迴",
    "T46n1937_002:0869b25": "向則滅倒求三界之心。發願則滅修行退志",
    "T46n1937_002:0869b26": "之過。初修勸請者。先知現今剎那十方世",
    "T46n1937_002:0869b27": "界。有不可說佛剎微塵數佛。方坐道樹。未轉",
    "T46n1937_002:0869b28": "法輪。我今稱理運想。於一一佛前。請說妙法。",
    "T46n1937_002:0869b29": "即此剎那十方復有如上塵數諸佛。唱入涅",
    "T46n1937_002:0869c01": "槃。我皆於前請久住世。能此運念不止滅乎",
    "T46n1937_002:0869c02": "魔愆。復能成於法施。其功甚大。切在用心先",
    "T46n1937_002:0869c03": "運此心方陳其語(云云)。次修隨喜者。則隨他",
    "T46n1937_002:0869c04": "修善喜他得成。謂六道凡夫。二乘賢聖。一切菩",
    "T46n1937_002:0869c05": "薩。三世如來。有為無漏善根。上求下化功德。",
    "T46n1937_002:0869c06": "皆歡喜讚歎。隨順修行。夫善是樂因。今隨喜",
    "T46n1937_002:0869c07": "助成。則與一切眾生安樂之果。當以此意念",
    "T46n1937_002:0869c08": "念行之(云云)。次修迴向者。所謂迴事向理。迴",
    "T46n1937_002:0869c09": "自向他。迴因向果。初迴事向理者。元由理具",
    "T46n1937_002:0869c10": "方有事用。一切修證不出理性。眾生強執計",
    "T46n1937_002:0869c11": "是有為。今迴此心向於實際。迴自向他者。昔",
    "T46n1937_002:0869c12": "迷理遍。凡所修善莊嚴自身及己眷屬。今順",
    "T46n1937_002:0869c13": "本性迴向眾生。迴因向果者。一毫善種。三業",
    "T46n1937_002:0869c14": "熏修。不趣二乘。寧滯三有。修既順性。則成緣",
    "T46n1937_002:0869c15": "了二因。因必顯真。同歸究竟三德。是名迴因",
    "T46n1937_002:0869c16": "向果。此三種迴向一切菩薩共修。是故行人依",
    "T46n1937_002:0869c17": "此迴向(云云)。次修發願者。要誓志行也。一切",
    "T46n1937_002:0869c18": "菩薩通有四誓。謂未度苦者令度。未解集者",
    "T46n1937_002:0869c19": "令解。未安道者令安。未證滅者令證。此則通",
    "T46n1937_002:0869c20": "標其志。已具前門(舊本無此則下二句。今依悅庵所科之本。附見于此)今",
    "T46n1937_002:0869c21": "則別要其心專期淨土。蓋此堪忍之界不常",
    "T46n1937_002:0869c22": "值佛。多諸惡緣。深位尚乃有退。若彼安養之",
    "T46n1937_002:0869c23": "土。常得見佛。唯有勝緣。初心即得不退。又彼",
    "T46n1937_002:0869c24": "佛願力普攝有情。若能願求。定得生彼。況過",
    "T46n1937_002:0869c25": "現積集善惡業緣。每至終身咸來責報。臨終",
    "T46n1937_002:0869c26": "惡念增盛。則眾惡成功牽生惡道。臨終善念",
    "T46n1937_002:0869c27": "增盛。則眾善皆成牽生善道。今既求生安養。",
    "T46n1937_002:0869c28": "必須淨業莊嚴。若無願力強牽。焉克臨終正",
    "T46n1937_002:0869c29": "念。故誠心發願決志要期。既欲往生。宜在專",
    "T46n1937_002:0870a01": "切。第八行道法。第九誦經法(云云)。然欲略知",
    "T46n1937_002:0870a02": "觀法之要者。但想繞佛之身誦經之聲皆是法",
    "T46n1937_002:0870a03": "界各遍虛空。一切眾生聞此句偈。十方三",
    "T46n1937_002:0870a04": "寶受我繞旋。而無能旋所旋。永絕能誦所誦。",
    "T46n1937_002:0870a05": "旋則步步無跡。誦乃聲聲絕聞。故曰。舉足下",
    "T46n1937_002:0870a06": "足無非道場。又云。其說法者無說無示。如此",
    "T46n1937_002:0870a07": "旋誦功莫與京。第十坐禪實相正觀法。上諸",
    "T46n1937_002:0870a08": "觀想雖皆稱理。而帶事修。蓋欲行人涉事之",
    "T46n1937_002:0870a09": "時。體事即理心無倚著。功不唐捐故。如前",
    "T46n1937_002:0870a10": "施設也。今之禪法乃是正修。純用理觀。今先",
    "T46n1937_002:0870a11": "明坐相方示觀門。且坐相者。當於別室身就",
    "T46n1937_002:0870a12": "繩床結跏趺坐。以左脚置右脚上。名為半跏。",
    "T46n1937_002:0870a13": "更以右脚置左脚上。牽來就身令齊兩髀。",
    "T46n1937_002:0870a14": "名為全跏。此坐為最。易發禪那。若不能全踟。",
    "T46n1937_002:0870a15": "半跏亦得。次整衣服。不得太寬。寬則袒。露不",
    "T46n1937_002:0870a16": "得過急。急則氣壅。次當正身令不萎不倚。項",
    "T46n1937_002:0870a17": "背相對。其頭不低不昂令平正。自然勿以力",
    "T46n1937_002:0870a18": "制。合眼令斷外光。合口令斷外風。次令氣息",
    "T46n1937_002:0870a19": "調勻。心離昏散。故止觀云。調身則不緩不急。",
    "T46n1937_002:0870a20": "調息則不澁不滑。調心則不浮不沈。三事若",
    "T46n1937_002:0870a21": "調。禪定可發也。次示觀門者。所謂捨外就",
    "T46n1937_002:0870a22": "內。簡色取心。不假別求他法為境。唯觀當念。",
    "T46n1937_002:0870a23": "現今剎那最促最微。且近且要。何必棄茲妄",
    "T46n1937_002:0870a24": "念。別想真如。當觀。一念識心德量無邊。體性",
    "T46n1937_002:0870a25": "常住。十方諸佛一切眾生。過現未來虛空剎",
    "T46n1937_002:0870a26": "土。遍攝無外。咸趣其中。如帝網之一珠。似大",
    "T46n1937_002:0870a27": "海之一浪。浪無別體。全水所成。水既無邊。浪",
    "T46n1937_002:0870a28": "亦無際。一珠雖小。影遍眾珠。眾珠之影皆入",
    "T46n1937_002:0870a29": "一珠。眾珠非多。一珠非少。現前一念亦復如",
    "T46n1937_002:0870b01": "是。性徹三世。體遍十方。該攝不遺。出生無",
    "T46n1937_002:0870b02": "盡。九界實造。佛地權施。不離即今。剎那能窮",
    "T46n1937_002:0870b03": "過未作用。然須知性具一切。是故能攝能生。",
    "T46n1937_002:0870b04": "勿謂本覺孤然隨妄緣而方有。不明性具者。",
    "T46n1937_002:0870b05": "法成有作。觀匪無緣。今觀諸法即一心一心",
    "T46n1937_002:0870b06": "即諸法。非一心生諸法。非一心含諸法。非前",
    "T46n1937_002:0870b07": "非後。無所無能。雖論諸法。性相本空。雖即一",
    "T46n1937_002:0870b08": "心。聖凡宛爾。即破即立。不有不無。境觀雙",
    "T46n1937_002:0870b09": "忘。待對斯絕。非言能議。非心可思。故強示云",
    "T46n1937_002:0870b10": "不可思議微妙觀也。此觀非滅罪之邊際。能",
    "T46n1937_002:0870b11": "顯理之淵源。是首楞嚴禪。是法華三昧。亦稱",
    "T46n1937_002:0870b12": "王三昧。統攝一切三昧故。亦號總持之主。出",
    "T46n1937_002:0870b13": "生一切總持故。功德甚深稱歎莫及。上來所",
    "T46n1937_002:0870b14": "述事儀理觀多有漏略。備急披詳不煩援引。",
    "T46n1937_002:0870b15": "若欲廣知。應尋摩訶止觀。當知止觀一部即",
    "T46n1937_002:0870b16": "法華三昧之筌蹄。一乘十觀即法華三昧之",
    "T46n1937_002:0870b17": "正體。圓頓大乘究竟於此。",
    "T46n1937_002:0870b18": "釋輔行傳弘決題下注文",
    "T46n1937_002:0870b19": "此之注文人多異說。今因講次故亦錄之。聊",
    "T46n1937_002:0870b20": "示諸生用祛多惑。初十句明輔行傳弘四字。",
    "T46n1937_002:0870b21": "次十句明決之一字。後四句總結示。初中前",
    "T46n1937_002:0870b22": "八句明立四字之意。後二句結用眾教之功。",
    "T46n1937_002:0870b23": "初立輔行之意云。濟行之教有宗。信教堪輔",
    "T46n1937_002:0870b24": "行。釋曰。荊溪為津濟止觀之行故。記錄經",
    "T46n1937_002:0870b25": "論等教。而其教本自有宗。當分則成於己教",
    "T46n1937_002:0870b26": "證修。跨節則皆成法華因果。教既元為宗",
    "T46n1937_002:0870b27": "設。信知諸教堪以輔成止觀行也。次立傳",
    "T46n1937_002:0870b28": "弘之意云。顯教之行符理驗行可傳弘。釋曰。",
    "T46n1937_002:0870b29": "智者為光顯如來之教故。說止觀之行。而此",
    "T46n1937_002:0870c01": "行深符妙理。既是契理之行。驗知一以傳弘",
    "T46n1937_002:0870c02": "利物也。次徵釋傳弘云。行何所弘。非眾教不",
    "T46n1937_002:0870c03": "立。釋曰。上句徵止觀之行。為是何法所弘耶。",
    "T46n1937_002:0870c04": "下句釋非以眾教開演。不能令止觀妙行安",
    "T46n1937_002:0870c05": "立世間也。次徵釋輔行云。教何所輔。非妙行",
    "T46n1937_002:0870c06": "莫詮。釋曰。上句徵經論等教。以何法為所輔",
    "T46n1937_002:0870c07": "耶。下句釋若非一乘妙行莫為諸教所詮也。",
    "T46n1937_002:0870c08": "是則所輔所弘即是止觀。能輔能弘不出眾",
    "T46n1937_002:0870c09": "教。其猶賢臣既以六經輔成帝道。復以六經",
    "T46n1937_002:0870c10": "弘宣帝德。雖彰二用。皆憑六經。荊溪亦爾弘",
    "T46n1937_002:0870c11": "輔止觀。皆憑眾教也。故下二句結用眾教之",
    "T46n1937_002:0870c12": "功云。乃澌以三聞全教行一轍。釋曰。澌盡也。",
    "T46n1937_002:0870c13": "以用也。三聞語出付法藏。彼云。三聞說法悉",
    "T46n1937_002:0870c14": "能受持。故乃是載三聞於諸教章句也。蓋荊",
    "T46n1937_002:0870c15": "溪云。數聞師談眾教。頻覽佛示群詮。故乃盡",
    "T46n1937_002:0870c16": "用此聞弘輔止觀。欲使自他依教成行。以行",
    "T46n1937_002:0870c17": "顯教。教行相冥成一轍矣。次十句釋決之一字。",
    "T46n1937_002:0870c18": "上之用教弘輔。雖亦荊溪之能。而推功在教。",
    "T46n1937_002:0870c19": "今之決字蓋是稟師心要。用己智能開通止觀",
    "T46n1937_002:0870c20": "若文若行也。故十句中。咨稟口決唯在於師。",
    "T46n1937_002:0870c21": "審理等九多從己解。然是習教修觀所發並非",
    "T46n1937_002:0870c22": "胸臆之談。具在下文。讀者自見。後總結示。其",
    "T46n1937_002:0870c23": "意更明。何須委釋。問輔行二字既以教為能",
    "T46n1937_002:0870c24": "輔。止觀為所輔。傳弘二字何不以止觀為能傳",
    "T46n1937_002:0870c25": "弘。教為所傳弘。有何所妨不作此釋。答其妨",
    "T46n1937_002:0870c26": "略四。一者恐妨大體。本為傳弘止觀。製此記",
    "T46n1937_002:0870c27": "文。豈可立題却自傳教。二者恐妨題中文字。",
    "T46n1937_002:0870c28": "若記主意以教為所弘者。何不云輔行弘教",
    "T46n1937_002:0870c29": "決。因何能弘存於二字。而特不示所弘之體。",
    "T46n1937_002:0871a01": "驗所傳所弘只是所輔之行也。三者恐妨徵",
    "T46n1937_002:0871a02": "釋之文。釋云。非眾教不立。既以眾教為能立。",
    "T46n1937_002:0871a03": "須以止觀而為所立。弘故得立也。問詞雖即",
    "T46n1937_002:0871a04": "未分。答語非不顯了。義例求答意以設問。斯",
    "T46n1937_002:0871a05": "之謂歟。四恐妨結文。結云。攬斯眾旨輒為首",
    "T46n1937_002:0871a06": "題。聊申所傳不遺先見。信立題眾旨以止觀",
    "T46n1937_002:0871a07": "為所傳明矣。焉敢改所傳為能傳。能傳為所",
    "T46n1937_002:0871a08": "傳。欲免斯愆故。如上釋。若謂未允。更請消之",
    "T46n1937_002:0871a09": "云耳。",
    "T46n1937_002:0871a10": "義例境智互照",
    "T46n1937_002:0871a11": "義例問云。法華玄文境能照智。雖引承證。理",
    "T46n1937_002:0871a12": "亦難明。答順方便教。理不可會。若從極說。於",
    "T46n1937_002:0871a13": "理易融。以心為境。心亦能照。能所俱心。心體",
    "T46n1937_002:0871a14": "俱遍。心心相照。於理甚明。故不可思議境初",
    "T46n1937_002:0871a15": "云。不可思議境即是觀。以是得為四句分別。",
    "T46n1937_002:0871a16": "境照於境。境照於智。智照於境。智照於智。照",
    "T46n1937_002:0871a17": "者方照。非說可窮。照者應說。非照可了。說者",
    "T46n1937_002:0871a18": "方說。非照可窮。說者應照。非說可了(因學人問照者下八",
    "T46n1937_002:0871a19": "句。遂而評之)今輒評此文意者。蓋由上以四句互",
    "T46n1937_002:0871a20": "照明不思議境智。恐疑者云。凡立不思議者。",
    "T46n1937_002:0871a21": "則心行路絕。言語道斷。而反立於四句分別。",
    "T46n1937_002:0871a22": "句句咸皆云照。豈非句即是說照即是思。何",
    "T46n1937_002:0871a23": "名不思議境智耶。故復立八句。以照對說。定",
    "T46n1937_002:0871a24": "是遣非。意云。忘情照者方照。離字說者方說。",
    "T46n1937_002:0871a25": "如此照者應說。如此說者應照。是則忘情故",
    "T46n1937_002:0871a26": "照。則圓融乃能自在而說。離字故說即自在",
    "T46n1937_002:0871a27": "乃能圓融而照。所以四句皆彰其得。則終日",
    "T46n1937_002:0871a28": "說照。言思道絕。是為聖說聖默也。儻滯情而",
    "T46n1937_002:0871a29": "照。執語而說。則若說若照。非窮非了。何者。",
    "T46n1937_002:0871b01": "滯情故照。照則成偏執。語而說。說必有礙。何",
    "T46n1937_002:0871b02": "能如上四句互融耶。故四偏愚句皆斥其失。",
    "T46n1937_002:0871b03": "乃扶不思議之名也。文中以句法交互乍似",
    "T46n1937_002:0871b04": "難見。若以此意定之。則說證之道自明。不思",
    "T46n1937_002:0871b05": "議之名復顯。尚恐總敘未曉。更將此意逐句",
    "T46n1937_002:0871b06": "注之。",
    "T46n1937_002:0871b07": "照者方照(圓融照者方乃照之)。非說可窮(著字而說不可窮也。此以實證而斥虛說)。",
    "T46n1937_002:0871b08": "照者應說(如上照者合自在說)。非照可了(只能照者便成暗證。此以雙美斥於獨善)。",
    "T46n1937_002:0871b09": "說者方說(自在說者方乃說之)。非照可窮(滯情而照不可窮也。此以雙美而斥暗證)。",
    "T46n1937_002:0871b10": "說者應照(如上說者合圓融照)。非說可了(但能說者必成謗法。復以雙輪而斥雙翼)。",
    "T46n1937_002:0871b11": "天台教與起信論融會章",
    "T46n1937_002:0871b12": "有客忽問余曰。起信論於天台四教攝屬何",
    "T46n1937_002:0871b13": "耶。余偶對曰。起信論是唐朝藏法師製疏申",
    "T46n1937_002:0871b14": "通。天台不見文句解釋。此乃各是一家製作。",
    "T46n1937_002:0871b15": "難可和會。客乃動容問曰。聞天台一宗最能",
    "T46n1937_002:0871b16": "融會。如云以五時八教判釋東流一代時教。",
    "T46n1937_002:0871b17": "罄無不盡。此語何為。余乃立理對曰。只恐不",
    "T46n1937_002:0871b18": "許天台融會。若信天台攝屬。容有其理。則起",
    "T46n1937_002:0871b19": "信攝屬何難。亦乃自見諸家妍醜。今試為先",
    "T46n1937_002:0871b20": "將教攝論。次為以教會疏。且夫此論宗百洛",
    "T46n1937_002:0871b21": "叉經。而首題大乘。則理合通於衍門三教。故",
    "T46n1937_002:0871b22": "天台淨名玄義云。佛性唯識等論通申大乘三",
    "T46n1937_002:0871b23": "教。唯識尚具三教。起信何不具三。況與佛性",
    "T46n1937_002:0871b24": "大同小異。今且於論初後。撮略教文以對三",
    "T46n1937_002:0871b25": "教。論以一心為宗。乃云。總攝世出世法。此則",
    "T46n1937_002:0871b26": "正在圓門。亦兼餘二。真如門有離言依言空",
    "T46n1937_002:0871b27": "不空義。則三教之理明焉。生滅門明初發心",
    "T46n1937_002:0871b28": "住。能少分見於法身。八相成道(涅槃云。十住能少分見法身。見",
    "T46n1937_002:0871b29": "不了了。天台判為圓位。妙樂云。唯華嚴起信明初住八相。最為顯著)豈非圓位耶。",
    "T46n1937_002:0871c01": "次第翻九相。豈非別位耶。八地得無功用道。",
    "T46n1937_002:0871c02": "豈非通教被接之位耶。略引此文。諸可悉例。",
    "T46n1937_002:0871c03": "客曰。藏師製疏分齊如何。對曰。賢首立義望",
    "T46n1937_002:0871c04": "於天台。乃是別教一途之說。未是通方別教。",
    "T46n1937_002:0871c05": "何者。別有教道證道。彼則唯論教道。別有四",
    "T46n1937_002:0871c06": "門被機。彼乃只論雙。亦別有自他橫竪。彼乃",
    "T46n1937_002:0871c07": "獨論自行竪入。別有多義。彼所不云。未是別",
    "T46n1937_002:0871c08": "教通方蓋是一途之說。客乃難曰。彼疏隨緣",
    "T46n1937_002:0871c09": "不變為宗。天台亦以隨緣不變證於三因體遍。",
    "T46n1937_002:0871c10": "乃是圓意何言別耶。余曰。藏師雖用圓名。而",
    "T46n1937_002:0871c11": "成別義。何者。彼云。真如隨緣作一切法。而真",
    "T46n1937_002:0871c12": "如體性常不變。却謬引釋論云。無情唯有法",
    "T46n1937_002:0871c13": "性而無佛性。此則名雖在圓。而義成別。客曰。",
    "T46n1937_002:0871c14": "別明凝然為理。今以隨緣真如而為別理。此",
    "T46n1937_002:0871c15": "據何文。余返曰。別理隨緣其文稍顯。凝然為",
    "T46n1937_002:0871c16": "理。出自何文。客曰。此宗講者皆有此言。而未",
    "T46n1937_002:0871c17": "見文疏所出。余曰。盛將隨緣以凝然二理。簡",
    "T46n1937_002:0871c18": "於性相二宗。此乃出自賢首。天台未見此文。",
    "T46n1937_002:0871c19": "據理。隨緣未為圓極。彼宗尚自判終教。未及",
    "T46n1937_002:0871c20": "於圓。豈天台之圓同彼之終。須知。若凝然若",
    "T46n1937_002:0871c21": "隨緣。但據帶方便義邊。皆屬別教。客曰。天台",
    "T46n1937_002:0871c22": "立別理隨緣文據如何。對曰。止觀立別教發",
    "T46n1937_002:0871c23": "心境云。只觀根塵一念為迷解本記別如來藏",
    "T46n1937_002:0871c24": "為善不善因。妙樂云。別教從無住本立一切",
    "T46n1937_002:0871c25": "法。乃云。無明覆理。能覆所覆俱名無住。又",
    "T46n1937_002:0871c26": "云。真如在迷生一切法。又云。無明為因能生",
    "T46n1937_002:0871c27": "九界。必須法性為緣。文證若此。足可依憑。客",
    "T46n1937_002:0871c28": "曰。疏義在別。此則已明。論具三教。更冀剖",
    "T46n1937_002:0871c29": "析。余曰。儻有微礙。盡望陳述。客曰。真如門",
    "T46n1937_002:0872a01": "屬理。具三教可然。生滅門論於地住修證。須",
    "T46n1937_002:0872a02": "依一轍。別則始終俱別。圓則初後俱圓。如何",
    "T46n1937_002:0872a03": "三教位次並陳。對曰。此論宗經。既多明理。是",
    "T46n1937_002:0872a04": "故非一理。既不一。依位修證。如何一途。如華",
    "T46n1937_002:0872a05": "嚴經。明圓初住。乃云。初發心時便成正覺等。",
    "T46n1937_002:0872a06": "後明地位。却云。八地得無功用道。又仁王一",
    "T46n1937_002:0872a07": "偈頌中。三賢十聖住果報在圓。十四般若為",
    "T46n1937_002:0872a08": "別。五忍屬通。此一兩經明位尚爾。況此論宗",
    "T46n1937_002:0872a09": "百洛叉經。豈可止有一翻地位。文中缺於三",
    "T46n1937_002:0872a10": "藏位者。既以大乘標題。只可唯明衍教。客曰。",
    "T46n1937_002:0872a11": "且如賢首。學通性相。位繼四依。因何釋義全",
    "T46n1937_002:0872a12": "下天台。余曰。菩薩弘教各逗機宜。蓋是一類",
    "T46n1937_002:0872a13": "之機宜聞一途之說。所以作此申通。未必四",
    "T46n1937_002:0872a14": "依有不了也。客曰。既各擅一美。各逗機宜。何",
    "T46n1937_002:0872a15": "須彼此攝屬。對曰。既知二宗各逗機宜。何須",
    "T46n1937_002:0872a16": "致問。既令攝屬。如上所陳。若論被機。不須和",
    "T46n1937_002:0872a17": "會。客乃唯唯而退。",
    "T46n1937_002:0872a18": "釋請觀音疏中消伏三用(并序)",
    "T46n1937_002:0872a19": "消伏神呪修行要道。功用難思。吾祖發揮。",
    "T46n1937_002:0872a20": "今人受賜。疏文既簡。讀者多迷。惟冠攝一",
    "T46n1937_002:0872a21": "經。實消伏三用。儻釋之不當。修者何依。今",
    "T46n1937_002:0872a22": "附本宗。略評此義。敢言益物。聊軌自心。時",
    "T46n1937_002:0872a23": "皇宋天禧元年丁巳歲十月既望敘。",
    "T46n1937_002:0872a24": "疏云。用即為三。一事二行三理。事者。虎狼刀",
    "T46n1937_002:0872a25": "劍等也。行者。五住煩惱也。理者。法界無礙無",
    "T46n1937_002:0872a26": "染而染即理性之毒也。",
    "T46n1937_002:0872a27": "釋曰。用即為三。標三用也。一事等者。列三用",
    "T46n1937_002:0872a28": "也。中道總持被十種行者。修之不同。乃成",
    "T46n1937_002:0872a29": "三種消伏之用。觀音分證之法遍於一切眾",
    "T46n1937_002:0872b01": "生之心。隨乎功行親疎。致使力用差別。如起",
    "T46n1937_002:0872b02": "信論明佛菩薩用。並就眾生事識業識辨之。",
    "T46n1937_002:0872b03": "以良醫妙藥狂子服之乃彰功用也。應知三",
    "T46n1937_002:0872b04": "種毒害捨旁從正。受名不同。如普門別行疏。",
    "T46n1937_002:0872b05": "分別火難等相。報火至初禪。豈此下諸有全",
    "T46n1937_002:0872b06": "無業惑。蓋苦報為正也。業火至有頂。豈三界",
    "T46n1937_002:0872b07": "無惑報。以業為正也。煩惱火通四教。豈三乘",
    "T46n1937_002:0872b08": "人全無業報。以煩惱為正也。今事毒在欲界。",
    "T46n1937_002:0872b09": "此約果報。故受事名。行毒從色界。盡別教教",
    "T46n1937_002:0872b10": "道以不即理故。別受行名。理毒唯圓。以談即",
    "T46n1937_002:0872b11": "故也。蓋煩惱中分即不即異。故名行名理不",
    "T46n1937_002:0872b12": "同。若分別相。從正受名。與彼不異。所消毒害",
    "T46n1937_002:0872b13": "既爾。能消三用可知。釋中事者。牒事消伏用",
    "T46n1937_002:0872b14": "也。虎狼刀劍等者。所消伏毒害也。蓋果報行",
    "T46n1937_002:0872b15": "人為免現在刀虎等難。多用散心持名誦呪。",
    "T46n1937_002:0872b16": "修因戒善者亦免未來果報刀等。約此人明",
    "T46n1937_002:0872b17": "能消所消。一往屬事。行者者。牒行消伏用",
    "T46n1937_002:0872b18": "也。五住煩惱者。所消伏毒害也。雖不出能消",
    "T46n1937_002:0872b19": "之相。應以所消顯之。五住煩惱非三觀不消。",
    "T46n1937_002:0872b20": "但此三觀攝兩二乘及三菩薩。修因禪定者",
    "T46n1937_002:0872b21": "亦伏八地之愛。此等行人雖能伏斷煩惱。而",
    "T46n1937_002:0872b22": "皆不即法性。如別教道。縱知能造之心體是",
    "T46n1937_002:0872b23": "佛性。而謂無明自住。以不聞本性具惡法門",
    "T46n1937_002:0872b24": "故。非即理之惑。別人尚爾。前教可知。故此等",
    "T46n1937_002:0872b25": "人所消毒害既當自住。能消之觀全是別修。",
    "T46n1937_002:0872b26": "是則四諦俱非無作。故能消所消皆名為行",
    "T46n1937_002:0872b27": "也。理者者。牒理消伏用也。法界無礙無染",
    "T46n1937_002:0872b28": "而染即理性之毒也者。所消伏也。雖不出能",
    "T46n1937_002:0872b29": "消之相。應以所消顯之。且明所消者。法界是",
    "T46n1937_002:0872c01": "所迷之理。無礙是受熏之德。所迷本淨故",
    "T46n1937_002:0872c02": "無染。受熏變造故而染。全三德而成三障。故",
    "T46n1937_002:0872c03": "曰即理性之毒。然即理之談難得其意。須以",
    "T46n1937_002:0872c04": "具不具簡方見即不即殊。何者。若所迷法界",
    "T46n1937_002:0872c05": "不具三障染故有於三障。縱說一性隨緣。亦",
    "T46n1937_002:0872c06": "乃惑染自住。毒害有作。以反本時三障須破。",
    "T46n1937_002:0872c07": "即義不成。不名即理性之毒。屬前別教。等名",
    "T46n1937_002:0872c08": "為行毒也。若所迷法界本具三障染故現於",
    "T46n1937_002:0872c09": "三障。此則惑染依他。毒害無作。以復本時",
    "T46n1937_002:0872c10": "染毒宛然。方成即義。是故名為即理性之",
    "T46n1937_002:0872c11": "毒。的屬圓教也。故荊溪釋無明依他義云。",
    "T46n1937_002:0872c12": "此同體依依而復即。故知體具三障。起三障",
    "T46n1937_002:0872c13": "用。用還依體。與體不二。此依方即並由理具。",
    "T46n1937_002:0872c14": "方有事用。斯是圓乘。若不談具。乃名別教。",
    "T46n1937_002:0872c15": "是知由性惡故方論即理之毒也。能消伏用",
    "T46n1937_002:0872c16": "者。所消之毒既即理性。能消之用豈不即理。",
    "T46n1937_002:0872c17": "斯乃理慧理定為能消能伏也。復應了知理",
    "T46n1937_002:0872c18": "消伏用。體是性惡。方得初心即修中觀。故荊",
    "T46n1937_002:0872c19": "溪云。忽都未聞性惡之名。安能信有性德之",
    "T46n1937_002:0872c20": "行。性德非理耶。行非消伏用耶。欲明理消之",
    "T46n1937_002:0872c21": "用。要知性惡之功。何者。以初心人皆用見思",
    "T46n1937_002:0872c22": "王數為發觀之始。前之三教不談性惡故。此",
    "T46n1937_002:0872c23": "王數不能即性。既不即性。故須別緣真中二",
    "T46n1937_002:0872c24": "理破此王數。既有能緣所緣能破所破。故毒",
    "T46n1937_002:0872c25": "害消伏俱受行名。若圓頓教。既詮性惡。則見",
    "T46n1937_002:0872c26": "思王數乃即性之毒。毒既即性。故只以此毒",
    "T46n1937_002:0872c27": "為能消伏。既以毒為能消。則當處絕待。誰云",
    "T46n1937_002:0872c28": "能破所破。有何能緣所緣。毒害即中諸法趣",
    "T46n1937_002:0872c29": "毒。遮照相即言慮莫窮。故荊溪云。非但所",
    "T46n1937_002:0873a01": "觀無明法性體性不二。能觀觀智即無明是。",
    "T46n1937_002:0873a02": "若非理毒。焉即能觀。故一心三觀圓頓十乘。",
    "T46n1937_002:0873a03": "更非別修。皆理消伏也。應知三用得前前者。",
    "T46n1937_002:0873a04": "不得後後。得後後者。必具前前。且約誦呪為",
    "T46n1937_002:0873a05": "事辨之。如散心誦者。未修禪慧。則唯得事。不",
    "T46n1937_002:0873a06": "名行理。若三教人等。如優波斯那。聞六字已。",
    "T46n1937_002:0873a07": "但觀心脈及四大實際。得阿羅漢。此是但修",
    "T46n1937_002:0873a08": "消伏觀行。既不兼口誦。則獨受行名。或有不",
    "T46n1937_002:0873a09": "捨口誦而修三教觀法。此乃誦全成觀。雖兼",
    "T46n1937_002:0873a10": "事用。而須從勝皆名行消伏也。但不名理耳。",
    "T46n1937_002:0873a11": "若圓教人。如釋迦因地聞此章句即便數息",
    "T46n1937_002:0873a12": "住首楞嚴。則專理用也。若云過去得聞此句",
    "T46n1937_002:0873a13": "受持讀誦。則兼事用。若觀芭蕉幻化以為助",
    "T46n1937_002:0873a14": "道。則兼行用。雖兼事行。既約圓修。無不即性",
    "T46n1937_002:0873a15": "故。須從勝皆名理消伏也。又此三用消伏不",
    "T46n1937_002:0873a16": "定。自有以事消惑。自有以行消報。有修事行",
    "T46n1937_002:0873a17": "而能悟理。有修理用但消業報。文中但出所",
    "T46n1937_002:0873a18": "消三種之毒。不釋能消三種之用。蓋有對消",
    "T46n1937_002:0873a19": "互消之意。不可卒備。此令說者準義示之。況",
    "T46n1937_002:0873a20": "不獨此中諸文皆簡。儻迷山家教觀深旨。此",
    "T46n1937_002:0873a21": "疏敷揚誠為不易。今輒解此文。多有疎遺。",
    "T46n1937_002:0873a22": "庶幾達人許為刊正云耳。",
    "T46n1937_002:0873a23": "對闡義鈔辨三用一十九問(并序)",
    "T46n1937_002:0873a24": "孤山法師吾宗之先覺者也。著闡義鈔解",
    "T46n1937_002:0873a25": "請觀音疏。於中發明消伏三用義亦詳矣。",
    "T46n1937_002:0873a26": "而於一家教觀大旨。尚復差忒。予切陋之。",
    "T46n1937_002:0873a27": "於是設問一十九章。徵問是否。俾諸學",
    "T46n1937_002:0873a28": "者於茲法義不為異端所惑云。天禧紀元",
    "T46n1937_002:0873a29": "十月一日。四明(知禮)敘。",
    "T46n1937_002:0873b01": "一問。約事約行二種毒害。為理性本具隨緣",
    "T46n1937_002:0873b02": "發現耶。為理本無因迷始有耶。因迷始有。非",
    "T46n1937_002:0873b03": "今圓義。本具隨緣。能隨之體非性惡耶。",
    "T46n1937_002:0873b04": "二問。據何顯文。約何了義。理性毒害非性惡",
    "T46n1937_002:0873b05": "耶。",
    "T46n1937_002:0873b06": "三問。理性毒害是無明耶。非無明耶。若謂是",
    "T46n1937_002:0873b07": "者。則與約行全同。若謂非者。又非性惡。五住",
    "T46n1937_002:0873b08": "之外別有體耶。",
    "T46n1937_002:0873b09": "四問。行毒理毒若無別相。何故疏家特分三",
    "T46n1937_002:0873b10": "用耶。",
    "T46n1937_002:0873b11": "五問。鈔云。修一心三觀。破五住惑。即約行消",
    "T46n1937_002:0873b12": "伏毒害。至釋理毒。何故復云。今觀諸法唯心。",
    "T46n1937_002:0873b13": "染體悉淨。即神呪治理性之毒。此之二解能",
    "T46n1937_002:0873b14": "治所治約行約理在修在性。異相如何。",
    "T46n1937_002:0873b15": "六問。鈔釋無礙無染而染云。法性之與無明",
    "T46n1937_002:0873b16": "遍造諸法。名之為染。染故即有事中之毒及",
    "T46n1937_002:0873b17": "約行之毒也。作此解者。無染之染全屬事行",
    "T46n1937_002:0873b18": "毒害明矣。那釋理性毒害復指此耶。理若不",
    "T46n1937_002:0873b19": "具毒害。性惡法門至果永斷耶。三毒化事作",
    "T46n1937_002:0873b20": "意方有耶。",
    "T46n1937_002:0873b21": "七問。鈔中特陳理毒非性惡者。為顯思議耶。",
    "T46n1937_002:0873b22": "為顯不思議耶。若謂思議。非今所論。若不思",
    "T46n1937_002:0873b23": "議。一體三用那忽永殊。毒害之義唯屬事行。",
    "T46n1937_002:0873b24": "理性本無耶。",
    "T46n1937_002:0873b25": "八問。鈔釋理毒。何以都不陳理之相。便云。今",
    "T46n1937_002:0873b26": "觀諸法唯心。染體悉淨。即神呪治理毒也。此",
    "T46n1937_002:0873b27": "語為釋理性所消伏耶。為解理性能消伏耶。",
    "T46n1937_002:0873b28": "若解所消理毒。為指染體耶。為指染用耶。若",
    "T46n1937_002:0873b29": "指染用。必是五住自屬約行矣。若指染體。又",
    "T46n1937_002:0873c01": "非性惡。一家所談性惡法門擬指何物耶。",
    "T46n1937_002:0873c02": "九問。鈔曰。或謂性惡是理毒者。毒義雖成。消",
    "T46n1937_002:0873c03": "義全闕。若無消義。安稱用耶(文)。詰曰。一家圓",
    "T46n1937_002:0873c04": "談若許理毒即性惡義。那得復云消義全闕。",
    "T46n1937_002:0873c05": "若爾。荊溪何故云。忽都未聞性惡之名。安能",
    "T46n1937_002:0873c06": "信有性德之行耶。然不知理毒即性惡者。何",
    "T46n1937_002:0873c07": "異都不聞耶。縱許理毒為性惡。已那又責云。",
    "T46n1937_002:0873c08": "消義全闕。此乃雖聞。而不解矣。且荊溪之意",
    "T46n1937_002:0873c09": "唯恐不聞性惡則無性德之行。今何返此耶。",
    "T46n1937_002:0873c10": "如斯述作莫成壞己宗途否。莫成翳人眼目",
    "T46n1937_002:0873c11": "否。若謂不然。恭請三復斯文。探賾大旨細為",
    "T46n1937_002:0873c12": "答釋。",
    "T46n1937_002:0873c13": "十問。鈔指約行。是約智斷。智即能斷。斷即所",
    "T46n1937_002:0873c14": "斷。五住斷處名消行毒。謂異理毒者詰曰。智",
    "T46n1937_002:0873c15": "即能斷。斷即所斷。更無別體。即指五住。對能",
    "T46n1937_002:0873c16": "斷智。名行消耶。斷若無體。此即滅無之斷。為",
    "T46n1937_002:0873c17": "此所斷自有常體。指修即性為所斷惑。名行",
    "T46n1937_002:0873c18": "消耶。斷若無體。此即滅無之斷。與小何殊。斷",
    "T46n1937_002:0873c19": "若有體。行毒消處還具理性之毒否。若非理",
    "T46n1937_002:0873c20": "毒。指何為體而論圓斷耶。應指別清淨真如",
    "T46n1937_002:0873c21": "耶。眾生因心但有修惡無性惡耶。",
    "T46n1937_002:0873c22": "十一問。理性若無消伏義者。約教行理。別釋",
    "T46n1937_002:0873c23": "此題。教行名經。有消伏義。約理名經。必可全",
    "T46n1937_002:0873c24": "廢耶。若可廢者。何名別釋題中理經耶。若不",
    "T46n1937_002:0873c25": "可廢。那忽簡云毒義雖成消義全闕耶。",
    "T46n1937_002:0873c26": "十二問。理性消伏為約修明。為約性辨。若約",
    "T46n1937_002:0873c27": "修者。不出約行消伏。若約理性。理自消伏。那",
    "T46n1937_002:0873c28": "云今觀諸法唯心染體等耶。今觀之言修耶",
    "T46n1937_002:0873c29": "性耶。",
    "T46n1937_002:0874a01": "十三問理消伏義。鈔自簡云。是則惑性相待",
    "T46n1937_002:0874a02": "非闕智斷。今詰曰。理消伏義既云非關約行",
    "T46n1937_002:0874a03": "智斷。為指理境非關智斷耶。為約迷事非關",
    "T46n1937_002:0874a04": "智斷耶。為據性德之行非關智斷耶。為並約",
    "T46n1937_002:0874a05": "四義非關智斷耶。",
    "T46n1937_002:0874a06": "十四問。理性若無消伏義者。約行消伏都非",
    "T46n1937_002:0874a07": "性起耶。若然。大師那云。今原性德種子。若悲",
    "T46n1937_002:0874a08": "心智慧莊嚴顯出真身。皆了因為種子。若慈",
    "T46n1937_002:0874a09": "心福德莊嚴顯出應身。皆緣因為種子。今文",
    "T46n1937_002:0874a10": "約行消義非悲智莊嚴耶。約行伏義非慈福",
    "T46n1937_002:0874a11": "莊嚴耶。若無本性種子。如何顯示約行圓修",
    "T46n1937_002:0874a12": "耶。",
    "T46n1937_002:0874a13": "十五問。鈔云。惑性相待非關智斷名消理毒",
    "T46n1937_002:0874a14": "者。為約本淨不染五住名理消耶。為用觀智",
    "T46n1937_002:0874a15": "照理忘惑名理消耶。若云本淨不染都未涉",
    "T46n1937_002:0874a16": "修者。那云今觀諸法唯心染體悉淨名治理",
    "T46n1937_002:0874a17": "毒耶。若云惑性相待推惑即性名消理毒者。",
    "T46n1937_002:0874a18": "此即約行推撿入空顯是修成。何謂約理。荊",
    "T46n1937_002:0874a19": "溪那云理則性德緣了。那云本自二空即性",
    "T46n1937_002:0874a20": "德義耶。",
    "T46n1937_002:0874a21": "十六問。若云毒義雖成消義全闕者。今家應",
    "T46n1937_002:0874a22": "不合云。原乎因果根本。即是性德緣了。此之",
    "T46n1937_002:0874a23": "性德本自有之。非適今也。性德了因非理消",
    "T46n1937_002:0874a24": "義耶。性德緣因非伏義耶。",
    "T46n1937_002:0874a25": "十七問。若云惑性相待非關智斷行消義者。",
    "T46n1937_002:0874a26": "此則修性理殊。智斷體別。大師那云。始則起",
    "T46n1937_002:0874a27": "自了因。終則菩提大智。始則起自緣因。終則",
    "T46n1937_002:0874a28": "涅槃斷德。如何特陳惑性相待名理消毒。非",
    "T46n1937_002:0874a29": "關約行智斷義耶。性德了因非智體耶。性德",
    "T46n1937_002:0874b01": "緣因非斷體耶。",
    "T46n1937_002:0874b02": "十八問。鈔云。惑性相待名消理毒者。此對惑",
    "T46n1937_002:0874b03": "之性為修德境耶。性德境耶。若云修境。則約",
    "T46n1937_002:0874b04": "所起對。理自具。而為研覈成消伏義。亦但屬",
    "T46n1937_002:0874b05": "修約行明矣。若云性境。法性自爾。非作所成。",
    "T46n1937_002:0874b06": "此性對惑名消理毒者。能對性既云消義全",
    "T46n1937_002:0874b07": "闕。應取但中之理為能對性耶。應取清淨真",
    "T46n1937_002:0874b08": "如為能對性耶。",
    "T46n1937_002:0874b09": "十九問。鈔云。或謂性惡是理毒者。毒義雖成。",
    "T46n1937_002:0874b10": "消義全闕。若有。應破性惡者詰曰。若爾。輔行",
    "T46n1937_002:0874b11": "那云。又此理具變為修具。一一修具無非理",
    "T46n1937_002:0874b12": "具。令識修具全是理具。乃達理具即空即中。",
    "T46n1937_002:0874b13": "此之理具既即空中。亦莫破性惡法門耶。大",
    "T46n1937_002:0874b14": "師云。修德相貌在性德中。此亦斷性惡耶。理",
    "T46n1937_002:0874b15": "具空中舉修德相貌。豈非今約理消伏義乎",
    "T46n1937_002:0874b16": "予謂若憑鈔語。一家所宣性德法門都成無",
    "T46n1937_002:0874b17": "用。圓修智行俱成有作。何哉。以謂理具諸行",
    "T46n1937_002:0874b18": "應破性惡法門故。若言性惡理毒消義全闕。",
    "T46n1937_002:0874b19": "則顯同緣了始有。奈何修德非圓融耶。夫如",
    "T46n1937_002:0874b20": "是則修性之說傾矣。圓頓之道廢矣。述作裨",
    "T46n1937_002:0874b21": "贊宗乘。那忽特違大義也。",
    "T46n1937_002:0874b22": "四明尊者教行錄卷第二"
}