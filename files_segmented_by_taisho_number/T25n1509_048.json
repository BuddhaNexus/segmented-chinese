{
    "T25n1509_048:0402c14": "大智度論釋四念處品第十九卷四十八",
    "T25n1509_048:0402c16": "龍樹菩薩造",
    "T25n1509_048:0402c17": "後秦龜茲國三藏鳩摩羅什譯",
    "T25n1509_048:0402c18": "19 四念處品【經】佛告須菩提：「菩薩摩訶薩摩訶衍，所謂",
    "T25n1509_048:0402c19": "四念處。何等四？「須菩提！菩薩摩訶薩，內身中",
    "T25n1509_048:0402c20": "循身觀，亦無身覺，以不可得故；外身中、內外",
    "T25n1509_048:0402c21": "身中循身觀，亦無身覺，以不可得故。勤精進",
    "T25n1509_048:0402c22": "一心，除世間貪憂。內受、內心、內法，外受、外心、",
    "T25n1509_048:0402c23": "外法，內外受、內外心、內外法，循法觀，亦無法",
    "T25n1509_048:0402c24": "覺，以不可得故。勤精進一心，除世間貪憂。「須",
    "T25n1509_048:0402c25": "菩提！菩薩摩訶薩，云何內身中循身觀？須菩",
    "T25n1509_048:0402c26": "提！若菩薩摩訶薩行時知行，住時知住，坐時",
    "T25n1509_048:0402c27": "知坐，臥時知臥，如身所行，如是知。須菩提！",
    "T25n1509_048:0402c28": "菩薩摩訶薩如是內身中循身觀，勤精進一",
    "T25n1509_048:0402c29": "心，除世間貪憂，以不可得故。「復次，須菩提！",
    "T25n1509_048:0403a01": "菩薩摩訶薩若來若去，視瞻一心，屈申俯仰，",
    "T25n1509_048:0403a02": "服僧伽梨，執持衣鉢，飲食、臥息、坐立、睡覺、語",
    "T25n1509_048:0403a03": "默，入禪、出禪，亦常一心。如是，須菩提！菩薩摩",
    "T25n1509_048:0403a04": "訶薩行般若波羅蜜，內身中循身觀，以不可",
    "T25n1509_048:0403a05": "得故。「復次，須菩提！菩薩摩訶薩內身中循身",
    "T25n1509_048:0403a06": "觀時，一心念：『入息時知入息，出息時知出息；",
    "T25n1509_048:0403a07": "入息長時知入息長，出息長時知出息長；入",
    "T25n1509_048:0403a08": "息短時知入息短，出息短時知出息短。譬如",
    "T25n1509_048:0403a09": "旋師，若旋師弟子，繩長知長，繩短知短。』菩",
    "T25n1509_048:0403a10": "薩摩訶薩，亦如是一心念：『入息時知入息，出",
    "T25n1509_048:0403a11": "息時知出息；入息長時知入息長，出息長時",
    "T25n1509_048:0403a12": "知出息長；入息短時知入息短，出息短時知",
    "T25n1509_048:0403a13": "出息短。』如是，須菩提！菩薩摩訶薩內身中循",
    "T25n1509_048:0403a14": "身觀，勤精進一心，除世間貪憂，以不可得故。",
    "T25n1509_048:0403a15": "「復次，須菩提！菩薩摩訶薩觀身四大，作是念：",
    "T25n1509_048:0403a16": "『身中有地大、水大、火大、風大。』譬如屠牛師、若",
    "T25n1509_048:0403a17": "屠牛弟子，以刀殺牛，分作四分，作四分已，",
    "T25n1509_048:0403a18": "若立若坐，觀此四分。菩薩摩訶薩亦如是，行",
    "T25n1509_048:0403a19": "般若波羅蜜時，種種觀身四大：地大、水大、",
    "T25n1509_048:0403a20": "火大、風大。如是，須菩提！菩薩摩訶薩內身中",
    "T25n1509_048:0403a21": "循身觀，以不可得故。「復次，須菩提！菩薩摩",
    "T25n1509_048:0403a22": "訶薩觀內身，從足至頂，周匝薄皮，種種不淨",
    "T25n1509_048:0403a23": "充滿身中；作是念：『身中有髮、毛、爪、齒、薄皮、",
    "T25n1509_048:0403a24": "厚皮、筋、肉、骨、髓、脾、腎、心、肝、肺、小腸、大腸、胃、胞、",
    "T25n1509_048:0403a25": "𡱁、尿、垢、汗、目、淚、涕、唾、膿、血、黃、白痰、陰、肪、𦙽、",
    "T25n1509_048:0403a26": "腦、膜。』譬如田夫倉中，隔盛雜穀，種種充滿，稻、",
    "T25n1509_048:0403a27": "麻、黍、粟、豆、麥；明眼之人，開倉即知是麻、是黍、",
    "T25n1509_048:0403a28": "是稻、是粟、是麥、是豆，分別悉知。菩薩摩訶薩",
    "T25n1509_048:0403a29": "亦如是觀是身，從足至頂，周匝薄皮，種種不",
    "T25n1509_048:0403b01": "淨充滿身中，髮毛、爪齒，乃至腦膜。如是，須",
    "T25n1509_048:0403b02": "菩提！菩薩摩訶薩觀內身，勤精進一心，除世",
    "T25n1509_048:0403b03": "間貪憂，以不可得故。「復次，須菩提！菩薩摩訶",
    "T25n1509_048:0403b04": "薩若見棄死人身，一日、二日，至于五日，膖脹、青",
    "T25n1509_048:0403b05": "瘀，膿汁流出；自念：『我身亦如是相、如是法，未",
    "T25n1509_048:0403b06": "脫此法。』如是，須菩提！菩薩摩訶薩內身中循",
    "T25n1509_048:0403b07": "身觀，勤精進一心，除世間貪憂，以不可得故。",
    "T25n1509_048:0403b08": "「復次，須菩提！菩薩摩訶薩若見棄死人身，若",
    "T25n1509_048:0403b09": "六日、若七日，烏、鵄、雕、鷲、犲、狼、狐、狗如是等種種",
    "T25n1509_048:0403b10": "禽獸爴裂食之；自念：『我身如是相、如是法，",
    "T25n1509_048:0403b11": "未脫此法。』如是，須菩提！菩薩摩訶薩內身中",
    "T25n1509_048:0403b12": "循身觀，勤精進一心，除世間貪憂，以不可得",
    "T25n1509_048:0403b13": "故。「復次，須菩提！菩薩摩訶薩若見棄死人身，",
    "T25n1509_048:0403b14": "禽獸食已，不淨爛臭；自念：『我身如是相、如是",
    "T25n1509_048:0403b15": "法，未脫此法。』乃至除世間貪憂。「復次，須菩提！",
    "T25n1509_048:0403b16": "菩薩摩訶薩若見棄死人身，骨鎖血肉塗",
    "T25n1509_048:0403b17": "染，筋骨相連；自念：『我身如是相、如是法，未脫",
    "T25n1509_048:0403b18": "此法。』乃至除世間貪憂。「復次，須菩提！菩薩摩",
    "T25n1509_048:0403b19": "訶薩若見棄死人身，骨瑣血肉已離，筋骨相",
    "T25n1509_048:0403b20": "連；自念：『我身如是相、如是法，未脫此法。』乃至",
    "T25n1509_048:0403b21": "除世間貪憂。「復次，須菩提！菩薩摩訶薩若見",
    "T25n1509_048:0403b22": "棄死人身，骨瑣已散在地；自念：『我身如是相、",
    "T25n1509_048:0403b23": "如是法，未脫此法。』如是，須菩提！菩薩摩訶薩",
    "T25n1509_048:0403b24": "觀內身，乃至除世間貪憂。「復次，須菩提！菩薩",
    "T25n1509_048:0403b25": "摩訶薩若見棄死人身，骨散在地，腳骨異處，",
    "T25n1509_048:0403b26": "膞骨、髀骨，腰骨、肋骨，脊骨、手骨，項骨、髑髏，",
    "T25n1509_048:0403b27": "各各異處；自念：『我身如是相、如是法，未脫此",
    "T25n1509_048:0403b28": "法。』如是，須菩提！菩薩摩訶薩觀內身，乃至除",
    "T25n1509_048:0403b29": "世間貪憂。「復次，須菩提！菩薩摩訶薩見是棄",
    "T25n1509_048:0403c01": "死人骨在地，歲久風吹日曝，色白如貝；自念：『我",
    "T25n1509_048:0403c02": "身如是相、如是法，未脫此法。』如是，須菩提！菩",
    "T25n1509_048:0403c03": "薩摩訶薩觀內身，乃至除世間貪憂，以不可",
    "T25n1509_048:0403c04": "得故。」【論】問曰：四念處中有種種觀，何以",
    "T25n1509_048:0403c05": "但說十二種觀——所謂若內、若外、若內外？復次，",
    "T25n1509_048:0403c06": "何等是內？何等是外？內外觀已，何以復別說",
    "T25n1509_048:0403c07": "內外？復次，四念處中，一念處是內，內法中攝，",
    "T25n1509_048:0403c08": "所謂心；二念處是外，外法中攝，所謂受與",
    "T25n1509_048:0403c09": "法；一念處是內外，內外法中攝，所謂身。何",
    "T25n1509_048:0403c10": "以說四法都是內、都是外、都是內外？何以",
    "T25n1509_048:0403c11": "不但言「觀身」，而言「循身觀」？云何觀身而不",
    "T25n1509_048:0403c12": "生身覺？何以言「勤精進一心」？三十七品皆",
    "T25n1509_048:0403c13": "應言「一心」，何以但此中言「一心」？此中若修",
    "T25n1509_048:0403c14": "行四念處時，一切五蓋應除，何以獨言「除",
    "T25n1509_048:0403c15": "貪」？世間喜亦能妨道，何以但言「除憂」？觀身",
    "T25n1509_048:0403c16": "法種種門：無常、苦、空、無我等，今何以但言「不",
    "T25n1509_048:0403c17": "淨」？若但觀不淨，何以復念身四威儀等？此",
    "T25n1509_048:0403c18": "事易知，何足問！答曰：是十二種觀，行者從",
    "T25n1509_048:0403c19": "此得定心。先來三種邪行，若內、若外、若內",
    "T25n1509_048:0403c20": "外；破三種邪行，是故有三種正行。有人著",
    "T25n1509_048:0403c21": "內情多，著外情少；如人為身故，能捨妻子、",
    "T25n1509_048:0403c22": "親屬、寶物。有人著外情多，著內情少；如人",
    "T25n1509_048:0403c23": "貪財喪身，為欲沒命。有人著內外情多——",
    "T25n1509_048:0403c24": "是故說三種正行。復次，自身名內身，他身",
    "T25n1509_048:0403c25": "名外身；九受入名為內身，九不受入名為",
    "T25n1509_048:0403c26": "外身；眼等五情名為內身，色等五塵名為外",
    "T25n1509_048:0403c27": "身；如是等分別內、外。行者先以不淨、無常、",
    "T25n1509_048:0403c28": "苦、空、無我等智慧觀內身，不得是身好相：",
    "T25n1509_048:0403c29": "若淨相，若常相，若樂，若我，若實。內既不得，復",
    "T25n1509_048:0404a01": "觀外身，求淨、常、我、樂、實亦不可得。若不得",
    "T25n1509_048:0404a02": "便生疑：「我觀內時，於外或錯；觀外時，於內",
    "T25n1509_048:0404a03": "或錯。」今內外一時俱觀，亦不可得。是時心得",
    "T25n1509_048:0404a04": "正定，知是身不淨、無常、苦、空、無我，如病、如",
    "T25n1509_048:0404a05": "癰、如瘡，九孔流穢，是為行廁；不久破壞、",
    "T25n1509_048:0404a06": "離散、盡滅、死相；常有飢渴、寒熱、鞭杖、繫閉，",
    "T25n1509_048:0404a07": "罵詈、毀呰、老病等諸苦常圍遶，不得自在。",
    "T25n1509_048:0404a08": "內空無主，亦無知者、見者，作者、受者，但空",
    "T25n1509_048:0404a09": "諸法因緣和合而有，自生自滅，無所繫屬，猶",
    "T25n1509_048:0404a10": "如草木，是故內外俱觀。餘內、外義，如十八空",
    "T25n1509_048:0404a11": "中說。「循身觀」者，尋隨觀察，知其不淨，衰老病",
    "T25n1509_048:0404a12": "死，爛壞臭處，骨節腐敗，摩滅歸土。如我此",
    "T25n1509_048:0404a13": "身，覆以薄皮，令人狂惑，憂畏萬端。以是",
    "T25n1509_048:0404a14": "故，如身相內外隨逐，本末觀察。又如佛說",
    "T25n1509_048:0404a15": "循身觀法。「不生身覺」者，不取身一異相而",
    "T25n1509_048:0404a16": "生戲論。眾生於是身中起種種覺：有生淨",
    "T25n1509_048:0404a17": "覺，有生不淨覺；有生瞋覺，念他過罪；",
    "T25n1509_048:0404a18": "有人觀此身：「身為何法？諸身分邊為一？為",
    "T25n1509_048:0404a19": "異？」不生如是種種覺。所以者何？無所利",
    "T25n1509_048:0404a20": "益，妨涅槃道故。復次，餘凡夫、聲聞人取身",
    "T25n1509_048:0404a21": "相能觀身，菩薩不取身相而能觀身。「勤精",
    "T25n1509_048:0404a22": "進一心」者，餘世事巧便，從無始世界來，常習",
    "T25n1509_048:0404a23": "常作，如離別常人易，離別知識難；離別",
    "T25n1509_048:0404a24": "知識易，離別父子難；離別父子易，自離",
    "T25n1509_048:0404a25": "其身難；自離其身易，離其心者難。自不一",
    "T25n1509_048:0404a26": "心勤精進，此不可得！譬如攢燧求火，一",
    "T25n1509_048:0404a27": "心勤著，不休不息，乃可得火，是故說「一心",
    "T25n1509_048:0404a28": "勤精進」。「除世間貪憂」者，貪除則五蓋盡去；猶",
    "T25n1509_048:0404a29": "如破竹，初節既破，餘節皆去。復次，行者遠",
    "T25n1509_048:0404b01": "離五欲，出家學道，既捨世樂，未得定樂，或",
    "T25n1509_048:0404b02": "時心生憂念，如魚樂水。心相如是，常求",
    "T25n1509_048:0404b03": "樂事，還念本所欲。行者多生是二心，是故",
    "T25n1509_048:0404b04": "佛說「當除貪、憂」。說「貪」，即是說世間喜，以",
    "T25n1509_048:0404b05": "相應故。初觀不淨者，人身不淨，薄皮覆故，",
    "T25n1509_048:0404b06": "先生淨相，後生餘倒；以是故，初說不淨觀。",
    "T25n1509_048:0404b07": "復次，眾生多著貪欲，取淨相；瞋恚、邪見不",
    "T25n1509_048:0404b08": "爾故，是以先治貪欲，觀不淨。念身四威儀",
    "T25n1509_048:0404b09": "等者，先欲破身賊；得一心人，所為之事皆",
    "T25n1509_048:0404b10": "能成辦。以是故先尋繹其身所為、所行、來",
    "T25n1509_048:0404b11": "去、臥覺、坐禪觀身所作，常一心安詳，不錯",
    "T25n1509_048:0404b12": "不亂。作如是觀察，以不淨，三昧易得。身",
    "T25n1509_048:0404b13": "雖安詳，內有種種惡覺觀，破亂其心；以是",
    "T25n1509_048:0404b14": "故，說安那波那十六分以防覺觀。安那般",
    "T25n1509_048:0404b15": "那義，如先說。身既安詳，心無錯亂，然後",
    "T25n1509_048:0404b16": "行不淨觀，安隱牢固。若先行不淨觀，狂心",
    "T25n1509_048:0404b17": "錯亂故，不淨反作淨相。佛法中，此二法名甘",
    "T25n1509_048:0404b18": "露初門。不淨觀者，所謂菩薩摩訶薩觀身如",
    "T25n1509_048:0404b19": "草木瓦石無異。是身外四大變為飲食，充",
    "T25n1509_048:0404b20": "實內身：堅者是地，濕者是水，熱者是火，動者",
    "T25n1509_048:0404b21": "是風；是四事入內即是身。是四分中，各各無",
    "T25n1509_048:0404b22": "我、無我所，隨逐自相，不隨人意。苦、空等亦",
    "T25n1509_048:0404b23": "如是說。「若坐、若立」者，臥則懈怠，身不動故，",
    "T25n1509_048:0404b24": "心亦不動；行則心亂，身不靜故，心亦不靜。",
    "T25n1509_048:0404b25": "欲以眼見事況所不見，故說譬喻：「牛」即",
    "T25n1509_048:0404b26": "是行者身，「屠兒」即是行者，「刀」是利智慧，「奪牛",
    "T25n1509_048:0404b27": "命」即是破身一相，「四分」即是四大。屠者觀",
    "T25n1509_048:0404b28": "牛四分，更無別牛，亦非是牛；行者觀身四",
    "T25n1509_048:0404b29": "大亦如是。是四大不名為身。所以者何？此",
    "T25n1509_048:0404c01": "四，身一故；又四大是總相，身是別相；若外四",
    "T25n1509_048:0404c02": "大不名為身，入身中假名為身。我不在",
    "T25n1509_048:0404c03": "四大中，四大不在我中；我去四大遠，但",
    "T25n1509_048:0404c04": "以顛倒妄計為身。用是散空智慧分別四",
    "T25n1509_048:0404c05": "大及造色，然後入三念處，得入道。又此身",
    "T25n1509_048:0404c06": "從足至髮、從髮至足，周匝薄皮；反覆思惟，",
    "T25n1509_048:0404c07": "無一淨處。髮毛等乃至腦膜，略說則三十",
    "T25n1509_048:0404c08": "六，廣說則眾多。穀倉是身，農夫是行者，田",
    "T25n1509_048:0404c09": "種穀是行者身業因緣。結實入倉，是行者",
    "T25n1509_048:0404c10": "因緣熟得身。稻、麻、黍、粟等，是身中種種不",
    "T25n1509_048:0404c11": "淨。農夫開倉，即知麻、黍、麥、豆種種別異，是",
    "T25n1509_048:0404c12": "行者不淨觀，以慧眼開見是身倉，知此",
    "T25n1509_048:0404c13": "身中不淨充滿，必當敗壞，若他來害，若當",
    "T25n1509_048:0404c14": "自死。此身中但有屎尿不淨、種種惡露等。已",
    "T25n1509_048:0404c15": "觀內身不淨，今觀外身敗壞；是故說二種",
    "T25n1509_048:0404c16": "不淨：一者、已壞，二者、未壞。先觀己身未壞",
    "T25n1509_048:0404c17": "有識，若結使薄、利根人即生患厭；鈍根結厚",
    "T25n1509_048:0404c18": "者，觀死人已壞，可畏可惡。若死一日至五",
    "T25n1509_048:0404c19": "日，親里猶尚守護；是時禽獸未食，青瘀、膖",
    "T25n1509_048:0404c20": "脹、膿血流出、腹脹破裂、五藏爛壞，屎尿臭",
    "T25n1509_048:0404c21": "處，甚可惡厭。行者心念：「此色先好，行來、言",
    "T25n1509_048:0404c22": "語，妖蠱姿則，惑亂人情，淫者愛著；今者觀",
    "T25n1509_048:0404c23": "之，好色安在？如佛所說，真是幻法，但誑無",
    "T25n1509_048:0404c24": "智之眼！」今此實事露現，行者即念：「我身與彼，",
    "T25n1509_048:0404c25": "等無有異；未脫此法，云何自著、著彼？又",
    "T25n1509_048:0404c26": "亦何為自重輕他？」如是觀已，心則調伏，可",
    "T25n1509_048:0404c27": "以求道，能除世間貪憂。又復思惟：此屍初",
    "T25n1509_048:0404c28": "死之時，鳥獸見之，謂非死人，不敢來近；以",
    "T25n1509_048:0404c29": "是故說「過六七日，親戚既去，烏鷲、野干之",
    "T25n1509_048:0405a01": "屬競來食之。」皮肉既盡，日日變異，以是故",
    "T25n1509_048:0405a02": "說「但有骨人」。見其如此，更生厭心，念言：「是",
    "T25n1509_048:0405a03": "心肝皮肉，實無有我，但因是身合集罪福",
    "T25n1509_048:0405a04": "因緣，受苦無量！」即復自念：「我身不久，會當",
    "T25n1509_048:0405a05": "如是，未離此法。」或時行者見骨人在地，",
    "T25n1509_048:0405a06": "雨水澆浸，日曝風吹，但有白骨；或見久骨",
    "T25n1509_048:0405a07": "筋斷節解，分散異處，其色如鴿；或腐朽爛壞，",
    "T25n1509_048:0405a08": "與土同色。初觀三十六物，死屍膖脹，一日",
    "T25n1509_048:0405a09": "至五日，是不淨觀。鳥獸來食，乃至與土同",
    "T25n1509_048:0405a10": "色，是無常觀。是中求我、我所不可得，如先",
    "T25n1509_048:0405a11": "說「因緣生，不自在故」，是非我觀。觀身相如",
    "T25n1509_048:0405a12": "此，無一可樂；若有著者，則生憂苦，是名苦",
    "T25n1509_048:0405a13": "觀。以四聖行觀外身，自知己身亦復如",
    "T25n1509_048:0405a14": "是，然後內外俱觀。若心散亂，當念老病死、",
    "T25n1509_048:0405a15": "三惡道苦，身命無常，佛法欲滅；如是等，鞭心",
    "T25n1509_048:0405a16": "令伏，還繫不淨觀中，是名「勤精進」。一心勤",
    "T25n1509_048:0405a17": "精進故，能除貪、憂。貪、憂二賊，劫我法寶，行者",
    "T25n1509_048:0405a18": "作是念：「是身無常，不淨可惡；如此眾生，何",
    "T25n1509_048:0405a19": "故貪著此身，起種種罪因緣？」如是思惟已，",
    "T25n1509_048:0405a20": "知是身中有五情、外有五欲，和合故生世",
    "T25n1509_048:0405a21": "間顛倒樂！人心求樂，初無住時。當觀此樂",
    "T25n1509_048:0405a22": "為實為虛？身為堅固，猶尚散滅，何況此樂！",
    "T25n1509_048:0405a23": "此樂亦無住處，未來未有，過去已滅，現在",
    "T25n1509_048:0405a24": "不住，念念皆滅；以遮苦故名樂，無有實",
    "T25n1509_048:0405a25": "樂！譬如飲食，除飢渴苦故，暫以為樂，過度",
    "T25n1509_048:0405a26": "則復生苦，如先破樂中說。則知世間樂皆",
    "T25n1509_048:0405a27": "從苦因緣生，亦能生苦果；誑人須臾，後苦",
    "T25n1509_048:0405a28": "無量。譬如美食雜毒，食雖香美，毒則害",
    "T25n1509_048:0405a29": "人；世間樂亦如是。婬欲煩惱等毒故奪智",
    "T25n1509_048:0405b01": "慧命，心則狂惑，捨利取衰，誰受此樂？唯",
    "T25n1509_048:0405b02": "有心識。諦觀此心念念生滅，相續有故，可",
    "T25n1509_048:0405b03": "得取相；譬如水波、燈焰。受苦心非樂心，受",
    "T25n1509_048:0405b04": "樂心非苦心，受不苦不樂心非苦樂心，時相",
    "T25n1509_048:0405b05": "各異，以是故心無常。無常故不自在，不自在",
    "T25n1509_048:0405b06": "故無我。想、思、憶念等亦如是。餘三念處內外",
    "T25n1509_048:0405b07": "相如先說。行是四聖行，破四顛倒；破四顛",
    "T25n1509_048:0405b08": "倒故，開實相門；開實相門已，愧本所習；譬",
    "T25n1509_048:0405b09": "人夜食不淨，他了知非，羞愧其事。觀是",
    "T25n1509_048:0405b10": "四法不淨、無常等，是名苦諦；是苦因愛等",
    "T25n1509_048:0405b11": "諸煩惱，是集諦；愛等諸煩惱斷，是滅諦；斷",
    "T25n1509_048:0405b12": "愛等諸煩惱方便，是道諦。如是觀四諦，信",
    "T25n1509_048:0405b13": "涅槃道，心住快樂，似如無漏，是名「煖法」。",
    "T25n1509_048:0405b14": "如人攢火，並有煖氣，必望得火。信此",
    "T25n1509_048:0405b15": "法已，心愛樂佛，是法如佛所說，如服好",
    "T25n1509_048:0405b16": "藥差病，知師為妙；諸服藥病差者，人中第",
    "T25n1509_048:0405b17": "一，是則信僧——如是信三寶。煖法增進，罪福",
    "T25n1509_048:0405b18": "停等故，名為「頂法」。如人上山至頂，兩邊",
    "T25n1509_048:0405b19": "道里俱等。從頂至忍，乃至阿羅漢，是一邊",
    "T25n1509_048:0405b20": "道；從煖至頂是一邊道。聲聞法中觀四念",
    "T25n1509_048:0405b21": "處，所得果報如是。菩薩法者，於是觀中不",
    "T25n1509_048:0405b22": "忘本願，不捨大悲，先用不可得空調伏",
    "T25n1509_048:0405b23": "心地，住是地中，雖有煩惱，心常不墮；如",
    "T25n1509_048:0405b24": "人雖未殺賊，繫閉一處。菩薩頂法，如先法",
    "T25n1509_048:0405b25": "位中說。忍法、世間第一法，則是菩薩柔順法",
    "T25n1509_048:0405b26": "忍。須陀洹道，乃至阿羅漢、辟支佛道，即是菩",
    "T25n1509_048:0405b27": "薩無生法忍。如佛後品自說：「須陀洹若智、",
    "T25n1509_048:0405b28": "若果，皆是菩薩無生法忍。」四正勤、四如意足，",
    "T25n1509_048:0405b29": "雖各各別位，皆在四念處中。慧多故，名「四",
    "T25n1509_048:0405c01": "念處」；精進多故，名「四正勤」；定多故，名「四如意",
    "T25n1509_048:0405c02": "足」。問曰：若爾者，何以不說「智處」而說「念",
    "T25n1509_048:0405c03": "處」？答曰：初習行時，未及有智；念為初門，常",
    "T25n1509_048:0405c04": "念其事，是智慧隨念故，以「念」為名。四念處",
    "T25n1509_048:0405c05": "實體是智慧。所以者何？觀內外身，即是智",
    "T25n1509_048:0405c06": "慧；念持智慧在緣中，不令散亂，故名「念",
    "T25n1509_048:0405c07": "處」。與九十六種邪行求道相違，故名「正勤」。",
    "T25n1509_048:0405c08": "諸外道等捨五欲自苦身，不能捨惡不善，",
    "T25n1509_048:0405c09": "不能集諸善法。佛有兩種斷惡不善法：已",
    "T25n1509_048:0405c10": "來者除却，未來者防使不生；善法亦有二",
    "T25n1509_048:0405c11": "種：未生善法令生，已生善法令增長，是名",
    "T25n1509_048:0405c12": "「正勤」。智慧火得正勤風，無所不燒。正勤若",
    "T25n1509_048:0405c13": "過，心則散亂，智火微弱；如火得風，過者或滅、",
    "T25n1509_048:0405c14": "或微，不能燒照。是故須定以制過精進風，",
    "T25n1509_048:0405c15": "則可得定。定有四種：欲定、精進定、心定、思",
    "T25n1509_048:0405c16": "惟定。制四念處中過智慧，是時定慧道得",
    "T25n1509_048:0405c17": "精進故，所欲如意；後得如意事辦故名「如",
    "T25n1509_048:0405c18": "意足」。足者，名如意因緣，亦名分。是十二",
    "T25n1509_048:0405c19": "法，鈍根人中名為「根」，如樹有根未有力；若",
    "T25n1509_048:0405c20": "利根人中名為「力」，是事了了，能疾有所辦，",
    "T25n1509_048:0405c21": "如利刀截物故名有力。事未辦故名為",
    "T25n1509_048:0405c22": "「道」；事辦，思惟修行故名為「覺」。三十七品論",
    "T25n1509_048:0405c23": "議，如先說。問曰：若菩薩修此三十七品，云",
    "T25n1509_048:0405c24": "何不取涅槃？答曰：本願牢故，大悲心深入",
    "T25n1509_048:0405c25": "故，了了知諸法實相故，十方諸佛護念故。",
    "T25n1509_048:0405c26": "如經說：「菩薩到七住地，外觀諸法空，內",
    "T25n1509_048:0405c27": "觀無我；如人夢中縛栰渡河，中流而覺。作",
    "T25n1509_048:0405c28": "是念：『我空自疲苦，無河無栰，我何所渡？』菩",
    "T25n1509_048:0405c29": "薩爾時亦如是，心則悔厭：『我何所度？何所",
    "T25n1509_048:0406a01": "滅？』且欲自滅倒心。是時，十方佛伸手摩頭：",
    "T25n1509_048:0406a02": "『善哉！佛子！莫生悔心！念汝本願！汝雖知此，",
    "T25n1509_048:0406a03": "眾生未悟，汝當以此空法教化眾生。汝所",
    "T25n1509_048:0406a04": "得者，始是一門；諸佛無量身、無量音聲、無量",
    "T25n1509_048:0406a05": "法門、一切智慧等，汝皆未得。汝觀諸法空",
    "T25n1509_048:0406a06": "故，著是涅槃；諸法空中無有滅處，無有",
    "T25n1509_048:0406a07": "著處；若實有滅，汝先來已滅。汝未具足六",
    "T25n1509_048:0406a08": "波羅蜜乃至十八不共法；汝當具足此法，",
    "T25n1509_048:0406a09": "坐於道場，如諸佛法。』」復次，三三昧、十一智、三",
    "T25n1509_048:0406a10": "無漏根、覺觀三昧、十念、四禪、四無量心、四無色",
    "T25n1509_048:0406a11": "定、八背捨、九次第定，如先說。復次，佛十力、四",
    "T25n1509_048:0406a12": "無所畏、四無礙智、十八不共法，如初品中說。",
    "T25n1509_048:0406a13": "是諸法後皆用無所得故。以般若波羅蜜畢",
    "T25n1509_048:0406a14": "竟空和合故名「除世間貪憂，以不可得故」。",
    "T25n1509_048:0406a15": "【經】「復次，須菩提！菩薩摩訶薩見是棄死人骨",
    "T25n1509_048:0406a16": "在地，歲久，其色如鴿，腐朽爛壞，與土共合，",
    "T25n1509_048:0406a17": "自念：『我身如是法、如是相，未脫此法。』如是，須",
    "T25n1509_048:0406a18": "菩提！菩薩摩訶薩內身中循身觀，勤精進",
    "T25n1509_048:0406a19": "一心，除世間貪憂，以不可得故。「外身、內外身",
    "T25n1509_048:0406a20": "亦如是。「受念處、心念處、法念處亦應如是廣",
    "T25n1509_048:0406a21": "說。須菩提！是名菩薩摩訶薩摩訶衍。「復次，須",
    "T25n1509_048:0406a22": "菩提！菩薩摩訶薩摩訶衍，所謂四正勤。何等",
    "T25n1509_048:0406a23": "四？須菩提！菩薩摩訶薩未生諸惡不善法為",
    "T25n1509_048:0406a24": "不生故，欲生勤精進攝心行道；已生諸惡不",
    "T25n1509_048:0406a25": "善法為斷故，欲生勤精進攝心行道；未生",
    "T25n1509_048:0406a26": "諸善法為生故，欲生勤精進攝心行道；已生",
    "T25n1509_048:0406a27": "諸善法為住不失修滿增廣故，欲生勤精進",
    "T25n1509_048:0406a28": "攝心行道；以不可得故。須菩提！是名菩薩摩",
    "T25n1509_048:0406a29": "訶薩摩訶衍。「復次，須菩提！菩薩摩訶薩摩訶",
    "T25n1509_048:0406b01": "衍，所謂四如意分。何等四？欲定斷行成就修",
    "T25n1509_048:0406b02": "如意分，心定斷行成就修如意分，精進定斷",
    "T25n1509_048:0406b03": "行成就修如意分，思惟定斷行成就修如意",
    "T25n1509_048:0406b04": "分。以不可得故。須菩提！是名菩薩摩訶薩摩",
    "T25n1509_048:0406b05": "訶衍。「復次，須菩提！菩薩摩訶薩摩訶衍，所謂",
    "T25n1509_048:0406b06": "五根。何等五？信根、精進根、念根、定根、慧根，是",
    "T25n1509_048:0406b07": "名菩薩摩訶薩摩訶衍，以不可得故。「復次，須",
    "T25n1509_048:0406b08": "菩提！菩薩摩訶薩摩訶衍，所謂五力。何等五？",
    "T25n1509_048:0406b09": "信力、精進力、念力、定力、慧力，是名菩薩摩訶",
    "T25n1509_048:0406b10": "薩摩訶衍，以不可得故。「復次，須菩提！菩薩摩",
    "T25n1509_048:0406b11": "訶薩摩訶衍，所謂七覺分。何等七？菩薩摩訶",
    "T25n1509_048:0406b12": "薩修念覺分，依離、依無染、向涅槃；擇法覺分、",
    "T25n1509_048:0406b13": "精進覺分、喜覺分、除覺分、定覺分、捨覺分，依",
    "T25n1509_048:0406b14": "離、依無染、向涅槃。以不可得故，是名菩薩",
    "T25n1509_048:0406b15": "摩訶薩摩訶衍。「復次，須菩提！菩薩摩訶薩摩",
    "T25n1509_048:0406b16": "訶衍，所謂八聖道分。何等八？正見、正思惟、正",
    "T25n1509_048:0406b17": "語、正業、正命、正精進、正念、正定，是名菩薩摩",
    "T25n1509_048:0406b18": "訶薩摩訶衍，以不可得故。「復次，須菩提！菩薩",
    "T25n1509_048:0406b19": "摩訶薩摩訶衍，所謂三三昧。何等三？空、無相、",
    "T25n1509_048:0406b20": "無作三昧。『空三昧』名諸法自相空，是為空",
    "T25n1509_048:0406b21": "解脫門。『無相』名壞諸法相，不憶不念，是為無",
    "T25n1509_048:0406b22": "相解脫門。『無作』名諸法中不作願，是為無作",
    "T25n1509_048:0406b23": "解脫門。是名菩薩摩訶薩摩訶衍，以不可得",
    "T25n1509_048:0406b24": "故。「復次，須菩提！菩薩摩訶薩摩訶衍，所謂苦",
    "T25n1509_048:0406b25": "智、集智、滅智、道智、盡智、無生智、法智、比智、世智、",
    "T25n1509_048:0406b26": "他心智、如實智。云何名苦智？知苦不生，是",
    "T25n1509_048:0406b27": "名苦智。云何名集智？知集應斷，是名集智。",
    "T25n1509_048:0406b28": "云何名滅智？知苦滅，是名滅智。云何名道智？",
    "T25n1509_048:0406b29": "知八聖道分，是名道智。云何名盡智？知諸",
    "T25n1509_048:0406c01": "婬怒癡盡，是名盡智。云何名無生智？知諸",
    "T25n1509_048:0406c02": "有中無生，是名無生智。云何名法智？知五眾",
    "T25n1509_048:0406c03": "本事分別知無，是名法智。云何名比智？知",
    "T25n1509_048:0406c04": "眼無常乃至意觸因緣生受無常，是名比智。",
    "T25n1509_048:0406c05": "云何名世智？知因緣、名字，是名世智。云何名",
    "T25n1509_048:0406c06": "他心智？知他眾生心，是名他心智。云何名",
    "T25n1509_048:0406c07": "如實智？知諸佛一切種智，是名如實智。須",
    "T25n1509_048:0406c08": "菩提！是名菩薩摩訶薩摩訶衍，以不可得故。",
    "T25n1509_048:0406c09": "「復次，須菩提！菩薩摩訶薩摩訶衍，所謂三根：",
    "T25n1509_048:0406c10": "未知欲知根、知根、知者根。云何名未知欲知",
    "T25n1509_048:0406c11": "根？諸學人未得果信根、精進根、念根、定根、慧",
    "T25n1509_048:0406c12": "根，是名未知欲知根。云何名知根？諸學人得",
    "T25n1509_048:0406c13": "果信根乃至慧根，是名知根。云何名知者",
    "T25n1509_048:0406c14": "根？諸無學人，若阿羅漢、若辟支佛、諸佛信根",
    "T25n1509_048:0406c15": "乃至慧根，是名知者根。須菩提！是名菩薩摩",
    "T25n1509_048:0406c16": "訶薩摩訶衍，以不可得故。「復次，須菩提！菩薩",
    "T25n1509_048:0406c17": "摩訶薩摩訶衍，所謂三三昧。何等三？有覺有",
    "T25n1509_048:0406c18": "觀三昧，無覺有觀三昧，無覺無觀三昧。云",
    "T25n1509_048:0406c19": "何名有覺有觀三昧？離諸欲，離惡不善法，",
    "T25n1509_048:0406c20": "有覺有觀，離生喜樂入初禪，是名有覺有觀",
    "T25n1509_048:0406c21": "三昧。云何名無覺有觀三昧？初禪二禪中",
    "T25n1509_048:0406c22": "間，是名無覺有觀三昧。云何名無覺無觀三",
    "T25n1509_048:0406c23": "昧？從二禪乃至非有想非無想定，是名無覺",
    "T25n1509_048:0406c24": "無觀三昧。是名菩薩摩訶薩摩訶衍，以不可",
    "T25n1509_048:0406c25": "得故。「復次，須菩提！菩薩摩訶薩摩訶衍，所謂",
    "T25n1509_048:0406c26": "十念。何等十？念佛、念法、念僧、念戒、念捨、念天、",
    "T25n1509_048:0406c27": "念滅、念出入息、念身、念死。須菩提！是名菩",
    "T25n1509_048:0406c28": "薩摩訶薩摩訶衍，以不可得故。「復次，須菩",
    "T25n1509_048:0406c29": "提！菩薩摩訶薩摩訶衍，所謂四禪、四無量心、",
    "T25n1509_048:0407a01": "四無色定、八背捨、九次第定。須菩提！是名菩",
    "T25n1509_048:0407a02": "薩摩訶薩摩訶衍，以不可得故。「復次，須菩提！",
    "T25n1509_048:0407a03": "菩薩摩訶薩摩訶衍，所謂佛十力。何等十？佛",
    "T25n1509_048:0407a04": "如實知一切法是處不是處相，一力也。如實",
    "T25n1509_048:0407a05": "知他眾生過去、未來、現在諸業諸受法，知造",
    "T25n1509_048:0407a06": "業處，知因緣、知報，二力也。如實知諸禪、解脫、",
    "T25n1509_048:0407a07": "三昧、定垢淨分別相，三力也。如實知他眾生",
    "T25n1509_048:0407a08": "諸根上下相，四力也。如實知他眾生種種欲",
    "T25n1509_048:0407a09": "解，五力也。如實知世間種種無數性，六力也。",
    "T25n1509_048:0407a10": "如實知一切至處道，七力也。知種種宿命，有",
    "T25n1509_048:0407a11": "相、有因緣，一世、二世乃至百千世，劫初劫",
    "T25n1509_048:0407a12": "盡，我在彼眾生中生：如是姓，如是名，如是飲",
    "T25n1509_048:0407a13": "食、苦樂、壽命長短；彼中死、是間生，是間死、還",
    "T25n1509_048:0407a14": "生是間，此間生姓名、飲食、苦樂、壽命長短亦",
    "T25n1509_048:0407a15": "如是，八力也。佛天眼淨，過諸天眼，見眾生",
    "T25n1509_048:0407a16": "死時生時、端正醜陋、若大若小、若墮惡道",
    "T25n1509_048:0407a17": "若墮善道；如是業因緣受報：是諸眾生惡身",
    "T25n1509_048:0407a18": "業成就、惡口業成就、惡意業成就、謗毀聖人，",
    "T25n1509_048:0407a19": "受邪見業因緣故，身壞死時入惡道，生地獄",
    "T25n1509_048:0407a20": "中；是諸眾生善身業成就，善口業成就，善意",
    "T25n1509_048:0407a21": "業成就，不謗毀聖人，受正見業因緣故，身",
    "T25n1509_048:0407a22": "就壞時入善道，生天上，九力也。佛如實知諸",
    "T25n1509_048:0407a23": "漏盡故，無漏心解脫，無漏慧解脫；現在法中",
    "T25n1509_048:0407a24": "自證知入是法，所謂我生已盡，梵行已作，從",
    "T25n1509_048:0407a25": "今世不復見後世，十力也。須菩提！是名菩",
    "T25n1509_048:0407a26": "薩摩訶薩摩訶衍，以不可得故。「復次，須菩提！",
    "T25n1509_048:0407a27": "菩薩摩訶薩摩訶衍，所謂四無所畏。何等四？",
    "T25n1509_048:0407a28": "「佛作誠言：『我是一切正智人。』若有沙門、婆羅",
    "T25n1509_048:0407a29": "門，若天、若魔、若梵、若復餘眾，如實難言：『是法",
    "T25n1509_048:0407b01": "不知。』乃至不見是微畏相。以是故，我得安隱，",
    "T25n1509_048:0407b02": "得無所畏，安住聖主處，在大眾中師子吼，能",
    "T25n1509_048:0407b03": "轉梵輪；諸沙門、婆羅門，若天、若魔、若梵、若復",
    "T25n1509_048:0407b04": "餘眾，實不能轉，一無畏也。「佛作誠言：『我一切",
    "T25n1509_048:0407b05": "漏盡。』若有沙門、婆羅門，若天、若魔、若梵、若復",
    "T25n1509_048:0407b06": "餘眾，如實難言：『是漏不盡。』乃至不見是微畏",
    "T25n1509_048:0407b07": "相。以是故，我得安隱，得無所畏，安住聖主處，",
    "T25n1509_048:0407b08": "在大眾中師子吼，能轉梵輪；諸沙門、婆羅門，",
    "T25n1509_048:0407b09": "若天、若魔、若梵、若復餘眾，實不能轉，二無畏",
    "T25n1509_048:0407b10": "也。「佛作誠言：『我說障法。』若有沙門、婆羅門，若",
    "T25n1509_048:0407b11": "天、若魔、若梵、若復餘眾，如實難言：『受是法不",
    "T25n1509_048:0407b12": "障道。』乃至不見是微畏相。以是故，我得安隱，",
    "T25n1509_048:0407b13": "得無所畏，安住聖主處，在大眾中師子吼，能",
    "T25n1509_048:0407b14": "轉梵輪；諸沙門、婆羅門，若天、若魔、若梵、若復餘",
    "T25n1509_048:0407b15": "眾，實不能轉，三無畏也。「佛作誠言：『我所說聖",
    "T25n1509_048:0407b16": "道，能出世間，隨是行能盡苦。』若有沙門、婆羅",
    "T25n1509_048:0407b17": "門，若天、若魔、若梵、若復餘眾，如實難言：『行是",
    "T25n1509_048:0407b18": "道不能出世間，不能盡苦。』乃至不見是微畏",
    "T25n1509_048:0407b19": "相。以是故，我得安隱，得無所畏，安住聖主",
    "T25n1509_048:0407b20": "處，在大眾中師子吼，能轉梵輪；諸沙門、婆羅",
    "T25n1509_048:0407b21": "門，若天、若魔、若梵、若復餘眾，實不能轉，四無",
    "T25n1509_048:0407b22": "畏也。須菩提！是名菩薩摩訶薩摩訶衍，以不",
    "T25n1509_048:0407b23": "可得故。「復次，須菩提！菩薩摩訶薩摩訶衍，所",
    "T25n1509_048:0407b24": "謂四無礙智。何等四？義無礙、法無礙、辭無礙、",
    "T25n1509_048:0407b25": "樂說無礙。義無礙者，知諸法實相義。法無",
    "T25n1509_048:0407b26": "礙者，知諸法名。辭無礙者，言辭中無礙。樂",
    "T25n1509_048:0407b27": "說無礙者，審諦言無盡。須菩提！是名菩薩摩",
    "T25n1509_048:0407b28": "訶薩摩訶衍，以不可得故。「復次，須菩提！菩薩",
    "T25n1509_048:0407b29": "摩訶薩摩訶衍，所謂十八不共法。何等十八？",
    "T25n1509_048:0407c01": "一、諸佛身無失，二、口無失，三、念無失；四、無異",
    "T25n1509_048:0407c02": "想；五、無不定心；六、無不知已捨心；七、欲無",
    "T25n1509_048:0407c03": "減，八、精進無減，九、念無減，十、慧無減，十一、解",
    "T25n1509_048:0407c04": "脫無減，十二、解脫知見無減；十三、一切身業",
    "T25n1509_048:0407c05": "隨智慧行，十四、一切口業隨智慧行，十五、一",
    "T25n1509_048:0407c06": "切意業隨智慧行；十六、智慧知見過去世無",
    "T25n1509_048:0407c07": "礙無障，十七、智慧知見未來世無礙無障，十",
    "T25n1509_048:0407c08": "八、智慧知見現在世無礙無障。須菩提！是名",
    "T25n1509_048:0407c09": "菩薩摩訶薩摩訶衍，以不可得故。「復次，須菩",
    "T25n1509_048:0407c10": "提！菩薩摩訶薩摩訶衍，所謂字等、語等諸字",
    "T25n1509_048:0407c11": "入門。何等為字等、語等諸字入門？「阿字門，一",
    "T25n1509_048:0407c12": "切法初不生故。「羅字門，一切法離垢故。「波字",
    "T25n1509_048:0407c13": "門，一切法第一義故。「遮字門，一切法終不可",
    "T25n1509_048:0407c14": "得故，諸法不終不生故。「那字門，諸法離名，性",
    "T25n1509_048:0407c15": "相不得不失故。「邏字門，諸法度世間故，亦愛",
    "T25n1509_048:0407c16": "枝因緣滅故。「陀字門，諸法善心生故，亦施",
    "T25n1509_048:0407c17": "相故。「婆字門，諸法婆字離故。「荼字門，諸法荼",
    "T25n1509_048:0407c18": "字淨故。「沙字門，諸法六自在王性清淨故。「和",
    "T25n1509_048:0407c19": "字門，入諸法語言道斷故。「多字門，入諸法如",
    "T25n1509_048:0407c20": "相不動故。「夜字門，入諸法如實不生故。「吒字",
    "T25n1509_048:0407c21": "門，入諸法制伏不可得故。「迦字門，入諸法作者",
    "T25n1509_048:0407c22": "不可得故。「婆字門，入諸法時不可得故，諸法",
    "T25n1509_048:0407c23": "時來轉故。「磨字門，入諸法我所不可得故。",
    "T25n1509_048:0407c24": "「伽字門，入諸法去者不可得故。「他字門，入諸",
    "T25n1509_048:0407c25": "法處不可得故。「闍字門，入諸法生不可得故。",
    "T25n1509_048:0407c26": "「簸字門，入諸法簸字不可得故。「䭾字門，入諸",
    "T25n1509_048:0407c27": "法性不可得故。「賒字門，入諸法定不可得故。",
    "T25n1509_048:0407c28": "「呿字門，入諸法虛空不可得故。「叉字門，入諸",
    "T25n1509_048:0407c29": "法盡不可得故。「哆字門，入諸法有不可得故。",
    "T25n1509_048:0408a01": "「若字門，入諸法智不可得故。「拖字門，入諸法",
    "T25n1509_048:0408a02": "拖字不可得故。「婆字門，入諸法破壞不可得",
    "T25n1509_048:0408a03": "故。「車字門，入諸法欲不可得故，如影五眾亦",
    "T25n1509_048:0408a04": "不可得故。「魔字門，入諸法魔字不可得故。「火",
    "T25n1509_048:0408a05": "字門，入諸法喚不可得故。「蹉字門，入諸法",
    "T25n1509_048:0408a06": "蹉字不可得故。「伽字門，入諸法厚不可得",
    "T25n1509_048:0408a07": "故。「咃字門，入諸法處不可得故。「拏字門，入諸",
    "T25n1509_048:0408a08": "法不來不去，不立不坐不臥故。「頗字門，入諸",
    "T25n1509_048:0408a09": "法邊不可得故。「歌字門，入諸法聚不可得故。",
    "T25n1509_048:0408a10": "「醝字門，入諸法醝字不可得故。「遮字門，入諸",
    "T25n1509_048:0408a11": "法行不可得故。「咤字門，入諸法軀不可得",
    "T25n1509_048:0408a12": "故。「荼字門，入諸法邊竟處不可得故，不終",
    "T25n1509_048:0408a13": "不生故。過荼無字可得。何以故？更無字故。",
    "T25n1509_048:0408a14": "「諸字無礙無名，亦不滅，亦不可說，不可示，",
    "T25n1509_048:0408a15": "不可見，不可書。須菩提！當知一切諸法如虛",
    "T25n1509_048:0408a16": "空！須菩提！是名陀羅尼門，所謂阿字義。「若菩",
    "T25n1509_048:0408a17": "薩摩訶薩，是諸字門印阿字印，若聞、若受、",
    "T25n1509_048:0408a18": "若誦、若讀、若持、若為他說，如是知當得二十",
    "T25n1509_048:0408a19": "功德。何等二十？得強識念，得慚愧，得堅固",
    "T25n1509_048:0408a20": "心，得經旨趣，得智慧，得樂說無礙，易得諸",
    "T25n1509_048:0408a21": "陀羅尼門，得無疑悔心，得聞善不憙、聞惡不",
    "T25n1509_048:0408a22": "怒，得不高不下住心得無增減，得善巧知眾",
    "T25n1509_048:0408a23": "生語，得巧分別五眾、十二入、十八界、十二因",
    "T25n1509_048:0408a24": "緣、四緣、四諦，得巧分別眾生諸根利鈍，得巧",
    "T25n1509_048:0408a25": "知他心，得巧分別日月歲節，得巧分別天耳",
    "T25n1509_048:0408a26": "通，得巧分別宿命通，得巧分別生死通，得能",
    "T25n1509_048:0408a27": "巧說是處非處，得巧知往來坐起等身威儀。",
    "T25n1509_048:0408a28": "須菩提！是陀羅尼門、阿字門等，是名菩薩",
    "T25n1509_048:0408a29": "摩訶薩摩訶衍。」",
    "T25n1509_048:0408b01": "【論】釋曰：「字等、語等」者，是陀羅尼，於諸字平",
    "T25n1509_048:0408b02": "等，無有愛憎。又此諸字，因緣未會時亦無，",
    "T25n1509_048:0408b03": "終歸亦無，現在亦無所有，但住吾我心中，",
    "T25n1509_048:0408b04": "憶想分別覺觀心說；是散亂心說，不見實",
    "T25n1509_048:0408b05": "事，如風動水則無所見。「等」者，與畢竟空、涅",
    "T25n1509_048:0408b06": "槃同等。菩薩以此陀羅尼於一切諸法通",
    "T25n1509_048:0408b07": "達無礙，是名「字等、語等」。問曰：若略說則五百",
    "T25n1509_048:0408b08": "陀羅尼門，若廣說則無量陀羅尼門，今何以",
    "T25n1509_048:0408b09": "說是字等陀羅尼名為諸陀羅尼門？答曰：先",
    "T25n1509_048:0408b10": "說一大者，則知餘者皆說；此是諸陀羅尼初",
    "T25n1509_048:0408b11": "門，說初，餘亦說。復次，諸陀羅尼法皆從分",
    "T25n1509_048:0408b12": "別字語生，四十二字是一切字根本。因字有",
    "T25n1509_048:0408b13": "語，因語有名，因名有義；菩薩若聞字，因字",
    "T25n1509_048:0408b14": "乃至能了其義。是字，初阿、後荼，中有四十。",
    "T25n1509_048:0408b15": "得是字陀羅尼菩薩，若一切語中聞阿字，",
    "T25n1509_048:0408b16": "即時隨義，所謂一切法從初來不生相。阿",
    "T25n1509_048:0408b17": "提，秦言初；阿耨波陀，秦言不生。若聞羅字，",
    "T25n1509_048:0408b18": "即隨義知一切法離垢相。羅闍，秦言垢。若",
    "T25n1509_048:0408b19": "聞波字，即時知一切法入第一義中。波羅",
    "T25n1509_048:0408b20": "木陀，秦言第一義。若聞遮字，即時知一切",
    "T25n1509_048:0408b21": "諸行皆非行。遮梨夜，秦言行。若聞那字，即",
    "T25n1509_048:0408b22": "知一切法不得不失，不來不去。那，秦言不。若",
    "T25n1509_048:0408b23": "聞邏字，即知一切法離輕重相。邏求，秦",
    "T25n1509_048:0408b24": "言輕。若聞陀字，即知一切法善相。陀摩，秦",
    "T25n1509_048:0408b25": "言善。若聞婆字，即知一切法無縛無解。婆",
    "T25n1509_048:0408b26": "陀，秦言縛。若聞荼字，即知諸法不熱相。南",
    "T25n1509_048:0408b27": "天竺荼闍他，秦言不熱。若聞沙字，即知人",
    "T25n1509_048:0408b28": "身六種相。沙，秦言六。若聞和字，即知一切",
    "T25n1509_048:0408b29": "諸法離語言相。和于波反波他，秦言語言。若",
    "T25n1509_048:0408c01": "聞多字，即知諸法在如中不動。多他，秦言",
    "T25n1509_048:0408c02": "如。若聞夜字，即知諸法入實相中，不生不",
    "T25n1509_048:0408c03": "滅。夜他跋，秦言實。若聞吒字，即知一切法",
    "T25n1509_048:0408c04": "無障礙相。吒婆，秦言障礙。若聞迦字，即知",
    "T25n1509_048:0408c05": "諸法中無有作者。迦羅迦，秦言作者。若聞",
    "T25n1509_048:0408c06": "婆字，即知一切法一切種不可得。薩婆，秦",
    "T25n1509_048:0408c07": "言一切。若聞摩字，即知一切法離我所。",
    "T25n1509_048:0408c08": "魔迦羅，秦言我所。若聞伽字，即知一切法",
    "T25n1509_048:0408c09": "底不可得。伽陀，秦言底。若聞陀字，即知四",
    "T25n1509_048:0408c10": "句如去不可得。多陀阿伽陀，秦言如去。若",
    "T25n1509_048:0408c11": "聞闍社音字，即知諸法生老不可得。闍提闍",
    "T25n1509_048:0408c12": "羅，秦言生老。若聞濕波字，即知一切法不",
    "T25n1509_048:0408c13": "可得，如濕波字不可得。濕簸字無義，故不",
    "T25n1509_048:0408c14": "釋。若聞䭾字，即知一切法中法性不可得。䭾",
    "T25n1509_048:0408c15": "摩，秦言法。若聞賒字，即知諸法寂滅相。賒",
    "T25n1509_048:0408c16": "多都餓反，秦言寂滅。若聞呿字，即知一切法",
    "T25n1509_048:0408c17": "虛空不可得。呿伽，秦言虛空。若聞叉字，即",
    "T25n1509_048:0408c18": "知一切法盡不可得。叉耶，秦言盡。若聞哆",
    "T25n1509_048:0408c19": "字，即知諸法邊不可得。阿利迦哆度求",
    "T25n1509_048:0408c20": "那，秦言是事邊得何利。若聞若字，即知一",
    "T25n1509_048:0408c21": "切法中無智相。若那，秦言智。若聞他字，即",
    "T25n1509_048:0408c22": "知一切法義不可得。阿他，秦言義。若聞",
    "T25n1509_048:0408c23": "婆字，即知一切法不可破相。婆伽，秦言",
    "T25n1509_048:0408c24": "破。若聞車字，即知一切法無所去。伽車提，",
    "T25n1509_048:0408c25": "秦言去。若聞濕尛字，即知諸法牢堅如金",
    "T25n1509_048:0409a01": "剛石。阿濕尛，秦言石。若聞火字，即知一切",
    "T25n1509_048:0409a02": "法無音聲相。火夜，秦言喚來。若聞蹉字，",
    "T25n1509_048:0409a03": "即知一切法無慳無施相。末蹉羅，秦言慳。",
    "T25n1509_048:0409a04": "若聞伽字，即知諸法不厚不薄。伽那，秦言",
    "T25n1509_048:0409a05": "厚。若聞他土荼反字，即知諸法無住處。南天",
    "T25n1509_048:0409a06": "竺他那，秦言處。若聞拏字，即知一切法及",
    "T25n1509_048:0409a07": "眾生不來不去，不坐不臥，不立不起，眾生空、",
    "T25n1509_048:0409a08": "法空故。南天竺拏，秦言不。若聞頗字，即知",
    "T25n1509_048:0409a09": "一切法因果空故。頗羅，秦言果。若聞歌字，",
    "T25n1509_048:0409a10": "即知一切法五眾不可得。歌大，秦言眾。若",
    "T25n1509_048:0409a11": "聞醝字，即知醝字空，諸法亦爾。若聞遮字，",
    "T25n1509_048:0409a12": "即知一切法不動相。遮羅地，秦言動。若聞",
    "T25n1509_048:0409a13": "吒字，即知一切法此彼岸不可得。吒羅，",
    "T25n1509_048:0409a14": "秦言岸。若聞茶字，即知一切法必不可得。",
    "T25n1509_048:0409a15": "波茶，秦言必。茶外更無字；若更有者，是四",
    "T25n1509_048:0409a16": "十二字枝派。是字常在世間，相似相續故、",
    "T25n1509_048:0409a17": "入一切語故「無礙」。如國國不同，無一定名，",
    "T25n1509_048:0409a18": "故言「無名」。聞已便盡，故言「滅」。諸法入法性，",
    "T25n1509_048:0409a19": "皆不可得，而況字可說！諸法無憶想分別",
    "T25n1509_048:0409a20": "故「不可示」。先意業分別故有口業；口業因緣",
    "T25n1509_048:0409a21": "故，身業作字；字是色法，或眼見、或耳聞，眾",
    "T25n1509_048:0409a22": "生強作名字。無因緣，以是故「不可見」、「不可",
    "T25n1509_048:0409a23": "書」。諸法常空，如虛空相，何況字說已便滅！",
    "T25n1509_048:0409a24": "是文字陀羅尼，是諸陀羅尼門。問曰：知是陀",
    "T25n1509_048:0409a25": "羅尼門因緣者，應得無量無邊功德，何以",
    "T25n1509_048:0409a26": "但說二十？答曰：佛亦能說諸餘無量無邊",
    "T25n1509_048:0409a27": "功德，但以廢說般若波羅蜜故，但略說二",
    "T25n1509_048:0409a28": "十。「得強識念」者，菩薩得是陀羅尼，常觀諸",
    "T25n1509_048:0409a29": "字相，修習憶念故，得強識念。「得慚愧」者，集",
    "T25n1509_048:0409b01": "諸善法，厭諸惡法故，生大慚愧。「心得堅固」",
    "T25n1509_048:0409b02": "者，集諸福德、智慧故，心得堅固如金剛；",
    "T25n1509_048:0409b03": "乃至阿鼻地獄事，尚不退阿耨多羅三藐三",
    "T25n1509_048:0409b04": "菩提，何況餘苦！「得經旨趣」者，知佛五種方",
    "T25n1509_048:0409b05": "便說法故，名為得經旨趣：一者、知作種種",
    "T25n1509_048:0409b06": "門說法，二者、知為何事故說；三者、知以",
    "T25n1509_048:0409b07": "方便故說，四者、知示理趣故說，五者、知以",
    "T25n1509_048:0409b08": "大悲心故說。「得智慧」者，菩薩因是陀羅尼，",
    "T25n1509_048:0409b09": "分別破散諸字，言語亦空，言語空故名亦空，",
    "T25n1509_048:0409b10": "名空故義亦空；得畢竟空，即是般若波羅蜜。",
    "T25n1509_048:0409b11": "「智慧樂說」者，既得如是畢竟清淨無礙智",
    "T25n1509_048:0409b12": "慧，以本願、大悲心度眾生故樂說易。「得陀",
    "T25n1509_048:0409b13": "羅尼」者，譬如破竹，初節既破，餘者皆易；菩",
    "T25n1509_048:0409b14": "薩亦如是，得是文字陀羅尼，諸陀羅尼自然",
    "T25n1509_048:0409b15": "而得。「無疑悔心」者，入諸法實相中，雖未得",
    "T25n1509_048:0409b16": "一切智慧，於一切深法中無疑無悔。「聞善",
    "T25n1509_048:0409b17": "不喜、聞惡不瞋」者，各各分別諸字，無讚",
    "T25n1509_048:0409b18": "歎、無毀呰故，聞善不喜，聞惡不瞋。「不",
    "T25n1509_048:0409b19": "高不下」者，憎愛斷故。「善巧知眾生語」者，得",
    "T25n1509_048:0409b20": "解一切眾生言語三昧故。「巧分別五眾、十二",
    "T25n1509_048:0409b21": "入、十八界，十二因緣、四緣、四諦」者，五眾等義",
    "T25n1509_048:0409b22": "如先說。「巧分別眾生諸根利鈍、知他心、天",
    "T25n1509_048:0409b23": "耳、宿命、巧說是處非處」者，如十力中說。「巧",
    "T25n1509_048:0409b24": "知往來坐起等」者，如〈阿鞞跋致品〉中所",
    "T25n1509_048:0409b25": "說。「日月歲節」者，日名從旦至旦，初分、中分、",
    "T25n1509_048:0409b26": "後分；夜亦三分。一日一夜有三十時：春、秋分",
    "T25n1509_048:0409b27": "時，十五時屬晝，十五時屬夜；餘時增減——五",
    "T25n1509_048:0409b28": "月至，晝十八時，夜十二時；十一月至，夜十八",
    "T25n1509_048:0409b29": "時，晝十二時。一月，或三十日、或三十日半、或",
    "T25n1509_048:0409c01": "二十九日、或二十七日半。有四種月：一者、",
    "T25n1509_048:0409c02": "日月，二者、世間月，三者、月月，四者、星宿月。",
    "T25n1509_048:0409c03": "日月者，三十日半；世間月者，三十日；月月",
    "T25n1509_048:0409c04": "者，二十九日加六十二分之三十；星宿月者，",
    "T25n1509_048:0409c05": "二十七日加六十七分之二十一。閏月者，從",
    "T25n1509_048:0409c06": "日月、世間月二事中出，是名十三月。或十二",
    "T25n1509_048:0409c07": "月、或十三月，名一歲。是歲三百六十六日，周",
    "T25n1509_048:0409c08": "而復始。菩薩知日中分時，前分已過，後分未",
    "T25n1509_048:0409c09": "生，中分中無住處，無相可取，日分空無",
    "T25n1509_048:0409c10": "所有。到三十日時，二十九日已滅，云何和",
    "T25n1509_048:0409c11": "合成月？月無故，云何和合而為歲？以是故，",
    "T25n1509_048:0409c12": "佛言：「世間法如幻、如夢，但是誑心法。」菩薩",
    "T25n1509_048:0409c13": "能知世間日、月、歲和合，能知破散無所有，是",
    "T25n1509_048:0409c14": "名「巧分別」。如是等種種分別，是名「菩薩摩",
    "T25n1509_048:0409c15": "訶薩摩訶衍」。",
    "T25n1509_048:0409c16": "大智度論卷第四十八釋第十九品"
}