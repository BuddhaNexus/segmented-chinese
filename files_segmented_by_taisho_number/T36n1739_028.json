{
    "T36n1739_028:0911a23": "2新華嚴經論卷第二十八",
    "T36n1739_028:0911a25": "長者李通玄撰",
    "T36n1739_028:0911a26": "已上知解性欲樂差別。八萬四千者，迷成八",
    "T36n1739_028:0911a27": "萬四千煩惱，悟成八萬四千解脫智慧。九知",
    "T36n1739_028:0911a28": "諸隨眠種種相者，都言之也。隨眠者，明恒與",
    "T36n1739_028:0911a29": "惑染相應而無一念了覺之想，名之為隨眠。",
    "T36n1739_028:0911b01": "所謂與染心共生相者，明因名色與心共生，",
    "T36n1739_028:0911b02": "迷斯名色從自心起執為外有，遂生染心，共",
    "T36n1739_028:0911b03": "名色俱起故，言與心共生。心相應不相應差",
    "T36n1739_028:0911b04": "別相者，明一切眾生心與境相應不相應差",
    "T36n1739_028:0911b05": "別相，悉能知之。久遠隨行相無始不拔相者，",
    "T36n1739_028:0911b06": "明無始恒與五蘊十二緣，未曾一念覺心而以",
    "T36n1739_028:0911b07": "觀拔之。與一切禪定解脫三昧三摩鉢底神",
    "T36n1739_028:0911b08": "通相違相者，心境無性無可動移，名之為禪。",
    "T36n1739_028:0911b09": "心亡即諸繫滅，名之解脫。三昧者，無沈掉",
    "T36n1739_028:0911b10": "也。三摩鉢底者，正智慧也。神通者，正定不亂",
    "T36n1739_028:0911b11": "相應、正智神通無礙，自相應故。明隨眠煩惱",
    "T36n1739_028:0911b12": "與此相違，三界相續受生繫縛相皆悉知見。",
    "T36n1739_028:0911b13": "令無邊心相續現起相者，以隨眠故。開諸處",
    "T36n1739_028:0911b14": "門相者，以隨眠故，開三界六道受生之門。堅",
    "T36n1739_028:0911b15": "實難治相者，為執深無明重故。迷根本智地",
    "T36n1739_028:0911b16": "處成就不成就相者，明十種中成與不成相。",
    "T36n1739_028:0911b17": "唯以聖道拔出相者，明如上隨眠煩惱，非以",
    "T36n1739_028:0911b18": "聖道無能濟拔。已上明此位菩薩知隨眠煩",
    "T36n1739_028:0911b19": "惱相。十又如受生種種相者，都言之也。所謂",
    "T36n1739_028:0911b20": "隨業受生相，此段有十三種隨業受生因緣",
    "T36n1739_028:0911b21": "相。明六趣差別相者，天、人、阿修羅、畜生、餓鬼、",
    "T36n1739_028:0911b22": "地獄等差別相。有色無色差別相者，是欲界、",
    "T36n1739_028:0911b23": "色界、無色界相。有想無想差別相者，有想通",
    "T36n1739_028:0911b24": "欲界色界，無想都舉無色界天，於中受生差",
    "T36n1739_028:0911b25": "別相悉皆知見。業為田，愛為潤，無明所覆，識",
    "T36n1739_028:0911b26": "為種子，皆與名色俱生，總不相離。如是迷一",
    "T36n1739_028:0911b27": "心之境，生後有身，轉轉為因無有斷絕，實無",
    "T36n1739_028:0911b28": "有性妄作多生，如是悉知。癡愛希求相續有",
    "T36n1739_028:0911b29": "相者，為迷自心無性無生之智，於諸善惡常",
    "T36n1739_028:0911c01": "有希求，以此有生相續。欲受欲生者，於一切",
    "T36n1739_028:0911c02": "名色常有欲受故，即有生也，愛為生根故。照",
    "T36n1739_028:0911c03": "心無體即境無所起，心境總無業體便謝，唯",
    "T36n1739_028:0911c04": "普光智無闇無明，即無明滅十二虛妄緣滅，",
    "T36n1739_028:0911c05": "唯法界自在無礙智悲自在緣成也，性無能",
    "T36n1739_028:0911c06": "所，自他同體，隨計示迷。如是等緣生如實知。",
    "T36n1739_028:0911c07": "見無始樂著，妄謂出三界者，明以有所希求，",
    "T36n1739_028:0911c08": "妄謂出三界，乃至三乘解脫。但於三界外受",
    "T36n1739_028:0911c09": "麁塵化生死身，如微塵細變化身。於一塵之",
    "T36n1739_028:0911c10": "內，咸該剎海一切佛事悉在其中，此唯一乘",
    "T36n1739_028:0911c11": "智身所辦。已上知受生種種相。十一又知習",
    "T36n1739_028:0911c12": "氣種種相行不行差別相者，明此位菩薩知",
    "T36n1739_028:0911c13": "習氣行不行差別相。隨趣熏習相者，明隨天",
    "T36n1739_028:0911c14": "人六道受生隨趣習氣相，謂不依境得隨眾",
    "T36n1739_028:0911c15": "生行。熏習相者，明見他所作之行隨事起染，",
    "T36n1739_028:0911c16": "善惡例知。隨業煩惱熏習相者，謂不依他境而",
    "T36n1739_028:0911c17": "自起故。如是熏習悉皆知之。善不善無記熏",
    "T36n1739_028:0911c18": "習相者，雖行善雖行不善，不記善不記不善，",
    "T36n1739_028:0911c19": "是無記熏習相。隨入後有熏習相者，如是無",
    "T36n1739_028:0911c20": "記，還成後生所熏種子，亦皆知之。次第熏習",
    "T36n1739_028:0911c21": "相者，如有三界業，何業種子勝，依所勝業次",
    "T36n1739_028:0911c22": "第熏習。又如十住、十行、十迴向、十地，一一次",
    "T36n1739_028:0911c23": "第熏習相故，不斷煩惱。遠行不捨熏習相者，",
    "T36n1739_028:0911c24": "即是第七具足方便，住第七遠行地，八萬四",
    "T36n1739_028:0911c25": "千煩惱悉皆同事故。實非實熏習相者，若實",
    "T36n1739_028:0911c26": "若虛悉皆知見。見聞親近聲聞獨覺菩薩如",
    "T36n1739_028:0911c27": "來熏習相者，親近二乘，厭苦修空捨大悲習。",
    "T36n1739_028:0911c28": "親近菩薩，修空破我，成大慈悲習。親近如來，",
    "T36n1739_028:0911c29": "成就根本普光明智，圓該法界，具普賢行習。",
    "T36n1739_028:0912a01": "已上知諸習氣相。十二又知眾生邪定正定",
    "T36n1739_028:0912a02": "不定相。所謂正見正定、邪見邪定相者，但正",
    "T36n1739_028:0912a03": "見即有正定正見者，思亡智現，正邪見盡，定",
    "T36n1739_028:0912a04": "亂總無，無得無證、無生無滅，名為正見。心稱",
    "T36n1739_028:0912a05": "此理，名為正定。返此有作有為，即為邪定。二",
    "T36n1739_028:0912a06": "俱不定相者，如欲界眾生未修定業者，二俱",
    "T36n1739_028:0912a07": "不定。五逆邪定相者，如二乘教，無明、貪愛、能",
    "T36n1739_028:0912a08": "所覺心、諸結使，名為五逆。以無名為父，貪愛",
    "T36n1739_028:0912a09": "以為母，覺境識為佛，諸使為羅漢，陰集名為",
    "T36n1739_028:0912a10": "僧，無間次第斷，如《楞伽》所說。五根正定相者，",
    "T36n1739_028:0912a11": "信根、進根、念根、定根、慧根，如是五根所修，名為",
    "T36n1739_028:0912a12": "正定相。二俱不定相者，以正邪二事總無性",
    "T36n1739_028:0912a13": "故。八邪邪定相者，邪語、邪業、邪念、邪精進、邪",
    "T36n1739_028:0912a14": "定、邪思惟、邪命、邪見，此依意識及末那所作。",
    "T36n1739_028:0912a15": "依正智所行，動用俱定，為正定相。正性正定",
    "T36n1739_028:0912a16": "相者，一切法無思無相無分別為正性，即此",
    "T36n1739_028:0912a17": "正性為正定相。更不作二俱離不定相者，正",
    "T36n1739_028:0912a18": "邪俱捨，無有定亂，方至真也。深著邪法邪定",
    "T36n1739_028:0912a19": "相者，明取相眾生樂求諸見，設入定中還取",
    "T36n1739_028:0912a20": "諸相，名為邪法邪定相。習行聖道正定相者，",
    "T36n1739_028:0912a21": "明修諸法空無相無性無作者，名為聖道。其",
    "T36n1739_028:0912a22": "心不與生滅和合，名為正定。又修四聖諦名",
    "T36n1739_028:0912a23": "為聖道，修於八禪入九次第定名為正定。九",
    "T36n1739_028:0912a24": "次第者，名滅定。此滅定者，有四種滅定：一聲",
    "T36n1739_028:0912a25": "聞滅定，以四諦觀識心滅現行煩惱及智亦",
    "T36n1739_028:0912a26": "滅。二緣覺滅定，觀十二緣滅現行煩惱及智",
    "T36n1739_028:0912a27": "亦滅。三權教菩薩，觀十二緣四諦，明苦空無",
    "T36n1739_028:0912a28": "常無我人無眾生壽者，性相空寂都無所縛，",
    "T36n1739_028:0912a29": "行六波羅蜜生於淨土，或以隨意生身住於",
    "T36n1739_028:0912b01": "娑婆，或言以慈悲留惑住世。設入寂定，但隨",
    "T36n1739_028:0912b02": "無相理滅，不得法界大用滅故。四如一乘菩",
    "T36n1739_028:0912b03": "薩，依如來普光明智發心，但達根本無明是",
    "T36n1739_028:0912b04": "一切諸佛根本普光明智，以此大智以為進",
    "T36n1739_028:0912b05": "修之體，所有寂用皆隨智門。一身寂多身用、",
    "T36n1739_028:0912b06": "多身寂一身用，同身寂別身用、別身寂同身",
    "T36n1739_028:0912b07": "用，如是同別寂用自在，等空法界無礙，自在",
    "T36n1739_028:0912b08": "重重，如海幢比丘是也。不同三乘以一切法",
    "T36n1739_028:0912b09": "空為進修十地之體，或以無性之理為十地",
    "T36n1739_028:0912b10": "之體，是三乘極果故。二俱捨不定相者，正邪",
    "T36n1739_028:0912b11": "俱捨，無定無亂，方是應真。已上知正定邪定",
    "T36n1739_028:0912b12": "相。十三「佛子菩薩隨順如是智慧名住善慧",
    "T36n1739_028:0912b13": "地」有兩行經，是都結此地所知，文自具也。十",
    "T36n1739_028:0912b14": "四「佛子此菩薩善能演說四乘法及能隨眾生",
    "T36n1739_028:0912b15": "諸趣受生」，如文自具。",
    "T36n1739_028:0912b16": "第三段四智門中，長行三十六行經，分為三",
    "T36n1739_028:0912b17": "段。一從「佛子」已下至「而演說法」有兩行半經，",
    "T36n1739_028:0912b18": "明善巧智起四無礙智分。二「此菩薩常隨四",
    "T36n1739_028:0912b19": "無解智」至「樂說無礙智」可有兩行經，明是正",
    "T36n1739_028:0912b20": "舉四無礙智之名分。三「菩薩以此四無礙智」",
    "T36n1739_028:0912b21": "已下有三十一行半經，明四無礙智隨用差",
    "T36n1739_028:0912b22": "別無限分。此一段明此位為大法師之智用",
    "T36n1739_028:0912b23": "自在。云善能守護如來法藏者，三乘一乘三",
    "T36n1739_028:0912b24": "藏及仁義禮智信，並是菩薩善安立故。三藏",
    "T36n1739_028:0912b25": "者，戒定慧，通一切法藏故。用菩薩言詞而演",
    "T36n1739_028:0912b26": "說法者，明佛為正覺之體，無分別故，明如來",
    "T36n1739_028:0912b27": "所有出生滅度度眾生及轉法輪，總是菩薩道",
    "T36n1739_028:0912b28": "故。以下如文自明，各依四智所轉法輪皆有",
    "T36n1739_028:0912b29": "所歸，以法無礙智總辯法身平等自性之理，",
    "T36n1739_028:0912c01": "以義無礙智能辯諸法總別同異，以詞無礙",
    "T36n1739_028:0912c02": "智所說無錯謬，以樂說無礙智所說諸法無",
    "T36n1739_028:0912c03": "有斷盡。以如是四智轉一切法輪，不離此也。",
    "T36n1739_028:0912c04": "如阿耨池流出四河，潤諸世間生諸草木各",
    "T36n1739_028:0912c05": "有差別，而體不離一水四河。思之可見。",
    "T36n1739_028:0912c06": "第四一段十陀羅尼門中，二十八行半經，分",
    "T36n1739_028:0912c07": "為五段。一「佛子菩薩住第九地」已下至「而演",
    "T36n1739_028:0912c08": "說法」有六行半經，明此位中得法師位，以四",
    "T36n1739_028:0912c09": "無礙善巧智，得十種百萬不可說陀羅尼門",
    "T36n1739_028:0912c10": "分。二「此菩薩」已下至「為他演說」可有三行半",
    "T36n1739_028:0912c11": "經，明自於佛所以百萬不可說總持門聽聞",
    "T36n1739_028:0912c12": "諸法門已，不忘為他演說分。三「此菩薩初見",
    "T36n1739_028:0912c13": "於佛」已下至「所能領受」有兩行經，明此菩薩",
    "T36n1739_028:0912c14": "初於佛所得法門，非聲聞百千劫而能領受",
    "T36n1739_028:0912c15": "分。四「此菩薩得如是陀羅尼」已下至「無能與",
    "T36n1739_028:0912c16": "比」可有三行半經，明此位菩薩處座說法滿",
    "T36n1739_028:0912c17": "大千界隨眾生心樂分。五「菩薩處法座」已下",
    "T36n1739_028:0912c18": "可有十三行經，明一音中隨心所念，令諸眾",
    "T36n1739_028:0912c19": "生悉令開解，及以無情亦令說法分。云陀羅",
    "T36n1739_028:0912c20": "尼者，是總持義。得如來妙法藏者，明與佛合",
    "T36n1739_028:0912c21": "智所說，如十住中名為法王子位。得義陀羅",
    "T36n1739_028:0912c22": "尼者，明法總別同異無礙門。法陀羅尼者，明",
    "T36n1739_028:0912c23": "法身無性無作自性之理。智陀羅尼者，明善",
    "T36n1739_028:0912c24": "了根性隨根授法。光照陀羅尼者，以教光及",
    "T36n1739_028:0912c25": "放光照燭令一切眾生解脫。善慧陀羅尼者，",
    "T36n1739_028:0912c26": "得總持諸善慧故。眾財陀羅尼者，明法財世",
    "T36n1739_028:0912c27": "財悉具足故。威德陀羅尼者，總持一切三千",
    "T36n1739_028:0912c28": "威儀八萬細行悉具足，令眾生見者悉解脫",
    "T36n1739_028:0912c29": "故。無礙門陀羅尼者，智無礙、詞無礙、義無礙、",
    "T36n1739_028:0913a01": "樂說無礙，神通無礙故。無邊際陀羅尼門者，",
    "T36n1739_028:0913a02": "所作利生無限故。種種義陀羅尼門者，能安",
    "T36n1739_028:0913a03": "立一切種法門故。言百萬阿僧祇善巧者，明",
    "T36n1739_028:0913a04": "百萬不可說智門善巧，能令眾根皆令稱當。",
    "T36n1739_028:0913a05": "已下如文自具。",
    "T36n1739_028:0913a06": "第五段十六行半經，義分為兩段。一「佛子此",
    "T36n1739_028:0913a07": "菩薩」已下至「普為一切作所依怙」有十行半",
    "T36n1739_028:0913a08": "經，明此位菩薩，假使三千大千世界乃至無",
    "T36n1739_028:0913a09": "量世界眾，一時皆以無量言音問難，一時領",
    "T36n1739_028:0913a10": "受，亦以一音為其解釋，令其歡喜分。二「佛子」",
    "T36n1739_028:0913a11": "已下至「無有忘失」可有六行經，明此位菩薩",
    "T36n1739_028:0913a12": "能受十方無量處皆有不可說微塵數諸佛眾",
    "T36n1739_028:0913a13": "會，一一佛皆隨無量不可說微塵數諸眾生",
    "T36n1739_028:0913a14": "性欲不同所說不可說法門，此位菩薩皆能",
    "T36n1739_028:0913a15": "領受分。已上如文自具。",
    "T36n1739_028:0913a16": "第六二十九行半經，義分為五段。一「佛子菩",
    "T36n1739_028:0913a17": "薩住此第九地」已下至「諸莊嚴具無與等者」",
    "T36n1739_028:0913a18": "有八行經，明此位菩薩親近諸佛承事供養",
    "T36n1739_028:0913a19": "廣多，及比真金作輪王寶冠，小王不如喻分。",
    "T36n1739_028:0913a20": "二「此九地菩薩」已下至「但隨力隨分」可有六",
    "T36n1739_028:0913a21": "行經，明此位菩薩，二乘及下地菩薩不如，并",
    "T36n1739_028:0913a22": "舉力波羅蜜為所修行分。三「佛子」已下至「亦",
    "T36n1739_028:0913a23": "不能盡」可有兩行經，明略說此位菩薩志德",
    "T36n1739_028:0913a24": "廣大分。四「佛子」已下至「智智依止者」有七行",
    "T36n1739_028:0913a25": "經，明此位菩薩受職統化廣大分。五「此菩薩」",
    "T36n1739_028:0913a26": "已下至說頌，有五行半經，明此位菩薩加精",
    "T36n1739_028:0913a27": "進業及殊勝願力，眷屬倍加廣大自在分。",
    "T36n1739_028:0913a28": "第七一段四十八行頌，重頌前法，如文自具。",
    "T36n1739_028:0913a29": "此已上大綱，明但隨智境，約智德見佛供養",
    "T36n1739_028:0913b01": "及攝生，乃至眷屬廣大，非有往來、自他所為，",
    "T36n1739_028:0913b02": "但以智境對現故。如一切智智之依止者，明",
    "T36n1739_028:0913b03": "修真俗二智者之所依止故。明六地真俗二",
    "T36n1739_028:0913b04": "智現前，七地唯在利物，八九二地行圓任",
    "T36n1739_028:0913b05": "運，十地佛力方終。云如來無上兩足尊者，明",
    "T36n1739_028:0913b06": "此真俗二智滿故，明如是修二智者所依止",
    "T36n1739_028:0913b07": "故。",
    "T36n1739_028:0913b08": "10 法雲地1第十法雲地",
    "T36n1739_028:0913b09": "將釋此地，五門如前。一釋地名目者，明此地",
    "T36n1739_028:0913b10": "何故名為法雲地者，明此菩薩登法王位，智",
    "T36n1739_028:0913b11": "滿行周，以大慈悲雲，於諸生死海普降法雨",
    "T36n1739_028:0913b12": "灌一切眾生田，令一切眾生發善心菩提之",
    "T36n1739_028:0913b13": "芽，無有休息，以此名為法雲地。明此地從初",
    "T36n1739_028:0913b14": "發心入此智地而生佛家，昇進修行至此地，",
    "T36n1739_028:0913b15": "大悲願力功終行滿故，常雨法雨故。",
    "T36n1739_028:0913b16": "二明此地修行門者，此地所修智波羅蜜為",
    "T36n1739_028:0913b17": "主，餘九為伴。",
    "T36n1739_028:0913b18": "三明善財表法者，善財於此位中，於菩薩集",
    "T36n1739_028:0913b19": "會普現法界光明講堂中，見無憂德神，并一",
    "T36n1739_028:0913b20": "萬主宮殿神俱來迎善財，及稱歎供養。至菩",
    "T36n1739_028:0913b21": "薩集會普現法界光明講堂者，明此地菩薩",
    "T36n1739_028:0913b22": "集智悲行滿故。其神等隨逐善財，入普現法",
    "T36n1739_028:0913b23": "界光明講堂中，見釋氏女瞿波坐寶蓮華師",
    "T36n1739_028:0913b24": "子之座，八萬四千婇女所共圍遶者，明菩薩",
    "T36n1739_028:0913b25": "集會普現法界光明講堂，此是依二智報得，",
    "T36n1739_028:0913b26": "是智境界而作堂體。釋氏女而處其中者，明",
    "T36n1739_028:0913b27": "女為悲體，表智中行悲，七住七地悲中修智，",
    "T36n1739_028:0913b28": "八地智中行悲。婇女有八萬四千所共圍遶",
    "T36n1739_028:0913b29": "者，明以普光明之大智行，等一切眾生八萬",
    "T36n1739_028:0913c01": "四千煩惱皆具同行，是慈悲之極故，以女表",
    "T36n1739_028:0913c02": "之也。如是一切眾生八萬四千煩惱樂欲不",
    "T36n1739_028:0913c03": "同，菩薩以大慈悲心皆同其行方便引之，以",
    "T36n1739_028:0913c04": "慈悲心育養眾生，以女表之，非獨直為女也。",
    "T36n1739_028:0913c05": "瞿波者，此云守護地。明此法雲地，願力智悲",
    "T36n1739_028:0913c06": "皆悉已滿，但常守護一切眾生心地，以為地",
    "T36n1739_028:0913c07": "體故，名守護地神。號無憂德者，是此地慈悲",
    "T36n1739_028:0913c08": "法悅行滿之智。與一萬主宮殿神來迎善財",
    "T36n1739_028:0913c09": "者，表是智中之慈悲，引接眾生之萬行故。主",
    "T36n1739_028:0913c10": "宮殿神者，明慈悲為宮，智慧為殿，表常以智",
    "T36n1739_028:0913c11": "悲為主，主導一切眾生，皆令悟入故。此瞿波",
    "T36n1739_028:0913c12": "女自說本因，從久遠以來常為佛妻者，表智",
    "T36n1739_028:0913c13": "悲不獨有也，明以表智悲常不相捨離，為佛",
    "T36n1739_028:0913c14": "妻義。又表十地大智慈悲法悅，如妻義也。此",
    "T36n1739_028:0913c15": "託世間事表法，但取其意。況以智悲濟養含",
    "T36n1739_028:0913c16": "生之行，非即實如凡夫有欲之妻故。託事表",
    "T36n1739_028:0913c17": "法，令易解故。如毘盧遮那是法界主，非如化",
    "T36n1739_028:0913c18": "佛引俗出纏。如是諸女皆從王種中生者，明",
    "T36n1739_028:0913c19": "此位悲從智生，以智為王。生死法中而得自",
    "T36n1739_028:0913c20": "在，名之為王故，故悲從智生也。明從第七",
    "T36n1739_028:0913c21": "地至第八地，從悲修智以滿入無功之智用。",
    "T36n1739_028:0913c22": "從八地至九地十地，從智隨本願力，修無功之",
    "T36n1739_028:0913c23": "悲滿故。至十一地，以無功之大悲，幻生大智",
    "T36n1739_028:0913c24": "佛遍周剎海，普利眾生，即以摩耶為母，遍生",
    "T36n1739_028:0913c25": "諸佛教化眾生以表之。如是逆順進修，發菩",
    "T36n1739_028:0913c26": "提心者悉須明解，使得進修不謬。",
    "T36n1739_028:0913c27": "四明此地於三界中得何法者，此地於十方",
    "T36n1739_028:0913c28": "三界得法界普光明大智大慈大悲任運圓",
    "T36n1739_028:0913c29": "滿，大法雲普雨智雨，受佛職門。如善財所入",
    "T36n1739_028:0914a01": "瞿波女講堂者，是為明智能常與等虛空界",
    "T36n1739_028:0914a02": "一切眾生八萬四千煩惱諸根欲以法對治解",
    "T36n1739_028:0914a03": "脫故。",
    "T36n1739_028:0914a04": "五明隨文釋義者，二義如前。一長科經意者，",
    "T36n1739_028:0914a05": "從此十地一段經中，長科為十六段。",
    "T36n1739_028:0914a06": "從初一段有三十二行頌，長科為兩段。一從",
    "T36n1739_028:0914a07": "「淨居天眾」已下有二十八行頌，明淨居天眾",
    "T36n1739_028:0914a08": "聞法興供，及見佛德廣大無邊分。淨居天是",
    "T36n1739_028:0914a09": "九地菩薩眾，是第三禪天眾。後十地是四禪",
    "T36n1739_028:0914a10": "位。從初地多作閻浮提王，二地忉利王，以次",
    "T36n1739_028:0914a11": "排之即可知也。以表昇進自在如天，亦不獨",
    "T36n1739_028:0914a12": "作天王。一一位明行遍周自在如天，此總明",
    "T36n1739_028:0914a13": "第一義天一切智天，非如是諸天下品十善",
    "T36n1739_028:0914a14": "業果報生天也。二「即時解脫月菩薩」已下有",
    "T36n1739_028:0914a15": "四行頌，明請第十地行門分。於中文義，如經",
    "T36n1739_028:0914a16": "自具。",
    "T36n1739_028:0914a17": "第三一段長行有六十八行半經，明此位菩",
    "T36n1739_028:0914a18": "薩坐蓮花座為大法師，受十地佛大職位分。",
    "T36n1739_028:0914a19": "第四一段長行有二十二行半經，明十方諸",
    "T36n1739_028:0914a20": "佛咸放智光灌頂許可同佛職位分。第五一",
    "T36n1739_028:0914a21": "段有三十六行半經，明此位菩薩廣大微細",
    "T36n1739_028:0914a22": "差別智，善知諸集諦分。第六一段有七行半",
    "T36n1739_028:0914a23": "經，明此位菩薩得十大解脫分。第七段有四",
    "T36n1739_028:0914a24": "十五行半經，明此地菩薩於一念頃能受十",
    "T36n1739_028:0914a25": "方所有諸佛法，明皆能領受，及能於十方雨",
    "T36n1739_028:0914a26": "法雨自在分。第八段有三十五行經，明此位",
    "T36n1739_028:0914a27": "菩薩隨念廣大，微細大小一多相入通化自在",
    "T36n1739_028:0914a28": "分。第九一段有十八行半經，明此大眾聞十",
    "T36n1739_028:0914a29": "地菩薩神通生疑時，金剛藏菩薩入體性三",
    "T36n1739_028:0914b01": "昧，現菩薩神通為眾除疑分。第十段有二十",
    "T36n1739_028:0914b02": "七行經，明此地菩薩智慧神通力下地不如，",
    "T36n1739_028:0914b03": "不可比如來神力智慧分。第十一段有三十",
    "T36n1739_028:0914b04": "五行半經，明此位菩薩不異如來身語意業，",
    "T36n1739_028:0914b05": "不捨菩薩諸三昧，承事供養一切諸佛分。第",
    "T36n1739_028:0914b06": "十二段有四十二行半經，明舉十大山王，喻",
    "T36n1739_028:0914b07": "十種地次第方便所行之智慧分。第十三段",
    "T36n1739_028:0914b08": "有十四行經，明舉大海有十種德，喻十種地",
    "T36n1739_028:0914b09": "昇進分。第十四段有二十行半經，明摩尼珠",
    "T36n1739_028:0914b10": "有十種性出過眾寶，喻十種地出過眾聖分。",
    "T36n1739_028:0914b11": "第十五段有二十二行半經，明說此十地法",
    "T36n1739_028:0914b12": "門所感大地六種十八相動，及興供，并十方",
    "T36n1739_028:0914b13": "金剛藏菩薩咸來證法分。第十六段有八十",
    "T36n1739_028:0914b14": "三行頌，明重頌前法分。",
    "T36n1739_028:0914b15": "二隨文釋義者，第一從初一段長行六十八",
    "T36n1739_028:0914b16": "行半經，明此位菩薩受十地佛位之職。於此",
    "T36n1739_028:0914b17": "一段中復分為十段。一從初「爾時金剛藏菩",
    "T36n1739_028:0914b18": "薩」已下至「受職位」有七行經，明此位菩薩從",
    "T36n1739_028:0914b19": "初地至第九地，修大福智大慈悲行滿，入眾生",
    "T36n1739_028:0914b20": "界，入如來所行分。二「佛子」已下至「受一切智",
    "T36n1739_028:0914b21": "勝職位」有八行半經，明此位菩薩得十三昧",
    "T36n1739_028:0914b22": "及一切諸三昧現前分。三「此三昧現在前時」",
    "T36n1739_028:0914b23": "已下至「以為眷屬」有七行半經，明此位菩薩",
    "T36n1739_028:0914b24": "以三昧力福德，感報蓮華出興分。四「爾時」已",
    "T36n1739_028:0914b25": "下至「一心瞻仰」可有三行經，明此位菩薩并",
    "T36n1739_028:0914b26": "諸眷屬菩薩身處華座，與華量等分。五「佛子」",
    "T36n1739_028:0914b27": "已下至「諸佛眾會悉皆顯現」可有五行經，明",
    "T36n1739_028:0914b28": "此位菩薩坐華座已，言音普充滿十方世界，",
    "T36n1739_028:0914b29": "自然震動一切樂音自鳴，及以不思議供養",
    "T36n1739_028:0914c01": "之具供養佛分。六「佛子」已下至「得不退轉」有",
    "T36n1739_028:0914c02": "二十四行半經，明此位菩薩處座放光，教化",
    "T36n1739_028:0914c03": "眾生及供佛分。七「佛子」已下至「從諸如來足",
    "T36n1739_028:0914c04": "下而入」有兩行半經，明此位菩薩所放光明",
    "T36n1739_028:0914c05": "遶十方界入佛足下分。八「爾時」已下至「到受",
    "T36n1739_028:0914c06": "職位」可有兩行經，明十方諸佛菩薩皆悉咸",
    "T36n1739_028:0914c07": "知此位菩薩受職分。九「佛子」已下至「即各獲",
    "T36n1739_028:0914c08": "得十千三昧」可有兩行半經，明九地菩薩皆",
    "T36n1739_028:0914c09": "來恭敬獲益分。十「當爾之時」已下有五行半",
    "T36n1739_028:0914c10": "經，明此十方同受職菩薩放臆德光明普照",
    "T36n1739_028:0914c11": "十方，來入此菩薩臆德，令勢力增長過百千",
    "T36n1739_028:0914c12": "倍分。第一段七行經，明從初地至第九地，以",
    "T36n1739_028:0914c13": "分分白淨法修助道行，觀察眾法，修習福德",
    "T36n1739_028:0914c14": "智慧，廣行大悲，並為成就此十地根本智悲",
    "T36n1739_028:0914c15": "之地，至此地滿故。明元將一切諸佛智悲之",
    "T36n1739_028:0914c16": "地以作五位修行，從初發心住已能至此諸佛",
    "T36n1739_028:0914c17": "智地故。從初發心有五種發心不離一念。五",
    "T36n1739_028:0914c18": "種初發心者，一十住初發心、二十行初發心、",
    "T36n1739_028:0914c19": "三十迴向初發心、四十地初發心、五十一地",
    "T36n1739_028:0914c20": "初發心。如是五位初發心，皆不異如來根本",
    "T36n1739_028:0914c21": "智而起初發心故。為智體無始終，此五位初",
    "T36n1739_028:0914c22": "發心皆無始終，為非情識能所見故，非時日",
    "T36n1739_028:0914c23": "歲月所攝故，如是五位皆一時發故。一如十",
    "T36n1739_028:0914c24": "住初發心，即以其止心不亂，開發如來根本智",
    "T36n1739_028:0914c25": "慧。即以妙峯山德雲比丘，得憶念諸佛智慧",
    "T36n1739_028:0914c26": "光明門。山者止也，即初從凡夫地止心不亂，",
    "T36n1739_028:0914c27": "即佛智慧現入如來智慧地，名初發心住。二",
    "T36n1739_028:0914c28": "如十行初發心，即明於諸佛智慧中行無染，",
    "T36n1739_028:0914c29": "即以三眼國善見比丘林中經行表行無染，",
    "T36n1739_028:0915a01": "林中經行表行無住。三眼，表佛眼、法眼、智眼，",
    "T36n1739_028:0915a02": "此明自得如來智慧三眼，復利一切眾生，即",
    "T36n1739_028:0915a03": "行無所著故。三十迴向初發心，即以鬻香長",
    "T36n1739_028:0915a04": "者青蓮華，即明和合諸香賣鬻香而居，即明",
    "T36n1739_028:0915a05": "以十迴向門起無限大願門，和融悲智法身，使",
    "T36n1739_028:0915a06": "令均平等進故。青蓮華者，明於諸妙香無染",
    "T36n1739_028:0915a07": "也。四十地初發心，修長養大慈大悲增勝，即",
    "T36n1739_028:0915a08": "以夜神婆珊婆演底，此云主當春生神，以表",
    "T36n1739_028:0915a09": "大悲，主當眾生發生菩提芽故。五第十一地",
    "T36n1739_028:0915a10": "以無作任運大悲初發心，即以摩耶夫人生",
    "T36n1739_028:0915a11": "諸佛為首，即明從悲生智教化眾生故。如",
    "T36n1739_028:0915a12": "上初發心有此五種，逆順不同，總在初心之",
    "T36n1739_028:0915a13": "中一時具足無前後際，皆以法界大智為體",
    "T36n1739_028:0915a14": "故，不可說前後古今之解。此一段有七行經，",
    "T36n1739_028:0915a15": "明成無前後古今之大智大悲，法界眾生界",
    "T36n1739_028:0915a16": "佛行滿故，至大法王職處，入眾生生死稠林",
    "T36n1739_028:0915a17": "分。第二段中有八行半經，明此位菩薩入此",
    "T36n1739_028:0915a18": "識位之中，即得十種三昧及一切三昧。其初",
    "T36n1739_028:0915a19": "離垢三昧者，云正定也。明此地悉離染淨涅",
    "T36n1739_028:0915a20": "槃、悲智功用不均平垢故，名離垢三昧。不同",
    "T36n1739_028:0915a21": "三乘離生死取涅槃及淨土垢故，亦不同下",
    "T36n1739_028:0915a22": "地菩薩調治智悲生死涅槃萬行未自在垢",
    "T36n1739_028:0915a23": "故。此地菩薩離如是垢故，名為離垢三昧。明",
    "T36n1739_028:0915a24": "以法界無作智印諸境界無非智境，更無能",
    "T36n1739_028:0915a25": "所生死涅槃染淨等障故，名離垢三昧。又三",
    "T36n1739_028:0915a26": "之言正者，明一止即是正字故，明此地菩薩",
    "T36n1739_028:0915a27": "以一大普光明智性自無依曰止，恒以此智",
    "T36n1739_028:0915a28": "常照諸境名之曰正。昧之云定者，以智利生，",
    "T36n1739_028:0915a29": "不迷諸見，名之為定。明從初修諸方便助菩",
    "T36n1739_028:0915b01": "提分，至此地所作功行、無功習氣亦無故，名",
    "T36n1739_028:0915b02": "離垢三昧。又云三昧者，正受，以明此位以無",
    "T36n1739_028:0915b03": "依住無功智任自遍周故，名離垢三昧故，此",
    "T36n1739_028:0915b04": "名無功之智任自遍周故。入法界差別三昧",
    "T36n1739_028:0915b05": "者，是無功用智任運隨用，應事施設為是差",
    "T36n1739_028:0915b06": "別智故。明用不離體，不離無作根本智故。莊",
    "T36n1739_028:0915b07": "嚴道場三昧者，有諸佛成道轉法輪處，遍至",
    "T36n1739_028:0915b08": "其中身行及以眾寶莊嚴故。一切種華光三",
    "T36n1739_028:0915b09": "昧者，放光照燭一切眾生故。海藏三昧者，明",
    "T36n1739_028:0915b10": "含藏眾法故，如海具十德喻等。海印三昧者，",
    "T36n1739_028:0915b11": "以大智海印性自圓明清淨無垢印，三世諸",
    "T36n1739_028:0915b12": "境界咸現其中。虛空界廣大三昧者，明法空",
    "T36n1739_028:0915b13": "智體所照自體無限邊故。觀一切法自性三",
    "T36n1739_028:0915b14": "昧者，明以智觀照諸法無自性無他性自在",
    "T36n1739_028:0915b15": "故。知一切眾生心行三昧者，以智知根，隨根",
    "T36n1739_028:0915b16": "濟度故。一切佛皆現前三昧者，明此離垢三",
    "T36n1739_028:0915b17": "昧與體性三昧，並與一切諸佛同一體相故。",
    "T36n1739_028:0915b18": "如是等已下，總舉無數三昧皆現在前。菩薩",
    "T36n1739_028:0915b19": "於此一切三昧若入若起皆得善巧者，明一",
    "T36n1739_028:0915b20": "身入多身起、多身入一身起。又起中入、入中",
    "T36n1739_028:0915b21": "起。又於一三昧中，分別多眾生心行所行多",
    "T36n1739_028:0915b22": "三昧境界，教多眾生而不失時。最後三昧名",
    "T36n1739_028:0915b23": "受一切勝職位者，此是十地智滿行周，平等",
    "T36n1739_028:0915b24": "無作大悲任運處世利眾生定。如是眾多三",
    "T36n1739_028:0915b25": "昧，皆從體性無作法身法界普光明智寂用無",
    "T36n1739_028:0915b26": "礙三昧起故。如是三昧，非是三乘修寂靜者、",
    "T36n1739_028:0915b27": "求出三界者、樂生淨土者之境界；是達一切",
    "T36n1739_028:0915b28": "無明便成大智，是便以一切眾生身土微塵",
    "T36n1739_028:0915b29": "總含佛國者之境界。此寂用無依大智三昧，",
    "T36n1739_028:0915c01": "是一切諸佛根本智體無盡藏王，能隨一切",
    "T36n1739_028:0915c02": "眾生無限情意化不失時，然無作者故。第三",
    "T36n1739_028:0915c03": "「此三昧現在前時」已下有七行半經，明受職",
    "T36n1739_028:0915c04": "菩薩約報華生。經云「此三昧現在前時，有大",
    "T36n1739_028:0915c05": "蓮華忽然出生。」此是受職菩薩自悲智行滿，",
    "T36n1739_028:0915c06": "法合等周法界利益眾生之報得，是十地之",
    "T36n1739_028:0915c07": "中最後三昧身也。其華量等百萬三千大千",
    "T36n1739_028:0915c08": "世界。千箇百億四天下為一小千，千箇小千",
    "T36n1739_028:0915c09": "為一中千，千箇中千為一大千。今云量等百",
    "T36n1739_028:0915c10": "萬三千大千世界者，意明無限量之大稱。已",
    "T36n1739_028:0915c11": "下莊嚴，如經自具。經云「出世善根之所生起」",
    "T36n1739_028:0915c12": "者，非是超過三界淨土菩薩及二乘變易生",
    "T36n1739_028:0915c13": "死諸善根之所生起故。知諸法如幻性眾行",
    "T36n1739_028:0915c14": "所成，恒放光明普照法界，此配善根因果如",
    "T36n1739_028:0915c15": "蓮華。以毘瑠璃摩尼寶為莖者，毘之云光明，",
    "T36n1739_028:0915c16": "瑠璃表法身智身明淨故。故其摩尼寶光淨",
    "T36n1739_028:0915c17": "無垢以似瑠璃，非瑠璃所成。但以摩尼為蓮",
    "T36n1739_028:0915c18": "華莖，莖者，以法身智身性無垢之報果，以法",
    "T36n1739_028:0915c19": "身智體與一切諸行作根本故。今依果報生",
    "T36n1739_028:0915c20": "蓮華，還以法身智體性自清淨以成報故，是",
    "T36n1739_028:0915c21": "故光淨摩尼以為其莖。旃檀王為臺者，明戒",
    "T36n1739_028:0915c22": "定慧解脫知見五分法身之香。善根之所生",
    "T36n1739_028:0915c23": "起，以法身能成戒定慧等五分法身之香。今",
    "T36n1739_028:0915c24": "依果報得，以次相資。碼碯為鬚者，是助菩提",
    "T36n1739_028:0915c25": "之分萬行善根之報得。此是赤色寶，表萬行",
    "T36n1739_028:0915c26": "顯發菩提理智及莊嚴五分法身故，互相資",
    "T36n1739_028:0915c27": "發以次而陳。閻浮檀金為葉者，此金明淨柔",
    "T36n1739_028:0915c28": "軟，是慈悲善根所生，為慈悲是覆蔭義故。其",
    "T36n1739_028:0915c29": "華常有無量光明著，智慧法光利生善根所",
    "T36n1739_028:0916a01": "起。眾寶為藏者，都結此地含藏眾善所生。寶",
    "T36n1739_028:0916a02": "網彌覆者，善設教網漉諸眾生善根所生。十",
    "T36n1739_028:0916a03": "三千大千世界微塵數蓮華以為眷屬者，是",
    "T36n1739_028:0916a04": "一行遍一切行、一切行遍一行善根所起，是",
    "T36n1739_028:0916a05": "主伴萬行自在善根所起。如上之華，是於普",
    "T36n1739_028:0916a06": "光明殿中初說十信，於如來前所現之華。諸",
    "T36n1739_028:0916a07": "眷屬眾，是如來眉間毫中之眾。前是舉果勸",
    "T36n1739_028:0916a08": "修，此是行終之果。第四「爾時」已下三行經，明",
    "T36n1739_028:0916a09": "此位菩薩處座大小相稱。所坐華王之上者，",
    "T36n1739_028:0916a10": "是根本智。眷屬菩薩坐諸華座者，是差別智。",
    "T36n1739_028:0916a11": "明此位菩薩智悲萬行遍周，如文自具。第五",
    "T36n1739_028:0916a12": "「佛子」已下可有五行經，明此位菩薩及眷屬",
    "T36n1739_028:0916a13": "處座之時感動興供，如文自具。第六「佛子」已",
    "T36n1739_028:0916a14": "下有二十四行半經，明此位菩薩處座放光",
    "T36n1739_028:0916a15": "濟苦。一依身分而作次第，以足下光照大地",
    "T36n1739_028:0916a16": "獄苦，明足下是所履之行極，以濟苦故。次兩",
    "T36n1739_028:0916a17": "膝放光照畜生苦，明在所履之次，由於膝之",
    "T36n1739_028:0916a18": "勞苦。次臍輪中放光照閻羅王界苦，如大地",
    "T36n1739_028:0916a19": "獄無王所攝，以極增上惡業，猶如電擊直往",
    "T36n1739_028:0916a20": "苦趣。小地獄有王所攝。臍者，眾穢積中之分、",
    "T36n1739_028:0916a21": "生死之際，迷真之極、生死之源，如戌亥兩辰",
    "T36n1739_028:0916a22": "配於乾卦，是萬像生死，在中放光所照也。左",
    "T36n1739_028:0916a23": "右兩脇放光照人中苦。脇者，攝受扶持之處，",
    "T36n1739_028:0916a24": "明人處可攝受故。兩手放光照諸天修羅者，",
    "T36n1739_028:0916a25": "可引接故。兩肩放光照聲聞乘者。明能樂聞",
    "T36n1739_028:0916a26": "法敵煩惱故。為兩肩近耳，明因聞法得果故。",
    "T36n1739_028:0916a27": "項背放光照辟支佛者，明不樂聞法，背佛知",
    "T36n1739_028:0916a28": "見故。面門放光，是受教故。眉間放光，是十地",
    "T36n1739_028:0916a29": "中道果故。頂上放光，是佛極果故。餘如文自",
    "T36n1739_028:0916b01": "具。第七「佛子」已下有兩行半經，明此位菩薩",
    "T36n1739_028:0916b02": "如上所放光明供養及所作事畢，繞十方一",
    "T36n1739_028:0916b03": "切世界一一諸佛道場眾會十匝，從諸如來足",
    "T36n1739_028:0916b04": "下而入者，十匝者，明十法圓滿故。光入佛足",
    "T36n1739_028:0916b05": "下者，明反果還因故。明從普光明殿中起十",
    "T36n1739_028:0916b06": "信心，如來於兩足下輪中放光成其十信，次",
    "T36n1739_028:0916b07": "十住佛足指端放光，次十行佛足趺上放光，",
    "T36n1739_028:0916b08": "次十迴向膝上放光，次十地佛眉間中放光。",
    "T36n1739_028:0916b09": "今至此十地道滿果終，不異初信之法，時不",
    "T36n1739_028:0916b10": "移、法不異、因果不異，是故十地道滿之光還",
    "T36n1739_028:0916b11": "從佛足下而入，明果同因故。不異所信之法",
    "T36n1739_028:0916b12": "故，明如來示果即因，菩薩進修以因即果，是",
    "T36n1739_028:0916b13": "故此十地之位返果從因，是故光入諸佛足",
    "T36n1739_028:0916b14": "下也。亦明行滿故，入佛足輪下故。已下三段",
    "T36n1739_028:0916b15": "可有十行經，如文自具。",
    "T36n1739_028:0916b16": "第四長科段中，有二十二行半經，於中復分",
    "T36n1739_028:0916b17": "為四段。一「爾時十方一切諸佛」已下至「墮在",
    "T36n1739_028:0916b18": "佛數」有十二行經，明此位菩薩受職，蒙十方",
    "T36n1739_028:0916b19": "諸佛放光灌頂分。二「佛子如轉輪聖王」已下",
    "T36n1739_028:0916b20": "至「亦得名轉輪聖王」有六行經，明舉轉輪王",
    "T36n1739_028:0916b21": "受大子識，四大海水而灌其頂喻分。三「菩薩",
    "T36n1739_028:0916b22": "受職亦復如是」已下至「墮在佛數」可有兩",
    "T36n1739_028:0916b23": "行經，明菩薩受職，以一切諸佛四智之水",
    "T36n1739_028:0916b24": "而灌其頂，即墮佛數。四「佛子」已下可有三行",
    "T36n1739_028:0916b25": "經，都結受職智光灌頂，德行倍增分。已上四",
    "T36n1739_028:0916b26": "段經，明十地智滿，法合諸佛放光灌頂，為智",
    "T36n1739_028:0916b27": "齊諸佛故，以佛果智相印合。又發起增長十",
    "T36n1739_028:0916b28": "一地及佛妙智令成熟故。此十地創現佛智，",
    "T36n1739_028:0916b29": "十一地方自在故。餘如文自具。",
    "T36n1739_028:0916c01": "第五一段有三十六行經，明此位法雲地菩",
    "T36n1739_028:0916c02": "薩善知諸集諦分。中復分為八。一「佛子」已下",
    "T36n1739_028:0916c03": "至「以一切智知一切集」有八行經，明此法雲",
    "T36n1739_028:0916c04": "地知一切集諦分。二「佛子」已下至「如是皆如",
    "T36n1739_028:0916c05": "實知」有三行半經，明此位菩薩如實知十種",
    "T36n1739_028:0916c06": "化法分。三「又如實知」已下有兩行經，明此位",
    "T36n1739_028:0916c07": "菩薩如實知十種持法分。四「又如實知」已下",
    "T36n1739_028:0916c08": "至「如是等皆如實知」可有四行經，明此位菩",
    "T36n1739_028:0916c09": "薩知如來十種微細智分。五「又入如來祕密",
    "T36n1739_028:0916c10": "處」已下至「皆如實知」有四行經，明此位菩薩",
    "T36n1739_028:0916c11": "知如來十種祕密分。六「又知」已下至「皆如實",
    "T36n1739_028:0916c12": "知」可有七行經，明此位菩薩知如來逆順劫",
    "T36n1739_028:0916c13": "相入分。七「又知」已下至「菩薩行如來智」有六",
    "T36n1739_028:0916c14": "行半經，明此位菩薩知如來十三種智分。八",
    "T36n1739_028:0916c15": "「佛子」已下有一行半經，明此位菩薩能入如",
    "T36n1739_028:0916c16": "來廣大智慧分。第一「佛子」已下，從初段中有",
    "T36n1739_028:0916c17": "八行經，明此法雲地知諸集諦。經云「如實知",
    "T36n1739_028:0916c18": "欲界集」者，以五蘊是三界同迷，以十使煩惱",
    "T36n1739_028:0916c19": "隨於四諦。上迷諦無明，一諦上具十，即欲界",
    "T36n1739_028:0916c20": "集有四十箇苦集。以此苦集滅道，上二界除",
    "T36n1739_028:0916c21": "嗔，各有三十六，是有為禪界善集。此上二界",
    "T36n1739_028:0916c22": "禪，皆從作意息伏而得，是故三界有漏攝故。",
    "T36n1739_028:0916c23": "禪消想起，三界往來，此三界共通一百二十",
    "T36n1739_028:0916c24": "八種煩惱集，是三界六道之大體。約以五蘊",
    "T36n1739_028:0916c25": "配五塵與十使，無明相因，總有八萬四千及",
    "T36n1739_028:0916c26": "不可數集。如八九地前，並已配訖，如前知之。",
    "T36n1739_028:0916c27": "色界無色界，如上可知。法界集者，明一念稱",
    "T36n1739_028:0916c28": "真智，現如上八萬四千及不可說諸塵勞門，",
    "T36n1739_028:0916c29": "總法界大智慧解脫知見集，總積集智慧之",
    "T36n1739_028:0917a01": "海，名為一切種種智海。有為界集者，三界所",
    "T36n1739_028:0917a02": "有煩惱是，亦通三乘折伏現行煩惱。得變易",
    "T36n1739_028:0917a03": "生死，隨意生身，皆是出身三界，有為集故。無",
    "T36n1739_028:0917a04": "為界集者，唯如來一切種種諸差別智也，自",
    "T36n1739_028:0917a05": "餘皆有為故。眾生界集及虛空涅槃界集者，",
    "T36n1739_028:0917a06": "為善分別從一切智起眾生界、虛空界、涅槃界",
    "T36n1739_028:0917a07": "各差別智集。此菩薩如實知諸見煩惱行集",
    "T36n1739_028:0917a08": "者，身邊等五見及六十二見，前地已釋訖。知",
    "T36n1739_028:0917a09": "世界成壞集者，知三千大千世界及十方一",
    "T36n1739_028:0917a10": "切世界，若干劫成、若干劫住、若干劫壞，皆悉知",
    "T36n1739_028:0917a11": "之。聲聞行集者，以四諦觀，厭三界苦、忻涅槃",
    "T36n1739_028:0917a12": "樂。又觀諸世間苦空無常不淨，無有可樂，皆",
    "T36n1739_028:0917a13": "磨滅法虛積，諸業果苦無有斷絕，猶如波浪。",
    "T36n1739_028:0917a14": "集不善法，增長生老病死三十六物，共成其",
    "T36n1739_028:0917a15": "身。修二百五十戒，淨欲界業皆是無常，入第",
    "T36n1739_028:0917a16": "九定出三界想入滅盡定，身智俱盡，寂滅無",
    "T36n1739_028:0917a17": "知。如此經下文「譬如比丘入寂滅定，頭上繫",
    "T36n1739_028:0917a18": "鼓不復聞聲。」又有聲聞得出三界心，厭患分段",
    "T36n1739_028:0917a19": "身，化火焚身，入變易生死。如《勝鬘》及《涅槃經》",
    "T36n1739_028:0917a20": "並同此說。聲聞二乘、淨土菩薩，以觀折伏現",
    "T36n1739_028:0917a21": "行煩惱，得變易生死，非是斷煩惱，為不了無",
    "T36n1739_028:0917a22": "明成根本智故，妄為無明實有，妄生厭離，以",
    "T36n1739_028:0917a23": "厭患心成出過三界分段生死，得變易生死，",
    "T36n1739_028:0917a24": "住無漏界，不受後有三界之身，有如化火",
    "T36n1739_028:0917a25": "焚身。如《涅槃經》自有文說，皆是厭生死住涅",
    "T36n1739_028:0917a26": "槃集。辟支佛行集者，十二緣行是。此四諦十",
    "T36n1739_028:0917a27": "二緣，三乘參互以為九乘，如前已述。一乘菩",
    "T36n1739_028:0917a28": "薩亦修如此四諦十二緣，此十地位內次第",
    "T36n1739_028:0917a29": "而說所修之法，是一種修四諦十二緣，心量",
    "T36n1739_028:0917b01": "見道各自不同。菩薩行集者，出纏菩薩六波",
    "T36n1739_028:0917b02": "羅蜜分修慈悲生於淨土，道滿方來處世教",
    "T36n1739_028:0917b03": "化眾生。大悲菩薩依無相觀、四念處、七菩提",
    "T36n1739_028:0917b04": "分、四攝、四無量心、十波羅蜜修大慈悲，不著",
    "T36n1739_028:0917b05": "三界，教化眾生。此是依空無相無願無作解",
    "T36n1739_028:0917b06": "脫門而建諸行，亦是三乘菩薩所修方便加",
    "T36n1739_028:0917b07": "行所忻行門境界，但以三千大千世界為一",
    "T36n1739_028:0917b08": "佛土。如此一乘經，但約如來根本普光明智",
    "T36n1739_028:0917b09": "境發心，所修十波羅蜜、四諦、十二緣、四念處、三",
    "T36n1739_028:0917b10": "十七品、四攝、四無量一切助道，皆以自心根",
    "T36n1739_028:0917b11": "本智為體用。以智無依無限，所作行門報果",
    "T36n1739_028:0917b12": "皆無依無限，自他身土重重玄玄互相參現，",
    "T36n1739_028:0917b13": "以智無限無礙故。所有身土自他如幻如影，",
    "T36n1739_028:0917b14": "皆無障礙故。所修諸行皆以自心根本智為",
    "T36n1739_028:0917b15": "體。是三乘一乘菩薩行集。如此經十住、十行、",
    "T36n1739_028:0917b16": "十迴向、十地、十一地，如是所行方便，是一乘",
    "T36n1739_028:0917b17": "菩薩行集。如來力無所畏色身法身集者，力",
    "T36n1739_028:0917b18": "無所畏者，十力四無畏是也。色身者，九十七",
    "T36n1739_028:0917b19": "大人之相，隨好無盡。是法身集者，理無得證，",
    "T36n1739_028:0917b20": "無縛無解、無生無滅、不垢不淨是也。一切種",
    "T36n1739_028:0917b21": "者，是五位加行。成勳習種者，一切眾生而隨",
    "T36n1739_028:0917b22": "五蘊加行，即成無明諸業種故。菩薩五位加",
    "T36n1739_028:0917b23": "行，以成一切智智之種。一切智智者，明根本",
    "T36n1739_028:0917b24": "無依住無作智而生差別智，三乘名後得智。",
    "T36n1739_028:0917b25": "一乘中智，直以根本圓明，三世一時不分前",
    "T36n1739_028:0917b26": "後。示得菩提轉法輪集者，所說十二分教是。",
    "T36n1739_028:0917b27": "入一切法分別決定智集者，以金剛無礙智",
    "T36n1739_028:0917b28": "慧，善分別出世法，無不明了、無不決定，皆",
    "T36n1739_028:0917b29": "無錯謬。舉要言之者，總陳大綱。以一切智知",
    "T36n1739_028:0917c01": "一切集者，明無不盡知也。此是總結。已上知",
    "T36n1739_028:0917c02": "一切集竟。",
    "T36n1739_028:0917c03": "新華嚴經論卷第二十八"
}