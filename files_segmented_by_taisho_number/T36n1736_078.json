{
    "T36n1736_078:0608c14": "2大方廣佛華嚴經隨疏演義鈔卷",
    "T36n1736_078:0608c15": "第七十八",
    "T36n1736_078:0608c17": "唐清涼山大華嚴寺沙門澄觀述",
    "T36n1736_078:0608c18": "疏「第二佛子」下，疏文有三：初舉數總科、二",
    "T36n1736_078:0608c19": "「或略不具」下料揀、三「細論一相」下大科。於中，",
    "T36n1736_078:0608c20": "先縱成經次、後「今以類例」下大科十九。言",
    "T36n1736_078:0608c21": "「斯即順觀相海」者，《觀佛三昧海經》觀佛相",
    "T36n1736_078:0608c22": "海有二：一總觀，有三十二等；二別觀，一一",
    "T36n1736_078:0608c23": "諸相。就別觀中復有二義：一從頂至足名",
    "T36n1736_078:0608c24": "為順觀、二從足輪至頂名逆觀，故云今",
    "T36n1736_078:0608c25": "是順觀。據普賢言，應言順說，為欲成觀",
    "T36n1736_078:0608c26": "是本意故，名為順觀，即彼第九經〈觀像品〉第",
    "T36n1736_078:0608c27": "九。疏「若爾餘可不然」者，上正圓融，此下通妨。",
    "T36n1736_078:0608c28": "謂有問言：若表圓融，何不諸相皆具三十",
    "T36n1736_078:0608c29": "二耶？答意可知。而文亦三：初正答、二「故善",
    "T36n1736_078:0609a01": "生」下引證、三「此約相好相對」下亦是通難。難",
    "T36n1736_078:0609a02": "云：諸經論說，伏於人故說三十二相。伏諸",
    "T36n1736_078:0609a03": "天故說八十種好，故人中輪王許有三十",
    "T36n1736_078:0609a04": "二相而無八十種好，則好勝矣。故為此通。",
    "T36n1736_078:0609a05": "謂此約相體以對好體，相勝於好；彼約人",
    "T36n1736_078:0609a06": "具，則具好為勝。亦如世人一尺之面不及",
    "T36n1736_078:0609a07": "三寸之鼻，三寸之鼻不及一寸之目，則相",
    "T36n1736_078:0609a08": "相相望以辨勝劣。若有人有三寸之鼻、一寸",
    "T36n1736_078:0609a09": "之目，更無餘相，則不及身總具多相為貴",
    "T36n1736_078:0609a10": "人矣。疏「一列名，名從用立」者，謂此名光照",
    "T36n1736_078:0609a11": "一切方等，下辨業用云「一一咸放摩尼寶",
    "T36n1736_078:0609a12": "光」等，明知從用以立光名。下諸文勢皆悉如",
    "T36n1736_078:0609a13": "是，或從用立、或從體得、可以意求。疏「觀",
    "T36n1736_078:0609a14": "佛三昧經云如合拳」者，即第四經，引此成",
    "T36n1736_078:0609a15": "上如拳。拳言尚隱，合拳即覆拳於頂上，有",
    "T36n1736_078:0609a16": "隆起之相也。然此相能滅一切罪、長一切",
    "T36n1736_078:0609a17": "福，故《佛頂尊勝》正明於此。即烏瑟尼沙暫念",
    "T36n1736_078:0609a18": "暫觀，延善住之壽、滅地獄之苦，不受七反",
    "T36n1736_078:0609a19": "畜、生水離人間殘報。疏「即具十楞」等者，亦",
    "T36n1736_078:0609a20": "《觀佛三昧經》第二廣說觀白毫相。彼經先說",
    "T36n1736_078:0609a21": "白毫之因，云「從捨心不慳不見前相不",
    "T36n1736_078:0609a22": "憶財物無所封著而行布施，下取意引持戒忍",
    "T36n1736_078:0609a23": "辱六度十力四無所畏諸妙功德生。」次云：「我",
    "T36n1736_078:0609a24": "滅度，後有諸弟子晝夜六時能於一時中、少",
    "T36n1736_078:0609a25": "分少分之中，能須臾間念佛白毫，令心了了",
    "T36n1736_078:0609a26": "無謬亂想，分明止住注意不息。念白毫者，",
    "T36n1736_078:0609a27": "若見相好、若不得見，如是等人除九十六",
    "T36n1736_078:0609a28": "億那由他恒河沙微塵數劫生死之罪。」佛告",
    "T36n1736_078:0609a29": "父王：「如來有無量相好，一一相中有八萬四",
    "T36n1736_078:0609b01": "千諸小相好，如是相好不及白毫少分功",
    "T36n1736_078:0609b02": "德。」釋曰：故應觀察，況依此經如是而觀。",
    "T36n1736_078:0609b03": "疏「福德人至鼻」等者，即《智度論》文。「或至梵世」，",
    "T36n1736_078:0609b04": "即《法華經．如來神力品》「爾時如來出廣長舌",
    "T36n1736_078:0609b05": "相，上至梵世，或覆三千。」即《阿彌陀》云「出",
    "T36n1736_078:0609b06": "廣長舌，遍覆三千大千世界，說誠實言」等。",
    "T36n1736_078:0609b07": "疏「無俟觀破摶聚」者，《金剛經》云「須菩提！於",
    "T36n1736_078:0609b08": "意云何！三千大千世界所有微塵是為多不！",
    "T36n1736_078:0609b09": "須菩提言：『甚多。世尊！』『須菩提！諸微塵，如來",
    "T36n1736_078:0609b10": "說非微塵，是名微塵。如來說世界，非世界，",
    "T36n1736_078:0609b11": "是名世界。』」釋曰：此段論名。第十色及眾生",
    "T36n1736_078:0609b12": "身摶取中觀破相應行住處，大意云：眾生世",
    "T36n1736_078:0609b13": "界但攬塵成，今從麁至細乃至極微皆無",
    "T36n1736_078:0609b14": "實體，故云世界即非世界。今云無俟觀破",
    "T36n1736_078:0609b15": "者，觀破但是假想，為未了者；若了法本空，",
    "T36n1736_078:0609b16": "不待觀破。又彼云摶取，今云摶聚，是義引",
    "T36n1736_078:0609b17": "耳。故什云：「欲破極微」，覺賢云：「以一故眾、以",
    "T36n1736_078:0609b18": "眾故一，微自無性則為空矣。」餘如前說。疏",
    "T36n1736_078:0609b19": "「故佛涅槃四牙不碎」者，即後分經〈聖軀廓潤",
    "T36n1736_078:0609b20": "品〉。疏「四中有法乳等三」者，論第三十八云「五",
    "T36n1736_078:0609b21": "想聽法：一如寶、二如眼、三如明、四大果功",
    "T36n1736_078:0609b22": "德、五無罪想。」今云法燈，合明、眼二義。大果",
    "T36n1736_078:0609b23": "即資法身，無罪總明離過。疏「上來略列」下，結",
    "T36n1736_078:0609b24": "釋料揀。於中有四：一總辨名數。言「譯者安",
    "T36n1736_078:0609b25": "置」者，以晉經無數故。二「既不說盡」下，明立",
    "T36n1736_078:0609b26": "理，欲合盈百故。言「既不說盡」者，十蓮華",
    "T36n1736_078:0609b27": "藏塵不可說盡故。三「況此中所列」下，重以",
    "T36n1736_078:0609b28": "理成，合成百義。四「晉經有遺」下，遮其傍救。",
    "T36n1736_078:0609b29": "恐有救云：如大慧百八，豈要圓數？凡立名",
    "T36n1736_078:0609c01": "數，多有所表故。故今通難云：此有九十",
    "T36n1736_078:0609c02": "七，即有所表。晉有九十四，復何所表？昔表",
    "T36n1736_078:0609c03": "為是，今表即非，是故不應生情配屬；若表，",
    "T36n1736_078:0609c04": "亦須成九十八。",
    "T36n1736_078:0609c05": "35 如來隨好光明功德品如來隨好光明功德品第三十五疏「二釋名」，中",
    "T36n1736_078:0609c06": "二：先辨得名。言「隨逐大相」者，即《觀佛經》意，",
    "T36n1736_078:0609c07": "前品已引。二「如來之隨好」下，釋名。疏「照七地」",
    "T36n1736_078:0609c08": "者，一種性地；二勝解行地；三淨勝意樂地，即",
    "T36n1736_078:0609c09": "是初地；四行正行地從二地至七地；五決定地八地；六決",
    "T36n1736_078:0609c10": "定行地九地七；到究竟地從十地至如來地。疏「如是展",
    "T36n1736_078:0609c11": "轉況於諸相」等者，上有五重，今越中間，故",
    "T36n1736_078:0609c12": "云展轉。然其舉況亦合五重，謂一以因一",
    "T36n1736_078:0609c13": "光況果一光，所越應云；二果一光尚爾，況",
    "T36n1736_078:0609c14": "果多光；三足下好光尚爾，況餘好光；四好光",
    "T36n1736_078:0609c15": "尚爾，況於一相；五一相尚爾，況於多相。疏文",
    "T36n1736_078:0609c16": "但有初及後句，餘可例耳。復應更有二",
    "T36n1736_078:0609c17": "重，謂六外相尚爾，況於內德；七一德尚爾，況",
    "T36n1736_078:0609c18": "於多德。故《瑜伽》四十九廣說舉況，因說相",
    "T36n1736_078:0609c19": "好因竟云「又於此中以要言之，一切有情",
    "T36n1736_078:0609c20": "福聚量等，爾所福聚能感如來一毛孔處；乃",
    "T36n1736_078:0609c21": "至一切所有毛孔隨入福聚，能感如來一種",
    "T36n1736_078:0609c22": "隨好；乃至所有一切隨好隨入福聚增至百",
    "T36n1736_078:0609c23": "倍，爾所福聚能感如來相中一相；乃至一",
    "T36n1736_078:0609c24": "切所有諸相隨入福聚，除白毫烏瑟膩沙，增",
    "T36n1736_078:0609c25": "至千倍，爾所福聚能感如來眉間白毫；乃",
    "T36n1736_078:0609c26": "至白毫增至百千倍，爾所福聚能感如來其",
    "T36n1736_078:0609c27": "頂上現烏瑟膩妙無見頂相；乃至白毫隨入",
    "T36n1736_078:0609c28": "福聚增至俱胝百千倍，爾所福聚能感如來",
    "T36n1736_078:0609c29": "諸相隨好，而不攝餘大法螺相。由此法螺，",
    "T36n1736_078:0610a01": "隨如來欲發大音聲，普能遍告無邊無際",
    "T36n1736_078:0610a02": "諸世界中所化有情。如是無量福聚資糧修",
    "T36n1736_078:0610a03": "證圓滿，能感如來不可思議無上無等遍一",
    "T36n1736_078:0610a04": "切種極圓滿。」「所攝自體」下，取意引。「又此相隨",
    "T36n1736_078:0610a05": "好略由三因說為無量：一時無量，三僧祇",
    "T36n1736_078:0610a06": "修故；二意樂無量，緣無量眾生利益安樂",
    "T36n1736_078:0610a07": "故；三品類無量，無量善業差別故，故云無量",
    "T36n1736_078:0610a08": "福聚能起如來諸相隨好。」釋曰：經中說所",
    "T36n1736_078:0610a09": "感之相，論舉能感之因，而因果相成。此文",
    "T36n1736_078:0610a10": "證知佛德難思，可證前後數節之文。疏文",
    "T36n1736_078:0610a11": "從諸相不及法螺，可證出現圓音之義，前",
    "T36n1736_078:0610a12": "〈妙嚴品〉已略指耳。疏「謂雖修乘戒行寬故」者，",
    "T36n1736_078:0610a13": "初地已引，此下別有一解，以全悟意。往昔親",
    "T36n1736_078:0610a14": "近眾善知識，親近《法華》、《涅槃經》等眾善知識，",
    "T36n1736_078:0610a15": "心不放逸，顯曾修行。依諸經修行，後聞此",
    "T36n1736_078:0610a16": "經，因該果海、果徹因源，便生毀謗，故墮地",
    "T36n1736_078:0610a17": "獄。由聞歷耳，種金剛種，以為宿因，毘盧遮",
    "T36n1736_078:0610a18": "那大威神力以為現緣，因緣相資，頓昇十地",
    "T36n1736_078:0610a19": "等。據此即非是戒緩墮於地獄。故〈十地品〉",
    "T36n1736_078:0610a20": "云「雖此眾淨廣智慧甚深明利能決擇，其心",
    "T36n1736_078:0610a21": "不動如山王，不可傾覆逾大海；有行未",
    "T36n1736_078:0610a22": "久十生五生、解未得未有《華嚴》圓融之解，隨識而行不隨",
    "T36n1736_078:0610a23": "智聞，此生疑墮惡道。我愍是等故不說，",
    "T36n1736_078:0610a24": "此即是生疑墮地獄。」又〈偈讚品〉云「如來廣大",
    "T36n1736_078:0610a25": "身，究竟於法界，不離於此座，而遍一切",
    "T36n1736_078:0610a26": "處。若有聞此法，恭敬信樂者，永離三惡道，",
    "T36n1736_078:0610a27": "一切諸苦難。」釋曰：定知不是戒緩。又〈出現",
    "T36n1736_078:0610a28": "品〉云「如乾草𧂐等須彌，投芥子火必燒盡。",
    "T36n1736_078:0610a29": "供養如來少功德，必令滅苦至涅槃。」何以",
    "T36n1736_078:0610b01": "故？性究竟故。全悟雖是後輩，不忍見疏",
    "T36n1736_078:0610b02": "失於經意，所以扶同拯教，異於古人。緣",
    "T36n1736_078:0610b03": "疏已行，不可改疏，請後賢審詳。疏「惡業善",
    "T36n1736_078:0610b04": "根」下，遮難釋文。恐有難言：地獄及身既由",
    "T36n1736_078:0610b05": "惡業，即從惡業中來；前業報成佛，即從善",
    "T36n1736_078:0610b06": "根中來。何以並言非十方來？故今釋云：正",
    "T36n1736_078:0610b07": "由從業，即是從緣無性，來即無來。若不從",
    "T36n1736_078:0610b08": "緣，則有定性，不得無來。《中論》云「若法從緣",
    "T36n1736_078:0610b09": "生，是即無定性。若無定性者，云何有是法？」",
    "T36n1736_078:0610b10": "即因緣故空義耳。疏「因緣者名為智慧」者，",
    "T36n1736_078:0610b11": "即略暗引《涅槃》二十一為證，前疏已引。彼",
    "T36n1736_078:0610b12": "經云「智慧之法不從因緣，云何問於因緣？」",
    "T36n1736_078:0610b13": "今取此勢。汝諸天子何因向疑？何因發此",
    "T36n1736_078:0610b14": "微妙之音？疏「先教識受生令捨曲見」者，《涅槃》",
    "T36n1736_078:0610b15": "二十一說「若見如來實王宮生、納妃生子、雙",
    "T36n1736_078:0610b16": "林滅等，是二乘曲見。」疏「是知佛化所生非沒",
    "T36n1736_078:0610b17": "生也」者，即《淨名經．觀眾生品》「舍利弗問天女：",
    "T36n1736_078:0610b18": "『汝於此沒，當生何所？』天曰：『佛化所生，吾如",
    "T36n1736_078:0610b19": "彼生。』曰：『佛化所生，非沒所生。』天曰：『眾生猶",
    "T36n1736_078:0610b20": "然，非沒生也。』」疏「先明法身遍而叵見」者，叵，",
    "T36n1736_078:0610b21": "不可也。故〈出現品〉云「譬如法界遍一切，不",
    "T36n1736_078:0610b22": "可見取為一切；諸佛境界亦復然，遍於一",
    "T36n1736_078:0610b23": "切非一切。」疏「非謂得選生處」者，《本行經》說：",
    "T36n1736_078:0610b24": "如來將欲下生，以淨天眼觀閻浮提何處",
    "T36n1736_078:0610b25": "堪我下生，乃至云：「唯有淨飯王家堪，餘家",
    "T36n1736_078:0610b26": "不堪。」則似有選生處。無分別智實無選擇，",
    "T36n1736_078:0610b27": "即智之悲應物然耳，則選無所選。疏「後如",
    "T36n1736_078:0610b28": "法正教」，此上標章；後「夫欲悔過」下，廣釋其相。",
    "T36n1736_078:0610b29": "於中分二：先明所治之病、後顯能治之藥。",
    "T36n1736_078:0610c01": "此即天台止觀之意。今初但略彼名，若具云：",
    "T36n1736_078:0610c02": "一自從無始闇識昏迷煩惱所醉妄計我",
    "T36n1736_078:0610c03": "人，計我人故起於身見。由身見故，妄想顛",
    "T36n1736_078:0610c04": "倒。由顛倒故，起貪嗔癡。癡故廣造諸業，業",
    "T36n1736_078:0610c05": "則流轉生死。二者內具煩惱、外值惡友扇",
    "T36n1736_078:0610c06": "動邪法，勸惑我心倍加隆盛。三者內外惡",
    "T36n1736_078:0610c07": "緣既具，能內滅善心、外滅善事，又於他",
    "T36n1736_078:0610c08": "善都無隨喜。四者縱恣三業，無惡不為。下",
    "T36n1736_078:0610c09": "七全同。但八言虜扈者，亦云跋扈，皆不尊",
    "T36n1736_078:0610c10": "敬貌。下結云「是為十種順生死流。昏倒造",
    "T36n1736_078:0610c11": "惡如廁蟲樂廁，不覺不知積集重累不可",
    "T36n1736_078:0610c12": "稱計，四重五逆極至闡提，生死浩然而無際",
    "T36n1736_078:0610c13": "畔。」疏「次起十種」下，二顯能治之藥。彼云",
    "T36n1736_078:0610c14": "「今欲懺悔，應當逆此罪流，用十種心翻除",
    "T36n1736_078:0610c15": "惡法。」先正信因果決定孱然。業種雖久久",
    "T36n1736_078:0610c16": "不敗亡，終無自作他人受果，精識善惡不",
    "T36n1736_078:0610c17": "生疑惑，是為深信，翻破一闡提心。「二自媿",
    "T36n1736_078:0610c18": "剋責」，鄙極罪人無羞無恥，習畜生法棄",
    "T36n1736_078:0610c19": "捨白淨第一莊嚴。咄哉無鉤造斯重罪，天",
    "T36n1736_078:0610c20": "見我屏罪，是故慚天；人見我顯罪，是故愧",
    "T36n1736_078:0610c21": "人。以此翻破無慚無愧心。「三怖畏惡道」，人",
    "T36n1736_078:0610c22": "命無常，一息不追千載長往，幽途綿邈無",
    "T36n1736_078:0610c23": "有資糧，苦海悠深船筏安寄？聖賢呵棄無",
    "T36n1736_078:0610c24": "所恃怙，年事稍去風刀不奢，豈可晏然坐",
    "T36n1736_078:0610c25": "待酸痛？譬如野干失耳尾牙，詐眠望脫，忽",
    "T36n1736_078:0610c26": "聞斷頭心大驚怖。遭生老病尚不為急，死",
    "T36n1736_078:0610c27": "事不奢那得不怖？怖心起時如履湯火，六",
    "T36n1736_078:0610c28": "塵五欲不暇貪染，如阿育王弟坐於御床",
    "T36n1736_078:0610c29": "希大帝王，聞旃陀羅朝朝振鈴，一日已盡六",
    "T36n1736_078:0611a01": "日當死。雖有五欲，無一念愛行者。怖畏",
    "T36n1736_078:0611a02": "苦到，懺悔不惜身命，如野干決死，絕無",
    "T36n1736_078:0611a03": "所思念，如彼怖王。以此翻破不畏惡道心。",
    "T36n1736_078:0611a04": "四當發露「不覆瑕疵」，賊毒惡草急須除之，",
    "T36n1736_078:0611a05": "根露條枯源流傾竭。若覆藏罪，是不良人。",
    "T36n1736_078:0611a06": "迦葉頭陀令大眾中發露，方等令向一人",
    "T36n1736_078:0611a07": "發露。其餘行法，但以實心向佛像前自求",
    "T36n1736_078:0611a08": "改革，如隱處有癰，覆諱不治則致於死。以",
    "T36n1736_078:0611a09": "此翻破覆藏罪心也。「五斷相續心」者，一懺",
    "T36n1736_078:0611a10": "已後更不復作。若懺悔已更作者，如王法",
    "T36n1736_078:0611a11": "初犯得輕，若更作則重。初入道場罪則易",
    "T36n1736_078:0611a12": "滅，更作難除。若能吐之，云何更噉？以此",
    "T36n1736_078:0611a13": "翻破常念惡事心。「六發菩提心」者，昔自安",
    "T36n1736_078:0611a14": "危人遍惱一切境，今廣起兼濟，遍至虛空",
    "T36n1736_078:0611a15": "界利益於他。以此翻破一切處起惡心也。",
    "T36n1736_078:0611a16": "「七修功補過」者，昔三業造罪不計晝夜，今",
    "T36n1736_078:0611a17": "善身口意策勵不休，匪移山岳，安填江海？",
    "T36n1736_078:0611a18": "以此翻破縱恣三業之心。八守護正法者，",
    "T36n1736_078:0611a19": "昔自滅善亦滅他善，不自隨喜亦不喜他，",
    "T36n1736_078:0611a20": "今守護諸善方便增廣不令斷絕。《勝鬘經》",
    "T36n1736_078:0611a21": "云「守護正法、攝受正法，最為第一。」翻破",
    "T36n1736_078:0611a22": "無隨喜心。今疏但云「隨喜他善」者，取意對上",
    "T36n1736_078:0611a23": "耳。「九念十方佛」者，昔親狎惡友，信受其",
    "T36n1736_078:0611a24": "言。今念十方佛，念無等慈作不請友，念無",
    "T36n1736_078:0611a25": "等智作大導師。翻破順惡友心。「十觀罪性",
    "T36n1736_078:0611a26": "空」者，了達貪欲嗔癡之心皆是寂靜門。何",
    "T36n1736_078:0611a27": "以故？貪嗔若起，在何處住？知此貪嗔住於",
    "T36n1736_078:0611a28": "妄念，妄念住於顛倒，顛倒住於身見，身見",
    "T36n1736_078:0611a29": "住於我見，我見則無住處。十方諦求我不",
    "T36n1736_078:0611b01": "可得，我心自空，罪福無主。深達罪福相，遍",
    "T36n1736_078:0611b02": "照於十方。今此空慧與心相應，如日出",
    "T36n1736_078:0611b03": "時朝露皆失。一切諸心皆是寂靜門，樂寂",
    "T36n1736_078:0611b04": "靜故。以此翻破無明昏暗。是為十種懺悔，",
    "T36n1736_078:0611b05": "順涅槃道、逆生死流，能滅四重五逆之過。",
    "T36n1736_078:0611b06": "若不解此十心，全不識是非，云何懺悔？設",
    "T36n1736_078:0611b07": "入道場，徒為苦行，終無大益。《涅槃》云「若言",
    "T36n1736_078:0611b08": "勤修苦行是大涅槃近因緣者，無有是處。」",
    "T36n1736_078:0611b09": "即斯意也。是名懺悔事中除滅重罪。彼止",
    "T36n1736_078:0611b10": "觀中更有別懺悔。見罪亦有十心，翻破前",
    "T36n1736_078:0611b11": "十，而皆約觀行。別歷十心大意，觀罪性",
    "T36n1736_078:0611b12": "空中意與下經文同，不能繁引。其中釋",
    "T36n1736_078:0611b13": "文，此疏不廣，及下釋經皆已暗用。今皆併",
    "T36n1736_078:0611b14": "引，使知來處，亦分疏中主客之言。疏「向以",
    "T36n1736_078:0611b15": "起心之次第」者，從微至著故。翻破則從麁至",
    "T36n1736_078:0611b16": "細，謂先起信心、次生慚愧等。如垢衣受",
    "T36n1736_078:0611b17": "垢，先微後著。若洗濯時，先去麁垢，後除細",
    "T36n1736_078:0611b18": "垢。言「此中則以勝劣為言故」者，謂菩提最",
    "T36n1736_078:0611b19": "勝等故。疏「一發菩提心為懺所依」者，依菩",
    "T36n1736_078:0611b20": "提心懺方為真懺，不發心懺非是真善。故",
    "T36n1736_078:0611b21": "五十八經云「忘失菩提心修諸善根，是為",
    "T36n1736_078:0611b22": "魔業」故。從「以是行本」下，通不次妨，義如前",
    "T36n1736_078:0611b23": "說。疏「餘如別說」者，此有二事：一明二障者",
    "T36n1736_078:0611b24": "體，下疏更明；二明別說見障，即如向引止",
    "T36n1736_078:0611b25": "觀說也。疏「一一佛前及眾生前」者，佛為懺",
    "T36n1736_078:0611b26": "悔之主，憑佛能除；眾生是所對之境，昔曾惱",
    "T36n1736_078:0611b27": "害故。疏「既人天凡聖」等者，一一生眾中有",
    "T36n1736_078:0611b28": "天，一一佛前即聖。聖天見我屏過，人見我",
    "T36n1736_078:0611b29": "顯過，故為慚愧。此一段疏用一段經，而有",
    "T36n1736_078:0611c01": "二意：一以遍對翻無慚愧；二從「由遍運意」",
    "T36n1736_078:0611c02": "下，亦以遍對翻第四縱恣三業。疏「兼顯妄",
    "T36n1736_078:0611c03": "計我人」等者，觀罪性空正破妄計，而言兼",
    "T36n1736_078:0611c04": "顯者，以此有二意故。一兼顯所治故，下三",
    "T36n1736_078:0611c05": "事皆是所治，次下一一皆有能治，謂勝義空",
    "T36n1736_078:0611c06": "破妄計我人顯非斷常，破撥無因果；對",
    "T36n1736_078:0611c07": "十方佛，翻外遇惡緣。二者觀空，正破橫計",
    "T36n1736_078:0611c08": "我人，今加後二，故云兼也。唯一性空破於",
    "T36n1736_078:0611c09": "三過。疏「今初，業為報因三障首故」下，出別懺",
    "T36n1736_078:0611c10": "業及先懺所以，在文可知。從「非先有體」下，",
    "T36n1736_078:0611c11": "釋經。於中有二：先釋不從東方等來，無",
    "T36n1736_078:0611c12": "體性故即是空義；二釋從顛倒生。言「釋空",
    "T36n1736_078:0611c13": "所以」者，從因緣生，即空所以。以從顛倒",
    "T36n1736_078:0611c14": "生，故成無體性空義。從「由業障海」下，即《普",
    "T36n1736_078:0611c15": "賢觀經》之文。引此成上二義，即「一切業障",
    "T36n1736_078:0611c16": "海，皆從妄想生。若欲懺悔者，端坐念實",
    "T36n1736_078:0611c17": "相」是也。言「令此空慧與心相應」者，亦即《普",
    "T36n1736_078:0611c18": "賢觀經》文。將此釋今經，決定明見無有疑",
    "T36n1736_078:0611c19": "惑。空慧相應，斯慧決斷故。「能如是知」，却釋菩",
    "T36n1736_078:0611c20": "薩字，以令天子懺悔，乃云菩薩。如是者，由",
    "T36n1736_078:0611c21": "見二空之理即為菩薩故。疏「以喻俗有真",
    "T36n1736_078:0611c22": "無」者，即《中論》意，緣生幻有為俗，無性空理",
    "T36n1736_078:0611c23": "為真。疏「有無二文三彰影略」者，謂說有中",
    "T36n1736_078:0611c24": "略無報障，說無之中略無煩惱。從「既無我」",
    "T36n1736_078:0611c25": "下，會前十心。疏「若謂為空諸佛不化」者，《中",
    "T36n1736_078:0611c26": "論》云「諸佛說空法，為離於有見。若復見有",
    "T36n1736_078:0611c27": "空，諸佛所不化。」疏「故今顯非斷無」下，會",
    "T36n1736_078:0611c28": "上十心，以是緣成無性之無，故非斷無，所",
    "T36n1736_078:0611c29": "以經言而受其報。亦同《淨名》「無我無造無",
    "T36n1736_078:0612a01": "受者，善惡之業亦不亡。」疏「定有即常定無則",
    "T36n1736_078:0612a02": "斷」者，亦《中論》偈。偈云「定有則著常，定無則",
    "T36n1736_078:0612a03": "著斷。是故有智者，不應著有無。」言「俱亦是",
    "T36n1736_078:0612a04": "二」者，謂有無俱者，則二見相違，亦不離亦",
    "T36n1736_078:0612a05": "斷亦常言故。「雙破二見」者，故經云「諸佛不",
    "T36n1736_078:0612a06": "說有斷常法」。疏「故雖空不斷」下，亦《中論》偈。",
    "T36n1736_078:0612a07": "論云「雖空亦不斷，雖有而不常，罪福亦不",
    "T36n1736_078:0612a08": "失，是名佛所說。」疏「令其真念十方諸佛」者，",
    "T36n1736_078:0612a09": "若不了唯心，見從外來，取色分齊，豈知",
    "T36n1736_078:0612a10": "即心即佛？若知心佛眾生三無差別，為真念",
    "T36n1736_078:0612a11": "佛。善知識云：「念佛即是念心，念心即是念佛。」",
    "T36n1736_078:0612a12": "佛無形相，心無生滅，心境一致，故云真念。",
    "T36n1736_078:0612a13": "疏「又業亦如幻」者，重幻之義，如前已引。從",
    "T36n1736_078:0612a14": "「又幻非有無」下，上辨性空，此下說中道。疏",
    "T36n1736_078:0612a15": "「以三昧力聲普聞故」者，釋妨。妨云：此土兜率",
    "T36n1736_078:0612a16": "天鼓說法，云何益及百千億等剎耶？答意可",
    "T36n1736_078:0612a17": "知。疏「今初皆有故字」等者，疏文有五：一牒",
    "T36n1736_078:0612a18": "經義。言「似牒前為因」者，則似由聞迴向及",
    "T36n1736_078:0612a19": "得十地并得三昧，此三為因，見佛為益。二",
    "T36n1736_078:0612a20": "從「而前來未有」下，出不合加故字所以。三",
    "T36n1736_078:0612a21": "「是以晉經」下，引古經為證。四「應言聞說」下，",
    "T36n1736_078:0612a22": "正其經文。五「上句言位」者，下釋文。位即十",
    "T36n1736_078:0612a23": "地。言「下句成行」者，即諸力莊嚴三昧分。「得",
    "T36n1736_078:0612a24": "十力」下，釋諸力義，謂十力是佛果德，今言",
    "T36n1736_078:0612a25": "得者，即分得耳。疏「或迷說成諦」等者，即第",
    "T36n1736_078:0612a26": "五地中十諦之義。言十諦者，即是十種觀察",
    "T36n1736_078:0612a27": "四諦，謂一善知俗諦、二善知第一義諦、三",
    "T36n1736_078:0612a28": "善知相諦、四善知差別諦、五善知成立諦、六",
    "T36n1736_078:0612a29": "善知事諦、七善知生諦、八善知盡無生諦、九",
    "T36n1736_078:0612b01": "善知入道諦、十善知一切菩薩地。次第成就，",
    "T36n1736_078:0612b02": "乃至善知如來智成就諦。今言說成者，即論",
    "T36n1736_078:0612b03": "經中第五成立諦名也，以其第五觀於四諦",
    "T36n1736_078:0612b04": "緣起集成，故偏舉之，隨言顯示，故論中名",
    "T36n1736_078:0612b05": "為說成也。疏「然二皆有理」者，即疏會通，並",
    "T36n1736_078:0612b06": "未見文，故未可去取，但以理通。然其前解",
    "T36n1736_078:0612b07": "似喻於煩惱故，後似約業故。又迷十諦，惑",
    "T36n1736_078:0612b08": "義多故。疏「更有異釋如賢劫經」者，會通異",
    "T36n1736_078:0612b09": "釋，九地已引。疏「今初，準晉經云：種一恒河",
    "T36n1736_078:0612b10": "沙」下，疏文有二：先通釋清淨金網、後別釋",
    "T36n1736_078:0612b11": "一恒沙言。前中有三：一引晉經梵本成寶",
    "T36n1736_078:0612b12": "網義、二牒舉今經、三引《纓絡》成上二經。今",
    "T36n1736_078:0612b13": "初。言「多箇輪王」者，即寶網是一，等取金網",
    "T36n1736_078:0612b14": "瑠璃等多，故有一恒沙也。言「非一輪王之",
    "T36n1736_078:0612b15": "多善」者，則以舊經彈於今經。云種清淨",
    "T36n1736_078:0612b16": "金網轉輪王一恒河沙善根，則一輪王有多",
    "T36n1736_078:0612b17": "善耳。言「梵本亦然」者，即以梵本成於晉",
    "T36n1736_078:0612b18": "經。疏「而言清淨金網」者，第二牒舉今經。疏",
    "T36n1736_078:0612b19": "「準纓絡上卷」下，第三引《纓絡經》成立二經。於",
    "T36n1736_078:0612b20": "中三：一引經、二成晉經、三成今經。今",
    "T36n1736_078:0612b21": "初。言「至第七地十三寶相輪」者，以初地七",
    "T36n1736_078:0612b22": "寶、二地八寶、三地九寶、四地十寶、五地十一寶、",
    "T36n1736_078:0612b23": "六地十二寶、七地十三寶，八地已上不增寶",
    "T36n1736_078:0612b24": "數，故但云「大應寶相輪」等。疏「若順晉經」下，第",
    "T36n1736_078:0612b25": "二成晉經。謂今得十地，成九地已上善根",
    "T36n1736_078:0612b26": "白淨，同白雲寶故。從「即前香幢雲」者，引前",
    "T36n1736_078:0612b27": "行經證成晉經。晉有「白」字，前有「雲」字。二經",
    "T36n1736_078:0612b28": "合成《纓絡》白雲寶義。疏「若然但是所等則金",
    "T36n1736_078:0612b29": "網無失」下，第三會取今經。於中又二：先順",
    "T36n1736_078:0612c01": "晉經收今經，謂晉經得十地，有九地已下",
    "T36n1736_078:0612c02": "白淨寶等諸輪王善。彼云白淨寶網等，等即",
    "T36n1736_078:0612c03": "等於金銀輪等。若是能等為金網，則十地",
    "T36n1736_078:0612c04": "非金。若以所等為金，金等何失？則晉經從",
    "T36n1736_078:0612c05": "九地向下等，今經從十迴向當中向上等，",
    "T36n1736_078:0612c06": "故言無失，則亦是多箇輪王善根，謂得金",
    "T36n1736_078:0612c07": "網等一恒河沙輪王善根，故云無失。疏「若取",
    "T36n1736_078:0612c08": "十地為清淨金網正當十地」者，下直順金網",
    "T36n1736_078:0612c09": "一轉輪王多善根義，以三義證成：一以無",
    "T36n1736_078:0612c10": "畏珠為清淨義；二以人攝化分齊同十地",
    "T36n1736_078:0612c11": "義，即次行經云「住此轉輪王位，於百千億",
    "T36n1736_078:0612c12": "那由他佛剎微塵數世界中教化眾生正。」同",
    "T36n1736_078:0612c13": "十地攝報果中所化分齊。三「故下此王」下，以",
    "T36n1736_078:0612c14": "轉益文證成。此王轉益尚皆得於十地，故",
    "T36n1736_078:0612c15": "知此王即是十地。故彼經云「菩薩安住清淨",
    "T36n1736_078:0612c16": "金網轉輪王位，亦復如是。」則金網非所等，正",
    "T36n1736_078:0612c17": "是十地。但其「金」字《纓絡》雖無，餘經或有，故《金",
    "T36n1736_078:0612c18": "剛頂經》廣說金輪佛頂。疏「言一恒沙者」下，第",
    "T36n1736_078:0612c19": "二別釋恒沙善根。雖金輪為所等，能具義",
    "T36n1736_078:0612c20": "則不同，一恒沙善根，二經須一。言「九地已",
    "T36n1736_078:0612c21": "還」者，正順晉經，從白淨九地向下等故。",
    "T36n1736_078:0612c22": "疏「今經影在後喻合中」者，出今經闕光之",
    "T36n1736_078:0612c23": "理，即後得初禪。喻合中，經云「菩薩摩訶薩",
    "T36n1736_078:0612c24": "住清淨金網轉輪王位，放摩尼髻清淨光明」",
    "T36n1736_078:0612c25": "是也。疏「若直言得遇斯光」下，以理成立。疏",
    "T36n1736_078:0612c26": "「猶是牒前合中」者，即是前明鏡世界喻中合",
    "T36n1736_078:0612c27": "文。文云「菩薩安住清淨金網轉輪王位，亦復",
    "T36n1736_078:0612c28": "如是。若有暫得遇其光明，必獲菩薩第十",
    "T36n1736_078:0612c29": "地位。」「以德依地成」下，出重牒所以。「不然」下，反",
    "T36n1736_078:0613a01": "以成立。疏「此品之末經來未盡」者，以說展轉",
    "T36n1736_078:0613a02": "益竟，應須結歸本光及隨好力，并現瑞成益",
    "T36n1736_078:0613a03": "等，今並無此，明是未盡。",
    "T36n1736_078:0613a04": "36 普賢行品普賢行品第三十六疏「通謂二品明出現",
    "T36n1736_078:0613a05": "因果」等者，疏文有二：先正明、後「若爾何以」",
    "T36n1736_078:0613a06": "下解妨。先敘妨有三、後「即以此義顯是會",
    "T36n1736_078:0613a07": "前」下釋通。於中二：先出所以答、後「經來未",
    "T36n1736_078:0613a08": "盡」答。前中亦二：先此上二句總答、後「若更別",
    "T36n1736_078:0613a09": "問」下別答三問。初答不問之難。二欲會前故，",
    "T36n1736_078:0613a10": "不以瑞隔，通前第二差別果終而無瑞難。三",
    "T36n1736_078:0613a11": "「普法希奇」下，通第三平等因竟便有瑞難。",
    "T36n1736_078:0613a12": "疏「又前應有」下，第二經來未盡答。以第四十",
    "T36n1736_078:0613a13": "八經終無結束故，此後更合有經。然此但",
    "T36n1736_078:0613a14": "通第二前無瑞證難。疏「別謂此品」等者，疏",
    "T36n1736_078:0613a15": "文有二：先直就平等因果明、後「亦遠答」下",
    "T36n1736_078:0613a16": "對前問說。於中又二：先正對前問、後「前雖",
    "T36n1736_078:0613a17": "已答」下解妨。文中分三：初正答重難。謂先",
    "T36n1736_078:0613a18": "若未答，應須答之；〈不思議品〉已答，何須重",
    "T36n1736_078:0613a19": "答？故為此通。二「亦猶」下，引例。三「而妙中之",
    "T36n1736_078:0613a20": "妙」下，重通伏難。謂有難言：若例相海等，但",
    "T36n1736_078:0613a21": "是重答，何以別為平等因果？故為此通。「古",
    "T36n1736_078:0613a22": "德」等者，然平等因果乃是古意，為欲順古",
    "T36n1736_078:0613a23": "故為此通。若疏正意，欲將五品皆答所成",
    "T36n1736_078:0613a24": "果問，已如〈不思議品〉初說。疏「初通顯二品",
    "T36n1736_078:0613a25": "義名」下，疏文有二：先約平等釋、後約出",
    "T36n1736_078:0613a26": "現釋。前中亦二：先約同歸一理所以平等。",
    "T36n1736_078:0613a27": "「依性起修」約因，「起用」約果，「相盡」同真，所以",
    "T36n1736_078:0613a28": "平等。後「又因是果因」下，約二事交徹，故云",
    "T36n1736_078:0613a29": "平等。以是得果不捨之因，故云「因是果因」；",
    "T36n1736_078:0613b01": "依果起果之果，故云「果是果果」。如空法界，",
    "T36n1736_078:0613b02": "二文影略。疏「因果俱盡」下，二約出現釋。疏",
    "T36n1736_078:0613b03": "「別則品名」下，疏文有二：先總、後別。總中，言",
    "T36n1736_078:0613b04": "「品明所行非說人體」者，密彈苑公，以彼釋",
    "T36n1736_078:0613b05": "云「普者遍也，賢者善也。行者，道也因也。謂若",
    "T36n1736_078:0613b06": "依若正普遍法界塵毛為普，具滿眾善德",
    "T36n1736_078:0613b07": "海為賢，得道不捨因行為之因行。」後便",
    "T36n1736_078:0613b08": "廣引〈普賢三昧品〉中釋普賢身周遍之義，曾",
    "T36n1736_078:0613b09": "不說於行行之相故。又以普屬人、賢屬德。",
    "T36n1736_078:0613b10": "故今彈云：為此以人取行，非說普賢之身。",
    "T36n1736_078:0613b11": "疏「然普賢行」下，別釋普行。於中三：一標舉、",
    "T36n1736_078:0613b12": "二釋相、三料揀。今初。言「諸經多有其名」者，",
    "T36n1736_078:0613b13": "《法華經》云「若有受持讀誦、正憶念、解其義趣、",
    "T36n1736_078:0613b14": "如說修行，當知是人行普賢行。」釋曰：此即",
    "T36n1736_078:0613b15": "有名而相猶隱，則受持讀誦是事行也。正憶",
    "T36n1736_078:0613b16": "念通智，行理行也。《普賢觀經》名觀普賢行法",
    "T36n1736_078:0613b17": "經，亦是持經、禮懺、坐禪皆其行耳。故多有名，",
    "T36n1736_078:0613b18": "少辨行相，故今辨之。疏言「品中雖廣」者，",
    "T36n1736_078:0613b19": "長行與偈一一皆是普賢之行，猶散難見，",
    "T36n1736_078:0613b20": "故復束之。疏「一所求」下，二釋相。疏「上之十",
    "T36n1736_078:0613b21": "行」下，三料揀。於中二：先融通。謂前有圓融",
    "T36n1736_078:0613b22": "行布、事理等殊，今總融為一。若不說事理",
    "T36n1736_078:0613b23": "等異，無可融故，故略述其十，後方總融。二",
    "T36n1736_078:0613b24": "「又上十行」下，約位重揀，兼會六釋。普賢位",
    "T36n1736_078:0613b25": "者，已見上文。二「若獨位後」下，結彈異釋，",
    "T36n1736_078:0613b26": "即是前總中所破。然復有二：一破其獨用",
    "T36n1736_078:0613b27": "位後普賢，故如前所引疏文。二「廣釋普賢」",
    "T36n1736_078:0613b28": "下，結成非說人體，兼示說人之處。疏「結",
    "T36n1736_078:0613b29": "縛等名如常所辨」者，非唯易故指於常解，然",
    "T36n1736_078:0613c01": "上經文早已頻釋，恐後學難尋，今更具出。經",
    "T36n1736_078:0613c02": "云：一無智者，即是無明，此通獨頭相應",
    "T36n1736_078:0613c03": "二種。二作惡者，即諸纏，此有八種十纏。言",
    "T36n1736_078:0613c04": "八種者，謂一昏沈、二睡眠，此二障止。《雜集》",
    "T36n1736_078:0613c05": "第七云「謂修止時，昏沈睡眠為障，於內引",
    "T36n1736_078:0613c06": "昏沈故。」三掉舉、四惡作、此二障觀。論云「於",
    "T36n1736_078:0613c07": "修觀時，掉舉、惡作為障，於外能引散亂故。」",
    "T36n1736_078:0613c08": "釋曰：上一舉字，即是觀也。五慳、六嫉，此二",
    "T36n1736_078:0613c09": "障捨。論云「修捨時，慳嫉為障。由成就此，",
    "T36n1736_078:0613c10": "於自他利，悋妬門中數數搖動行人心故。」",
    "T36n1736_078:0613c11": "七無慚、八無愧，此二障尸羅。論云「修淨尸",
    "T36n1736_078:0613c12": "羅時，無慚、無愧為障。由具此二，犯諸學處，",
    "T36n1736_078:0613c13": "無羞恥故。」言十纏者，更加忿、覆。《俱舍》頌",
    "T36n1736_078:0613c14": "云「或十加忿覆」，《雜集》云「數數增盛纏繞身",
    "T36n1736_078:0613c15": "心，故名為纏。由此諸纏數數增盛，纏繞一",
    "T36n1736_078:0613c16": "切觀行者心，於修善品為障礙故。」更有",
    "T36n1736_078:0613c17": "五纏，謂愛、恚、慢、嫉、慳。經云結者，《雜集》第六",
    "T36n1736_078:0613c18": "云「問：結有幾種？云何結耶？何處結耶此有三問？答：",
    "T36n1736_078:0613c19": "結有九種，謂愛結、恚結、慢結、無明結、見結、取",
    "T36n1736_078:0613c20": "結、疑結、嫉結、慳結。應為頌曰：愛恚慢無明，見",
    "T36n1736_078:0613c21": "取疑嫉慳。」論云「愛結者，謂欲界貪。恚結者，謂",
    "T36n1736_078:0613c22": "於有情苦及順苦法心生損害。慢結者，即",
    "T36n1736_078:0613c23": "七慢等。無明結者，謂三界無知。見結者，即",
    "T36n1736_078:0613c24": "三見，謂薩迦耶見、邊執見、邪見。取結者，謂見",
    "T36n1736_078:0613c25": "取二戒禁取。疑結者，謂於諦理猶豫。嫉結",
    "T36n1736_078:0613c26": "者，謂耽著利養，不耐他榮，發起心妬。慳結",
    "T36n1736_078:0613c27": "者，耽著利養，於資生具其心悋惜。」釋曰：云",
    "T36n1736_078:0613c28": "何結？何處結二問？廣答如論。疏「故晉經云：起",
    "T36n1736_078:0613c29": "一嗔心」等者，以今經譯者為順文令人誤",
    "T36n1736_078:0614a01": "解，故引三經以正其義。謂習禪者聞經",
    "T36n1736_078:0614a02": "不見諸法為大過惡，便云惡本性空，故云",
    "T36n1736_078:0614a03": "不見，見則妄想。雖是正理，不順今經，故引",
    "T36n1736_078:0614a04": "三經明是無惡過此，為不見有耳。「決定毘",
    "T36n1736_078:0614a05": "尼」者，經但一卷。優波離白佛言：「世尊！或有",
    "T36n1736_078:0614a06": "欲相應心而犯於戒、或有嗔相應心而犯",
    "T36n1736_078:0614a07": "於戒、或有癡相應心而犯於戒，何者為重？」",
    "T36n1736_078:0614a08": "佛言：「若有菩薩如恒河沙欲相應心而犯",
    "T36n1736_078:0614a09": "於戒、或有菩薩由一嗔心而犯於戒，因嗔",
    "T36n1736_078:0614a10": "犯者當知最重。所以者何？因嗔恚故能捨",
    "T36n1736_078:0614a11": "眾生。」乃至云「所有諸結能生親愛，菩薩於",
    "T36n1736_078:0614a12": "此不應生畏。所有諸結能捨眾生，菩薩於",
    "T36n1736_078:0614a13": "此應生大畏。」乃至云「大乘之人因欲犯戒，",
    "T36n1736_078:0614a14": "我說是人不名為犯。因嗔犯者，名大過惡，",
    "T36n1736_078:0614a15": "名大墮落，於佛法中是大留難。」疏「是以大",
    "T36n1736_078:0614a16": "般若中」下，證於菩薩起嗔中最重。彼說",
    "T36n1736_078:0614a17": "魔見眾生互相是非，亦生歡喜，而非大喜。",
    "T36n1736_078:0614a18": "若見菩薩互相是非，則生大喜，過於常喜。",
    "T36n1736_078:0614a19": "如二虎鬪，小亡大傷，二俱無益。菩薩亦爾，",
    "T36n1736_078:0614a20": "自他並損，皆失二利故。疏「二何等下徵列」",
    "T36n1736_078:0614a21": "者，疏文有四：初標舉。二「古人寄位」下，序古",
    "T36n1736_078:0614a22": "釋，《刊定》同此。三「此釋非不有理」下，辨順違。",
    "T36n1736_078:0614a23": "四「又所障」下，結成正義。猶是古釋，故有「又」言。",
    "T36n1736_078:0614a24": "疏意取此，不欲局配，故為正義。疏「亦從前",
    "T36n1736_078:0614a25": "十及次十而成，然有開合」者，疏恐文繁，今",
    "T36n1736_078:0614a26": "當略配。其中名字有同初十、有同次十，今",
    "T36n1736_078:0614a27": "且如次配於次十。一由知深法，了眾生心",
    "T36n1736_078:0614a28": "行，眾生心行最甚深故。二由近友，成勝業",
    "T36n1736_078:0614a29": "報。三由護法，故知佛法。四了達空界，知深",
    "T36n1736_078:0614b01": "理趣。五深入法界，成妙義持。六觀無邊心",
    "T36n1736_078:0614b02": "即是所詮，故得能詮辯才演暢。七具菩薩",
    "T36n1736_078:0614b03": "行，能隨心演。八同菩薩善，故能普遍。九不",
    "T36n1736_078:0614b04": "著諸劫，常現影像。十順諸佛法，具一切",
    "T36n1736_078:0614b05": "智。從次十生既如次第，從初十生義同前",
    "T36n1736_078:0614b06": "說。上依不開，若開合者，如初二法皆是深",
    "T36n1736_078:0614b07": "法，則此開前合。若此總持，由於近友、護法",
    "T36n1736_078:0614b08": "而成，則此合前開。約理無方，故云開合。實",
    "T36n1736_078:0614b09": "則如次，義已周圓。如三對前二既然，四五",
    "T36n1736_078:0614b10": "承前可以思準。疏「第二正顯頌」中，文三：初",
    "T36n1736_078:0614b11": "總科。二「此是伽陀」者，是孤起偈，揀非祇夜，",
    "T36n1736_078:0614b12": "不重頌前。三「前是略明」下，揀二文別。疏「此",
    "T36n1736_078:0614b13": "中玄妙宜審思之」者，大經文理觸途多妙，但",
    "T36n1736_078:0614b14": "文言浩博不能具釋，又理玄文易，故令思",
    "T36n1736_078:0614b15": "之。既云玄妙，今重略釋。初偈法喻雙標，能",
    "T36n1736_078:0614b16": "觀之智明橫周竪永。次偈達二世間假名無",
    "T36n1736_078:0614b17": "實，即是假觀。三一偈雙離分別及無分別，",
    "T36n1736_078:0614b18": "以成空觀。四有一偈解念無念，即中道觀。",
    "T36n1736_078:0614b19": "又二即是觀，三即是止，四即雙運。五不動",
    "T36n1736_078:0614b20": "遊剎，於器界自在。六融念劫，於時自在。上",
    "T36n1736_078:0614b21": "二事理雙遊。七遣二不二，善會中道，通二",
    "T36n1736_078:0614b22": "世間。八結三世間等同法界。九結能遍身。",
    "T36n1736_078:0614b23": "十結能所不二。上半無二遣二，下半復遣",
    "T36n1736_078:0614b24": "無二。若著無二，即是於二，有能所故。故知",
    "T36n1736_078:0614b25": "無二非二，故無所著。疏「九一頌知四種說",
    "T36n1736_078:0614b26": "法行」者，即三世間，及時為四。若時分三世",
    "T36n1736_078:0614b27": "間，則成六種。若於三世各三世間，則有九",
    "T36n1736_078:0614b28": "種。總一切說，即是十義。從「而剎等說」者，釋",
    "T36n1736_078:0614b29": "義。剎及三世，此義微隱，故疏釋之。言「融通」",
    "T36n1736_078:0614c01": "者，一塵即攝一切，何得剎中無說？言「顯理」",
    "T36n1736_078:0614c02": "者，如色即顯質礙，即顯緣生，即顯無常，即",
    "T36n1736_078:0614c03": "顯無性等。言「則觸類成教」者，證顯理義，",
    "T36n1736_078:0614c04": "如前教體中明。",
    "T36n1736_078:0614c05": "大方廣佛華嚴經隨疏演義鈔卷第七十八"
}