{
    "T43n1830_03a:0309b08": "folio_3a 成唯識論述記卷第三本",
    "T43n1830_03a:0309b10": "基撰",
    "T43n1830_03a:0309b11": "論。然種子義略有六種。述曰。十義廣種子",
    "T43n1830_03a:0309b12": "中。自下第八具義多小。種有六義遮餘非",
    "T43n1830_03a:0309b13": "種。於中有三。初總標六義。次隨六別釋。後",
    "T43n1830_03a:0309b14": "總結簡餘非實種子。此即初也。",
    "T43n1830_03a:0309b15": "瑜伽第五說有七種子。今此言六故云略",
    "T43n1830_03a:0309b16": "也　法有五聚第一遮無為。第三遮心．心",
    "T43n1830_03a:0309b17": "所等。即簡別盡。然簡自處更立餘門。第二",
    "T43n1830_03a:0309b18": "遮等自處分別更不敘之。不遮色者。色法",
    "T43n1830_03a:0309b19": "外種亦具此六義故。假名種子　若爾如",
    "T43n1830_03a:0309b20": "何與果俱有。復如何言常恒隨轉　無性攝",
    "T43n1830_03a:0309b21": "論不簡差別唯言內種有。世親即通。然彼",
    "T43n1830_03a:0309b22": "一一皆自釋。言內法如此．外法如此。至果",
    "T43n1830_03a:0309b23": "俱有唯言內種。即不論外。勘彼一一次第",
    "T43n1830_03a:0309b24": "明之。今釋外種亦有果俱。如蓮華根生蓮",
    "T43n1830_03a:0309b25": "華等。非因滅位其果方生。根．莖同時世極",
    "T43n1830_03a:0309b26": "成故。此解稍好。可細尋之。",
    "T43n1830_03a:0309b27": "論。一剎那滅至方成種子。述曰。顯種子義。",
    "T43n1830_03a:0309b28": "謂有為法有生滅故。於轉變位能取與果。",
    "T43n1830_03a:0309b29": "有勝功能方成種子。",
    "T43n1830_03a:0309c01": "論。此遮常法至能生用故。述曰。此簡略也。",
    "T43n1830_03a:0309c02": "無為不然。無轉變故。無取．與用非能生",
    "T43n1830_03a:0309c03": "也。亦顯大眾等四部．化地部十二緣起非是",
    "T43n1830_03a:0309c04": "　無為無取無與．無轉變故。即遮正量部",
    "T43n1830_03a:0309c05": "長時四相。非剎那滅故　若謂後時有勝功",
    "T43n1830_03a:0309c06": "力。初位無者。初亦應有。體一故。如後時",
    "T43n1830_03a:0309c07": "　後應無。體一故。如前位。故體纔生無間即",
    "T43n1830_03a:0309c08": "滅名為種子。有勝功力。纔生即有非要後",
    "T43n1830_03a:0309c09": "時　又遮外道自性．神我等常法為因。無",
    "T43n1830_03a:0309c10": "轉變故。瑜伽第五云。唯無常法為因。非常",
    "T43n1830_03a:0309c11": "法也　舊人云真如是諸法種子者。非也",
    "T43n1830_03a:0309c12": "　若爾前種應與後念現行為種。或雖同念",
    "T43n1830_03a:0309c13": "他身相望應為種子。",
    "T43n1830_03a:0309c14": "論。二果俱有至方成種子。述曰。謂此種子",
    "T43n1830_03a:0309c15": "要望所生現行果法。俱時現有　現者。顯現．",
    "T43n1830_03a:0309c16": "現在．現有三義名現。由此無性人第七識不",
    "T43n1830_03a:0309c17": "名種子。果不顯現故。即顯現言簡彼第七。",
    "T43n1830_03a:0309c18": "現在簡前後。現有簡假法。體是實有成種",
    "T43n1830_03a:0309c19": "子故。顯現唯在果。現有唯在因。現在通因．",
    "T43n1830_03a:0309c20": "果　和合簡相離。即簡前法為後法種。",
    "T43n1830_03a:0309c21": "有說。種生現行之時。必前後念非此剎那。",
    "T43n1830_03a:0309c22": "如何解此。彼師意說。如上座部心有二時。",
    "T43n1830_03a:0309c23": "即因在生果在滅故同在現在。亦不相",
    "T43n1830_03a:0309c24": "違。此即勝軍假明上座。非實用之。第三卷",
    "T43n1830_03a:0309c25": "中自當廣述　若爾種望種亦應然。何為",
    "T43n1830_03a:0309c26": "料簡　瑜伽云。法與自性為因。非即此剎",
    "T43n1830_03a:0309c27": "那　此必異時非果俱有　若因在滅果",
    "T43n1830_03a:0309c28": "在生相仍名俱有。即有二趣並生之妨。由",
    "T43n1830_03a:0309c29": "此故知。種生現時定必同世。種生於種世",
    "T43n1830_03a:0310a01": "不必同。",
    "T43n1830_03a:0310a02": "雖必同世。若與現行和合之位方成種子。",
    "T43n1830_03a:0310a03": "簡與他身現行為因。不和合故。",
    "T43n1830_03a:0310a04": "論。此遮前後及定相離。述曰。此遮經部等",
    "T43n1830_03a:0310a05": "因果異時。上座部等亦爾。種望現行定俱。",
    "T43n1830_03a:0310a06": "一身不相離故得為因也。外道說大自在",
    "T43n1830_03a:0310a07": "天生一切有情。有情因緣者。皆不成也。",
    "T43n1830_03a:0310a08": "問何故種望種因果。即言異時生。望現為",
    "T43n1830_03a:0310a09": "因果。乃許同時起。",
    "T43n1830_03a:0310a10": "論。現種異類至有能生用。述曰。現行與種",
    "T43n1830_03a:0310a11": "各異類故互不相違。於一身俱時現在。有",
    "T43n1830_03a:0310a12": "能生用故。且如色法。現行有礙。種子無礙。",
    "T43n1830_03a:0310a13": "心緣慮等准此應知。因．果體性不相似故",
    "T43n1830_03a:0310a14": "名為異類。不相違故得同時有。",
    "T43n1830_03a:0310a15": "論。非如種子至必不俱有。述曰。種子望種。",
    "T43n1830_03a:0310a16": "體性相似名為同類　以相違故不得俱",
    "T43n1830_03a:0310a17": "時一身和合。即第五卷瑜伽論云。與他性為",
    "T43n1830_03a:0310a18": "因　即種望現　亦與後念自性為因。非",
    "T43n1830_03a:0310a19": "即此剎那　此即是種　前後相生　種相生",
    "T43n1830_03a:0310a20": "時何故不許有同時義　難曰。見分緣於",
    "T43n1830_03a:0310a21": "見自體同時緣。種子生於種自體同時。",
    "T43n1830_03a:0310a22": "有解云。種望於種為因果。若許同時非因",
    "T43n1830_03a:0310a23": "緣。見分望見雖同時因果。即非因緣攝",
    "T43n1830_03a:0310a24": "　若爾種望現起類亦應然　故應更解。種",
    "T43n1830_03a:0310a25": "望於種許同時生。體便無窮。自類許有同",
    "T43n1830_03a:0310a26": "時生故。即一剎那有多種生。都無因緣。不",
    "T43n1830_03a:0310a27": "許後種更生果故。現行望種名為異類。雖",
    "T43n1830_03a:0310a28": "亦熏種。後種未生果故非無窮。於一剎那",
    "T43n1830_03a:0310a29": "無二現行自體並故。所生之種由此不可",
    "T43n1830_03a:0310b01": "更生現行。種望於種類亦應爾　問若爾如",
    "T43n1830_03a:0310b02": "何本有同念得生新熏。體相違故　此不同",
    "T43n1830_03a:0310b03": "時。如世第一法無漏。緣增本有種子。牽生",
    "T43n1830_03a:0310b04": "後念任運自類法爾之種。復能為因生於後",
    "T43n1830_03a:0310b05": "念一新熏種。本．新二種緣力既齊同生一現。",
    "T43n1830_03a:0310b06": "故無同念種生種失　此亦難解。若本有",
    "T43n1830_03a:0310b07": "種更生種子。便一念中有四法也。謂一本",
    "T43n1830_03a:0310b08": "有。二本有所生。三新現行所熏。四是現行。如",
    "T43n1830_03a:0310b09": "何可說三法展轉　今釋。不然。即本有種．",
    "T43n1830_03a:0310b10": "及現行為因緣。生一新熏種故但三法",
    "T43n1830_03a:0310b11": "　又解。本有種望新熏種非其因緣。現行能",
    "T43n1830_03a:0310b12": "熏為因緣故。即是本有唯望現行。現行唯",
    "T43n1830_03a:0310b13": "望新熏。為因緣故。由此別脫戒。體不增。",
    "T43n1830_03a:0310b14": "而用增。與道定戒相似。定．道二戒既是現",
    "T43n1830_03a:0310b15": "思。故唯念念是用增非體　前解即與別",
    "T43n1830_03a:0310b16": "脫戒體用俱增義。",
    "T43n1830_03a:0310b17": "此中雖顯與果俱有望現行說。可現在時",
    "T43n1830_03a:0310b18": "說為因義。種望於種既許異時。若入過去",
    "T43n1830_03a:0310b19": "何者因義。",
    "T43n1830_03a:0310b20": "論。雖因與果至無自體故。述曰。其因與果",
    "T43n1830_03a:0310b21": "有俱者。謂生現。不俱者。生自類。雖俱．不",
    "T43n1830_03a:0310b22": "俱而要現在可有因用。以有體故。若入過",
    "T43n1830_03a:0310b23": "去即無因用。體已滅故。未來亦爾。因用未",
    "T43n1830_03a:0310b24": "生體無有故。",
    "T43n1830_03a:0310b25": "問為因既通種與有種。何故此言與果俱",
    "T43n1830_03a:0310b26": "有。",
    "T43n1830_03a:0310b27": "論。依生現果至與果俱有。述曰。依生現",
    "T43n1830_03a:0310b28": "行果之種子名為俱有。不依引生自類",
    "T43n1830_03a:0310b29": "名種　何故爾耶　能熏生故。望異類故。",
    "T43n1830_03a:0310c01": "果現起故。相易知故　種望於種非能熏",
    "T43n1830_03a:0310c02": "生。非異類故。非現起故。非易知也。此中",
    "T43n1830_03a:0310c03": "不說　故攝論第二云。不生現行名為種",
    "T43n1830_03a:0310c04": "類。生現行時名為種子　勝軍如何釋非",
    "T43n1830_03a:0310c05": "即此剎那。以彼計執因果同世故　云何",
    "T43n1830_03a:0310c06": "復釋無種已生文　如彼抄會。如瑜伽論",
    "T43n1830_03a:0310c07": "第五十六。別抄有文。及下第四可披解也。",
    "T43n1830_03a:0310c08": "現行能熏轉識等應名種子。",
    "T43n1830_03a:0310c09": "論。三恒隨轉至方成種子。述曰。謂要長時",
    "T43n1830_03a:0310c10": "其性一類相續無斷。至得對治道。名至究",
    "T43n1830_03a:0310c11": "竟位。各各究竟故。",
    "T43n1830_03a:0310c12": "論。此遮轉識至不相應故。述曰。遮七轉識．",
    "T43n1830_03a:0310c13": "及色等法。不得為種子。此但言心。實亦遮",
    "T43n1830_03a:0310c14": "色　經部六識等能持種子。亦此中破。以",
    "T43n1830_03a:0310c15": "三受轉變。緣境易脫故。",
    "T43n1830_03a:0310c16": "論。此顯種子自類相生。述曰。即顯前種生",
    "T43n1830_03a:0310c17": "後之義。此非俱有。俱種攝故。攝論無此",
    "T43n1830_03a:0310c18": "　問第七識亦至金剛心方斷。何不名種　答",
    "T43n1830_03a:0310c19": "十地等中以轉變故。緣境易脫故。未對治",
    "T43n1830_03a:0310c20": "已即轉變故。種子不然　若爾如何名有受",
    "T43n1830_03a:0310c21": "盡相種子．無受盡相種子。名言無記種生果",
    "T43n1830_03a:0310c22": "無量無盡。可恒隨轉。善．不善等種生果有",
    "T43n1830_03a:0310c23": "限。如何恒轉　答曰。彼據生果有分限。名",
    "T43n1830_03a:0310c24": "有受盡相。非種子體未得對治。即滅無餘",
    "T43n1830_03a:0310c25": "　又有分熏習名有受盡相。名言熏習名恒",
    "T43n1830_03a:0310c26": "隨轉。此等種唯有自類生果恒隨轉。即是與",
    "T43n1830_03a:0310c27": "果不俱有名種。此闕恒與果俱一義　若",
    "T43n1830_03a:0310c28": "闕一義得名種子。其第七識闕恒隨轉。應",
    "T43n1830_03a:0310c29": "名種子　此不應爾。今於此中。正以生滅．",
    "T43n1830_03a:0311a01": "恒轉二理顯種子義。餘但別遮。非正顯故。",
    "T43n1830_03a:0311a02": "其第七識為種不成　又說種子具有六義。",
    "T43n1830_03a:0311a03": "非顯具六即是種子　又此自類亦非種",
    "T43n1830_03a:0311a04": "子。不與果俱故。無性攝論說非種子然",
    "T43n1830_03a:0311a05": "名種類　此顯自類至對治位非得種名。",
    "T43n1830_03a:0311a06": "生果之時可名種子。但若生果必俱時故。",
    "T43n1830_03a:0311a07": "若論其體。自類之時亦名種子。非現行故。",
    "T43n1830_03a:0311a08": "此但任運牽生後果。若緣具勝種子勢增。有",
    "T43n1830_03a:0311a09": "勝與果用起之時。方名種子　無性顯此",
    "T43n1830_03a:0311a10": "二位差別。果俱名種。不爾名為種類　今",
    "T43n1830_03a:0311a11": "此約非現行談其體說總名種子。亦不",
    "T43n1830_03a:0311a12": "相違　又顯種子具斯六義。非說念念皆",
    "T43n1830_03a:0311a13": "具六義故皆名種　然應分別。若具六義",
    "T43n1830_03a:0311a14": "方名種子𨷂一不成。無性有情第七。闕",
    "T43n1830_03a:0311a15": "與現果俱故非是種子　若爾即未生果",
    "T43n1830_03a:0311a16": "時恒隨轉種。應不名種　由此應釋。對治",
    "T43n1830_03a:0311a17": "道起。謂令不生現行等位。如見道中無",
    "T43n1830_03a:0311a18": "想定等。據其體有。修道方除。據果不生",
    "T43n1830_03a:0311a19": "種見道斷。以盡已來無與果俱義故。今言",
    "T43n1830_03a:0311a20": "與果俱者。至對治道起已來。有與現行果",
    "T43n1830_03a:0311a21": "法。俱現和合之義名為種子。非要此念與",
    "T43n1830_03a:0311a22": "現和合方名種子。不爾便於一界不成三",
    "T43n1830_03a:0311a23": "界諸種子。種子成就義便不成。故知不約",
    "T43n1830_03a:0311a24": "剎那而說。約後能有與果俱義以顯自性",
    "T43n1830_03a:0311a25": "　無性所言不生果時名種類者。約畢竟",
    "T43n1830_03a:0311a26": "不生當果為論。如見道中無想定等。",
    "T43n1830_03a:0311a27": "若恒隨轉得名種子。應善種等生不善等。",
    "T43n1830_03a:0311a28": "論。四性決定至方成種子。述曰。謂隨前熏",
    "T43n1830_03a:0311a29": "時現行因力故生善．惡等。功能決定非雜",
    "T43n1830_03a:0311b01": "亂生。",
    "T43n1830_03a:0311b02": "論。此遮餘部至有因緣義。述曰。遮薩婆多",
    "T43n1830_03a:0311b03": "等。善法等與惡．無記等。為同類因。有因緣",
    "T43n1830_03a:0311b04": "義　夫因緣者。辨自體生。性相隨順。以善",
    "T43n1830_03a:0311b05": "等不辨惡法等自體。又不相隨順。何義是",
    "T43n1830_03a:0311b06": "因緣　又異熟因通善．惡性生無記果。遍",
    "T43n1830_03a:0311b07": "行因等是異性果。俱有因取異熟．無間士用",
    "T43n1830_03a:0311b08": "等果為因亦然。",
    "T43n1830_03a:0311b09": "若要善等種方為善等因。種既恒有。應頓",
    "T43n1830_03a:0311b10": "生果。",
    "T43n1830_03a:0311b11": "論。五待眾緣至方成種子。述曰。謂自種子",
    "T43n1830_03a:0311b12": "要待眾緣和合。種子轉變起取現行等諸",
    "T43n1830_03a:0311b13": "果作用。功能殊勝方成種子。故種自類非",
    "T43n1830_03a:0311b14": "因緣合。不名種子。",
    "T43n1830_03a:0311b15": "論。此遮外道至恒頓生果。述曰。謂外道執。",
    "T43n1830_03a:0311b16": "別有一法名曰自然。不待眾緣恒頓生",
    "T43n1830_03a:0311b17": "果。此方外道為計亦然。大梵．時．方等計亦",
    "T43n1830_03a:0311b18": "爾。同此所遣。此中且舉一自然義。",
    "T43n1830_03a:0311b19": "論。或遮餘部至非恒頓生。述曰。三世有執。",
    "T43n1830_03a:0311b20": "緣體一切時有。即恒非無。今言待緣種方",
    "T43n1830_03a:0311b21": "生果故遮彼執　若緣恒有應恒生果。種",
    "T43n1830_03a:0311b22": "既不許恒時生果。故緣恒無。",
    "T43n1830_03a:0311b23": "問若設有緣善等性定。應善色等種生善心",
    "T43n1830_03a:0311b24": "等果。",
    "T43n1830_03a:0311b25": "論。六引自果至方成種子。述曰。謂於別色．",
    "T43n1830_03a:0311b26": "別心等果。各自引生方名種子。非善等色",
    "T43n1830_03a:0311b27": "種。生善等心果可名種子。不相應故。",
    "T43n1830_03a:0311b28": "論。此遮外道至生一切果。述曰。即大自在",
    "T43n1830_03a:0311b29": "為因生一切果等。皆是此計。果應無別。",
    "T43n1830_03a:0311c01": "以因一故。果既有異因亦應殊。故非一因",
    "T43n1830_03a:0311c02": "生一切果。",
    "T43n1830_03a:0311c03": "論。或遮餘部至互為因緣。述曰。薩婆多等",
    "T43n1830_03a:0311c04": "以善色望四蘊為因。四望色蘊亦得為",
    "T43n1830_03a:0311c05": "因　此即不然。唯引自果因果隨順。功能",
    "T43n1830_03a:0311c06": "同故名為因緣。若增上緣等。義則可爾。如",
    "T43n1830_03a:0311c07": "何色等與心為因。不相隨順功能異故。",
    "T43n1830_03a:0311c08": "問言恒隨轉名為種子。第八識現行既恒隨",
    "T43n1830_03a:0311c09": "轉。為名種不　有說亦得。以名一切種子",
    "T43n1830_03a:0311c10": "識故　若謂然者。此現行望自種既非因",
    "T43n1830_03a:0311c11": "緣。非能熏故如何名種　有說不得。言一",
    "T43n1830_03a:0311c12": "切種子識。含藏一切法能生一切法名一",
    "T43n1830_03a:0311c13": "切種。非彼現行能生自種。種雖依識現行",
    "T43n1830_03a:0311c14": "自體。是識所緣。不同於識。故識現行非名",
    "T43n1830_03a:0311c15": "種子　此闕何義也　與果不俱故　其",
    "T43n1830_03a:0311c16": "無性人第七識亦具六義。應名種子　此亦",
    "T43n1830_03a:0311c17": "不然。論自解言與現行果俱現和合方成",
    "T43n1830_03a:0311c18": "種子。種子之法其相沈隱。所生果法其相麁",
    "T43n1830_03a:0311c19": "顯。故與現俱方成種子。第七相顯。設所熏",
    "T43n1830_03a:0311c20": "種。果乃沈隱。不與現行果法和合。不名種",
    "T43n1830_03a:0311c21": "子。第八現識亦然。無所生果故。",
    "T43n1830_03a:0311c22": "第八門中以上明種。自下第三總結聊簡。",
    "T43n1830_03a:0311c23": "論。唯本識中至成種非餘。述曰。簡上轉識",
    "T43n1830_03a:0311c24": "等非名種義。",
    "T43n1830_03a:0311c25": "此中別解上六義中。言唯內種具有六義。",
    "T43n1830_03a:0311c26": "然世親攝論亦通外種。此中引之解。外穀麥",
    "T43n1830_03a:0311c27": "種既能生果。名種子不。",
    "T43n1830_03a:0311c28": "論。外穀麥等至非實種子。述曰。雖識所變",
    "T43n1830_03a:0311c29": "假名種子。非實種子。現行法故　攝大乘",
    "T43n1830_03a:0312a01": "云。作．不作失．得過。故成相違。外種內為",
    "T43n1830_03a:0312a02": "緣。由依彼熏習。又引頌云。天．地．風．虛空。",
    "T43n1830_03a:0312a03": "波．池．方．大海。皆真內所作。分別不在外",
    "T43n1830_03a:0312a04": "　故由內種。外穀等熟彼非實種　問種亦",
    "T43n1830_03a:0312a05": "識所變。應非實種子　答曰不然。內種識",
    "T43n1830_03a:0312a06": "變已復生麥等。麥等復識變。以重變故。故",
    "T43n1830_03a:0312a07": "非種子。如眼根等。故下文云。外麥等剋體。",
    "T43n1830_03a:0312a08": "非因緣生果。故因緣唯內種。非外種故",
    "T43n1830_03a:0312a09": "　此等已上並攝論有。自下第九雙辨內外生．",
    "T43n1830_03a:0312a10": "引二因。此內外種皆有生．引二因體不。答",
    "T43n1830_03a:0312a11": "有。何者。",
    "T43n1830_03a:0312a12": "論。此種勢力至即名引因。述曰。其內外種",
    "T43n1830_03a:0312a13": "生近果生正果名生因。引遠果引殘果",
    "T43n1830_03a:0312a14": "名引因　無性云。如內識種生現識等名",
    "T43n1830_03a:0312a15": "近果。是生因。望名色等是遠果。是引因。外",
    "T43n1830_03a:0312a16": "種望芽是近果。是生因。望莖等是遠果。是",
    "T43n1830_03a:0312a17": "引因　天親云。如內種子生正果名生因。",
    "T43n1830_03a:0312a18": "生殘果名引因。即現在種生現在身名生",
    "T43n1830_03a:0312a19": "因。生六處等皆名生因。引餘枯喪屍骸等",
    "T43n1830_03a:0312a20": "名引因　雖生他界等。勢分力故餘骸尚",
    "T43n1830_03a:0312a21": "有。如下自解。外種生芽莖等為生因。是正",
    "T43n1830_03a:0312a22": "因。生枯死時草等。是引因。勢分力故。然至",
    "T43n1830_03a:0312a23": "此位時。內外種皆無。或生他界等。或種已",
    "T43n1830_03a:0312a24": "久滅。然由前生勢分力故引彼猶有。即義",
    "T43n1830_03a:0312a25": "說彼生因之種名引因　然今兩說生．引二",
    "T43n1830_03a:0312a26": "因俱無別體。一體望別故說二也。若無引",
    "T43n1830_03a:0312a27": "因勢分力者。一切死後皆應頓絕如化生",
    "T43n1830_03a:0312a28": "死。若遍四生具二因者。無性理勝。以化生",
    "T43n1830_03a:0312a29": "死無屍骸故。然世親論意。無著大師為成",
    "T43n1830_03a:0312b01": "引因說枯喪等。故說頌言。枯喪由能引。如",
    "T43n1830_03a:0312b02": "任運後滅。天親解云。若無引因。應無枯喪",
    "T43n1830_03a:0312b03": "果如任運後滅。但是天親解略。無性釋廣。",
    "T43n1830_03a:0312b04": "亦不相違。此雖攝論文。然對法第四卷說",
    "T43n1830_03a:0312b05": "能引．所引能生．所生。瑜伽第九說能引．所",
    "T43n1830_03a:0312b06": "引俱是引因。能生名生因。瑜伽第十云。從",
    "T43n1830_03a:0312b07": "無明乃至受是引因。愛．取．有是生因　此意",
    "T43n1830_03a:0312b08": "欲顯未潤七支去果猶遠名為引因。引遠",
    "T43n1830_03a:0312b09": "果故。能潤二支．及所潤有。去果近故名曰",
    "T43n1830_03a:0312b10": "生因。近生果故。亦即此中近．遠所攝。無性",
    "T43n1830_03a:0312b11": "但約已潤種中果去因為近．遠。瑜伽約",
    "T43n1830_03a:0312b12": "潤．未潤位去果近．遠。亦不相違。",
    "T43n1830_03a:0312b13": "次第十四緣分別辨內外種因．非因緣。熏．",
    "T43n1830_03a:0312b14": "不熏別。",
    "T43n1830_03a:0312b15": "論。內種必由至是因緣性。述曰。內種是因",
    "T43n1830_03a:0312b16": "緣。必由熏習方能生果。法爾種子必由熏長",
    "T43n1830_03a:0312b17": "方能生果故。新熏熏生方能生果。有情法故。",
    "T43n1830_03a:0312b18": "論。外種熏習至辨所生果。述曰。無性攝大",
    "T43n1830_03a:0312b19": "乘第二卷說。如從其炭．牛糞．毛等。如次生",
    "T43n1830_03a:0312b20": "巨勝．青蓮根．及蒲。非巨勝等與炭等。俱生",
    "T43n1830_03a:0312b21": "俱滅互相熏習而從彼生。名無熏習。如巨",
    "T43n1830_03a:0312b22": "勝等與華等。俱生俱滅由熏習故生香氣",
    "T43n1830_03a:0312b23": "等。名有熏習。外種不定。內則定熏　故外",
    "T43n1830_03a:0312b24": "種子既唯現行。為增上緣辨所生果。",
    "T43n1830_03a:0312b25": "論。必以內種至所生果故。述曰。此顯外種",
    "T43n1830_03a:0312b26": "非無因緣。從內共相種子生故。如攝大乘",
    "T43n1830_03a:0312b27": "自廣分別。",
    "T43n1830_03a:0312b28": "自下第二解熏習義。於中有三。初總問。次",
    "T43n1830_03a:0312b29": "略答。後廣辨。",
    "T43n1830_03a:0312c01": "論。依何等義立熏習名。述曰。初問起也。",
    "T43n1830_03a:0312c02": "論。所熏能熏至故名熏習。述曰。此標具義。",
    "T43n1830_03a:0312c03": "釋熏習名。略答所問　熏者發也。或由致",
    "T43n1830_03a:0312c04": "也　習者。生也。近也。數也。即發致果於本",
    "T43n1830_03a:0312c05": "識內。令種子生近。令生長故。此略標有三。",
    "T43n1830_03a:0312c06": "一所熏四。二能熏四。三令種生長名熏習",
    "T43n1830_03a:0312c07": "故。",
    "T43n1830_03a:0312c08": "論。何等名為所熏四義。述曰。此廣辨也。",
    "T43n1830_03a:0312c09": "於中有三。初辨所熏具緣多．少。二辨能熏",
    "T43n1830_03a:0312c10": "具緣少．多。三釋熏習義等　初中有三。初",
    "T43n1830_03a:0312c11": "問。次答。後結。此即初也　攝論第二亦有此",
    "T43n1830_03a:0312c12": "文。然少不同。隨處應辨　然五聚法。第一",
    "T43n1830_03a:0312c13": "簡色法．及七識俱心所法等。第二簡佛果善",
    "T43n1830_03a:0312c14": "等法。第三簡無為．及不相應。俱時心所。第",
    "T43n1830_03a:0312c15": "四簡別異身同時許可熏義　攝論無者。",
    "T43n1830_03a:0312c16": "一一披對方知差別。",
    "T43n1830_03a:0312c17": "論。一堅住性至乃是所熏。述曰。此第二答",
    "T43n1830_03a:0312c18": "也。從無始之始。至究竟之終。一類之性相",
    "T43n1830_03a:0312c19": "續不斷。能持習氣乃是所熏。",
    "T43n1830_03a:0312c20": "論。此遮轉識至故非所熏。述曰。遮七轉識。",
    "T43n1830_03a:0312c21": "及彼心所　此中識言攝心所故。即末那等",
    "T43n1830_03a:0312c22": "皆名轉識。若許持種。初地見道無漏心時。",
    "T43n1830_03a:0312c23": "應失一切有漏種子　聲風等者。即遮根．",
    "T43n1830_03a:0312c24": "塵．法處色等。生無色界。色即無故。入滅定",
    "T43n1830_03a:0312c25": "等。心亦無故。名性不堅。此中何故但言風．",
    "T43n1830_03a:0312c26": "及聲。簡斷相顯故。非謂色等此中不說。",
    "T43n1830_03a:0312c27": "此攝論無。",
    "T43n1830_03a:0312c28": "若堅故可熏。佛本識既堅。應是善等性許亦",
    "T43n1830_03a:0312c29": "可熏。此簡經部色心可熏。不堅住故。",
    "T43n1830_03a:0313a01": "論。二無記性至乃是所熏。述曰。若法平等",
    "T43n1830_03a:0313a02": "無所違拒善惡習氣。乃可受熏。無記不",
    "T43n1830_03a:0313a03": "違善．惡品故。",
    "T43n1830_03a:0313a04": "論。此遮善染至故非所熏。述曰。如沈麝等。",
    "T43n1830_03a:0313a05": "及如蒜薤等皆不受熏。亦如捨行之人體",
    "T43n1830_03a:0313a06": "性寬容即能納事。若聰明．惡性皆不能容。",
    "T43n1830_03a:0313a07": "且如善性非直唯違不善。亦自違善。如沈",
    "T43n1830_03a:0313a08": "不受檀等香故。惡等亦爾。故不可熏。而無",
    "T43n1830_03a:0313a09": "記性不違善．惡。如捨行人不違事故　亦",
    "T43n1830_03a:0313a10": "遮識類善等受熏。第七識內並非所熏。此",
    "T43n1830_03a:0313a11": "同於後唯是無覆無記中釋。",
    "T43n1830_03a:0313a12": "論。由此如來至非新受熏。述曰。由此無記",
    "T43n1830_03a:0313a13": "方受熏故。如來第八無漏淨識。唯在因中",
    "T43n1830_03a:0313a14": "曾所熏習帶此舊種。非新受熏。以唯善",
    "T43n1830_03a:0313a15": "故。違於善等如沈香等故。此攝論無　簡",
    "T43n1830_03a:0313a16": "與佛地同　說為不熏。熏時何過　違拒法",
    "T43n1830_03a:0313a17": "故。有增減故。善圓滿故。有優劣故。不可",
    "T43n1830_03a:0313a18": "受熏。",
    "T43n1830_03a:0313a19": "若無記性。及唯堅故。即是所熏。本識同時想",
    "T43n1830_03a:0313a20": "等五數．及虛空等。應是所熏。",
    "T43n1830_03a:0313a21": "論。三可熏性至乃是所熏。述曰。若法為王",
    "T43n1830_03a:0313a22": "而體自在不依他起。性非堅密體是虛疎",
    "T43n1830_03a:0313a23": "易可受熏。非如石等是可熏習。若不堅",
    "T43n1830_03a:0313a24": "密有虛疎故可容種子。堅密不然。",
    "T43n1830_03a:0313a25": "論。此遮心所至故非所熏。述曰。本識俱時",
    "T43n1830_03a:0313a26": "心所五數。體非自在。依他生起。故非所熏。",
    "T43n1830_03a:0313a27": "王雖要有心所方起。不言依他。得名王",
    "T43n1830_03a:0313a28": "故。是自在義。此攝論無。受熏何妨。如下",
    "T43n1830_03a:0313a29": "觸等亦如是中解。亦遮無為。以堅密故。",
    "T43n1830_03a:0313b01": "不受熏習如堅石等。故虛空等不可熏習",
    "T43n1830_03a:0313b02": "　若爾識上生等假法。應可受熏　今依他",
    "T43n1830_03a:0313b03": "攝。自無實體。依實說假故　又此應言若",
    "T43n1830_03a:0313b04": "非堅密。有體。自在。乃可受熏。初簡無為。",
    "T43n1830_03a:0313b05": "次簡假法。後簡心所。此遮無為．假法．心所．",
    "T43n1830_03a:0313b06": "依他．堅密故非所熏。不是說者擬今說",
    "T43n1830_03a:0313b07": "故　又此不言實有體者。假法先無。更何",
    "T43n1830_03a:0313b08": "須簡　若爾空等無為如何。若言真如即",
    "T43n1830_03a:0313b09": "非無記。言非擇等假。同生等假法不論。",
    "T43n1830_03a:0313b10": "由此故應第一說善。無明簡真如。由此知",
    "T43n1830_03a:0313b11": "非也。亦遮熏　於假識類等。",
    "T43n1830_03a:0313b12": "若可熏習即是所熏。亦應異身得成熏習。",
    "T43n1830_03a:0313b13": "論。四與能熏至乃是所熏。述曰。所．能和合",
    "T43n1830_03a:0313b14": "是相應義。若同一時．同一處所。所熏之體非",
    "T43n1830_03a:0313b15": "即能熏。亦非全相離在他身上識為能熏",
    "T43n1830_03a:0313b16": "等。",
    "T43n1830_03a:0313b17": "論。此遮他身至故非所熏。述曰。此遮他身",
    "T43n1830_03a:0313b18": "許為可熏。及剎那前後。不相應故無和合",
    "T43n1830_03a:0313b19": "義故非所熏。異經部師前念之識熏後念",
    "T43n1830_03a:0313b20": "類。",
    "T43n1830_03a:0313b21": "論。唯異熟識至非心所等。述曰。第三結也。",
    "T43n1830_03a:0313b22": "唯第八識具此四義可是所熏。非是同時",
    "T43n1830_03a:0313b23": "五心所等．及餘轉識。言異熟識者。正是熏",
    "T43n1830_03a:0313b24": "位故。若言現行生種異時。如何釋此。故",
    "T43n1830_03a:0313b25": "知即以此義為正　其無性人此第七識四",
    "T43n1830_03a:0313b26": "義具足。何不受熏　以染無記違善．惡品。",
    "T43n1830_03a:0313b27": "今言無記唯無覆無記　此所熏中何故堅",
    "T43n1830_03a:0313b28": "者乃名受熏　以諸色等生無色界。諸轉",
    "T43n1830_03a:0313b29": "識等入無心定等。便無法持諸種子故。若",
    "T43n1830_03a:0313c01": "二俱持。即成一種生二芽過。如後當破",
    "T43n1830_03a:0313c02": "　何故善等不能受熏　不含容故。如沈香",
    "T43n1830_03a:0313c03": "等。如文自解　何故假法．心所．無為不能",
    "T43n1830_03a:0313c04": "受熏　以無體故。不自在故。非可熏故。",
    "T43n1830_03a:0313c05": "不能持種　問如瓶能持物。假法何不然。",
    "T43n1830_03a:0313c06": "　答曰不然。總假不能持。別色等能持。以",
    "T43n1830_03a:0313c07": "別成總說瓶能持。瓶體即是實色等故。諸不",
    "T43n1830_03a:0313c08": "相應即色．心等。故如色等不能持種。亦不",
    "T43n1830_03a:0313c09": "受熏。若爾本識上假物生等。應能受熏",
    "T43n1830_03a:0313c10": "　實已受熏。何須假法。如礙於心。假法",
    "T43n1830_03a:0313c11": "亦得。如受於熏假法應得　若假說者亦",
    "T43n1830_03a:0313c12": "得受熏。唯自體分能受餘熏。如上心所不",
    "T43n1830_03a:0313c13": "能受熏。如下觸等亦如是中說　何故不",
    "T43n1830_03a:0313c14": "和合　不得為所熏　若爾便許有熏他",
    "T43n1830_03a:0313c15": "身　熏他身有何過　即自作罪令他受",
    "T43n1830_03a:0313c16": "果。他身中有業等種子。自受果故。或凡夫",
    "T43n1830_03a:0313c17": "熏阿羅漢等。故要四義簡持如右。此則攝",
    "T43n1830_03a:0313c18": "論雖有。未能有此差別。",
    "T43n1830_03a:0313c19": "唯能熏四義諸論所無。",
    "T43n1830_03a:0313c20": "論。何等名為能熏四義。述曰。依前標問。",
    "T43n1830_03a:0313c21": "論。一有生滅至乃是能熏。述曰。即前六義",
    "T43n1830_03a:0313c22": "簡無為因。以有作用故方能熏。猶如種子",
    "T43n1830_03a:0313c23": "有生滅用故能生果。",
    "T43n1830_03a:0313c24": "論。此遮無為至故非能熏。述曰。此簡法",
    "T43n1830_03a:0313c25": "也。論。二有勝用至乃是能熏。述曰。勝用",
    "T43n1830_03a:0313c26": "有二　一能緣勢用。即簡諸色。為相分熏。",
    "T43n1830_03a:0313c27": "非能緣熏　二強盛勝用。謂不任運起。即",
    "T43n1830_03a:0313c28": "簡別類異熟心等。有緣慮用無強盛用。為",
    "T43n1830_03a:0313c29": "相分熏。非能緣熏　由斯色等有強盛用。",
    "T43n1830_03a:0314a01": "無能緣用　異熟心等有能緣用無強盛",
    "T43n1830_03a:0314a02": "用　不相應法二用俱無。皆非能熏　即勝",
    "T43n1830_03a:0314a03": "勢用可致熏習。如強健人能致功効　故",
    "T43n1830_03a:0314a04": "第八俱五心所等亦非能熏。若為他緣。一切",
    "T43n1830_03a:0314a05": "無過　此中總言。意說如此。",
    "T43n1830_03a:0314a06": "論。此遮異熟至故非能熏。述曰。心所等者。",
    "T43n1830_03a:0314a07": "等彼相分。或六識中異熟生無記　此舉",
    "T43n1830_03a:0314a08": "第八異熟心．心所。等六識中業所引者。非",
    "T43n1830_03a:0314a09": "謂一切異熟生心法執等類。皆不能熏。唯",
    "T43n1830_03a:0314a10": "業所感異熟心等。二種所生。無勝用故。",
    "T43n1830_03a:0314a11": "或此法爾。皆非能熏。以無用故。",
    "T43n1830_03a:0314a12": "論。三有增減至乃是能熏。述曰。第七末那",
    "T43n1830_03a:0314a13": "至無漏位亦有增減。因中無漏為例並然。",
    "T43n1830_03a:0314a14": "可致上．中．下種子故。要如利根能斷於",
    "T43n1830_03a:0314a15": "善得果亦疾。餘則不然。或能剛．能柔乃能",
    "T43n1830_03a:0314a16": "致果。非餘中物．及平等物。",
    "T43n1830_03a:0314a17": "論。此遮佛果至應有勝劣。述曰。佛四智品",
    "T43n1830_03a:0314a18": "非能熏習　若佛能熏有何過失　更增",
    "T43n1830_03a:0314a19": "新種便非圓滿。諸佛有勝劣。功德多少故。",
    "T43n1830_03a:0314a20": "論。四與所熏至乃是能熏。述曰。要同時處",
    "T43n1830_03a:0314a21": "方是能熏。如所熏說。",
    "T43n1830_03a:0314a22": "論。此遮他身至故非能熏。述曰。非前後剎",
    "T43n1830_03a:0314a23": "那．及與他身能熏自識。不和合故　和合",
    "T43n1830_03a:0314a24": "即是相應異名。如生名起現行生種。若說",
    "T43n1830_03a:0314a25": "異時如何釋此　無性有情此第七識。畢竟",
    "T43n1830_03a:0314a26": "無有動轉之時。闕無第三有增減故。應",
    "T43n1830_03a:0314a27": "非能熏　此有二釋　一云。此亦不然。無",
    "T43n1830_03a:0314a28": "始以來我執增長。剎那剎那現．種增長。非是",
    "T43n1830_03a:0314a29": "不增。如邪見等雖言一品亦有異故。四義",
    "T43n1830_03a:0314b01": "具足。如無分別智入見以去漸漸增長。非",
    "T43n1830_03a:0314b02": "謂體大名為增長。但加明利。此亦如是。",
    "T43n1830_03a:0314b03": "從無始來。行相轉闇堅執不捨。故名為增。",
    "T43n1830_03a:0314b04": "然極難也　二云。亦有增減。欲界為麁。乃",
    "T43n1830_03a:0314b05": "至非想為細。地繫差別麁細不同。生下．上",
    "T43n1830_03a:0314b06": "時亦有轉動。有增減故　問曰。既爾何故",
    "T43n1830_03a:0314b07": "論說與有頂地下下品道。一時頓斷　答曰。",
    "T43n1830_03a:0314b08": "不然。豈以斷同便無九品。如三界中見道",
    "T43n1830_03a:0314b09": "煩惱一時頓斷。有九品故　此障見道。彼",
    "T43n1830_03a:0314b10": "障非見。何以為證　答曰。若爾如修道中",
    "T43n1830_03a:0314b11": "頓超二果。從預流者至阿羅漢。以欲界中",
    "T43n1830_03a:0314b12": "初品煩惱。乃至與有頂初品煩惱。一時頓斷。",
    "T43n1830_03a:0314b13": "豈品類同耶　問彼由加行故令頓斷。此",
    "T43n1830_03a:0314b14": "不然者　答曰。若爾菩薩第十地一時頓斷",
    "T43n1830_03a:0314b15": "修道煩惱應無九品。若以煩惱不障地故。",
    "T43n1830_03a:0314b16": "唯障無學。作意留故。一時頓斷者。已前頓斷",
    "T43n1830_03a:0314b17": "有得義不。今此第七唯障無學不障有學。",
    "T43n1830_03a:0314b18": "故金剛心一時頓斷。非無九品　問曰。若",
    "T43n1830_03a:0314b19": "爾應離此地即斷第七。以九品故　答曰。",
    "T43n1830_03a:0314b20": "不然。如菩薩十地所斷所知障。一．一地通",
    "T43n1830_03a:0314b21": "三界所斷。豈無多品。又如菩薩生上。不斷",
    "T43n1830_03a:0314b22": "下惑不障彼者。此例應然。不障有學。雖",
    "T43n1830_03a:0314b23": "離此地故不能斷。要至無學方却斷下",
    "T43n1830_03a:0314b24": "　問若有九品。何故名一類　答一類有多",
    "T43n1830_03a:0314b25": "義。一三受不易。二三性不易。三境界不易。",
    "T43n1830_03a:0314b26": "四相續不易。故未轉前名為一類。非無九",
    "T43n1830_03a:0314b27": "品名為一類。由此義故。却成無始乃至今",
    "T43n1830_03a:0314b28": "日。今日為增。前解方成　若以無性有情第",
    "T43n1830_03a:0314b29": "七。是有性種類故有增減者　不然。佛果",
    "T43n1830_03a:0314c01": "七識因七之類。亦應能熏。若以有漏．無漏",
    "T43n1830_03a:0314c02": "為論不可例者。亦可有性．無性為例。不",
    "T43n1830_03a:0314c03": "應種類彼可名熏　論言第七與有頂地",
    "T43n1830_03a:0314c04": "下下煩惱等者。同障無學名勢力等。金剛",
    "T43n1830_03a:0314c05": "心中一時頓斷故。名勢力等。非謂品同名",
    "T43n1830_03a:0314c06": "勢力等。又如初地所斷所知障　乃通三界。",
    "T43n1830_03a:0314c07": "不妨欲界初品所知障通障十地。十地別",
    "T43n1830_03a:0314c08": "斷。豈以多品斷。故障即品多。一品斷故便",
    "T43n1830_03a:0314c09": "無品類。故細但初能障此者。證此即斷。不",
    "T43n1830_03a:0314c10": "須論品　此中前四准所熏中。一．一皆應",
    "T43n1830_03a:0314c11": "寄問徵起然後牒論。",
    "T43n1830_03a:0314c12": "論。唯七轉識至可是能熏。述曰。總結也。即",
    "T43n1830_03a:0314c13": "能緣中七轉識．心所等為能熏。若為相分",
    "T43n1830_03a:0314c14": "何法為障。即第八識為六．七識之所緣故",
    "T43n1830_03a:0314c15": "為相分熏　何分為能熏　唯自體分。如",
    "T43n1830_03a:0314c16": "自體分唯受熏故。見分體故。",
    "T43n1830_03a:0314c17": "論。如是能熏至熏習義成。述曰。後釋熏習",
    "T43n1830_03a:0314c18": "義　於中有三。初解熏習義。次顯法體多",
    "T43n1830_03a:0314c19": "少。後明因果。此即初也　要俱生滅熏習義",
    "T43n1830_03a:0314c20": "成。非如種生芽許異時生故不俱時有。",
    "T43n1830_03a:0314c21": "故知色法無俱有義。",
    "T43n1830_03a:0314c22": "論。令所熏中至故名熏習。述曰。唯華熏苣",
    "T43n1830_03a:0314c23": "勝同生．同滅。故以為喻　攝論喻如內熏",
    "T43n1830_03a:0314c24": "習等。",
    "T43n1830_03a:0314c25": "論。能熏識等至因果同時。述曰。下顯法體。",
    "T43n1830_03a:0314c26": "初法。後喻。此舉法也。",
    "T43n1830_03a:0314c27": "論。如炷生焰至更互相依。述曰。初舉三法",
    "T43n1830_03a:0314c28": "喻喻三法體。後舉二法喻喻因果義。種．現",
    "T43n1830_03a:0314c29": "二義其文可解　何故無有四法新種生",
    "T43n1830_03a:0315a01": "現耶　心等一時不可並故。又生彼緣未",
    "T43n1830_03a:0315a02": "和合故。若許生者便無窮故。不可此時遂",
    "T43n1830_03a:0315a03": "生現行。",
    "T43n1830_03a:0315a04": "論。因果俱時理不傾動。述曰。不同經部因",
    "T43n1830_03a:0315a05": "果異時。故說俱時理不傾動。",
    "T43n1830_03a:0315a06": "論。能熏生種至得士用果。述曰。下明因果。",
    "T43n1830_03a:0315a07": "能熏生種。種生現時。如小乘俱有因與俱",
    "T43n1830_03a:0315a08": "有法為其因。故以種望現能熏心等。更互",
    "T43n1830_03a:0315a09": "皆得。即約同時士用果說。本種與現唯作",
    "T43n1830_03a:0315a10": "因緣。現行望新種亦唯因緣。偏望為因緣。",
    "T43n1830_03a:0315a11": "非說現行與本有種為因緣也。此以大",
    "T43n1830_03a:0315a12": "乘俱有因與相似。言如俱有因是因緣攝。",
    "T43n1830_03a:0315a13": "非大乘中許彼現行俱有因法是因緣義。顯",
    "T43n1830_03a:0315a14": "揚破故　然攝論第三亦說為因緣。即是本",
    "T43n1830_03a:0315a15": "識。同此無妨。如彼俱有因。體不成俱時",
    "T43n1830_03a:0315a16": "為因故。以彼俱有因義。亦有現行不能熏",
    "T43n1830_03a:0315a17": "故。下四緣中自當料簡。",
    "T43n1830_03a:0315a18": "論。種子前後至引等流果。述曰。種子望種。",
    "T43n1830_03a:0315a19": "大乘為同類因。亦如於彼現望於現。非現",
    "T43n1830_03a:0315a20": "望現為因緣攝同類因也。以疎遠故非",
    "T43n1830_03a:0315a21": "親近故。此等諸文攝論皆有。",
    "T43n1830_03a:0315a22": "論。此二於果至應知假說。述曰。除此餘法。",
    "T43n1830_03a:0315a23": "七轉識等名為因緣。彼對法第四。十二緣起",
    "T43n1830_03a:0315a24": "皆名因緣。應知假說非實因緣。非辨體故。",
    "T43n1830_03a:0315a25": "非親近故。",
    "T43n1830_03a:0315a26": "論。是謂略說一切種相。述曰。此總結上第",
    "T43n1830_03a:0315a27": "三段也。",
    "T43n1830_03a:0315a28": "論。此識行相所緣云何。述曰。十門分別第",
    "T43n1830_03a:0315a29": "八識中上已三門。第一出體。識自相門。第",
    "T43n1830_03a:0315b01": "二真假異熟。五果果相分別。第三諸法因緣。",
    "T43n1830_03a:0315b02": "四緣因相分別　自下第四．第五。行相．所緣。",
    "T43n1830_03a:0315b03": "分別。於中有二。初問。次答。此問起也　然",
    "T43n1830_03a:0315b04": "不可知。麁細分別但無別體。或約所緣。或",
    "T43n1830_03a:0315b05": "約行相。明不可知。故於門中略而不舉。",
    "T43n1830_03a:0315b06": "後別解中即自疎出。義有別故。",
    "T43n1830_03a:0315b07": "論。謂不可知執受處了。述曰。答中有二。",
    "T43n1830_03a:0315b08": "初舉頌答。後自別解　論問起中依義為問。",
    "T43n1830_03a:0315b09": "以不可知無別體故。不為問也。然以唯識",
    "T43n1830_03a:0315b10": "轉變次第。先行．後境　次略答中。依頌而",
    "T43n1830_03a:0315b11": "牒　下解釋中。從後向前依問而解　所以",
    "T43n1830_03a:0315b12": "者何　本頌先後法相求故。心依境因方得",
    "T43n1830_03a:0315b13": "起故　長行先後意趣求故。其境要是識所",
    "T43n1830_03a:0315b14": "變故　謂本頌中。先不可知之所緣　後不",
    "T43n1830_03a:0315b15": "可知之行相。明解法相。頌文穩便故。不可",
    "T43n1830_03a:0315b16": "知為初。所緣．行相隨後。一不可知通境．行",
    "T43n1830_03a:0315b17": "故　長行之中。一切諸法有心．有境。行相",
    "T43n1830_03a:0315b18": "是識之見分故　先明行相。由心變境次",
    "T43n1830_03a:0315b19": "說所緣　約見．及相而辨細．麁。後解不",
    "T43n1830_03a:0315b20": "可知義。故有別也　解行相．所緣中有二。",
    "T43n1830_03a:0315b21": "初解所緣．行相。後解不可知言　初中復",
    "T43n1830_03a:0315b22": "二。先略。後廣。略即粗解體義。廣則料簡細",
    "T43n1830_03a:0315b23": "解　了謂了別下。此為略解　此中了者下。",
    "T43n1830_03a:0315b24": "此為廣解　略中有二。初解行。後解境。",
    "T43n1830_03a:0315b25": "論。了謂了別至為行相故。述曰。此解行相。",
    "T43n1830_03a:0315b26": "識自體分以了別為行相故。行相見分也。",
    "T43n1830_03a:0315b27": "類體亦然　相者體也。即謂境相。行於境相。",
    "T43n1830_03a:0315b28": "名為行相　或相謂相狀。行境之相狀名",
    "T43n1830_03a:0315b29": "為行相　前解通無分別智。後解除彼",
    "T43n1830_03a:0315c01": "　或行境之行解相貌。此解亦非無分別智。以",
    "T43n1830_03a:0315c02": "無相故　然本但是行於相義。非是行解",
    "T43n1830_03a:0315c03": "義。",
    "T43n1830_03a:0315c04": "論。處謂處所至所依處故。述曰。下解境。",
    "T43n1830_03a:0315c05": "於中有二。初別解內外所緣。後方總解所",
    "T43n1830_03a:0315c06": "緣。初文復二。初外。後內　今此即是識之",
    "T43n1830_03a:0315c07": "相分。依名釋義如文可知。此為外相　然",
    "T43n1830_03a:0315c08": "下自廣。隨彼處會。",
    "T43n1830_03a:0315c09": "論。執受有二至及有根身。述曰。下解內",
    "T43n1830_03a:0315c10": "境。與外境殊故別開說　總相而言。執受義",
    "T43n1830_03a:0315c11": "者。執是攝義。持義　受是領義。覺義　攝為",
    "T43n1830_03a:0315c12": "自體。持令不壞。安危共同。而領受之。能生",
    "T43n1830_03a:0315c13": "覺受。名為執受。領為境也。如瑜伽論第",
    "T43n1830_03a:0315c14": "五十一．五十三．七十六卷同此義釋　對",
    "T43n1830_03a:0315c15": "法第五說執受者。但唯五根．四塵一分。不",
    "T43n1830_03a:0315c16": "說種子．及與聲處　五十六說。五根全．五",
    "T43n1830_03a:0315c17": "塵一分名為執受。二文不同　五十三說。",
    "T43n1830_03a:0315c18": "執受有二　一若識依執名有執受。謂識所",
    "T43n1830_03a:0315c19": "託安危事同　即顯依持而領受義　領受",
    "T43n1830_03a:0315c20": "義者。謂以為境　二以此為依能生諸受。",
    "T43n1830_03a:0315c21": "此義即顯執令不壞。能生覺受　若據實",
    "T43n1830_03a:0315c22": "理。生覺受者唯是身根。以餘四根。色．香．味",
    "T43n1830_03a:0315c23": "觸。不離身根。同聚一處亦名覺受。體實非",
    "T43n1830_03a:0315c24": "也　薩婆多等亦作此解。對法唯據現行。此",
    "T43n1830_03a:0315c25": "義生覺受義　不論其聲。聲體虛疎不可",
    "T43n1830_03a:0315c26": "執之而生覺受。故略不說。故外道中說為",
    "T43n1830_03a:0315c27": "無礙　五十六中唯據現行。不相離大所",
    "T43n1830_03a:0315c28": "發之聲。同處不相離。不異大極微而出。復親",
    "T43n1830_03a:0315c29": "領之。故通十界處。不言種子　五十一卷．",
    "T43n1830_03a:0316a01": "及此論等。通依現．種二執受義。通於十界",
    "T43n1830_03a:0316a02": "種子．現行。文勢雖殊義意同也　問無表色．",
    "T43n1830_03a:0316a03": "心．心所。亦依於識安危共同。雖不執令能",
    "T43n1830_03a:0316a04": "生覺受。如種子等。何非執受　答非所緣",
    "T43n1830_03a:0316a05": "故。如下當說。無領受義　問外器界既以",
    "T43n1830_03a:0316a06": "為境。何非執受　答非是相近。不執為自",
    "T43n1830_03a:0316a07": "體。故與識相遠不為依故。故非執受",
    "T43n1830_03a:0316a08": "　問既唯緣此更無餘者。何故十卷楞伽說。",
    "T43n1830_03a:0316a09": "云阿𥠖耶識。緣名．及相猶如毛．輪　答名",
    "T43n1830_03a:0316a10": "體即聲。聲是能詮。說緣其名意說緣聲。",
    "T43n1830_03a:0316a11": "如言緣相意在根等。不爾心等相應是彼",
    "T43n1830_03a:0316a12": "所緣　又相者即色蘊。有相顯故。名謂非",
    "T43n1830_03a:0316a13": "色四蘊。第八緣初相現行．及種。但緣名種",
    "T43n1830_03a:0316a14": "不緣現行。亦名緣名　又解。相者即執受．",
    "T43n1830_03a:0316a15": "處俱名為相。相即相分。見分所取。名者",
    "T43n1830_03a:0316a16": "四蘊。即心．心所法。自證分緣。許自緣故",
    "T43n1830_03a:0316a17": "　又相者即器．有根身。現可知故。其諸種子",
    "T43n1830_03a:0316a18": "總名為名。相難可知。唯以名顯故名為名",
    "T43n1830_03a:0316a19": "　問何故彼復說第八識頓分別知一切境",
    "T43n1830_03a:0316a20": "界　答說自一切境。皆頓分別知。非如餘",
    "T43n1830_03a:0316a21": "識境漸次能了故　由是彼經復作是說。自",
    "T43n1830_03a:0316a22": "身．及資具。一時頓分別　與此文同。並不",
    "T43n1830_03a:0316a23": "違也　問何故辨中邊云唯緣根．塵　生",
    "T43n1830_03a:0316a24": "覺受故。舊論云。根．塵．我．及識。本識生似",
    "T43n1830_03a:0316a25": "彼。至卷末當解。",
    "T43n1830_03a:0316a26": "論。諸種子者至分別習氣。述曰。即是一切",
    "T43n1830_03a:0316a27": "有漏善等諸法種子。下解五法中。此三唯有",
    "T43n1830_03a:0316a28": "漏。論說非無漏。無漏種子此識既不緣。但",
    "T43n1830_03a:0316a29": "為彼依故非執受。與七十六．解深密同。",
    "T43n1830_03a:0316b01": "與五十一．顯揚等別。彼言遍計所執自性",
    "T43n1830_03a:0316b02": "妄執習氣。有何所以者。此有二說　護法",
    "T43n1830_03a:0316b03": "等說。唯染無記心中有法執。善．無記心不",
    "T43n1830_03a:0316b04": "能起執。因執心所執。為所遍計熏成於",
    "T43n1830_03a:0316b05": "種。此種名妄執習氣。即見．相分而熏種生",
    "T43n1830_03a:0316b06": "　又解應分別論文染無記心有遍計所執",
    "T43n1830_03a:0316b07": "自性妄執。故此種子名遍計所執自性妄執",
    "T43n1830_03a:0316b08": "習氣。善．無記心但是遍計。計是分別心之異",
    "T43n1830_03a:0316b09": "名。故此種名遍計習氣。而非所執自性妄執",
    "T43n1830_03a:0316b10": "習氣。以有漏心皆名遍計故。非善等心中",
    "T43n1830_03a:0316b11": "許有執故　或復此文但約染語。以有漏",
    "T43n1830_03a:0316b12": "中多起執故。若不爾者。一切色法非能熏",
    "T43n1830_03a:0316b13": "者。皆非能遍計。亦不起執。相分之中既無",
    "T43n1830_03a:0316b14": "種子。又此不說本識應不緣。既爾第八應",
    "T43n1830_03a:0316b15": "亦能熏。有力能執故。由此故知。此解為勝。",
    "T43n1830_03a:0316b16": "下三性中更當分別　安惠等說。有漏八識",
    "T43n1830_03a:0316b17": "皆能遍計而起於執。即以此文為證。今此",
    "T43n1830_03a:0316b18": "師意有八識種子。唯自體分後生現行。似",
    "T43n1830_03a:0316b19": "有能詮．所詮相現說為名．相。名．相現行遍",
    "T43n1830_03a:0316b20": "計所執。相似有故。說自證種能生名．相因",
    "T43n1830_03a:0316b21": "緣。名為名．相等習氣。非離自證種外別有",
    "T43n1830_03a:0316b22": "名．相種　或名與相雖無實體。而別有種",
    "T43n1830_03a:0316b23": "亦不相違　此中二解如下自知　然今此",
    "T43n1830_03a:0316b24": "文與彼既別。故此文勝。通一切有漏三界．三",
    "T43n1830_03a:0316b25": "性。乃至決擇分等種。皆是執受。阿賴耶識",
    "T43n1830_03a:0316b26": "性所攝故　問為緣種子別功能不　答自",
    "T43n1830_03a:0316b27": "有種子即是功能。能生現行之功能故。然",
    "T43n1830_03a:0316b28": "復有別功能。如心．心所種子。有總能生現",
    "T43n1830_03a:0316b29": "行功能。復有厭心差別功能即無想定。然",
    "T43n1830_03a:0316c01": "第八識雖緣種子。不緣無想定。此即不",
    "T43n1830_03a:0316c02": "緣差別功能　若爾無色界識。即不緣心",
    "T43n1830_03a:0316c03": "等廣大功能。如何乃言於無色界。能緣廣",
    "T43n1830_03a:0316c04": "大執受境等　此義應思　如善種子本識",
    "T43n1830_03a:0316c05": "雖緣。然但緣體。體即識性。唯無記攝。不緣",
    "T43n1830_03a:0316c06": "善等餘別功能。無想定等唯是善性。故亦不",
    "T43n1830_03a:0316c07": "緣無色界中雖有善種差別功能。即是能",
    "T43n1830_03a:0316c08": "生廣大之心現行法故。不失無記。不違本",
    "T43n1830_03a:0316c09": "識。不如善等．及無想定違本識故。故於無",
    "T43n1830_03a:0316c10": "色界緣廣大功能　無想定等是種上假。無",
    "T43n1830_03a:0316c11": "色廣大功能不然。故不許緣無想定等　又",
    "T43n1830_03a:0316c12": "無色界廣大之用。唯在現行。種是彼因。即是",
    "T43n1830_03a:0316c13": "廣大之功能義。彼第八境種子。從現行為",
    "T43n1830_03a:0316c14": "名名廣大功能。非緣種上廣大別義。故無",
    "T43n1830_03a:0316c15": "有失　又種有三品。此為一類緣。心無三",
    "T43n1830_03a:0316c16": "品。任運緣故。心唯一界。種通三界。繫．性別",
    "T43n1830_03a:0316c17": "故。如第八緣異界色法。見．相別界攝。以親",
    "T43n1830_03a:0316c18": "緣故。名本識故。不同意識等。彼分別生",
    "T43n1830_03a:0316c19": "故。相．見必同界。但得為境。非必有用。此",
    "T43n1830_03a:0316c20": "識任運隨因緣變。境有用故。即己體故。若",
    "T43n1830_03a:0316c21": "斷．未斷。隨增．減緣。如現行法相分緣故。",
    "T43n1830_03a:0316c22": "論。有根身者至及根依處。述曰。身者諸大",
    "T43n1830_03a:0316c23": "造等合聚名身。或依止名身。即一形之總稱。",
    "T43n1830_03a:0316c24": "以根微細不言於根。但言緣身。恐無根",
    "T43n1830_03a:0316c25": "色。以別根為首標其總身。即顯本識緣彼",
    "T43n1830_03a:0316c26": "五根．扶根色盡。總身之中有別根故名有",
    "T43n1830_03a:0316c27": "根身　又成身者以根為主。身是通名。以",
    "T43n1830_03a:0316c28": "主標首。為稱於身名有根身　根通五根。",
    "T43n1830_03a:0316c29": "唯自身者　依處即是諸扶根。五處不可以",
    "T43n1830_03a:0317a01": "聲對法第五說非執受故。唯為外境緣。然",
    "T43n1830_03a:0317a02": "實亦內緣。又緣他五境等。即非執受如外",
    "T43n1830_03a:0317a03": "境故。此中有量。准作可知。",
    "T43n1830_03a:0317a04": "論。此二皆是至同安危故。述曰。釋執受義。",
    "T43n1830_03a:0317a05": "執受義者。同安危等。如前已說兩義釋之。",
    "T43n1830_03a:0317a06": "此中言總。對法．瑜伽．顯揚．俱舍等。皆有執",
    "T43n1830_03a:0317a07": "受義。",
    "T43n1830_03a:0317a08": "論。執受及處但是所緣。述曰。總解上也。",
    "T43n1830_03a:0317a09": "論。阿賴耶識至外變為器。述曰。顯由親因",
    "T43n1830_03a:0317a10": "種．及業緣種。變內．外相。",
    "T43n1830_03a:0317a11": "論。即以所變至而得起故。述曰。本識行相",
    "T43n1830_03a:0317a12": "必杖境生。此唯所變。非心外法。本識必緣",
    "T43n1830_03a:0317a13": "實法生故。若無相分見分不生。即解本頌",
    "T43n1830_03a:0317a14": "先境後行之所以也　杖謂杖託。此意總",
    "T43n1830_03a:0317a15": "顯見託相生。大乘影像即是所變。緣有生",
    "T43n1830_03a:0317a16": "心。非緣無也　有處說諸識必依緣有本",
    "T43n1830_03a:0317a17": "質方生。即以名教等為本質故。如下當",
    "T43n1830_03a:0317a18": "辨。此略解訖　變有二種　一者生變。即轉",
    "T43n1830_03a:0317a19": "變義。如次前說。變謂因．果生熟差別。等流．",
    "T43n1830_03a:0317a20": "異熟二因習氣名因能變。所生八識現種種",
    "T43n1830_03a:0317a21": "相。是果能變。故能生因說名能變　二緣名",
    "T43n1830_03a:0317a22": "變。即變現義。是果能變。且第八識唯變種",
    "T43n1830_03a:0317a23": "子及有根身等。眼等轉識變色等是　此中",
    "T43n1830_03a:0317a24": "但言緣故名變。下論言變。准此分別　若",
    "T43n1830_03a:0317a25": "生名變。種子第八識生七識等。並名為變。",
    "T43n1830_03a:0317a26": "七識生第八。亦名為變。緣無漏生種准",
    "T43n1830_03a:0317a27": "此應知　若緣名變。即唯影像。心上現者。",
    "T43n1830_03a:0317a28": "有漏諸識等各自相分是。准此應思一切諸",
    "T43n1830_03a:0317a29": "法　或復作三。亦有執故名之為變。即根．",
    "T43n1830_03a:0317b01": "種等具二變義。外器唯一。七識亦一。言不",
    "T43n1830_03a:0317b02": "變者。依此二門．三門可解　大乘緣無不",
    "T43n1830_03a:0317b03": "生識心。影像之中必定變為。依他法故。故",
    "T43n1830_03a:0317b04": "行相杖之而方得起。非緣本質法名緣",
    "T43n1830_03a:0317b05": "有生心。以或無故。如過．未等。若影像心",
    "T43n1830_03a:0317b06": "不定有者。即應識起無有緣義。境無體",
    "T43n1830_03a:0317b07": "故。此如我見。經部．薩婆多．大乘皆別。",
    "T43n1830_03a:0317b08": "已略解訖。自下廣解。初廣行相。次廣所緣",
    "T43n1830_03a:0317b09": "　初中有三。初護法菩薩釋其了言申其正",
    "T43n1830_03a:0317b10": "義。二明四分。及對小乘明行相等。三總結。",
    "T43n1830_03a:0317b11": "論。此中了者至有了別用。述曰。即申正",
    "T43n1830_03a:0317b12": "義。解了言也　言此中者。是簡持義。此解",
    "T43n1830_03a:0317b13": "第八識行相故　言異熟識於自所緣者。即",
    "T43n1830_03a:0317b14": "所變影像。是親所緣。相分所攝。於此有了",
    "T43n1830_03a:0317b15": "別用。非於心外法等。",
    "T43n1830_03a:0317b16": "論。此了別用見分所攝。述曰。謂於所緣相",
    "T43n1830_03a:0317b17": "分之上有了別有。即行相故。是識見分非",
    "T43n1830_03a:0317b18": "是餘分　然行相有二　一者見分。如此文",
    "T43n1830_03a:0317b19": "說。即一切識等皆有此行相。於所緣上定",
    "T43n1830_03a:0317b20": "有　二者影像相分名為行相。其一切識或",
    "T43n1830_03a:0317b21": "有。或無。所緣不定故。如此論下所緣緣中。",
    "T43n1830_03a:0317b22": "出二所緣緣體。又瑜伽等說同一所緣是也",
    "T43n1830_03a:0317b23": "　今此且約諸識定有者說。或與小乘別",
    "T43n1830_03a:0317b24": "體者說。以影像相為行相者。小乘同故。",
    "T43n1830_03a:0317b25": "然唯初解無第二者。第八俱時五心所法。如",
    "T43n1830_03a:0317b26": "何可說同一所緣不同一行相。故須二解。",
    "T43n1830_03a:0317b27": "以影像相為行相者。出集量文。",
    "T43n1830_03a:0317b28": "論。然有漏識至能緣相現。述曰。大段第二",
    "T43n1830_03a:0317b29": "明四分義。即分為四。初立二分　於中有",
    "T43n1830_03a:0317b30": "二。初立二分。後引教成　立二分中。初",
    "T43n1830_03a:0317c01": "申自義。後方破他。此出自義　謂安惠等",
    "T43n1830_03a:0317c02": "古大乘師。多說唯有識自證分無相．見分。",
    "T43n1830_03a:0317c03": "護法出已說見．相有。依集量論等方顯發",
    "T43n1830_03a:0317c04": "之。故先敘宗　自體生時者。識自體也　皆",
    "T43n1830_03a:0317c05": "似所緣能緣相現者。依他二分。似遍計所執",
    "T43n1830_03a:0317c06": "情計二分現也　似能緣相者。大乘見分",
    "T43n1830_03a:0317c07": "收。當小乘事攝。似彼行相取所緣故。名似",
    "T43n1830_03a:0317c08": "能緣　似所緣相者。大乘相分收。當小乘",
    "T43n1830_03a:0317c09": "行相。似彼所緣心外相分。為見分所緣故。",
    "T43n1830_03a:0317c10": "名似所緣相　是心外法此中無故。",
    "T43n1830_03a:0317c11": "論。彼相應法應知亦爾。述曰。一如於心。",
    "T43n1830_03a:0317c12": "今此正義　不同安惠．及小乘中正量部等。",
    "T43n1830_03a:0317c13": "無所緣相得名為緣　不同薩婆多等。許",
    "T43n1830_03a:0317c14": "有行相。但取心外所緣。無心．心所自能緣",
    "T43n1830_03a:0317c15": "故。",
    "T43n1830_03a:0317c16": "論。似所緣相至說名見分。述曰。此說能似",
    "T43n1830_03a:0317c17": "攝於見．相。",
    "T43n1830_03a:0317c18": "論。若心心所至自所緣境。述曰。自下第二",
    "T43n1830_03a:0317c19": "正破安惠．正量部等　量言。如緣青時若",
    "T43n1830_03a:0317c20": "心．心所上無所緣相貌。應不能緣當正",
    "T43n1830_03a:0317c21": "起時自心所緣之境。此立宗也。許無所緣",
    "T43n1830_03a:0317c22": "相故。因也。如餘所不緣境。喻也。或如餘",
    "T43n1830_03a:0317c23": "人境　又量。我餘時緣聲等心。亦應緣今",
    "T43n1830_03a:0317c24": "色。許無所緣相故。如今緣自青等之心。",
    "T43n1830_03a:0317c25": "餘人亦爾。",
    "T43n1830_03a:0317c26": "論。或應一一能緣一切。述曰。謂除所緣色",
    "T43n1830_03a:0317c27": "外諸餘法。亦應為此緣色心緣。無所緣相",
    "T43n1830_03a:0317c28": "故。如現自所緣色。他人亦爾。",
    "T43n1830_03a:0317c29": "論。自境如餘餘如自故。述曰。或自境如餘",
    "T43n1830_03a:0318a01": "境亦不緣。或餘境如自境亦應緣。即此二",
    "T43n1830_03a:0318a02": "喻各通前量　或論中二量次第配之。初屬",
    "T43n1830_03a:0318a03": "上。後屬下。此義意言。緣此自境時。心上必",
    "T43n1830_03a:0318a04": "有帶境之相。如鏡面上似面相生。方名所",
    "T43n1830_03a:0318a05": "緣。不爾便有如前說過。除正量等外所餘",
    "T43n1830_03a:0318a06": "部共大乘同　而真如無似境之相。如下所",
    "T43n1830_03a:0318a07": "緣緣中自會。",
    "T43n1830_03a:0318a08": "此破所緣無訖。次破無能緣見。然佛地論",
    "T43n1830_03a:0318a09": "第三。四智三諍。但論相分有無不論見分。",
    "T43n1830_03a:0318a10": "即與此別。下第九中自當解釋。",
    "T43n1830_03a:0318a11": "論。若心心所至如虛空等。述曰。心．心所法",
    "T43n1830_03a:0318a12": "有能緣相。不爾心等應非能緣。無能緣相",
    "T43n1830_03a:0318a13": "故。如虛空等。",
    "T43n1830_03a:0318a14": "論。或虛空亦是能緣。述曰。此返難云。汝虛",
    "T43n1830_03a:0318a15": "空等。應是能緣。無能緣相故。如心．心所",
    "T43n1830_03a:0318a16": "　古大乘師即安惠等。既如是立二分俱無。",
    "T43n1830_03a:0318a17": "論下自說　清辨亦云。若約勝義諸法皆空。",
    "T43n1830_03a:0318a18": "唯有虛偽。如幻化等。若約世俗見．相俱有。",
    "T43n1830_03a:0318a19": "許有外境。故非唯識。識離於境有何體",
    "T43n1830_03a:0318a20": "用。故知諸法有境無心。若言心等有緣作",
    "T43n1830_03a:0318a21": "用許有實作用。便非釋子。亦違聖教。今且",
    "T43n1830_03a:0318a22": "違汝一切唯境。故能緣相決定是無。小乘諸",
    "T43n1830_03a:0318a23": "師此相皆有　此義意言。心．心所生必有能",
    "T43n1830_03a:0318a24": "緣之相。如鏡必有能照之相。不爾便有如",
    "T43n1830_03a:0318a25": "前說過。不同外道．小乘有實作用體仍非",
    "T43n1830_03a:0318a26": "無。此中比量。准之可解　若爾即鏡應名",
    "T43n1830_03a:0318a27": "能緣　如下所緣緣中說。",
    "T43n1830_03a:0318a28": "第一別破正量部等。第二別破清辨。合破",
    "T43n1830_03a:0318a29": "安惠下引經證。",
    "T43n1830_03a:0318b01": "論。故心心所必有二相。述曰。故者因也。因",
    "T43n1830_03a:0318b02": "前義說。",
    "T43n1830_03a:0318b03": "論。如契經說至各自然而轉。述曰。引厚嚴",
    "T43n1830_03a:0318b04": "經　上之二句明內心有。外境是無　下",
    "T43n1830_03a:0318b05": "之二句明自內心見．相二分有。謂即似能所",
    "T43n1830_03a:0318b06": "緣相是　各自然而轉者。謂見．相分各各自",
    "T43n1830_03a:0318b07": "然。從其因緣和合而起。不必須待心外之",
    "T43n1830_03a:0318b08": "境　或計大自在天之所作故方乃得轉。",
    "T43n1830_03a:0318b09": "今異於彼說自然言。故緣龜毛心影像起。",
    "T43n1830_03a:0318b10": "此證有二分也。",
    "T43n1830_03a:0318b11": "論。執有離識至自體相故。述曰。下解三分",
    "T43n1830_03a:0318b12": "　於中有二。初對十九部辨相差別。後申",
    "T43n1830_03a:0318b13": "三分。此等即初　除大眾．正量。外皆是此",
    "T43n1830_03a:0318b14": "也。又大眾部心得自緣。見分緣相與此等",
    "T43n1830_03a:0318b15": "同。自緣體者則不如是。以緣自體不須",
    "T43n1830_03a:0318b16": "別起行相。以能緣見者為行相。所緣見為",
    "T43n1830_03a:0318b17": "所緣．及事。此等取境者彼執。心外之境是所",
    "T43n1830_03a:0318b18": "緣。心上有似所緣之相名行相。體即見分",
    "T43n1830_03a:0318b19": "攝故　以大乘相．見分。即彼宗立名。非是",
    "T43n1830_03a:0318b20": "彼定許有見．相分名也　觀所緣云帶彼",
    "T43n1830_03a:0318b21": "相故　即是行相。謂行於相見分能緣說",
    "T43n1830_03a:0318b22": "名為事　是心．心所自體相故。是釋事義",
    "T43n1830_03a:0318b23": "　不言自體事言自體相者。簡大乘事謂自",
    "T43n1830_03a:0318b24": "證分。言自體事便濫彼故。",
    "T43n1830_03a:0318b25": "論。心與心所至行相相似。述曰。心．心所。同",
    "T43n1830_03a:0318b26": "所．依所緣。俱依一根。緣一境故　行相相",
    "T43n1830_03a:0318b27": "似。俱有似境相。隨是青等行相各別。總相",
    "T43n1830_03a:0318b28": "似故。雖受以領納為相。想以取像為相",
    "T43n1830_03a:0318b29": "等。一一心．心所。各有青等行相故名為相似。",
    "T43n1830_03a:0318c01": "論。事雖數等至相各別故。述曰。識．受等體",
    "T43n1830_03a:0318c02": "各是一故。而相狀別。識．受．想等體性相狀各",
    "T43n1830_03a:0318c03": "各別故。行相言似。不言等者。據相似故。",
    "T43n1830_03a:0318c04": "相似．等義無有差別。",
    "T43n1830_03a:0318c05": "論。達無離識至見分名行相。述曰。是大乘",
    "T43n1830_03a:0318c06": "義。則說相分是所緣故。由無心外法。以小",
    "T43n1830_03a:0318c07": "乘行相而為所緣。即是相分。彼宗說相分",
    "T43n1830_03a:0318c08": "非是所緣。是能緣上所緣之相故。彼之見分",
    "T43n1830_03a:0318c09": "自體事者。大乘名行相。能行於相故。所似",
    "T43n1830_03a:0318c10": "即相分。",
    "T43n1830_03a:0318c11": "論。相見所依至即自證分。述曰。此二所依",
    "T43n1830_03a:0318c12": "自體名事　言所依者。是依止義。謂相離",
    "T43n1830_03a:0318c13": "見無別條然各別自體。此二若無一總所",
    "T43n1830_03a:0318c14": "依者。相離見應有。是二法故。如心與所。",
    "T43n1830_03a:0318c15": "然無別體。但二功能。故應別有一所依體。",
    "T43n1830_03a:0318c16": "起二用時由有此體。故言相．見自體名事。",
    "T43n1830_03a:0318c17": "即自證分。然小乘人心外有境。即以為所",
    "T43n1830_03a:0318c18": "緣。大乘說無故。以彼小乘行相。為大乘相",
    "T43n1830_03a:0318c19": "分。大乘心得自緣。別立自體分即以為事。",
    "T43n1830_03a:0318c20": "故以見分名行相。即小乘事體是見分。不",
    "T43n1830_03a:0318c21": "立自證分。無返緣故。大．小二乘所說各別。",
    "T43n1830_03a:0318c22": "然彼難云。刀不自割。如何心能自緣。別立",
    "T43n1830_03a:0318c23": "自證分。",
    "T43n1830_03a:0318c24": "論云。此若無者至必不能憶故。述曰。謂",
    "T43n1830_03a:0318c25": "無自體分。應不自憶心．心所法。所以者何。",
    "T43n1830_03a:0318c26": "如不曾更境必不能憶故。謂若曾未得之",
    "T43n1830_03a:0318c27": "境。必不能憶。心昔現在曾不自緣既過去",
    "T43n1830_03a:0318c28": "已。如何能憶此已滅心。以不曾為相分緣",
    "T43n1830_03a:0318c29": "故。我今雖不令為相分緣。然自證分緣故。",
    "T43n1830_03a:0319a01": "如曾相分所更境故。今能憶之　量云。今",
    "T43n1830_03a:0319a02": "所思念過去不曾更心等。除宿命．他心智",
    "T43n1830_03a:0319a03": "等餘心一切皆應不能憶。不曾更故。如",
    "T43n1830_03a:0319a04": "不曾更色等　却證故知。曾現在緣。佛地",
    "T43n1830_03a:0319a05": "第三云。集量論說。乃至若不爾者。如不曾",
    "T43n1830_03a:0319a06": "見不應憶念。",
    "T43n1830_03a:0319a07": "論。心與心所至有差別故。述曰。然心．心所",
    "T43n1830_03a:0319a08": "同所依根。其所緣相各各變別。故但相似。緣",
    "T43n1830_03a:0319a09": "青相分皆變青故。事雖數等而相各異。識．",
    "T43n1830_03a:0319a10": "受等體有差別故。與小乘別　然瑜伽第",
    "T43n1830_03a:0319a11": "一說同一所緣不同一行相。據了別領納各",
    "T43n1830_03a:0319a12": "各不同故。相分雖不同然極相似。如青為",
    "T43n1830_03a:0319a13": "境。諸相俱青相似名同　見分各異。雖俱是",
    "T43n1830_03a:0319a14": "青取像各異。故名不同行相　此中有行",
    "T43n1830_03a:0319a15": "相與見分。雖各非一。各據義別。境據總故",
    "T43n1830_03a:0319a16": "名之為一。見據別故名為相似。此卷論中",
    "T43n1830_03a:0319a17": "據實為言。故與瑜伽說不同也　又彼約",
    "T43n1830_03a:0319a18": "疎所緣緣。此約親所緣緣。此心．心所許時．",
    "T43n1830_03a:0319a19": "依同。所緣．事等。亦據所緣各相似義。非是",
    "T43n1830_03a:0319a20": "相違。",
    "T43n1830_03a:0319a21": "明三分中。次文第二約三分等明心．心所。",
    "T43n1830_03a:0319a22": "論。然心心所至各有三分。述曰。此即陳那",
    "T43n1830_03a:0319a23": "菩薩依經立理。諸論共同。",
    "T43n1830_03a:0319a24": "何須說三。",
    "T43n1830_03a:0319a25": "論。所量能量至所依體故。述曰。相分．見分．",
    "T43n1830_03a:0319a26": "自體三種。即所．能量．量果別也。如次配之",
    "T43n1830_03a:0319a27": "　如以尺丈量於物時。物為所量。尺為",
    "T43n1830_03a:0319a28": "能量。解數之智名為量果。心等量境類亦",
    "T43n1830_03a:0319a29": "應然。故立三種　若無自證分。相．見二分",
    "T43n1830_03a:0319b01": "無所依事故。即成別體心外有境。今言",
    "T43n1830_03a:0319b02": "有所依故離心無境。即一體也。",
    "T43n1830_03a:0319b03": "論。如集量論至此三體無別。述曰。相唯所",
    "T43n1830_03a:0319b04": "量。見為能量。自證為量果。此頌意言。今此",
    "T43n1830_03a:0319b05": "三種體是一識。不離識故說之為唯。功能",
    "T43n1830_03a:0319b06": "各別故說言三　果是何義。成滿因義。見",
    "T43n1830_03a:0319b07": "分緣相既為能量。能量無果量境何益。如",
    "T43n1830_03a:0319b08": "人量物起量解也　小乘量果即是見分。行",
    "T43n1830_03a:0319b09": "相為能量。外境為所量。與此稍別　然有",
    "T43n1830_03a:0319b10": "六師。及敘陳那以前．以後。量．及量果體性",
    "T43n1830_03a:0319b11": "不同。如因明抄說。佛地論中雖說三分。無",
    "T43n1830_03a:0319b12": "頌引證。唯有長行。",
    "T43n1830_03a:0319b13": "論。又心心所至證自證分。述曰。明四分",
    "T43n1830_03a:0319b14": "中。自下第三說有四分。於中有四。初立四",
    "T43n1830_03a:0319b15": "理。二分別之。三引教成。四釋頌意。下即初",
    "T43n1830_03a:0319b16": "也　護法以後方始立之。理極須然。如文",
    "T43n1830_03a:0319b17": "可解。然諸經論唯多三分。",
    "T43n1830_03a:0319b18": "論。此若無者至應皆證故。述曰。此立理也。",
    "T43n1830_03a:0319b19": "第三．第二心分既同。應立別有能證自分。",
    "T43n1830_03a:0319b20": "量云。第三分心。應有能照之心。心分攝故。",
    "T43n1830_03a:0319b21": "猶如見分　見分返此或無能證。",
    "T43n1830_03a:0319b22": "論。又自證分至必有果故。述曰。見分為能",
    "T43n1830_03a:0319b23": "量。第三為量果。若第三能量。立誰為量果。",
    "T43n1830_03a:0319b24": "為量如前。",
    "T43n1830_03a:0319b25": "彼若救云第二見分為第三果。",
    "T43n1830_03a:0319b26": "論。不應見分至非量攝故。述曰。由此見分",
    "T43n1830_03a:0319b27": "或時亦有非量攝故。不證第三。",
    "T43n1830_03a:0319b28": "論。由此見分至必現量故。述曰。諸體自緣",
    "T43n1830_03a:0319b29": "皆證自相。果亦唯現。見緣相分。或量．非量。",
    "T43n1830_03a:0319c01": "故不應言見分為果。不可非量法為現量",
    "T43n1830_03a:0319c02": "果故。故不可見分或緣於相是比．非量。",
    "T43n1830_03a:0319c03": "返緣自證復是現量。難曰。見分緣相或",
    "T43n1830_03a:0319c04": "量。或非量。一向現量自證分以為果。何妨",
    "T43n1830_03a:0319c05": "自證唯現量能量。亦得比量或非以為果。",
    "T43n1830_03a:0319c06": "解曰。現量心自體。比．非量果可唯現。比．非",
    "T43n1830_03a:0319c07": "二種非證體。何得能為現量果　現量為",
    "T43n1830_03a:0319c08": "比果。比不為現果。問答亦然　外內難。緣",
    "T43n1830_03a:0319c09": "縛難。例亦然。見緣相為縛。自證應亦爾。是",
    "T43n1830_03a:0319c10": "縛無失。然唯現量。如五識境縛。仍是現量",
    "T43n1830_03a:0319c11": "收。證自體故。為是煩惱染污相故。如末那",
    "T43n1830_03a:0319c12": "章　夫證自體必現量攝。故不可說見分",
    "T43n1830_03a:0319c13": "緣相。或量．非量。為自證果。不可見分一時",
    "T43n1830_03a:0319c14": "之中為量．非量。以相違故。縱許見分或比．",
    "T43n1830_03a:0319c15": "非量。為第三果。亦不定故。現量為果義即",
    "T43n1830_03a:0319c16": "定故。一心之中相違不可或量．非量。故立",
    "T43n1830_03a:0319c17": "第四義亦如前。",
    "T43n1830_03a:0319c18": "論。此四分中至後二是內。述曰。下分別",
    "T43n1830_03a:0319c19": "之。此釋見分若時現量。應為第三果難",
    "T43n1830_03a:0319c20": "也。但由見分似外緣外故名為外。非體是",
    "T43n1830_03a:0319c21": "外。故此現量亦不緣三。後二名內。體是內",
    "T43n1830_03a:0319c22": "緣內故。",
    "T43n1830_03a:0319c23": "論。初唯所緣後三通二。述曰。其義可知。縱",
    "T43n1830_03a:0319c24": "緣於心以心為相。亦唯所緣。相分之心不",
    "T43n1830_03a:0319c25": "能緣故　問見分緣外從境名外。見分緣",
    "T43n1830_03a:0319c26": "唯所緣。從唯所緣名所緣　答曰此義亦可",
    "T43n1830_03a:0319c27": "然。此文影顯故無有失。為色等難皆應准",
    "T43n1830_03a:0319c28": "思　今意欲顯由見緣外不得返緣立第",
    "T43n1830_03a:0319c29": "四分。故立外名理實非外　因論生論。自",
    "T43n1830_03a:0320a01": "證緣見。應相分心不能緣慮。所緣心故。如",
    "T43n1830_03a:0320a02": "相分心　此義不然。自證緣見一能緣上義",
    "T43n1830_03a:0320a03": "別分故。若為相分心。必非一能緣體故。或",
    "T43n1830_03a:0320a04": "別人心。或前後心。由此必非能緣性故。見",
    "T43n1830_03a:0320a05": "分等心故能緣慮。相心不然。謂第二分以第",
    "T43n1830_03a:0320a06": "三為果。自為能量。第三緣見。以第四為",
    "T43n1830_03a:0320a07": "果。能量可知。緣第四時以誰為果。不可",
    "T43n1830_03a:0320a08": "即以第四為果。如緣見分見分非果。此",
    "T43n1830_03a:0320a09": "義應思。即以所緣第四為果。第四緣第三",
    "T43n1830_03a:0320a10": "為果。例此同故。功能應爾。若更立者過無",
    "T43n1830_03a:0320a11": "窮故。唯爾所者分限足故。如無色界本識見",
    "T43n1830_03a:0320a12": "分緣種子等。更無餘相。種子搏附識自體",
    "T43n1830_03a:0320a13": "分。即以自證為相分緣。緣彼種故。然不",
    "T43n1830_03a:0320a14": "緣彼自體分上能緣功能。過如前說。仍以",
    "T43n1830_03a:0320a15": "第三自證為果此例應同。",
    "T43n1830_03a:0320a16": "論。謂第二分至或現或比。述曰。見分外緣。",
    "T43n1830_03a:0320a17": "故量不定。",
    "T43n1830_03a:0320a18": "論。第三能緣至以無用故。述曰。其第三分。",
    "T43n1830_03a:0320a19": "前緣第二。却緣第四。第四前緣第三。何不",
    "T43n1830_03a:0320a20": "通緣第二　非第二者以無用故。設許得",
    "T43n1830_03a:0320a21": "緣涉重緣過。以無用故　或無緣彼之用",
    "T43n1830_03a:0320a22": "不說緣之。如自證分不緣於相。能緣各",
    "T43n1830_03a:0320a23": "有分限可得故。然第三分得緣第四。現量",
    "T43n1830_03a:0320a24": "等定。復不緣外。佛即不爾。",
    "T43n1830_03a:0320a25": "論。第三第四至唯識理成。述曰。三．四二",
    "T43n1830_03a:0320a26": "分由取自體故現量攝。具所能緣。恒但四",
    "T43n1830_03a:0320a27": "分不減不增。無無窮過　此中有難。如得",
    "T43n1830_03a:0320a28": "及生得得非得生生非生法不立第四得．及",
    "T43n1830_03a:0320a29": "生。何妨見分緣相．及自證。不立第四分。",
    "T43n1830_03a:0320b01": "此不應然。此能緣慮有量定故。彼但成",
    "T43n1830_03a:0320b02": "就．生長功能。非緣慮法。無量相違。據功能",
    "T43n1830_03a:0320b03": "別名為非即。四用一體名為非離　又說",
    "T43n1830_03a:0320b04": "四分能．所緣異。不可言即。無別種生。一體",
    "T43n1830_03a:0320b05": "用異。故名非離。",
    "T43n1830_03a:0320b06": "論。是故契經至見種種差別。述曰。下引教",
    "T43n1830_03a:0320b07": "成　佛地論有。即厚嚴經。謂即內．外二性。此",
    "T43n1830_03a:0320b08": "內外一切分。皆有所取．能取纏繞故有四",
    "T43n1830_03a:0320b09": "分。",
    "T43n1830_03a:0320b10": "論。此頌意說至是見分故。述曰。下釋頌意。",
    "T43n1830_03a:0320b11": "此四分中相．見名外。見緣外故　三．四名",
    "T43n1830_03a:0320b12": "內。證自體故。唯見分有種種差別。或量．非",
    "T43n1830_03a:0320b13": "量。既言見分或非．比故。別立第四　此唯",
    "T43n1830_03a:0320b14": "眾生四分故言纏縛。相．及麁重二縛具故。無",
    "T43n1830_03a:0320b15": "漏心等雖有四分。而非纏縛　問如諸佛。",
    "T43n1830_03a:0320b16": "及因五．八識等唯現量者。應但三分。見分",
    "T43n1830_03a:0320b17": "即得為三果故　答此不然。外．內定故。見",
    "T43n1830_03a:0320b18": "分緣外用外也。不得復為緣內果故。一心",
    "T43n1830_03a:0320b19": "見分用。不得通緣內．外法故。雖緣真如",
    "T43n1830_03a:0320b20": "真如非外。以見分用外故亦不得緣　若",
    "T43n1830_03a:0320b21": "爾內心應非外果　此義如量。義准可知。",
    "T43n1830_03a:0320b22": "論。如是四分至自證分故。述曰。解四分",
    "T43n1830_03a:0320b23": "中。自下第四解立一分。先以義攝。次引頌",
    "T43n1830_03a:0320b24": "成後總指例。如集量頌。或攝為三。果體一",
    "T43n1830_03a:0320b25": "故。攝四入三。",
    "T43n1830_03a:0320b26": "論。或攝為二至是能緣義。述曰。如初所引",
    "T43n1830_03a:0320b27": "厚嚴經頌。能緣體一。三攝為見。攝論唯二。",
    "T43n1830_03a:0320b28": "亦攝入見　此言見者。能緣境義。通心．心",
    "T43n1830_03a:0320b29": "所。非推求義推求義者唯惠能故。",
    "T43n1830_03a:0320c01": "論。或攝為一至是故說唯心。述曰。如第十",
    "T43n1830_03a:0320c02": "卷楞伽經說。此頌意言。外境無故唯有一心。",
    "T43n1830_03a:0320c03": "由執著故似外境轉　定無外境許有自",
    "T43n1830_03a:0320c04": "心。不離心故總名一識。心所與心相應。色",
    "T43n1830_03a:0320c05": "法心之所變。真如識之實性。四分識義用分。",
    "T43n1830_03a:0320c06": "此上四類各一別義。又皆不離識。故並名",
    "T43n1830_03a:0320c07": "唯　無漏種子但具一義。謂不離識。故說",
    "T43n1830_03a:0320c08": "名唯　頌舊云。虛妄取自心。是故心現在。",
    "T43n1830_03a:0320c09": "外法無可見。是故說唯心。",
    "T43n1830_03a:0320c10": "論。如是處處說唯一心。述曰。此指例也。諸",
    "T43n1830_03a:0320c11": "師因此執諸有情唯有一識。此義非也。至",
    "T43n1830_03a:0320c12": "下當知。今此即是例十地等一心之文。三",
    "T43n1830_03a:0320c13": "界唯爾心。離一心外無別法故。",
    "T43n1830_03a:0320c14": "論。此一心言亦攝心所。述曰。此頌非唯一",
    "T43n1830_03a:0320c15": "心。如境更無異物。亦有心所。如言王者亦",
    "T43n1830_03a:0320c16": "攝臣故。",
    "T43n1830_03a:0320c17": "論。故識行相至識之見分。述曰。自下辨行",
    "T43n1830_03a:0320c18": "相中。大文第三總結　故識行相即是了別。",
    "T43n1830_03a:0320c19": "却結頌中了一字也。此了別體即是第八識",
    "T43n1830_03a:0320c20": "之見分。歸本所明　然安惠立唯一分",
    "T43n1830_03a:0320c21": "　難陀立二分　陳那立三分　護法立四",
    "T43n1830_03a:0320c22": "分　今此論文護法菩薩依四教理說四差",
    "T43n1830_03a:0320c23": "別。俱依他性。非安惠等諸師知見　此四分",
    "T43n1830_03a:0320c24": "相望為所緣。各為自證．及行相者。所緣可",
    "T43n1830_03a:0320c25": "知。逐難說者。第四名行相。第三名所緣。",
    "T43n1830_03a:0320c26": "亦名自體。能緣自體故。不可以見分為",
    "T43n1830_03a:0320c27": "自體。不緣第四故　如第三為行相。第二",
    "T43n1830_03a:0320c28": "名所緣。第四名自體。能緣第三。以能緣法",
    "T43n1830_03a:0320c29": "為自體故　又第三分為行相緣第四時。",
    "T43n1830_03a:0321a01": "第四為所緣。所緣即自體。如四緣第三。返",
    "T43n1830_03a:0321a02": "覆理齊故　第三為自體見分為行相。相分",
    "T43n1830_03a:0321a03": "為所緣。如前已辨。又難云。第二量．非量。",
    "T43n1830_03a:0321a04": "餘之二分是現量。第二染．非染。餘之二分定",
    "T43n1830_03a:0321a05": "非染　又量．非量殊。苦．樂．捨應異。又見",
    "T43n1830_03a:0321a06": "分解．非解。餘二定皆解。餘一切法准難可知",
    "T43n1830_03a:0321a07": "　又心若自緣。即有因果．能所作．能所成．",
    "T43n1830_03a:0321a08": "能所引．能所生．能所屬．能所縛．能所相．能",
    "T43n1830_03a:0321a09": "所覺無差別過失　亦不應言二緣生識。",
    "T43n1830_03a:0321a10": "三和合生識。識亦生識故　亦不應立有",
    "T43n1830_03a:0321a11": "邪見心。以邪見心自知邪故　亦不應言",
    "T43n1830_03a:0321a12": "惡心遍體皆是不善。以自知心是不善故。",
    "T43n1830_03a:0321a13": "此為正智。非邪惡故　其四念住亦應無",
    "T43n1830_03a:0321a14": "別。以身等念住。即法念住等故　又四諦",
    "T43n1830_03a:0321a15": "智應無差別。以苦智等即成道智等故",
    "T43n1830_03a:0321a16": "　又宿住智亦應不成。知現在故。他心智亦",
    "T43n1830_03a:0321a17": "爾。以自知故　又若知他如知自者。知他",
    "T43n1830_03a:0321a18": "應是邪。謂他為自故。知自如他反難亦爾",
    "T43n1830_03a:0321a19": "　又用二故體應非一。如燈自照其喻不",
    "T43n1830_03a:0321a20": "成喻。無能緣等心。有能緣等故。即有因",
    "T43n1830_03a:0321a21": "法自相相違。喻所立不成過　又燈若性照。",
    "T43n1830_03a:0321a22": "更何須照。若非明者。應非能照。體應是",
    "T43n1830_03a:0321a23": "闇　諸如是等種種妨難。更應思擇次第",
    "T43n1830_03a:0321a24": "解之　然佛地第三。有解燈照難。餘難無",
    "T43n1830_03a:0321a25": "解。然他界．無為．無漏緣等。依見分說。非",
    "T43n1830_03a:0321a26": "自證分。又以堅執名非量。非比非親證名",
    "T43n1830_03a:0321a27": "非量。自證於境雖是邪見。親證自體故。不",
    "T43n1830_03a:0321a28": "作邪．正等解。故前諸難理皆不成。如五識",
    "T43n1830_03a:0321a29": "中貪．嗔等惑。雖染仍現量。由他引故成染。",
    "T43n1830_03a:0321b01": "親得故現量攝　於四分中。八識．三惠．三",
    "T43n1830_03a:0321b02": "量．因果諸門分別。皆如別章。",
    "T43n1830_03a:0321b03": "上來已廣解行相訖。下廣所緣　於中有",
    "T43n1830_03a:0321b04": "三。初外境。次內境。後料簡　初中有二。初",
    "T43n1830_03a:0321b05": "總解釋。後諸師說。",
    "T43n1830_03a:0321b06": "論。所言處者至及所造色。述曰。此義意言。",
    "T43n1830_03a:0321b07": "由自種子為因緣故。本識變為器世間相。",
    "T43n1830_03a:0321b08": "唯外非情。此即能造．及所造色。在外處故",
    "T43n1830_03a:0321b09": "言外大種。非心外法。且諸種子總有二種。",
    "T43n1830_03a:0321b10": "一是共相。二不共相。何人為共相。多人所",
    "T43n1830_03a:0321b11": "感故。雖知人人所變各別名為唯識。然",
    "T43n1830_03a:0321b12": "有相似共受用義說名共相。實非自變他",
    "T43n1830_03a:0321b13": "能用之。若能用者。此即名緣心外法故。",
    "T43n1830_03a:0321b14": "然我此物為增上緣。令多人可共受用名",
    "T43n1830_03a:0321b15": "共相。如山．河等。不共相者。若唯識理。唯",
    "T43n1830_03a:0321b16": "自心變名不共物。一切皆是。他變是他物。自",
    "T43n1830_03a:0321b17": "不能用亦名不共相。然今但約自身能用。",
    "T43n1830_03a:0321b18": "他不得用。名為不共。如奴．婢等　然依",
    "T43n1830_03a:0321b19": "諸教。共．不共中總分為四。且如瑜伽六十",
    "T43n1830_03a:0321b20": "六卷。共中有二　一共中共。如山．河等。非",
    "T43n1830_03a:0321b21": "唯一趣用。他趣不能用　二共中不共。如",
    "T43n1830_03a:0321b22": "己田．宅。及鬼等所見猛火等物。人見為水。",
    "T43n1830_03a:0321b23": "餘趣．餘人不能用故。餘房．衣等准此可知。",
    "T43n1830_03a:0321b24": "如下廣解有根身處　不共相中亦有二",
    "T43n1830_03a:0321b25": "種　一不共中不共。如眼等根。唯自識依",
    "T43n1830_03a:0321b26": "用。非他依用故　二不共中共。如自扶根",
    "T43n1830_03a:0321b27": "塵。他亦受用故。根即不爾。下文難言。雖亦",
    "T43n1830_03a:0321b28": "變他根。自識不能依他根故。由此但名",
    "T43n1830_03a:0321b29": "不共中不共。今據正義不取五根為不共",
    "T43n1830_03a:0321c01": "中共。既有此四。即至下文一一配屬　此",
    "T43n1830_03a:0321c02": "中處言共相種者。即共中共。問曰。且如色",
    "T43n1830_03a:0321c03": "中形．影假法。第八緣不　答曰。不緣。如所",
    "T43n1830_03a:0321c04": "造觸若緣。但緣本實物著。即觸處中第八",
    "T43n1830_03a:0321c05": "所變。唯能造非所造。以無體故。但緣著彼",
    "T43n1830_03a:0321c06": "俱有四大故。此由四大實不造觸處。以果",
    "T43n1830_03a:0321c07": "假故。但有造五根．四塵四大。緣長等時",
    "T43n1830_03a:0321c08": "并緣青等。更不別緣離青等外別有長等。",
    "T43n1830_03a:0321c09": "非如意識別得緣假。此無別體不可緣",
    "T43n1830_03a:0321c10": "故。瓶．盆亦爾。即是若變為大小時。但隨彼",
    "T43n1830_03a:0321c11": "青等大小而緣。非別有長等。若從本實說。",
    "T43n1830_03a:0321c12": "亦得緣長等。由此准。觸處亦應作是說。",
    "T43n1830_03a:0321c13": "然所造觸是四大種分位差別。緣所造時即",
    "T43n1830_03a:0321c14": "緣四大。假依實故如長等同。",
    "T43n1830_03a:0321c15": "論。雖諸有情至各遍以一。述曰。此釋共",
    "T43n1830_03a:0321c16": "果同在一處不相障礙。謂外器相。如小宗",
    "T43n1830_03a:0321c17": "中。眾多燈明共在一室各各遍。一一自別。",
    "T43n1830_03a:0321c18": "而相相似處所無異　此如何知各各別也",
    "T43n1830_03a:0321c19": "　一燈去時其光尚遍。若共為一。是則應",
    "T43n1830_03a:0321c20": "將一燈去已。餘明不遍。又相涉入不相隔",
    "T43n1830_03a:0321c21": "礙故見似一。置多燈已人影多故　問曰。",
    "T43n1830_03a:0321c22": "若爾且如一人心上木．石。更互相隔。以是",
    "T43n1830_03a:0321c23": "障礙有對法故。何故眾多各變山河．及大地",
    "T43n1830_03a:0321c24": "等。不相障隔同在一處　答由業相似．不",
    "T43n1830_03a:0321c25": "相似故。亦由自心礙。不礙故。五十四說諸",
    "T43n1830_03a:0321c26": "有對法同處一處。而非無對者。由隨順轉",
    "T43n1830_03a:0321c27": "相須生故。又由如是種類之業增上所感。",
    "T43n1830_03a:0321c28": "一切色者一切色根共受用故。乃至廣說。",
    "T43n1830_03a:0321c29": "彼雖說四塵等與此相似。如山．河等業。",
    "T43n1830_03a:0322a01": "眾人並相似。及心於上共用無礙。故不相",
    "T43n1830_03a:0322a02": "障。一心上木等所感業各別。及心受用自有",
    "T43n1830_03a:0322a03": "礙故。遂令相隔　問曰。若爾多人共感木",
    "T43n1830_03a:0322a04": "等。何故亦互相礙　答彼不礙他心上者。但",
    "T43n1830_03a:0322a05": "礙自者。如心上燈明百千不礙。與明相",
    "T43n1830_03a:0322a06": "違。無始於中有礙．不礙故。此義應思。",
    "T43n1830_03a:0322a07": "論。誰異熟識變為此相。述曰。下諸師說。初",
    "T43n1830_03a:0322a08": "問。後答。此為問也。雖知處所本識所緣。誰",
    "T43n1830_03a:0322a09": "異熟識變為此相。問能變者。瑜伽等說於",
    "T43n1830_03a:0322a10": "外器皆無差別。於上界等為是誰緣。故今",
    "T43n1830_03a:0322a11": "問也。為凡為聖。為此趣。為他趣。為自界。",
    "T43n1830_03a:0322a12": "為他界。為自地。為他地為唯自變。為他",
    "T43n1830_03a:0322a13": "亦變。",
    "T43n1830_03a:0322a14": "自下護法菩薩假敘三計。初同月藏。",
    "T43n1830_03a:0322a15": "論。有義一切至共所起故。述曰。此言一切。",
    "T43n1830_03a:0322a16": "即通凡聖．五趣有情．自他界地．己及外身。",
    "T43n1830_03a:0322a17": "何以知者。契經說故。即立世經。",
    "T43n1830_03a:0322a18": "第二破云。",
    "T43n1830_03a:0322a19": "論。有義若爾至此雜穢土。述曰。護法菩薩",
    "T43n1830_03a:0322a20": "假為別義難破月藏。無別師說。諸佛菩薩",
    "T43n1830_03a:0322a21": "若化變為。我所不諱。若實變為。即違理．教。",
    "T43n1830_03a:0322a22": "雜穢種子久已亡故。螺髻梵王等亦是此類。",
    "T43n1830_03a:0322a23": "舉佛．菩薩且論勝者。",
    "T43n1830_03a:0322a24": "論。諸異生等至諸淨妙土。述曰。此中言等",
    "T43n1830_03a:0322a25": "等取二乘．諸小菩薩。他方者。三千界外。",
    "T43n1830_03a:0322a26": "此界者此娑訶界。彼應實變為他方．自界",
    "T43n1830_03a:0322a27": "諸淨妙土。若佛．菩薩神力所加。變化所作",
    "T43n1830_03a:0322a28": "我亦無遮。且論實故　然淨妙土有別他方",
    "T43n1830_03a:0322a29": "如極樂等。亦在此界靈鷲山等。有漏淨土。",
    "T43n1830_03a:0322b01": "外法異生亦不應變。不能用故。",
    "T43n1830_03a:0322b02": "論。又諸聖者至復何所用。述曰。諸聖生上",
    "T43n1830_03a:0322b03": "必不下生。變為下土亦何所用。以本變土",
    "T43n1830_03a:0322b04": "本為身用。定不能用變之何為。此中且舉",
    "T43n1830_03a:0322b05": "聖生無色。就顯處說。色界．異地類此亦然。",
    "T43n1830_03a:0322b06": "論。是故現居至變為此界。述曰。此述正義。",
    "T43n1830_03a:0322b07": "由此定應現身所居。及當生者。本識變為",
    "T43n1830_03a:0322b08": "現所居界。及當生界　當生界者。一云次生",
    "T43n1830_03a:0322b09": "者變。遠者不變。二云。可應生者變。隨其",
    "T43n1830_03a:0322b10": "凡聖可生者變。由此即無成劫之時先器",
    "T43n1830_03a:0322b11": "成過　以上界有情當生者變故　既爾無",
    "T43n1830_03a:0322b12": "色當生下時亦變為下。何故瑜伽論五十",
    "T43n1830_03a:0322b13": "一。云彼識不緣下外器相　彼約不定境。",
    "T43n1830_03a:0322b14": "亦不相違。謂緣種子即是定境。緣外器等",
    "T43n1830_03a:0322b15": "此即不定。以無色聖者不緣器故。不生下",
    "T43n1830_03a:0322b16": "故　問聖定不生無間之處。應不變為",
    "T43n1830_03a:0322b17": "彼所居處。長壽天亦爾　答此問言。即現",
    "T43n1830_03a:0322b18": "所居地界故得。",
    "T43n1830_03a:0322b19": "若爾何故說一切言。",
    "T43n1830_03a:0322b20": "論。經依小分至皆共變故。述曰。此會經文。",
    "T43n1830_03a:0322b21": "如言一切人共見此物。非他方界亦能見",
    "T43n1830_03a:0322b22": "之。約小分故。業不同者即不變故　若作",
    "T43n1830_03a:0322b23": "是說。劫將壞時既無現居．當生者故。是不",
    "T43n1830_03a:0322b24": "盡理。此似月藏義。非實月藏計。似為有",
    "T43n1830_03a:0322b25": "救。狹於月藏。",
    "T43n1830_03a:0322b26": "第三破之。",
    "T43n1830_03a:0322b27": "論。有義若爾至變為此界。述曰。若如前言。",
    "T43n1830_03a:0322b28": "現所居者變為土者。器將壞時無現．當生。",
    "T43n1830_03a:0322b29": "此土誰變。即有壞器不變之過　現他欲界",
    "T43n1830_03a:0322c01": "變為故者。何故但言現所居者。而不說言",
    "T43n1830_03a:0322c02": "一切欲界同此界變。又成器時他方三禪等",
    "T43n1830_03a:0322c03": "有情當生。亦有感得。何故但言此界有情",
    "T43n1830_03a:0322c04": "當生者變。此便無用。由汝前說現所居言。",
    "T43n1830_03a:0322c05": "一三千界成．壞同者。故我今破。",
    "T43n1830_03a:0322c06": "論。又諸異生至此復何用。述曰。謂諸異生",
    "T43n1830_03a:0322c07": "生無色界預變無用。現無身故。生有頂天",
    "T43n1830_03a:0322c08": "壽八萬劫。不妨欲界數度成．壞。變之何用。",
    "T43n1830_03a:0322c09": "論。設有色身至亦何所益。述曰。設縱汝宗",
    "T43n1830_03a:0322c10": "如大眾部無色有色身。及身生有色上地",
    "T43n1830_03a:0322c11": "既變無益。麁細懸隔不相依持。如梵王下別",
    "T43n1830_03a:0322c12": "變為地。此異地身不能受用。故變無用。",
    "T43n1830_03a:0322c13": "論。然所變土至便變為彼。述曰。變本為身。",
    "T43n1830_03a:0322c14": "身不能用變之無益。故若於身可有持",
    "T43n1830_03a:0322c15": "用。便變為彼。",
    "T43n1830_03a:0322c16": "論。由是設生至變為此土。述曰。下述正義。",
    "T43n1830_03a:0322c17": "同現居身他三千界所依之處說名當地。彼",
    "T43n1830_03a:0322c18": "當地一切有情皆能變之。非唯是一三千界",
    "T43n1830_03a:0322c19": "變。亦非異地當生者變。欲界欲界同。及至",
    "T43n1830_03a:0322c20": "上亦爾。",
    "T43n1830_03a:0322c21": "論。故器世間至而亦現有。述曰。由自地變",
    "T43n1830_03a:0322c22": "無過失故。器世壞成而亦現有　若爾聖者",
    "T43n1830_03a:0322c23": "於梵宮自地．及地獄自地。若諸異生。他三千",
    "T43n1830_03a:0322c24": "界欲界等中自地無用。不能持身變之何",
    "T43n1830_03a:0322c25": "益。",
    "T43n1830_03a:0322c26": "今此義言。現雖無用。身若往彼可得持",
    "T43n1830_03a:0322c27": "身。故須變作。非謂現身即令得持用。言",
    "T43n1830_03a:0322c28": "可持用故。且如聖者設往地獄中。豈亦不",
    "T43n1830_03a:0322c29": "得依彼而住。異生設往他方欲界亦得持",
    "T43n1830_03a:0323a01": "身。以業同故。以麁細等不是懸隔。",
    "T43n1830_03a:0323a02": "若爾如人見水。鬼見於火。其火外器。人何",
    "T43n1830_03a:0323a03": "故不見而名共變耶。答此文言。",
    "T43n1830_03a:0323a04": "論。此說一切至所見異故。述曰。即當自界",
    "T43n1830_03a:0323a05": "一切有情。可共受用說名為共。共中共也。",
    "T43n1830_03a:0323a06": "若別受用。隨與多小有情同變說名為共。",
    "T43n1830_03a:0323a07": "共中不共。以人．鬼等所見異故。如大梵變．",
    "T43n1830_03a:0323a08": "及孤地獄。隨諸有情多小變之。非謂一",
    "T43n1830_03a:0323a09": "切　問何故經說一切共變　答對法第五",
    "T43n1830_03a:0323a10": "說。此顯生無色有未離欲業種隨故。無",
    "T43n1830_03a:0323a11": "現行也　亦非一切一切。",
    "T43n1830_03a:0323a12": "上解處訖。次簡執受。執受有二。先解種子。",
    "T43n1830_03a:0323a13": "論。諸種子者至故是所緣。述曰。謂即三性",
    "T43n1830_03a:0323a14": "有漏種子俱是所緣。此識性攝故　謂性者",
    "T43n1830_03a:0323a15": "體也。體即本識。種子是用。如前已說。諸法",
    "T43n1830_03a:0323a16": "體用理應爾故。用是體攝　又言性者。謂是",
    "T43n1830_03a:0323a17": "性類。其並有漏。以類同故不相違背。得為",
    "T43n1830_03a:0323a18": "所緣　又性者性也。若住本識同無記性。",
    "T43n1830_03a:0323a19": "故能緣之。然是識之相分所攝。如前已說。",
    "T43n1830_03a:0323a20": "若據前緣器中三說。若言緣種是相分者。",
    "T43n1830_03a:0323a21": "第三師正義也。無色界本識。唯緣內種故。",
    "T43n1830_03a:0323a22": "不緣器等。若據前二師義。無色亦但約緣",
    "T43n1830_03a:0323a23": "種說以無身故。實亦緣器。今非彼義。不",
    "T43n1830_03a:0323a24": "可用之。無色緣種。亦有解云。即為自體",
    "T43n1830_03a:0323a25": "分。見分緣器故。彼據自體分故言唯緣種",
    "T43n1830_03a:0323a26": "　前師問。種是識自體。即為相分緣。真如",
    "T43n1830_03a:0323a27": "即自證。亦應相分緣。答彼識性故。此非識",
    "T43n1830_03a:0323a28": "性。識上功能。為相分緣。不同如也。設佛見",
    "T43n1830_03a:0323a29": "分緣於自證。作影像緣。不爾便無四分之",
    "T43n1830_03a:0323b01": "義。故下第八唯除見分非相所緣。許見分",
    "T43n1830_03a:0323b02": "亦緣自證分等。但不親證。影變亦得。",
    "T43n1830_03a:0323b03": "難此解云。有漏種子依自體分。識即緣之。",
    "T43n1830_03a:0323b04": "無漏之種亦依自體。識為緣不。",
    "T43n1830_03a:0323b05": "論。無漏法種至故非所緣。述曰。對治識故。",
    "T43n1830_03a:0323b06": "體性異故。不相順故。故非所緣。四分之中",
    "T43n1830_03a:0323b07": "依自體分。非即是識自體分收。性相乖故",
    "T43n1830_03a:0323b08": "　若爾本識既不變緣。何名唯識。",
    "T43n1830_03a:0323b09": "論。雖非所緣至不違唯識。述曰。由不離",
    "T43n1830_03a:0323b10": "識故言唯識。此意即是非離識外別有實",
    "T43n1830_03a:0323b11": "物。故名唯識。如真如性識雖不變。離識外",
    "T43n1830_03a:0323b12": "無故名唯識。唯識但遮心外法故　若爾心",
    "T43n1830_03a:0323b13": "所亦不離識。應名唯識　此亦不然。心",
    "T43n1830_03a:0323b14": "所不依識之自體。別有行相。不可例同。然",
    "T43n1830_03a:0323b15": "識相應。亦不離識。故並唯識　問有漏種中",
    "T43n1830_03a:0323b16": "有三界種。如在欲界。上界善等種。不離於",
    "T43n1830_03a:0323b17": "識體。即名無記性。體不離於識。應名欲界",
    "T43n1830_03a:0323b18": "繫。此義應思　答不然。繫據縛義。即法體",
    "T43n1830_03a:0323b19": "上差別義故。三界繫別。然性即是體類義故。",
    "T43n1830_03a:0323b20": "同無記性。仍未了知。此中三性種隨識皆無",
    "T43n1830_03a:0323b21": "記。亦應煩惱種隨識非煩惱。如是一切皆",
    "T43n1830_03a:0323b22": "如理思　問大乘所緣本是心變。隨心何繫",
    "T43n1830_03a:0323b23": "地境亦隨之故。如在欲界命終生上。此潤",
    "T43n1830_03a:0323b24": "生愛是上界繫。依欲界身緣欲界身。仍相",
    "T43n1830_03a:0323b25": "分中所變相分是上界繫。隨見心說。第七",
    "T43n1830_03a:0323b26": "緣第八相分亦然。何故不如此中緣種。境",
    "T43n1830_03a:0323b27": "是異界繫。心是異界繫　答曰。不例。如本",
    "T43n1830_03a:0323b28": "識緣異地身。異地器。異地身者。在下界起",
    "T43n1830_03a:0323b29": "他界地天眼．耳等。此豈非是緣異地身。異",
    "T43n1830_03a:0323c01": "地器者。如緣於彼無色諸天淚下如雨。此",
    "T43n1830_03a:0323c02": "非菩薩生彼化作。聖說菩薩不生彼故。乃",
    "T43n1830_03a:0323c03": "是信有第八教。生彼入滅定。此是利根。亦",
    "T43n1830_03a:0323c04": "緣下地。即利根不還。阿羅漢等。又下菩薩等",
    "T43n1830_03a:0323c05": "入彼界定所變生色。此並得緣。故同種子",
    "T43n1830_03a:0323c06": "相．見地別。此同前難。何勞為證　此若不",
    "T43n1830_03a:0323c07": "爾七識緣境。下文但據由分別心。不是定",
    "T43n1830_03a:0323c08": "有實用故變。本識必有實用故變。他界地",
    "T43n1830_03a:0323c09": "身．器。見．相得別繫。七識不爾故繫隨相。若",
    "T43n1830_03a:0323c10": "不爾者。本識亦但隨心變境。即天眼．耳無",
    "T43n1830_03a:0323c11": "識持故。應名爛壞。應非有情。若一身中起",
    "T43n1830_03a:0323c12": "二界身俱是．實有。第八不持非此身攝即眾",
    "T43n1830_03a:0323c13": "生界有增減過。第十卷云三性雜生。故相．",
    "T43n1830_03a:0323c14": "見分不必同性。如二禪以上起初禪眼．耳．",
    "T43n1830_03a:0323c15": "身識緣上地色。此亦相．見別地所繫　問第",
    "T43n1830_03a:0323c16": "七識緣但分別有無實用者。即五識色等應",
    "T43n1830_03a:0323c17": "無質礙　此中問答不緣識中自當分別",
    "T43n1830_03a:0323c18": "　難一師云。若本識所變皆有實用變他",
    "T43n1830_03a:0323c19": "根等應為識依。有實用故。如自眼根。應",
    "T43n1830_03a:0323c20": "設功勞。他之實根心外法故。所變之根便無",
    "T43n1830_03a:0323c21": "實用。若亦為他依。便緣心外法。此緣他法",
    "T43n1830_03a:0323c22": "但似彼根。非實有用。若變自法即實有用",
    "T43n1830_03a:0323c23": "　問如變他色等。似他色等言有用。變",
    "T43n1830_03a:0323c24": "他身根等似他根等。應有實用　答此亦",
    "T43n1830_03a:0323c25": "為例。變似他色等。實非他有用。變似他",
    "T43n1830_03a:0323c26": "根等。亦非他有用　若爾變似他色等。於",
    "T43n1830_03a:0323c27": "己實有用。變似他根時。於己有何用。於",
    "T43n1830_03a:0323c28": "己有實用。應為自識依有實用故。如變",
    "T43n1830_03a:0323c29": "自根。此應思度　若為自受用變似他根。",
    "T43n1830_03a:0324a01": "他根於己亦名有用。此義不然。豈於他根",
    "T43n1830_03a:0324a02": "己能受用。以無用故。不變他根。故知下文",
    "T43n1830_03a:0324a03": "第二說勝。於不緣心等由此即無妨。",
    "T43n1830_03a:0324a04": "二執受中。上解種子訖。次解有根身。",
    "T43n1830_03a:0324a05": "論。有根身者至及所造色。述曰。身者總名。",
    "T43n1830_03a:0324a06": "身中有根名有根身　此中所言不共相",
    "T43n1830_03a:0324a07": "種。若如前說。不共中不共。如即自根。不共",
    "T43n1830_03a:0324a08": "中共。如在身色等。今此具二　然依中邊。",
    "T43n1830_03a:0324a09": "下一師說亦變他根。即根亦是不共中共。",
    "T43n1830_03a:0324a10": "如色等故　今此不然。變根不似他實根",
    "T43n1830_03a:0324a11": "故。若變色等似他色故。",
    "T43n1830_03a:0324a12": "論。有共相種至受用他義。述曰。不共中共",
    "T43n1830_03a:0324a13": "名共相種。由受用他故變他身。即前不共",
    "T43n1830_03a:0324a14": "今名為共。此即最初總說本識於他亦變。",
    "T43n1830_03a:0324a15": "不論根．境。於中差別。",
    "T43n1830_03a:0324a16": "論。此中有義亦變似根。述曰。非唯似塵。",
    "T43n1830_03a:0324a17": "亦似根故。",
    "T43n1830_03a:0324a18": "以何為證。",
    "T43n1830_03a:0324a19": "論。辨中邊說至五根現故。述曰。既言亦似",
    "T43n1830_03a:0324a20": "他根。故許變也。此有何義。若言受用。不",
    "T43n1830_03a:0324a21": "用他根。又本識變皆有實用。若許變根。全",
    "T43n1830_03a:0324a22": "無實用。非他依故。變何用者。此亦不然。為",
    "T43n1830_03a:0324a23": "欲受用他身依處故變他根。由根若無時",
    "T43n1830_03a:0324a24": "依處亦無故。如色界繫鼻．舌依處。根若無",
    "T43n1830_03a:0324a25": "者依處亦無。不爾彼界應無二根。唯有依",
    "T43n1830_03a:0324a26": "處莊嚴身故。由為受用亦變似根。又本識",
    "T43n1830_03a:0324a27": "變皆有實用。此不能生識故不能變者。理",
    "T43n1830_03a:0324a28": "亦不然。色界鼻．舌根雖不能生識。本識亦",
    "T43n1830_03a:0324a29": "變故。生盲等亦爾。故知本識定變他根。然",
    "T43n1830_03a:0324b01": "無實根用。非他識依故。此即安惠等諸大",
    "T43n1830_03a:0324b02": "論師解　然即彼論舊本第四頌言。根．塵．我．",
    "T43n1830_03a:0324b03": "及識。本識生似彼。此不應爾。豈復本識亦",
    "T43n1830_03a:0324b04": "起我也。亦緣心乎　今正翻云。識生變似",
    "T43n1830_03a:0324b05": "義．有情．我．及了。此境實非有。境無故識無",
    "T43n1830_03a:0324b06": "　識者八識　生變似義。即是五塵。義之言",
    "T43n1830_03a:0324b07": "境。以依他法似實有故　變似有情。即是",
    "T43n1830_03a:0324b08": "五根。眾生數法　情即根是。名薩埵故　變",
    "T43n1830_03a:0324b09": "似我者。是末那緣變　及了者。六識緣之。",
    "T43n1830_03a:0324b10": "即第八緣塵．根二色。第七緣我。六識緣六",
    "T43n1830_03a:0324b11": "塵所了法義　舊論長行義與此同。彼頌翻",
    "T43n1830_03a:0324b12": "錯。譯師意存一意識義。彼頌長行自違返故。",
    "T43n1830_03a:0324b13": "今此論引彼長行文。彼論但言似自．他身",
    "T43n1830_03a:0324b14": "五根而現。為是誰緣。不定說言第八能緣",
    "T43n1830_03a:0324b15": "自他根故。",
    "T43n1830_03a:0324b16": "論。有義唯能至非所用故。述曰。此護法菩",
    "T43n1830_03a:0324b17": "薩等解。唯變他根依處。他根於己都無用",
    "T43n1830_03a:0324b18": "故。若無用亦變。何不變七識。無緣慮用而",
    "T43n1830_03a:0324b19": "得緣故。",
    "T43n1830_03a:0324b20": "若爾彼說自他根現文如何通。",
    "T43n1830_03a:0324b21": "論。似自他身至各自變義。述曰。彼說自他",
    "T43n1830_03a:0324b22": "阿賴耶識各自變為根。非自變他根。一則",
    "T43n1830_03a:0324b23": "無用不變他根。二由彼論不定說言自身",
    "T43n1830_03a:0324b24": "本識變他根故。不可為證。又色界化生。根",
    "T43n1830_03a:0324b25": "無處可無。欲界不爾。又彼色界不變根者。",
    "T43n1830_03a:0324b26": "依處便醜。如木人鼻．舌。由善業殊勝。所感",
    "T43n1830_03a:0324b27": "依處極甚光淨。故要假根相扶依處方好。此",
    "T43n1830_03a:0324b28": "則不爾。故不為例　若爾欲界亦有感得",
    "T43n1830_03a:0324b29": "他殊妙身而受用之。何不變根扶助依處",
    "T43n1830_03a:0324c01": "令其光潔　此理不然。色界諸根自識所",
    "T43n1830_03a:0324c02": "變。令則變他。何以為例。又彼色界只是",
    "T43n1830_03a:0324c03": "無識。識若依根。根則有用。今欲界者。若變",
    "T43n1830_03a:0324c04": "為根殊無實用。非自他識之所依故。殊不",
    "T43n1830_03a:0324c05": "相例。是義應思。",
    "T43n1830_03a:0324c06": "何以得知變他依處。",
    "T43n1830_03a:0324c07": "論。故生他地至猶見相續。述曰。若生他地",
    "T43n1830_03a:0324c08": "或上或下。或入無餘。彼餘尸骸猶見相續。不",
    "T43n1830_03a:0324c09": "爾應無餘屍骸義。以不能變他依處故。",
    "T43n1830_03a:0324c10": "由此故知變他依處　如生色界鼻舌二",
    "T43n1830_03a:0324c11": "根。如何會釋　身為自情變。無根依亦無。",
    "T43n1830_03a:0324c12": "他塵非己情。何必須根有。此理應思。",
    "T43n1830_03a:0324c13": "雖知根處各變自他。然他地者亦得緣不。",
    "T43n1830_03a:0324c14": "論。前來且說至界地差別。述曰。自下第三",
    "T43n1830_03a:0324c15": "即總料簡　於中有二。初簡前未盡顯所",
    "T43n1830_03a:0324c16": "未明。後略說此識以下。總束以前義門分",
    "T43n1830_03a:0324c17": "別。上來所說界地差別唯緣自地。以隨識",
    "T43n1830_03a:0324c18": "繫能受用故。",
    "T43n1830_03a:0324c19": "論。若定等力至則不決定。述曰。言定等者。",
    "T43n1830_03a:0324c20": "等取通力。或借識起或大願力。或法威力。此",
    "T43n1830_03a:0324c21": "通諸識有五種力。若第八變唯有定通。",
    "T43n1830_03a:0324c22": "或總四力　大願即法力。更無別能故　通",
    "T43n1830_03a:0324c23": "力所變其事云何　變異地身者。如除如",
    "T43n1830_03a:0324c24": "來得有漏通者。身在下界地。起上天眼．",
    "T43n1830_03a:0324c25": "耳．及大扶根塵時。第八識緣彼為境。即自",
    "T43n1830_03a:0324c26": "通力緣異地身　身者通名。非謂身根。此",
    "T43n1830_03a:0324c27": "有幾處。謂眼．耳．色．觸。或亦有聲。無文別",
    "T43n1830_03a:0324c28": "說起身根者。又無用故。亦無上地起下天",
    "T43n1830_03a:0324c29": "眼．耳。以無用故。亦無文故。下欣上可起",
    "T43n1830_03a:0325a01": "上。上厭下不起下　通力所變餘地器者。",
    "T43n1830_03a:0325a02": "如以通力馬勝比丘。上入色界見梵王等。",
    "T43n1830_03a:0325a03": "第八識緣彼身中扶根大等。亦由通力色界",
    "T43n1830_03a:0325a04": "諸天佛前聽法。令此界生見彼身等。能見",
    "T43n1830_03a:0325a05": "之者雖未得通。色界天等以通力故。變為",
    "T43n1830_03a:0325a06": "色身令彼得見。下界見者名由通力　上",
    "T43n1830_03a:0325a07": "地見下。佛放豪光至色究竟。令此悉見類",
    "T43n1830_03a:0325a08": "亦應然　又大菩薩以神通力變為五境。",
    "T43n1830_03a:0325a09": "令餘地生得見變者。可得五塵雖第八變。",
    "T43n1830_03a:0325a10": "其定之力不見第八能變異地之內身文。",
    "T43n1830_03a:0325a11": "不由定力引他地身下界起故　無色界",
    "T43n1830_03a:0325a12": "無通。佛邊聽法令他得見。但是定力。亦非",
    "T43n1830_03a:0325a13": "是身。以無根故　或亦名身。有積聚故。",
    "T43n1830_03a:0325a14": "八地以去．及在佛身。通．定無差。一念俱起。",
    "T43n1830_03a:0325a15": "變為身者。理即不遮其定．通力　若作此",
    "T43n1830_03a:0325a16": "解。如上界天見下三災。身在下界以上天",
    "T43n1830_03a:0325a17": "眼等見彼地色等。豈第八亦緣耶。彼既不",
    "T43n1830_03a:0325a18": "緣。故知馬勝往色界處。何必此第八即緣彼",
    "T43n1830_03a:0325a19": "色等　若相離者雖見其色。而第八不緣。",
    "T43n1830_03a:0325a20": "若近處者何妨第八亦變。由此故知。天眼．",
    "T43n1830_03a:0325a21": "耳境非必有本質　此義應思違下論文",
    "T43n1830_03a:0325a22": "　五識疎所緣緣必有之文應更思審。如",
    "T43n1830_03a:0325a23": "樞要說　餘地器者。即法處實色。瑜伽五十",
    "T43n1830_03a:0325a24": "四云。法處所攝勝定果色。彼果彼境是實物",
    "T43n1830_03a:0325a25": "有。定心所緣名境。懃求起故即名為果。即",
    "T43n1830_03a:0325a26": "通有漏．及與無漏。此謂聖者得威德定。變",
    "T43n1830_03a:0325a27": "為此色饒益有情　然第八識　一唯緣有",
    "T43n1830_03a:0325a28": "漏不緣無漏。如種子故。雖緣無漏遂不",
    "T43n1830_03a:0325a29": "相似。體仍有漏。非如有漏形狀相似　又",
    "T43n1830_03a:0325b01": "解以初禪眼．耳識。見上地色等。不異繫故。",
    "T43n1830_03a:0325b02": "由此三識所知必同初禪繫。此義應思　又",
    "T43n1830_03a:0325b03": "解異地繫。因緣變有用故　二此在色界",
    "T43n1830_03a:0325b04": "亦通無色。無色聖者亦雨淚故　三唯變色．",
    "T43n1830_03a:0325b05": "觸亦變餘塵。此通五塵。三十七說通能變",
    "T43n1830_03a:0325b06": "為色．香．味觸。又淨土中變五塵故。五十三",
    "T43n1830_03a:0325b07": "說。無色界定色能變一切故。五十四說。勝",
    "T43n1830_03a:0325b08": "定果色唯有顯色等相。以彼香等生因闕故。",
    "T43n1830_03a:0325b09": "又無用故。此約色界異生及無色界波羅蜜",
    "T43n1830_03a:0325b10": "多聲聞。唯能起色．聲．觸。不能起香．味。以",
    "T43n1830_03a:0325b11": "無加行心因別起。亦不能令自他有用故。",
    "T43n1830_03a:0325b12": "若十地菩薩。及色界波羅蜜聲聞。即許起",
    "T43n1830_03a:0325b13": "之。故華嚴等云聞無色界宮殿之香。法華",
    "T43n1830_03a:0325b14": "云光音及遍淨初生。及退沒。聞香悉能知。",
    "T43n1830_03a:0325b15": "即菩薩等入彼定變　四為唯造色。亦變",
    "T43n1830_03a:0325b16": "大種。如對法第一卷疏末解。應廣如彼五",
    "T43n1830_03a:0325b17": "十四解　五然與定力何差別。二乘．異生",
    "T43n1830_03a:0325b18": "若為嬉戲。通果無記。即變化心。可說與彼",
    "T43n1830_03a:0325b19": "定境為異。一根本境。一解脫境。一善心境。",
    "T43n1830_03a:0325b20": "一無記境。故成差別。若八地已去菩薩定之",
    "T43n1830_03a:0325b21": "與通。此亦何異。通力由先加行思惟方乃",
    "T43n1830_03a:0325b22": "得生。故心引起變化事等。定力但是任運生",
    "T43n1830_03a:0325b23": "故。故二別也。或是根本。及果所變。故成別",
    "T43n1830_03a:0325b24": "也。此定．及通義分為別。在佛無別故。皆通",
    "T43n1830_03a:0325b25": "變．及化。通可引起根之與塵。定即不爾。唯",
    "T43n1830_03a:0325b26": "起於塵　六又依神通變根等不。九十八",
    "T43n1830_03a:0325b27": "說不變四事。一根。二心。三心所。四業果。設",
    "T43n1830_03a:0325b28": "復變作似而非真。如下第十自有二解。",
    "T43n1830_03a:0325b29": "由定力變異身．器者。謂即瑜伽五十四說。",
    "T43n1830_03a:0325c01": "色．無色天變身萬億共立毛端。是平等心。",
    "T43n1830_03a:0325c02": "無色既無通。即唯是定力。色界亦說有。亦",
    "T43n1830_03a:0325c03": "令互相見故變異地身　及器者。華嚴經",
    "T43n1830_03a:0325c04": "云。菩薩鼻根聞無色界宮殿之香　阿含經",
    "T43n1830_03a:0325c05": "云。舍利弗入涅槃時。色．無色天空中淚下",
    "T43n1830_03a:0325c06": "如春細雨　波闍波提入涅槃時。色．無色",
    "T43n1830_03a:0325c07": "天佛邊側立。及實色中定境者。是　色．無",
    "T43n1830_03a:0325c08": "色天皆由通力現身．境等。此有何過　以",
    "T43n1830_03a:0325c09": "瑜伽論但說通依靜慮。無色現色但定所",
    "T43n1830_03a:0325c10": "生。以惠不均故無通也。無色界變色。已如",
    "T43n1830_03a:0325c11": "前辨。應如瑜伽五十四等．及佛地解。",
    "T43n1830_03a:0325c12": "所變境．身為相續。為間斷。",
    "T43n1830_03a:0325c13": "論。所變身器至繫發起故。述曰。內身多續。",
    "T43n1830_03a:0325c14": "少分間斷。由有生一念即便命終故。或如",
    "T43n1830_03a:0325c15": "蜉蝣等。生已即死故。若變外器多分長時。",
    "T43n1830_03a:0325c16": "瑜伽第三說。外器定一劫。若變內身即隨",
    "T43n1830_03a:0325c17": "壽故多分相續。聲．光多暫時。少有相續故",
    "T43n1830_03a:0325c18": "　等者等取華色．華香等。何以然者。由擊",
    "T43n1830_03a:0325c19": "發故聲等方生。緣力盡時彼即不續　有法",
    "T43n1830_03a:0325c20": "師云。第八不緣聲。以間斷故。如心．心所",
    "T43n1830_03a:0325c21": "斷故亦不緣　若作此說亦應不緣等流",
    "T43n1830_03a:0325c22": "色等。以間斷故。如電光等。第七末那既恒",
    "T43n1830_03a:0325c23": "相續。何故不緣　問曰。若爾第八恒相續。",
    "T43n1830_03a:0325c24": "如何緣斷法　答如鏡恒時明。境至方影起。",
    "T43n1830_03a:0325c25": "第八任運起。有境便即緣。此復何妨。",
    "T43n1830_03a:0325c26": "論。略說此識至所現實色。述曰。總略說緣。",
    "T43n1830_03a:0325c27": "第二段也　於中有三。第一依處分者。十",
    "T43n1830_03a:0325c28": "色處中五塵通外內。五根唯內唯緣實境。第",
    "T43n1830_03a:0325c29": "八亦緣法處實色。謂威德定所行境色。如瑜",
    "T43n1830_03a:0326a01": "伽論五十四卷彼極分別。應如彼會　言",
    "T43n1830_03a:0326a02": "隨者是攝義。即是法處攝色之異名也　種",
    "T43n1830_03a:0326a03": "子何處攝。隨何處攝　雖唯意緣。以與現",
    "T43n1830_03a:0326a04": "行實法不定異故。隨現行攝。此中有難。",
    "T43n1830_03a:0326a05": "如理應思　問曰。本識豈不緣極略等四",
    "T43n1830_03a:0326a06": "色　答曰。以假故不緣。如不相應法　問",
    "T43n1830_03a:0326a07": "曰。彼何以假　無實體故。如對法第一．五",
    "T43n1830_03a:0326a08": "十四等。極略．極逈。但是第六意識分折為極",
    "T43n1830_03a:0326a09": "微故。第八不緣。受所引色中。若定道共色。",
    "T43n1830_03a:0326a10": "即此不緣。唯以現行思為體故。別解表業",
    "T43n1830_03a:0326a11": "此亦不緣。以亦思故。無表色可爾。是思種",
    "T43n1830_03a:0326a12": "故。既緣諸種。故得緣之　若爾如二無心",
    "T43n1830_03a:0326a13": "定等皆依種立應亦得緣　由此即是心",
    "T43n1830_03a:0326a14": "等種上差別功能。但緣種體不緣別能。即",
    "T43n1830_03a:0326a15": "不緣者無表亦爾。是思種上差別功能。亦是",
    "T43n1830_03a:0326a16": "防色之別能故。故知如彼亦不得緣　遍",
    "T43n1830_03a:0326a17": "計所起色。若說唯是鏡像．水月。此亦不緣。",
    "T43n1830_03a:0326a18": "唯第六識遍計起故。若唯意緣通根．塵者。亦",
    "T43n1830_03a:0326a19": "此中攝故。第八所緣諸根．塵等。以總從別。",
    "T43n1830_03a:0326a20": "以暗從明。皆本處攝故。說不緣遍計所起",
    "T43n1830_03a:0326a21": "之色。又定所生色中。如十一切處觀。亦此",
    "T43n1830_03a:0326a22": "中攝。第八緣不　答曰。不緣。假想色故。故",
    "T43n1830_03a:0326a23": "此論文但緣實色不緣假故。第八所緣必有",
    "T43n1830_03a:0326a24": "用故。彼無實用第八不緣　然諸法體。一",
    "T43n1830_03a:0326a25": "者有法。二者無法。上二法中第八何故不緣",
    "T43n1830_03a:0326a26": "無法。此任運緣非分別故。無籌度故。後得",
    "T43n1830_03a:0326a27": "智等有籌度故。諸六識等有分別故。由此",
    "T43n1830_03a:0326a28": "故知。第八識體不緣我也。第八識變。變必",
    "T43n1830_03a:0326a29": "有用故不緣無。無無用故。故不緣我等。",
    "T43n1830_03a:0326b01": "以無體用故　於有法中略有二種。一者",
    "T43n1830_03a:0326b02": "有為。二者無為。何故此識不緣無為　若",
    "T43n1830_03a:0326b03": "實無為因未證故。若假無為無體用故皆不",
    "T43n1830_03a:0326b04": "得緣。於有為中色．心．心所．不相應行。如",
    "T43n1830_03a:0326b05": "前已辨緣實非假等。",
    "T43n1830_03a:0326b06": "何故不緣心．心所法．不相應行。故外人問。",
    "T43n1830_03a:0326b07": "論。何故此識至為所緣耶。述曰。等即等取",
    "T43n1830_03a:0326b08": "不相應行．及諸無為．無法為問。",
    "T43n1830_03a:0326b09": "論。有漏識變至勢力故變。述曰。第二癈立",
    "T43n1830_03a:0326b10": "也。因緣生者。謂由先業．及名言實種。即要",
    "T43n1830_03a:0326b11": "有力。唯任運心。非由作意其心乃生。即五．",
    "T43n1830_03a:0326b12": "八識隨其增上異熟因為緣。名言種為因故",
    "T43n1830_03a:0326b13": "變於境。八俱五數即無勝力。設任運生。境",
    "T43n1830_03a:0326b14": "無實用。因緣變法必有實體。非橫計故。非",
    "T43n1830_03a:0326b15": "無用故。",
    "T43n1830_03a:0326b16": "論。二隨分別勢力故變。述曰。謂作意生心。",
    "T43n1830_03a:0326b17": "是籌度心。即六．七識。隨自分別作意生故。",
    "T43n1830_03a:0326b18": "由此六．七緣無等時影像相分。無有實體。",
    "T43n1830_03a:0326b19": "未必有用。亦非由說分別故變境體定無。",
    "T43n1830_03a:0326b20": "亦緣有故　或初通五．八全．及第六少分。後",
    "T43n1830_03a:0326b21": "第七全。通第六少分。此解順論有用等文。",
    "T43n1830_03a:0326b22": "論。初必有用後但為境。述曰。初隨因緣",
    "T43n1830_03a:0326b23": "變。必有實體用。即五．八等所變之境。後隨",
    "T43n1830_03a:0326b24": "分別變。但能為境。非必有體用。即七識等",
    "T43n1830_03a:0326b25": "　今正明第八不緣心等義。兼五識等不",
    "T43n1830_03a:0326b26": "緣心等。總談心等緣境道理　又解初唯第",
    "T43n1830_03a:0326b27": "八異熟主故。所熏處故。能持種故。變必有",
    "T43n1830_03a:0326b28": "用。後餘七識。所變色觸等。皆無實用。似本",
    "T43n1830_03a:0326b29": "質用。如鏡中火　既爾五識應一向緣假。",
    "T43n1830_03a:0326c01": "青等應非實　問若隨因緣變必有用。第",
    "T43n1830_03a:0326c02": "八識俱觸等五法境應有用　答非報主故。",
    "T43n1830_03a:0326c03": "非自在故。順第二解。由此復言隨因緣者",
    "T43n1830_03a:0326c04": "此是何義。隨任運義。隨種子義。順第一解。",
    "T43n1830_03a:0326c05": "第八五數。第六識等中報心所緣。非必有用。",
    "T43n1830_03a:0326c06": "以此見分雖任運生。不隨實體種子因緣",
    "T43n1830_03a:0326c07": "變境相故。但是影像種子所生。如彼眼根",
    "T43n1830_03a:0326c08": "等無見用故。不能發生眼等識故　問觸",
    "T43n1830_03a:0326c09": "等所變根。無見用故非因變。觸等所變色。",
    "T43n1830_03a:0326c10": "非因變故無礙用。五識所變為例亦爾",
    "T43n1830_03a:0326c11": "　答理齊。亦無礙用。七識所變並無用故。此",
    "T43n1830_03a:0326c12": "依第二解。此二義護法等菩薩解　若瑜伽",
    "T43n1830_03a:0326c13": "釋家。亦有許觸等與識同實變。即不違此",
    "T43n1830_03a:0326c14": "文。然違成業。多種共生一芽之失。前解為",
    "T43n1830_03a:0326c15": "勝。順下第三卷等文　又解因緣者。是諸法",
    "T43n1830_03a:0326c16": "真實有用種子。若用此種子故生諸法心",
    "T43n1830_03a:0326c17": "緣變之。變必有用。以能生者實因緣故。其",
    "T43n1830_03a:0326c18": "八俱五數所變之相。非實種生。但假種起故",
    "T43n1830_03a:0326c19": "但為境。分別變攝　分別變者。心．心所之總",
    "T43n1830_03a:0326c20": "名。隨心．心所之勢力故變。不從真實有用",
    "T43n1830_03a:0326c21": "因緣種子所生。彼但為境無漏亦爾非必",
    "T43n1830_03a:0326c22": "有用。隨其所應五識相應心．心所。及第八",
    "T43n1830_03a:0326c23": "識體五俱意識。或定心所緣。有實種生者",
    "T43n1830_03a:0326c24": "皆因緣變。餘無實用但名似色．心等。名",
    "T43n1830_03a:0326c25": "隨分別勢力故變。此解為正。無諸妨難。由",
    "T43n1830_03a:0326c26": "能緣心任運有力。彼所變相從實種生名",
    "T43n1830_03a:0326c27": "因緣變。若能緣心不任運起。雖任運起而",
    "T43n1830_03a:0326c28": "無勝力。所變之相非實種生名分別變。初",
    "T43n1830_03a:0326c29": "必有用。無無用者。後但為境當情現故非",
    "T43n1830_03a:0327a01": "必有用。若論依他假因緣起亦是有用。",
    "T43n1830_03a:0327a02": "非是如色有礙等用。稱其自相名為有用。",
    "T43n1830_03a:0327a03": "若第六報心五識俱者。亦隨因緣變。其境或",
    "T43n1830_03a:0327a04": "有用　問前所說若隨分別變但為境。定心．",
    "T43n1830_03a:0327a05": "及五識所變之境應全無用　答隨彼實體",
    "T43n1830_03a:0327a06": "種子因生故境有用。由此故言隨分別者",
    "T43n1830_03a:0327a07": "此是何義。隨加行義。分別變者諸心．心所",
    "T43n1830_03a:0327a08": "強籌度義。定心．及五識。有雖加行生不皆",
    "T43n1830_03a:0327a09": "強籌度。故變必有用。然一念心得成二種。",
    "T43n1830_03a:0327a10": "如定心緣十八界。返顯八俱具有二變。性",
    "T43n1830_03a:0327a11": "境不隨心因緣變攝。獨影．帶質皆分別變。",
    "T43n1830_03a:0327a12": "論。異熟識變至必有實有。述曰。顯變色",
    "T43n1830_03a:0327a13": "等從實種生。故所變法必有體用。",
    "T43n1830_03a:0327a14": "論。若變心等至不能緣故。述曰。相分心．心",
    "T43n1830_03a:0327a15": "所如化心等。故不緣之。緣便無用。深密",
    "T43n1830_03a:0327a16": "經說。諸變化心無自依心有依他心　佛",
    "T43n1830_03a:0327a17": "地論第六卷．此第十亦云。無自緣慮實體之",
    "T43n1830_03a:0327a18": "心。有隨見分所變相分似慮之心。如鏡中",
    "T43n1830_03a:0327a19": "火。乃至廣說。",
    "T43n1830_03a:0327a20": "問若爾何故心．心所法從第八生。既不能",
    "T43n1830_03a:0327a21": "變不須生故。",
    "T43n1830_03a:0327a22": "論。須彼實用別從此生。述曰。須七識等受",
    "T43n1830_03a:0327a23": "用於境從第八生。非不緣故即不令起。",
    "T43n1830_03a:0327a24": "如無漏心亦從起故。",
    "T43n1830_03a:0327a25": "若有實體第八即緣。無為有體應第八緣。",
    "T43n1830_03a:0327a26": "論。變無為等亦無實用。述曰。若第八緣實",
    "T43n1830_03a:0327a27": "無為者。無為無用。此未證故。若似無為非",
    "T43n1830_03a:0327a28": "實無為。故不變也。論說等言。又無為中有",
    "T43n1830_03a:0327a29": "等字故。亦辨假法不相應行。即前答心．及",
    "T43n1830_03a:0327b01": "心所法。今解無為．不相應行。亦無有過。此",
    "T43n1830_03a:0327b02": "解是本。故前問中何故此識不能變似心．",
    "T43n1830_03a:0327b03": "心所等。既言等者故取假法．及與無為。",
    "T43n1830_03a:0327b04": "論。故異熟識不緣心等。述曰。此總結也",
    "T43n1830_03a:0327b05": "　問若有漏識因緣有相。分別之相未必體有。",
    "T43n1830_03a:0327b06": "至無漏位無分別故。應不緣無。因緣生",
    "T43n1830_03a:0327b07": "故皆應緣實。",
    "T43n1830_03a:0327b08": "論。至無漏位至亦現彼影。述曰。於無漏位",
    "T43n1830_03a:0327b09": "勝惠相應。雖無籌度取相分別。而澄淨故。",
    "T43n1830_03a:0327b10": "非如有漏體是滓濁。今設無用亦現彼影。",
    "T43n1830_03a:0327b11": "即緣於無．及心等影無為影等。以親證故。",
    "T43n1830_03a:0327b12": "知無是無故緣無等。",
    "T43n1830_03a:0327b13": "論。不爾諸佛應非遍智。述曰。不知無故",
    "T43n1830_03a:0327b14": "非遍智也。由佛第八現諸法影。名一切智。",
    "T43n1830_03a:0327b15": "是遍知故　若爾諸佛大圓鏡智。亦應緣自",
    "T43n1830_03a:0327b16": "相應心所。是遍智故　許亦無失。卷初但遮",
    "T43n1830_03a:0327b17": "上座．法蜜親為所緣。不遮疎故　若爾應",
    "T43n1830_03a:0327b18": "成心．心所法不同所緣。自體見分不自緣",
    "T43n1830_03a:0327b19": "故　此亦不爾。自自證分與他見分同一緣",
    "T43n1830_03a:0327b20": "故。亦無有失　又解相應心所雖不相緣",
    "T43n1830_03a:0327b21": "亦無有失。自證緣見成遍智故。見分取於",
    "T43n1830_03a:0327b22": "相應心故。法皆盡故。自證復能緣見分故。",
    "T43n1830_03a:0327b23": "但約見分同一所緣不說自證。斯有何過。",
    "T43n1830_03a:0327b24": "論。故有漏位至及有漏種。述曰。此第八識",
    "T43n1830_03a:0327b25": "不能具緣十八界故。故有漏位與無漏殊。",
    "T43n1830_03a:0327b26": "境有寬狹勝劣。其六．七識非必有用。即現．",
    "T43n1830_03a:0327b27": "比二量是有用心。可應分別。",
    "T43n1830_03a:0327b28": "論。在欲色界至緣有漏種。述曰。第三明三",
    "T43n1830_03a:0327b29": "界境別。如護月等於無色界亦變器身。此",
    "T43n1830_03a:0327c01": "中但有護法正義。總結於前三界緣也。",
    "T43n1830_03a:0327c02": "論。厭離色故至此色為境。述曰。無色無色。",
    "T43n1830_03a:0327c03": "厭離色故。無業果故。若定果色亦得緣之。",
    "T43n1830_03a:0327c04": "如前已辨。於理無違。即此中文若定通力。",
    "T43n1830_03a:0327c05": "同界同地．異界異地緣一切處。五十三云。無",
    "T43n1830_03a:0327c06": "色界定於一切色得自在故。",
    "T43n1830_03a:0327c07": "自下第二解不可知。有二。初解不可知。後",
    "T43n1830_03a:0327c08": "問答辨論。",
    "T43n1830_03a:0327c09": "論。不可知者至難可了知。述曰。謂前頌說",
    "T43n1830_03a:0327c10": "不可知言。第一見分行相難可了知。",
    "T43n1830_03a:0327c11": "論。或此所緣至名不可知。述曰。此中第二",
    "T43n1830_03a:0327c12": "相分難知。內執受境。即有漏種．及有根身微",
    "T43n1830_03a:0327c13": "細難知。非執受境外器世界量大難知。總第",
    "T43n1830_03a:0327c14": "二段。如瑜伽論五十一說。於欲界中緣狹",
    "T43n1830_03a:0327c15": "小境　此中謂約身器為小。色界廣大。亦",
    "T43n1830_03a:0327c16": "約身器。初禪器等小千界故。身大可知。空",
    "T43n1830_03a:0327c17": "識無邊處緣無量執受境。即約種子生現行",
    "T43n1830_03a:0327c18": "識時。作此行解故。緣此無量行解之種。名",
    "T43n1830_03a:0327c19": "緣無量所執受境。無所有處等准此應知",
    "T43n1830_03a:0327c20": "　既緣種上差別功能。故知亦緣二無心定",
    "T43n1830_03a:0327c21": "　此理不然。所言緣者從果為名。非緣此",
    "T43n1830_03a:0327c22": "種子無量行解。故不緣無心定等。如前已",
    "T43n1830_03a:0327c23": "說。",
    "T43n1830_03a:0327c24": "論。云何是識至行相難知。述曰。謂外問言。",
    "T43n1830_03a:0327c25": "即經部等．薩婆多等。既行難知應非是識。",
    "T43n1830_03a:0327c26": "此行相言但言見分。",
    "T43n1830_03a:0327c27": "論。如滅定中至應信為有。述曰。此舉喻答。",
    "T43n1830_03a:0327c28": "此答經部。彼末計許滅定有心。故以例答。",
    "T43n1830_03a:0327c29": "如滅定中不離身識。行亦難知　應信第",
    "T43n1830_03a:0328a01": "八識恒體有。此答上座．及末經部。有細意",
    "T43n1830_03a:0328a02": "識。於此可然。",
    "T43n1830_03a:0328a03": "薩婆多等定中無識。如隔日瘧。答薩婆多。",
    "T43n1830_03a:0328a04": "彼不許滅定有識故。以理答之。",
    "T43n1830_03a:0328a05": "論。然必應許至如有心時。述曰。比量如文。",
    "T43n1830_03a:0328a06": "論。無想等位應知亦爾。述曰。此亦所立同。",
    "T43n1830_03a:0328a07": "二計宗各解不同無不定過　此中亦有無",
    "T43n1830_03a:0328a08": "心悶絕。睡眠等位。唯自所許　或皆等中",
    "T43n1830_03a:0328a09": "　此等有識。下自廣成。",
    "T43n1830_03a:0328a10": "成唯識論述記卷第三本"
}