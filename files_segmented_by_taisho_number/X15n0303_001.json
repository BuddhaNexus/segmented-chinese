{
    "X15n0303_001:0339a03": "序",
    "X15n0303_001:0339a05": "瞿曇氏。以一大事因緣。出現於世。四十九年。廣宣妙",
    "X15n0303_001:0339a06": "諦。窺其義蘊。幾於入海算沙。而蓮華楞嚴。尤為教乘",
    "X15n0303_001:0339a07": "至寶。然蓮華為佛全身。而楞嚴為佛之頂。則以此經",
    "X15n0303_001:0339a08": "究竟堅固。始乾慧以迄等覺。莫不因頂薰修。直踏毗",
    "X15n0303_001:0339a09": "盧頂上。為大覺最尊勝之法。葢作佛之津梁。而蓮華",
    "X15n0303_001:0339a10": "之精要也。開佛知見。舍此蔑由。所以自天台以來。前",
    "X15n0303_001:0339a11": "賢接踵。代有闡發。雖繁簡不同。而婆心則一。大約。以",
    "X15n0303_001:0339a12": "貫諸說之統宗。攝羣倫而加被。為不失瞿曇氏說經",
    "X15n0303_001:0339a13": "之旨焉。迨別傳東來。宗教互詆。宣鑒大師。一見龍潭。",
    "X15n0303_001:0339a14": "燒却青龍疏鈔。以為窮諸玄辯。若一毛置於太虗。竭",
    "X15n0303_001:0339a15": "世樞機。似一滴投於大海。於是。纔涉言詮。便成剩義。",
    "X15n0303_001:0339a16": "而瞿曇氏密因修證了義菩薩萬行同圓非說可說",
    "X15n0303_001:0339a17": "之妙。幾有故紙置之者矣。嗟乎。根有利鈍。機有遲疾。",
    "X15n0303_001:0339a18": "苟謂單提別傳。便可盡廢義學。則瞿曇氏纔離兜率。",
    "X15n0303_001:0339a19": "便當以雙趺公案徑示飲光。何為橫說竪說頻轉佛",
    "X15n0303_001:0339a20": "輪。若是其不憚煩。而從上先德。又何以有日處虗空",
    "X15n0303_001:0339a21": "之喻乎。甚矣。弘經功德。度越恒沙。或緇或素。不一其",
    "X15n0303_001:0339a22": "人。大約。親承莂記。隨遇現身。使慧炬常然佛幢不倒。",
    "X15n0303_001:0339a23": "苟非乘夙願力。詎能措一辭哉。若乃以文人之精思",
    "X15n0303_001:0339a24": "快筆。疏調御之奧談。以世書之章句段落。分貝多之",
    "X15n0303_001:0339b01": "脉絡。喻諸決流源源歸海。譬如理機絲絲入扣。辯才",
    "X15n0303_001:0339b02": "無礙。顯密全彰。求之今日。則非眼先生其人矣。先生。",
    "X15n0303_001:0339b03": "宿學巨儒。隱居著述。尤邃五家宗旨。遂輯楞嚴貫攝",
    "X15n0303_001:0339b04": "一書。篇帙之成。需之二十七年之久。葢用志專勤。欲",
    "X15n0303_001:0339b05": "以一人之精力抉萬類於迷津。仁哉其即瞿曇氏之",
    "X15n0303_001:0339b06": "用心乎。篇中。以佛言語。證佛智慧。不即不離。有倫有",
    "X15n0303_001:0339b07": "脊。真乃無所不貫。無所不攝。葢先生於此經。始得會",
    "X15n0303_001:0339b08": "解。繼見合轍。又因離公得讀正脉。而終取材於竟陵",
    "X15n0303_001:0339b09": "之如說。可謂集眾腋以成裘。錯五采而施繪矣。至於",
    "X15n0303_001:0339b10": "就簡刪繁直截貫串剖抉微奧。開卷了然。予小子讀",
    "X15n0303_001:0339b11": "而快之。如覯優鉢羅華。雖欲不歡喜讚歎。不可得也。",
    "X15n0303_001:0339b12": "遂因先生之命。而為之序。",
    "X15n0303_001:0339b13": "康熈己酉五月崑山年家子徐元文頓首拜撰",
    "X15n0303_001:0339b19": "序",
    "X15n0303_001:0339b21": "夫說法者。無法可說。解經者。借解存經。無法可說。不",
    "X15n0303_001:0339b22": "妨橫說竪說也。借解存經。貴在一解眾解也。自經流",
    "X15n0303_001:0339b23": "震旦。而楞嚴後至。解經者固多。解楞嚴者尤多。然或",
    "X15n0303_001:0339b24": "條分縷拆。曲證旁稽。而反乖於融通渾一。或拘文敷",
    "X15n0303_001:0339c01": "衍數墨循行。而遂流於支離浮蔓。則又不如無解。此",
    "X15n0303_001:0339c02": "達大師所以勸人專讀白文也。自解楞嚴以來。唯天",
    "X15n0303_001:0339c03": "如十家會解。盛行於世。迨一雨法師合轍出。而生面",
    "X15n0303_001:0339c04": "別開。至交光法師正脉出。而奧義闡盡。雲棲蓮老。搭",
    "X15n0303_001:0339c05": "衣禮拜。閣筆不註。有以也。其後鍾伯敬賀中男。又約",
    "X15n0303_001:0339c06": "正脉之旨。而著為如說。頗出新意。了庵居士。乃滙諸",
    "X15n0303_001:0339c07": "家。而以吾儒講章之法編之。初名貫攝。改名說通。嗚",
    "X15n0303_001:0339c08": "呼備矣。予得而卒業。焉見其痛掃科揲之葛藤。獨標",
    "X15n0303_001:0339c09": "直捷之妙義。而精神全在承接過脉中使十卷如一",
    "X15n0303_001:0339c10": "卷一卷如一句一句如一字。昔之開卷而欠伸欲睡",
    "X15n0303_001:0339c11": "者。今則愈讀而津津有味。若唯恐其速盡也。所謂借",
    "X15n0303_001:0339c12": "解存經。而一解眾解者。不其然乎。若夫居士以再來",
    "X15n0303_001:0339c13": "人。弘三教緒。澡身如霜枝雪幹。淬品如潭月松風。其",
    "X15n0303_001:0339c14": "深脩密煉。在語言文字外者。高徐二先生既言之。予",
    "X15n0303_001:0339c15": "奚贅焉。",
    "X15n0303_001:0339c16": "康熈辛亥秋八月",
    "X15n0303_001:0339c17": "賜進士出身雲南道御史奉",
    "X15n0303_001:0339c18": "差巡視兩浙鹺政關中通家世弟熊焯　拜書",
    "X15n0303_001:0340a03": "序",
    "X15n0303_001:0340a05": "楞嚴貫攝者。非眼先生。津梁後學而作也。此經之解",
    "X15n0303_001:0340a06": "多矣。何復煩此。曰經者。西方聖人談道之書也。然聖",
    "X15n0303_001:0340a07": "人之書。原是聖人之言。聖人之所言者。誠與世人不",
    "X15n0303_001:0340a08": "同。而其言之。有倫有脊。為呼為應。一字一句。定有銷",
    "X15n0303_001:0340a09": "歸。幾段幾章。自相鈎鎖。則必與世人之言同。而尤詳",
    "X15n0303_001:0340a10": "盡者也。如是。則後世之讀經者。必盡曉聖人之言。而",
    "X15n0303_001:0340a11": "後能得聖人之意。尤必如面聆聖人之語而後能會",
    "X15n0303_001:0340a12": "聖人之言。故文人之技。去道遠矣而有時妙用其長。",
    "X15n0303_001:0340a13": "震於鐘鼓而朗於日月。當亦大覺所為破顏微咲者",
    "X15n0303_001:0340a14": "也。然則古德時賢。紛綸諸解。豈猶有所未足歟。曰其",
    "X15n0303_001:0340a15": "用不同也。夫車舟岐於燕吳。而裘葛分於寒燠。非有",
    "X15n0303_001:0340a16": "優劣存焉。而適宜則固逕庭矣。諸師之解。抉微剖密。",
    "X15n0303_001:0340a17": "各有專長。而或申其義。或未體乎詞。求其呼應分明",
    "X15n0303_001:0340a18": "脉絡通徹。葢未易數數然矣。先生此編。顧盻生情。宛",
    "X15n0303_001:0340a19": "轉會義。葢有出於諸師之外。而補其所不及。通其所",
    "X15n0303_001:0340a20": "未了者。夫脩多羅葢亦多矣。而佛頂獨為尊勝。不止",
    "X15n0303_001:0340a21": "破顯盡致堂室窮幽半滿邪正之歷歷分明。良由房",
    "X15n0303_001:0340a22": "相運筆文字入妙。遂今乾竺奧義白日中天。則先生",
    "X15n0303_001:0340a23": "此編。固調御所囑累。而清河之功臣也。夫文之載道",
    "X15n0303_001:0340a24": "也固矣。而道未明。亦有二端焉。義學龍象。非曰乏人。",
    "X15n0303_001:0340b01": "而外典之博涉未深。故下筆時有齟齬。求其一一。文",
    "X15n0303_001:0340b02": "從守順。虗實咸宜。即古德往往有遺議。至於宗門直",
    "X15n0303_001:0340b03": "指自詫。不落言詮。恐一傍語言。便成教相。不屑為青",
    "X15n0303_001:0340b04": "龍疏鈔。而飜留心李杜韓歐之業。區區與文士爭長。",
    "X15n0303_001:0340b05": "是可恠也。苟謂筆墨在真如之外。彼地水火風。且已",
    "X15n0303_001:0340b06": "兼收者。何故苟謂般若在語言之外。此方真教體清",
    "X15n0303_001:0340b07": "淨在音聞。調御於斯不話墮乎。夫千里之流。一曲偶",
    "X15n0303_001:0340b08": "閼則不貫。一闋之奏。抑揚不盡其致。則曲不成。而況",
    "X15n0303_001:0340b09": "聖人精微之語。寧可鹵莽遇之。而托於卓犖。觀大意。",
    "X15n0303_001:0340b10": "以免玩物喪志之譏乎。彼諸君子之論。夫固有為言",
    "X15n0303_001:0340b11": "之也。葢古人間出之資。與忘言之教。固有斷章取意",
    "X15n0303_001:0340b12": "而有會者矣。固有一字一句而磕著築著者矣。固有",
    "X15n0303_001:0340b13": "郢書燕說而獲大益者矣。不止是也。即以本經言之。",
    "X15n0303_001:0340b14": "固有知見立知句讀錯斷而證入者矣。更以禪宗言",
    "X15n0303_001:0340b15": "之。固有聞挽歌艶詩而桶底脫然者矣。不止是也。以",
    "X15n0303_001:0340b16": "他方世界言之。固有以飲食香臺而作佛事者矣。即",
    "X15n0303_001:0340b17": "棒喝猶為鈍置。而況語言乎。然以言乎一人之悟殊",
    "X15n0303_001:0340b18": "方之法則可。而欲以投娑婆之機。演大雄之法。舉先",
    "X15n0303_001:0340b19": "聖人耳提面命之言。一一令千百年之後之人順乎",
    "X15n0303_001:0340b20": "耳而浹乎心。飽性海之玹波。睹義天之朗曜。當在此",
    "X15n0303_001:0340b21": "不在彼也。明矣。不佞卒業斯編。不覺忻然。合掌曰。佛",
    "X15n0303_001:0340b22": "頂光明。復爍四天下矣。葢脩多羅之義。震旦譯云契",
    "X15n0303_001:0340b23": "經。上則契諸佛之理。而下亦必契眾生之機故也。經",
    "X15n0303_001:0340b24": "之為義。曰貫曰攝。貫穿所說至道。攝持所化眾生故",
    "X15n0303_001:0340c01": "也。先生此編。彷儒者經書講章之例為之。以必肖必",
    "X15n0303_001:0340c02": "透為則。其理契先佛者。既已擇取。諸師之妙解而用",
    "X15n0303_001:0340c03": "之。至於語言如生。允貫允攝。以俯契群機者。向來得",
    "X15n0303_001:0340c04": "未曾有視。紫柴講錄。尤為盡善。當與大圓張尚書金",
    "X15n0303_001:0340c05": "剛義趣廣演。並有千秋無疑矣。交光之後。復筞奇勳。",
    "X15n0303_001:0340c06": "是可喜也。不佞每訝井絡之墟宗風不墜。昭覺大師",
    "X15n0303_001:0340c07": "以比丘身現。內江相國以宰官身現。今先生。又以淨",
    "X15n0303_001:0340c08": "名龐老。鼎足其間。皆可云優曇華迦陵音矣。此編行",
    "X15n0303_001:0340c09": "世。六宇同風。人共知。金色頭陀。方在雞足山中。護持",
    "X15n0303_001:0340c10": "佛衣。俟面授補處菩薩。豈知慶喜尊者。亦方於獅子",
    "X15n0303_001:0340c11": "座上。現在結集佛語。不惜更下註脚。慈悲末法眾生",
    "X15n0303_001:0340c12": "乎。",
    "X15n0303_001:0340c13": "康熙丁未一陽月長至日",
    "X15n0303_001:0340c14": "宗人府丞前吏部左侍郎兼國史院學士",
    "X15n0303_001:0340c15": "東蒙高珩拜撰",
    "X15n0303_001:0341a03": "編輯始末",
    "X15n0303_001:0341a05": "余庚辰歲。客京師。始閱楞嚴會解。閱凡再。僅窺其大",
    "X15n0303_001:0341a06": "意而已。丁亥避亂於梁山之金城塞。又得會解讀之。",
    "X15n0303_001:0341a07": "稍復通曉。於時竊有願焉。顧安得淹貫明白。若儒家",
    "X15n0303_001:0341a08": "之講意者。以廣引末學乎。戊子冬。隨集仙宗兄。過達",
    "X15n0303_001:0341a09": "州之漢城寨。忽得合轍一卷於斷殘經帙中。取而誦",
    "X15n0303_001:0341a10": "之。心開神躍。曰此可為講意資糧矣。而全本亦未見",
    "X15n0303_001:0341a11": "也。己丑。至嘉陵。參離指和尚。云有合轍全本。庚寅。乃",
    "X15n0303_001:0341a12": "求得而卒業焉。則又躍然。歎未曾有。和尚謂余。合轍",
    "X15n0303_001:0341a13": "固善。不如正脉之尤善也。余又求正脉讀之。初苦其",
    "X15n0303_001:0341a14": "科揲煩碎。屢閱屢冥。及觀其簡識取根不用天台止",
    "X15n0303_001:0341a15": "觀。種種卓見。高出羣疏。相傳。蓮師初見此本。望北焚",
    "X15n0303_001:0341a16": "香。搭衣禮拜。良有以也。而余之講意。可以編矣。爰取",
    "X15n0303_001:0341a17": "正脉合轍二書。研味參伍。用經書講章之例。融會而",
    "X15n0303_001:0341a18": "編之。分章過脉。聯絡照應。必肖先佛口脗。必透後學",
    "X15n0303_001:0341a19": "心胸。而繁碎科分槩從芟去。大約取正脉十之六合",
    "X15n0303_001:0341a20": "轍十之四。而余間有管窺。亦附十之一焉。權輿於辛",
    "X15n0303_001:0341a21": "卯正月。告竣於壬辰九月。書成凡十卷。敬質之離和",
    "X15n0303_001:0341a22": "尚。和尚不以為謬。而令存其草本以待緣而梓焉。順",
    "X15n0303_001:0341a23": "治庚子。余就養復入都門。此本尚留嘉陵。未之携也。",
    "X15n0303_001:0341a24": "偶於報國寺集得如說一函閱之。書成於鍾伯敬賀",
    "X15n0303_001:0341b01": "可上兩居士。大約亦本正脉。而參以新裁。往往玅合",
    "X15n0303_001:0341b02": "佛旨。至丁未春。次男如淮。來自嘉陵。乃緘余草本至。",
    "X15n0303_001:0341b03": "宛然故舊重逢。喜可知也。於是。復加較定。而以如說",
    "X15n0303_001:0341b04": "參之。葢前後二十七年。而大願始畢。可以無憾矣。至",
    "X15n0303_001:0341b05": "於剞劂流布。予未敢必適。同鄉高平令白君田生。讀",
    "X15n0303_001:0341b06": "而善之。首捐百金。倡刻三卷。而唐謝兩君和之。吾兒",
    "X15n0303_001:0341b07": "又卒成之閱。半載而十卷告完。其序則天官少宰高",
    "X15n0303_001:0341b08": "念東先生椽筆。先生今之張無盡也。聖典託名敘以",
    "X15n0303_001:0341b09": "傳。不尤幸乎。爰記其始末如此。俾後之覽者鑒弘經",
    "X15n0303_001:0341b10": "之不易。而勿加輕褻云爾。",
    "X15n0303_001:0341b11": "旹",
    "X15n0303_001:0341b12": "大清康熈七年戊申秋八月朔旦。白衣戒弟子劉道",
    "X15n0303_001:0341b13": "開。題於燕臺之鴻雪堂。",
    "X15n0303_001:0341c04": "表懺疏意",
    "X15n0303_001:0341c05": "伏以",
    "X15n0303_001:0341c06": "佛法廣大。雖上哲究其津涯。",
    "X15n0303_001:0341c07": "經義淵微。豈下愚可得而詮註。聊因前人之緒論。薄",
    "X15n0303_001:0341c08": "效編纂之寸長。既勒成書。理宜申",
    "X15n0303_001:0341c09": "告。仰干",
    "X15n0303_001:0341c10": "獅座。",
    "X15n0303_001:0341c11": "俯鑒螘忱。言念弟子劉道開。蠢蠢凡夫。茫茫業識。幸",
    "X15n0303_001:0341c12": "植善根於宿世。獲觀",
    "X15n0303_001:0341c13": "玅典於今生。憶讀楞嚴。起於庚辰之歲。及編直解。乃",
    "X15n0303_001:0341c14": "在辛卯之年。閱兩載而始成。盡去揲科之瑣碎。",
    "X15n0303_001:0341c15": "滙羣言而拔粹。務求脉理之貫通。揀識取根。不",
    "X15n0303_001:0341c16": "用天台止觀芟繁就簡。例同儒氏講章。開卷了",
    "X15n0303_001:0341c17": "然。初學既便其易曉。循行豁爾。鈍士不苦其難",
    "X15n0303_001:0341c18": "知。藏笥篋者有年。待剞劂於緣會。憑仗。",
    "X15n0303_001:0341c19": "韋陀之願力。默牖檀越之信心。信官白良玉。倡刻三",
    "X15n0303_001:0341c20": "卷於前。信官謝述度。助刻兩卷於後。餘則弟子",
    "X15n0303_001:0341c21": "道開。偕男(信官如漢貢生如淮)隨力措辦。用襄厥成。計工",
    "X15n0303_001:0341c22": "資參百餘金。裝善本一函十卷。殺青已峻。稽顙",
    "X15n0303_001:0341c23": "告成。爰卜本月朔日。祗就玅喜庵。延僧設供(云",
    "X15n0303_001:0341c24": "云)伏願",
    "X15n0303_001:0342a01": "弘慈灼鑒。",
    "X15n0303_001:0342a02": "慧力護持。倘不大謬於",
    "X15n0303_001:0342a03": "聖言。尚求",
    "X15n0303_001:0342a04": "陰導其流布。俾普天含識。共遊一六之門。率土孕靈。",
    "X15n0303_001:0342a05": "同躋圓通之域。弟子道開不勝翹誠悚慄之至。",
    "X15n0303_001:0342a06": "謹意。",
    "X15n0303_001:0342b03": "楞嚴說通卷一",
    "X15n0303_001:0342b05": "巴郡居士非眼劉道開纂述",
    "X15n0303_001:0342b06": "成都沙門離指方　示鑒訂",
    "X15n0303_001:0342b07": "大佛頂如來密因修證了義諸菩薩萬行首楞嚴經",
    "X15n0303_001:0342b08": "大佛頂三字。若據他經。即是佛身三十二相中之",
    "X15n0303_001:0342b09": "無見頂相也。若據經顯義。是指菩提涅槃元清淨",
    "X15n0303_001:0342b10": "體如來藏心言也。由此心體。含吐十虗。彌綸萬有。",
    "X15n0303_001:0342b11": "為大覺最尊最勝之頂法也。如來密因修證了義",
    "X15n0303_001:0342b12": "者。不變名如。隨緣為來。小乘如而不來。凡夫來而",
    "X15n0303_001:0342b13": "不如。唯我大覺。亦如亦來。故名如來。獨知獨見之",
    "X15n0303_001:0342b14": "謂密。出生聖果之謂因。磨鍊治習之謂修。忘心默",
    "X15n0303_001:0342b15": "契之謂證。無不究盡之謂了。不落言思之謂義。謂",
    "X15n0303_001:0342b16": "大覺依此頂法為因。而實修實證。障盡惑空。因窮",
    "X15n0303_001:0342b17": "果滿。能事已畢。更無餘事。一義皆了。更無餘義。故",
    "X15n0303_001:0342b18": "曰如來密因修證了義也。諸菩薩萬行首楞嚴者。",
    "X15n0303_001:0342b19": "首楞嚴。此云究竟堅固。謂始從乾慧。以至等覺。皆",
    "X15n0303_001:0342b20": "以此頂法為因。而修萬行。分斷無明。分證真理。上",
    "X15n0303_001:0342b21": "歷聖位。踏佛階梯。以至事事得成堅固也。除諸佛",
    "X15n0303_001:0342b22": "菩薩。其餘出世小果。治世聖賢。雖亦各有悟入。依",
    "X15n0303_001:0342b23": "稀彷彿。窺見一班。類皆坐在相似覺中。以不能空",
    "X15n0303_001:0342b24": "五蘊。銷六根。盡五住。超二死。未超心量。未至圓極",
    "X15n0303_001:0342c01": "故也。經者。常也。作終古之常規。為佛燈之後焰故",
    "X15n0303_001:0342c02": "也。○一大。二佛頂。三如來密因。四修證了義。五諸",
    "X15n0303_001:0342c03": "菩薩萬行。六首楞嚴。七經也。第一大者。稱讚之詞。",
    "X15n0303_001:0342c04": "具洪濶。包含周徧。眾多。深奧。元始。恒常。超勝。八義。",
    "X15n0303_001:0342c05": "二佛頂者。法華為佛全身。此經為如來頂。顯斯經",
    "X15n0303_001:0342c06": "為法華中精要之義也。三如來密因者。如為本覺。",
    "X15n0303_001:0342c07": "來為始覺。本始究竟。名如來也。曰密因者。取如來",
    "X15n0303_001:0342c08": "在凡夫時。於六根門頭。頓悟圓湛不生滅妙明真",
    "X15n0303_001:0342c09": "心。此心為四科七大根本實性。具足三如來藏。全",
    "X15n0303_001:0342c10": "體大用。本來是佛。豈惟但是因性。亦乃即是果性。",
    "X15n0303_001:0342c11": "以諸如來無別所證。乃至證時。更無毫髮增添。所",
    "X15n0303_001:0342c12": "謂從初發心。即成正覺也。所以為最密者。以此即",
    "X15n0303_001:0342c13": "是二根本中真本。所謂識精明元。菩薩涅槃。元清",
    "X15n0303_001:0342c14": "淨體。佛言一切眾生。不成無上菩提。皆為不達此",
    "X15n0303_001:0342c15": "本。錯亂修習。至後偈中。又言常不開演。足顯根中",
    "X15n0303_001:0342c16": "所具如來藏性。乃是難測難知。最深最密之法。經",
    "X15n0303_001:0342c17": "文首從請定。至四卷身意輕安。得未曾有。即此密",
    "X15n0303_001:0342c18": "因也。然此一段。即是阿難所請三名中妙奢摩陀。",
    "X15n0303_001:0342c19": "以此三如來藏性。即是自性本定。而頓悟了達於",
    "X15n0303_001:0342c20": "茲者。即微密觀照故也。四修證了義者。以前段全",
    "X15n0303_001:0342c21": "彰自性本具。天真現成。然既曰密因。豈礙修證。是",
    "X15n0303_001:0342c22": "故雖歆藏性之已知。更喻華屋之未入。由是開决",
    "X15n0303_001:0342c23": "定義門。示解結次第。葢必解六結而越三空。方為",
    "X15n0303_001:0342c24": "了義之修。獲二勝而發三用。方為了義之證。然謂",
    "X15n0303_001:0343a01": "之了義者。有二義。一者。用根不用識故。葢用識。則",
    "X15n0303_001:0343a02": "以生滅為本修因。如蒸沙作飯。畢竟不成常住菩",
    "X15n0303_001:0343a03": "提。故非了義。用根。則以不生滅性為因地心。如依",
    "X15n0303_001:0343a04": "金作器。决定能成無上菩提故。為了義。又用根已",
    "X15n0303_001:0343a05": "為了義。而特選耳根。更為。了義中之了義。以其超",
    "X15n0303_001:0343a06": "二十四聖而獨妙。為十方三世諸佛一路涅槃之",
    "X15n0303_001:0343a07": "要門也。二者。從性起修。因該果海故。葢依密因無",
    "X15n0303_001:0343a08": "修證果海中。不妨幻修幻證。故修而無修。非事相",
    "X15n0303_001:0343a09": "之染修。證而無證。非新成之實證。故為了義。而非",
    "X15n0303_001:0343a10": "不了義也。經文自四卷後半。請華屋之門。直至七",
    "X15n0303_001:0343a11": "卷前半百靈護呪。即此了義也。然此一段。即是阿",
    "X15n0303_001:0343a12": "難所請妙三摩提。以此耳根圓通。為第一如幻三",
    "X15n0303_001:0343a13": "摩提故也。五諸菩薩萬行者。諸菩薩。即本經分證",
    "X15n0303_001:0343a14": "諸聖五十五位之數也。萬行者。即諸位中歷修之",
    "X15n0303_001:0343a15": "行。如十信。十住。十行。十迴向。四加行十地。以至等",
    "X15n0303_001:0343a16": "覺。其行應無有量也。此之萬行。躡前了義。而更進",
    "X15n0303_001:0343a17": "深玄。要之根抵於三如來藏。而歸極於無障礙法",
    "X15n0303_001:0343a18": "界。經文自七卷後半阿難請位。至末結經名以前。",
    "X15n0303_001:0343a19": "即此萬行也。此一段。即阿難所請三名中妙禪那",
    "X15n0303_001:0343a20": "也。六首楞嚴者。大定之總名也。圓含上三別目。而",
    "X15n0303_001:0343a21": "為一定全體。當知此定逈不同於常途止觀。葢常",
    "X15n0303_001:0343a22": "途止觀。全屬功夫。此則不爾。涅槃經。佛自釋首楞",
    "X15n0303_001:0343a23": "嚴云。一切事究竟堅固。而古德即明其徹法底源。",
    "X15n0303_001:0343a24": "不動不壞。細詳其旨。分明取自心本具為首楞嚴。",
    "X15n0303_001:0343b01": "何曾取起心對境止觀為定哉。七經者。是諸經通",
    "X15n0303_001:0343b02": "題。至於文詞之妙。本於如來精義巧辨。而加以房",
    "X15n0303_001:0343b03": "相潤色之工。極為華藻流麗。妙含無盡。觀者研味。",
    "X15n0303_001:0343b04": "自當得之。○賀中男云。經中見猶離見。見不能及。",
    "X15n0303_001:0343b05": "大佛頂也。得元明覺不生滅性。為因地心。即密因",
    "X15n0303_001:0343b06": "也。如幻三摩提。彈指超無學。即修證了義也。二十",
    "X15n0303_001:0343b07": "五圓通。五十位真菩提路。即諸菩薩萬行也。○大",
    "X15n0303_001:0343b08": "定有三義。一曰。此是妙定。正以本性自具。天然不",
    "X15n0303_001:0343b09": "動。不假修成。總在迷位動中。其體本然。故稱為妙。",
    "X15n0303_001:0343b10": "不然。何以為徹法底源。不動不壞之定哉。據此。則",
    "X15n0303_001:0343b11": "凡不即性。而別取功夫為止觀者。皆不妙之定也。",
    "X15n0303_001:0343b12": "二曰。此是圓定。正以此定不但獨取自心不動。乃",
    "X15n0303_001:0343b13": "統萬法萬事。皆悉本來不動。為一定體。不然。何以",
    "X15n0303_001:0343b14": "為一切事不動不壞之定耶。據此。則凡不兼萬有。",
    "X15n0303_001:0343b15": "而獨制一心者。皆不圓之定也。三曰。此是大定。正",
    "X15n0303_001:0343b16": "以此定縱在迷位。尚本不曾動搖。開解之後。豈有",
    "X15n0303_001:0343b17": "出退。當知此定自發解起行之後。直至歷位成佛。",
    "X15n0303_001:0343b18": "終無退出。何況有壞。不然。何以為究竟堅固之定",
    "X15n0303_001:0343b19": "耶。據此。則凡有入住出。縱經長時。皆不為大定也。",
    "X15n0303_001:0343b20": "一經科為三分。一序分。二正宗分。三流通分。",
    "X15n0303_001:0343b21": "○序分第一(有通序別序)",
    "X15n0303_001:0343b22": "如是我聞。一時。佛在室羅筏城祇桓精舍。與大比丘",
    "X15n0303_001:0343b23": "眾千二百五十人俱。皆是無漏大阿羅漢。",
    "X15n0303_001:0343b24": "序經之意若曰。如是之法。我從佛聞。彼一時也。佛",
    "X15n0303_001:0343c01": "在舍衛城。祇陀太子林中。須達布金精舍。與大比",
    "X15n0303_001:0343c02": "丘眾。千二百五十人俱。此諸人者。皆是無欲漏。無",
    "X15n0303_001:0343c03": "有漏。無無明漏。回心大阿羅漢。而非定性聲聞可",
    "X15n0303_001:0343c04": "比者。",
    "X15n0303_001:0343c05": "佛子住持。善超諸有。能於國土。成就威儀。從佛轉輪。",
    "X15n0303_001:0343c06": "妙堪遺囑。嚴淨毗尼。弘範三界。應身無量。度脫眾生。",
    "X15n0303_001:0343c07": "拔濟未來。越諸塵累。",
    "X15n0303_001:0343c08": "試以大阿羅漢之德言之。以言其自利也。安住如",
    "X15n0303_001:0343c09": "來宮殿。掌握如來法印。能行法王令。能紹法王位。",
    "X15n0303_001:0343c10": "謂之佛子住持。而於欲有。色有。無色有。則善超之。",
    "X15n0303_001:0343c11": "葢小乘以出三界為超。不名為善。今則即三界而",
    "X15n0303_001:0343c12": "出三界。非若昔日之畏三界如牢獄也。自利之德",
    "X15n0303_001:0343c13": "如此。以言其利他也。能於十方國土。成就三千威",
    "X15n0303_001:0343c14": "儀。成就已。亦成就人。非若昔日之躭寂滅。而不肯",
    "X15n0303_001:0343c15": "成就眾生也。又能助揚佛化。轉大法輪。荷擔家業。",
    "X15n0303_001:0343c16": "妙堪如來付託之遺囑。非若昔日之不堪受是法",
    "X15n0303_001:0343c17": "也。又能身嚴心淨三聚之戒。言為世法。行為世則。",
    "X15n0303_001:0343c18": "而大範乎三界焉。非若昔日之戒有漏缺。不能為",
    "X15n0303_001:0343c19": "法於三界也。又能應身無量。度脫眾生。非若昔日",
    "X15n0303_001:0343c20": "之膠柱鼓瑟。無方便也。于以拔濟未來眾生。墮見",
    "X15n0303_001:0343c21": "刺者拔之。溺欲泥者濟之。使之超越乎污根之塵。",
    "X15n0303_001:0343c22": "牽心之累。而不落陷穽焉。非若昔日之唯為一身。",
    "X15n0303_001:0343c23": "如獐獨跳也。利他之德如此。此之謂迴心佛乘之",
    "X15n0303_001:0343c24": "大阿羅漢也。○鍾伯敬疏云。嚴淨毗尼一語。該上",
    "X15n0303_001:0344a01": "下文義。毗尼。戒律也。在身曰嚴。在心曰淨。六卷之",
    "X15n0303_001:0344a02": "四清淨明誨。七卷之安立道場。總躡於此。見善超",
    "X15n0303_001:0344a03": "諸有。及弘範三界。數句。皆以此為根本。葢以此經",
    "X15n0303_001:0344a04": "以戒為重故也。",
    "X15n0303_001:0344a05": "其名曰。大智舍利弗。摩訶目健連。摩訶拘絺羅。富樓",
    "X15n0303_001:0344a06": "那彌多羅尼子。須菩提。優波離沙陀等。而為上首。",
    "X15n0303_001:0344a07": "其名維何。曰大智舍利弗。此云鶖子也。曰摩訶目",
    "X15n0303_001:0344a08": "健連。此云採菽氏也。曰摩訶拘絺羅。此云大膝。即",
    "X15n0303_001:0344a09": "舍利弗之舅長爪梵志也。富樓那彌多羅尼子。此",
    "X15n0303_001:0344a10": "云滿慈子也。曰須菩提。此云空生也。曰優波離沙",
    "X15n0303_001:0344a11": "陀。此云塵性空也。是諸羅漢。各有過人之能。出人",
    "X15n0303_001:0344a12": "頭地。故為上首焉。○法華言授記成佛。却從二乘",
    "X15n0303_001:0344a13": "說來。而卒於一乘。故開經歎德。先言聲聞。而後及",
    "X15n0303_001:0344a14": "於菩薩。楞嚴言最初方便。揀却二乘聲聞緣覺。直",
    "X15n0303_001:0344a15": "斥之為錯亂修習。列於十種邪見之末。葢楞嚴始",
    "X15n0303_001:0344a16": "終止談上乘。不及其餘。故歎德處。直從無漏大阿",
    "X15n0303_001:0344a17": "羅漢說起。已是極頂之談。法華如宰相功成身退。",
    "X15n0303_001:0344a18": "追敘其作秀才孝廉。假途託迹之由。楞嚴如蒙養",
    "X15n0303_001:0344a19": "初學。其父師便教以立志作宰相。勿令豫作秀才",
    "X15n0303_001:0344a20": "孝廉之想。所謂修證了義也。",
    "X15n0303_001:0344a21": "復有無量辟支無學并其初心。同來佛所。屬諸比丘",
    "X15n0303_001:0344a22": "休夏自恣。十方菩薩。咨决心疑。欽奉慈嚴。將求密義。",
    "X15n0303_001:0344a23": "即時如來。敷坐宴安。為諸會中。宣示深奧。法筵清眾。",
    "X15n0303_001:0344a24": "得未曾有。迦陵仙音。徧十方界。恒沙菩薩。來聚道場。",
    "X15n0303_001:0344b01": "文殊師利。而為上首。",
    "X15n0303_001:0344b02": "不特此也。又有無量獨覺緣覺之辟支。真窮惑盡",
    "X15n0303_001:0344b03": "之無學。并其研真斷惑之初心。同來佛所。不謀而",
    "X15n0303_001:0344b04": "至。不約而親焉。是時也。適當諸比丘九旬坐夏。日",
    "X15n0303_001:0344b05": "滿解制。恣其自陳。以考九旬德業之日。十方菩薩。",
    "X15n0303_001:0344b06": "恣問決通心之所疑。欽奉如來攝物之慈。折物之",
    "X15n0303_001:0344b07": "嚴。且將更求密修密證之了義焉。即時如來。敷展",
    "X15n0303_001:0344b08": "坐具。宴然安居。為諸會中。宣示幽深秘奧之法。于",
    "X15n0303_001:0344b09": "是法筵清淨之眾。皆聞所未聞。而得未曾有。似迦",
    "X15n0303_001:0344b10": "陵鳥之仙音。徧徹十方世界。恒沙菩薩。聞如來音",
    "X15n0303_001:0344b11": "聲。皆來聚集道場。文殊師利。而為上首。葢此菩薩。",
    "X15n0303_001:0344b12": "表根本智。為擇法眼也。○休夏自恣者。比丘當初",
    "X15n0303_001:0344b13": "夏時。即結制禁足安居。不令乞食名休夏。亦名坐",
    "X15n0303_001:0344b14": "蠟。自恣者。是期滿解制之日。即七月十四十五十",
    "X15n0303_001:0344b15": "六三日也。自知有過。恣其自陳。自不知過。恣任僧",
    "X15n0303_001:0344b16": "舉。正是嚴淨毗尼之義。益顯戒為重矣。",
    "X15n0303_001:0344b17": "時波斯匿王。為其父王。諱日營齋。請佛宮掖。自迎如",
    "X15n0303_001:0344b18": "來。廣設珍羞無上妙味。兼復親延諸大菩薩。城中復",
    "X15n0303_001:0344b19": "有長者居士。同時飯僧。佇佛來應。佛勅文殊。分領菩",
    "X15n0303_001:0344b20": "薩及阿羅漢。應諸齋主。",
    "X15n0303_001:0344b21": "于是有舍衛國勝軍王。為其父王諱日營齋。請佛",
    "X15n0303_001:0344b22": "於宮掖之中。自己迎接如來。廣設珍羞無上之妙",
    "X15n0303_001:0344b23": "味。敬之至也。又敬師及弟。兼復親延諸大菩薩。而",
    "X15n0303_001:0344b24": "城中復有福德俱隆之長者。清淨自居之居士。同",
    "X15n0303_001:0344c01": "時飯僧。佛以不能遍及也。乃勅文殊。分領菩薩。及",
    "X15n0303_001:0344c02": "阿羅漢。應諸齋主。以慰眾心焉。通序竟。",
    "X15n0303_001:0344c03": "唯有阿難。先受別請。遠遊未還。不遑僧次。既無上座",
    "X15n0303_001:0344c04": "及阿闍黎。途中獨歸。其日無供。即時阿難。執持應器。",
    "X15n0303_001:0344c05": "於所遊城。次第循乞。心中初求最後檀越。以為齋主。",
    "X15n0303_001:0344c06": "無問淨穢剎利尊姓及旃陀羅。方行等慈。不擇微賤。",
    "X15n0303_001:0344c07": "發意圓成一切眾生無量功德。",
    "X15n0303_001:0344c08": "諸弟子既已分應齋主矣。唯有阿難。自恣之前。先",
    "X15n0303_001:0344c09": "受別方之請。遠遊未還。無暇列於眾僧之次。當其",
    "X15n0303_001:0344c10": "遠出既無上座。及阿闍黎。而防閑軌範之無人。及",
    "X15n0303_001:0344c11": "途中獨歸。不列僧次。則是日無供矣。即時阿難。乃",
    "X15n0303_001:0344c12": "執持應量之器。於所遊城。挨門而乞。心中初求最",
    "X15n0303_001:0344c13": "後檀越。未曾飯僧行施者。以為齋主。無問或淨或",
    "X15n0303_001:0344c14": "穢。自剎利之王家。以至旃陀羅之屠家。方行我平",
    "X15n0303_001:0344c15": "等之慈。不擇微賤。惟發意圓成一切眾生無量之",
    "X15n0303_001:0344c16": "功德焉。殊不知纔有求心。便有分別。既有分別。便",
    "X15n0303_001:0344c17": "有淨穢。有貴賤。安能一目平等視之哉。故知初求",
    "X15n0303_001:0344c18": "二字。便是阿難走作處也。",
    "X15n0303_001:0344c19": "阿難已知如來世尊訶須菩提及大迦葉為阿羅漢",
    "X15n0303_001:0344c20": "心不均平。欽仰如來開闡無遮度諸疑謗。經彼城隍。",
    "X15n0303_001:0344c21": "徐步國門。嚴整威儀。肅供齋法。",
    "X15n0303_001:0344c22": "所以發意行乞者何也。葢阿難已知如來世尊。曾",
    "X15n0303_001:0344c23": "訶須菩提。及大迦葉。皆為阿羅漢。一則捨貧從富。",
    "X15n0303_001:0344c24": "一則捨富從貧。而不均平。今我欽仰如來昔日之",
    "X15n0303_001:0345a01": "語。故發是意。一以開闡平等無遮無礙之慈。一以",
    "X15n0303_001:0345a02": "度眾人生疑生謗之口。葢專向貧家。則富者疑。專",
    "X15n0303_001:0345a03": "向富家。則貧者謗也。惟其如是。故於高門懸薄。次",
    "X15n0303_001:0345a04": "第循乞。經彼城外之隍。徐步國門之內。嚴整威儀。",
    "X15n0303_001:0345a05": "而肅恭齋法焉。觀此行履。便是可入淨。而不可入",
    "X15n0303_001:0345a06": "穢。可入佛。而不可入魔。可比丘。而不可菩薩。視金",
    "X15n0303_001:0345a07": "剛經中。如來著衣持鉢。入舍衛城乞食舉動。自然",
    "X15n0303_001:0345a08": "中節。毫無勉強。不啻天淵之隔矣。",
    "X15n0303_001:0345a09": "爾時阿難。因乞食次。經歷婬室。遭大幻術摩登伽女。",
    "X15n0303_001:0345a10": "以婆毗迦羅先梵天呪。攝入婬席。婬躬撫摩。將毀戒",
    "X15n0303_001:0345a11": "體。",
    "X15n0303_001:0345a12": "爾時阿難。因乞食之次。既無揀擇。不覺經歷婬女",
    "X15n0303_001:0345a13": "之室。遭大幻術摩登伽。此云本性妓女者。用金頭",
    "X15n0303_001:0345a14": "外道所傳先梵天呪。攝入婬席。婬躬逼近撫摩。將",
    "X15n0303_001:0345a15": "毀戒淨之體焉。由尊者求心未歇。作意未忘。心未",
    "X15n0303_001:0345a16": "曾平。見何曾等。乃欲平等行慈。竟遭毒手。故知非",
    "X15n0303_001:0345a17": "得事事無礙者。斷不能入泥入水。平等行慈矣。○",
    "X15n0303_001:0345a18": "鍾疏云。阿難所發之心。正是耻小慕大。宛然方等",
    "X15n0303_001:0345a19": "法相。如人出門應舉。期中首選。中途遇盜。遇盜自",
    "X15n0303_001:0345a20": "遇盜。首選自首選。豈可以遇盜之故。云不當期首",
    "X15n0303_001:0345a21": "選耶。",
    "X15n0303_001:0345a22": "如來知彼婬術所加。齋畢旋歸。王及大臣長者居士。",
    "X15n0303_001:0345a23": "俱來隨佛。願聞法要。於時世尊。頂放百寶無畏光明。",
    "X15n0303_001:0345a24": "光中生出千葉寶蓮。有佛化身。結跏趺坐。宣說神呪。",
    "X15n0303_001:0345b01": "勅文殊師利。將呪往護。惡呪銷滅。提獎阿難及摩登",
    "X15n0303_001:0345b02": "伽。歸來佛所。",
    "X15n0303_001:0345b03": "如來方在王宮。如彼婬術所加。阿難有難。於是齋",
    "X15n0303_001:0345b04": "畢速歸。王及大臣。長者居士。見佛不遑說法。異乎",
    "X15n0303_001:0345b05": "常儀。故俱來隨佛。願聞法要。於是世尊。頂放百寶",
    "X15n0303_001:0345b06": "無畏光明。無善不具。故曰百寶。無惡不摧。故曰無",
    "X15n0303_001:0345b07": "畏。光中出生千葉寶蓮。示此智光。為萬行之本也。",
    "X15n0303_001:0345b08": "有佛化身。結跏趺坐。示此智光。為諸佛之母也。佛",
    "X15n0303_001:0345b09": "不自說呪。令化佛宣說神呪。示此呪心。是不動智。",
    "X15n0303_001:0345b10": "必是不動佛說也。乃勅文殊師利大智慧人。將呪",
    "X15n0303_001:0345b11": "而往。以此呪力。加之婬根。如湯銷氷。如明破暗。故",
    "X15n0303_001:0345b12": "令摩登婬火頓歇。阿難戒體如初。提撕獎勸。歸來",
    "X15n0303_001:0345b13": "見佛焉。此上別序也。序分竟。",
    "X15n0303_001:0345b14": "○正宗分第二",
    "X15n0303_001:0345b15": "大科為二。一是菩提涅槃根本。一是生死流轉",
    "X15n0303_001:0345b16": "根本。",
    "X15n0303_001:0345b17": "初科復分為四。一見道分。二修道分。三證道分。",
    "X15n0303_001:0345b18": "四結經分。",
    "X15n0303_001:0345b19": "阿難見佛。頂禮悲泣。恨無始來一向多聞未全道力。",
    "X15n0303_001:0345b20": "殷勤啟請十方如來得成菩提妙奢摩他三摩禪那",
    "X15n0303_001:0345b21": "最初方便。於時復有恒沙菩薩及諸十方大阿羅漢",
    "X15n0303_001:0345b22": "辟支佛等。俱願樂聞。退坐默然。承受聖旨。",
    "X15n0303_001:0345b23": "此下見道分也。古人得一指頭禪。終身用之不盡。",
    "X15n0303_001:0345b24": "阿難歷劫憶持如來秘密妙嚴。不能免離摩登伽",
    "X15n0303_001:0345c01": "難。故知博學多聞。若不真修實證。盡落鬼家活計。",
    "X15n0303_001:0345c02": "及對境風一吹便倒。皆由平日學力有餘。道力不",
    "X15n0303_001:0345c03": "足。故因誤墮而陡然發憤。正如蘇季敝裘還鄉。不",
    "X15n0303_001:0345c04": "得不刺股揣摩。以圖卿相也。阿難既見如來。頂禮",
    "X15n0303_001:0345c05": "悲泣。恨無始來。一向多聞。未全道力。此一恨字。便",
    "X15n0303_001:0345c06": "是獲法身之前矛。向後悲淚痛責。皆從此恨流出。",
    "X15n0303_001:0345c07": "故道人不可無此一恨也。從外入者為多聞。從內",
    "X15n0303_001:0345c08": "出者為道力。道力未全。多聞何益。於是殷勤啟請。",
    "X15n0303_001:0345c09": "十方如來。得成菩提之果覺。必用妙奢摩他。三摩。",
    "X15n0303_001:0345c10": "禪那。最初方便之因心。梵語奢摩他。此云止。梵語",
    "X15n0303_001:0345c11": "三摩。此云正定。或翻等持。梵語禪那。此云靜慮。此",
    "X15n0303_001:0345c12": "三者。是大定之共名。而首楞嚴王。即此三名之總",
    "X15n0303_001:0345c13": "目也。意謂此大定之名。我已熟聞。但不曾悟。不曾",
    "X15n0303_001:0345c14": "修。不曾證。不得其用。故為魔力攝持。不能自脫。始",
    "X15n0303_001:0345c15": "信多聞無益於己。然我雖蒙如來授記作佛。若不",
    "X15n0303_001:0345c16": "修因。終難得果。十方如來。悉由此三。得成正覺。不",
    "X15n0303_001:0345c17": "知如來最初用何方便。何由而得開悟。何由而得",
    "X15n0303_001:0345c18": "證入也。於是復有恒沙菩薩等。俱願樂聞。退坐默",
    "X15n0303_001:0345c19": "然。承佛聖旨。○按佛下答奢摩他者。葢取本具不",
    "X15n0303_001:0345c20": "動搖。不生滅。周圓之心。開解照了為義。即正因佛",
    "X15n0303_001:0345c21": "性。略兼了因。為奢摩他體。乃性具即定之慧也。三",
    "X15n0303_001:0345c22": "摩提者。葢即攝前開解性定。而契入之。行起解絕。",
    "X15n0303_001:0345c23": "寂定為義。即正因佛性。略兼緣因。為三摩提體。是",
    "X15n0303_001:0345c24": "性具即慧之定也。禪那者。葢即於契入之後。深位",
    "X15n0303_001:0346a01": "之中。雙躡前之定慧。中中流入。歷位漸證。至於究",
    "X15n0303_001:0346a02": "竟為義。亦即於正因佛性。略兼緣了二因為禪那",
    "X15n0303_001:0346a03": "體。乃性具雙融之定慧也。當知三名下。各有最初",
    "X15n0303_001:0346a04": "方便。如奢摩他中。以悟見是心為初方便。而以了",
    "X15n0303_001:0346a05": "識非心為最初方便。三摩提中。以反聞自性為初",
    "X15n0303_001:0346a06": "方便。以入道場為最初方便。禪那中。以十信為初",
    "X15n0303_001:0346a07": "方便。以乾慧地為最初方便。是則見道一分。為答",
    "X15n0303_001:0346a08": "奢摩他。修道一分。為答三摩。證道一分。為答禪那。",
    "X15n0303_001:0346a09": "今經三處。顯然各有單標三名。遵佛明言。判佛文",
    "X15n0303_001:0346a10": "義。不易之定論也。○正脉懸示云。三者決定不用",
    "X15n0303_001:0346a11": "天台止觀。以見道一分。原是如來開示眾生本有",
    "X15n0303_001:0346a12": "真心。性具妙定。始自眼根指出。展轉通貫萬法。仍",
    "X15n0303_001:0346a13": "令圓悟萬有。總一如來藏性。顯其未及加修。而人",
    "X15n0303_001:0346a14": "人早先具此楞嚴妙體。但惟教其悟明此之性海。",
    "X15n0303_001:0346a15": "以為後文圓通入處而已。本不曾立觀門。教修習",
    "X15n0303_001:0346a16": "也。而諸家瞢然。強安三觀。則是前文全說修門。何",
    "X15n0303_001:0346a17": "阿難又有華屋之喻哉。當知斯經所以大異於眾",
    "X15n0303_001:0346a18": "典者。正以其指心在根。斯定之所以大異於諸定",
    "X15n0303_001:0346a19": "者。由說自性本定也。若謂前文是說修門。全障性",
    "X15n0303_001:0346a20": "定。且有礙後耳門妙修。全無用處矣。故知阿難所",
    "X15n0303_001:0346a21": "請奢摩他等。乃是大定之共名。又於奢摩他上。加",
    "X15n0303_001:0346a22": "一妙字。正簡不妙。良以諸乘皆言定。不簡則濫彼",
    "X15n0303_001:0346a23": "諸定故也。是則自性本定。不取修定明矣。諸師於",
    "X15n0303_001:0346a24": "未指耳行之前。預立三觀。以雜亂人心。譬如國王",
    "X15n0303_001:0346b01": "將有事於東征。遣一使臣。宣傳勅命。召集諸將。宣",
    "X15n0303_001:0346b02": "示廟謨。使臣妄傳諸將。速往西征。久之。王問諸將",
    "X15n0303_001:0346b03": "何以不至。使臣對以彼日傳命。西征久矣。王大震",
    "X15n0303_001:0346b04": "怒。深怪使臣。錯傳此命。此亦如是。佛欲專令行人",
    "X15n0303_001:0346b05": "修耳根圓通。如王將有事於東征也。乃先開其妙",
    "X15n0303_001:0346b06": "解。令悟根性。以為圓通入處。如王先欲宣示廟算",
    "X15n0303_001:0346b07": "神謀。以決東征之勝也。註家於未說圓通之前。輙",
    "X15n0303_001:0346b08": "立三觀。令其修習。如使臣妄傳王命。指東為西也。",
    "X15n0303_001:0346b09": "嗟今沿習既久。業楞嚴者。無不搜索三觀。但是借",
    "X15n0303_001:0346b10": "經為敲門瓦子。而正惟發明天台止觀而已。畢竟",
    "X15n0303_001:0346b11": "令觀意獨明。而經意障盡。何迷錮支離。一至於是",
    "X15n0303_001:0346b12": "哉。○鍾疏云。奢摩佗。常翻寂靜。三摩。翻觀照。禪那。",
    "X15n0303_001:0346b13": "翻寂照不二。請詞冠以妙字。乃妙奢摩佗。妙三摩。",
    "X15n0303_001:0346b14": "妙禪那也。妙則舉一即三矣。故後文或單說三摩。",
    "X15n0303_001:0346b15": "直以三摩為大定也。或單舉奢摩佗。例亦如是。舊",
    "X15n0303_001:0346b16": "解分配天台三止觀。而正脉駁之。致天台後裔。操",
    "X15n0303_001:0346b17": "戈不已。予謂楞嚴時。未有天台。縱使義合。止可取",
    "X15n0303_001:0346b18": "以為證。豈可徑以天台作楞嚴正解也。",
    "X15n0303_001:0346b19": "佛告阿難。汝我同氣。情均天倫。當初發心。於我法中。",
    "X15n0303_001:0346b20": "見何勝相。頓捨世間深重恩愛。",
    "X15n0303_001:0346b21": "阿難既請大定。為成佛之因矣。世尊即當答之如",
    "X15n0303_001:0346b22": "何是奢摩他。如何是三摩。如何是禪那。不如是答。",
    "X15n0303_001:0346b23": "而反詰其最初發心者何居。葢妙之一字。是如來",
    "X15n0303_001:0346b24": "自證法門。向人輕吐不得。且阿難正當初發憤時。",
    "X15n0303_001:0346c01": "又不可即施峻厲法藥。故先逆探其病源。而安慰",
    "X15n0303_001:0346c02": "之曰。汝我同氣。情均天倫。非他人可比。夫他人請",
    "X15n0303_001:0346c03": "問。亦必盡情吐露。豈有天倫同氣。而反不盡情向",
    "X15n0303_001:0346c04": "汝道者哉。但汝問我成道最初方便。我却問汝出",
    "X15n0303_001:0346c05": "家最初發心。夫世間至恩至愛。莫如父母。而汝當",
    "X15n0303_001:0346c06": "初發心。於我法中。有何所見。頓將深恩重愛。一時",
    "X15n0303_001:0346c07": "割捨。而投我出家乎。先德云。末後牢關。不離最初",
    "X15n0303_001:0346c08": "一句。故阿難如是問。世尊亦如是答之。",
    "X15n0303_001:0346c09": "阿難白佛。我見如來三十二相。勝妙殊絕。形體映徹。",
    "X15n0303_001:0346c10": "猶如琉璃。常自思惟。此相非是欲愛所生。何以故。欲",
    "X15n0303_001:0346c11": "氣麤濁。腥臊交遘。濃血雜亂。不能發生勝淨妙明紫",
    "X15n0303_001:0346c12": "金光聚。是以渴仰。從佛剃落。",
    "X15n0303_001:0346c13": "此初陳眾生知見也。阿難承問。而白佛言。如來問",
    "X15n0303_001:0346c14": "我見何勝相乎。我見如來三十二相。勝妙殊絕。形",
    "X15n0303_001:0346c15": "體映徹。猶如琉璃。我常自思維此相非是世間欲",
    "X15n0303_001:0346c16": "愛所生。何以故。欲氣麤濁。腥臊交遘。濃血雜亂。安",
    "X15n0303_001:0346c17": "得發生三十二相之勝淨。琉璃映徹之妙明。而同",
    "X15n0303_001:0346c18": "紫金光聚乎。以我見相。合我思維。生渴仰心。是以",
    "X15n0303_001:0346c19": "頓捨恩愛。而從佛剃落也。阿難被世尊一問。將底",
    "X15n0303_001:0346c20": "蘊盡情吐出。却被三十二相。一時換却眼睛。豈知",
    "X15n0303_001:0346c21": "能見所見。皆屬依他。盡是虗妄耶。又從見相處。用",
    "X15n0303_001:0346c22": "心思惟。分淨分染。生愛生憎。厭麤濁而欣淨明。皆",
    "X15n0303_001:0346c23": "是識心分別計度。夫染相不忘。故為魔轉。淨相不",
    "X15n0303_001:0346c24": "忘。又為佛轉。雖魔佛有異。淨穢差殊。無非知見立",
    "X15n0303_001:0347a01": "知。總是合塵背覺而已。○此中所說見相。是三細",
    "X15n0303_001:0347a02": "中之轉現。思惟。即六麤也。為一經之發脉。故下文",
    "X15n0303_001:0347a03": "先破六麤。次顯三細。次顯如來藏心。次第紬繹。方",
    "X15n0303_001:0347a04": "見深旨也。○三細者。即根本無明之惑也。一業相。",
    "X15n0303_001:0347a05": "即從真起妄初動之相也。二見相。見初動之相也。",
    "X15n0303_001:0347a06": "亦名轉相。謂依初動之業識。轉成能見之相也。三",
    "X15n0303_001:0347a07": "境界相亦名現相。由前轉相。則境界妄現也。六麤",
    "X15n0303_001:0347a08": "者。一智相。二相續相。三執取相。四計名字相。五起",
    "X15n0303_001:0347a09": "業相。六業繫苦相也。又三細者。一自證分。二見分。",
    "X15n0303_001:0347a10": "三相分也。",
    "X15n0303_001:0347a11": "佛言。善哉阿難。汝等當知。一切眾生。從無始來。生死",
    "X15n0303_001:0347a12": "相續。皆由不知常住真心性淨明體。用諸妄想。此想",
    "X15n0303_001:0347a13": "不真。故有輪轉。",
    "X15n0303_001:0347a14": "此雙標真妄為一經之綱宗也。如來見阿難說見",
    "X15n0303_001:0347a15": "相。說思惟。討得&#;柄在手。遂姑縱之曰。善哉。阿難。",
    "X15n0303_001:0347a16": "汝見三十二相。便能割愛出家。豈非世間决烈大",
    "X15n0303_001:0347a17": "丈夫事。何善如之。第此一念厭染愛淨。正是眾生",
    "X15n0303_001:0347a18": "知見。正從發潤二種無明流出。生死相續。皆由於",
    "X15n0303_001:0347a19": "此。汝等當知。一切三界眾生。從無始劫來。生生死",
    "X15n0303_001:0347a20": "死。死死生生。相續不絕。非有他故。皆由不知常住",
    "X15n0303_001:0347a21": "真心性淨明體。統此一心。在紛擾而不變異曰常。",
    "X15n0303_001:0347a22": "在生滅而無去來曰住。在幻妄而不爛壞曰真。在",
    "X15n0303_001:0347a23": "萬法而不動搖曰性。在污濁而不染曰淨。在欲氣",
    "X15n0303_001:0347a24": "而不昏曰明。汝等有此心體。勝淨妙明。本周法界。",
    "X15n0303_001:0347b01": "而不知。反認如來勝淨妙明形體映徹之相。以為",
    "X15n0303_001:0347b02": "奇特。而生渴仰。非妄想而何。由汝日日所用者。皆",
    "X15n0303_001:0347b03": "用此妄想。此想不是汝之常住真心。是汝生死根",
    "X15n0303_001:0347b04": "本。汝乃錯用此心。認賊為子。故有生死輪轉耳。○",
    "X15n0303_001:0347b05": "如說云。阿難慕佛妙定。而此妙定非識心所修。必",
    "X15n0303_001:0347b06": "須先悟此識非心。別求真心。故下文由淺入深。漸",
    "X15n0303_001:0347b07": "次開示。自此至卷末。總是破妄顯真。然有畢竟破",
    "X15n0303_001:0347b08": "者。如說鍮石非金。破盡不用也。有不畢竟破者。如",
    "X15n0303_001:0347b09": "說鑛中有金。欲其銷出真金。因顯而破也。經中於",
    "X15n0303_001:0347b10": "識。全破其妄。譬說鍮石非金也。于根。多顯其真。少",
    "X15n0303_001:0347b11": "破其妄。譬說鑛中有金。不可離鑛而覔金也。于陰",
    "X15n0303_001:0347b12": "入處界。一一妄破顯真。則鍮不能混金矣。于七大。",
    "X15n0303_001:0347b13": "全顯其真。則純金而非鍮矣。",
    "X15n0303_001:0347b14": "汝今欲研無上菩提真發明性。應當直心詶我所問。",
    "X15n0303_001:0347b15": "十方如來同一道故。出離生死。皆以直心。心言直故。",
    "X15n0303_001:0347b16": "如是乃至終始地位中間。永無諸委曲相。",
    "X15n0303_001:0347b17": "此勉其直心答問也。汝既欲研究無上菩提。真欲",
    "X15n0303_001:0347b18": "發明自性。應當真心吐露於我。有疑直問。有問直",
    "X15n0303_001:0347b19": "答。不得半吞半吐。藏頭露尾。若爾。便成委曲相矣。",
    "X15n0303_001:0347b20": "彼十方如來。同一道故。出離生死。皆以直心。內心",
    "X15n0303_001:0347b21": "既直。外言亦直。心言既直。內外一如。如是乃至終",
    "X15n0303_001:0347b22": "於妙覺。始於乾慧。地位中間。永無諸委曲相。則生",
    "X15n0303_001:0347b23": "死可以直超。妙莊嚴海。可以直入矣。○淨明經云。",
    "X15n0303_001:0347b24": "直心是道場。先德云。擬心思量。早是曲了。臺山婆",
    "X15n0303_001:0347c01": "子。見人問路。便云。驀直去。若有一毫委曲。便落眾",
    "X15n0303_001:0347c02": "生知見。即遭枝岐。下文云。狂心自歇。歇即菩薩。此",
    "X15n0303_001:0347c03": "直路也。不成菩提。乃至別成聲聞緣覺。及外道天",
    "X15n0303_001:0347c04": "魔者。此曲路也。",
    "X15n0303_001:0347c05": "阿難。我今問汝。當汝發心。緣於如來三十二相。將何",
    "X15n0303_001:0347c06": "所見。誰為愛樂。阿難白佛言。世尊。如是愛樂。用我心",
    "X15n0303_001:0347c07": "目。由目觀見如來勝相心生愛樂。故我發心。願捨生",
    "X15n0303_001:0347c08": "死。",
    "X15n0303_001:0347c09": "此細審眾生知見也。尊者索頭。已在世尊手裡。故",
    "X15n0303_001:0347c10": "捻定見相發心。重翻問端曰。阿難。我今問汝。當汝",
    "X15n0303_001:0347c11": "發心。緣於如來三十二相時。將甚麼物去見。生渴",
    "X15n0303_001:0347c12": "仰時。又是誰去愛樂。尊者若向此處。識得誰何二",
    "X15n0303_001:0347c13": "字。一生參學事畢。爭奈不分緇素。信口答云。如是",
    "X15n0303_001:0347c14": "觀見愛樂。用我心目。由目觀見如來勝相。心生愛",
    "X15n0303_001:0347c15": "樂。故我發心。願捨生死。而投佛出家耳。豈知目即",
    "X15n0303_001:0347c16": "眼根。心即意識。眼見心知。便是眾生知見。生死根",
    "X15n0303_001:0347c17": "本耶。○此承見相發心。出心目二字。以為談經之",
    "X15n0303_001:0347c18": "柄。下文重重開示。不過翻眾生知見。為佛知見耳。",
    "X15n0303_001:0347c19": "佛告阿難。如汝所說。真所愛樂。因於心目。若不識知",
    "X15n0303_001:0347c20": "心目所在。則不能得降伏塵勞。譬如國王為賊所侵。",
    "X15n0303_001:0347c21": "發兵討除。是兵要當知賊所在。使汝流轉。心目為咎。",
    "X15n0303_001:0347c22": "我今問汝。唯心與目。今何所在。",
    "X15n0303_001:0347c23": "此細審眾生知見所生處也。由阿難認定見者是",
    "X15n0303_001:0347c24": "眼。愛者是心。不知生死顛倒。正坐於此。故世尊就",
    "X15n0303_001:0348a01": "上一拶。鞠其所起之處。乃告阿難。汝既認愛樂三",
    "X15n0303_001:0348a02": "十二相者是心。見三十二相者是目。便當識此心",
    "X15n0303_001:0348a03": "目所在。若不識知心目所在。則不能得降伏染污",
    "X15n0303_001:0348a04": "之塵。擾亂之勞。且汝認心認目。已著賊了。譬如國",
    "X15n0303_001:0348a05": "被賊侵。發兵討除。要先知賊所依之處。然後塞其",
    "X15n0303_001:0348a06": "去路。絕其資糧。搗其巢穴。斬其首級。則邊境肅清。",
    "X15n0303_001:0348a07": "烽烟自息。今使汝流轉生死。不由外物。元是自己",
    "X15n0303_001:0348a08": "家親作祟。自劫家寶。若欲以奢摩他神兵除之。必",
    "X15n0303_001:0348a09": "先知其處所。我今問汝。唯汝能知之心。與能見之",
    "X15n0303_001:0348a10": "目。今何所在乎。由尊者病根深厚。故世尊將其病",
    "X15n0303_001:0348a11": "源。一一審究明白。方始對[病-丙+止]發藥也。○雖心目雙",
    "X15n0303_001:0348a12": "舉。而意惟破心。非心目並破也。緣此雙徵微意難",
    "X15n0303_001:0348a13": "知。以致諸家誤謂破心之後。次當破目。遂將顯見",
    "X15n0303_001:0348a14": "之旨。盡成破見之宗。千載迷根。實基於是。豈知根",
    "X15n0303_001:0348a15": "識元不相離。而眼中見性。即是菩提真本。亦即奢",
    "X15n0303_001:0348a16": "摩他體。眾生日用不知。但惟認識為心。隨識輪轉。",
    "X15n0303_001:0348a17": "甚可哀憐。故佛雙舉。以觀阿難取何為心。阿難果",
    "X15n0303_001:0348a18": "但以見為眼。而終取愛樂為心。于是極破非心之",
    "X15n0303_001:0348a19": "後。所指妙明之心。依舊即此能見之性而已。豈有",
    "X15n0303_001:0348a20": "他哉。○鍾云。經文明言使汝輪轉。心目為咎。故問",
    "X15n0303_001:0348a21": "惟心與目。今何所在。則如來所徵之心。乃賊也。非",
    "X15n0303_001:0348a22": "心也。妄心也。非真心也。既謂之賊。則宜不知所在。",
    "X15n0303_001:0348a23": "如人為盜所劫。豈能知盜之所往所在。而為之巡",
    "X15n0303_001:0348a24": "緝乎。阿難此時。若真知妄心為賊。則自然答以不",
    "X15n0303_001:0348b01": "知所在。而直請真心矣。惟其受用妄心。極力護庇。",
    "X15n0303_001:0348b02": "見如來指之為賊。口雖不言。心却不信。歷歷指其",
    "X15n0303_001:0348b03": "七處所在。若云既有所在。豈可遽謂之賊乎。觀後",
    "X15n0303_001:0348b04": "文云。行諸一切難行法事。皆用此心。又云現以緣",
    "X15n0303_001:0348b05": "心。允所瞻仰。則曲護妄心。認賊為子之本情。乃始",
    "X15n0303_001:0348b06": "招出。佛歷言無有是處。而後文直斥云。此非汝心。",
    "X15n0303_001:0348b07": "正言此心之為賊而非子。不必求其所在也。若是",
    "X15n0303_001:0348b08": "常住真心。則在七處亦可。不在七處亦可。無在而",
    "X15n0303_001:0348b09": "無不在亦可矣。舊解不曰破心。而曰徵心。謂三如",
    "X15n0303_001:0348b10": "來藏。亦不能加於七處之外。是以所徵者。即為常",
    "X15n0303_001:0348b11": "住真心也。似是之言。叛經不小。○賀云。七處破心",
    "X15n0303_001:0348b12": "猶云七處破識。非謂此識果有一定處所。阿難不",
    "X15n0303_001:0348b13": "知。而佛獨知之也。正以此識本無處所。眾生迷為",
    "X15n0303_001:0348b14": "有處。故隨執隨破。節節欲其悟此識本無處所。而",
    "X15n0303_001:0348b15": "令其疑此妄識耳。",
    "X15n0303_001:0348b16": "阿難白佛言。世尊。一切世間十種異生。同將識心。居",
    "X15n0303_001:0348b17": "在身內。縱觀如來青蓮華眼。亦在佛面。我今觀此浮",
    "X15n0303_001:0348b18": "根四塵。祗在我面。如是識心。實居身內。",
    "X15n0303_001:0348b19": "此是尊者初呈槍法執心在內也。阿難白佛言。世",
    "X15n0303_001:0348b20": "尊。一切世間十二生中。除了無色。以其空散而無",
    "X15n0303_001:0348b21": "身相。又除無想。以其土木而無心相。其餘十種異",
    "X15n0303_001:0348b22": "生。有身心相者。同將識心。居在身內。且我縱觀如",
    "X15n0303_001:0348b23": "來明淨修廣如青蓮華瓣之眼。亦在佛面。我今觀",
    "X15n0303_001:0348b24": "此肉眼粗浮之根。日雜色香味觸之四塵者。祗在",
    "X15n0303_001:0348c01": "我面。是則自聖至凡。莫非眼在外。而心在內矣。我",
    "X15n0303_001:0348c02": "寧不知如是識心。實居我身之內乎。尊者雖是伶",
    "X15n0303_001:0348c03": "牙俐齒。旁若無人。殊不知腦門已是著地。即今三",
    "X15n0303_001:0348c04": "尺童子。試問其心。即以手指胸。而曰在內者。此由",
    "X15n0303_001:0348c05": "父母胎中受形之始。吸取赤白二滴為身。便有此",
    "X15n0303_001:0348c06": "執。不待教而自能。謂之俱生無明。亦謂之堅固妄",
    "X15n0303_001:0348c07": "想。故牢執此身。為心之宅舍。若瓶鵞井蛙。終不能",
    "X15n0303_001:0348c08": "出。更不知身反在於心中。若大海之一漚也。故尊",
    "X15n0303_001:0348c09": "者亦同此計。若使尊者向心目所在一問處。識得",
    "X15n0303_001:0348c10": "地頭。便與世尊把手共行。優游覺海。安得復有下",
    "X15n0303_001:0348c11": "文種種妄執耶。○只此一計。凡一切眾生。所以囚",
    "X15n0303_001:0348c12": "繫胎獄。挃梏肉身。乃至三塗汩沒。受無量苦。展轉",
    "X15n0303_001:0348c13": "不能自脫者。皆由於此。世間邪師。猶言身為房舍。",
    "X15n0303_001:0348c14": "心是主人。甚可病哉。○鍾云。心在身內。乃一切眾",
    "X15n0303_001:0348c15": "生尋常所執。所謂昏擾擾相。以為心性。一迷為心。",
    "X15n0303_001:0348c16": "决定惑為色身之內是也。餘六。但因佛一時破奪。",
    "X15n0303_001:0348c17": "逼成轉計耳。",
    "X15n0303_001:0348c18": "佛告阿難。汝今現在如來講堂。觀祇陀林。今何所在。",
    "X15n0303_001:0348c19": "世尊。此大重閣清淨講堂。在給孤園。今祇陀林。實在",
    "X15n0303_001:0348c20": "堂外。阿難。汝今堂中先何所見。世尊。我在堂中。先見",
    "X15n0303_001:0348c21": "如來。次觀大眾。如是外望。方矚林園。阿難。汝矚林園。",
    "X15n0303_001:0348c22": "因何有見。世尊。此大講堂戶牗開豁。故我在堂。得遠",
    "X15n0303_001:0348c23": "瞻見。",
    "X15n0303_001:0348c24": "尊者執心在內。以為必然。如壯士鼓氣。上冲牛斗。",
    "X15n0303_001:0349a01": "世尊是一切智人。洞見肺腑。不與分文析句。展疏",
    "X15n0303_001:0349a02": "牒科。就將目前淺近易了之事以反詰之。令他親",
    "X15n0303_001:0349a03": "口答出。無處躲閃。然後用法窟法爪。生擒活捉。故",
    "X15n0303_001:0349a04": "先審定內外之境。告阿難言。汝今現坐如來講堂。",
    "X15n0303_001:0349a05": "觀祇陀林。今何所在。阿難答云。世尊。此大重閣清",
    "X15n0303_001:0349a06": "淨講堂在給孤園。若祇陀林。實在堂外。堂在林中。",
    "X15n0303_001:0349a07": "林在堂外。則內外之境定矣。次復審定先後之見。",
    "X15n0303_001:0349a08": "問云。阿難。汝今堂中。先何所見。答云。世尊。我在堂",
    "X15n0303_001:0349a09": "中。先見如來。次觀大眾。如是外望。方矚園林。先見",
    "X15n0303_001:0349a10": "內。而後見外。則先後之見。無容紊矣。次復審其見",
    "X15n0303_001:0349a11": "外之因。問云。阿難。汝矚林園。因何有見。答云。世尊。",
    "X15n0303_001:0349a12": "此大講堂。戶牖開豁。故我在堂。得遠瞻見。因戶牖",
    "X15n0303_001:0349a13": "開豁。而得見外。則見非無因矣。世尊三問。尊者三",
    "X15n0303_001:0349a14": "答。一一皆落世尊綣繢中。向下即用其語以破之。",
    "X15n0303_001:0349a15": "所謂執子之矛。刺子之盾也。○世尊七處。多以見",
    "X15n0303_001:0349a16": "發難端。亦含見性是心非眼之意。",
    "X15n0303_001:0349a17": "爾時世尊。在大眾中。舒金色臂。摩阿難頂。告示阿難",
    "X15n0303_001:0349a18": "及諸大眾。有三摩提。名大佛頂首楞嚴王具足萬行。",
    "X15n0303_001:0349a19": "十方如來。一門超出妙莊嚴路。汝今諦聽。阿難頂禮。",
    "X15n0303_001:0349a20": "伏受慈旨。",
    "X15n0303_001:0349a21": "此先示大定之體為開佛知見之根本也。阿難始",
    "X15n0303_001:0349a22": "問妙奢摩他。三摩。禪那。最初方便。世尊反詰其最",
    "X15n0303_001:0349a23": "初發心。驗其知見是真是妄。而阿難果用識心。取",
    "X15n0303_001:0349a24": "著有相可見之如來。却迷自己無相可見之真佛。",
    "X15n0303_001:0349b01": "如來復詰其緣三十二相時。將誰見而將誰愛樂。",
    "X15n0303_001:0349b02": "尊者答以目見而心樂。如來復徵心目所起之處。",
    "X15n0303_001:0349b03": "尊者確然執定此心在色身之內。至此。則阿難賊",
    "X15n0303_001:0349b04": "身已露。贓物現存。無隱諱處。今欲進而破之。爾時",
    "X15n0303_001:0349b05": "世尊。在大眾中。舒金色臂。摩阿難頂。以示慈愍攝",
    "X15n0303_001:0349b06": "受之意。告示阿難。及諸大眾。有三摩提。名大佛頂",
    "X15n0303_001:0349b07": "首楞嚴王。具足萬行。十方如來。一門超出妙莊嚴",
    "X15n0303_001:0349b08": "路。汝今諦聽。意謂此大佛頂。周徧含容。無法不具。",
    "X15n0303_001:0349b09": "無行不圓。然不可以知知。不可以見見。為菩薩父。",
    "X15n0303_001:0349b10": "為諸佛母。即我三十二相。皆是此中所現形像。云",
    "X15n0303_001:0349b11": "何反認此在色身之內耶。今汝欲研無上菩提。開",
    "X15n0303_001:0349b12": "佛知見。要先識此無見頂相。則不奢摩而自成奢",
    "X15n0303_001:0349b13": "摩。不三摩而自成三摩。不禪那而自成禪那。謂之",
    "X15n0303_001:0349b14": "真如三昧。亦名一行三昧。又謂之首楞嚴王。諸三",
    "X15n0303_001:0349b15": "昧中。最為尊上。菩薩得此三昧。則萬行具足。念念",
    "X15n0303_001:0349b16": "可以證真常。頭頭可以到究竟。十方如來。依此一",
    "X15n0303_001:0349b17": "門。超出妙莊嚴果海。不遭枝岐。更無委曲。又何患",
    "X15n0303_001:0349b18": "畜聞之過誤。道力之不全耶。于是阿難頂禮。伏受",
    "X15n0303_001:0349b19": "慈旨。○問。此中不標奢摩禪那。而獨標三摩提者。",
    "X15n0303_001:0349b20": "何故。答。此三摩提。即下文所指大陀羅門。諸三摩",
    "X15n0303_001:0349b21": "提妙修行路也。奢摩由此而悟。禪那由此而證。故",
    "X15n0303_001:0349b22": "曰如幻三摩提。彈指超無學。以除此一門。別無修",
    "X15n0303_001:0349b23": "行之路。即古觀音如來。亦曰從聞思修。入三摩地",
    "X15n0303_001:0349b24": "也。○三摩提。此云等持。既是諸定共名。亦是全定",
    "X15n0303_001:0349c01": "總號。不比阿難所請三名中之三摩提。彼是總中",
    "X15n0303_001:0349c02": "之別也。大佛頂等。方是此定不共之號。一經所說。",
    "X15n0303_001:0349c03": "全為此定。隨便寄居於此耳。○鍾云。阿難啟請大",
    "X15n0303_001:0349c04": "定。佛先破其緣心。此是首次破心。問答未竟。急示",
    "X15n0303_001:0349c05": "以有三摩提云云。葢以鎮壓其乍復之魂。安慰其",
    "X15n0303_001:0349c06": "初問之意。如窮子見父。先告以家寶。使預知衣食",
    "X15n0303_001:0349c07": "有地。驚定氣平。然後徐徐推問。以終七破之文。後",
    "X15n0303_001:0349c08": "詳大定。非惟心腸甚慈。抑亦語次甚妙。一有字可",
    "X15n0303_001:0349c09": "想。如云汝所請三摩提。已有在此。不須忙也。一門",
    "X15n0303_001:0349c10": "超出妙莊嚴路。與一門深入相應。一門深入。因也。",
    "X15n0303_001:0349c11": "一門超出。果也。由大定趨入。故謂之路也。",
    "X15n0303_001:0349c12": "佛告阿難。如汝所言。身在講堂。戶牖開豁。遠矚林園。",
    "X15n0303_001:0349c13": "亦有眾生。在此堂中。不見如來。見堂外者。阿難答言。",
    "X15n0303_001:0349c14": "世尊。在堂不見如來。能見林泉。無有是處。阿難。汝亦",
    "X15n0303_001:0349c15": "如是。汝之心靈。一切明了。若汝現前所明了心。實在",
    "X15n0303_001:0349c16": "身內。爾時先合了知內心。頗有眾生。先見身中。後觀",
    "X15n0303_001:0349c17": "外物。縱不能見心肝脾胃。爪生髮長筋轉脉搖。誠合",
    "X15n0303_001:0349c18": "明了。如何不知。必不內知。云何知外。是故應知。汝言",
    "X15n0303_001:0349c19": "覺了能知之心住在身內。無有是處。",
    "X15n0303_001:0349c20": "此破心不在內也。佛又重伸問難。而告阿難。如汝",
    "X15n0303_001:0349c21": "所言。身在講堂。戶牖開豁。然後遠矚園林。亦有眾",
    "X15n0303_001:0349c22": "生。在此堂中。不見如來。先見堂外者乎。阿難答言。",
    "X15n0303_001:0349c23": "世尊。在堂不見如來。而能見林泉者。未之有也。佛",
    "X15n0303_001:0349c24": "言。阿難。今汝所計。即是在堂不見如來。而能外見",
    "X15n0303_001:0350a01": "林泉者矣。何以故。若汝靈知之心。在六根門頭。明",
    "X15n0303_001:0350a02": "明不昧。了了常知。而汝現前所明了心。實在身內",
    "X15n0303_001:0350a03": "者。爾時先合了知身內之物矣。可有眾生。先見身",
    "X15n0303_001:0350a04": "中腑臟。而後方觀外物者乎。夫心肝脾胃。身中之",
    "X15n0303_001:0350a05": "最深者。容許不見可也。至於爪生髮長。筋轉脉搖。",
    "X15n0303_001:0350a06": "身中之膚淺者。誠合明了矣。如何深淺都不知耶。",
    "X15n0303_001:0350a07": "若汝心靈。必不能內知。云何又能知外耶。不內知",
    "X15n0303_001:0350a08": "而知外。此與在堂不見如來而能外見林泉者何",
    "X15n0303_001:0350a09": "異。吾于必不內知。而知此心决定不在身內矣。是",
    "X15n0303_001:0350a10": "故應知。汝言覺了能知之心。住在身內。無有是處。",
    "X15n0303_001:0350a11": "○只此一破。有緣者。即當驚悟絕倒。非佛妙典。何",
    "X15n0303_001:0350a12": "常聞於他書有說心不在身中者乎。奇哉。真獅子",
    "X15n0303_001:0350a13": "吼也。○心肝脾胃。深處也。爪生髮長。筋轉脉搖。較",
    "X15n0303_001:0350a14": "淺。然總屬身中之物。",
    "X15n0303_001:0350a15": "阿難稽首。而白佛言。我聞如來如是法音。悟知我心",
    "X15n0303_001:0350a16": "實居身外。所以者何。譬如燈光然於室中。是燈必能",
    "X15n0303_001:0350a17": "先照室內。從其室門。後及庭際。一切眾生。不見身中。",
    "X15n0303_001:0350a18": "獨見身外。亦如燈光居在室外不能照室。是義必明。",
    "X15n0303_001:0350a19": "將無所惑。同佛了義。得無妄耶。",
    "X15n0303_001:0350a20": "此第二執心在外也。阿難稽首。而白佛言。我聞如",
    "X15n0303_001:0350a21": "來如是法音。今悟知我心。果不在內。實居身外。所",
    "X15n0303_001:0350a22": "以者何。請以燈喻。譬如燈光。若是然于室中。則是",
    "X15n0303_001:0350a23": "燈必能先照室內。而從其室門。後及庭際。漸次照",
    "X15n0303_001:0350a24": "去。亦猶心居身內。必先見。內而後見外也。今一切",
    "X15n0303_001:0350b01": "眾生。既不見身中。而獨見身外矣。是則亦如燈光",
    "X15n0303_001:0350b02": "居在室外。則不能照室也。是義決然明白。將無所",
    "X15n0303_001:0350b03": "疑惑。而同佛了義之談。得無謬妄耶。",
    "X15n0303_001:0350b04": "佛告阿難。是諸比丘。適來從我。室羅筏城。循乞摶食。",
    "X15n0303_001:0350b05": "歸祇陀林。我已宿齋。汝觀比丘一人食時諸人飽不。",
    "X15n0303_001:0350b06": "阿難答言不也。世尊。何以故。是諸比丘。雖阿羅漢。軀",
    "X15n0303_001:0350b07": "命不同。云何一人能令眾飽。",
    "X15n0303_001:0350b08": "世尊是大手宗匠。左來左轉。右來右轉。這邊那邊。",
    "X15n0303_001:0350b09": "無可不可。在內在外。皆可掃除。亦將一喻相詶。所",
    "X15n0303_001:0350b10": "謂投桃報李。得馬還牛也。佛告阿難。是諸比丘。適",
    "X15n0303_001:0350b11": "來從我於室羅筏城。循乞形段之食。及歸祇陀林。",
    "X15n0303_001:0350b12": "我已宿齋矣。汝觀此比丘。當一人食時。可使諸人",
    "X15n0303_001:0350b13": "盡飽不。阿難答言。不也。世尊。何以故。是諸比丘。雖",
    "X15n0303_001:0350b14": "皆是阿羅漢。子縛雖盡。果縛尚存。不能合眾人為",
    "X15n0303_001:0350b15": "一體。安能一人食。而令眾人飽也。",
    "X15n0303_001:0350b16": "佛告阿難。若汝覺了知見之心。實在身外。身心相外。",
    "X15n0303_001:0350b17": "自不相干。則心所知。身不能覺。覺在身際。心不能知。",
    "X15n0303_001:0350b18": "我今示汝兜羅綿手。汝眼見時。心分別不。阿難答言。",
    "X15n0303_001:0350b19": "如是世尊。佛告阿難。若相知者。云何在外。是故應知。",
    "X15n0303_001:0350b20": "汝言覺了能知之心住在身外。無有是處。",
    "X15n0303_001:0350b21": "此正破心不在外也。佛告阿難。若汝覺了知見之",
    "X15n0303_001:0350b22": "心。實在身外者。夫身心相外。則彼此了不相干。故",
    "X15n0303_001:0350b23": "應心所知者。身不能覺。身所覺者。心不能知。如阿",
    "X15n0303_001:0350b24": "羅漢之軀命不同。彼不飽此。此不飽彼矣。我今示",
    "X15n0303_001:0350c01": "汝兜羅綿細香霜色之手。汝眼見時。心分別是手",
    "X15n0303_001:0350c02": "否。阿難答言。如是。世尊。我眼見時。心分別也。佛告",
    "X15n0303_001:0350c03": "阿難。眼見是身之知。心分別是心之知。二知同時。",
    "X15n0303_001:0350c04": "曾無兩體。與阿羅漢之分彼分此者不同。即此相",
    "X15n0303_001:0350c05": "知。云何乃判心在身外耶。是故應知。汝言覺了能",
    "X15n0303_001:0350c06": "知之心。住在身外。無有是處。阿難點個紙燈與世",
    "X15n0303_001:0350c07": "尊相見。却被世尊一吹頓滅矣。",
    "X15n0303_001:0350c08": "阿難白佛言。世尊。如佛所言。不見內故。不居身內。身",
    "X15n0303_001:0350c09": "心相知不相離故。不在身外。我今思惟。當在一處。佛",
    "X15n0303_001:0350c10": "言。處今何在。阿難言。此了知心。既不知內而能見外。",
    "X15n0303_001:0350c11": "如我思忖。潛伏根裡。猶如有人取琉璃椀合其兩眼",
    "X15n0303_001:0350c12": "雖有物合而不留礙。彼根隨見。隨即分別。然我覺了",
    "X15n0303_001:0350c13": "能知之心。不見內者。為在根故。分明矚外無障礙者。",
    "X15n0303_001:0350c14": "潛根內故。",
    "X15n0303_001:0350c15": "此第三計潛根也。阿難白佛言。世尊。如佛所言。不",
    "X15n0303_001:0350c16": "見內故。不居身內。身心相知。不在身外。內外不成。",
    "X15n0303_001:0350c17": "我今思惟。當在一處。佛言。處今何在。阿難言。此了",
    "X15n0303_001:0350c18": "知心。既不知內。而能見外。如我思忖。殆潛伏眼根",
    "X15n0303_001:0350c19": "裡乎。猶如有人。取琉璃椀。合其兩眼。雖有物合。而",
    "X15n0303_001:0350c20": "不留礙。彼眼根隨見。隨即分別。今以琉璃喻眼。以",
    "X15n0303_001:0350c21": "眼喻心。琉璃合眼。而不礙眼見。與眼分別。如眼根",
    "X15n0303_001:0350c22": "合心。而不礙心見。與心分別也。然我覺了能知之",
    "X15n0303_001:0350c23": "心。不見內而見外者。豈無故哉。既已在根。根非在",
    "X15n0303_001:0350c24": "內。宜乎其不見內也。既潛根內。根如琉璃。宜乎其",
    "X15n0303_001:0351a01": "矚外而無障礙也。是則只一潛根。而從前二義。俱",
    "X15n0303_001:0351a02": "無繆矣。",
    "X15n0303_001:0351a03": "佛告阿難。如汝所言。潛根內者。猶如琉璃。彼人當以",
    "X15n0303_001:0351a04": "琉璃籠眼。當見山河。見琉璃不。如是世尊。是人當以",
    "X15n0303_001:0351a05": "琉璃籠眼實見琉璃。佛告阿難。汝心若同琉璃合者。",
    "X15n0303_001:0351a06": "常見山河。何不見眼。若見眼者。眼即同境。不得成隨。",
    "X15n0303_001:0351a07": "若不能見。云何說言此了知心潛伏根內如琉璃合。",
    "X15n0303_001:0351a08": "是故應知。汝言覺了能知之心潛伏根裡如琉璃合。",
    "X15n0303_001:0351a09": "無有是處。",
    "X15n0303_001:0351a10": "此正破心不潛根也。世尊將錯就錯。而告阿難。如",
    "X15n0303_001:0351a11": "汝所言潛根內者。猶如琉璃。彼人當以琉璃籠眼",
    "X15n0303_001:0351a12": "時。只見山河。亦見琉璃否。阿難言。如是世尊。是人",
    "X15n0303_001:0351a13": "當以琉璃籠眼時。實見琉璃也。佛乃破之云。汝心",
    "X15n0303_001:0351a14": "為眼根所合。同琉璃合者。當見山河。何不見眼。喻",
    "X15n0303_001:0351a15": "中眼見山河。亦見琉璃。法中既是心見山河。亦應",
    "X15n0303_001:0351a16": "見眼矣。而云何不見哉。若使心能見眼。眼即反為",
    "X15n0303_001:0351a17": "心家所緣之境。不是能生之根。則汝所計彼根隨",
    "X15n0303_001:0351a18": "見。隨即分別。義不得成。是犯自語相違之過矣。若",
    "X15n0303_001:0351a19": "使心不見眼。眼何故又見琉璃。又犯法喻不齊之",
    "X15n0303_001:0351a20": "過矣。如是。則二俱不成。云何汝計潛伏根內如琉",
    "X15n0303_001:0351a21": "璃合。是故應知。汝言覺了能知之心。潛伏根裡。如",
    "X15n0303_001:0351a22": "琉璃合。無有是處。阿難捧出琉璃椀子。與世尊鬪",
    "X15n0303_001:0351a23": "富。又被世尊碎成虀粉矣。",
    "X15n0303_001:0351a24": "阿難白佛言。世尊。我今又作如是思惟。是眾生身。腑",
    "X15n0303_001:0351b01": "臟在中。竅穴居外。有臟則暗。有竅則明。今我對佛。開",
    "X15n0303_001:0351b02": "眼見明。名為見外。閉眼見暗。名為見內。是義云何。",
    "X15n0303_001:0351b03": "此第四雙計內外也。初計在內。佛以不見臟腑為",
    "X15n0303_001:0351b04": "破。次計在外。復招身心相離之難。又計潛根。且乖",
    "X15n0303_001:0351b05": "琉璃籠眼之喻。阿難乃白佛言。世尊。我今又作如",
    "X15n0303_001:0351b06": "是思惟。是眾生之身。臟腑在中。竅穴居外。良以有",
    "X15n0303_001:0351b07": "臟則暗。有竅則明。今我對佛。由有竅則明。故開眼",
    "X15n0303_001:0351b08": "見明。即應見外。不必責其身心相外矣。由有臟則",
    "X15n0303_001:0351b09": "暗。故閉眼見暗。即同見內。不必要見心肝脾胃矣。",
    "X15n0303_001:0351b10": "內外若成。又非獨潛根裡。如此。則可免前三者之",
    "X15n0303_001:0351b11": "過矣。然不知此義當與不當。葢因三次負墮。故未",
    "X15n0303_001:0351b12": "敢自信也。○鍾云。由有竅則明。故開眼見明。由有",
    "X15n0303_001:0351b13": "臟則暗。故合眼見暗。見明即名見外。見暗即名見",
    "X15n0303_001:0351b14": "內。雖內外並列。乃借見外形見內。仍歸最初在內",
    "X15n0303_001:0351b15": "之執。故佛下文唯破見內耳。",
    "X15n0303_001:0351b16": "佛告阿難。汝當閉眼見暗之時。此暗境界。為與眼對。",
    "X15n0303_001:0351b17": "為不對眼。若與眼對。暗在眼前。云何成內。若成內者。",
    "X15n0303_001:0351b18": "居暗室中。無日月燈。此暗室中。皆汝焦腑。若不對者。",
    "X15n0303_001:0351b19": "云何成見。",
    "X15n0303_001:0351b20": "此破見暗名見內也。佛告阿難。如汝所言。汝當閉",
    "X15n0303_001:0351b21": "眼見暗之時。此暗境界。為與眼對。為不對眼。此暗",
    "X15n0303_001:0351b22": "相若與眼對。則此暗相。在汝眼前。云何成得閉眼",
    "X15n0303_001:0351b23": "見暗。名為見內。若許眼前之暗。即是內之臟腑。即",
    "X15n0303_001:0351b24": "當不須合眼。但居暗室中。無日月燈光之處。此眼",
    "X15n0303_001:0351c01": "前之暗。即是汝之三焦六腑矣。然豈有此理哉。若",
    "X15n0303_001:0351c02": "此暗相不與眼對。云何眼前又見黑暗。如是。則眼",
    "X15n0303_001:0351c03": "與暗相。對與不對。皆不成內矣。",
    "X15n0303_001:0351c04": "若離外見。內對所成。合眼見暗。名為身中。開眼見明。",
    "X15n0303_001:0351c05": "何不見面。若不見面。內對不成。見面若成。此了知心",
    "X15n0303_001:0351c06": "及與眼根。乃在虗空。何成在內。若在虗空。自非汝體。",
    "X15n0303_001:0351c07": "即今如來今見汝面。亦是汝身。汝眼已知。身合非覺。",
    "X15n0303_001:0351c08": "必汝執言身眼兩覺。應有二知。即汝一身。應成兩佛。",
    "X15n0303_001:0351c09": "是故應知。汝言見暗名見內者。無有是處。",
    "X15n0303_001:0351c10": "且汝言見暗為見內者。得無曰。所對之暗。不是外",
    "X15n0303_001:0351c11": "對身外之暗。乃是內對身中臟腑之暗耶。若離外",
    "X15n0303_001:0351c12": "見。內對所成。即是眼能反觀矣。既能反觀。即當合",
    "X15n0303_001:0351c13": "眼開眼。二俱能之可也。今合眼見暗。獨能返觀身",
    "X15n0303_001:0351c14": "中。當開眼見明。何不返見其面乎。若開眼時。既不",
    "X15n0303_001:0351c15": "能返觀己面。則合眼時。亦不能返觀身中。而內對",
    "X15n0303_001:0351c16": "不成矣。若謂開眼見明之時。亦能見面。則此了知",
    "X15n0303_001:0351c17": "心。及與眼根。皆在虗空中矣。汝本計心仍在內。又",
    "X15n0303_001:0351c18": "何成在內耶。且心眼既在虗空。則應虗空即是汝",
    "X15n0303_001:0351c19": "體。汝身反不是汝體矣。汝若執言。離體見面。不妨",
    "X15n0303_001:0351c20": "仍是自體。即當如來亦離汝體。亦見汝面。亦應是",
    "X15n0303_001:0351c21": "汝之身耶。且汝心眼既在虗空。已有覺知。則汝此",
    "X15n0303_001:0351c22": "身。應無知覺。必汝執言。身自有覺。空中之眼。亦自",
    "X15n0303_001:0351c23": "有知。則汝一身。應有二知。一在虗空。一在己身。既",
    "X15n0303_001:0351c24": "有二知。則汝一身。應成兩佛。有是理乎。是故應知。",
    "X15n0303_001:0352a01": "汝言見暗名見內者。無有是處。○單結見內。足見",
    "X15n0303_001:0352a02": "此計同在內矣。要知計內。計外。計潛根。與雙計內",
    "X15n0303_001:0352a03": "外。亦未常不是。但阿難執跡生情。故問處句句成",
    "X15n0303_001:0352a04": "病。世尊隨方解縛。故答處句句成藥。古德云。會得。",
    "X15n0303_001:0352a05": "則死句皆成活句。會不得。活句皆成死句。神奇化",
    "X15n0303_001:0352a06": "為臭腐。臭腐復化神奇。實無定法。此上四計。皆因",
    "X15n0303_001:0352a07": "世尊云何知外一句。鈎動阿難。故尊者捨一執一。",
    "X15n0303_001:0352a08": "所謂承言者喪。滯句者迷。向後三計。知見已窮。復",
    "X15n0303_001:0352a09": "牽引世尊所說性相深義。引蔓抽條。妄生計度。不",
    "X15n0303_001:0352a10": "知是則總是。非則總非也。",
    "X15n0303_001:0352a11": "阿難言。我常聞佛開示四眾。由心生故種種法生。由",
    "X15n0303_001:0352a12": "法生故種種心生。我今思維。即思維體。實我心性。隨",
    "X15n0303_001:0352a13": "所合處。心則隨有。亦非內外中間三處。",
    "X15n0303_001:0352a14": "此第五計心在隨所合處也。阿難言。前此皆我之",
    "X15n0303_001:0352a15": "臆見也。我常聞於佛矣。佛昔開示四眾。由心生故。",
    "X15n0303_001:0352a16": "種種法生。由法生故。種種心生。我今思維。世尊所",
    "X15n0303_001:0352a17": "說心法相生。即此能思維者。實我心性。此心隨與",
    "X15n0303_001:0352a18": "那一法合。即隨那一法生。何必定在內外。及與中",
    "X15n0303_001:0352a19": "間三處乎。不知世尊所謂心法相生。正謂心法皆",
    "X15n0303_001:0352a20": "從業識變起。同時妄有。如兩束蘆。互相依倚。離心",
    "X15n0303_001:0352a21": "無法。離法無心。非謂心能生法。法能生心也。尊者",
    "X15n0303_001:0352a22": "繆認心法相生。故計隨合隨生。先引世尊所說者",
    "X15n0303_001:0352a23": "為證據。欲以杜如來之口。豈知如來渾身是劍。觸",
    "X15n0303_001:0352a24": "之即死。毫不容情哉。○阿難亦非謂心必有體。正",
    "X15n0303_001:0352b01": "謂心無體而能合。合即心之所在。下文正辯有合",
    "X15n0303_001:0352b02": "者必有體。無體則不能合。無合則無所在也。",
    "X15n0303_001:0352b03": "佛告阿難。汝今說言。由法生故種種心生。隨所合處。",
    "X15n0303_001:0352b04": "心隨有者。是心無體。則無所合。若無有體而能合者。",
    "X15n0303_001:0352b05": "則十九界因七塵合。是義不然。若有體者。如汝以手",
    "X15n0303_001:0352b06": "自挃其體。汝所知心。為復內出。為從外入。若復內出。",
    "X15n0303_001:0352b07": "還見身中。若從外來。先合見面。",
    "X15n0303_001:0352b08": "此正破心不隨合也。佛告阿難。汝今說言。由法生",
    "X15n0303_001:0352b09": "故。種種心生。隨所合處。心則隨有。所謂合者。如葢",
    "X15n0303_001:0352b10": "合函。必彼此有體。然後可合。今汝思惟之心。元是",
    "X15n0303_001:0352b11": "浮想。實無自體。既無自體。則無合處。若謂無體而",
    "X15n0303_001:0352b12": "能合者。則於十八界外。更加一界。于六塵外。更加",
    "X15n0303_001:0352b13": "一塵。是皆無體虗名。同于龜毛兔角。憑何義以論",
    "X15n0303_001:0352b14": "合乎。若有體者。如汝以手。自挃其體。汝所知心。為",
    "X15n0303_001:0352b15": "復內出。為從外入。若有出入。必有內外。既有內外。",
    "X15n0303_001:0352b16": "便合見內見外。復蹈前非。豈能隨合而隨生乎。○",
    "X15n0303_001:0352b17": "隨合隨有。奔逸昏擾。何異野燒。乃猶認作真心。曲",
    "X15n0303_001:0352b18": "盡世人迷態。",
    "X15n0303_001:0352b19": "阿難言。見是其眼。心知非眼。為見非義。佛言。若眼能",
    "X15n0303_001:0352b20": "見。汝在室中。門能見不。則諸已死。尚有眼存。應皆見",
    "X15n0303_001:0352b21": "物。若見物者。云何名死。",
    "X15n0303_001:0352b22": "阿難一聞見內見面之語。反生疑難。意謂眼可名",
    "X15n0303_001:0352b23": "見。心可名知。見者是眼。心知非眼。今以心為見。恐",
    "X15n0303_001:0352b24": "不合義。佛破之云。見者眼也。能見者。心也。今且以",
    "X15n0303_001:0352c01": "汝喻心。以門喻眼。門雖通見。須有門內之汝。而後",
    "X15n0303_001:0352c02": "有見。若謂眼能自見者。設如汝在室中。即同無汝。",
    "X15n0303_001:0352c03": "而門能自見否乎。是知眼雖通見。亦須眼處有心。",
    "X15n0303_001:0352c04": "而後有見。若無有心。而眼豈能見乎。必謂徒眼能",
    "X15n0303_001:0352c05": "見者。則諸已死。尚有眼存。應皆見物矣。若見物者。",
    "X15n0303_001:0352c06": "又不名死矣。是則徒眼不見。可見知見皆屬于心",
    "X15n0303_001:0352c07": "矣。豈可妄分見屬于眼乎。",
    "X15n0303_001:0352c08": "阿難。又汝覺了能知之心。若必有體。為復一體。為有",
    "X15n0303_001:0352c09": "多體。今在汝身。為復徧體。為不徧體。若一體者。則汝",
    "X15n0303_001:0352c10": "以手挃一支時。四支應覺。若咸覺者。挃應無在。若挃",
    "X15n0303_001:0352c11": "有所。則汝一體。自不能成。若多體者。則成多人。何體",
    "X15n0303_001:0352c12": "為汝。若徧體者。同前所挃。若不徧者。當汝觸頭亦觸",
    "X15n0303_001:0352c13": "其足。頭有所覺。足應無知。今汝不然。是故應知。隨所",
    "X15n0303_001:0352c14": "合處。心則隨有。無有是處。",
    "X15n0303_001:0352c15": "夫法有定相。心無定體。正如水上葫蘆。按著便轉。",
    "X15n0303_001:0352c16": "日中寶石。色無定形。安有定體哉。阿難。又汝覺了",
    "X15n0303_001:0352c17": "能知之心。若必有體者。我且問汝。為復一體。為有",
    "X15n0303_001:0352c18": "多體。一體者。四肢共一心體也。多體者。四肢各一",
    "X15n0303_001:0352c19": "心體也。又汝心今在汝身。為復徧體。為不徧體。徧",
    "X15n0303_001:0352c20": "體者。一心滿于四肢也。不徧者。一心不滿于四肢",
    "X15n0303_001:0352c21": "也。若四肢共一心體者。則應拔一毛而群毛皆動。",
    "X15n0303_001:0352c22": "觸一肢而渾身咸覺矣。若渾身咸覺。則挃又應無",
    "X15n0303_001:0352c23": "定在。若挃有定所。則又不成一體矣。若多體者。則",
    "X15n0303_001:0352c24": "又成多人。以一人惟有一心。多心即成多人。以多",
    "X15n0303_001:0353a01": "人而各分一心。各分一體。此多體之中。何體為汝",
    "X15n0303_001:0353a02": "也。若徧體者。同前挃一肢而四肢咸覺矣。若不徧",
    "X15n0303_001:0353a03": "者。當汝觸頭。而并觸其足。若頭知而足不知。可名",
    "X15n0303_001:0353a04": "不徧。今汝却又不然。觸頭頭知。觸足足知。可云不",
    "X15n0303_001:0353a05": "徧乎。然則心體非一非多。非徧非不徧。元無定體。",
    "X15n0303_001:0353a06": "既無定體。則不隨有定之法合可知矣。是故應知。",
    "X15n0303_001:0353a07": "隨所合處。心則隨有。無有是處。阿難將個東瓜印",
    "X15n0303_001:0353a08": "子。賣弄聰明。又被世尊撇向大洋海底去矣。○鍾",
    "X15n0303_001:0353a09": "云。非一體。非多體。非徧體。非不徧體。總是無體。無",
    "X15n0303_001:0353a10": "體安得有合。",
    "X15n0303_001:0353a11": "阿難白佛言。世尊。我亦聞佛與文殊等諸法王子談",
    "X15n0303_001:0353a12": "實相。時世尊亦言。心不在內。亦不在外。如我思惟。內",
    "X15n0303_001:0353a13": "無所見。外不相知。內無知故。在內不成。身心相知。在",
    "X15n0303_001:0353a14": "外非義。今相知故。復內無見。當在中間(外不相知不字。當是又字",
    "X15n0303_001:0353a15": "之誤)。",
    "X15n0303_001:0353a16": "此第六計中間也。阿難白佛言。世尊。我昔聞佛與",
    "X15n0303_001:0353a17": "文殊等諸法王子。談真實本相時。世尊亦言心不",
    "X15n0303_001:0353a18": "在內。亦不在外。不在內者。不在根也。不在外者。不",
    "X15n0303_001:0353a19": "在塵也。如我思惟。第一計中。內無所見。第二計中。",
    "X15n0303_001:0353a20": "外又相知。內無知故。明不在內。身心相知。明不在",
    "X15n0303_001:0353a21": "外。以外之相知。復內之無見。不內不外。意者此心",
    "X15n0303_001:0353a22": "當在根塵兩楹之中間乎。不知世尊所言不在內",
    "X15n0303_001:0353a23": "外者。正言心無定在。非謂心在中間也。纔喚作中。",
    "X15n0303_001:0353a24": "即有定在矣。○妄心無體。則不在。真心周徧。則無",
    "X15n0303_001:0353b01": "所不在。不滯一處。原是三不在。阿難引二缺中。以",
    "X15n0303_001:0353b02": "立己論。合佛旨也。",
    "X15n0303_001:0353b03": "佛言。汝言中間。中必不迷。非無所在。今汝推中。中何",
    "X15n0303_001:0353b04": "為在。為復在處。為當在身。若在身者。在邊非中。在中",
    "X15n0303_001:0353b05": "同內。若在處者。為有所表。為無所表。無表同無。表則",
    "X15n0303_001:0353b06": "無定。何以故。如人以表表為中時。東看則西。南觀成",
    "X15n0303_001:0353b07": "北。表體既混。心應雜亂。",
    "X15n0303_001:0353b08": "此審定在身在境以兩破其中俱無在也。佛言。汝",
    "X15n0303_001:0353b09": "謂心在中間者。中必確然不迷。而非無所在矣。今",
    "X15n0303_001:0353b10": "汝自推所謂中者。中為何在。為復在身外之處乎。",
    "X15n0303_001:0353b11": "為當在身乎。若在身者。便有中邊二義。在邊則不",
    "X15n0303_001:0353b12": "得為中。在中則同前在內。應當見內矣。若在處者。",
    "X15n0303_001:0353b13": "如修房舍。必立標竿。以表中位。今為有所表。為無",
    "X15n0303_001:0353b14": "所表乎。無表。則無中矣。表則中無定在矣。如人以",
    "X15n0303_001:0353b15": "表表中時。東看則西。南觀成北。表體既混。則心寧",
    "X15n0303_001:0353b16": "有一定之中而不雜亂乎。是則在身在處。皆不得",
    "X15n0303_001:0353b17": "成中矣。",
    "X15n0303_001:0353b18": "阿難言。我所說中。非此二種。如世尊言。眼色為緣。生",
    "X15n0303_001:0353b19": "於眼識。眼有分別色塵無知。識生其中。則為心在。",
    "X15n0303_001:0353b20": "阿難又言。我所說中。非此在身在處二種也。如世",
    "X15n0303_001:0353b21": "尊所說眼色為緣。生於眼識。夫眼者。根也。色者。塵",
    "X15n0303_001:0353b22": "也。眼有分別。則屬內根。色塵無知。則屬外境。根塵",
    "X15n0303_001:0353b23": "內外相對。而識生其中間作用分別。豈不為心在",
    "X15n0303_001:0353b24": "之處乎。○阿難所引。是佛相宗。隨順世間之談。不",
    "X15n0303_001:0353c01": "了義也。且世尊之意。以眼色二種。為生識之緣。非",
    "X15n0303_001:0353c02": "謂眼色即能生識也。以識自有能生種子故。且根",
    "X15n0303_001:0353c03": "境二法。皆是色種。豈有色種而生心現行哉。且謂",
    "X15n0303_001:0353c04": "眼有分別。亦是錯解。殊不知眼能照境。識能分別。",
    "X15n0303_001:0353c05": "而眼實無分別。故下文云。其目周視。但如鏡中。無",
    "X15n0303_001:0353c06": "別分析。汝識于中。次第標指。此其證也。○鍾云。以",
    "X15n0303_001:0353c07": "眼對色。則色為無知。以心對眼。則眼又為無知矣。",
    "X15n0303_001:0353c08": "佛言。汝心若在根塵之中。此之心體。為復兼二。為不",
    "X15n0303_001:0353c09": "兼二。若兼二者。物體雜亂。物非體知。成敵兩立。云何",
    "X15n0303_001:0353c10": "為中。兼二不成。非知不知。即無體性。中何為相。是故",
    "X15n0303_001:0353c11": "應知。當在中間。無有是處。",
    "X15n0303_001:0353c12": "佛言。汝心若在根塵之中者。此之心體。為兼根塵",
    "X15n0303_001:0353c13": "二者。如父母合而共生子耶。為不兼二者。如不因",
    "X15n0303_001:0353c14": "父母而自生子耶。夫塵即物也。根即體也。若兼二",
    "X15n0303_001:0353c15": "者。則根塵混合。物體雜亂。物非有知。體是有知。半",
    "X15n0303_001:0353c16": "有知。半無知。對敵而立。墮成二邊。豈得為中乎。若",
    "X15n0303_001:0353c17": "兼二不成者。則此心體。既非根之有知。又非塵之",
    "X15n0303_001:0353c18": "不知。體性尚無。中為何相乎。是則兼與不兼。皆不",
    "X15n0303_001:0353c19": "得成中矣。是故應知。當在中間。無有是處。阿難將",
    "X15n0303_001:0353c20": "箇不著邊際破沙盆。呈似世尊。又擊碎矣。○兼二",
    "X15n0303_001:0353c21": "者。雙挾根塵而生其中也。不兼二者。兩離根塵而",
    "X15n0303_001:0353c22": "孤然中立也。或泥此之心體體字。遂以物體體字",
    "X15n0303_001:0353c23": "作心體。非是。",
    "X15n0303_001:0353c24": "阿難白佛言。世尊。我昔見佛與大目連須菩提富樓",
    "X15n0303_001:0354a01": "那舍利弗四大弟子共轉法輪。常言覺知分別心性",
    "X15n0303_001:0354a02": "既不在內。亦不在外。不在中間。俱無所在。一切無著。",
    "X15n0303_001:0354a03": "名之為心。則我無著。名為心不。",
    "X15n0303_001:0354a04": "此第七計無著也。世尊在般若會中。談無著真宗。",
    "X15n0303_001:0354a05": "不在內外中間。正言心無處所。無處住心。不應復",
    "X15n0303_001:0354a06": "有所著。尊者錯解佛意。乃白佛言。世尊。我昔見佛。",
    "X15n0303_001:0354a07": "與大目連等。四大弟子。共轉法輪。常言此覺知分",
    "X15n0303_001:0354a08": "別心性。不內。不外。不中間。俱無所在。一切無著。名",
    "X15n0303_001:0354a09": "之為心。我今將心。不去著在一切法上。如此。可得",
    "X15n0303_001:0354a10": "名為心不。殊不知將心不著。早是著也。故先德云。",
    "X15n0303_001:0354a11": "喚作如如。早是變也。智不到處。切忌道著。道著即",
    "X15n0303_001:0354a12": "頭角生。○問曰。佛之徵處。本顯無處。今已無處。何",
    "X15n0303_001:0354a13": "須又破耶。答曰。佛之徵處。固顯無處。佛顯無處。令",
    "X15n0303_001:0354a14": "悟無體。今認無著即為心體。是雖無處。而執有體。",
    "X15n0303_001:0354a15": "所以破也。○鍾云。三不在。即無著。而以無著名心。",
    "X15n0303_001:0354a16": "又著于無著矣。",
    "X15n0303_001:0354a17": "佛告阿難。汝言覺知分別心性俱無在者。世間虗空",
    "X15n0303_001:0354a18": "水陸飛行諸所物象。名為一切。汝不著者。為在為無。",
    "X15n0303_001:0354a19": "無則同於龜毛兔角。云何不著。有不著者。不可名無。",
    "X15n0303_001:0354a20": "無相則無。非無則相。相有則在。云何無著。是故應知。",
    "X15n0303_001:0354a21": "一切無著名覺知心。無有是處。",
    "X15n0303_001:0354a22": "世尊向開口不得處。就與一拶云。阿難。汝言覺知",
    "X15n0303_001:0354a23": "分別心性。俱無在者。而計一切無著為心。所謂一",
    "X15n0303_001:0354a24": "切者。世間虗空水陸飛行。諸所物象是也。汝之不",
    "X15n0303_001:0354b01": "著。是汝之心。本有處所。而不著一切法耶。抑亦本",
    "X15n0303_001:0354b02": "無處所。而不著一切法耶。若汝心本無處所。而自",
    "X15n0303_001:0354b03": "然不著。此心則同龜毛兔角之本無。云何更添不",
    "X15n0303_001:0354b04": "著乎。若汝心本有處所。而不去著一切法者。則是",
    "X15n0303_001:0354b05": "汝心去了箇著。又多箇不著。安能名為無著哉。所",
    "X15n0303_001:0354b06": "以然者。著從相起。若汝果無心相。是真無心。決無",
    "X15n0303_001:0354b07": "有著。若非真無心。則定有心相。既有心相。定有所",
    "X15n0303_001:0354b08": "在。決定有著。云何而說一切無著乎。極而言之。不",
    "X15n0303_001:0354b09": "惟有相不可名無著。即無相亦不可名無著。以纔",
    "X15n0303_001:0354b10": "說無相。即墮有相故也。是故應知。一切無著。名覺",
    "X15n0303_001:0354b11": "知心。無有是處。阿難將箇沒著落死猫頭。呈似世",
    "X15n0303_001:0354b12": "尊。又被世尊擲向他方世界了也。○法身無在。而",
    "X15n0303_001:0354b13": "無乎不在。前六番計心在內在外。雙計潛根。隨合。",
    "X15n0303_001:0354b14": "中間。是以心為有在也。故世尊皆以無在破之。及",
    "X15n0303_001:0354b15": "至第七。又計心為無在。故世尊以相有則在破之。",
    "X15n0303_001:0354b16": "雖是一期破執。實顯無在無不在之旨。先德所謂",
    "X15n0303_001:0354b17": "有佛處不得住。無佛處急走過是也。大佛頂首楞",
    "X15n0303_001:0354b18": "嚴王。於此具見。即至後文離一切相。即一切法。離",
    "X15n0303_001:0354b19": "即離非。是即非即處。雖是極力形容三如來藏。亦",
    "X15n0303_001:0354b20": "不能加於七處之外。智者於七處剖明一經大義。",
    "X15n0303_001:0354b21": "思過半矣。○七番破處。只是破自生。他生。共生。與",
    "X15n0303_001:0354b22": "無因生。如在內。潛根。雙計內外。皆是計自生。在外。",
    "X15n0303_001:0354b23": "隨合。是他生。中間一計。是根境共生。無著一計。是",
    "X15n0303_001:0354b24": "無因生。又隨所合處。是執一切相生。無著一計。是",
    "X15n0303_001:0354c01": "執離一切相生。潛根。是執相宗增上緣。中間。是執",
    "X15n0303_001:0354c02": "相宗增上所緣緣。無著。是執性宗無相甚深義。據",
    "X15n0303_001:0354c03": "此七問。足見尊者[祝/土]著滿肚皮佛法。世尊七番逐",
    "X15n0303_001:0354c04": "破。不過就其執處。與他解粘去縛耳。先德云。佛法",
    "X15n0303_001:0354c05": "裏。迷却多少人。世法裏。悟却多少人。易曰神而明",
    "X15n0303_001:0354c06": "之。存乎其人。○七番問處。節節有頓挫。如云如是",
    "X15n0303_001:0354c07": "識心。實居身內。只一實字。見其意氣揚揚。旁若無",
    "X15n0303_001:0354c08": "人。如虎生三日。有食牛之氣。第二番云。同佛了義。",
    "X15n0303_001:0354c09": "得無妄耶。雖是強項。觀得耶二字。亦少屈矣。至第",
    "X15n0303_001:0354c10": "三番。則曰如我思惟。如我者。謂以己意度之。理或",
    "X15n0303_001:0354c11": "如此。其志又稍降矣。第四番則云是義云何。言不",
    "X15n0303_001:0354c12": "知是與不是。未敢斷以為必然也。至第五番。即思",
    "X15n0303_001:0354c13": "惟體。實我心性。由執聖言為證。故復開強口。又曰",
    "X15n0303_001:0354c14": "實也。至第六番。當在中間。言據我所見。或當如此。",
    "X15n0303_001:0354c15": "當字覺郎當已甚。至第七番。則我無著。名為心不。",
    "X15n0303_001:0354c16": "不者。疑而未定之辭。阿難至此。委靡不振矣。所謂",
    "X15n0303_001:0354c17": "壯心一起。春江怒濤。銳志一銷。秋霜敗葉。此經無",
    "X15n0303_001:0354c18": "論意趣深奧。即譯人之筆。潤色之手。亦若郢人之",
    "X15n0303_001:0354c19": "運斤。庖丁之解牛。並入神化。淵乎妙哉。○七處皆",
    "X15n0303_001:0354c20": "非。則妄情已盡。而世人計心之住處者。不出於此。",
    "X15n0303_001:0354c21": "至此。則平日所恃以為心者。杳無住處可根究矣。",
    "X15n0303_001:0354c22": "然詳此七番確定成處者。惟四處而已。謂一內。二",
    "X15n0303_001:0354c23": "外。三根裏。及第六根塵之中是也。第四還在內。第",
    "X15n0303_001:0354c24": "五乃無定處。第七並處亦無也。此密示妄識無處。",
    "X15n0303_001:0355a01": "下文乃顯何妄識非心也。○鍾疏云。須記前云若",
    "X15n0303_001:0355a02": "不識知心目所在。則不能降伏塵勞。又云維心與",
    "X15n0303_001:0355a03": "目。今何所在。是故七徵但破其所在。所在既破。賊",
    "X15n0303_001:0355a04": "無逃處。下破能推之心。正擒賊耳。○圓通疏云。七",
    "X15n0303_001:0355a05": "徵之處。最堅銳難攻者。在乎首尾。葢在內久為世",
    "X15n0303_001:0355a06": "人所守。而無著又為學佛初機所宗也。○七處破",
    "X15n0303_001:0355a07": "心竟。",
    "X15n0303_001:0355a08": "爾時阿難。在大眾中。即從座起。偏袒右肩。右膝著地。",
    "X15n0303_001:0355a09": "合掌恭敬。而白佛言。我是如來最小之弟。蒙佛慈愛。",
    "X15n0303_001:0355a10": "雖今出家。猶恃嬌憐。所以多聞未得無漏。不能折伏",
    "X15n0303_001:0355a11": "娑毗羅呪。為彼所轉。溺於婬舍。當由不知真際所詣。",
    "X15n0303_001:0355a12": "惟願世尊大慈哀愍。開示我等奢摩他路。令諸闡提",
    "X15n0303_001:0355a13": "隳彌戾車。作是語已。五體投地。及諸大眾。傾渴翹佇。",
    "X15n0303_001:0355a14": "欽聞示誨。",
    "X15n0303_001:0355a15": "阿難被世尊七縱七擒。至此弓折箭盡。納欵輸誠。",
    "X15n0303_001:0355a16": "在大眾中。即從座起。偏袒右肩。右膝著地。合掌恭",
    "X15n0303_001:0355a17": "敬。而白佛言。我是如來最小之弟。蒙佛慈愛。倍於",
    "X15n0303_001:0355a18": "他人。今雖出家。猶恃嬌隣。良因蒙愛恃憐。不肯進",
    "X15n0303_001:0355a19": "修。反認多聞。以為實證。未得無漏。不能折伏娑毗",
    "X15n0303_001:0355a20": "羅呪。而為彼所轉。溺於婬舍。當由不知真心實際。",
    "X15n0303_001:0355a21": "是我所當造詣之處。所以不得無漏者由此。為魔",
    "X15n0303_001:0355a22": "所轉者。亦由此也。惟願世尊。大慈哀愍分明指出",
    "X15n0303_001:0355a23": "此心的在何處。開示我等奢摩他大定之路。使有",
    "X15n0303_001:0355a24": "所遵循而往。不致惑于他岐。且令諸信不具者。皆",
    "X15n0303_001:0355b01": "能生信。而隳壞其惡見焉。作是語已。五體投地。及",
    "X15n0303_001:0355b02": "諸大眾。傾渴翹佇。欽聞示誨。○前請奢摩他。三摩。",
    "X15n0303_001:0355b03": "禪那。今止請示奢摩他路。可見奢摩他三。總是大",
    "X15n0303_001:0355b04": "定之共名。任舉其一。即該其二。而與三觀無涉矣。",
    "X15n0303_001:0355b05": "爾時世尊。從其面門。放種種光。其光晃耀。如百千日。",
    "X15n0303_001:0355b06": "普佛世界。六種震動。如是十方微塵國土。一時開現。",
    "X15n0303_001:0355b07": "佛之威神。令諸世界合成一界。其世界中。所有一切",
    "X15n0303_001:0355b08": "諸大菩薩。皆住本國。合掌承聽。",
    "X15n0303_001:0355b09": "此放光默示也。世尊將欲破六識以顯六根。故先",
    "X15n0303_001:0355b10": "從其面門放種種光。其光晃耀如百千日。表諸智",
    "X15n0303_001:0355b11": "將現也。普佛世界。六種震動。表眾識將破也。如是",
    "X15n0303_001:0355b12": "十方微塵國土。一時開現。表覆蔽將開也。佛之威",
    "X15n0303_001:0355b13": "神。令諸世界。合成一界。表分隔將合也。其世界中。",
    "X15n0303_001:0355b14": "所有一切諸大菩薩。皆住本國。合掌承聽。表流轉",
    "X15n0303_001:0355b15": "將息也。由眾生有此本光。昧而不知。分為根塵識",
    "X15n0303_001:0355b16": "三。於器世間。不能超越。若能內瑩發光。根塵識三。",
    "X15n0303_001:0355b17": "應時銷落。見聞通隣。合開成就。故以此瑞先示之。",
    "X15n0303_001:0355b18": "果能了茲光瑞。則菩提涅槃元清淨體。不動步而",
    "X15n0303_001:0355b19": "得矣。○鍾疏云。不與他說。且與他看。若遇宗門明",
    "X15n0303_001:0355b20": "眼人。便直下領當矣。",
    "X15n0303_001:0355b21": "佛告阿難。一切眾生。從無始來。種種顛倒。業種自然。",
    "X15n0303_001:0355b22": "如惡叉聚。諸修行人。不能得成無上菩提。乃至別成",
    "X15n0303_001:0355b23": "聲聞緣覺。及成外道諸天魔王及魔眷屬。皆由不知",
    "X15n0303_001:0355b24": "二種根本。錯亂修習。猶如煑砂欲成嘉饌。縱經塵劫。",
    "X15n0303_001:0355c01": "終不可得。云何二種。阿難。一者無始生死根本。則汝",
    "X15n0303_001:0355c02": "今者與諸眾生。用攀緣心。為自性者。二者無始菩提",
    "X15n0303_001:0355c03": "涅槃元清淨體。則汝今者識精元明能生諸緣。緣所",
    "X15n0303_001:0355c04": "遺者。由諸眾生遺此本明。雖終日行。而不自覺。枉入",
    "X15n0303_001:0355c05": "諸趣。",
    "X15n0303_001:0355c06": "此下將前性淨明體用諸妄想復開二種根本為",
    "X15n0303_001:0355c07": "一經之綱宗也。佛告阿難。一切眾生。泛爾凡夫。不",
    "X15n0303_001:0355c08": "知修行者。從無始來。迷此覺心。忽起無明。種種顛",
    "X15n0303_001:0355c09": "倒。由此無明。轉成業識。造種種業。熏成種子。名為",
    "X15n0303_001:0355c10": "業種。種必有果。子子相生。則輪轉生死。無有休息。",
    "X15n0303_001:0355c11": "故惑業苦三。生必同條。如惡叉果。生必三子一聚。",
    "X15n0303_001:0355c12": "不知修行者如此。又有諸修行人。不能得成無上",
    "X15n0303_001:0355c13": "菩提。乃至別成聲聞緣覺。背大心而證小果者。及",
    "X15n0303_001:0355c14": "成外道。外正道而趣邪道者。以及諸天。修十善而",
    "X15n0303_001:0355c15": "欣樂果者。魔王。及魔眷屬。躭欲境而亂正修者。是",
    "X15n0303_001:0355c16": "等皆由不知真妄二途。二種根本。認妄為真。獨修",
    "X15n0303_001:0355c17": "於妄。盲修瞎鍊。認砂為米。猶欲煑砂成饌。縱經塵",
    "X15n0303_001:0355c18": "劫之遠。其能得乎。錯亂修行者又如此。乃吾所謂",
    "X15n0303_001:0355c19": "二種根本者。云何為二。阿難。一者無始生死根本。",
    "X15n0303_001:0355c20": "此由最初迷一法界。不覺心起。而有其念。故曰無",
    "X15n0303_001:0355c21": "始。如睛勞華現。睡熟夢生。本無緣起之由。非有定",
    "X15n0303_001:0355c22": "生之處。皆是妄念。非他外緣。從此而成細微業識。",
    "X15n0303_001:0355c23": "次起轉相。轉作能見。後起現相。現外境界。由此三",
    "X15n0303_001:0355c24": "種細識。復生智相。相續。執取。計名。四種麤識。於是",
    "X15n0303_001:0356a01": "執內執外。攀此緣彼。念念不停。無暫止息。起惑造",
    "X15n0303_001:0356a02": "業。輪轉生死。此生死本。即汝現今與諸眾生。用此",
    "X15n0303_001:0356a03": "東攀西緣之心。以為自性者。即是別成聲聞緣覺",
    "X15n0303_001:0356a04": "天魔外道七趣之根本也。二者無始菩提涅槃元",
    "X15n0303_001:0356a05": "清淨體。此清淨體。即汝今者現前第八微細精想。",
    "X15n0303_001:0356a06": "名為識精。本來具足元明。一真法界。不為生死所",
    "X15n0303_001:0356a07": "染。不為涅槃所淨。不為無明所迷。不為菩提所覺",
    "X15n0303_001:0356a08": "者。然此元明元清淨體。雖不與妄染相應。由不守",
    "X15n0303_001:0356a09": "自性。隨緣而生種種妄想。東攀西緣。一切眾生。但",
    "X15n0303_001:0356a10": "認此種種攀緣妄想。以為心性。而反將元明清淨",
    "X15n0303_001:0356a11": "之體。棄而不顧。即此棄而不顧者。是菩提涅槃之",
    "X15n0303_001:0356a12": "根本也。夫此識精元明。眾生本有。體徧十方。用彌",
    "X15n0303_001:0356a13": "沙界。非諸趣所能牢籠。但由諸眾生。遺此本明。日",
    "X15n0303_001:0356a14": "用不知。雖終日行。而不自覺。故諸趣本不當入而",
    "X15n0303_001:0356a15": "入。甘受輪迴。豈不枉屈哉。○識精元明者。六根所",
    "X15n0303_001:0356a16": "具圓湛不生滅性。識精乃其總名。本為一體。若應",
    "X15n0303_001:0356a17": "六根。而列別名。當是見聞齅嘗覺知六精也。五卷",
    "X15n0303_001:0356a18": "云。汝復欲知無上菩提。令汝速證安樂解脫。寂靜",
    "X15n0303_001:0356a19": "妙常。亦汝六根。更非他物。驗知菩提涅槃元清淨",
    "X15n0303_001:0356a20": "體。決指六根中見聞等精。所以破識之後。首即顯",
    "X15n0303_001:0356a21": "見精為妙明本心也。舊註全不達此。故迷為破見",
    "X15n0303_001:0356a22": "耳。又復當知。後偈中陀那微細識。正此識精。然亦",
    "X15n0303_001:0356a23": "以識為名者。乃是第八識海。非比前六虗妄無體",
    "X15n0303_001:0356a24": "矣。因是真修之本。所以修圓通中。直選耳根聞性。",
    "X15n0303_001:0356b01": "亦此識精。而斯經始終要用。所以迥異於諸經者。",
    "X15n0303_001:0356b02": "由此根性以為之根本也。諸緣者。前六轉識也。楞",
    "X15n0303_001:0356b03": "伽云。藏識海常住。境界風所動。種種諸識浪。騰躍",
    "X15n0303_001:0356b04": "而轉生。是知前六。皆此識海所生諸浪。故虗妄也。",
    "X15n0303_001:0356b05": "緣所遺者。言前六能遍緣一切。而獨於本生識海。",
    "X15n0303_001:0356b06": "自緣不及。如眼所起見。能遍見一切。而自不見眼",
    "X15n0303_001:0356b07": "也。縱使悟時。須一念不生。方能默契。六識若動。體",
    "X15n0303_001:0356b08": "即隱矣。故學人不捨緣心。畢竟如生盲不見性也。",
    "X15n0303_001:0356b09": "由其執認緣心。必遺元明。故曰緣所遺也。○賀云。",
    "X15n0303_001:0356b10": "識精元明者。取識精內本來妙明之體。非即以識",
    "X15n0303_001:0356b11": "精為元清淨體也。專言識精。便屬阿黎耶識。專言",
    "X15n0303_001:0356b12": "明。猶是識陰邊際。故加一元字。見非因明立所之",
    "X15n0303_001:0356b13": "明也。遺此本明。正與元明相應。圓通疏云。所生諸",
    "X15n0303_001:0356b14": "緣。即第六識。能生識精。即第八識。按七處破心。妄",
    "X15n0303_001:0356b15": "想已伏。緣心欲迯。何不直指真心。使歸如來藏性。",
    "X15n0303_001:0356b16": "而以識精元明為不生滅心耶。葢曰精。曰元明。本",
    "X15n0303_001:0356b17": "與如來藏心無異。惟一落識中。故不直曰精。而曰",
    "X15n0303_001:0356b18": "識精。識中有精。故又曰識精而不但謂之識。識去",
    "X15n0303_001:0356b19": "精存。則全體如來藏性矣。不可分之為二。亦不得",
    "X15n0303_001:0356b20": "遽合為一。其下手工夫。全在第四卷以後旋妄伏",
    "X15n0303_001:0356b21": "真入流亡所等處。葢旋妄伏元。除去八識真中一",
    "X15n0303_001:0356b22": "分之妄。以終前文舉示識精元明之義。然後于十",
    "X15n0303_001:0356b23": "信之前。得無生忍為因地心。歷五十五位真菩提",
    "X15n0303_001:0356b24": "路。生滅既滅。寂滅現前。圓滿菩提。歸無所得。非惟",
    "X15n0303_001:0356c01": "見性無可指陳。即如來藏亦屬強名矣。此真大佛",
    "X15n0303_001:0356c02": "頂。真密因。真了義。真首楞嚴也。",
    "X15n0303_001:0356c03": "阿難。汝今欲知奢摩他路願出生死。今復問汝。即時",
    "X15n0303_001:0356c04": "如來。舉金色臂。屈五輪指。話阿難言。汝今見不。阿難",
    "X15n0303_001:0356c05": "言見。佛言。汝何所見。阿難言。我見如來舉臂屈指為",
    "X15n0303_001:0356c06": "光明拳耀我心目。佛言。汝將誰見。阿難言。我與大眾。",
    "X15n0303_001:0356c07": "同將眼見。",
    "X15n0303_001:0356c08": "此舉拳驗見也。佛告阿難。汝今欲知奢摩他路。願",
    "X15n0303_001:0356c09": "出生死。而詣真際。故我為汝指出兩條大路。一一",
    "X15n0303_001:0356c10": "分明。不知現今從何路去。今復問汝。即時如來舉",
    "X15n0303_001:0356c11": "金色臂。屈五輪指。而語阿難言。汝今見否。所謂掇",
    "X15n0303_001:0356c12": "出中原無價寶。不同趙璧與燕金也。阿難不解向",
    "X15n0303_001:0356c13": "未舉拳時薦取。具實而答曰。見。世尊就上一拶云。",
    "X15n0303_001:0356c14": "汝何所見。爛泥中有刺。阿難當面差過。却云。我見",
    "X15n0303_001:0356c15": "如來屈指為光明拳。耀我心目。也只是認得拳頭。",
    "X15n0303_001:0356c16": "世尊赤心片片。更與一錐云。汝將誰見。阿難根鈍",
    "X15n0303_001:0356c17": "頭迷。重重蹉過。依舊道箇我與大眾同將眼見。所",
    "X15n0303_001:0356c18": "謂昔年行處。半步不移也。溫陵云。金拳舉處。直下",
    "X15n0303_001:0356c19": "要識本明。塵相未除。依舊認賊為子。",
    "X15n0303_001:0356c20": "佛告阿難。汝今答我。如來屈指。為光明拳。耀汝心目。",
    "X15n0303_001:0356c21": "汝目可見。以何為心。當我拳耀。阿難言。如來現今徵",
    "X15n0303_001:0356c22": "心所在。而我以心推窮尋逐。即能推者。我將為心。佛",
    "X15n0303_001:0356c23": "言咄。阿難。此非汝心。",
    "X15n0303_001:0356c24": "此重徵出妄心而破之也。世尊見尊者語不相投。",
    "X15n0303_001:0357a01": "遂拈轉話頭。別行一路。云。汝今答我如來屈指為",
    "X15n0303_001:0357a02": "光明拳。耀汝心目。縱許汝目可見。汝將何物為心。",
    "X15n0303_001:0357a03": "以當我拳之光耀乎。所謂口裡雌黃。舌端利劒。爭",
    "X15n0303_001:0357a04": "奈尊者依舊刻畫無鹽。唐突西子。復認能推以為",
    "X15n0303_001:0357a05": "心性。乃言如來現今徵心所在。而我以心推窮尋",
    "X15n0303_001:0357a06": "逐。即能推者。我將以為心耳。所謂好箇阿師。又恁",
    "X15n0303_001:0357a07": "麼去也。不知此心如鏡裡之形。無體而全因外現。",
    "X15n0303_001:0357a08": "似水中之月。不實而徧現空輪。認此為真。迷之甚",
    "X15n0303_001:0357a09": "矣。世尊見阿難頭頭不薦。乃奮師子踞地之威。振",
    "X15n0303_001:0357a10": "聲一喝云。咄。此非汝心。易所謂擊蒙。利用刑人。用",
    "X15n0303_001:0357a11": "脫桎梏也。當爾時。若是黃檗德山。臨濟巖頭。也須",
    "X15n0303_001:0357a12": "耳聾三日。故宗鏡云。阿難執此妄心。世尊所以訶",
    "X15n0303_001:0357a13": "斥。二祖求此妄心了不可得。初祖於是傳衣。前七",
    "X15n0303_001:0357a14": "番破處。是搗賊之[宋-木+巢]穴。此番訶斥。是斬賊之首級",
    "X15n0303_001:0357a15": "也。○鍾云。能推之心。所謂攀援心也。前七破。破處。",
    "X15n0303_001:0357a16": "此非汝心。直破心矣。",
    "X15n0303_001:0357a17": "阿難矍然避座合掌。起立白佛。此非我心。當名何等。",
    "X15n0303_001:0357a18": "佛告阿難。此是前塵虗妄相想。惑汝真性。由汝無始",
    "X15n0303_001:0357a19": "至於今生認賊為子。失汝元常。故受輪轉。",
    "X15n0303_001:0357a20": "此直指妄心本名也。阿難被世尊一喝。果然措手",
    "X15n0303_001:0357a21": "不及。搆副不上。直得瓦解氷銷。七華八裂。於是矍",
    "X15n0303_001:0357a22": "然驚懼。避座合掌。起立而白佛云。此非我心。當名",
    "X15n0303_001:0357a23": "何等。世尊見阿難驚疑不定。即收機云。阿難。此心",
    "X15n0303_001:0357a24": "是因現前所對六塵。虗妄相上所起。名曰妄想。由",
    "X15n0303_001:0357b01": "此妄想。惑亂汝之真性。豈可認此以為心乎。由汝",
    "X15n0303_001:0357b02": "無始至今。誤認為心。如認賊為子。反將常住真心。",
    "X15n0303_001:0357b03": "棄而不顧。故枉受生死。輪轉無窮耳。○阿難既聞",
    "X15n0303_001:0357b04": "非心。索要本名。前塵虗妄相想。直指本名以答也。",
    "X15n0303_001:0357b05": "○顯訶妄識非心已竟。",
    "X15n0303_001:0357b06": "阿難白佛言。世尊。我佛寵弟。心愛佛故。令我出家。我",
    "X15n0303_001:0357b07": "心何獨供養如來。乃至徧歷恒沙國土。承事諸佛及",
    "X15n0303_001:0357b08": "善知識。發大勇猛。行諸一切難行法事。皆用此心。縱",
    "X15n0303_001:0357b09": "令謗法永退善根。亦因此心。若此發明不是心者。我",
    "X15n0303_001:0357b10": "乃無心同諸土木。離此覺知。更無所有。云何如來說",
    "X15n0303_001:0357b11": "此非心。我實驚怖。兼此大眾。無不疑惑。惟垂大慈。開",
    "X15n0303_001:0357b12": "示未悟。",
    "X15n0303_001:0357b13": "此戀妄不捨而驚疑也。世尊一片婆心。翻成鈍置。",
    "X15n0303_001:0357b14": "阿難乃白佛言。我固佛之寵弟。因我心愛樂佛故。",
    "X15n0303_001:0357b15": "所以出家。是令我出家者。我之心也。然我之心。何",
    "X15n0303_001:0357b16": "獨供養如來。乃至徧歷恒沙國土。承事諸佛。及善",
    "X15n0303_001:0357b17": "知識。發大勇猛。行諸一切難行法事。皆用此心。是",
    "X15n0303_001:0357b18": "此心可以為善矣。縱令謗法。永退善根。亦因此心。",
    "X15n0303_001:0357b19": "是此心可以為惡矣。作善作惡。許多功能。皆是此",
    "X15n0303_001:0357b20": "心。若如此番發明不是心者。我乃無心之人也哉。",
    "X15n0303_001:0357b21": "無心即同于土木矣。何則。以離此知覺之心。更無",
    "X15n0303_001:0357b22": "別有心也。而云何如來說此非心耶。大有逕庭。不",
    "X15n0303_001:0357b23": "近人情。我實驚怖。兼此大眾。天上人間。凡外權小。",
    "X15n0303_001:0357b24": "無不說此為心。今聞此說。無不疑惑。亦不得不怖。",
    "X15n0303_001:0357c01": "不得不疑矣。惟願世尊。垂大慈愍。開示我與大眾",
    "X15n0303_001:0357c02": "之未悟也。殊不知作善作惡者。原屬發業無明。名",
    "X15n0303_001:0357c03": "曰妄想。不思善。不思惡者。却是尊者本來面目。棄",
    "X15n0303_001:0357c04": "本有而不知。戀妄想而不捨。亦獨何與。先德云。忽",
    "X15n0303_001:0357c05": "地晴天霹靂聲。禹門三級浪砰訇。許多頭角成龍",
    "X15n0303_001:0357c06": "去。螃蟹依然努眼睛。尊者之謂與。",
    "X15n0303_001:0357c07": "爾時世尊。開示阿難及諸大眾。欲令心入無生法忍。",
    "X15n0303_001:0357c08": "於師子座。摩阿難頂。而告之言。如來常說。諸法所生",
    "X15n0303_001:0357c09": "惟心所現。一切因果世界微塵。因心成體。阿難。若諸",
    "X15n0303_001:0357c10": "世界一切所有。其中乃至。草葉縷結。詰其根元。咸有",
    "X15n0303_001:0357c11": "體性。縱令虗空。亦有名貌。何況清淨妙淨明心。性一",
    "X15n0303_001:0357c12": "切心。而自無體。",
    "X15n0303_001:0357c13": "此曲示真心有體以釋無心土木之疑也。爾時世",
    "X15n0303_001:0357c14": "尊開示阿難。及諸大眾。欲令其心入於無生法忍。",
    "X15n0303_001:0357c15": "住此忍者。於三界內外。不見有少法生。不見有少",
    "X15n0303_001:0357c16": "法滅。超情離見。當體真妙。即無善無惡之心體也。",
    "X15n0303_001:0357c17": "即一切事究竟堅固也。於師子座。摩阿難頂。當其",
    "X15n0303_001:0357c18": "執妄為真。則振威喝之。及其矍然生怖。復摩頂慰",
    "X15n0303_001:0357c19": "之。所謂有時鐵裹綿團。有時綿包鐵石。假嗔假喜。",
    "X15n0303_001:0357c20": "能放能收也。既摩其頂而告之言。汝不聞如來常",
    "X15n0303_001:0357c21": "說。諸法所生。唯心所現乎。眾生迷惑。妄謂萬物各",
    "X15n0303_001:0357c22": "有從生。而不知一真心體。隨緣變現。若無一心。即",
    "X15n0303_001:0357c23": "無諸法。所由來久矣。極諸法所生。至於一切因果。",
    "X15n0303_001:0357c24": "凡聖權實。大而世界。小而微塵。既唯心所現。則亦",
    "X15n0303_001:0358a01": "因心成體。謂心無體者。必諸法無體而後可。阿難。",
    "X15n0303_001:0358a02": "若諸世界。一切所有。其中乃至草葉縷結。是有形",
    "X15n0303_001:0358a03": "之最細者。苟詰其根元。則咸有體性矣。縱令虗空。",
    "X15n0303_001:0358a04": "是無形之最巨者。雖無體性。亦有名貌。既有名貌。",
    "X15n0303_001:0358a05": "則亦有體矣。可見有情無情。若大若小之物。無不",
    "X15n0303_001:0358a06": "有體。何況清淨無垢妙淨不染湛寂本明之心。與",
    "X15n0303_001:0358a07": "一切法為性之心。而反自無體乎。葢一切之法。皆",
    "X15n0303_001:0358a08": "是真心海中。所現影像。所現之物。尚皆有體。而能",
    "X15n0303_001:0358a09": "現之心。反自無體。必不然矣。是則真心必定有體。",
    "X15n0303_001:0358a10": "汝但執彼妄心。故迷此真體。豈真離此覺知。更無",
    "X15n0303_001:0358a11": "所有乎。○賀云。無生法忍者。了法無生。忍耐于心",
    "X15n0303_001:0358a12": "也。諸經八地證無生忍。華嚴等覺後。方名無生忍。",
    "X15n0303_001:0358a13": "此經未入十信。即獲無生忍。所謂理須頓悟也。○",
    "X15n0303_001:0358a14": "鍾云。忍字。非著力之謂。已是如如不動矣。細玩大",
    "X15n0303_001:0358a15": "定。與究竟堅固。皆具足此忍字之中。金剛經得成",
    "X15n0303_001:0358a16": "于忍。即此忍也。",
    "X15n0303_001:0358a17": "若汝執恡分別覺觀所了知性。必為心者。此心即應",
    "X15n0303_001:0358a18": "離諸一切色香味觸諸塵事業別有全性。如汝今者",
    "X15n0303_001:0358a19": "承聽我法。此則因聲而有分別。縱滅一切見聞覺知。",
    "X15n0303_001:0358a20": "內守幽閒。猶為法塵分別影事。我非勅汝執為非心。",
    "X15n0303_001:0358a21": "但汝於心。微細揣摩。若離前塵。有分別性。即真汝心。",
    "X15n0303_001:0358a22": "若分別性離塵無體。斯則前塵分別影事。塵非常住。",
    "X15n0303_001:0358a23": "若變滅時。此心則同龜毛兔角。則汝法身同於變滅。",
    "X15n0303_001:0358a24": "其誰修證無生法忍。",
    "X15n0303_001:0358b01": "此令尊者揣摩能推是妄以去其戀妄之心也。佛",
    "X15n0303_001:0358b02": "又言。若汝堅執不捨此能分別有覺觀了知不昧",
    "X15n0303_001:0358b03": "之性。而必以為汝真心者。此心即應離諸一切色",
    "X15n0303_001:0358b04": "香味觸等諸塵事業。而別有無滲無漏完全之體",
    "X15n0303_001:0358b05": "性矣。(色香味觸。舉四以該六也。諸塵即六塵也。事業猶云塵事塵業也。下文浮根四塵本此)",
    "X15n0303_001:0358b06": "如汝今者在座。承聽我法。此聽法心。是亦因我說",
    "X15n0303_001:0358b07": "法音聲。而起分別。是滲漏心。非完全體。豈得為真",
    "X15n0303_001:0358b08": "哉。不但汝今尚有六識現行分別。不名為真。縱汝",
    "X15n0303_001:0358b09": "將此見聞覺知。六識現行種子。一切滅盡。成阿羅",
    "X15n0303_001:0358b10": "漢。(略舉見聞覺知者。以四攝六。合齅嘗為一覺也)若使內守幽閑。躭寂滅",
    "X15n0303_001:0358b11": "樂。不肯放捨。即此守幽閑者。尚屬意根。意與法對。",
    "X15n0303_001:0358b12": "猶是法塵與分別。相為影現。但是光影。了無實事。",
    "X15n0303_001:0358b13": "而不得為真矣。況今現種未空。乃欲認此以為真",
    "X15n0303_001:0358b14": "乎。(正脉云。一切權乘。有出入之定。皆是微細分別。葢全以憑伏細分別心。持彼寂境。一不分別。寂境即",
    "X15n0303_001:0358b15": "失。名曰出定。楞嚴大定。豈有是乎)即我今日。亦非強汝定執此等",
    "X15n0303_001:0358b16": "以為非心。但汝將此分別覺觀。微細揣摩。是有是",
    "X15n0303_001:0358b17": "無。是真是妄。若離前塵而有分別性者。即真汝心",
    "X15n0303_001:0358b18": "矣。若分別性。離塵無體者。斯則前塵分別影事。而",
    "X15n0303_001:0358b19": "非真汝心矣。今汝所執分別覺觀。皆是因塵而有。",
    "X15n0303_001:0358b20": "全託諸塵。而現分別之影。塵非常住。倐變倐滅。若",
    "X15n0303_001:0358b21": "變滅時。心豈能存。如形滅而影自亡。此心豈不同",
    "X15n0303_001:0358b22": "於龜毛兔角乎。心既隨塵而滅。則汝法身。亦隨灰",
    "X15n0303_001:0358b23": "斷。更將何物為因地心。而證此無生法忍耶。知有",
    "X15n0303_001:0358b24": "生有滅者。為緣塵之妄心。則知無生無滅者。乃常",
    "X15n0303_001:0358c01": "住之真心矣。○鍾云。縱滅一切見聞覺知內守幽",
    "X15n0303_001:0358c02": "閑猶為法塵分別影事。法塵與意根對。所謂第六",
    "X15n0303_001:0358c03": "識也。此經所謂外道等錯亂修習。由認八識未真。",
    "X15n0303_001:0358c04": "其學問受用。自第六識止。或認聚緣奔逸。昏擾擾",
    "X15n0303_001:0358c05": "相。如阿難所稱能推之心。以為虗靈不昧。或認內",
    "X15n0303_001:0358c06": "守幽閑。及九次第定。以為靜定。所謂諸修行人。不",
    "X15n0303_001:0358c07": "成無上菩提。病根正在于此。○蓮師曰。予初入道。",
    "X15n0303_001:0358c08": "憶子思以喜怒哀樂未發為中。意此中即空劫以",
    "X15n0303_001:0358c09": "前自己也。既而參諸楞嚴。則云縱滅一切見聞覺",
    "X15n0303_001:0358c10": "知。內守幽閒。猶為法塵分別影事。夫見聞泯。覺知",
    "X15n0303_001:0358c11": "絕。似喜怒哀樂未發。而曰法塵分別者何也。葢意",
    "X15n0303_001:0358c12": "者根也。法者塵也。根與塵對。順境感。而喜與樂發",
    "X15n0303_001:0358c13": "焉。逆境感。而怒與哀發焉。是意根分別法塵也。未",
    "X15n0303_001:0358c14": "發。則塵未交于外。根未起于內。寂然不動。應是本",
    "X15n0303_001:0358c15": "體。不知向緣動境。今緣靜境。向固法塵之粗分別",
    "X15n0303_001:0358c16": "也。今亦法塵之細分別也。皆影事也。非真實也。謂",
    "X15n0303_001:0358c17": "之幽閒。幽特勝顯。閒特勝閙而已。空劫以前自己。",
    "X15n0303_001:0358c18": "尚隔遠在。",
    "X15n0303_001:0358c19": "即時阿難。與諸大眾。默然自失。佛告阿難。世間一切",
    "X15n0303_001:0358c20": "諸修學人。現前雖成九次第定。不得漏盡成阿羅漢。",
    "X15n0303_001:0358c21": "皆由執此生死妄想誤為真實。是故汝今雖得多聞。",
    "X15n0303_001:0358c22": "不成聖果。",
    "X15n0303_001:0358c23": "此結破所執妄心也。即時阿難。與諸大眾。聞佛開",
    "X15n0303_001:0358c24": "示。將平日倚恃為心者。一旦杳無體性。無可跟尋。",
    "X15n0303_001:0359a01": "而又未審何者為心。如人失其所寶之物。欲戀不",
    "X15n0303_001:0359a02": "能。欲捨不得。乃默然自失。世尊見其廉纖搭滯。或",
    "X15n0303_001:0359a03": "又極口痛斥而告阿難。世間三果以前諸修學人。",
    "X15n0303_001:0359a04": "現前雖成四禪。四空。滅受想。九次第定。在小乘法",
    "X15n0303_001:0359a05": "中。前八凡位所成。第九無漏聖位所成。得九定者。",
    "X15n0303_001:0359a06": "宜乎超生死。證涅槃。得羅漢果矣。乃不得漏盡成",
    "X15n0303_001:0359a07": "阿羅漢者。皆由戀著滅定。不肯放捨。即此滅定。猶",
    "X15n0303_001:0359a08": "為影事。即此戀著。猶然妄想。由彼執此生死妄想。",
    "X15n0303_001:0359a09": "誤為真實法性。故雖修而不得成真正阿羅漢。況",
    "X15n0303_001:0359a10": "汝滅定未修。幽閒未守。且執前塵虗妄相想。誤為",
    "X15n0303_001:0359a11": "真實。而不肯捨。故雖一向多聞。道力未全。而不得",
    "X15n0303_001:0359a12": "成聖果也。○前云守者。抱定而不移。此云執者。固",
    "X15n0303_001:0359a13": "持而不捨。守字。執字。皆病也。除却守字。便非影事。",
    "X15n0303_001:0359a14": "除却執字。便是真實矣。又前文云。一切眾生。生死",
    "X15n0303_001:0359a15": "相續。皆由用諸妄想。此想不真。故有輪轉。此仍結",
    "X15n0303_001:0359a16": "歸前判。世尊兩番作苦切語。深錐痛劄。皆是徹底",
    "X15n0303_001:0359a17": "為人。要令尊者捨妄識而覔真心耳。○小乘法中。",
    "X15n0303_001:0359a18": "既判第九為無漏聖位矣。又云不得漏盡成阿羅",
    "X15n0303_001:0359a19": "漢者。當知彼所謂無漏聖位。皆一時權許誘進而",
    "X15n0303_001:0359a20": "已。法華云。汝當觀察籌量。所謂涅槃。非真實也。既",
    "X15n0303_001:0359a21": "非真涅槃。豈名真漏盡乎。故長水謂十地為漏盡",
    "X15n0303_001:0359a22": "阿羅漢。無可疑也。又小教許四果皆聖。阿難已登",
    "X15n0303_001:0359a23": "初果。而謂非聖。豈破初而獨存于四乎。決定以十",
    "X15n0303_001:0359a24": "地方為分證之聖果矣。葢此經中。以三賢四加。尚",
    "X15n0303_001:0359b01": "名世間也。○四禪四空。及滅受想。名為九定。此內",
    "X15n0303_001:0359b02": "守幽閒之極功也。猶為法塵影事。故不成聖果。執",
    "X15n0303_001:0359b03": "此生死妄想。誤為真實。非但指外道六識攀援者",
    "X15n0303_001:0359b04": "言。并二乘認識精為元明。而業識未破者。亦在其",
    "X15n0303_001:0359b05": "中矣。○斥破所執妄心以開奢摩他路竟。",
    "X15n0303_001:0359b06": "阿難聞已。重復悲淚。五體投地。長跪合掌。而白佛言。",
    "X15n0303_001:0359b07": "自我從佛發心出家。恃佛威神。常自思惟。無勞我修。",
    "X15n0303_001:0359b08": "將謂如來惠我三昧。不知身心本不相代。失我本心。",
    "X15n0303_001:0359b09": "雖身出家。心不入道。譬如窮子捨父迯逝。今日乃知。",
    "X15n0303_001:0359b10": "雖有多聞。若不修行。與不聞等。如人說食終不能飽。",
    "X15n0303_001:0359b11": "世尊。我等今者二障所纏。良由不知寂常心性。惟願",
    "X15n0303_001:0359b12": "如來哀愍窮露。發妙明心。開我道眼。",
    "X15n0303_001:0359b13": "此正請開示佛知佛是也。凡悟深者而後發悲。或",
    "X15n0303_001:0359b14": "悟妄而悲久苦。或悟真而悲久失。阿難聞佛語已。",
    "X15n0303_001:0359b15": "始悟能推之心是妄。於是重復悲淚。五體投地。長",
    "X15n0303_001:0359b16": "跪合掌。而白佛言。自我從佛。發心出家以來。持佛",
    "X15n0303_001:0359b17": "威神。常自思惟。無勞我修。將謂如來是我天倫。必",
    "X15n0303_001:0359b18": "然惠我三昧正受。豈知彼此身心。本不相代。正如",
    "X15n0303_001:0359b19": "父子上山。各自努力。替代不得。今聞訶斥。則知如",
    "X15n0303_001:0359b20": "來毫不容情。將我一片希望之心。全落空處。顧我",
    "X15n0303_001:0359b21": "一向以來。誤認妄心。失我本心。身雖出家。實未曾",
    "X15n0303_001:0359b22": "有入頭處。何異身處膏腴。不能自潤。而反向外奔",
    "X15n0303_001:0359b23": "馳。如窮子捨父迯逝。從人乞食者乎。今日乃知說",
    "X15n0303_001:0359b24": "得一丈。不如行得一尺。雖有多聞。若不修行。終無",
    "X15n0303_001:0359c01": "所益。與不聞等。如人說食。終不能飽。以畫餅不堪",
    "X15n0303_001:0359c02": "充饑也。世尊。我等今者見思二惑未盡(阿難。初果方脫見惑。",
    "X15n0303_001:0359c03": "而思惑未盡也)則為煩惱障所纏。取境法愛未空。則為所",
    "X15n0303_001:0359c04": "知障所纏。既不能斷煩惱而證人空。又不能斷所",
    "X15n0303_001:0359c05": "知而證法空。纏此二障。不能自脫者。良由不知不",
    "X15n0303_001:0359c06": "動搖無生滅又寂又常之心性。而執此妄想。誤為",
    "X15n0303_001:0359c07": "真實。故也。惟願如來。哀我無法味資神之窮。無法",
    "X15n0303_001:0359c08": "衣蔽體之露。發妙明心。開我道眼。由我雖有妙心。",
    "X15n0303_001:0359c09": "一向隱覆。不識好惡。誤認能推。以為真實。願世尊",
    "X15n0303_001:0359c10": "發其覆而出之。我雖有道眼。一向矇蔽。不分皂白。",
    "X15n0303_001:0359c11": "但認肉眼。以為能見。願世尊刮其翳而開之。當知",
    "X15n0303_001:0359c12": "此請。比前破處之後。所求之意逈別。前云溺於婬",
    "X15n0303_001:0359c13": "舍。當由不知真際所詣。是尚以妄識為真心。責己",
    "X15n0303_001:0359c14": "不知真處。但惟求處而已。今云二障所纏。良由不",
    "X15n0303_001:0359c15": "知寂常心性。方始責己不知真心。而別求真心矣。",
    "X15n0303_001:0359c16": "○賀云。妙明心。即如如理。道眼。即如如智。發者。發",
    "X15n0303_001:0359c17": "其藏也。開者。開其光也。心眼二字。暗應上文唯心",
    "X15n0303_001:0359c18": "與目今何所在。",
    "X15n0303_001:0359c19": "即時如來。從胸卍字。涌出寶光。其光晃昱。有百千色。",
    "X15n0303_001:0359c20": "十方微塵普佛世界。一時周徧。徧灌十方所有寶剎",
    "X15n0303_001:0359c21": "諸如來頂。旋至阿難及諸大眾。告阿難言。我今為汝。",
    "X15n0303_001:0359c22": "建大法幢。亦令一切眾生獲妙微密性淨明心得清",
    "X15n0303_001:0359c23": "淨眼(淨明心上。當脫一妙字)。",
    "X15n0303_001:0359c24": "此先默示光相而後許說也。即時如來。從胸卍字。",
    "X15n0303_001:0360a01": "涌出寶光。正顯佛知佛見。要從自己胸中流出。方",
    "X15n0303_001:0360a02": "始葢天葢地。非粘妄所發之光也。其光晃昱。有百",
    "X15n0303_001:0360a03": "千色。顯萬德之所成就也。十方微塵普佛世界。一",
    "X15n0303_001:0360a04": "時周徧。徧灌十方所有寶剎諸如來頂。旋至阿難。",
    "X15n0303_001:0360a05": "及諸大眾。顯有情無情。及與聖凡。總在平等光中",
    "X15n0303_001:0360a06": "流出也。于是告阿難言。汝自性法幢。墮地已久。我",
    "X15n0303_001:0360a07": "今為汝建立。使不復傾頹。亦令十方一切眾生。獲",
    "X15n0303_001:0360a08": "妙微密性。妙淨明心。葢法界真理。但惟一體。自其",
    "X15n0303_001:0360a09": "本寂而言。謂之性。自其本覺而言。謂之心。性以微",
    "X15n0303_001:0360a10": "密故妙。心以淨明故妙也。此所謂如如理也。得清",
    "X15n0303_001:0360a11": "淨眼。前者妄心。全體緣塵。故不清淨。此眼遠離分",
    "X15n0303_001:0360a12": "別。諸塵不干。稱理而周法界。故名清淨。所謂如如",
    "X15n0303_001:0360a13": "智也。阿難求寂常心性。而佛許以妙微密性。求妙",
    "X15n0303_001:0360a14": "明心。而許以妙淨明心。求開道眼。而許以得清淨",
    "X15n0303_001:0360a15": "眼。亦請許相應矣。○賀云。前度放光。表破妄之相。",
    "X15n0303_001:0360a16": "此處放光。表顯真之相。心眼二字。應阿難所乞心",
    "X15n0303_001:0360a17": "眼。獲字。應上發字。得字。應上開字。○舊註自此以",
    "X15n0303_001:0360a18": "下。總謂破妄見。遂令學者不敢直認見體為心。違",
    "X15n0303_001:0360a19": "佛立言本旨。莫此為甚。不知此經最殊勝處。全在",
    "X15n0303_001:0360a20": "破識心而不用。取根性為因心。良以用識用根。乃",
    "X15n0303_001:0360a21": "權實兩教之所由分。用識而修者。塵劫不成菩提。",
    "X15n0303_001:0360a22": "從根而入者。彈指可超無學。若要決定成菩提。決",
    "X15n0303_001:0360a23": "定證涅槃。惟須直取根性為因地心。而後可圓成",
    "X15n0303_001:0360a24": "果地覺也。舊註救起識心。反言破見。豈旨也哉。葢",
    "X15n0303_001:0360b01": "此根中之性。即第八根本識。所謂識精元明。緣所",
    "X15n0303_001:0360b02": "遺者。此識據法相宗。則有三位。自凡位至七地。名",
    "X15n0303_001:0360b03": "黎耶識。此云藏識。自八地至等覺。名異熟識。佛位。",
    "X15n0303_001:0360b04": "名陀那識。此云執持。而今所顯者。正惟凡夫分上",
    "X15n0303_001:0360b05": "黎耶實體。後文偈首稱陀那細識。舉勝稱揚也。其",
    "X15n0303_001:0360b06": "體全是真心。而具無明。雖具無明。而眾生分上。捨",
    "X15n0303_001:0360b07": "此別無真體。非比妄心無體非真也。特以權小惟",
    "X15n0303_001:0360b08": "認前六識心。以為勝用。至於六根。一向目為色法。",
    "X15n0303_001:0360b09": "總攝無記。故于修行分中。不知不用。常如遺失。所",
    "X15n0303_001:0360b10": "謂眾生遺此本明也。今佛於破妄之後。應當機之",
    "X15n0303_001:0360b11": "懇求。急欲其捨彼識心。認此根性。若不先以極顯",
    "X15n0303_001:0360b12": "其真。何以使其決定取此新悟。而捨彼舊執乎。是",
    "X15n0303_001:0360b13": "以雖有二種顛倒見妄。姑帶之。而且不遽破。直至",
    "X15n0303_001:0360b14": "十番顯後。方乃一番破除。非惟顯多破少。而破處",
    "X15n0303_001:0360b15": "亦如脫衣露體。不同前之破全無體也。又六根中",
    "X15n0303_001:0360b16": "性。雖同一陀那細識。而最便於目前開示者。莫過",
    "X15n0303_001:0360b17": "於眼根中見性。故惟從此顯發。而餘可例知。然此",
    "X15n0303_001:0360b18": "見性。所以別于眼識者。但取照色之時。一如鏡中。",
    "X15n0303_001:0360b19": "無別分析。即是見性起念分別。即屬于識。聞等倒",
    "X15n0303_001:0360b20": "此可見。祖師云。毫釐有差。天地懸隔。最為格言。學",
    "X15n0303_001:0360b21": "者當細心甄別之也。○鍾云。此下重重辨論。舊科",
    "X15n0303_001:0360b22": "十番破見。近改顯見。似不若顯真之穩。然真心實",
    "X15n0303_001:0360b23": "于見性中顯之。雖謂之顯見可也。",
    "X15n0303_001:0360b24": "阿難。汝先答我見光明拳。此拳光明。因何所有。云何",
    "X15n0303_001:0360c01": "成拳。汝將誰見。阿難言。由佛全體閻浮檀金赩如寶",
    "X15n0303_001:0360c02": "山清淨所生。故有光明。我實眼觀。五輪指端屈握示",
    "X15n0303_001:0360c03": "人。故有拳相。",
    "X15n0303_001:0360c04": "此第一番指見是心也。前已斥緣心是妄。今欲顯",
    "X15n0303_001:0360c05": "能見是真。故拈前見性。疊興三問以詳審之云。阿",
    "X15n0303_001:0360c06": "難。汝先答我。見光明拳。此拳光明。因何而有。又我",
    "X15n0303_001:0360c07": "之手。云何成拳。汝之六根。將誰為見。阿難答言。由",
    "X15n0303_001:0360c08": "佛全體。如閻浮檀金色。赤燄如寶山。此不從欲愛",
    "X15n0303_001:0360c09": "所生。是從無量功德清淨所生。拳之光明。因此而",
    "X15n0303_001:0360c10": "有也。佛問將誰為見。而我現前。實用眼觀。佛問云",
    "X15n0303_001:0360c11": "何成拳。我見如來五輪指端。屈握示人。以成此拳",
    "X15n0303_001:0360c12": "相。葢依舊認肉眼為能見矣。○眾生浩劫。迷己為",
    "X15n0303_001:0360c13": "物。但謂見性全屬肉眼。無上勝性。反成劣相。今欲",
    "X15n0303_001:0360c14": "當機決定捨彼識心。認此見性。故須巧示。令知此",
    "X15n0303_001:0360c15": "見非眼。全不係眼。而為有無。判然有離眼之體。是",
    "X15n0303_001:0360c16": "故但悟此見非關肉眼。則豁同虗空。無礙無邊。所",
    "X15n0303_001:0360c17": "謂常住妙明。不動周圓。無窮妙義。從此而漸顯矣。",
    "X15n0303_001:0360c18": "○賀云。汝將誰見四字。世尊已三問矣。初云將何",
    "X15n0303_001:0360c19": "所見。阿難答言由目觀見。次云汝將誰見。阿難又",
    "X15n0303_001:0360c20": "答以同將眼見。可謂辜負婆心。所以不即破者。因",
    "X15n0303_001:0360c21": "阿難迷執方堅。未可驟語。故頭番且窮其妄心所",
    "X15n0303_001:0360c22": "在。二番且破其妄心無體。至此阿難自悲自悔。捨",
    "X15n0303_001:0360c23": "妄求真。然後重理前語。以汝將誰見四字喚醒之。",
    "X15n0303_001:0360c24": "阿難不悟。仍執眼觀。于是重重辨剝。點出是心非",
    "X15n0303_001:0361a01": "眼。從前公案。一語了結矣。",
    "X15n0303_001:0361a02": "佛告阿難。如來今日實言告汝。諸有智者。要以譬喻",
    "X15n0303_001:0361a03": "而得開悟。阿難。譬如我拳。若無我手。不成我拳。若無",
    "X15n0303_001:0361a04": "汝眼。不成汝見。以汝眼根。例我拳理。其義均不。阿難",
    "X15n0303_001:0361a05": "言唯然。世尊。既無我眼。不成我見。以我眼根。例如來",
    "X15n0303_001:0361a06": "拳。事義相類。",
    "X15n0303_001:0361a07": "世尊見尊者依然認眼為見。就將赤手空拳。作個",
    "X15n0303_001:0361a08": "耀眼鏡子。以為比例。而告阿難。如來今日不作虗",
    "X15n0303_001:0361a09": "謬。當實言以告汝。然言不盡意譬以通之。諸有智",
    "X15n0303_001:0361a10": "者。要以譬喻而得開悟也。阿難。譬如我拳。若無我",
    "X15n0303_001:0361a11": "手。不成我拳。是拳全倚於手矣。若無汝眼。不成汝",
    "X15n0303_001:0361a12": "見。是見全倚於眼矣。以汝之眼根。例我之拳理。其",
    "X15n0303_001:0361a13": "義是同是別。均齊不乎。阿難只解順水推船。不解",
    "X15n0303_001:0361a14": "逆風使柁。遂順口答言。唯然世尊。既無我眼。不成",
    "X15n0303_001:0361a15": "我見。猶之既無佛手。不成佛拳也。以我眼根。例如",
    "X15n0303_001:0361a16": "來拳。事義適相類矣。其答如此。豈知將箇寂常心",
    "X15n0303_001:0361a17": "性。例成斷滅知見哉。",
    "X15n0303_001:0361a18": "佛告阿難。汝言相類。是義不然。何以故。如無手人。拳",
    "X15n0303_001:0361a19": "畢竟滅。彼無眼者。非見全無。所以者何。汝試於途詢",
    "X15n0303_001:0361a20": "問盲人。汝何所見。彼諸盲人。必來答汝。我今眼前。唯",
    "X15n0303_001:0361a21": "見黑暗。更無他矚。以是義觀。前塵自暗。見何虧損。",
    "X15n0303_001:0361a22": "佛告阿難。汝言眼根拳理。事義相類。是義不然。何",
    "X15n0303_001:0361a23": "以故。如無手人。拳畢竟滅矣。彼無眼者。特無眼耳。",
    "X15n0303_001:0361a24": "非見全無也。所以者何。汝試於途。就盲人而問之",
    "X15n0303_001:0361b01": "云。汝何所見。彼諸盲人。必答汝云。我今眼前。唯見",
    "X15n0303_001:0361b02": "黑暗。更無他矚。以是義觀。黑暗即前塵也。前塵自",
    "X15n0303_001:0361b03": "暗。見前塵者自明。而盲人之見。何曾虧損哉。此世",
    "X15n0303_001:0361b04": "尊就凡夫肉團上。指出一雙定乾坤眼。輝天鑑地。",
    "X15n0303_001:0361b05": "故知無明窟裡。具有大光明藏。所謂靈光獨耀。逈",
    "X15n0303_001:0361b06": "脫根塵者。豈同妄心離塵無體者乎。",
    "X15n0303_001:0361b07": "阿難言。諸盲眼前。唯覩黑暗。云何成見。佛告阿難。諸",
    "X15n0303_001:0361b08": "盲無眼。唯覩黑暗。與有眼人處於暗室。二黑有別。為",
    "X15n0303_001:0361b09": "無有別。如是世尊。此暗中人。與彼群盲。二黑校量。曾",
    "X15n0303_001:0361b10": "無有異。",
    "X15n0303_001:0361b11": "甚矣根識之難分也。阿難一向將心眼認作兩物。",
    "X15n0303_001:0361b12": "又不知眼根與燈光黑暗。皆是見性增上緣。一向",
    "X15n0303_001:0361b13": "認緣失真。故一聞前塵自暗見何虧損之語。撒呆",
    "X15n0303_001:0361b14": "粧痴。便不敢信。反申難云。諸盲眼前。一無所見。唯",
    "X15n0303_001:0361b15": "覩黑暗耳。云何亦名為見乎。佛告阿難。諸盲無眼。",
    "X15n0303_001:0361b16": "唯覩黑暗。與有眼人。處于暗室。此二黑相。為有別",
    "X15n0303_001:0361b17": "乎。為無別乎。阿難言。如是世尊。此暗中人。與彼群",
    "X15n0303_001:0361b18": "盲。二黑校量。無以異也。",
    "X15n0303_001:0361b19": "阿難。若無眼人全見前黑。忽得眼光。還於前塵見種",
    "X15n0303_001:0361b20": "種色。名眼見者。彼暗中人。全見前黑。忽獲燈光。亦於",
    "X15n0303_001:0361b21": "前塵。見種種色。應名燈見。若燈見者。燈能有見。自不",
    "X15n0303_001:0361b22": "名燈。又則燈觀何關汝事。是故當知。燈能顯色。如是",
    "X15n0303_001:0361b23": "見者。是眼非燈。眼能顯色。如是見性。是心非眼。",
    "X15n0303_001:0361b24": "此例明能見屬心而不屬眼也。佛言阿難。若無眼",
    "X15n0303_001:0361c01": "人。在黑暗中。忽得眼光。還於前塵。見種種色。而名",
    "X15n0303_001:0361c02": "眼見者。彼暗中人。在黑暗中。忽得燈光而見色者。",
    "X15n0303_001:0361c03": "亦應名為燈見乎。若燈有見。燈即是見。不應名燈。",
    "X15n0303_001:0361c04": "又則燈自觀耳。何關汝事。若眼有見。眼即是見。不",
    "X15n0303_001:0361c05": "應名眼矣。是故當知。燈為增上。但能顯色。不能見",
    "X15n0303_001:0361c06": "色。其見色者。是眼而非是燈。則應例知眼為增上。",
    "X15n0303_001:0361c07": "但能顯色。不能見色。如是見色之性。是心而非是",
    "X15n0303_001:0361c08": "眼矣。尊者向來誤以為二者世尊今日合而為一。",
    "X15n0303_001:0361c09": "所謂離之則則兩傷。合之則雙美也。○問。見性與",
    "X15n0303_001:0361c10": "心。有何差別。答。此中見性。即是阿賴耶識見分。以",
    "X15n0303_001:0361c11": "在眼名見。故即指見性是心也。由阿難一向但知",
    "X15n0303_001:0361c12": "見性是眼。不知見性是心。故反之曰。是心非眼。是",
    "X15n0303_001:0361c13": "心二字。與前非心相應。正謂前所斥能緣者非心。",
    "X15n0303_001:0361c14": "即汝能見者是心。既知能見者是心。即知能見者",
    "X15n0303_001:0361c15": "非眼。此則向來心知眼見之執。一言了當矣。所謂",
    "X15n0303_001:0361c16": "一滴水墨。兩處成龍也。○觀佛前訶妄識。則曰非",
    "X15n0303_001:0361c17": "心。今薦見性。則曰是心。明以應阿難真心之求。但",
    "X15n0303_001:0361c18": "令知其離彼肉眼。不藉明塵。別有全性。所謂靈光",
    "X15n0303_001:0361c19": "獨耀。逈脫根塵。極顯其真。何甞破其為妄乎。○鍾",
    "X15n0303_001:0361c20": "云。前呵眼識非心。此指見性是心。見性與眼識何",
    "X15n0303_001:0361c21": "別。照色之時。一如鏡中。無別分折。即是見性。起念",
    "X15n0303_001:0361c22": "分別。即屬于識矣。毫釐有差。天地懸隔。六根性中。",
    "X15n0303_001:0361c23": "同一陀那細識。而最便開示。莫過于眼根中見性。",
    "X15n0303_001:0361c24": "故惟從此顯發。而餘可例知。○第一番指見是心",
    "X15n0303_001:0362a01": "竟。",
    "X15n0303_001:0362a02": "阿難雖復得聞是言與諸大眾口已默然。心未開悟。",
    "X15n0303_001:0362a03": "猶冀如來慈音宣示。合掌清心。佇佛悲誨。",
    "X15n0303_001:0362a04": "此第二番顯見不動也。阿難雖復得聞是心非眼",
    "X15n0303_001:0362a05": "之言。與諸大眾反覆研味。口已默然。然識鎻未開。",
    "X15n0303_001:0362a06": "故不能領悟。意謂我之所求。因前緣心不寂不常。",
    "X15n0303_001:0362a07": "非妙非明。故別求寂常妙明之心。今佛示我此見",
    "X15n0303_001:0362a08": "為心。雖知即心。不知此心亦具寂常妙明等義否",
    "X15n0303_001:0362a09": "耶。是以猶冀如來。慈音宣示。而合掌清心。以佇佛",
    "X15n0303_001:0362a10": "之悲誨焉。先德云。只為分明極。翻令所得遲。信然",
    "X15n0303_001:0362a11": "矣。",
    "X15n0303_001:0362a12": "爾時世尊。舒兜羅綿網相光手。開五輪指。誨勅阿難",
    "X15n0303_001:0362a13": "及諸大眾。我初成道。於鹿園中。為阿若多五比丘等",
    "X15n0303_001:0362a14": "及汝四眾言。一切眾生不成菩提及阿羅漢。皆由客",
    "X15n0303_001:0362a15": "塵煩惱所誤。汝等當時因何開悟。今成聖果。",
    "X15n0303_001:0362a16": "世尊雖以盲人矚暗。見無虧損之語。與彼發明妙",
    "X15n0303_001:0362a17": "心道眼。而阿難久為二障所纏。沉湎濡首。不得開",
    "X15n0303_001:0362a18": "悟。故巧施方便。却舉舊時驗過良方。佯問弟子。令",
    "X15n0303_001:0362a19": "其同倫。旁通一線。所謂惜得自己。殃及他人也。爾",
    "X15n0303_001:0362a20": "時世尊舒兜羅綿網相光手。開五輪指。誨勅阿難。",
    "X15n0303_001:0362a21": "及諸大眾。我當初成道。在于鹿苑中。為阿若多。阿",
    "X15n0303_001:0362a22": "鞞。跋提。摩訶男。迦葉。五比丘等。及汝四眾。言一切",
    "X15n0303_001:0362a23": "眾生。所以不成大乘菩提。及小乘阿羅漢者。皆由",
    "X15n0303_001:0362a24": "客塵煩惱所誤。不知汝等當時。因何開悟。以至今",
    "X15n0303_001:0362b01": "成聖果也。○按佛初轉法輪。當時所說客塵之喻。",
    "X15n0303_001:0362b02": "乃喻集諦。反顯主空。乃喻滅諦。但取能比之喻。不",
    "X15n0303_001:0362b03": "取所喻之法。以此中客塵。但喻身境。及緣身境之",
    "X15n0303_001:0362b04": "心。主空俱喻見性故耳。",
    "X15n0303_001:0362b05": "時憍陳那。起立白佛。我今長老於大眾中。獨得解名。",
    "X15n0303_001:0362b06": "因悟客塵二字成果。世尊。譬如行客投寄旅亭。或宿",
    "X15n0303_001:0362b07": "或食。宿食事畢。俶裝前途。不遑安住。若實主人。自無",
    "X15n0303_001:0362b08": "攸往。如是思惟。不住名客。住名主人。以不住者。名為",
    "X15n0303_001:0362b09": "客義。又如新霽清晹升天光入隙中。發明空中諸有",
    "X15n0303_001:0362b10": "塵相。塵質搖動。虗空寂然。如是思惟。澄寂名空。搖動",
    "X15n0303_001:0362b11": "名塵。以搖動者。名為塵義。佛言如是。",
    "X15n0303_001:0362b12": "此陳那自陳悟處所謂敲唱俱隨接拍成令也。憍",
    "X15n0303_001:0362b13": "陳那亦云陳如。即阿若多之性也。時陳那立起白",
    "X15n0303_001:0362b14": "佛。我是如來最初弟子。今為長老。在大眾中。獨得",
    "X15n0303_001:0362b15": "先解之名。憶我當初。因客塵二字悟入。遂得成果。",
    "X15n0303_001:0362b16": "世尊。何謂客塵。譬如行客。投宿旅舍。或宿或食。事",
    "X15n0303_001:0362b17": "畢前去。又逩途程。不暇安住。若實主人。日日在家。",
    "X15n0303_001:0362b18": "自無所往。如是思惟。不住名客。住名主人。以不住",
    "X15n0303_001:0362b19": "者。名為客義。據陳那悟處。是以行客喻色身。以投",
    "X15n0303_001:0362b20": "宿喻旅泊三界。以或宿或食。喻大年小年。以不遑",
    "X15n0303_001:0362b21": "安住。喻報盡則遷。由此身相遷流不住。故喻如行",
    "X15n0303_001:0362b22": "客。此悟妄身為苦諦也。又如新霽。清晹升天。光入",
    "X15n0303_001:0362b23": "屋隙之中。照見空中。諸有塵相。塵質搖動。虗空寂",
    "X15n0303_001:0362b24": "然。如是思惟。澄寂名空。搖動名塵。以搖動者。名為",
    "X15n0303_001:0362c01": "塵義。陳那又以清晹升天。喻破分別身見。初得智",
    "X15n0303_001:0362c02": "慧日也。以先入隙中。發明塵相。喻智慧日有一隙",
    "X15n0303_001:0362c03": "之明。始得照見八十一品微細思惑也。以塵質搖",
    "X15n0303_001:0362c04": "動虗空寂然。喻于亂思中。悟得空理也。此悟妄心",
    "X15n0303_001:0362c05": "為集諦也。佛言。如是。此但印其所說舊喻。動靜分",
    "X15n0303_001:0362c06": "明不混。欲以彰下文所示。孰為動者。同于客塵。孰",
    "X15n0303_001:0362c07": "為靜者。同于主空耳。○鍾云。見聞中。有動靜者。俱",
    "X15n0303_001:0362c08": "屬客塵。所以為妄。即前生死根本是也。見聞中。無",
    "X15n0303_001:0362c09": "動靜者。即是主空。所以為真。即前菩提涅槃元清",
    "X15n0303_001:0362c10": "靜體是也。",
    "X15n0303_001:0362c11": "即時如來。於大眾中。屈五輪指。屈已復開。開已又屈。",
    "X15n0303_001:0362c12": "謂阿難言。汝今何見。阿難言。我見如來百寶輪掌眾",
    "X15n0303_001:0362c13": "中開合。佛告阿難。汝見我手眾中開合。為是我手有",
    "X15n0303_001:0362c14": "開有合。為復汝見有開有合。阿難言。世尊寶手眾中",
    "X15n0303_001:0362c15": "開合。我見如來手自開合。非我見性有開有合。佛言。",
    "X15n0303_001:0362c16": "誰動誰靜。阿難言。佛手不住。而我見性尚無有靜。誰",
    "X15n0303_001:0362c17": "為無住。佛言如是。",
    "X15n0303_001:0362c18": "此先以手驗見也。世尊見陳那答出客塵主空二",
    "X15n0303_001:0362c19": "義。要令阿難因客悟主。因塵悟空。引他向開手合",
    "X15n0303_001:0362c20": "手處識取。即時如來于大眾中。屈五輪指。屈已復",
    "X15n0303_001:0362c21": "開。開已又屈。而問阿難言。汝今何見。阿難據實而",
    "X15n0303_001:0362c22": "答。我見輪掌。眾中開合。世尊就上一拶云。汝見我",
    "X15n0303_001:0362c23": "手眾中開合。為是我之手有開合。為是汝之見有",
    "X15n0303_001:0362c24": "開合。阿難信口便答。世尊寶手。眾中開合。我見如",
    "X15n0303_001:0363a01": "來之手。自開自合。非我見性之有開合。當阿難端",
    "X15n0303_001:0363a02": "視佛時。而其見性。湛然盈滿於前。乃視如來之手。",
    "X15n0303_001:0363a03": "在此見性之中。開合不住。則佛手自同客塵。而阿",
    "X15n0303_001:0363a04": "難見性。何異主空。是則動靜二相。已顯然分明矣。",
    "X15n0303_001:0363a05": "世尊見其言中有嚮。故審之曰。誰動誰靜。令其自",
    "X15n0303_001:0363a06": "分動靜也。阿難答云。佛手不住。而我見性。尚不見",
    "X15n0303_001:0363a07": "有靜。云何有動。葢靜必因動而顯。如先時曾動。今",
    "X15n0303_001:0363a08": "始不動。方可說靜。今此見性。從來不動。設說其靜。",
    "X15n0303_001:0363a09": "尚為不可。而有誰為無住者。無住即動也。可謂釣",
    "X15n0303_001:0363a10": "盡江波。錦鱗始遇。世尊見阿難已知痛痒。便將寂",
    "X15n0303_001:0363a11": "常心性。坐在他身上。要令擔荷。故印之曰。如是。許",
    "X15n0303_001:0363a12": "其所分外境為動。見性不動。皆不謬也。○當知此",
    "X15n0303_001:0363a13": "中。但舉佛手為一切外境之例。既知佛手開合。與",
    "X15n0303_001:0363a14": "此見性無干。則凡一切萬相。及諸世界。任其分亂",
    "X15n0303_001:0363a15": "動止。皆與見性無干矣。若人於萬相中。忽然覰見",
    "X15n0303_001:0363a16": "此不動之性。常恒不昧。何至為境所奪。妙之至也。",
    "X15n0303_001:0363a17": "又宗家竪指伸拳。發明于人者。多密此意。令人自",
    "X15n0303_001:0363a18": "悟。但教家分明說透為異耳。",
    "X15n0303_001:0363a19": "如來於是。從輪掌中。飛一寶光。在阿難右。即時阿難",
    "X15n0303_001:0363a20": "向首右盻。又放一光。在阿難左。阿難則又回首左盻。",
    "X15n0303_001:0363a21": "佛告阿難。汝頭今日因何搖動。阿難言。我見如來出",
    "X15n0303_001:0363a22": "妙寶光來我左右。故左右觀。頭自搖動。阿難。汝盻佛",
    "X15n0303_001:0363a23": "光。左右動頭。為汝頭動。為復見動。世尊。我頭自動。而",
    "X15n0303_001:0363a24": "我見性尚無有止。誰為搖動。佛言如是。",
    "X15n0303_001:0363b01": "此從疎至親又以頭驗見也。外境動而見性不動。",
    "X15n0303_001:0363b02": "人或易知。自頭動而見性不動。人實難辨。良以世",
    "X15n0303_001:0363b03": "人認見是眼。故頭搖眼轉。宛似見性亦動。故必以",
    "X15n0303_001:0363b04": "頭驗之也。如來於是從輪掌中飛一寶光。在阿難",
    "X15n0303_001:0363b05": "右。即時阿難迴首右盻。又飛一光在左。則又左盻。",
    "X15n0303_001:0363b06": "乃審之云。汝今日左顧右盻。汝頭因何搖動如此。",
    "X15n0303_001:0363b07": "尊者不孤所問。答云。因見飛光左右。故顧盻而頭",
    "X15n0303_001:0363b08": "動耳。世尊婆心真切。徹底為人。故復勘云。汝盻光",
    "X15n0303_001:0363b09": "動頭為汝頭動。為復見動。阿難向沒推托處。盡力",
    "X15n0303_001:0363b10": "擔當。重新答出頭動而見不動。所謂縱有千般草。",
    "X15n0303_001:0363b11": "終無兩樣風也。故世尊復印之曰。如是。意謂若知",
    "X15n0303_001:0363b12": "頭動而見不動。亦是客塵主空之義也。○既知頭",
    "X15n0303_001:0363b13": "動而見恒不動。則凡此身往來千里萬里。乃至恒",
    "X15n0303_001:0363b14": "沙世界。死此生彼。而此見性。常如虗空。無所動也。",
    "X15n0303_001:0363b15": "若人悟此恒常。不隨身轉。則日用中。行住坐臥。皆",
    "X15n0303_001:0363b16": "在自性定中。誌公云。不起絲毫修學心。無相光中",
    "X15n0303_001:0363b17": "常自在者此也。其與閉目想空。自墮法塵之影者。",
    "X15n0303_001:0363b18": "天淵懸絕矣。又宗家從東過西。乃至跳舞。意亦顯",
    "X15n0303_001:0363b19": "此。而迷者效之。但弄精魂。終不得旨也。○世尊欲",
    "X15n0303_001:0363b20": "阿難知真心所在。阿難重重迷悶。若在世典中。憤",
    "X15n0303_001:0363b21": "悱之極。自當代為啟發。世尊雖反覆開引。却不全",
    "X15n0303_001:0363b22": "為舉似。待其自家托出。而但以如是二字證之。此",
    "X15n0303_001:0363b23": "所謂衣珠自覓也。兩如是字。正與七無有是處反",
    "X15n0303_001:0363b24": "應。",
    "X15n0303_001:0363c01": "於是。如來普告大眾。若復眾生。以搖動者名之為塵。",
    "X15n0303_001:0363c02": "以不住者名之為客。汝觀阿難頭自動搖。見無所動。",
    "X15n0303_001:0363c03": "又汝觀我手自開合。見無舒卷。云何汝今以動為身。",
    "X15n0303_001:0363c04": "以動為境。從始洎終。念念生滅。遺失真性。顛倒行事。",
    "X15n0303_001:0363c05": "性心失真。認物為己。輪迴是中。自取流轉。",
    "X15n0303_001:0363c06": "此雖寄責大眾實借大眾以成就阿難也。世尊見",
    "X15n0303_001:0363c07": "尊者解得主空不動之義。故在眾中激揚。所謂打",
    "X15n0303_001:0363c08": "草驚蛇。意謂。我今如此重重開示。可謂明了。若使",
    "X15n0303_001:0363c09": "更有眾生。尚以搖動者為塵。不住者為客。不能領",
    "X15n0303_001:0363c10": "會不動之主空。汝等但觀阿難。在頭搖動處。悟得",
    "X15n0303_001:0363c11": "見無所動。手開合處。見得見無舒卷。即今現前。已",
    "X15n0303_001:0363c12": "有樣在。云何汝等。但以動者為身。而不解不動之",
    "X15n0303_001:0363c13": "主。動者為境。而不識寂然之空。抑且從始至終。但",
    "X15n0303_001:0363c14": "用念念攀緣。生滅搖動者為心。而反遺不動之真",
    "X15n0303_001:0363c15": "性。(真性即指不動之見性也)豈非顛倒行事而何。所依為心性",
    "X15n0303_001:0363c16": "者。既非是不動之真體。將見因差果謬。必招認物",
    "X15n0303_001:0363c17": "為己之苦。而輪迴是身境之中。生死流轉不絕。然",
    "X15n0303_001:0363c18": "此流轉。非從天降。非從地出。亦非人與。特自取而",
    "X15n0303_001:0363c19": "已。可不悲哉。○甞謂纔學道者。便知覔主人翁。却",
    "X15n0303_001:0363c20": "乃多認攀緣不住之客。而不知目前朗然常住之",
    "X15n0303_001:0363c21": "見性。方是真主人翁。纔聞般若者。便說真空。却乃",
    "X15n0303_001:0363c22": "閉目懸想搖動之法塵。而不知目前廓然不動之",
    "X15n0303_001:0363c23": "見性。正是真空。快哉法王之妙示。行人於此反覆",
    "X15n0303_001:0363c24": "體認。必有豁然大悟者矣。○認物為己。便是受身",
    "X15n0303_001:0364a01": "著境之苦果。如凡夫妄說身為我。境為我所。身重",
    "X15n0303_001:0364a02": "而境輕。權小妄認能證之心為我。亦身也。所證涅",
    "X15n0303_001:0364a03": "槃為我所。亦境也。境重而身輕。圓覺云。乃至證于",
    "X15n0303_001:0364a04": "清淨涅槃。皆是我相。圭峯解云。凡夫所執我相。是",
    "X15n0303_001:0364a05": "迷識境。權聖所執我相。是迷智境。雖粗細不同。皆",
    "X15n0303_001:0364a06": "名認物為己。用是觀之。權聖涅槃。尚是認物為己。",
    "X15n0303_001:0364a07": "則凡夫身境。豈非認物為己。其與一切精怪。依草",
    "X15n0303_001:0364a08": "附木。攬為己身者。顛倒無異也。豈可不猛省而生",
    "X15n0303_001:0364a09": "厭患乎。○鍾云。搖動者名為塵。不住者名為客。阿",
    "X15n0303_001:0364a10": "難頭自動搖。動者。客也。塵也。見無動也。如來手自",
    "X15n0303_001:0364a11": "開合。開合者。客也。塵也。見無動也。云何汝今明知",
    "X15n0303_001:0364a12": "動為身。動為境矣。却乃自始洎終。念念生滅。遺失",
    "X15n0303_001:0364a13": "不動之真性。認物為己。將己逐物。而自取生死流",
    "X15n0303_001:0364a14": "轉乎。葢既知動是身境。便合了悟身境全是客塵。",
    "X15n0303_001:0364a15": "不應隨逐而失主空也。始終者。遠則無始為始。今",
    "X15n0303_001:0364a16": "生為終。近則生為始。死為終。顛倒。非惟世間事業",
    "X15n0303_001:0364a17": "也。種種修行。皆名顛倒。以其動執身境。靜依法塵。",
    "X15n0303_001:0364a18": "依法塵者。還同身境。曾不覺知本有不動之見性",
    "X15n0303_001:0364a19": "也。是中者。身境之中也。○第二番示見不動竟。",
    "X15n0303_001:0364a21": "楞嚴說通卷一"
}