{
    "T27n1545_129:0670b07": "阿毘達磨大毘婆沙論卷第一百",
    "T27n1545_129:0670b08": "二十九",
    "T27n1545_129:0670b10": "五百大阿羅漢等造",
    "T27n1545_129:0670b11": "三藏法師玄奘奉　詔譯",
    "T27n1545_129:0670b12": "3大種蘊第五中大造納息第一之三",
    "T27n1545_129:0670b13": "諸四大種依何定滅。乃至廣說。問何故作",
    "T27n1545_129:0670b14": "此論。答欲顯諸佛出現世間有大功德故。",
    "T27n1545_129:0670b15": "如施設論說。贍部洲邊繞大海際。有轉輪",
    "T27n1545_129:0670b16": "王路廣一踰繕那。諸轉輪王若不出世水所",
    "T27n1545_129:0670b17": "覆沒無能遊履。若出世時海水周減一踰繕",
    "T27n1545_129:0670b18": "那。此路乃現平飾清淨底布金砂。栴檀香水",
    "T27n1545_129:0670b19": "自然灑潤。輪王每欲巡此洲時。導從四軍",
    "T27n1545_129:0670b20": "而遊此路。如是諸佛未出世時。無有能",
    "T27n1545_129:0670b21": "依諸根本地斷煩惱者。若佛十力大法輪",
    "T27n1545_129:0670b22": "王出世間時。根本地現平等清淨。布覺分",
    "T27n1545_129:0670b23": "砂灑戒定水。佛與無數那庾多眷屬。依之",
    "T27n1545_129:0670b24": "趣入無畏涅槃宮。問此中云何顯佛出世有",
    "T27n1545_129:0670b25": "大功德。答佛不出世此問尚無況有能答。",
    "T27n1545_129:0670b26": "如佛昔在室羅筏城住誓多林。時有苾芻",
    "T27n1545_129:0670b27": "名曰馬勝。是阿羅漢。獨於靜室作是思惟。",
    "T27n1545_129:0670b28": "諸四大種何處永滅。為欲知故入勝等持。",
    "T27n1545_129:0670b29": "即以定心於誓多林沒。欻然出在四大王",
    "T27n1545_129:0670c01": "眾天。從定而起問彼天眾。諸四大種何處永",
    "T27n1545_129:0670c02": "滅。天眾答曰。我等不知是四大種何處永滅。",
    "T27n1545_129:0670c03": "然我所事四大天王。智慧威德並皆殊勝。彼",
    "T27n1545_129:0670c04": "或能了可往問之。尊者即時詣四王所。作如",
    "T27n1545_129:0670c05": "上問皆曰不知。復共仰推三十三天眾。三",
    "T27n1545_129:0670c06": "十三天眾復。推帝釋。帝釋仰推夜摩天眾。夜",
    "T27n1545_129:0670c07": "摩天眾推蘇夜摩天子。蘇夜摩天子推覩史",
    "T27n1545_129:0670c08": "多天眾。覩史多天眾推珊覩史多天子。珊覩",
    "T27n1545_129:0670c09": "史多天子。推樂變化天眾。樂變化天眾推妙",
    "T27n1545_129:0670c10": "變化天子。妙變化天子推他化自在天眾。他",
    "T27n1545_129:0670c11": "化自在天眾推妙自在天子。妙自在天子推",
    "T27n1545_129:0670c12": "梵天眾。如是尊者遍問欲天竟。不能知",
    "T27n1545_129:0670c13": "大種滅處。欲往梵世入勝等持。復以定心",
    "T27n1545_129:0670c14": "自在宮沒。梵眾天出。從定而起作如上問。",
    "T27n1545_129:0670c15": "梵眾咸曰。我等不知有大梵王。是梵大梵",
    "T27n1545_129:0670c16": "作者化者。為一切父自在生育。具大威德",
    "T27n1545_129:0670c17": "無與等者。無有不見不了不識。彼定能知",
    "T27n1545_129:0670c18": "仁應往問。尊者即問大梵所在。梵眾答曰。",
    "T27n1545_129:0670c19": "我亦不知大梵天王定所在處。仁欲見者隨",
    "T27n1545_129:0670c20": "處諦求。即有光明於中而現。尊者馬勝遂",
    "T27n1545_129:0670c21": "發誠心。願大梵王於此眾現。應時大梵即",
    "T27n1545_129:0670c22": "放光明。便自化身為童子像。首分五頂形",
    "T27n1545_129:0670c23": "貌端嚴。在梵眾中隨光而現。尊者前進問",
    "T27n1545_129:0670c24": "曰。大仙諸四大種何處永滅。梵王不達作矯",
    "T27n1545_129:0670c25": "亂言。苾芻當知我是大梵。是自在者作者。化",
    "T27n1545_129:0670c26": "者。生者養者為一切父。此是諂誑所發語業。",
    "T27n1545_129:0670c27": "尊者告曰。我不問仁梵非梵等。但問大種",
    "T27n1545_129:0670c28": "何處永滅。爾時大梵知此苾芻非矯亂言",
    "T27n1545_129:0670c29": "卒能酬遣。便執兩手引出眾外。此是諂誑",
    "T27n1545_129:0671a01": "所發身業。出眾外已謝尊者言。我實不知",
    "T27n1545_129:0671a02": "大種滅處。然諸梵眾咸謂我是自在作者無",
    "T27n1545_129:0671a03": "不知見。若我眾中云不知者。是諸梵眾便",
    "T27n1545_129:0671a04": "見輕蔑。尊者自失近捨如來。遠勞見問致",
    "T27n1545_129:0671a05": "無所獲。今可速還詣佛請問。如佛所說",
    "T27n1545_129:0671a06": "應正受持。馬勝既聞梵王推佛。歡喜辭退",
    "T27n1545_129:0671a07": "復入等持。即以定心於梵世沒。欻然還出",
    "T27n1545_129:0671a08": "誓多林中。從定而起整理衣服。往世尊前",
    "T27n1545_129:0671a09": "恭敬作禮。問四大種何處永滅。爾時世尊為",
    "T27n1545_129:0671a10": "說不見邊際鳥喻云。汝亦然乃至梵宮遍請",
    "T27n1545_129:0671a11": "所問。不得邊際還至此中。猶如彼鳥不得",
    "T27n1545_129:0671a12": "邊際。然汝所問不合問儀。隨此而答亦乖",
    "T27n1545_129:0671a13": "答理。汝欲問者。當如是問。",
    "T27n1545_129:0671a14": "四大與短長　　細麁淨不淨",
    "T27n1545_129:0671a15": "於何處永棄　　名色滅無餘",
    "T27n1545_129:0671a16": "此問隨順應如是答。",
    "T27n1545_129:0671a17": "識不見無邊　　周遍廣大性",
    "T27n1545_129:0671a18": "更無餘廣大　　能映奪此者",
    "T27n1545_129:0671a19": "四大與短長　　細麁淨不淨",
    "T27n1545_129:0671a20": "於是處永棄　　名色滅無餘",
    "T27n1545_129:0671a21": "有說。此中佛說聖道。世尊於此說識聲故。",
    "T27n1545_129:0671a22": "有說。此中佛說涅槃。以說無邊識不見故。",
    "T27n1545_129:0671a23": "若無佛出世說正法者則雖梵王亦多愚",
    "T27n1545_129:0671a24": "惑。若佛出世宣說正法則八歲勤策亦能解",
    "T27n1545_129:0671a25": "了。設有來問長老知耶。諸四大種何處永",
    "T27n1545_129:0671a26": "滅。彼若誦持大種蘊者。即言依四定或依",
    "T27n1545_129:0671a27": "未至滅。世若無佛此等便無故。佛出世有",
    "T27n1545_129:0671a28": "大功德。",
    "T27n1545_129:0671a29": "諸四大種及所造色依何定滅。答依四定",
    "T27n1545_129:0671b01": "或依未至滅定。或名道或名行迹。或名對",
    "T27n1545_129:0671b02": "治。或名作意。義無差別。滅或名斷。或名離",
    "T27n1545_129:0671b03": "染。或名為盡。或名離繫。義亦無別。昔於此",
    "T27n1545_129:0671b04": "部有二論師。一名時毘羅。二名瞿沙伐摩。",
    "T27n1545_129:0671b05": "尊者時毘羅作如是說。此中但說永斷無餘",
    "T27n1545_129:0671b06": "斷。無隨縛斷。無少分斷。無影像斷。說聖者",
    "T27n1545_129:0671b07": "斷非異生斷。說聖道作用。非世俗道作用。",
    "T27n1545_129:0671b08": "所以者何。依七依經以立斯論。彼經但說",
    "T27n1545_129:0671b09": "根本地故。無有異生。或諸聖者依根本地",
    "T27n1545_129:0671b10": "起世俗道能離染故。尊者瞿沙伐摩作如",
    "T27n1545_129:0671b11": "是說。此中但說永斷無餘斷。無隨縛斷。無少",
    "T27n1545_129:0671b12": "分斷。無影像斷。此說應理。餘則不然。所以",
    "T27n1545_129:0671b13": "者何。此中通說諸聖者斷。及異生斷。聖道作",
    "T27n1545_129:0671b14": "用。及世俗道作用故。問依七依經以立此",
    "T27n1545_129:0671b15": "論。彼經唯說諸根本地。無有異生。或諸聖",
    "T27n1545_129:0671b16": "者依根本地起世俗道。能離諸染云何說",
    "T27n1545_129:0671b17": "通。答由此故言阿毘達磨是諸經鏡燈焰",
    "T27n1545_129:0671b18": "光明。諸契經中未宣說者此中宣說。未示",
    "T27n1545_129:0671b19": "現者此中示現。經說有餘。此中無餘。經說",
    "T27n1545_129:0671b20": "有異意。此中無異意。阿毘達磨中言多盡",
    "T27n1545_129:0671b21": "理。由此經論二說善通。",
    "T27n1545_129:0671b22": "大種造色依四定滅者。謂依四靜慮依未",
    "T27n1545_129:0671b23": "至滅者。謂依初靜慮近分。及靜慮中間空無",
    "T27n1545_129:0671b24": "邊處近分。此中靜慮無色近分。靜慮中間皆",
    "T27n1545_129:0671b25": "名未至。並未能入勝根本地。而能現前斷",
    "T27n1545_129:0671b26": "煩惱故。問契經唯說根本名。依何故此中",
    "T27n1545_129:0671b27": "說依未至。有作是說。此中應言依四定或",
    "T27n1545_129:0671b28": "未至滅。不應言依未至。而言依者有何",
    "T27n1545_129:0671b29": "意耶。此文再說根本地故。依四定者說四",
    "T27n1545_129:0671c01": "依定。依未至者謂舉諸依。顯諸未至。非即",
    "T27n1545_129:0671c02": "說此未至為依。如說入城未入城耶。雖",
    "T27n1545_129:0671c03": "再說城言無別城事。彼亦如是。有餘師說。",
    "T27n1545_129:0671c04": "此中依言總說諸定。非但根本。皆能與道",
    "T27n1545_129:0671c05": "作所依故。然七依定就勝而說大種造色",
    "T27n1545_129:0671c06": "五地所繫。謂欲界四靜慮。是故離第四靜慮",
    "T27n1545_129:0671c07": "染時。乃究竟斷。然離彼染或依初靜慮近",
    "T27n1545_129:0671c08": "分。或依四靜慮。或依靜慮中間。或依空無",
    "T27n1545_129:0671c09": "邊處近分。若依空無邊處近分。離彼染時",
    "T27n1545_129:0671c10": "通。聖者及異生。唯世俗道非聖道。若依餘",
    "T27n1545_129:0671c11": "地離彼染時。唯聖者非異生。唯聖道非",
    "T27n1545_129:0671c12": "世俗道。此中說究竟所滅大種造色。謂第四",
    "T27n1545_129:0671c13": "靜慮所繫故。言依四定或依未至滅。若欲",
    "T27n1545_129:0671c14": "界所繫大種造色。但應言依未至滅。依初",
    "T27n1545_129:0671c15": "靜慮近分滅故。初靜慮所繫大種造色。應言",
    "T27n1545_129:0671c16": "依初定或依未至滅。依初靜慮靜慮中間。",
    "T27n1545_129:0671c17": "及前二靜慮近分滅故。第二靜慮所繫大種",
    "T27n1545_129:0671c18": "造色。應言依二定。或依未至滅。依前二靜",
    "T27n1545_129:0671c19": "慮靜慮中間。初及第三靜慮近分滅故。第三",
    "T27n1545_129:0671c20": "靜慮所繫大種造色。應言依三定或依未",
    "T27n1545_129:0671c21": "至滅。依前三靜慮靜慮中間。初及第四靜慮",
    "T27n1545_129:0671c22": "近分滅故。應知此中諸依前三靜慮。及靜",
    "T27n1545_129:0671c23": "慮中間滅者。唯聖者非異生。唯聖道非世",
    "T27n1545_129:0671c24": "俗道。諸依初靜慮近分滅者。通聖者及異",
    "T27n1545_129:0671c25": "生。通聖道及世俗道。諸依餘三靜慮近分",
    "T27n1545_129:0671c26": "滅者。通聖者及異生。唯世俗道非聖道。上",
    "T27n1545_129:0671c27": "七近分無聖道故。",
    "T27n1545_129:0671c28": "尋伺有對觸依何定滅。答依初定。或依未",
    "T27n1545_129:0671c29": "至滅。依初定滅者。謂依初靜慮。依未至",
    "T27n1545_129:0672a01": "滅者。謂依前二靜慮近分。及靜慮中間。尋伺",
    "T27n1545_129:0672a02": "有對觸二地所繫。謂欲界初靜慮。是故離初",
    "T27n1545_129:0672a03": "靜慮染時。乃究竟斷。然離彼染或依初靜",
    "T27n1545_129:0672a04": "慮。或依靜慮中間。或依前二靜慮近分。若",
    "T27n1545_129:0672a05": "依第二靜慮近分。離彼染時通聖者及異",
    "T27n1545_129:0672a06": "生。唯世俗道非聖道。若依餘地離彼染時。",
    "T27n1545_129:0672a07": "唯聖者非異生。唯聖道非世俗道。此中說",
    "T27n1545_129:0672a08": "究竟所滅。尋伺有對觸。謂初靜慮所繫故。言",
    "T27n1545_129:0672a09": "依初定或依未至滅。若欲界所繫尋伺有",
    "T27n1545_129:0672a10": "對觸。但應言依未至滅。依初靜慮近分滅",
    "T27n1545_129:0672a11": "故。此通聖者及異生。通聖道及世俗道",
    "T27n1545_129:0672a12": "樂根依何定滅。答依三定或依未至滅。",
    "T27n1545_129:0672a13": "依三定滅者。謂依前三靜慮。依未至滅者。",
    "T27n1545_129:0672a14": "謂依初靜慮近分。及靜慮中間。第四靜慮近",
    "T27n1545_129:0672a15": "分。樂根三地所繫。謂欲界初靜慮第三靜慮。",
    "T27n1545_129:0672a16": "是故離第三靜慮染時。乃究竟斷。然離彼",
    "T27n1545_129:0672a17": "染或依前三靜慮。或依靜慮中間。或依初",
    "T27n1545_129:0672a18": "及第四靜慮近分。若依第四靜慮近分。離彼",
    "T27n1545_129:0672a19": "染時。通聖者及異生。唯世俗道非聖道。若",
    "T27n1545_129:0672a20": "依餘地離彼染時。唯聖者非異生。唯聖道",
    "T27n1545_129:0672a21": "非世俗道。此中說究竟所滅樂根。謂第三靜",
    "T27n1545_129:0672a22": "慮所繫故。言依三定。或依未至滅。若欲界",
    "T27n1545_129:0672a23": "所繫樂根。但應言依未至滅。依初靜慮近",
    "T27n1545_129:0672a24": "分滅故。初靜慮所繫樂根。應言依初定。或",
    "T27n1545_129:0672a25": "依未至滅。依初靜慮靜慮中間。及前二靜",
    "T27n1545_129:0672a26": "慮近分滅故。此中諸依初靜慮。及靜慮中",
    "T27n1545_129:0672a27": "間滅者。唯聖者非異生。唯聖道非世俗道。",
    "T27n1545_129:0672a28": "諸依初靜慮近分滅者。通聖者及異生。通",
    "T27n1545_129:0672a29": "聖道及世俗道。依第二靜慮近分滅者。通",
    "T27n1545_129:0672b01": "聖者及異生。唯世俗道非聖道。",
    "T27n1545_129:0672b02": "喜根依何定滅。答依二定或依未至滅。依",
    "T27n1545_129:0672b03": "二定滅者。謂依前二靜慮。依未至滅者。謂",
    "T27n1545_129:0672b04": "依初靜慮近分。及靜慮中間。第三靜慮近分。",
    "T27n1545_129:0672b05": "喜根三地所繫。謂欲界前二靜慮。是故離第",
    "T27n1545_129:0672b06": "二靜慮染時。乃究竟斷。然離彼染。或依前",
    "T27n1545_129:0672b07": "二靜慮。或依靜慮中間。或依初及第三靜慮",
    "T27n1545_129:0672b08": "近分。若依第三靜慮近分。離彼染時。通聖",
    "T27n1545_129:0672b09": "者及異生。唯世俗道非聖道。若依餘地離",
    "T27n1545_129:0672b10": "彼染時。唯聖者非異生。唯聖道非世俗道",
    "T27n1545_129:0672b11": "此中說究竟所滅喜根。謂第二靜慮所繫故。",
    "T27n1545_129:0672b12": "言依二定。或依未至滅。若欲界所繫喜根。",
    "T27n1545_129:0672b13": "但應言依未至滅。依初靜慮近分滅故。初",
    "T27n1545_129:0672b14": "靜慮所繫喜根。應言依初定。或依未至滅。",
    "T27n1545_129:0672b15": "依初靜慮靜慮中間。及前二靜慮近分滅故。",
    "T27n1545_129:0672b16": "此中諸依初靜慮。靜慮中間滅者。唯聖者",
    "T27n1545_129:0672b17": "非異生。唯聖道非世俗道。依初靜慮近分",
    "T27n1545_129:0672b18": "滅者。通聖者及異生。通聖道及世俗道。依",
    "T27n1545_129:0672b19": "第二靜慮近分滅者。通聖者及異生。唯世俗",
    "T27n1545_129:0672b20": "道非聖道。苦根憂根段食依何定滅。答依",
    "T27n1545_129:0672b21": "未至滅。謂初靜慮近分以苦根等唯欲界繫。",
    "T27n1545_129:0672b22": "是故離彼染時。即究竟斷。然離彼染時。唯",
    "T27n1545_129:0672b23": "依初靜慮近分。此通聖者及異生。通聖道",
    "T27n1545_129:0672b24": "及世俗道。",
    "T27n1545_129:0672b25": "捨根觸思識食。依何定滅。答依七定。或依",
    "T27n1545_129:0672b26": "未至滅。依七定滅者。謂依四靜慮。及前三",
    "T27n1545_129:0672b27": "無色。依未至滅者。謂依初靜慮近分。及靜",
    "T27n1545_129:0672b28": "慮中間。此捨根等九地所繫。謂從欲界乃至",
    "T27n1545_129:0672b29": "非想非非想處。是故離非想非非想處染時。",
    "T27n1545_129:0672c01": "乃究竟斷。然離彼染。或依初靜慮近分。或",
    "T27n1545_129:0672c02": "依靜慮中間。或依四靜慮。或依前三無色。",
    "T27n1545_129:0672c03": "此唯聖者非異生。唯聖道非世俗道。此中",
    "T27n1545_129:0672c04": "說究竟所滅捨根三食。謂非想非非想處所",
    "T27n1545_129:0672c05": "繫故。言依七定。或依未至滅。若欲界所繫",
    "T27n1545_129:0672c06": "捨根三食。但應言依未至滅。依初靜慮近",
    "T27n1545_129:0672c07": "分滅故。初靜慮所繫捨根三食。應言依初",
    "T27n1545_129:0672c08": "定。或依未至滅。依初靜慮靜慮中間。及前",
    "T27n1545_129:0672c09": "二靜慮近分滅故。第二靜慮所繫捨根三食。",
    "T27n1545_129:0672c10": "應言依二定。或依未至滅。依前二靜慮靜",
    "T27n1545_129:0672c11": "慮中間。初及第三靜慮近分滅故。第三靜慮",
    "T27n1545_129:0672c12": "所繫捨根三食。應言依三定。或依未至滅。",
    "T27n1545_129:0672c13": "依前三靜慮靜慮中間。初及第四靜慮近分",
    "T27n1545_129:0672c14": "滅故。第四靜慮所繫捨根三食。應言依四",
    "T27n1545_129:0672c15": "定。或依未至滅。依四靜慮靜慮中間。初靜",
    "T27n1545_129:0672c16": "慮近分。空無邊處近分滅故。空無邊處捨根",
    "T27n1545_129:0672c17": "三食。應言依五定。或依未至滅。依四靜",
    "T27n1545_129:0672c18": "慮。空無邊處。靜慮中間。初靜慮近分。識無邊",
    "T27n1545_129:0672c19": "處近分滅故。識無邊處捨根三食。應言依",
    "T27n1545_129:0672c20": "六定。或依未至滅。依四靜慮。前二無色靜",
    "T27n1545_129:0672c21": "慮中間。初靜慮近分。無所有處近分滅故。無",
    "T27n1545_129:0672c22": "所有處捨根三食。應言依七定。或依未至",
    "T27n1545_129:0672c23": "滅。依四靜慮。前三無色。靜慮中間。初靜慮",
    "T27n1545_129:0672c24": "近分。非想非非想處近分滅故。此中諸依七",
    "T27n1545_129:0672c25": "定。靜慮中間滅者。唯聖者非異生。唯聖道",
    "T27n1545_129:0672c26": "非世俗道。諸依初靜慮近分滅者。通聖者",
    "T27n1545_129:0672c27": "及異生。通聖道及世俗道。諸依上七地近分",
    "T27n1545_129:0672c28": "滅者。通聖者及異生唯世俗道非聖道",
    "T27n1545_129:0672c29": "諸四大種及所造色。已斷已遍知當言住何",
    "T27n1545_129:0673a01": "果。答阿羅漢果。或無所住。住阿羅漢果者。",
    "T27n1545_129:0673a02": "謂彼補特伽羅大種造色。已斷遍知住無學",
    "T27n1545_129:0673a03": "果。或無所住者。謂彼補特伽羅大種造色。已",
    "T27n1545_129:0673a04": "斷遍知猶未住果。即諸異生已離色界染。",
    "T27n1545_129:0673a05": "及先離彼染。入正性離生。住見道中十五",
    "T27n1545_129:0673a06": "心頃。若漸次者離第四靜慮染。最後解脫道",
    "T27n1545_129:0673a07": "離空無邊處染。諸加行道九無間道九解脫",
    "T27n1545_129:0673a08": "道。乃至離無所有處染應知亦爾。離非想",
    "T27n1545_129:0673a09": "非非想處染。諸加行道九無間道八解脫道。",
    "T27n1545_129:0673a10": "住此諸位補特伽羅大種造色。已斷遍知。於",
    "T27n1545_129:0673a11": "四沙門果而猶未住。問先離色界染入正",
    "T27n1545_129:0673a12": "性離生道類智時。大種造色已斷遍知。此補",
    "T27n1545_129:0673a13": "特伽羅住不還果。此中何故不說。答應說",
    "T27n1545_129:0673a14": "而不說者當知此義有餘。有說。此中依漸",
    "T27n1545_129:0673a15": "次說。謂說具縛入正性離生者。非超越者",
    "T27n1545_129:0673a16": "是故不說。尋伺有對觸已斷已遍知。當言",
    "T27n1545_129:0673a17": "住何果。答阿羅漢果。或無所住。住阿羅漢",
    "T27n1545_129:0673a18": "果者。謂彼補特伽羅尋伺有對觸已斷遍知。",
    "T27n1545_129:0673a19": "住無學果。或無所住者。謂彼補特伽羅尋",
    "T27n1545_129:0673a20": "伺有對觸已斷遍知。猶未住果。即諸異生已",
    "T27n1545_129:0673a21": "離初靜慮染。或先離彼染。入正性離生住",
    "T27n1545_129:0673a22": "見道中十五心頃。若漸次者。離初靜慮染最",
    "T27n1545_129:0673a23": "後解脫道。離第二靜慮染。諸加行道九無間",
    "T27n1545_129:0673a24": "道九解脫道。乃至離無所有處染。應知亦",
    "T27n1545_129:0673a25": "爾。離非想非非想處染。諸加行道九無間道",
    "T27n1545_129:0673a26": "八解脫道。住此諸位補特伽羅尋伺有對觸",
    "T27n1545_129:0673a27": "已斷遍知。於四沙門果而猶未住。問先離",
    "T27n1545_129:0673a28": "初靜慮染。入正性離生道類智時。尋伺有對",
    "T27n1545_129:0673a29": "觸已斷遍知。此補特伽羅住不還果。此中何",
    "T27n1545_129:0673b01": "故不說。答應說而不說者當知此義有餘。",
    "T27n1545_129:0673b02": "有說。此中依漸次說。廣說如前。樂根已斷",
    "T27n1545_129:0673b03": "已遍知當言住何果。答住阿羅漢果。或",
    "T27n1545_129:0673b04": "無所住。住阿羅漢果者。謂彼補特伽羅樂",
    "T27n1545_129:0673b05": "根已斷遍知。住無學果。或無所住者。謂彼補",
    "T27n1545_129:0673b06": "特伽羅樂根已斷遍知。猶未住果。即諸異生",
    "T27n1545_129:0673b07": "已離第三靜慮染。或先離彼染。入正性離",
    "T27n1545_129:0673b08": "生。住見道中十五心頃。若漸次者。離第三",
    "T27n1545_129:0673b09": "靜慮染。最後解脫道離第四靜慮染。諸加行",
    "T27n1545_129:0673b10": "道九無間道九解脫道。乃至離無所有處染。",
    "T27n1545_129:0673b11": "應知亦爾。離非想非非想處染。諸加行道九",
    "T27n1545_129:0673b12": "無間道八解脫道。住此諸位補特伽羅。樂根",
    "T27n1545_129:0673b13": "已斷遍知。於四沙門果。而猶未住。問先離",
    "T27n1545_129:0673b14": "第三靜慮染。入正性離生道類智時。爾時樂",
    "T27n1545_129:0673b15": "根已斷遍知。此補特伽羅住不還果。此中何",
    "T27n1545_129:0673b16": "故不說。答應說而不說者當知此義有餘。",
    "T27n1545_129:0673b17": "有說。此中依漸次說廣說如前。",
    "T27n1545_129:0673b18": "喜根已斷已遍知。當言住何果。答阿羅漢",
    "T27n1545_129:0673b19": "果。或無所住。住阿羅漢果者。謂彼補特伽",
    "T27n1545_129:0673b20": "羅喜根已斷遍知。住無學果。無所住者。謂",
    "T27n1545_129:0673b21": "彼補特伽羅。喜根已斷遍知。猶未住果。即",
    "T27n1545_129:0673b22": "諸異生已離第二靜慮染。或先離彼染。入",
    "T27n1545_129:0673b23": "正性離生。住見道中十五心頃。若漸次者。離",
    "T27n1545_129:0673b24": "第二靜慮染。最後解脫道。離第三靜慮染。諸",
    "T27n1545_129:0673b25": "加行道九無間道九解脫道。乃至離無所有",
    "T27n1545_129:0673b26": "處染。應知亦爾。離非想非非想處染。諸加",
    "T27n1545_129:0673b27": "行道九無間道八解脫道。住此諸位補特伽",
    "T27n1545_129:0673b28": "羅喜根已斷遍知。於四沙門果而猶未住。問",
    "T27n1545_129:0673b29": "先離第二靜慮染。入正性離生道類智時。",
    "T27n1545_129:0673c01": "爾時喜根已斷遍知。此補特伽羅住不還果。",
    "T27n1545_129:0673c02": "此中何故不說。答應說而不說者當知此",
    "T27n1545_129:0673c03": "義有餘。有說。此中依漸次說。廣說如前",
    "T27n1545_129:0673c04": "苦根憂根段食。已斷已遍知。當言住何果。",
    "T27n1545_129:0673c05": "答不還果。或阿羅漢果。或無所住。住不還",
    "T27n1545_129:0673c06": "果者。謂彼補特伽羅苦根等三已斷遍知。住",
    "T27n1545_129:0673c07": "學第三果。住阿羅漢果者。謂彼補特伽羅苦",
    "T27n1545_129:0673c08": "根等三已斷遍知。住無學果。無所住者。謂",
    "T27n1545_129:0673c09": "彼補特伽羅苦根等三已斷遍知。猶未住果。",
    "T27n1545_129:0673c10": "即諸異生已離欲界染。或先離彼染。入正",
    "T27n1545_129:0673c11": "性離生。住見道中十五心頃。住此諸位補",
    "T27n1545_129:0673c12": "特伽羅。苦根等三已斷遍知。於四沙門果而",
    "T27n1545_129:0673c13": "猶未住。此中不說漸次諸位名無所住。以",
    "T27n1545_129:0673c14": "離欲界染最後無間道生。爾時苦根等三究",
    "T27n1545_129:0673c15": "竟斷盡。最後解脫道時。此補特伽羅必住不",
    "T27n1545_129:0673c16": "還果故。",
    "T27n1545_129:0673c17": "捨根觸思識食已斷已遍知。當言住何果。",
    "T27n1545_129:0673c18": "答阿羅漢果。此中不說。或無所住。所以者",
    "T27n1545_129:0673c19": "何。離非想非非想處染。最後無間道生爾時",
    "T27n1545_129:0673c20": "捨根三食究竟斷盡。最後解脫道時。此補特",
    "T27n1545_129:0673c21": "伽羅必住阿羅漢果。故餘師於此作別意",
    "T27n1545_129:0673c22": "釋。謂此意問四大種等已斷已遍知。當言何",
    "T27n1545_129:0673c23": "果攝。由此不說四大種等已斷遍知。住不",
    "T27n1545_129:0673c24": "還果先離色染。後入正性離生道類智時",
    "T27n1545_129:0673c25": "雖得不還果。而彼離繫非不還果攝。以不",
    "T27n1545_129:0673c26": "還果但攝見所斷。及欲界修所斷斷。為斷",
    "T27n1545_129:0673c27": "果故。評曰初說為善。所以者何。此中但問",
    "T27n1545_129:0673c28": "補特伽羅四大種等已斷遍知。得住何果不",
    "T27n1545_129:0673c29": "問果攝故。",
    "T27n1545_129:0674a01": "契經中說食有四種。一段食。二觸食。三意思",
    "T27n1545_129:0674a02": "食。四識食。云何段食。謂由麁細分段為緣。",
    "T27n1545_129:0674a03": "長養諸根。增益大種。云何觸意思識食。謂",
    "T27n1545_129:0674a04": "有漏觸意思識為緣。長養諸根。增益大種。",
    "T27n1545_129:0674a05": "此中長養諸根者。顯長養諸法。增益大種",
    "T27n1545_129:0674a06": "者。顯異熟諸法。問諸根亦可增益有異熟",
    "T27n1545_129:0674a07": "故。大種亦可長養有長養故。何故此中唯",
    "T27n1545_129:0674a08": "作是說。答諸根大種俱應作二種說。而不",
    "T27n1545_129:0674a09": "說者當知此義有餘。復次欲以種種文種",
    "T27n1545_129:0674a10": "種說。莊嚴於義令易解故。復次欲現二門",
    "T27n1545_129:0674a11": "二階二略二明二炬二影二光。互相顯示如",
    "T27n1545_129:0674a12": "根說。長養大種亦應爾。如大種說增益根",
    "T27n1545_129:0674a13": "亦應爾。由二門等互相影故。則所說理通",
    "T27n1545_129:0674a14": "文要義顯。",
    "T27n1545_129:0674a15": "問如所說長養增益。為於長益法長益。為",
    "T27n1545_129:0674a16": "於不長益法長益耶。若於長益法長益者。",
    "T27n1545_129:0674a17": "彼長益法復何長益。若於不長益法長益者。",
    "T27n1545_129:0674a18": "不長益法云何長益。答非於長益法長益。",
    "T27n1545_129:0674a19": "亦非於不長益法長益。然長益不長益法先",
    "T27n1545_129:0674a20": "住未來。若遇長益緣。則不長益法滅。長益",
    "T27n1545_129:0674a21": "法生。若遇不長益緣則長益法滅。不長益",
    "T27n1545_129:0674a22": "法生。雖無轉作而義俱立。",
    "T27n1545_129:0674a23": "問頗有有漏觸思識為緣。長養諸根。增益",
    "T27n1545_129:0674a24": "大種。而非食耶。答有。謂異界觸思識能長",
    "T27n1545_129:0674a25": "養增益諸根大種。問頗有同界觸思識為緣。",
    "T27n1545_129:0674a26": "長養諸根。增益大種。而非食耶。答有。謂異",
    "T27n1545_129:0674a27": "地觸思識能長養增益諸根大種。問頗有同",
    "T27n1545_129:0674a28": "地觸思識為緣。長養諸根。增益大種。而非",
    "T27n1545_129:0674a29": "食耶。答有。謂無漏觸思識。能長養增益諸",
    "T27n1545_129:0674b01": "根大種。問何故無漏不立食耶。答諸無漏法",
    "T27n1545_129:0674b02": "無食相故。又法現前增益諸有。攝受諸有。",
    "T27n1545_129:0674b03": "住持諸有。可說為食。無漏諸法。損減違害",
    "T27n1545_129:0674b04": "破壞諸有故不說食。又法現前連續諸有。",
    "T27n1545_129:0674b05": "連續老死能令生死輪轉無窮。可說為食。",
    "T27n1545_129:0674b06": "無漏諸法斷息諸有。斷息老死。能令生死",
    "T27n1545_129:0674b07": "不復輪轉故不說食。又法現前隨順苦集。",
    "T27n1545_129:0674b08": "隨順老死。能令生死諸有。世間流轉不息",
    "T27n1545_129:0674b09": "可說為食。無漏諸法隨順苦集滅。隨順老",
    "T27n1545_129:0674b10": "死滅能令生死諸有世間不復流轉故不",
    "T27n1545_129:0674b11": "說食。又法現前是身見事。是顛倒事。是貪",
    "T27n1545_129:0674b12": "愛事。是隨眠事。是貪瞋癡安立足處。有垢",
    "T27n1545_129:0674b13": "有毒。有穢有濁。有刺有怨。諸有所攝。墮",
    "T27n1545_129:0674b14": "苦集諦。可說為食。無漏諸法非身見事。非",
    "T27n1545_129:0674b15": "顛倒事。非貪愛事。非隨眠事。非貪瞋癡安",
    "T27n1545_129:0674b16": "立足處。無垢無毒。無穢無濁。無刺無怨。非",
    "T27n1545_129:0674b17": "諸有所攝。不墮苦集諦故不說食。又無漏",
    "T27n1545_129:0674b18": "法不能究竟長養諸有。雖暫長養非究竟",
    "T27n1545_129:0674b19": "故不說為食。尊者妙音亦作是說。非無漏",
    "T27n1545_129:0674b20": "法長養諸有。雖暫長養而非究竟。終違有",
    "T27n1545_129:0674b21": "故不說為食。夫說為食終能長養。",
    "T27n1545_129:0674b22": "問食體是何。答是十六事。於中十三事是段",
    "T27n1545_129:0674b23": "食體。即十一觸及香味處。觸思識三是餘食",
    "T27n1545_129:0674b24": "體。蘊界處攝者。是十一界五處三蘊少分所",
    "T27n1545_129:0674b25": "攝。十一界者。謂七心界。及香味觸法界。五處",
    "T27n1545_129:0674b26": "者。謂香味觸處。意處。法處。三蘊者。謂色行",
    "T27n1545_129:0674b27": "識蘊。是謂四食自體。我物性相。",
    "T27n1545_129:0674b28": "已說自體。所以今當說。何故名食。食是何",
    "T27n1545_129:0674b29": "義。答牽有義是食義。續有義。持有義。生有",
    "T27n1545_129:0674c01": "義。養有義。增有義。是食義。此四於有能牽。",
    "T27n1545_129:0674c02": "乃至能增故名為食。問若牽有。乃至增有",
    "T27n1545_129:0674c03": "是食義者。諸有漏法皆應名食。何故但說",
    "T27n1545_129:0674c04": "四耶。脇尊者言。唯佛世尊究竟了達諸法性",
    "T27n1545_129:0674c05": "相。亦知勢用非餘能知。若法有食相作用",
    "T27n1545_129:0674c06": "可立食者。即便立之。無者不立。尊者世友",
    "T27n1545_129:0674c07": "作如是言。此是世尊有餘之說。略說影說",
    "T27n1545_129:0674c08": "有觀待說。佛觀化宜而說法故。尊者妙音",
    "T27n1545_129:0674c09": "說曰。佛知此四牽有續有持有生有養有增",
    "T27n1545_129:0674c10": "有體相勢用。強盛隣近故立為食。餘法不",
    "T27n1545_129:0674c11": "爾故不說食。有餘師言。如是四法極能長",
    "T27n1545_129:0674c12": "養諸界趣生老死世間。令其流轉故立為",
    "T27n1545_129:0674c13": "食。餘則不爾。或有說者。食有二相。一牽",
    "T27n1545_129:0674c14": "引當有令現在前。二任持今有令相續住。",
    "T27n1545_129:0674c15": "有餘師說。食有三種。一者業食。二者生食。",
    "T27n1545_129:0674c16": "三者長養食。業食謂思。生食謂識。長養食者。",
    "T27n1545_129:0674c17": "謂段與觸。",
    "T27n1545_129:0674c18": "說一切有部發智大毘婆沙論卷第一百二",
    "T27n1545_129:0674c19": "十九"
}