{
    "T40n1804_02d:0091a04": "folio_2d 四分律刪繁補闕行事鈔卷中四",
    "T40n1804_02d:0091a06": "15 持犯方軌篇(中四)持犯方軌篇第十五以前〈隨相〉，約事乃分，至於統明，未可精識，故甄別之。若取",
    "T40n1804_02d:0091a07": "申途，理在前列，恐初學未了也。",
    "T40n1804_02d:0091a08": "律宗，其唯持犯。持犯之相寔深，非夫積學洞",
    "T40n1804_02d:0091a09": "微，窮幽盡理者，則斯義難見也！故歷代相遵，",
    "T40n1804_02d:0091a10": "更無異術；雖少多分徑，而大旨無違。但後進",
    "T40n1804_02d:0091a11": "新學，教網未諳；時過學肆，詎知始末；若覈持",
    "T40n1804_02d:0091a12": "犯，何由可識？然持犯之文，貫通一部；就境彰",
    "T40n1804_02d:0091a13": "名，已在隨相。今試約義總論，指其綱要；舉事",
    "T40n1804_02d:0091a14": "以顯，令披尋者易矣！就中諸門分別：初知持",
    "T40n1804_02d:0091a15": "犯名字，二解體狀，三明成就，四明通塞，五明",
    "T40n1804_02d:0091a16": "漸頓，六明優劣，七雜料簡。初明二種持犯名",
    "T40n1804_02d:0091a17": "字者。先解二持。言止持者，方便正念，護本所",
    "T40n1804_02d:0091a18": "受，禁防身口，不造諸惡，目之曰止。止而無違，",
    "T40n1804_02d:0091a19": "戒體光潔，順本所受，稱之曰持。持由止成，號",
    "T40n1804_02d:0091a20": "止持戒，如初篇之類。二明作持。惡既已離，事",
    "T40n1804_02d:0091a21": "須修善，必以策勤三業，修習戒行，有善起護，",
    "T40n1804_02d:0091a22": "名之為作。持如前解。所以先後者，論云：戒相",
    "T40n1804_02d:0091a23": "止，行相作。又云：惡止善行，義之次第。次釋",
    "T40n1804_02d:0091a24": "二犯。言初犯者，出家五眾，內具三毒，我倒在",
    "T40n1804_02d:0091a25": "懷，鼓動身口，違理造境，名之為作。作而有",
    "T40n1804_02d:0091a26": "違，污本所受，名之曰犯。犯由作成，故曰作",
    "T40n1804_02d:0091a27": "犯。此對作惡法為宗。惡既作矣，必不修善，",
    "T40n1804_02d:0091a28": "是故第二即明止犯。言止犯者，良以癡心怠",
    "T40n1804_02d:0091a29": "慢，行違本受，於諸勝業厭不修學，故名為",
    "T40n1804_02d:0091b01": "止。止而有違，反彼受領，故名為犯。此對不",
    "T40n1804_02d:0091b02": "修善法為宗。二明體狀。餘義廢之；直論正解，",
    "T40n1804_02d:0091b03": "出體有二：一就能持，二就所持。言能持者，用",
    "T40n1804_02d:0091b04": "心為體，身口是具。故論云：是三種業，皆但是",
    "T40n1804_02d:0091b05": "心。又律云：備具三種業，當審觀其意等。如後",
    "T40n1804_02d:0091b06": "更解。二就所持者。持犯二種，並對二教以明。",
    "T40n1804_02d:0091b07": "制教有二：一制作，作則無愆，不順有罪；二制",
    "T40n1804_02d:0091b08": "止，作則有過，止則無違。言聽教者，作與不作，",
    "T40n1804_02d:0091b09": "一切無罪。何故須二者？若唯制無開，中下施",
    "T40n1804_02d:0091b10": "分，進道莫由；若唯開無制，上行慢求，息於自",
    "T40n1804_02d:0091b11": "勵，故須二教，攝生義足。今分二教，攝法分齊；",
    "T40n1804_02d:0091b12": "止持作犯，唯對二教中事以明；作持止犯，通",
    "T40n1804_02d:0091b13": "對二教法、事兩種。所以前不通法者，法唯進修",
    "T40n1804_02d:0091b14": "方知；事但離過自攝，故得明也。就前止持，對",
    "T40n1804_02d:0091b15": "二教中，制門中事有二：一者可學制止，如淫",
    "T40n1804_02d:0091b16": "通三境，盜分四主等；二者制作，如衣鉢體量",
    "T40n1804_02d:0091b17": "等。二者不可學事，由心迷倒，隨境未了等，是",
    "T40n1804_02d:0091b18": "廢昔義也昔以事不可學，今以心想迷忘不可學。一切心境，皆是可學；但迷非學了，故佛一切開也。",
    "T40n1804_02d:0091b19": "就聽門者，事通上二：言可學者，如房舍尺量，",
    "T40n1804_02d:0091b20": "長衣大小是也。不可學者，事同前述；但由迷",
    "T40n1804_02d:0091b21": "忘，於教無違；前後想轉，故結不定。次作持。對",
    "T40n1804_02d:0091b22": "制門中法、事者。法謂教行也，教謂律藏，行謂",
    "T40n1804_02d:0091b23": "對治；事唯可學，衣鉢體量等是。就聽門中，亦",
    "T40n1804_02d:0091b24": "對法、事。法謂處分說淨等；事唯可學，長衣房",
    "T40n1804_02d:0091b25": "舍等。所以不通不可學者，由心迷忘，非學能",
    "T40n1804_02d:0091b26": "了，廣如後述。此謂順教而作，無違故，皆名作",
    "T40n1804_02d:0091b27": "持也。三明作犯以翻止持。但不依戒相，造行",
    "T40n1804_02d:0091b28": "成辨，悉名作犯。四明止犯以翻作持。所對",
    "T40n1804_02d:0091b29": "法、事，懈怠不學並是。三明成就處所。先約心",
    "T40n1804_02d:0091c01": "辨。止持有二。一無惡來污明止持。行前三心，",
    "T40n1804_02d:0091c02": "得有止持謂識、想、受等。此三非業；流入行心，方成別因。故分二也。由本有戒",
    "T40n1804_02d:0091c03": "體光潔，無違名持。受體是記，三心無記也。二",
    "T40n1804_02d:0091c04": "對治行明止持。作持必行心成就，前三則無；",
    "T40n1804_02d:0091c05": "善性便有，惡、無記無。止作二犯，行心成就前就",
    "T40n1804_02d:0091c06": "持中無貪等三為行，今就犯中貪瞋等三為行，前三亦無即識、想、受三心；局不善性。",
    "T40n1804_02d:0091c07": "若前後心，有別持犯，所以可知也。後三業明",
    "T40n1804_02d:0091c08": "成就。身二持者，離殺等過，名身止持；受食食",
    "T40n1804_02d:0091c09": "等，名身作持。口二持者，離口四過名止；知淨",
    "T40n1804_02d:0091c10": "語等名作。身口各二犯，反上應知。單意業中，",
    "T40n1804_02d:0091c11": "不成持犯；若動身口，思亦成持犯。後更說之。",
    "T40n1804_02d:0091c12": "四明通塞。四門分之。一一心門。唯就作業以",
    "T40n1804_02d:0091c13": "明，但塞不通；以心無並慮，境不頓現故也。二",
    "T40n1804_02d:0091c14": "將心望境。有通有塞。言塞者，持犯不相有；言",
    "T40n1804_02d:0091c15": "通者，持犯自相通。如止持中有作持，作持中",
    "T40n1804_02d:0091c16": "有止持；二犯亦爾。若為取別？答：止中有作，收",
    "T40n1804_02d:0091c17": "作成止；作中亦爾。舉宗歷然，豈是通漫。一止",
    "T40n1804_02d:0091c18": "作持心別，二止作持境別，三止心對作境，四",
    "T40n1804_02d:0091c19": "作心對止境。若就修行解止持者，如止殺、盜，",
    "T40n1804_02d:0091c20": "先修慈悲、少欲等行；以行成故，名為作持；望",
    "T40n1804_02d:0091c21": "境不起，名止持；即止中有作也。若就修行解",
    "T40n1804_02d:0091c22": "作持者，如欲誦戒羯磨，先止外緣；望離麁過，",
    "T40n1804_02d:0091c23": "名止；後善行成，名作；即作中有止也。作犯心",
    "T40n1804_02d:0091c24": "邊有止犯，如人作惡，先不學善，是等類也。止",
    "T40n1804_02d:0091c25": "犯心中有作犯，如人畜衣過日，造房不乞是。",
    "T40n1804_02d:0091c26": "若望不學，止犯，無作犯；不即相成，非無後習",
    "T40n1804_02d:0091c27": "也。三明自作教人，四句皆通。如前心令人漉",
    "T40n1804_02d:0091c28": "水為己用，是止持；令人持欲僧中說，是作持；",
    "T40n1804_02d:0091c29": "令人教生；又不乞處分，遣人造房。作四事",
    "T40n1804_02d:0092a01": "已，後心作意，離諸罪過。即止持中，有止持乃",
    "T40n1804_02d:0092a02": "至止犯。乃至止犯心中，亦具二持犯。如前，遣",
    "T40n1804_02d:0092a03": "人作四相已，後便止不學善法。四前後自業",
    "T40n1804_02d:0092a04": "相成。有塞有通。塞者易解；通須方便，四四十",
    "T40n1804_02d:0092a05": "六，如前無異，託相少別。如前，自安漉具，禁閉",
    "T40n1804_02d:0092a06": "沙彌，安殺具，閉戶現相不與欲；此四作已，後",
    "T40n1804_02d:0092a07": "修止持，乃至止犯。此後二門，並對事修造，以",
    "T40n1804_02d:0092a08": "明止犯。五明漸頓。初，就心通漸頓。若作心總",
    "T40n1804_02d:0092a09": "斷惡意，名止持心頓；若一切諸惡，並欲造，名",
    "T40n1804_02d:0092a10": "作犯心頓；若諸善並修，名作持心頓；若息修",
    "T40n1804_02d:0092a11": "者，名止犯心頓。若論心漸，以類可知。莫非與",
    "T40n1804_02d:0092a12": "受體有違順，故持犯兩分。二對行說。唯漸非",
    "T40n1804_02d:0092a13": "頓。以一行中，不得備修餘行，故作持名漸也。",
    "T40n1804_02d:0092a14": "止持漸者，如正修慈心，不得修餘對治也；作",
    "T40n1804_02d:0092a15": "犯唯漸，不可頓犯一切戒故。且就男子身，亡",
    "T40n1804_02d:0092a16": "心行殺，若以貪心殺者，單犯一戒；六不殺戒、",
    "T40n1804_02d:0092a17": "四十九戒、五十六戒等，全不犯。並如前說。三",
    "T40n1804_02d:0092a18": "就止犯別解。四句分之。一不學無知，相對解",
    "T40n1804_02d:0092a19": "漸頓。不學之罪先起；無知之罪，緣而不了，",
    "T40n1804_02d:0092a20": "後生故漸。文云：五歲不誦戒羯磨，方得罪故。",
    "T40n1804_02d:0092a21": "二別解不學之罪，通有漸頓。如要心可學境",
    "T40n1804_02d:0092a22": "上，作不學意，於一一法上，頓得不學罪。以初",
    "T40n1804_02d:0092a23": "受時，皆發得故；令違願體，頓得多罪。云何為",
    "T40n1804_02d:0092a24": "漸？若要心不學羯磨，於餘悉學；望羯磨邊，",
    "T40n1804_02d:0092a25": "犯一止罪，名漸。若論無知唯漸者，謂緣不了，",
    "T40n1804_02d:0092a26": "方結無知罪；一心不備緣，唯漸。問：此不學無",
    "T40n1804_02d:0092a27": "知，二罪是何？答：有人言，並是吉羅。今解言，不",
    "T40n1804_02d:0092a28": "學，吉羅。無知有二，若全根本無知，得重，故律",
    "T40n1804_02d:0092a29": "云：重增無知波逸提；若疑者，得輕，是吉羅也。",
    "T40n1804_02d:0092b01": "三分齊者。就教、對行、從根，三別。言就教者，學",
    "T40n1804_02d:0092b02": "據始終，不學即結；無知之罪，五夏後結。對行",
    "T40n1804_02d:0092b03": "者，恐心逸蕩，自恃少解，望齊賢聖；故學通一",
    "T40n1804_02d:0092b04": "形，優劣相降。文云：五歲智慧比丘，從十歲智",
    "T40n1804_02d:0092b05": "慧比丘受依止；乃至五分法身成立，方離依",
    "T40n1804_02d:0092b06": "止。約根者。若利根易悟，始終二罪，以不學故",
    "T40n1804_02d:0092b07": "有無知也。若鈍根難悟，始終不學，無無知罪，",
    "T40n1804_02d:0092b08": "非力分故。律云：愚癡比丘，盡形依止。四可懺",
    "T40n1804_02d:0092b09": "以不。二俱可懺。如息意不學，後緣不了，結無",
    "T40n1804_02d:0092b10": "知。若作心學而未知，不結無知罪，已前不學",
    "T40n1804_02d:0092b11": "無知，罪有斷義。皆可懺。六明持犯優劣。先明",
    "T40n1804_02d:0092b12": "二持十門。一約法而言。四種不同：一威儀戒，",
    "T40n1804_02d:0092b13": "二護根戒，三定共戒，四道共戒。初一外凡假",
    "T40n1804_02d:0092b14": "名僧戒；中二內凡和合僧戒；後一聖人真實",
    "T40n1804_02d:0092b15": "僧戒。德行優劣，三品殊異；持威儀弱，護根持",
    "T40n1804_02d:0092b16": "勝，以制心故，乃至道共為勝。二就位。無學人",
    "T40n1804_02d:0092b17": "德圓，故戒行勝；三果企求未息，戒行為劣。內",
    "T40n1804_02d:0092b18": "凡、外凡，相望漸弱。三就人。七眾相望，乃至大",
    "T40n1804_02d:0092b19": "比丘戒，無願毘尼最勝。四就行。止持離重過",
    "T40n1804_02d:0092b20": "為勝，作持離輕過為劣，此輕重相望。若能治",
    "T40n1804_02d:0092b21": "行者，止持對麁過故，治行易成故劣；作持對",
    "T40n1804_02d:0092b22": "細過，治行難成故勝。五就心。有三：一善心持",
    "T40n1804_02d:0092b23": "戒，謂修離染清淨行，對根本惡，怨逼三時不",
    "T40n1804_02d:0092b24": "染等是也。不善心者，為名利故，世報等是也。",
    "T40n1804_02d:0092b25": "無記心者，狂亂睡眠等。若以作持校之，上中",
    "T40n1804_02d:0092b26": "下不等。若望順教，莫不持戒，不分三心。六約",
    "T40n1804_02d:0092b27": "就所求，四種：一賊分齊，如諂媚邪命勝他名",
    "T40n1804_02d:0092b28": "利等。二罪分齊者，恐墮三途故。《成論》云：行",
    "T40n1804_02d:0092b29": "者深心不樂為惡，名淨持戒。三福分齊，欲生",
    "T40n1804_02d:0092c01": "天受樂等。四道分齊者，縛著等累，由戒得解",
    "T40n1804_02d:0092c02": "故。七約方明持。閻浮提者勝，煩惱重故；西方",
    "T40n1804_02d:0092c03": "東方，持戒為弱。八約佛前後。佛在時勝，滅後",
    "T40n1804_02d:0092c04": "劣。正法、像法、末法，漸弱。以優波掘多問尼為",
    "T40n1804_02d:0092c05": "證；佛世六群，極為麁暴；滅後無學，威儀不及",
    "T40n1804_02d:0092c06": "也。九約遮性。二戒不同，互持彊弱。十六聚上",
    "T40n1804_02d:0092c07": "下，互持強弱。次明二犯，十門優劣。初約位分。",
    "T40n1804_02d:0092c08": "無學誤犯故輕，三果故犯為重。三果無漏力",
    "T40n1804_02d:0092c09": "強，雖犯亦輕，內凡道劣故重。乃至外凡，相比",
    "T40n1804_02d:0092c10": "可知。二對行者。作犯是重，止犯為輕。亦可故",
    "T40n1804_02d:0092c11": "重，誤輕。三就心三品明優劣。如卷初篇，三性",
    "T40n1804_02d:0092c12": "分之。四戒威儀。篇聚上下，輕重可知。五就遮",
    "T40n1804_02d:0092c13": "性分輕重。以犯性故，地獄罪不除，如《智論》說。",
    "T40n1804_02d:0092c14": "六就時。約佛前後，辨犯輕重，如持中可解。七",
    "T40n1804_02d:0092c15": "將心望境。如《母論》云：犯必託境，關心成業；心",
    "T40n1804_02d:0092c16": "有增微，境有優劣故也。或心境俱重，人作人",
    "T40n1804_02d:0092c17": "想殺；或境重心輕，人作非人想；或境輕心重，",
    "T40n1804_02d:0092c18": "非人人想。論通一切，不局一戒。淫中自有輕",
    "T40n1804_02d:0092c19": "重：畜生及人；人中有在家出家；在家中持戒",
    "T40n1804_02d:0092c20": "破戒，出家五眾持戒破戒；乃至聖人。重同，報",
    "T40n1804_02d:0092c21": "異。第二盜重者。天及人，乃至聖人；三寶差別，",
    "T40n1804_02d:0092c22": "僧物最重。第三殺戒。《成論》云：如《六足毘曇》中",
    "T40n1804_02d:0092c23": "說，殺邪見人，輕殺蟲蟻；此人污染世間，多損",
    "T40n1804_02d:0092c24": "減故。第四戒。向在家人說重，向出家人說",
    "T40n1804_02d:0092c25": "輕。八將制約報，以明輕重。如《母論》云：如媒",
    "T40n1804_02d:0092c26": "房三戒，人之喜犯；律制情過，故制重名；既是",
    "T40n1804_02d:0092c27": "遮惡，招報不重，故《論》云：結戒法異，輕制重名；",
    "T40n1804_02d:0092c28": "得罪法異，因果相當。或犯輕報重，如打比丘",
    "T40n1804_02d:0092c29": "等性罪；義希故，律制輕名；既是違理為業，心",
    "T40n1804_02d:0093a01": "重招報亦重，故《論》云：結戒法異，重制輕名；得",
    "T40n1804_02d:0093a02": "罪法異，因果相當。或犯報俱重，如漏失、二謗",
    "T40n1804_02d:0093a03": "等；或犯報俱輕，如不憶念身口威儀，忘誤或",
    "T40n1804_02d:0093a04": "慚愧心犯等。此後二句，結戒法不異得罪法，",
    "T40n1804_02d:0093a05": "得罪法不異結戒法故。九單心三時，辨犯輕",
    "T40n1804_02d:0093a06": "重。如《善生經》，且約殺戒，輕重八句，位分四",
    "T40n1804_02d:0093a07": "別。初一句，三時俱重：謂方便舉尤害心，根本",
    "T40n1804_02d:0093a08": "起尤快心，成已起隨喜心。第二三句，二重一",
    "T40n1804_02d:0093a09": "輕：初方便、根本重，成已輕；中云方便輕，根本、",
    "T40n1804_02d:0093a10": "成已重；後云方便、成已重，根本輕。第三三句，",
    "T40n1804_02d:0093a11": "一重二輕：初根本重，初、後輕；中云方便重，中、",
    "T40n1804_02d:0093a12": "後輕；三云成已重，初、中輕。第四一句，三時俱",
    "T40n1804_02d:0093a13": "輕：如《僧祇》，摩訶羅不知戒相，教他殺人，以憐",
    "T40n1804_02d:0093a14": "慜故。《善生》、《十誦》中，啼哭殺父母，畏苦痛故，",
    "T40n1804_02d:0093a15": "害父母命等是。律據人想，八業皆重；業隨心",
    "T40n1804_02d:0093a16": "故，牽報不同。故《成論》云：深厚纏殺蟻，重慈心",
    "T40n1804_02d:0093a17": "殺人。十有心無心。相對八句，四位如前。初一",
    "T40n1804_02d:0093a18": "句，三時有心。次三句：一初、中有心，後則無心，",
    "T40n1804_02d:0093a19": "犯四重；二初則無心，中、後有心，亦犯四重；三",
    "T40n1804_02d:0093a20": "初、後有心，中間無心，犯初重，下三戒蘭吉。後",
    "T40n1804_02d:0093a21": "三句：一中間有心，初、後無心，犯四重；二初便",
    "T40n1804_02d:0093a22": "有心，中、後無心，犯初重，餘三戒或蘭吉；三後",
    "T40n1804_02d:0093a23": "便有心，上二無心，淫戒犯重，以出時樂故，若",
    "T40n1804_02d:0093a24": "餘三犯吉。次一句：三時無心，不犯。故律中，本",
    "T40n1804_02d:0093a25": "作是念，我當妄語例之。後之八句，由心有無",
    "T40n1804_02d:0093a26": "故，犯不犯別；不同前八，莫不有心。後明無心",
    "T40n1804_02d:0093a27": "者，或無心受樂及殺盜等心，或狂亂不覺者。",
    "T40n1804_02d:0093a28": "七雜料簡中分五：一以不學無知歷位分別，",
    "T40n1804_02d:0093a29": "二方便趣果分別，三具緣成犯分別，四境想",
    "T40n1804_02d:0093b01": "分別。五雜相分別。初不學無知者，其相微隱。",
    "T40n1804_02d:0093b02": "初且敘結，然後例開。言其犯相者，謂受戒已",
    "T40n1804_02d:0093b03": "來，勤學三藏，於境迷忘，遇緣而造者；隨相境",
    "T40n1804_02d:0093b04": "想具之。若由來不學，事法無知，觸便違犯者；",
    "T40n1804_02d:0093b05": "佛言：隨所作，結根本，更增無知罪。既略敘",
    "T40n1804_02d:0093b06": "結，須配位法。今立兩箇九句，為持犯方軌；",
    "T40n1804_02d:0093b07": "且據一事，以通餘戒。先就止持，明有無輕重，",
    "T40n1804_02d:0093b08": "罪之分齊。初明可學事。作九句，分三品。上品",
    "T40n1804_02d:0093b09": "一句：識事、識犯。中品四句：初識事、疑犯，二識",
    "T40n1804_02d:0093b10": "事、不識犯，三識犯、疑事，四識犯、不識事。下品",
    "T40n1804_02d:0093b11": "四句：初疑事、疑犯，二疑事、不識犯，三不識事、",
    "T40n1804_02d:0093b12": "疑犯，四不識事、不識犯。次解釋中，上言不識",
    "T40n1804_02d:0093b13": "者，犯謂不犯，迷輕謂重；疑中亦爾，疑有疑",
    "T40n1804_02d:0093b14": "無，疑輕疑重也。上品俱識故，無不學無知罪。",
    "T40n1804_02d:0093b15": "中品帶識故，於罪、於事，生疑、不識，故有八罪，",
    "T40n1804_02d:0093b16": "各有不學無知。下品四句，十六罪也。此中二",
    "T40n1804_02d:0093b17": "十四罪，有六波逸提，十八吉羅以無知故得重也。餘有疑、不學者，皆",
    "T40n1804_02d:0093b18": "吉羅也。並不犯根本，名為止持。上品俱識故，名上",
    "T40n1804_02d:0093b19": "品止持。中品罪少，名中品止持。下品極多，故",
    "T40n1804_02d:0093b20": "名下品。皆止於一事。次對不可學事，以明止",
    "T40n1804_02d:0093b21": "持九句。緣事、緣罪，各三心。初有三句：一識事",
    "T40n1804_02d:0093b22": "識犯，二識事疑犯，三識事不識犯。二疑事識",
    "T40n1804_02d:0093b23": "犯，疑事疑犯，疑事不識犯。三不識事識犯，",
    "T40n1804_02d:0093b24": "不識事疑犯，不識事不識犯。此三三句中，各",
    "T40n1804_02d:0093b25": "下二句，疑及不識句別；各有不學、無知二罪，",
    "T40n1804_02d:0093b26": "合十二罪。亦望不犯根本名止持。但事是可",
    "T40n1804_02d:0093b27": "學，以想疑妄生，雖緣不了，聖不制犯。問：如殺、",
    "T40n1804_02d:0093b28": "盜等，人非人想，有主無主想，律結無罪；亦有",
    "T40n1804_02d:0093b29": "制犯者何？答：或緣罪境，人非人故，便結心犯；",
    "T40n1804_02d:0093c01": "或緣非罪境，無主物故。然彼迷心，不結正罪；",
    "T40n1804_02d:0093c02": "莫非緣罪故，有無不同。又不同前段，以法、事",
    "T40n1804_02d:0093c03": "俱識，故是可學；有疑、不識，皆制罪也。若爾，後",
    "T40n1804_02d:0093c04": "緣法中，亦有想轉；如不處分，處分想、及疑，亦",
    "T40n1804_02d:0093c05": "是不犯重，何為制罪？答：此且據止持中，約事",
    "T40n1804_02d:0093c06": "為言。必如所引，對法有二九句；後作持中，更",
    "T40n1804_02d:0093c07": "為辨也。次就作犯中。可學法事，如初九句；不",
    "T40n1804_02d:0093c08": "可學者，如後九句。與前並同，但犯根本為別。",
    "T40n1804_02d:0093c09": "就中，根本不識事中，或無犯，謂始終無心，如",
    "T40n1804_02d:0093c10": "誤殺人等，除淫、酒戒。若中間轉想，疑事不識",
    "T40n1804_02d:0093c11": "事，由心差，故是方便；若不差，結根本。或不造",
    "T40n1804_02d:0093c12": "前事。此後九句，識事三句，為上品作犯。疑中",
    "T40n1804_02d:0093c13": "三句，為中品。不識事三句，為下品，或無罪故。",
    "T40n1804_02d:0093c14": "對法類知可解。所以前九句中，上品一句者，",
    "T40n1804_02d:0093c15": "以事法俱了，未可論罪。後九句各分三品者，",
    "T40n1804_02d:0093c16": "莫非由一事生，容兼疑不識故。結罪易明，故",
    "T40n1804_02d:0093c17": "分為二九句也。若論緣罪，下二心，疑及不識，",
    "T40n1804_02d:0093c18": "合十二罪，皆犯究竟。以罪是可學故，以不學",
    "T40n1804_02d:0093c19": "故不識。故文云：不以無知故得脫，若犯罪，如",
    "T40n1804_02d:0093c20": "法治，更增無知法。無知及疑，皆是究竟。若不",
    "T40n1804_02d:0093c21": "疑及識，一向無罪，無果可趣。前言無罪者，謂",
    "T40n1804_02d:0093c22": "無不學無知，非謂無根本罪。問：根本不識事，",
    "T40n1804_02d:0093c23": "三句無罪，便是六句，云何言作犯九句？答：若",
    "T40n1804_02d:0093c24": "就根本，唯六句；然上三句下，不識與疑，亦有",
    "T40n1804_02d:0093c25": "犯故。若爾，此下疑等，正是不學止犯，非是作",
    "T40n1804_02d:0093c26": "犯，何得說為作犯九句？答：從根本故得名。又",
    "T40n1804_02d:0093c27": "必由造前事，通名作犯攝也。若爾，不識事、識",
    "T40n1804_02d:0093c28": "犯，即是無罪；正應有八，不得有九？答：如前已",
    "T40n1804_02d:0093c29": "解，句法相從。又解：若就可學事上，生可學迷，",
    "T40n1804_02d:0094a01": "一向九句，莫不犯根本。若可學事，生不可學",
    "T40n1804_02d:0094a02": "迷，唯六句有罪，除下品；若轉想，結前心蘭，得",
    "T40n1804_02d:0094a03": "有九句，並方便罪。若迷想，就後心，唯得六句，",
    "T40n1804_02d:0094a04": "如有主無主想，以無罪故；或九句，人非人想，",
    "T40n1804_02d:0094a05": "後心吉羅，生罪緣故。若兼止犯，得有八句；相",
    "T40n1804_02d:0094a06": "從造事，亦得說九。極為分別，不知鏡不？思之！",
    "T40n1804_02d:0094a07": "次明作持九句者。若從對事法以辨，實亦應",
    "T40n1804_02d:0094a08": "有兩箇九句。但明用差別，階降不異，故合一",
    "T40n1804_02d:0094a09": "九句；唯對可學以明。今且列句所以，如上止",
    "T40n1804_02d:0094a10": "持可學事中；此但順教作事，與前為異。就中",
    "T40n1804_02d:0094a11": "分三：初一句識法謂知造房須乞白二識犯若不乞法便結僧殘。中品",
    "T40n1804_02d:0094a12": "四句：識法疑犯，識法不識犯，疑法識犯，不識",
    "T40n1804_02d:0094a13": "法識犯。下品四句：疑法疑犯，疑法不識犯，不",
    "T40n1804_02d:0094a14": "識法疑犯，不識法不識犯。不可學法迷，亦有",
    "T40n1804_02d:0094a15": "九句，如前段後九句說之。次論止犯。或九或",
    "T40n1804_02d:0094a16": "八。言九句者：上品四句，有十六罪。中品四句，",
    "T40n1804_02d:0094a17": "有八罪。下品一句，但犯根本一罪；如不乞處",
    "T40n1804_02d:0094a18": "分造房，但犯一僧殘；由識法識犯故，無不學",
    "T40n1804_02d:0094a19": "無知罪。所以顛倒前句不同者，以犯門解義，",
    "T40n1804_02d:0094a20": "罪多為上品；犯四根本、僧殘，各加不學無知；",
    "T40n1804_02d:0094a21": "如前列數，非多何謂？言八句者，對教行不學",
    "T40n1804_02d:0094a22": "以明，則無識法、識犯下品一句。若對事明，亦",
    "T40n1804_02d:0094a23": "有兩箇九句，謂可學迷及不可學迷。如不說",
    "T40n1804_02d:0094a24": "淨、見犯不發，即是可學；若迷、若忘，即不可學。",
    "T40n1804_02d:0094a25": "如此廣知，隨指一戒，達之則類遍法界也。二",
    "T40n1804_02d:0094a26": "方便趣果者。然造修前境，必有三時。是以大",
    "T40n1804_02d:0094a27": "聖隨時而制，意令智士剋志不為。略如上引。",
    "T40n1804_02d:0094a28": "何者前方便？總論諸聚，《明了論》中，初篇、二篇，",
    "T40n1804_02d:0094a29": "有三方便。第三、四篇，立二方便。第五篇中，但",
    "T40n1804_02d:0094b01": "心起身口，唯有根本，無方便；若動身口思，亦",
    "T40n1804_02d:0094b02": "有遠近方便。律中但明成者波羅夷，不成者",
    "T40n1804_02d:0094b03": "偷蘭，亦不分輕重。廣如卷初明之。今通會輕",
    "T40n1804_02d:0094b04": "重。約初篇中淫戒以明。如內心淫意，身口未",
    "T40n1804_02d:0094b05": "現，名遠方便，此犯吉羅。故文云：或發心作，心",
    "T40n1804_02d:0094b06": "念作也。若爾，與單心何別？答：律制，動身口思",
    "T40n1804_02d:0094b07": "心，名為期業；若單心者，制限大乘。故《善見》",
    "T40n1804_02d:0094b08": "云：凡人恒緣欲境，聖人若制心戒者，無有得",
    "T40n1804_02d:0094b09": "脫之期。故律中起心，不動身口，但自剋責，還",
    "T40n1804_02d:0094b10": "復好心，是名不犯。二動身口，未到前境，名次",
    "T40n1804_02d:0094b11": "方便，犯偷蘭。三者臨至境所，身分相交，未至",
    "T40n1804_02d:0094b12": "犯處已來，名近方便，是重偷蘭。已下諸聚，雖",
    "T40n1804_02d:0094b13": "輕重多少不同，大相可準。何名方便？以上三",
    "T40n1804_02d:0094b14": "緣，將至果處，或為七緣阻礙不成，故是根本",
    "T40n1804_02d:0094b15": "家方便七緣義如後說。若無七緣，並入果本。本相如何？",
    "T40n1804_02d:0094b16": "謂入如毛頭名淫，舉離本處名盜，斷其命根",
    "T40n1804_02d:0094b17": "名殺，言章了知名妄。如是〈隨相〉已明。若結罪",
    "T40n1804_02d:0094b18": "之時，並攬前因，共成一果；不同他部，因成果",
    "T40n1804_02d:0094b19": "已，更有本時方便。何者後方便？謂所造事，暢",
    "T40n1804_02d:0094b20": "決稱懷；發喜前心，未思悔改；復結其罪，通得",
    "T40n1804_02d:0094b21": "吉羅。三具緣成犯者。先明成犯意。業不自成，",
    "T40n1804_02d:0094b22": "成假修造；諸緣和具，方結罪福；必片乖阻，擁結",
    "T40n1804_02d:0094b23": "方便。故律中犯相，並託因緣；為罪居六聚，懺",
    "T40n1804_02d:0094b24": "法又別。不同化教，但論成業；結犯已外，無論",
    "T40n1804_02d:0094b25": "違制。今依諸戒，通別二緣。別具犯相，已如前",
    "T40n1804_02d:0094b26": "〈隨戒〉釋訖。有人通立五緣，用解諸戒者；非無",
    "T40n1804_02d:0094b27": "此義，後進未知。今立通緣，遍該六聚，七種不",
    "T40n1804_02d:0094b28": "同。一是五眾出家人。簡餘十三難等；受戒不",
    "T40n1804_02d:0094b29": "得，無罪可作。或是五眾，而造境未果或自命",
    "T40n1804_02d:0094c01": "終、或為他殺，或捨本戒、邪見、二形生等；並非",
    "T40n1804_02d:0094c02": "五眾，業思乃暢；無戒可違。二雖受五眾戒，而",
    "T40n1804_02d:0094c03": "為重病，癲狂癡亂、痛惱所纏；雖作前事，並無",
    "T40n1804_02d:0094c04": "有過。若心了知是比丘者，隨前所犯。三期心",
    "T40n1804_02d:0094c05": "當境。非謂對境之時，或有迷謬，境有錯誤、或",
    "T40n1804_02d:0094c06": "無記餘緣、或睡眠不覺；並不正犯。若先作方",
    "T40n1804_02d:0094c07": "便，後隨心三性，並結。《十誦》、《伽論》：若先作殺母",
    "T40n1804_02d:0094c08": "方便已，自眠時，母死，是無記心，得逆及重。阿",
    "T40n1804_02d:0094c09": "羅漢無記犯戒、若睡，覺即悔過；凡夫須準。《智",
    "T40n1804_02d:0094c10": "論》：阿羅漢不為夢眠，但為四大故，少時息耳。",
    "T40n1804_02d:0094c11": "四無命難。謂為怨賊、非人、惡獸，斷命緣者，得",
    "T40n1804_02d:0094c12": "犯前戒。若是性戒，一向不開；豈得殺他誑他，",
    "T40n1804_02d:0094c13": "而自活命。唯淫一戒，開與境合，三時無染。以",
    "T40n1804_02d:0094c14": "不損境。餘則唯制。文云：我為諸弟子結戒已，",
    "T40n1804_02d:0094c15": "寧死不犯。若論遮戒，有開、不開。道力既成，至",
    "T40n1804_02d:0094c16": "死不毀，如草繫海板等例出《大莊嚴論》。餘志弱者，命",
    "T40n1804_02d:0094c17": "梵二難，開下三篇；以上二篇是梵行本故。五",
    "T40n1804_02d:0094c18": "無梵行難。謂若有童女寡婦、伏藏、水陸多細",
    "T40n1804_02d:0094c19": "蟲、同住多惡伴，如此之事，並是犯緣。文云：若",
    "T40n1804_02d:0094c20": "在此住，必為我淨行作留難。佛言：即以此事",
    "T40n1804_02d:0094c21": "去。準此以言，對下三篇；體是威儀。不開性戒。",
    "T40n1804_02d:0094c22": "就遮戒中，或是遮惡、或是事輕、或以輕遮重；",
    "T40n1804_02d:0094c23": "若不開者，反上可知。《毘尼母》云：犯罪有三：一",
    "T40n1804_02d:0094c24": "緣，二制，三重制。一緩一急，三處決斷，是名律",
    "T40n1804_02d:0094c25": "師。六稱本境。謂非道作道想、無主物有主想、",
    "T40n1804_02d:0094c26": "非人人想，如是各非本期，為異境來差，罪住",
    "T40n1804_02d:0094c27": "方便也。七進趣正果。若住，即成方便。相有四",
    "T40n1804_02d:0094c28": "分：一由法隔故為方便。一切諸諫戒，初白竟",
    "T40n1804_02d:0094c29": "捨；遂諫故止，不成果用。二懈怠息。欲造前事，",
    "T40n1804_02d:0095a01": "緣壞離阻；或復強盛，不可侵陵，停廢本心。三",
    "T40n1804_02d:0095a02": "好心息。謂將造過，忽憶受體；恐污願求，對治",
    "T40n1804_02d:0095a03": "防遏，令惡不續故也。四心疑故息。不同想心，",
    "T40n1804_02d:0095a04": "以至果故。今此疑者，起心當人，疑是非人；疑",
    "T40n1804_02d:0095a05": "心不決，恐殺非人，遂即停止故也。上所列諸",
    "T40n1804_02d:0095a06": "通緣，又〈隨戒〉中取別緣，兩明二犯，得知因果",
    "T40n1804_02d:0095a07": "輕重，犯不犯相，方得入懺法。不須通漫，悔罪",
    "T40n1804_02d:0095a08": "不出。四境想不同。五門：一須制意，二汎明境",
    "T40n1804_02d:0095a09": "界，三有無，四定互多少，五解輕重。言制意",
    "T40n1804_02d:0095a10": "者。若不制境想，則犯罪浟漫；輕重不分，有無",
    "T40n1804_02d:0095a11": "莫顯。故諸戒末，佛並具張；縱有缺文，但多",
    "T40n1804_02d:0095a12": "是略耳。二明犯境。位階且五：一內報，二外事，",
    "T40n1804_02d:0095a13": "三約法，四對時，五約罪。言內報者，謂人、天、非、",
    "T40n1804_02d:0095a14": "畜。若四境齊犯，謂如初戒；或各升降，如盜、殺",
    "T40n1804_02d:0095a15": "等。又就人中，道、俗分別。俗者，如販賣、食家有",
    "T40n1804_02d:0095a16": "寶等；道者，如謗、覆、說、打、搏、疑、藏等；通道俗者，",
    "T40n1804_02d:0095a17": "如二宿、淫、觸、二麁語等。然於道中內外，外局",
    "T40n1804_02d:0095a18": "衣食，內如毀、兩。又內中通大小，大如謗奪，小",
    "T40n1804_02d:0095a19": "謂減年。又具中形報。隨順之提，局是比丘；同",
    "T40n1804_02d:0095a20": "路、乘船、作衣、讚食，事專尼眾；如謗、覆、說，義該",
    "T40n1804_02d:0095a21": "兩眾；餘通可知。又形報中，色、心分別。如淫唯",
    "T40n1804_02d:0095a22": "色，死屍犯故；文言，道、道想，此通四趣；漏失同",
    "T40n1804_02d:0095a23": "然，境仍是寬。自有約心為境，如觀、許等想，染",
    "T40n1804_02d:0095a24": "心衣食。大略須知，更不具分。二外事中，如掘",
    "T40n1804_02d:0095a25": "地、草木、不受、殘宿、勸足、酒等，亦可長衣鉢類。",
    "T40n1804_02d:0095a26": "通內外者，如盜、奪、蟲水等。三法者有四：一自",
    "T40n1804_02d:0095a27": "所稱作，媒、麁語、二妄、毀呰等；二他所作法，處",
    "T40n1804_02d:0095a28": "分、諸諫等；三是治法，謂隨舉等；四法相道",
    "T40n1804_02d:0095a29": "理，謂十八法等。四約時者，如日暮、非時、夏歲、",
    "T40n1804_02d:0095b01": "二三宿、殘宿、內宿、明相決了等。第五約罪者，",
    "T40n1804_02d:0095b02": "覆說之類等。三門有無者。約僧律本，合二十",
    "T40n1804_02d:0095b03": "六戒中有，餘者略無。謂初四戒，二篇六戒，三",
    "T40n1804_02d:0095b04": "十中一戒，九十中十五戒。對有三十五，謂二",
    "T40n1804_02d:0095b05": "房含七，盜、媒、麁、壞生，各有二重故也。尼中非",
    "T40n1804_02d:0095b06": "無，且削略之，已如初述。次言無者，通對前",
    "T40n1804_02d:0095b07": "五。一內報無者，或是理無，如漏失戒，觸緣",
    "T40n1804_02d:0095b08": "斯犯，何須境想，以階犯位。或可略無，以道想",
    "T40n1804_02d:0095b09": "若疑，但得蘭罪；故〈條部〉律云：非道想，不疑，殘；",
    "T40n1804_02d:0095b10": "故知是略。二定略無，知謗、奪、兩舌、毀呰、嫌罵",
    "T40n1804_02d:0095b11": "等，局此境犯，應有境想，文無者略。二外事",
    "T40n1804_02d:0095b12": "略無，如屏露二敷、露然、藏衣等。三法中理無，",
    "T40n1804_02d:0095b13": "以無所對法故，如殺、盜等。言略無者，如大小",
    "T40n1804_02d:0095b14": "二妄，及諫、隨舉等；如《僧祇》二隨，咸有境想，故",
    "T40n1804_02d:0095b15": "爾。媒麁等反此，故有法想。亦可觀作觀想、諫",
    "T40n1804_02d:0095b16": "作諫想，非法等，並是理有略無也。時者，如洗",
    "T40n1804_02d:0095b17": "浴、二入聚落，亦是略無。罪略無者，如尼覆戒。",
    "T40n1804_02d:0095b18": "餘戒理無，以不對罪故。第四多少者。境想之",
    "T40n1804_02d:0095b19": "法，或四或五；恐人未練，且依殺戒，立相列之。",
    "T40n1804_02d:0095b20": "初句人作人想心境相當，二人非人疑境定心疑，三人非人",
    "T40n1804_02d:0095b21": "想境定心差，四非人人想境差心定，五非人人疑境差心轉，雙闕二緣。",
    "T40n1804_02d:0095b22": "五句如此。所以多少者，但由第三，人非人想；",
    "T40n1804_02d:0095b23": "此一不定故，或四或五。所以爾者，昔解，若輕",
    "T40n1804_02d:0095b24": "重相對，定有第三，故即成五。如淫戒，轉想及",
    "T40n1804_02d:0095b25": "迷，並得夷蘭；若殺、妄、摩觸、二麁語等，轉想蘭",
    "T40n1804_02d:0095b26": "吉，本迷亦吉。故須第三，以成五階。若犯不犯，",
    "T40n1804_02d:0095b27": "二境相對，不處分、盜等是也。盜戒即四有主無主想故；",
    "T40n1804_02d:0095b28": "不處分具五不處分處分想。五謂轉想，有前心蘭故；四",
    "T40n1804_02d:0095b29": "約本迷，二境全無罪故。以此義五。若犯不犯，",
    "T40n1804_02d:0095c01": "或四或五。又解，重輕之中，位有三種。若轉想",
    "T40n1804_02d:0095c02": "定五，迷或四五。云何或四五者？如對二趣犯",
    "T40n1804_02d:0095c03": "境起迷，由有吉羅故，為斯具五；想對無情，一",
    "T40n1804_02d:0095c04": "切無犯，是以但四。如似覆說，類前亦爾；若對",
    "T40n1804_02d:0095c05": "下三，輕重應五；然落開通，此是全謂非罪，而",
    "T40n1804_02d:0095c06": "覆說者無犯故；然是本迷，或四或五。若準此",
    "T40n1804_02d:0095c07": "義，犯不犯位，亦有三別。如上重輕，應本定五；",
    "T40n1804_02d:0095c08": "進就不犯故，即成或四五者。今犯不犯，如盜",
    "T40n1804_02d:0095c09": "戒中，本是或四五；今退就犯中，對非畜二物",
    "T40n1804_02d:0095c10": "作想，轉迷俱五，亦成三位。此即二對理齊，文",
    "T40n1804_02d:0095c11": "中綺說。謂殺妄觸等，就輕重以辨；盜約犯不",
    "T40n1804_02d:0095c12": "犯以說，故殺五盜四也。又且此謂犯中有輕",
    "T40n1804_02d:0095c13": "重者，如前所論。若掘地、不處分、非時、勸足等，",
    "T40n1804_02d:0095c14": "犯中無輕重義者，但有或四五。餘準可知。",
    "T40n1804_02d:0095c15": "又復上來如此釋者，通約本異二境論之；故",
    "T40n1804_02d:0095c16": "言定五，或四五句。若唯據本境犯之有無者，",
    "T40n1804_02d:0095c17": "一切境想，四即齊四，謂本迷故；五即俱五，謂",
    "T40n1804_02d:0095c18": "轉想故。但文中互說。用斯犯等，皆據本境本",
    "T40n1804_02d:0095c19": "想；若異境後心，律並不結其罪如非人疑想偷蘭者，是本想蘭",
    "T40n1804_02d:0095c20": "也；後作非人疑想之時，但得吉羅。具足五緣，殺非人，蘭；今作人想，亦吉羅也。故約略銓敘，",
    "T40n1804_02d:0095c21": "境想之義；可對諸戒，類明持犯。五次釋其文。",
    "T40n1804_02d:0095c22": "五階之位，如前所列。以犯不孤起，託境關心，",
    "T40n1804_02d:0095c23": "以成其業。但以境有優劣是非，心有濃淡錯",
    "T40n1804_02d:0095c24": "誤。或心境相應，犯齊一品；而業有輕重，八品",
    "T40n1804_02d:0095c25": "未均。或心不當境人非人想疑，非時時惡疑；或境不稱心非人人想，",
    "T40n1804_02d:0095c26": "無主主想。境犯心不犯地非地想；心犯境不犯非地地想。有斯差",
    "T40n1804_02d:0095c27": "降，境想明須。業位既定，四句之中輕重，亦須",
    "T40n1804_02d:0095c28": "分判五位；於上五階，一具四闕。初句心境相",
    "T40n1804_02d:0095c29": "當，通犯究竟。二人疑，及第五非人疑。前疑重，",
    "T40n1804_02d:0096a01": "以本緣人心不捨，臨殺有半緣人心故；後疑",
    "T40n1804_02d:0096a02": "輕，雖半心未捨，殺時境非本期故。三人非人",
    "T40n1804_02d:0096a03": "想，四非人人想。前想重，結本方便，心境相",
    "T40n1804_02d:0096a04": "當；後想輕，以殺時單有本心，無本境故。又更",
    "T40n1804_02d:0096a05": "重明。本境中，疑重，想輕。以心境相稱，故重；單",
    "T40n1804_02d:0096a06": "境無心，故輕。後異境中，想重，疑輕。以生人想，",
    "T40n1804_02d:0096a07": "與方便不異，故重；輕者，雙闕二緣故也！非人",
    "T40n1804_02d:0096a08": "闕緣境，疑心闕本期。故分斯兩位，結罪屬本",
    "T40n1804_02d:0096a09": "心。且解如此。五雜料簡中。但以持犯該通，非",
    "T40n1804_02d:0096a10": "可一法包舉；故引諸門博練，亦可粗知持歸。",
    "T40n1804_02d:0096a11": "此門所明既廣，不可具羅；試列眾名，任自陶",
    "T40n1804_02d:0096a12": "鑄。或約剋漫，或約錯誤；或隨自他，或分身",
    "T40n1804_02d:0096a13": "口。教人自成，兩業各分；多人通使，緣別業同。",
    "T40n1804_02d:0096a14": "如斯諸例，未得陳之。《鈔》者意在易識即行；前",
    "T40n1804_02d:0096a15": "論難知希用，故且刪約。",
    "T40n1804_02d:0096a16": "16 懺六聚法篇(中四)懺六聚法篇第十六",
    "T40n1804_02d:0096a17": "夫結成罪種，理須懺除；則形清心淨，應同僧",
    "T40n1804_02d:0096a18": "法。故《薩婆多》云：無有一法，疾於心者。不可以",
    "T40n1804_02d:0096a19": "暫惡，便永棄之，故須懺悔。《涅槃》亦云：如我訶",
    "T40n1804_02d:0096a20": "責毀禁之人，令彼自責，護持禁戒；說三惡道，",
    "T40n1804_02d:0096a21": "為修善故。然遂古之師，並施悔法；增減隱顯，",
    "T40n1804_02d:0096a22": "臆課者多；照教無文，撿行違律。故佛言：有犯",
    "T40n1804_02d:0096a23": "不能悔，又不能如法懺，是為愚人。聖教極明，",
    "T40n1804_02d:0096a24": "但不信受。今欲定其綱位，格其心境；使是非",
    "T40n1804_02d:0096a25": "鏡其耳目，得失明其能所者；則何患妄業不",
    "T40n1804_02d:0096a26": "除，妄心無託？則為聖歎矣！故文云：有二種智，",
    "T40n1804_02d:0096a27": "一者有犯能見，二見罪能如法懺也！今懺",
    "T40n1804_02d:0096a28": "悔之法，大略有二：初則理懺，二則事懺。此",
    "T40n1804_02d:0096a29": "之二懺，通道含俗。若論律懺，唯局道眾。由犯",
    "T40n1804_02d:0096b01": "託受生，污本須淨；還依初受，次第治之；篇聚",
    "T40n1804_02d:0096b02": "立儀，悔法準此。並如後列。若據通懺，理事二",
    "T40n1804_02d:0096b03": "別。理據智利，觀彼罪性，由妄覆心，便結妄業；",
    "T40n1804_02d:0096b04": "還須識妄，本性無生，念念分心，業隨迷遣。若",
    "T40n1804_02d:0096b05": "論事懺，屬彼愚鈍。由未見理，我倒常行；妄業",
    "T40n1804_02d:0096b06": "翳心，隨境纏附；動必起行，行纏三有。為說真",
    "T40n1804_02d:0096b07": "觀，心昏智迷。止得嚴淨道場，稱歎虔仰；或因",
    "T40n1804_02d:0096b08": "禮拜，或假誦持，旋繞竭誠，心緣勝境。則業有",
    "T40n1804_02d:0096b09": "輕重，定不定別；或有轉報，或有輕受，並如《佛",
    "T40n1804_02d:0096b10": "名》、《方等》諸經所明。言理懺者，既在智人，則多",
    "T40n1804_02d:0096b11": "方便。隨所施為，恒觀無性；以無性故，妄我無",
    "T40n1804_02d:0096b12": "託；事非我生，罪福無主；分見分思，分除分",
    "T40n1804_02d:0096b13": "滅；如人醒覺，則不眠醉。然理大要，不出三種：",
    "T40n1804_02d:0096b14": "一者諸法性空無我；此理照心，名為小乘。二",
    "T40n1804_02d:0096b15": "者諸法，本相是空，唯情妄見；此理照用，屬小",
    "T40n1804_02d:0096b16": "菩薩。三者諸法，外塵本無，實唯有識；此理深",
    "T40n1804_02d:0096b17": "妙，唯意緣知，是大菩薩佛果證行。故《攝論》云，",
    "T40n1804_02d:0096b18": "唯識通四位等。以此三理，任智彊弱，隨事觀",
    "T40n1804_02d:0096b19": "緣，無罪不遣。故《華嚴》云：「一切業障海，皆從",
    "T40n1804_02d:0096b20": "妄想生；若欲懺悔者，當求真實相。」如此大懺，",
    "T40n1804_02d:0096b21": "眾罪雲消。然則，事懺罪業，福是順生；理懺妄",
    "T40n1804_02d:0096b22": "本，道則逆流。一出一入，條然自分；愚智兩明，",
    "T40n1804_02d:0096b23": "虛實雙顯。故諸行者，並識自心；若樂罪時，須",
    "T40n1804_02d:0096b24": "修事懺；若樂福時，須修理觀；理通深淺，如上",
    "T40n1804_02d:0096b25": "所明。若是五眾犯罪，則理事兩緣。事則順教，",
    "T40n1804_02d:0096b26": "無違唯識；理則達妄，外塵本無。故論云：唯識",
    "T40n1804_02d:0096b27": "義不失，亦不無能取所取也。若非五眾，福道",
    "T40n1804_02d:0096b28": "兩經；必欲試論，非是《鈔》意。廣如凡聖行法二",
    "T40n1804_02d:0096b29": "十卷中。次明依律，約事立懺。懺法乃多，要唯",
    "T40n1804_02d:0096c01": "六位。初懺波羅夷法。《觀佛三昧經》云：有七罪，",
    "T40n1804_02d:0096c02": "一一經八萬四千劫，入阿鼻獄：一毀無十方",
    "T40n1804_02d:0096c03": "佛，二斷學般若，三不信因果，四用僧物極重",
    "T40n1804_02d:0096c04": "於三寶物，五犯重食他信施，六污比丘尼，七",
    "T40n1804_02d:0096c05": "六親所行不淨。並廣如彼經中。《涅槃》云：犯四",
    "T40n1804_02d:0096c06": "重者，生報即受。若披法服，猶未捨遠；常懷慚",
    "T40n1804_02d:0096c07": "愧，恐怖自責；其心改悔，生護法心；建立正法，",
    "T40n1804_02d:0096c08": "為人分別；我說是人不為破戒。若犯四重，心",
    "T40n1804_02d:0096c09": "無怖畏慚愧發露；於彼正法，永無護惜建立",
    "T40n1804_02d:0096c10": "之心；毀呰輕賤，言多過咎；若復說言，無佛",
    "T40n1804_02d:0096c11": "法僧；並名趣向一闡提道。云何是業，能得現",
    "T40n1804_02d:0096c12": "報，不未來受？謂懺悔發露，供養三寶，常自呵",
    "T40n1804_02d:0096c13": "責；以是善業，今世頭目等痛，橫羅死殃，鞭打",
    "T40n1804_02d:0096c14": "飢餓。若不修身戒心慧，反上諸法，增長地獄。",
    "T40n1804_02d:0096c15": "《四分》云：若比丘及尼，犯波羅夷已，都無覆藏",
    "T40n1804_02d:0096c16": "心，令如法懺悔。諸師廢立，互有是非。今括其",
    "T40n1804_02d:0096c17": "接誘，理無滯結。但使覆與不覆，臨乞時，都無",
    "T40n1804_02d:0096c18": "覆者，盡形學悔。不同僧殘，犯多罪已，餘者覆",
    "T40n1804_02d:0096c19": "藏，得將一乞，不障法事。初篇犯其根本，非全",
    "T40n1804_02d:0096c20": "淨用；若欲改過，出彼自心；縱不舉罪，不礙僧",
    "T40n1804_02d:0096c21": "法故；抑令首盡，求哀為受。僧殘不爾，罪是有",
    "T40n1804_02d:0096c22": "餘；雖先無心，得強加法；無問隱顯，隨乞隨懺。",
    "T40n1804_02d:0096c23": "有斯諸異，故立兩儀。先分別須治，後明立法。",
    "T40n1804_02d:0096c24": "《僧祇》：若犯罪已，啼哭不欲離袈裟，深樂佛法",
    "T40n1804_02d:0096c25": "者，令與學悔羯磨。比丘不淨食，彼亦不淨；彼",
    "T40n1804_02d:0096c26": "不淨食，比丘亦不淨。得與比丘受食，除火淨",
    "T40n1804_02d:0096c27": "五生種，及金銀；應從沙彌受食。《十誦》：若犯重",
    "T40n1804_02d:0096c28": "戒，如法乞羯磨。佛所結戒，一切受行。在大比",
    "T40n1804_02d:0096c29": "丘下坐。不得與大僧過三夜，自不得與白衣",
    "T40n1804_02d:0097a01": "沙彌過二夜。得為僧作布薩、自恣二羯磨，不",
    "T40n1804_02d:0097a02": "得足數；餘一切羯磨不得作。得受歲。《伽論》云：",
    "T40n1804_02d:0097a03": "謂無能作者，得為前二法。《母論》云：與白四悔",
    "T40n1804_02d:0097a04": "法已，名清淨持戒。但此一身不得超生離死。",
    "T40n1804_02d:0097a05": "然障不入地獄。《治禪病經》云：犯重懺者，脫僧",
    "T40n1804_02d:0097a06": "伽梨，著安陀會，心生慚愧，供僧苦役，掃廁檐",
    "T40n1804_02d:0097a07": "糞等。此行懺法，須者如彼。律中應教乞言：「大",
    "T40n1804_02d:0097a08": "德僧聽！我某甲比丘，犯淫波羅夷，無覆藏，",
    "T40n1804_02d:0097a09": "今從僧乞波羅夷戒，願僧與我波羅夷戒。慈",
    "T40n1804_02d:0097a10": "憫故！」三乞已。僧索欲問和，答云：「與波羅夷戒",
    "T40n1804_02d:0097a11": "羯磨！」應言：「大德僧聽！此某甲比丘，犯淫波",
    "T40n1804_02d:0097a12": "羅夷無覆藏，今從僧乞波羅夷戒。若僧時倒，",
    "T40n1804_02d:0097a13": "僧忍聽：僧今與某甲比丘波羅夷戒。白如是。」",
    "T40n1804_02d:0097a14": "「大德僧聽！此某甲比丘，犯淫波羅夷無覆",
    "T40n1804_02d:0097a15": "藏，今從僧乞波羅夷戒，僧今與某甲比丘波",
    "T40n1804_02d:0097a16": "羅夷戒。誰諸長老忍僧與某甲比丘波羅夷",
    "T40n1804_02d:0097a17": "戒者，默然；誰不忍者，說。是初羯磨第二，第三亦爾。僧已",
    "T40n1804_02d:0097a18": "忍，與某甲比丘波羅夷戒竟。僧忍，默然故。是",
    "T40n1804_02d:0097a19": "事如是持。」佛言：與波羅夷戒已，當行隨順法，",
    "T40n1804_02d:0097a20": "奪三十五事。略同〈僧綱〉法中；唯加不得眾中",
    "T40n1804_02d:0097a21": "誦律，無能誦者聽。與波羅夷戒已，僧說戒及",
    "T40n1804_02d:0097a22": "羯磨時，來與不來隨意。若重犯者，滅擯；若犯",
    "T40n1804_02d:0097a23": "僧殘已下，依篇聚治。《十誦》：與學沙彌猶是懺重比丘犯",
    "T40n1804_02d:0097a24": "僧殘已，乞別住，六夜出罪，僧次第與之。上且",
    "T40n1804_02d:0097a25": "約淫戒為方法，自餘盜、殺，準法除之。不同昔",
    "T40n1804_02d:0097a26": "人，唯淫開懺。二明懺僧殘法。略知對治有四",
    "T40n1804_02d:0097a27": "別：一須治覆藏情過，謂波利婆沙。此方義翻，",
    "T40n1804_02d:0097a28": "或云覆藏，或云別住。《母論》云：何名別住？別在",
    "T40n1804_02d:0097a29": "一房，不得與僧同處；雖入僧中，不得談論，亦",
    "T40n1804_02d:0097b01": "不得答也。二治覆藏罪，謂突吉羅。如後正懺",
    "T40n1804_02d:0097b02": "懺法在前，後與別住覆藏法。三治僧殘情過，謂摩那埵者。《論》",
    "T40n1804_02d:0097b03": "云：秦言意喜也！前雖自意歡喜，亦生慚愧，亦",
    "T40n1804_02d:0097b04": "使眾僧歡喜；由前喜故，與其少日；因少日故，",
    "T40n1804_02d:0097b05": "始得喜名。眾僧歎言，此人因此改悔，更不起",
    "T40n1804_02d:0097b06": "煩惱，成清淨人，是故喜耳！四治僧殘罪，謂阿",
    "T40n1804_02d:0097b07": "浮訶那。此中《善見》翻為喚入眾羯磨，或名拔",
    "T40n1804_02d:0097b08": "除罪根。《母論》云：清淨戒生，得淨解脫，善持起",
    "T40n1804_02d:0097b09": "去故也！二明立懺儀軌。僧殘眾中立悔，正法",
    "T40n1804_02d:0097b10": "須立。初引明文，後顯格義。初中，依《明了論》偈",
    "T40n1804_02d:0097b11": "曰：及上起罪五種方。釋曰，如人犯僧殘，求得",
    "T40n1804_02d:0097b12": "出離，若人欲為彼作提舍那羯磨，此人必定",
    "T40n1804_02d:0097b13": "應先憶持五種上起方，後作羯磨。一觀僧殘",
    "T40n1804_02d:0097b14": "罪相。二為簡擇人，知藏罪不藏罪相。三觀業",
    "T40n1804_02d:0097b15": "聚學處，為簡擇四部等眾。四觀業相應學處，",
    "T40n1804_02d:0097b16": "為行白四等羯磨。五觀於十三殘罪中，一日",
    "T40n1804_02d:0097b17": "一夜等，藏、不藏，為顯有藏、無藏等地，立宿住、",
    "T40n1804_02d:0097b18": "摩㮏多等。斯之五方，僧須觀察，始可為人上",
    "T40n1804_02d:0097b19": "起罪也。方猶法也。釋此五法，即為五門。所以",
    "T40n1804_02d:0097b20": "名上起者，往前墮在犯罪處，故名為下；罪相",
    "T40n1804_02d:0097b21": "續故，遮隨戒無作不生。今若懺悔，約遮相續，",
    "T40n1804_02d:0097b22": "還得受持清淨；對治護故，戒法續生，稱之為",
    "T40n1804_02d:0097b23": "起；第二白法，翻前犯罪時下，故名為上；是以",
    "T40n1804_02d:0097b24": "懺悔總名上起法也。又知提舍那者，此云發",
    "T40n1804_02d:0097b25": "露，謂此懺悔是發露法。故欲行上起，須知五",
    "T40n1804_02d:0097b26": "方。第一方者。謂知撿定是殘、非殘，即知具、闕",
    "T40n1804_02d:0097b27": "之義；具緣成重，闕緣便輕。故《論》云：一觀僧殘",
    "T40n1804_02d:0097b28": "罪相者，於故意出不淨罪中根本相，若人已",
    "T40n1804_02d:0097b29": "受大比丘戒，若如來已制此戒，若人不至癡",
    "T40n1804_02d:0097c01": "法，若人有欲心出不淨，若不淨已出等，此人",
    "T40n1804_02d:0097c02": "則犯僧殘。於餘略說相亦如是，廣說如《波羅",
    "T40n1804_02d:0097c03": "提木叉論》。準論解律，上來即是通別二緣；謂",
    "T40n1804_02d:0097c04": "不至癡法已前，是通緣；若人有欲心下，是別",
    "T40n1804_02d:0097c05": "緣。具便犯殘，闕便犯蘭；乃盡十三，一一別",
    "T40n1804_02d:0097c06": "緣，以驗前犯究竟、方便、及以不犯；恐無過加",
    "T40n1804_02d:0097c07": "罰，成非法故。《僧祇》云：持律比丘與他出罪時，",
    "T40n1804_02d:0097c08": "有罪亦知，謂廣知五眾罪；無罪亦知。第二方",
    "T40n1804_02d:0097c09": "者。《論》曰：覆藏相者，若人於僧殘罪中，起僧殘",
    "T40n1804_02d:0097c10": "罪見，不欲從彼上起，由無發露心，覆一夜，於",
    "T40n1804_02d:0097c11": "此人此罪已被藏；此謂憶、識、不疑、不發露故。",
    "T40n1804_02d:0097c12": "若人不知、不憶、或疑、或起非罪見，故藏此罪，",
    "T40n1804_02d:0097c13": "此罪不被藏。準論解律，須諸門分別，十種不",
    "T40n1804_02d:0097c14": "同：一者形差。律中，犯殘覆已，罷道；罷道已，還",
    "T40n1804_02d:0097c15": "受大戒。前犯須治，罷道不須治。二者法差。捨",
    "T40n1804_02d:0097c16": "戒作沙彌，如前罷道。三者病差。有心亂、狂、癡",
    "T40n1804_02d:0097c17": "病緣，多犯僧殘，全無罪。或病前犯殘經覆，後",
    "T40n1804_02d:0097c18": "遇病緣，不成覆。四者過差。被三舉治故，不足",
    "T40n1804_02d:0097c19": "僧數。五者人差。《十誦》：設共賊住人、擯人、別住",
    "T40n1804_02d:0097c20": "人、種種不共住人、狂心人、啞人、聾人、邊地人、",
    "T40n1804_02d:0097c21": "比丘尼、乃至沙彌尼、優婆塞等，與如是人共",
    "T40n1804_02d:0097c22": "住，不名覆，向發露亦不成。《伽論》：別住、摩那埵、",
    "T40n1804_02d:0097c23": "別住摩那埵竟、白衣所，亦不名覆。《五分》：若於",
    "T40n1804_02d:0097c24": "此土，多人識重，不欲令知，不名覆；於彼土覆，",
    "T40n1804_02d:0097c25": "成覆。六者業待時差。《僧祇》：若入定，不成覆。若",
    "T40n1804_02d:0097c26": "作念云：我待某時、待人、待方，當如法作，是名",
    "T40n1804_02d:0097c27": "非覆、非發露。七敬難差。《五分》一切覆藏，名為",
    "T40n1804_02d:0097c28": "覆藏；若於和尚、阿闍梨所，及諸敬畏人間，覆",
    "T40n1804_02d:0097c29": "不名覆；於餘成覆。八無心覆差。《僧祇》云：覆亦",
    "T40n1804_02d:0098a01": "知，謂知罪，作覆藏心；不覆亦知。不作覆心，未",
    "T40n1804_02d:0098a02": "得發露、若忘，並不成覆。九無慚愧差。若犯殘",
    "T40n1804_02d:0098a03": "已，不作覆心，逢人即說，心無畏難。十者心迷",
    "T40n1804_02d:0098a04": "故差。律中不憶、有疑、不識等，並不成覆。文云：",
    "T40n1804_02d:0098a05": "若不作僧殘意，不成覆藏，直與摩那埵。若作",
    "T40n1804_02d:0098a06": "僧殘意覆，成覆；應先教作突吉羅懺已，與覆",
    "T40n1804_02d:0098a07": "藏羯磨。第三方者。《論》曰：觀業聚學處，為簡擇",
    "T40n1804_02d:0098a08": "四部等眾者。四部謂四僧。僧雖位四，今此懺",
    "T40n1804_02d:0098a09": "境，前二四人僧，後一二十眾，異此則不成。若",
    "T40n1804_02d:0098a10": "行時假境說者，前一下至有一人，次一局對",
    "T40n1804_02d:0098a11": "僧，出罪一席法。第四方者。觀業相應學處，為",
    "T40n1804_02d:0098a12": "行白四等羯磨者。以其法位雖三，此治殘法，",
    "T40n1804_02d:0098a13": "事並上品，故齊白四。就中用法，位極有四：謂",
    "T40n1804_02d:0098a14": "別住、六夜、本日治、出罪，如前後說之。第五方",
    "T40n1804_02d:0098a15": "者。《論》曰：觀於十三殘罪中一日夜等，藏、不藏，",
    "T40n1804_02d:0098a16": "為顯有藏、無藏等地，立宿住、摩㮏多等者。地",
    "T40n1804_02d:0098a17": "者，處所之名，謂波利婆沙等四位。於此位中，",
    "T40n1804_02d:0098a18": "若有藏，即行宿住地；謂別住法，要須經宿行",
    "T40n1804_02d:0098a19": "別住法，故曰宿住。若無藏，直行摩那埵。故言",
    "T40n1804_02d:0098a20": "有藏、無藏等地，立宿住、摩㮏多等。即是有覆",
    "T40n1804_02d:0098a21": "行三法，無覆行二法；用藥分齊，相對法也。第",
    "T40n1804_02d:0098a22": "二正立懺儀，分九。一知其罪名、種、相，如第一",
    "T40n1804_02d:0098a23": "方解。名謂僧殘也，種謂漏失、摩觸也，相謂犯",
    "T40n1804_02d:0098a24": "之多少也。律云，一名多種，住別異故。二知成",
    "T40n1804_02d:0098a25": "覆以不。如第二方，簡擇十門委練。三知用僧",
    "T40n1804_02d:0098a26": "多少。即第三方，能治所對，具列如上。四知用",
    "T40n1804_02d:0098a27": "聖教。即第四方白四，觀業相應學處。五知懺",
    "T40n1804_02d:0098a28": "儀置設。即第五方，宿住差異。六覆日長短相",
    "T40n1804_02d:0098a29": "從。律中，犯眾多殘罪，雖憶數、不憶數；但憶日",
    "T40n1804_02d:0098b01": "數長短者，總依日數長日治之。若不憶日數",
    "T40n1804_02d:0098b02": "者，從清淨已來治，謂壇場受時已來治也。《十",
    "T40n1804_02d:0098b03": "誦》：不憶日月數，應從受大戒已來治。要須云：",
    "T40n1804_02d:0098b04": "「乞清淨已來，五年、十年覆藏」；不得直言「乞清",
    "T40n1804_02d:0098b05": "淨已來。」以知滿分齊故。《僧祇》云：不憶夜者，當",
    "T40n1804_02d:0098b06": "問，無歲時犯耶？若默然者，隨年與。若言不爾",
    "T40n1804_02d:0098b07": "者，更問一歲、二、三、四歲時犯耶？隨默然處與",
    "T40n1804_02d:0098b08": "之。《十誦》，眾中三諫犯殘已，即於僧中自唱，犯",
    "T40n1804_02d:0098b09": "僧殘罪；若不即說，是名覆藏。故知，多人雖知",
    "T40n1804_02d:0098b10": "犯，終須發露也。七明總別懺法。律中知數、不",
    "T40n1804_02d:0098b11": "知數等，覆、不覆等，一名多種等，同用一羯磨",
    "T40n1804_02d:0098b12": "懺之。又云：有比丘犯眾多僧殘罪，或有覆一",
    "T40n1804_02d:0098b13": "日乃至十日者，佛令從十日總懺。《僧祇》：總別",
    "T40n1804_02d:0098b14": "各得。如月一日犯一罪覆藏，乃至十日犯一",
    "T40n1804_02d:0098b15": "罪覆；或有覆一夜，乃至十夜者；應作十番別",
    "T40n1804_02d:0098b16": "住，乃至一番覆藏者，其六夜出罪等，例同。《十",
    "T40n1804_02d:0098b17": "誦》：懺僧殘中，具明犯數，及若干日覆等。八明",
    "T40n1804_02d:0098b18": "正加羯磨。分二：先明懺者威儀，教授乞詞。二",
    "T40n1804_02d:0098b19": "明羯磨所被。初中，先脫却新淨餘衣，著安陀",
    "T40n1804_02d:0098b20": "會及餘麁服，上著欝多羅僧，偏露右肩，脫革",
    "T40n1804_02d:0098b21": "屣，合掌曲身低頭，來至僧中。自慨此罪，將入",
    "T40n1804_02d:0098b22": "重處，如上論云：殘有咽喉未死，賴蒙如來曲",
    "T40n1804_02d:0098b23": "垂慈憫，開立懺法。又我自慶，預發怖心，得生",
    "T40n1804_02d:0098b24": "慚愧；不知此懺者，則五十億六十千歲，唐受",
    "T40n1804_02d:0098b25": "地獄。如是等緣，以為悲喜方便；深自慨責，恥",
    "T40n1804_02d:0098b26": "己罪累，塵坌清眾。如是鞭心已，四面禮僧足",
    "T40n1804_02d:0098b27": "訖。至羯磨者前，互跪合掌，若自乞陳，旁人授",
    "T40n1804_02d:0098b28": "之亦得然犯者乃多，不過三五，今取喜犯首以為法軌：「大德僧聽！某甲比",
    "T40n1804_02d:0098b29": "丘，犯故漏失、摩觸、麁語三僧殘罪，各不憶數",
    "T40n1804_02d:0098c01": "憶者言之，或覆藏一夜乃至百夜其間延促，從少至多，任時所稱；今從",
    "T40n1804_02d:0098c02": "僧乞百夜覆藏羯磨，願僧與我百夜覆藏羯",
    "T40n1804_02d:0098c03": "磨。慈憫故！」三乞已。次明與法。索欲、問和、答",
    "T40n1804_02d:0098c04": "已，作云：「大德僧聽！某甲比丘，犯故漏失、摩觸、",
    "T40n1804_02d:0098c05": "麁語三僧殘罪，各不憶數，或覆藏一夜乃至",
    "T40n1804_02d:0098c06": "百夜；今從僧乞百夜覆藏羯磨。若僧時到僧",
    "T40n1804_02d:0098c07": "忍聽：僧與某甲比丘，百夜覆藏羯磨。白如是。」",
    "T40n1804_02d:0098c08": "「大德僧聽！某甲比丘，犯故漏失、摩觸、麁語三",
    "T40n1804_02d:0098c09": "僧殘罪，各不憶數，或覆藏一夜乃至百夜；今",
    "T40n1804_02d:0098c10": "從僧乞百夜覆藏羯磨；僧今與某甲比丘，百",
    "T40n1804_02d:0098c11": "夜覆藏羯磨。誰諸長老忍僧與某甲比丘百",
    "T40n1804_02d:0098c12": "夜覆藏羯磨者，默然；誰不忍者，說。是初羯磨",
    "T40n1804_02d:0098c13": "第二、第三亦爾。」「僧已忍，與某甲比丘百夜覆藏羯磨",
    "T40n1804_02d:0098c14": "竟。僧忍，默然故。是事如是持。」行事者依此《鈔》中羯磨，作法得成；若",
    "T40n1804_02d:0098c15": "準律文，依古羯磨，即須改張；不可謹誦也。九明奪行誡勅行護法。羯磨",
    "T40n1804_02d:0098c16": "者告云：「此白四羯磨，聖教良藥，遵之在心。奪",
    "T40n1804_02d:0098c17": "三十五事，是折伏法，勿得有違；執眾勞苦，奉",
    "T40n1804_02d:0098c18": "清淨比丘，是調伏法，每事順行；白等八事，是",
    "T40n1804_02d:0098c19": "發露法，宜加愧恥，深自剋責，依法而白，不得",
    "T40n1804_02d:0098c20": "有失。失者，失宿，自慢慢他。」示語已，即因僧集，",
    "T40n1804_02d:0098c21": "白僧令知。應教云：「大德僧聽！某甲比丘，犯",
    "T40n1804_02d:0098c22": "故漏失僧殘罪餘罪加之，不憶數，覆藏一夜乃至百",
    "T40n1804_02d:0098c23": "夜；已從僧乞覆藏百夜羯磨，僧已與我百夜",
    "T40n1804_02d:0098c24": "覆藏羯磨；我某甲比丘，從今日行，白大德僧",
    "T40n1804_02d:0098c25": "知，我行覆藏三說。」其奪三十五事，如〈眾網〉法中。",
    "T40n1804_02d:0098c26": "律云：彼行覆藏者，應日三時，見清淨比丘。應",
    "T40n1804_02d:0098c27": "作者，一切如法作，不應違逆。至布薩日，應掃",
    "T40n1804_02d:0098c28": "灑布薩處，供給調度。乃至自在小房中住；有",
    "T40n1804_02d:0098c29": "客來，遣出者，答云：不得二人共宿故。若眾僧",
    "T40n1804_02d:0099a01": "分衣物，隨次取之。身在下行，坐在沙彌上。不",
    "T40n1804_02d:0099a02": "得與清淨比丘共住、經行，同一床、一版；長床",
    "T40n1804_02d:0099a03": "長版，作隔斷然後坐。乃至供給清淨比丘，如",
    "T40n1804_02d:0099a04": "和尚法，文同故不出。《十誦》：極少四清淨比丘",
    "T40n1804_02d:0099a05": "作別住。二別住人不得同一床坐。不得在屏",
    "T40n1804_02d:0099a06": "處使，以客比丘來不見故。《善見》：若行別住人，",
    "T40n1804_02d:0099a07": "有人請，或與人受戒，得停行法；事罷，續行之。",
    "T40n1804_02d:0099a08": "捨時應言：「我令捨波利婆沙三說，文如後明」。若寺中多",
    "T40n1804_02d:0099a09": "有比丘來去，難白，書日得捨行法；明相未出，",
    "T40n1804_02d:0099a10": "還須白行之。《十誦》：乃至六夜法，白僧停得二",
    "T40n1804_02d:0099a11": "十五夜。《四分》：若大眾難集，若不欲行，若彼人",
    "T40n1804_02d:0099a12": "軟弱，多有羞恥，應至清淨比丘所白言：「大德",
    "T40n1804_02d:0099a13": "上座！我令日捨教勅，不作。」若欲行時，還至",
    "T40n1804_02d:0099a14": "清淨人所白云：「我令日隨所教勅，當作。」彼得",
    "T40n1804_02d:0099a15": "自更互作使，禮拜迎逆，亦得受沙彌淨人禮",
    "T40n1804_02d:0099a16": "拜及使。律云：八事失夜法：一往餘寺不白，二",
    "T40n1804_02d:0099a17": "有客比丘來不白，三有緣自出界外不白，四",
    "T40n1804_02d:0099a18": "寺內徐行者不白，五病不遣信白，六二三人",
    "T40n1804_02d:0099a19": "同一屋宿，七在無比丘處住，八不半月半月",
    "T40n1804_02d:0099a20": "說戒時白。隨一時闕，皆失一夜已得不失，未得不成。白清",
    "T40n1804_02d:0099a21": "淨比丘法律文不具，義準白之，具修威儀白云：「大德僧聽！",
    "T40n1804_02d:0099a22": "我某甲比丘，犯故漏失餘罪準知一僧殘罪，不憶數，",
    "T40n1804_02d:0099a23": "覆藏一夜乃至百夜；已從僧乞百夜覆藏羯",
    "T40n1804_02d:0099a24": "磨，僧已與我百夜覆藏羯磨；我某甲比丘，已",
    "T40n1804_02d:0099a25": "行若干日，餘有若干日未行，白大德知，我行",
    "T40n1804_02d:0099a26": "覆藏三說。」若五人、十人，總來集一處，行者總告",
    "T40n1804_02d:0099a27": "白言：「諸大德聽！……」餘詞同上。若不盡集，亦無別",
    "T40n1804_02d:0099a28": "眾；此是別人發露法也。有大德勝人來寺，應",
    "T40n1804_02d:0099a29": "安置房中白之；不須門首，便成輕脫。其餘諸",
    "T40n1804_02d:0099b01": "白，說戒白等，一同上文，改日與僧為異耳。《十",
    "T40n1804_02d:0099b02": "誦》，若欲行時，先思惟，我今到前比丘所不？若",
    "T40n1804_02d:0099b03": "到，便去。《五分》若不捨行法，出界，見比丘應總",
    "T40n1804_02d:0099b04": "白云：「我某甲比丘，行別住已若干日，餘若干",
    "T40n1804_02d:0099b05": "日，大德憶持！」不爾者，捨行法已，見比丘不須",
    "T40n1804_02d:0099b06": "白；到餘處，應求彼僧更行之。《四分》：寺內徐行",
    "T40n1804_02d:0099b07": "者，不白，失宿；若作意欲白，前人行疾出界，雖",
    "T40n1804_02d:0099b08": "不白，不失宿，無罪。《十誦》：客比丘走出界，當如",
    "T40n1804_02d:0099b09": "常行法，不應走逐，齊自界住。若行別住六夜",
    "T40n1804_02d:0099b10": "人病，遣使白僧云：「某甲別住人病，不得來，白",
    "T40n1804_02d:0099b11": "僧令知。」應具如《四分》白僧法。《五分》：一如法比",
    "T40n1804_02d:0099b12": "丘，得行別住法。如上第五方中說。《鈔》者云：佛",
    "T40n1804_02d:0099b13": "法東流，行此法者亦少；縱有行悔，則棄小取",
    "T40n1804_02d:0099b14": "大，依《佛名》、《方等》而懺者。余意所未安。由心懷",
    "T40n1804_02d:0099b15": "厭欣，未合大道；但篇聚依教，自滅業道。任自",
    "T40n1804_02d:0099b16": "靜思，皆嫌發露可羞；而業由羞故結。此正藥",
    "T40n1804_02d:0099b17": "病相治，不得不行。又行覆者，多不滿日；諸師",
    "T40n1804_02d:0099b18": "立理，互加同異。今取盛行之師傳授云：此依",
    "T40n1804_02d:0099b19": "教懺法，大小乘中，校量心行，折伏為先；若考",
    "T40n1804_02d:0099b20": "別住事業，則大成殷重。若準《十誦》，不行別住，",
    "T40n1804_02d:0099b21": "六夜出罪，佛並誠斷得罪、得出。用彼徵此，理",
    "T40n1804_02d:0099b22": "須相準。雖然，恐事不稱法，則改張舊習。羯磨",
    "T40n1804_02d:0099b23": "者云：「某甲比丘，已行覆藏日，今從僧乞六夜。」",
    "T40n1804_02d:0099b24": "若後諸白羯磨，並須準改。當於乞六夜前，上",
    "T40n1804_02d:0099b25": "座集僧已，白云：「此某甲比丘，行僧殘覆藏，已",
    "T40n1804_02d:0099b26": "經若干日，極意勤苦；餘有若干日未行者，",
    "T40n1804_02d:0099b27": "此既於僧陳謝，僧今已受之，可放其餘日。」和",
    "T40n1804_02d:0099b28": "僧已，眾若默然者，當與六夜法。若行日滿者，",
    "T40n1804_02d:0099b29": "依法誦之。二明與摩那埵法。初明乞法：「大德",
    "T40n1804_02d:0099c01": "僧聽！某甲比丘，犯故漏失、摩觸、麁語三僧殘",
    "T40n1804_02d:0099c02": "罪，各不憶數，或覆藏一夜乃至百夜已，從僧",
    "T40n1804_02d:0099c03": "乞百夜覆藏羯磨，僧已與我百夜覆藏羯磨。",
    "T40n1804_02d:0099c04": "我某甲比丘，已行覆藏日若竟者應云竟，今從僧乞六",
    "T40n1804_02d:0099c05": "夜摩那埵，願僧與我六夜摩那埵。慈憫故！」三乞",
    "T40n1804_02d:0099c06": "上座如前作法安慰之訖。白言：「大德僧聽！某",
    "T40n1804_02d:0099c07": "甲比丘，犯故漏失、摩觸、麁語三僧殘罪，各不",
    "T40n1804_02d:0099c08": "憶數，或覆藏一夜乃至百夜，已從僧乞百夜",
    "T40n1804_02d:0099c09": "覆藏羯磨，僧已與彼百夜覆藏羯磨；彼已行",
    "T40n1804_02d:0099c10": "覆藏日，今從僧乞六夜摩那埵。若僧時到僧",
    "T40n1804_02d:0099c11": "忍聽：僧今與彼六夜摩那埵。白如是。」「大德僧",
    "T40n1804_02d:0099c12": "聽！此某甲比丘，犯故漏失、摩觸、麁語三僧殘",
    "T40n1804_02d:0099c13": "罪，各不憶數，或覆藏一夜乃至百夜已，從僧",
    "T40n1804_02d:0099c14": "乞百夜覆藏羯磨，僧已與某甲比丘百夜覆",
    "T40n1804_02d:0099c15": "藏羯磨。此某甲比丘，已行覆藏日，今從僧乞",
    "T40n1804_02d:0099c16": "六夜摩那埵；僧今與某甲比丘，六夜摩那埵。",
    "T40n1804_02d:0099c17": "誰諸長老忍，僧與某甲比丘六夜摩那埵者，",
    "T40n1804_02d:0099c18": "默然；誰不忍者，說。是初羯磨第二第三亦爾。」「僧已忍，與",
    "T40n1804_02d:0099c19": "某甲比丘六夜摩那埵竟。僧忍，默然故。是事",
    "T40n1804_02d:0099c20": "如是持。」彼得羯磨已，即於僧中白言：「大德僧",
    "T40n1804_02d:0099c21": "聽！我某甲丘丘，犯故漏失、摩觸、麁語三僧殘",
    "T40n1804_02d:0099c22": "罪，各不憶數，或覆藏一夜乃至百夜，已從僧",
    "T40n1804_02d:0099c23": "乞百夜覆藏羯磨，僧已與我百夜覆藏羯磨。",
    "T40n1804_02d:0099c24": "我比丘某甲，已行覆藏日，已從僧乞六夜摩",
    "T40n1804_02d:0099c25": "那埵，僧已與我六夜摩那埵；我某甲比丘，從",
    "T40n1804_02d:0099c26": "今日行，白大德僧知，我行摩那埵三說。」若行經",
    "T40n1804_02d:0099c27": "一夜者，餘詞同上。乃至「僧已與我六夜摩那",
    "T40n1804_02d:0099c28": "埵；我某甲比丘，已行一夜，未行五夜，白大德",
    "T40n1804_02d:0099c29": "僧知，我行摩那埵餘夜集此增減之。」若客比丘來，唯改",
    "T40n1804_02d:0100a01": "大德僧為異，餘詞並同。律云：行六夜比丘，亦",
    "T40n1804_02d:0100a02": "同行別住覆藏法；唯常在僧中宿、日日白，為",
    "T40n1804_02d:0100a03": "異非謂與僧同處宿也。《僧祇》：因數數犯僧殘，如波逸提乃",
    "T40n1804_02d:0100a04": "至越毘尼悔，故便制六夜懺悔，二十人中出",
    "T40n1804_02d:0100a05": "罪。此上二行中，若覆，與前法；不覆，與後法；同",
    "T40n1804_02d:0100a06": "俱出罪。若二法中重犯者，各壞二法，皆重與",
    "T40n1804_02d:0100a07": "本日治之。餘如別迷。三與出罪法。先教乞",
    "T40n1804_02d:0100a08": "云：「大德僧聽！我某甲比丘，犯故漏失、摩觸、麁",
    "T40n1804_02d:0100a09": "語三僧殘罪，各不憶數，或覆藏一夜乃至百",
    "T40n1804_02d:0100a10": "夜已，從僧乞百夜覆藏羯磨，僧已與我某甲",
    "T40n1804_02d:0100a11": "比丘百夜覆藏羯磨；我某甲比丘，已行覆藏",
    "T40n1804_02d:0100a12": "日，已行僧乞六夜摩那埵，僧已與我六夜摩",
    "T40n1804_02d:0100a13": "那埵；我某甲比丘，已行六夜摩那埵竟，令從",
    "T40n1804_02d:0100a14": "眾僧乞出罪羯磨，願僧與我出罪羯磨。慈憫",
    "T40n1804_02d:0100a15": "故三說！」羯磨者如前作法，和白言：「大德僧聽！此",
    "T40n1804_02d:0100a16": "某甲比丘，犯故漏失、摩觸、麁語三僧殘罪，各",
    "T40n1804_02d:0100a17": "不憶數，或覆藏一夜乃至百夜，已從僧乞百",
    "T40n1804_02d:0100a18": "夜覆藏羯磨，僧已與某甲比丘百夜覆藏羯",
    "T40n1804_02d:0100a19": "磨；此某甲比丘，已行覆藏日，已從僧乞六夜",
    "T40n1804_02d:0100a20": "摩那埵，僧已與彼六夜摩那埵；此某甲比丘，",
    "T40n1804_02d:0100a21": "已行六夜摩那埵竟，令從僧乞出罪羯磨。若",
    "T40n1804_02d:0100a22": "僧時到僧忍聽：僧今與某甲比丘出罪羯磨。",
    "T40n1804_02d:0100a23": "白如是。」「大德僧聽！此某甲比丘，犯故漏失、摩",
    "T40n1804_02d:0100a24": "觸、麁語三僧殘罪，各不憶數，或覆藏一夜乃",
    "T40n1804_02d:0100a25": "至百夜，已從僧乞百夜覆藏羯磨，僧已與彼",
    "T40n1804_02d:0100a26": "百夜覆藏羯磨；彼某甲比丘，已行覆藏日，已",
    "T40n1804_02d:0100a27": "從僧乞六夜摩那埵，僧已與彼六夜摩那埵；",
    "T40n1804_02d:0100a28": "此某甲比丘，已行六夜摩那埵竟，今從僧乞",
    "T40n1804_02d:0100a29": "出罪羯磨，僧今與某甲比丘出罪羯磨。誰諸",
    "T40n1804_02d:0100b01": "長老忍：僧與某甲比丘出罪羯磨者，默然；誰",
    "T40n1804_02d:0100b02": "不忍者，說。是初羯磨第二第三亦爾。」「僧已忍，與某甲比",
    "T40n1804_02d:0100b03": "丘出罪羯磨竟。僧忍，默然故。是事如是持。」與",
    "T40n1804_02d:0100b04": "出罪已，依《僧祇律》，當教示言：「善男子！佛在",
    "T40n1804_02d:0100b05": "世比丘，能受戒、能持戒、能得聖果；滅後比丘，",
    "T40n1804_02d:0100b06": "能受戒、能破戒、能入惡道。行者既內無護心，",
    "T40n1804_02d:0100b07": "外縱身口，今犯此罪，垂至死處；猶有勝因，改",
    "T40n1804_02d:0100b08": "心懺悔，大眾隨喜，汝幸自慶！故文云：自今已",
    "T40n1804_02d:0100b09": "去，形心清淨，如無憂花，更勿復犯。縱更續犯，",
    "T40n1804_02d:0100b10": "怖心難生；縱怖心生，懺罪無處。故論云：若二",
    "T40n1804_02d:0100b11": "十清淨比丘，出僧殘罪，我法不滅。今時惡世，",
    "T40n1804_02d:0100b12": "尚不喜聞犯名，豈當聽汝懺者！」如是種種因",
    "T40n1804_02d:0100b13": "緣，為說割斷之意。并引《涅槃經》：以貪欲習故，",
    "T40n1804_02d:0100b14": "死入地獄畜生餓鬼；從彼得出，還為鳩鴿雞",
    "T40n1804_02d:0100b15": "雀等。三懺偷蘭遮法，分二：初明罪相，二立懺",
    "T40n1804_02d:0100b16": "儀。初中分二。一者從生偷蘭，謂初、二篇下方",
    "T40n1804_02d:0100b17": "便。若依《十誦》：初篇生重，此是近方便，謂身口",
    "T40n1804_02d:0100b18": "相加，未得暢遂者，應一切僧中悔；若初篇生",
    "T40n1804_02d:0100b19": "輕，二篇生重，應界外四比丘眾中悔；若僧殘",
    "T40n1804_02d:0100b20": "生輕，應一比丘前悔，其懺法與波逸提同。二",
    "T40n1804_02d:0100b21": "者自性偷蘭，亦名獨頭，亦分三品：云何名重？",
    "T40n1804_02d:0100b22": "謂盜僧食具、十方現前物，偷四錢、及非人重",
    "T40n1804_02d:0100b23": "物等，須大眾懺。云何名中？破羯磨僧；盜三",
    "T40n1804_02d:0100b24": "錢已下僧私之物；一有衣一無衣相觸，作僧",
    "T40n1804_02d:0100b25": "殘境界；如是等類，對小眾懺。云何名下？如律",
    "T40n1804_02d:0100b26": "云：畜用人髮，剃三處毛、灌下部、露身行，著外",
    "T40n1804_02d:0100b27": "道衣、畜石鉢、食生肉血等。《僧祇》：瞋心裂破三",
    "T40n1804_02d:0100b28": "衣鉢、破塔等，並偷蘭，用一人懺。律中：初二篇",
    "T40n1804_02d:0100b29": "下，教人犯偷蘭者，並是究竟，輕重同上懺之。",
    "T40n1804_02d:0100c01": "二正加法，分三：謂大眾、小眾、一人法。初明大",
    "T40n1804_02d:0100c02": "眾者。就中分七：初乞。《多論》中，莫問輕重，悉隨",
    "T40n1804_02d:0100c03": "僧三乞，然後請懺悔主。其受懺者單白已，對",
    "T40n1804_02d:0100c04": "首三悔，文如波逸提法。今明立大眾，要具五",
    "T40n1804_02d:0100c05": "人以上，方得行之。並界中僧集已，具修威儀，",
    "T40n1804_02d:0100c06": "至僧中，禮足已，先陳過於僧，然後乞云：「大德",
    "T40n1804_02d:0100c07": "僧聽！我某甲比丘，犯淫方便重偷蘭遮罪，",
    "T40n1804_02d:0100c08": "不憶數。今從眾僧乞懺悔，願僧聽我某甲懺",
    "T40n1804_02d:0100c09": "悔。慈慜故三說！」二明請懺悔主。應至清淨比丘",
    "T40n1804_02d:0100c10": "所，合掌互跪，請云：「大德一心念！我某甲比丘，",
    "T40n1804_02d:0100c11": "今請大德為偷蘭遮懺悔主，願大德為我作",
    "T40n1804_02d:0100c12": "偷蘭遮懺悔主。慈慜故！三說」三懺主單白，索欲",
    "T40n1804_02d:0100c13": "問和，答云：「犯重罪偷蘭遮，單白受懺羯磨！」應",
    "T40n1804_02d:0100c14": "白言：「大德僧聽！此某甲比丘，犯淫方便重",
    "T40n1804_02d:0100c15": "偷蘭遮罪，不憶數，今從眾僧乞懺悔。若僧時",
    "T40n1804_02d:0100c16": "到僧忍聽：我某甲比丘，受某甲比丘懺悔。白",
    "T40n1804_02d:0100c17": "如是。」四當為說罪名、罪種、罪相、破戒餘習，如",
    "T40n1804_02d:0100c18": "前後懺中。五正明捨罪，文云：「大德一心念！我",
    "T40n1804_02d:0100c19": "某甲犯淫方便重偷蘭遮罪，不憶數，今向大",
    "T40n1804_02d:0100c20": "德發露懺悔，不敢覆藏……」餘詞如後捨墮中說。",
    "T40n1804_02d:0100c21": "六呵責云：「自責汝心生厭離！」答言：「爾！」第七，上",
    "T40n1804_02d:0100c22": "之七相，律論各題；及論附事，皆不整頓。今通",
    "T40n1804_02d:0100c23": "引誠用，想無紊亂。且據一罪，餘者準之。第二",
    "T40n1804_02d:0100c24": "小眾者。《十誦》：四人為小眾，若受他懺，則無單",
    "T40n1804_02d:0100c25": "白，止得口問邊人。《四分》〈滅諍〉中，小眾者，二三",
    "T40n1804_02d:0100c26": "人也。縱有四人，止同小法；以《僧祇》正斷五人",
    "T40n1804_02d:0100c27": "為捨墮故，如上卷所明。立法有七，須乞懺法",
    "T40n1804_02d:0100c28": "同上餘者：初明請懺主，一如大眾。二受懺者問邊",
    "T40n1804_02d:0100c29": "人取和，比捨墮中。三為說罪名、種、相。四正捨",
    "T40n1804_02d:0101a01": "罪，其詞曰：「大德一心念！我某甲比丘，犯摩觸",
    "T40n1804_02d:0101a02": "女人身上衣偷蘭遮，不憶數憶者言之，今向大德",
    "T40n1804_02d:0101a03": "發露，不敢覆藏……」餘詞如常所述。五呵責。六立",
    "T40n1804_02d:0101a04": "誓。並同上。第三一人懺者。五法：一請懺主。二",
    "T40n1804_02d:0101a05": "為說名、種、相等。三正捨罪，牒前下品罪名陳",
    "T40n1804_02d:0101a06": "露。四呵責。五立誓。並同。上來三懺，事既是稀；",
    "T40n1804_02d:0101a07": "非謂事稀，罪多懺少故也！然智人犯過，思悔",
    "T40n1804_02d:0101a08": "必多；脫隱而不出，即成疎略。文已繁廣，事實",
    "T40n1804_02d:0101a09": "遺漏；必若懺滌，足為準量。下之四篇，人喜懷",
    "T40n1804_02d:0101a10": "犯；故在初首，曲更條緒。謂律中犯懺，必須識",
    "T40n1804_02d:0101a11": "知不疑；善宜名種，依聚歷別；同篇合懺，異聚",
    "T40n1804_02d:0101a12": "別悔。又牒罪入法，隨數稱之；若忘不知，乃云",
    "T40n1804_02d:0101a13": "不憶。又見有行懺者，是非未分，輒為懺主，端",
    "T40n1804_02d:0101a14": "坐受懺；前人既不行懺者。是非未分。輒為",
    "T40n1804_02d:0101a15": "懺主。端坐受懺。前人既不自曉，故請治之。或",
    "T40n1804_02d:0101a16": "云眾學諸罪，或云預是罪者，或若有迷忘，或",
    "T40n1804_02d:0101a17": "二篇同懺，或無犯而言犯，或犯重而云輕。如",
    "T40n1804_02d:0101a18": "此失法之愆，罪非逃隱；反成自累，何能辨他。",
    "T40n1804_02d:0101a19": "故須照達罪懺，明逾水鏡；使彼此無私隱，情",
    "T40n1804_02d:0101a20": "事有相應，則可為順教佛子矣！何者？以律宗",
    "T40n1804_02d:0101a21": "約相，違相心事俱非；不類大乘，三報同皆一",
    "T40n1804_02d:0101a22": "懺。餘如《戒本》、《羯磨疏》述。第四懺波逸提法。分",
    "T40n1804_02d:0101a23": "二：初明三十捨墮，後約九十。初中分三：謂僧",
    "T40n1804_02d:0101a24": "法，眾多人法，對首法。又初分四：一明捨財，二",
    "T40n1804_02d:0101a25": "明捨心，三明捨罪，四還衣雜相。初捨財中，分",
    "T40n1804_02d:0101a26": "四：一辯定須捨得不。又二：初總明捨法差別，",
    "T40n1804_02d:0101a27": "二辨財體是非。初中，三十戒內，且約僧犯；尼",
    "T40n1804_02d:0101a28": "非無懺，清心者希。僧捨墮中，自他分二：一者",
    "T40n1804_02d:0101a29": "自捨，如乞蠶綿，用為衣服，但自斬壞，不須對",
    "T40n1804_02d:0101b01": "境。二者對他，道俗分二：兩種寶戒，必捨俗人；",
    "T40n1804_02d:0101b02": "餘二十七，則對道捨。通局分二：乞鉢一戒，要",
    "T40n1804_02d:0101b03": "本住處，又在僧中行鉢等法，違則不成；餘二",
    "T40n1804_02d:0101b04": "十六，處通彼此，人含僧別。各有意致，非《鈔》者",
    "T40n1804_02d:0101b05": "懷。二定財體。諸捨及多，事現三五；不過畜長、",
    "T40n1804_02d:0101b06": "離衣、販賣三事；乞衣、受衣，義通犯不。並如〈隨",
    "T40n1804_02d:0101b07": "相〉。就犯長中，初明長體，後相染過。長體之相，",
    "T40n1804_02d:0101b08": "不過五種：一是屬受持，故不須說；以不說故，",
    "T40n1804_02d:0101b09": "非是長限。如三衣、坐具、鉢盂三事，必是受持；",
    "T40n1804_02d:0101b10": "隨有衣幞袋帊，並不說淨。若受百一供具，亦",
    "T40n1804_02d:0101b11": "須受持。不受者有說不說，如下卷中。二是隨",
    "T40n1804_02d:0101b12": "百一供身具，亦不須說。如靴鞋屩襪瓶椀過",
    "T40n1804_02d:0101b13": "減鉢等十六枚器，尼須說淨，僧直得畜。三隨",
    "T40n1804_02d:0101b14": "重物，故不須說。如八不淨，體非隨道，律開畜",
    "T40n1804_02d:0101b15": "被，故非淨限；乃至大氈褥帳等，準重不須。四",
    "T40n1804_02d:0101b16": "入餘捨墮，即不淨財，不應淨法，亦不入長。不",
    "T40n1804_02d:0101b17": "同昔解，如取尼衣及販賣財，入手犯受取，過",
    "T40n1804_02d:0101b18": "限又犯長。今解不然，財無再捨，罪不雙結，",
    "T40n1804_02d:0101b19": "單犯別捨。不同他律，《僧祇》離衣經十日，又犯",
    "T40n1804_02d:0101b20": "長罪。《四分》、《多論》單有一過。五雖入長限，是佛",
    "T40n1804_02d:0101b21": "開緣。謂負債未入，他寄未入，買得未入；或雖",
    "T40n1804_02d:0101b22": "入手，決捨與他；或共物未分。如是等例，是開",
    "T40n1804_02d:0101b23": "限故，亦無犯長。相染之文，如上已明。二離衣",
    "T40n1804_02d:0101b24": "宿，隨其二三，是犯過者，牒入文中，並必知數，",
    "T40n1804_02d:0101b25": "非通三衣也。三販賣買物，三事須分，如上〈隨",
    "T40n1804_02d:0101b26": "戒〉。謂且如買物，佛制俗人，而交貿俗，所取衣",
    "T40n1804_02d:0101b27": "食具，一切衣鉢，瓶椀紙筆墨等，無問輕重多",
    "T40n1804_02d:0101b28": "少，無非爭價上下，口自斷當；雖非犯長，乃入",
    "T40n1804_02d:0101b29": "買易，皆犯捨墮。若買田宅人畜几桉床席，但",
    "T40n1804_02d:0101c01": "作吉懺，不須入捨。若長販易衣物散多，當",
    "T40n1804_02d:0101c02": "隨物處別捨，其罪一處總治；治罪既竟，次第",
    "T40n1804_02d:0101c03": "還衣。若雖捨衣，有盡不盡；犯長相染，餘捨",
    "T40n1804_02d:0101c04": "通成。二忘見本物成不者。謂捨衣多忘，喜相",
    "T40n1804_02d:0101c05": "染決。若捨衣竟，若還衣已，說淨訖，忽見忘物；",
    "T40n1804_02d:0101c06": "前捨說淨，二法兩成；後所忘者，更將捨墮。若",
    "T40n1804_02d:0101c07": "還財未說而見忘物，並即相染，通將入犯長；",
    "T40n1804_02d:0101c08": "捨之前財，雖是乞衣販博，捨還事同新得，如",
    "T40n1804_02d:0101c09": "法說淨；但為長忘相染，故不得說，還作長捨。",
    "T40n1804_02d:0101c10": "若言忘者施他，此亦不成；以作屬己前生，後",
    "T40n1804_02d:0101c11": "乃恐染而捨；此非淨施，佛不許之。文云：若捨",
    "T40n1804_02d:0101c12": "已，然後遣也。其所忘物，若是販賣餘捨，片無",
    "T40n1804_02d:0101c13": "相染。言相染者，十日、一月、急施過後三戒，相",
    "T40n1804_02d:0101c14": "通相染。以此事勞，捨財衣前，預生捨念，決屬",
    "T40n1804_02d:0101c15": "三寶別人者，成。捨後更取，則是重盜，不入此",
    "T40n1804_02d:0101c16": "戒，須知。三修捨威儀。其衣物，三處束幞：一長",
    "T40n1804_02d:0101c17": "衣幞，二是離衣，三諸雜捨。若衣財多段，須一",
    "T40n1804_02d:0101c18": "一捨。今通連束，《論》云：一捨得成。又恐忘物相",
    "T40n1804_02d:0101c19": "染，故須歷別。是長有染，雜捨則通；離衣一種，",
    "T40n1804_02d:0101c20": "染亦不得。如是將來僧中，收聚一處。彼比丘",
    "T40n1804_02d:0101c21": "應偏露右肩，脫革屣，四向禮僧足，互跪合掌，",
    "T40n1804_02d:0101c22": "曲身低頭執衣。四正說捨詞。未得即說僧中",
    "T40n1804_02d:0101c23": "上座，應告不來諸比丘說欲，及清淨得和合",
    "T40n1804_02d:0101c24": "已，然後方捨。以律云，此捨墮衣應捨與僧，若",
    "T40n1804_02d:0101c25": "眾多人、若一人；不得別眾捨；若捨，不成，得罪。",
    "T40n1804_02d:0101c26": "文相如是，臨事多忘。然後捨云：「大德僧聽！我",
    "T40n1804_02d:0101c27": "某甲比丘，故畜眾多若少云數長衣若財，過限不淨施，",
    "T40n1804_02d:0101c28": "犯捨墮；故離僧伽梨，犯捨墮餘二衣準著下法中更不述；買得",
    "T40n1804_02d:0101c29": "衣物若干眾多，犯捨墮餘有隨事言之。今持此衣物捨與僧。」",
    "T40n1804_02d:0102a01": "一說。二明捨心法。前明捨財，乃離罪緣法；後",
    "T40n1804_02d:0102a02": "明捨罪，除惑報法；今明捨心，正除罪因。以貯",
    "T40n1804_02d:0102a03": "畜相續，無心捨淨，今故犯罪；捨已猶畜，貪心",
    "T40n1804_02d:0102a04": "尤結；罪因不除，雖懺還犯。此謂長財之捨，不",
    "T40n1804_02d:0102a05": "同餘雜罪種；若取通理，要斷後畜為先。故文",
    "T40n1804_02d:0102a06": "中，由決捨與他，彼不還者，但得小罪，止是失",
    "T40n1804_02d:0102a07": "法之愆。《四分》一律，宗是大乘，虛通無係，故發",
    "T40n1804_02d:0102a08": "言誠，事無滯結；若依他部，一捨已後，無反還",
    "T40n1804_02d:0102a09": "求，任僧處斷。或入常住，或入四方，或觀所",
    "T40n1804_02d:0102a10": "須，或棄山水。即同此律，斬壞入厨，施僧施俗。",
    "T40n1804_02d:0102a11": "故知行者，若欲捨墮，先須捨心；若心不捨，兩",
    "T40n1804_02d:0102a12": "相勞擾。但人見狹，性非通遠；口雖世表，行寔",
    "T40n1804_02d:0102a13": "庸陋。今若不捨，要必歸死；捨身任業，一毫莫",
    "T40n1804_02d:0102a14": "隨。而不思大事，任世送終；以此經生，生亦虛",
    "T40n1804_02d:0102a15": "過。但知僧能除罪，行紹佛蹤；何得以世浮財，",
    "T40n1804_02d:0102a16": "勞心役慮。豈唯故為虛誡，聖論明文須知。《薩",
    "T40n1804_02d:0102a17": "婆多》云：衣已捨，罪已悔，畜心斷；當日得本財",
    "T40n1804_02d:0102a18": "及意外財，得受。二衣已捨，罪未悔，畜心斷；當",
    "T40n1804_02d:0102a19": "日得本財及外財，得吉羅。三衣捨與他，罪已悔，",
    "T40n1804_02d:0102a20": "畜心不斷；當日餘日，得本財及意外財，並犯",
    "T40n1804_02d:0102a21": "捨墮。此句正是捨心之模要，餘句如《疏》。三明",
    "T40n1804_02d:0102a22": "捨罪法，有七：一對僧乞懺者。在僧中，如前威",
    "T40n1804_02d:0102a23": "儀，合掌口言：「大德僧聽！某甲比丘，故畜眾多",
    "T40n1804_02d:0102a24": "長財不說淨，犯捨墮若過限者，有則言之，餘不過限，但誦上言也；離僧",
    "T40n1804_02d:0102a25": "伽梨宿，犯捨墮。是衣已捨與僧。是中各有",
    "T40n1804_02d:0102a26": "波逸提罪長衣云眾多，則罪不憶數；若言一二，亦須述數多少；若三衣，一向知數。若借衣受持，",
    "T40n1804_02d:0102a27": "但懺離罪，衣不須捨。若犯多時者云：犯捨長財，已用壞盡；各犯根本",
    "T40n1804_02d:0102a28": "波逸提罪，不憶數若憶數者，隨有言之；餘買得財等，用盡亦爾。今從眾僧",
    "T40n1804_02d:0102a29": "乞懺悔，願僧聽我某甲比丘懺悔。慈憫故！此法",
    "T40n1804_02d:0102b01": "出律〈戒諍法〉中，文不具足，準須具列。」如是三說已，上座告僧云：「大",
    "T40n1804_02d:0102b02": "眾受彼懺悔！」二請懺悔主。必須根本俗人已",
    "T40n1804_02d:0102b03": "來，不破五戒、八戒；入佛法中，不犯十戒、具戒",
    "T40n1804_02d:0102b04": "中重者；下四聚罪，曾經依律懺法者。然後受",
    "T40n1804_02d:0102b05": "他請。所以須簡者，佛言：有犯者，不得受他懺",
    "T40n1804_02d:0102b06": "悔；不得向有犯者解罪。亦不同昔，下至不同",
    "T40n1804_02d:0102b07": "犯。此妄引《五分》正文。彼中開命難大緣，不問",
    "T40n1804_02d:0102b08": "同犯不同犯，俱開。今是閑預，必是非法。律中",
    "T40n1804_02d:0102b09": "令覓清淨比丘；若無，不得說戒懺悔。正明請",
    "T40n1804_02d:0102b10": "法。律雖不出，事須義立。應至清淨者前，互跪",
    "T40n1804_02d:0102b11": "合掌云：「大德一心念！我某甲比丘，請大德為",
    "T40n1804_02d:0102b12": "波逸提懺悔主，願大德為我作波逸提懺悔",
    "T40n1804_02d:0102b13": "主。慈憫故！」三請已，未得答可不。三懺主單白。",
    "T40n1804_02d:0102b14": "和僧索欲問和，答已，白言：「大德僧聽！某甲比",
    "T40n1804_02d:0102b15": "丘，故畜眾多長財不說淨，犯捨墮；離僧伽梨",
    "T40n1804_02d:0102b16": "宿，犯捨墮。此諸衣物已捨與僧。是中犯長波",
    "T40n1804_02d:0102b17": "逸提罪，不憶數；離僧伽梨一波逸提；犯長捨",
    "T40n1804_02d:0102b18": "財已用壞盡；亦有根本波逸提罪，不憶數。今",
    "T40n1804_02d:0102b19": "從眾僧乞懺悔。若僧時到僧忍聽：我某甲比",
    "T40n1804_02d:0102b20": "丘，受某甲比丘懺悔。白如是。」作是白已，前所",
    "T40n1804_02d:0102b21": "懺者大於己者，告云：「爾！」若小者，云：「可受汝懺",
    "T40n1804_02d:0102b22": "悔！」四為說罪名種相、破戒餘習。先為說持破",
    "T40n1804_02d:0102b23": "之相，後分別輕重悔法。當量前事告之。若是",
    "T40n1804_02d:0102b24": "犯長者，云：比丘之法，本無積聚；《涅槃》文證，不",
    "T40n1804_02d:0102b25": "名為僧；今以凡心違於佛教，甚可恥等。若離",
    "T40n1804_02d:0102b26": "衣者，告云：佛言：我為諸弟子結戒，寧死不犯。",
    "T40n1804_02d:0102b27": "比丘止有三衣鉢器，行必隨身，猶如飛鳥，無所",
    "T40n1804_02d:0102b28": "顧戀。今慢佛正法，不制隨身，制者留著，豈成",
    "T40n1804_02d:0102b29": "佛子。若離此衣，生名破戒之人；妄食信施，所",
    "T40n1804_02d:0102c01": "執鉢盂，即洋銅器；所著衣者，是熱鐵鍱；出在",
    "T40n1804_02d:0102c02": "《大論》，豈是凡言。乃至破戒餘習，破戒衣食故，",
    "T40n1804_02d:0102c03": "入畜生中，別受無毛蟲鳥，噉糞眾生等。如是",
    "T40n1804_02d:0102c04": "隨機，約略斬斫五三句要害事，以示語之。但",
    "T40n1804_02d:0102c05": "犯罪長時，心智頑鈍，雖聞苦語，末足動心者；",
    "T40n1804_02d:0102c06": "亦不必誡示，亦不勞為受，以相續故也。次為",
    "T40n1804_02d:0102c07": "說罪名。名有三種：一者根本波逸提，此最後",
    "T40n1804_02d:0102c08": "懺。二者從生根本三突吉羅，在根本前懺。三",
    "T40n1804_02d:0102c09": "者從生覆藏六品吉羅，最在前懺。云何六品？",
    "T40n1804_02d:0102c10": "一者根本覆吉羅，經初夜一品，第二夜一品，",
    "T40n1804_02d:0102c11": "例餘著用、默妄，各有二品，通前六品。並據犯",
    "T40n1804_02d:0102c12": "者言之。必無此九品，亦不得謹誦。大見誦者，",
    "T40n1804_02d:0102c13": "故重言之。猶恐有誦者，知復柰何，當復柰何。",
    "T40n1804_02d:0102c14": "今正初懺六品覆藏。律文在前，不得合墮。應",
    "T40n1804_02d:0102c15": "請一比丘，即向所請者亦得，口言：「大德一心",
    "T40n1804_02d:0102c16": "念！我某甲比丘，請大德為突吉羅懺悔主，願",
    "T40n1804_02d:0102c17": "大德為我作突吉羅懺悔主。慈憫故！」三請已。",
    "T40n1804_02d:0102c18": "二正悔罪，應言：「大德一心念！我某甲比丘，故",
    "T40n1804_02d:0102c19": "畜眾多長衣不說淨，犯捨墮；離僧伽梨宿，犯",
    "T40n1804_02d:0102c20": "一捨墮；並不發露犯突吉羅，經夜覆藏，隨夜",
    "T40n1804_02d:0102c21": "展轉覆藏；并著用前犯捨衣突吉羅，經夜覆",
    "T40n1804_02d:0102c22": "藏，隨夜展轉覆藏；經僧說戒，九處三問默妄",
    "T40n1804_02d:0102c23": "突吉羅罪，經夜覆藏，隨夜展轉覆藏。如是六",
    "T40n1804_02d:0102c24": "品，各是突吉羅，各不憶數。今向大德懺悔，不",
    "T40n1804_02d:0102c25": "敢覆藏，願大德憶我！」告言：「自責心，生厭離！」答",
    "T40n1804_02d:0102c26": "言「爾！」二次懺三小罪。根本、著用捨墮，律中，《善",
    "T40n1804_02d:0102c27": "見》俱結罪名；說戒默妄，文亦同此。如前請訖，",
    "T40n1804_02d:0102c28": "更不重言。但正懺本罪，應言：「大德一心念！我",
    "T40n1804_02d:0102c29": "某甲比丘，故畜長財眾多不說淨，犯眾多波",
    "T40n1804_02d:0103a01": "逸提罪；離僧伽梨，犯一波逸提罪；各經夜覆",
    "T40n1804_02d:0103a02": "藏，犯突吉羅罪，如上多少；又經僧說戒，九處",
    "T40n1804_02d:0103a03": "三問默妄突吉羅罪，不憶數；又著用不如法",
    "T40n1804_02d:0103a04": "衣，犯眾多突吉羅罪。今向大德懺悔，願大德",
    "T40n1804_02d:0103a05": "憶我！一說」呵責立誓如前。然懺法繁重，生善致",
    "T40n1804_02d:0103a06": "難。恐停勞僧眾，當於捨衣前，別處悔九品小",
    "T40n1804_02d:0103a07": "罪；臨至僧中，單題根本者，最是機要。五正",
    "T40n1804_02d:0103a08": "悔本罪法。應在受悔人前，具儀，口云：「大德一",
    "T40n1804_02d:0103a09": "心念！我某甲比丘，故畜長衣眾多，不說淨，犯",
    "T40n1804_02d:0103a10": "捨墮；故離僧伽梨，犯捨墮。此衣物已捨與僧。",
    "T40n1804_02d:0103a11": "各犯波逸提罪，如上犯數；又犯長捨財，已用",
    "T40n1804_02d:0103a12": "壞盡；各犯根本波逸提罪，不憶數若無著用，自上來並不須",
    "T40n1804_02d:0103a13": "也。今向大德發露懺悔，不敢覆藏；懺悔則安",
    "T40n1804_02d:0103a14": "樂，不懺悔不安樂，憶念犯發露，知而不敢",
    "T40n1804_02d:0103a15": "覆藏。願大德憶我清淨，戒身具足，清淨布薩！",
    "T40n1804_02d:0103a16": "三說」六呵責治。應告云：「汝自責心，生厭離！」七立",
    "T40n1804_02d:0103a17": "誓言：「爾！」大段四門，還衣雜法。初料簡是非。三",
    "T40n1804_02d:0103a18": "十戒中，五長戒者，必須畜斷，然後得還；非五",
    "T40n1804_02d:0103a19": "長者，本以受取違法，不由畜過，當座還之。今",
    "T40n1804_02d:0103a20": "行事者，恐畜心不斷，故令經宿還。今不同之，",
    "T40n1804_02d:0103a21": "必不斷心，多日亦犯；若捨心斷，當日得還，如",
    "T40n1804_02d:0103a22": "上論文。今且依循舊法。若五長者，謂十日衣、",
    "T40n1804_02d:0103a23": "一月衣、長鉢、七日藥、急施過後畜等，經宿還",
    "T40n1804_02d:0103a24": "之。律云：若大眾多，難集；彼比丘有因緣事，欲",
    "T40n1804_02d:0103a25": "遠行，僧即應還彼衣。彼得衣已，屏處付之，須",
    "T40n1804_02d:0103a26": "作展轉羯磨，其文如亡人輕物法，加云：「僧今",
    "T40n1804_02d:0103a27": "持是衣，與某甲比丘；某甲比丘，當還某甲比",
    "T40n1804_02d:0103a28": "丘。白如是。」餘詞並同直付法。律云：應問彼",
    "T40n1804_02d:0103a29": "言：「此衣與誰？」隨彼與者與之。若非五長，及",
    "T40n1804_02d:0103b01": "是五長明日還者，直作羯磨還之。和索問緣，",
    "T40n1804_02d:0103b02": "答訖白言：「大德僧聽！某甲比丘，故離僧伽梨",
    "T40n1804_02d:0103b03": "宿犯捨墮販賣買財隨稱，是諸衣物已捨與僧。若僧時",
    "T40n1804_02d:0103b04": "到僧忍聽：僧今持是衣物還某甲比丘。白如",
    "T40n1804_02d:0103b05": "是。」「大德僧聽！某甲比丘，故離僧伽梨宿犯捨",
    "T40n1804_02d:0103b06": "墮，此衣已捨與僧；僧今持是衣，還某甲比丘。",
    "T40n1804_02d:0103b07": "誰諸長老忍：僧今持是衣還某甲比丘者，默",
    "T40n1804_02d:0103b08": "然；誰不忍者，說。僧已忍，還某甲比丘衣竟。僧",
    "T40n1804_02d:0103b09": "忍，默然故。是事如是持。」律中若不還衣者，得",
    "T40n1804_02d:0103b10": "吉羅。若依他部，如前具解。又如下卷〈諸部別",
    "T40n1804_02d:0103b11": "行〉事中。問：先懺根本，後懺吉羅，罪滅不？答：如",
    "T40n1804_02d:0103b12": "僧殘不異故，罪不得出。問：四人單白，得受懺",
    "T40n1804_02d:0103b13": "不？答：前已明之，並須五人已上，方行羯磨；四",
    "T40n1804_02d:0103b14": "人若作，但得對首，如上卷中。餘有諸捨，如別",
    "T40n1804_02d:0103b15": "篇自現，故不廣述。二明眾多人捨，有三：初對",
    "T40n1804_02d:0103b16": "四人捨法。捨財、還財，如前僧法不異。捨心亦",
    "T40n1804_02d:0103b17": "同，乃至一人，豈有須畜。若論捨罪，則有六種。",
    "T40n1804_02d:0103b18": "前須乞懺，由對僧也；以對別故，則無白文。餘",
    "T40n1804_02d:0103b19": "詞同上，但改單白為問邊人言：「諸長老！若長",
    "T40n1804_02d:0103b20": "老聽我受某甲比丘懺悔者，我當受。」彼言：「爾！」",
    "T40n1804_02d:0103b21": "餘如《刪補羯磨》。對三人、二人，法亦大同。既是全",
    "T40n1804_02d:0103b22": "別，初捨衣云：「眾多大德一心念！」然後自陳；後",
    "T40n1804_02d:0103b23": "云：「捨與眾多大德。」捨罪中，問邊人與上無異，",
    "T40n1804_02d:0103b24": "餘法並同。二部還衣，前須羯磨，自他是僧；後",
    "T40n1804_02d:0103b25": "別人法，口和還得。對一人法，大略可知。捨財",
    "T40n1804_02d:0103b26": "還衣，直對而已。若論除罪，無邊人故，但具五",
    "T40n1804_02d:0103b27": "法。如上謹依，易知不述。二明懺九十單墮法。",
    "T40n1804_02d:0103b28": "當隨犯多少，總別通懺，方法同前。恐後進未",
    "T40n1804_02d:0103b29": "知，更重生一位。且託妄語為緣，自餘有犯，隨",
    "T40n1804_02d:0103c01": "名牒入。若有從生之罪，如前根本之初懺之；",
    "T40n1804_02d:0103c02": "或九品、六品、四品、三品、二品，依知有無。如過",
    "T40n1804_02d:0103c03": "量坐具、新色三衣，並有著用，故須先悔，並同",
    "T40n1804_02d:0103c04": "前示。二正懺法。先請一清淨知律比丘，堪解",
    "T40n1804_02d:0103c05": "罪者，共在空靜處，或對佛像前，具儀請之。請",
    "T40n1804_02d:0103c06": "法如上不異。三請已，當為分別罪名種相三",
    "T40n1804_02d:0103c07": "種，又為說持破兩相，令生怖心。如上具懺已，",
    "T40n1804_02d:0103c08": "然後悔根本法，詞云：「大德一心念！我某甲比",
    "T40n1804_02d:0103c09": "丘，犯故妄語一波逸提罪，今向大德發露懺",
    "T40n1804_02d:0103c10": "悔。」餘如前說。《善見》云：若生時惡罵，彼人若入",
    "T40n1804_02d:0103c11": "涅槃，罵者求悔，當於涅槃處作懺悔；懺悔已，",
    "T40n1804_02d:0103c12": "天道門不閉。五明懺提舍尼法。昔云：與波逸",
    "T40n1804_02d:0103c13": "提同，一說為異。今依律戒，自立懺法，不取人",
    "T40n1804_02d:0103c14": "語。隨相四罪，文中具頒。先請一清淨比丘，文",
    "T40n1804_02d:0103c15": "云：「今請大德，為波羅提提舍尼懺悔主。」餘上",
    "T40n1804_02d:0103c16": "下文同前。二為分別罪相。三正說捨罪，文云：",
    "T40n1804_02d:0103c17": "「大德一心念！我某甲比丘，無病從非親尼自",
    "T40n1804_02d:0103c18": "手受食食。大德！我犯可呵法，所不應為，今向",
    "T40n1804_02d:0103c19": "大德悔過。」一說便止。呵治立誓，《僧祇》懺法云，",
    "T40n1804_02d:0103c20": "餘詞大同《四分》。前人問：「汝見罪不？」答言：「見！」語",
    "T40n1804_02d:0103c21": "云：「慎勿更作！」答言：「頂戴持！」六懺突吉羅法。此",
    "T40n1804_02d:0103c22": "篇懺儀，亦有多別；先出方軌，後立條例。突吉",
    "T40n1804_02d:0103c23": "羅罪，依律文中二種不同：一故作故犯，應懺",
    "T40n1804_02d:0103c24": "突吉羅，又犯非威儀突吉羅；二若不故作，犯",
    "T40n1804_02d:0103c25": "非威儀突吉羅。亦不分二懺之法。若依《摩夷",
    "T40n1804_02d:0103c26": "論》說，故作者，對人一說悔；誤作者，責心悔。《明",
    "T40n1804_02d:0103c27": "了論》、《薩婆多》亦同如此。此則兩懺灼然，通衢",
    "T40n1804_02d:0103c28": "自顯。比來諸師，相㳂舊解，依文謹誦，同皆責",
    "T40n1804_02d:0103c29": "心；又引律文，小罪不從人懺；此文未了，須",
    "T40n1804_02d:0104a01": "論解之。當律明故誤二法，諸論明兩懺不同；",
    "T40n1804_02d:0104a02": "正理自明，何得固執；人言易毀，聖論難違。今",
    "T40n1804_02d:0104a03": "立論律二種懺法，先出罪種，後明懺儀。初明",
    "T40n1804_02d:0104a04": "諸篇覆藏罪。由識知，故隱非；疑不識，則不成",
    "T40n1804_02d:0104a05": "覆。垢心既重，豈名為誤。次明諸篇方便。如",
    "T40n1804_02d:0104a06": "淫戒，發身欲起，而未動方便；乃至吉羅中，發",
    "T40n1804_02d:0104a07": "心欲令身不齊整著三衣等。無問輕重，並須",
    "T40n1804_02d:0104a08": "對人；以故發不善心，欲動其身口，並入故作",
    "T40n1804_02d:0104a09": "攝。若獨頭吉羅，如眾學百戒，不從諸篇後生",
    "T40n1804_02d:0104a10": "者，諸類極多；並有故誤兩犯，亦如前二懺。問：",
    "T40n1804_02d:0104a11": "如初篇方便重吉羅，後篇方便輕，云何齊責",
    "T40n1804_02d:0104a12": "心一說對人懺？答：罪名自齊，業隨心起；重者",
    "T40n1804_02d:0104a13": "重悔，輕者輕治；同篇一處治，故結悔無階降，",
    "T40n1804_02d:0104a14": "如卷初述。又云：罪該六聚，名通優劣；心居濃",
    "T40n1804_02d:0104a15": "淡，業必重輕；理須別懺，義指為允。次明懺",
    "T40n1804_02d:0104a16": "法。先對故作。分二：前悔吉羅，如捨法中。不",
    "T40n1804_02d:0104a17": "得以同名吉羅故，共根本合懺；律文自分六",
    "T40n1804_02d:0104a18": "聚，不可抑之。次懺根本。且約淫戒方便，餘",
    "T40n1804_02d:0104a19": "則例之。先請一懺主，其詞如捨墮中，三請已；",
    "T40n1804_02d:0104a20": "便為說罪名種相已；三正捨罪，文云：「大德一",
    "T40n1804_02d:0104a21": "心念！我某甲比丘，犯淫戒遠方便突吉羅，",
    "T40n1804_02d:0104a22": "不憶數。今向大德發露懺悔，願大德憶我！」一",
    "T40n1804_02d:0104a23": "說便止，餘詞同上。此文《四分》無有。今約提舍，",
    "T40n1804_02d:0104a24": "波逸二懺，已多少不同；吉羅最微，不可廣誦",
    "T40n1804_02d:0104a25": "墮法。不同《僧祇》，彼合墮罪故也。次明誤作。先",
    "T40n1804_02d:0104a26": "出其相。謂心不正念，遇緣起非；外越威儀，理",
    "T40n1804_02d:0104a27": "須改懺。如著三衣，必迴顧看視，諸相齊整，方",
    "T40n1804_02d:0104a28": "乃進路；戲笑妄語，諸非法相，並先不攝念，故",
    "T40n1804_02d:0104a29": "起斯過。律云：佛制攝持威儀，比丘若入若出，",
    "T40n1804_02d:0104b01": "屈申俯仰，攝持衣鉢，若衣若食，若服藥，大小",
    "T40n1804_02d:0104b02": "便利，若眠若睡若覺，若來若去，若坐若臥，若",
    "T40n1804_02d:0104b03": "語若默，常爾一心。若違此制，具結其犯。次明",
    "T40n1804_02d:0104b04": "作法。先悔從生，後明根本。應具儀至佛廟所，",
    "T40n1804_02d:0104b05": "致敬已，互跪合掌云：「我某甲比丘，犯誤不齊",
    "T40n1804_02d:0104b06": "整著欝多羅僧突吉羅罪，不憶數。今發露懺",
    "T40n1804_02d:0104b07": "悔，更不敢作一說。」餘並準此。識罪發露。至一清",
    "T40n1804_02d:0104b08": "淨比丘所，具儀云：「大德憶念！我某甲，犯某罪，",
    "T40n1804_02d:0104b09": "今向大德發露，後如法懺三說。」此謂犯已未經明",
    "T40n1804_02d:0104b10": "相者，得行斯法。若已經覆，後隨露日，即罪不",
    "T40n1804_02d:0104b11": "藏。若雖經說訖，後還覆者，還成覆藏，更須",
    "T40n1804_02d:0104b12": "露罪。若犯僧殘，未經明相即首露者，免吉羅",
    "T40n1804_02d:0104b13": "罪，不成覆藏；餘之五聚，同免懺吉。疑罪露法，",
    "T40n1804_02d:0104b14": "餘同如上，應告言：「大德憶念，我某甲比丘，於",
    "T40n1804_02d:0104b15": "某犯生疑；今向大德發露，須後無疑時，如法",
    "T40n1804_02d:0104b16": "懺悔。」《大論》云：戒律雖微細，懺則清淨。犯十善",
    "T40n1804_02d:0104b17": "戒，雖懺，三惡道罪不除。如比丘殺畜，罪報猶",
    "T40n1804_02d:0104b18": "在。前已具出。恐慢性戒，謂言懺已無業。餘如",
    "T40n1804_02d:0104b19": "行法所述。《善見》云：於大者懺，云大德；小者懺，",
    "T40n1804_02d:0104b20": "云長老。《四分》：於上座懺者，具五法；小者懺，具",
    "T40n1804_02d:0104b21": "四法，除禮足。《十誦》：應具五法：偏袒、脫革屣、右",
    "T40n1804_02d:0104b22": "膝著地、兩手捉上座足三說。如悔過法。與欲清",
    "T40n1804_02d:0104b23": "淨、受歲、出罪等法，威儀亦爾。有四種人，數數",
    "T40n1804_02d:0104b24": "犯罪，數數悔過：一無羞，二輕戒，三無怖畏，",
    "T40n1804_02d:0104b25": "四愚癡。《鈔》者言：此卷正宗戒體，五眾同須。舒",
    "T40n1804_02d:0104b26": "軸極繁，事意未盡，幸上下細披。",
    "T40n1804_02d:0104b27": "四分律刪繁補闕行事鈔卷中四"
}