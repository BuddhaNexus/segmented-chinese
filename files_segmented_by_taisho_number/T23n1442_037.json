{
    "T23n1442_037:0827b15": "根本說一切有部毘奈耶卷第三",
    "T23n1442_037:0827b16": "十七",
    "T23n1442_037:0827b18": "三藏法師義淨奉　制譯",
    "T23n1442_037:0827b19": "40 索美食學處索美食學處第四十",
    "T23n1442_037:0827b20": "爾時薄伽梵在釋迦住處人間遊行，至劫比",
    "T23n1442_037:0827b21": "羅城多根樹園。時釋子大名，聞佛世尊今來",
    "T23n1442_037:0827b22": "至此多根樹園中，即便往詣。既至彼已頂禮",
    "T23n1442_037:0827b23": "佛足在一面坐，佛為說法示教利喜默然而住。",
    "T23n1442_037:0827b24": "時釋子大名即從座起，偏露右肩合掌恭敬",
    "T23n1442_037:0827b25": "白佛言：「世尊！唯願慈悲，佛及僧眾明日就舍",
    "T23n1442_037:0827b26": "受我微供。」爾時世尊默然而受。時釋子大名",
    "T23n1442_037:0827b27": "見佛默然為受請已，禮佛而去。既至舍中告",
    "T23n1442_037:0827b28": "家人曰：「佛及僧眾新來至此，道路艱辛，汝等",
    "T23n1442_037:0827b29": "宜應具辦美食，冀解疲倦。」時彼家人既承教",
    "T23n1442_037:0827c01": "已，即於其夜備辦種種上妙飲食。時六眾苾",
    "T23n1442_037:0827c02": "芻晨朝起已共聚一處，上座難陀告諸人曰：",
    "T23n1442_037:0827c03": "「諸具壽！我等宜可詣親友家觀其好不？」諸人",
    "T23n1442_037:0827c04": "報曰：「如是應行。」是時六眾共詣俗舍，親友見",
    "T23n1442_037:0827c05": "之白言：「聖者！可於此食。」六眾曰：「我等已受釋",
    "T23n1442_037:0827c06": "子大名請食。」諸人曰：「若如是者明當來食。」答",
    "T23n1442_037:0827c07": "言：「爾。」時釋子大名遣使往白：「飲食已辦，願聖",
    "T23n1442_037:0827c08": "知時。」爾時世尊并諸大眾往大名舍，於所設",
    "T23n1442_037:0827c09": "座就之而坐。大名既見佛僧坐已，即奉種種",
    "T23n1442_037:0827c10": "上妙飲食，大眾食訖乃至為其說法，佛及大",
    "T23n1442_037:0827c11": "眾從座而去。時釋子大名隨從佛後既出舍",
    "T23n1442_037:0827c12": "已，繞佛三匝還入舍中，於高樓上修習施",
    "T23n1442_037:0827c13": "觀。時彼家人收攝座褥及餘食已，是時六眾",
    "T23n1442_037:0827c14": "於三十家勸覓食已，更相告曰：「日時將至可",
    "T23n1442_037:0827c15": "往請家。」既至釋子大名舍內，見無坐處復無",
    "T23n1442_037:0827c16": "飲食，闡陀報曰：「請佛及僧就舍受供，不見敷",
    "T23n1442_037:0827c17": "座復無飲食，欲令佛眾於一日中而絕食耶？」",
    "T23n1442_037:0827c18": "家人報曰：「仁豈晝寢不覺他行，佛及僧眾食",
    "T23n1442_037:0827c19": "了皆去。」闡陀曰：「看爾意況不與我食。」家人報",
    "T23n1442_037:0827c20": "曰：「聖者！暫住待白家尊。」即便入白：「六眾苾芻",
    "T23n1442_037:0827c21": "今來索食。」大名曰：「所有殘餘任與令食。」遂命",
    "T23n1442_037:0827c22": "安坐授與飲食，見彼單踈互相告曰：「釋子大",
    "T23n1442_037:0827c23": "名大張其口，請佛僧眾受供家中，如此輕微",
    "T23n1442_037:0827c24": "得請佛僧者，我鄔陀夷亦能日日請佛及僧，",
    "T23n1442_037:0827c25": "然此貧窮何所噉嚼？」告家人曰：「咄男子！汝向",
    "T23n1442_037:0827c26": "某家取好乳來、某家取酪、某家取酥、某家取",
    "T23n1442_037:0827c27": "魚肉及乾脯等。」家人即為取來，既飽滿已便",
    "T23n1442_037:0827c28": "歸寺內。諸苾芻問曰：「仁等今朝何處受食？」答",
    "T23n1442_037:0827c29": "曰：「與仁同處。」諸苾芻曰：「我不相見。」答曰：「我",
    "T23n1442_037:0828a01": "在後至。」問曰：「食何飲食？」答曰：「乳酪、酥、肉，是事",
    "T23n1442_037:0828a02": "豐盈。」諸苾芻曰：「我於彼家無如是食。」阿說迦",
    "T23n1442_037:0828a03": "曰：「彼貧窮人寧有此食，我自從彼親友之家",
    "T23n1442_037:0828a04": "索來飽食。」諸苾芻曰：「仁等豈合於白衣家從",
    "T23n1442_037:0828a05": "索如是美好飲食？」六眾曰：「從合不合我已食",
    "T23n1442_037:0828a06": "訖，豈令我等餓腹經宵？」少欲苾芻聞是語已",
    "T23n1442_037:0828a07": "共生嫌恥：「云何苾芻於白衣家從索如是美",
    "T23n1442_037:0828a08": "好飲食？」以緣白佛。佛以此緣集苾芻眾，問六",
    "T23n1442_037:0828a09": "眾曰：「汝諸苾芻！如我所說上妙美食：謂乳酪、",
    "T23n1442_037:0828a10": "生酥、魚肉、乾脯如是美食，汝於俗舍而乞食",
    "T23n1442_037:0828a11": "耶？」答言：「實爾。大德！」爾時世尊種種呵責，廣說",
    "T23n1442_037:0828a12": "如前，告諸苾芻，乃至「為十利故，制其學處，應",
    "T23n1442_037:0828a13": "如是說：如世尊說上妙飲食：乳酪、生酥、魚及",
    "T23n1442_037:0828a14": "肉。若苾芻為己詣他家乞取食者，波逸底迦。」",
    "T23n1442_037:0828a15": "如是世尊為諸苾芻制學處已。時有苾芻身",
    "T23n1442_037:0828a16": "嬰患苦，問醫人曰：「賢首！為我處方冀愈斯疾。」",
    "T23n1442_037:0828a17": "醫人報曰：「聖者！宜可飲乳。」報言：「賢首！誰與",
    "T23n1442_037:0828a18": "我乳？」答言：「聖者！於門徒家乞取當飲。」報言：",
    "T23n1442_037:0828a19": "「賢首！世尊制戒不許從乞。」醫曰：「由病因緣佛",
    "T23n1442_037:0828a20": "當聽許。」苾芻以緣白佛，佛言：「有病因緣乞好",
    "T23n1442_037:0828a21": "美食者無犯。」爾時世尊讚歎持戒及尊重戒",
    "T23n1442_037:0828a22": "者，為說法已，告諸苾芻曰：「前是創制，此是隨",
    "T23n1442_037:0828a23": "開。重為制戒，應如是說：",
    "T23n1442_037:0828a24": "「如世尊說上妙飲食：乳酪、生酥、魚及肉。若苾",
    "T23n1442_037:0828a25": "芻無病為己詣他家乞取食者，波逸底迦。」如",
    "T23n1442_037:0828a26": "世尊說者，謂如來、應、正等覺。上妙飲食，謂乳",
    "T23n1442_037:0828a27": "酪等。無病者，謂無病苦。為己者，謂自欲得不",
    "T23n1442_037:0828a28": "為餘人。他家者，謂四姓等。乞取者，謂乞覓也。",
    "T23n1442_037:0828a29": "食者，謂吞咽也。結罪同前。此中犯相其事云",
    "T23n1442_037:0828b01": "何？若苾芻無病乞美食無病而食，乞時惡作，",
    "T23n1442_037:0828b02": "食便墮罪。苾芻無病時乞、有病而食，乞時惡",
    "T23n1442_037:0828b03": "作，食時無犯。苾芻有病時乞、無病而食，乞時",
    "T23n1442_037:0828b04": "無犯，食時墮罪。若有病乞、有病食，無犯。若苾",
    "T23n1442_037:0828b05": "芻入村乞食至彼門前，女人見已持飯而出，",
    "T23n1442_037:0828b06": "苾芻若須餘物者，勿受其飯默然而住。女人",
    "T23n1442_037:0828b07": "問曰：「聖者！欲何所須？」作此言時即是表其隨",
    "T23n1442_037:0828b08": "情所欲，苾芻須者即可隨覓，此無有犯。又若",
    "T23n1442_037:0828b09": "施主見苾芻時報言：「聖者！有所須者隨意當",
    "T23n1442_037:0828b10": "索。」苾芻隨覓何物，皆無有犯。又無犯者，謂最",
    "T23n1442_037:0828b11": "初犯人，或癡狂、心亂、痛惱所纏。",
    "T23n1442_037:0828b12": "第五攝頌曰：",
    "T23n1442_037:0828b13": "蟲水二食舍、　　無服往觀軍、",
    "T23n1442_037:0828b14": "兩夜覿遊兵、　　打擬覆麁過。",
    "T23n1442_037:0828b15": "41 受用蟲水學處受用蟲水學處第四十一",
    "T23n1442_037:0828b16": "佛在憍閃毘國瞿師羅園。爾時闡陀苾芻用",
    "T23n1442_037:0828b17": "有蟲水，時諸苾芻見而告曰：「具壽闡陀！何因",
    "T23n1442_037:0828b18": "故心用有蟲水？」闡陀報曰：「此水內蟲誰數付",
    "T23n1442_037:0828b19": "我？諸餘盎瓮江河池沼，四大海水何不往耶？",
    "T23n1442_037:0828b20": "自生自死於我何過？」少欲苾芻聞是語已，共",
    "T23n1442_037:0828b21": "生嫌恥作如是語：「云何苾芻知水有蟲故心",
    "T23n1442_037:0828b22": "受用？」時諸苾芻以此因緣具白世尊。世尊以",
    "T23n1442_037:0828b23": "此因緣集苾芻眾問其實不？廣說如上。世尊",
    "T23n1442_037:0828b24": "種種呵責已，告諸苾芻，乃至「為十利故，制其",
    "T23n1442_037:0828b25": "學處，應如是說：",
    "T23n1442_037:0828b26": "「若復苾芻知水有蟲受用者，波逸底迦。」",
    "T23n1442_037:0828b27": "若復苾芻者，謂闡陀，餘義如上。知者，或自知、",
    "T23n1442_037:0828b28": "或他告。水有蟲者，蟲有二種：一、謂纔觀即見，",
    "T23n1442_037:0828b29": "二、羅漉方見。水謂諸水。用水有二：一；謂內受",
    "T23n1442_037:0828c01": "用，二、謂外受用。云何內受用？謂是內身所有",
    "T23n1442_037:0828c02": "受用，洗浴飲噉、或嚼齒木、或洗手足。云何",
    "T23n1442_037:0828c03": "外受用？謂於身外所有受用，謂洗濯衣鉢、",
    "T23n1442_037:0828c04": "若浣染衣、若灑地、若牛糞塗拭等。波逸底迦，",
    "T23n1442_037:0828c05": "釋義如上。此中犯相其事云何？苾芻用蟲水",
    "T23n1442_037:0828c06": "作有蟲想及疑，皆得波逸底迦。若水無蟲作",
    "T23n1442_037:0828c07": "有蟲想疑，得惡作罪，餘二無犯。若苾芻知󰉓、",
    "T23n1442_037:0828c08": "蜜糖、油、醋水漿及醋乳酪、餅果等有蟲而受用",
    "T23n1442_037:0828c09": "者，皆得墮罪。又無犯者，謂最初犯人，或癡狂、",
    "T23n1442_037:0828c10": "心亂、痛惱所纏。",
    "T23n1442_037:0828c11": "42 知有食家強坐學處知有食家強坐學處第四十二",
    "T23n1442_037:0828c12": "佛在室羅伐城逝多林給孤獨園。爾時具壽鄔",
    "T23n1442_037:0828c13": "陀夷解俗法術預知他事，時鄔陀夷晨朝著",
    "T23n1442_037:0828c14": "衣持鉢入城乞食。時此城中有一賣香少年",
    "T23n1442_037:0828c15": "初為婚娶。至香鋪所纔始開鋪便生邪念，欲",
    "T23n1442_037:0828c16": "還舍內與婦交歡，還閉香鋪。時鄔陀夷見而",
    "T23n1442_037:0828c17": "生念：「自餘諸鋪今始開張，此一少年何因掩",
    "T23n1442_037:0828c18": "閉？」即以他心道術而觀察之，知其欲歸共婦",
    "T23n1442_037:0828c19": "歡戲：「我今宜可廢彼欲情。」即在少年前往其",
    "T23n1442_037:0828c20": "宅內，就座而坐，告彼婦曰：「汝來此坐我為說",
    "T23n1442_037:0828c21": "法。」婦便敬禮聽受法義。正說法時少年來至，",
    "T23n1442_037:0828c22": "告其婦曰：「汝宜取食與聖者鄔陀夷令其歸",
    "T23n1442_037:0828c23": "寺。」時鄔陀夷報少年曰：「賢首！我廢善品來汝",
    "T23n1442_037:0828c24": "宅中，令增信心為汝說法，汝不樂聽欲何所",
    "T23n1442_037:0828c25": "為？」即強喚坐令其聽法，既久聽已欲念便歇，",
    "T23n1442_037:0828c26": "鄔陀夷知已從座而去。時彼少年極生嫌賤作",
    "T23n1442_037:0828c27": "如是語：「云何苾芻知他俗人有欲樂意，故相",
    "T23n1442_037:0828c28": "惱亂使失望心，令於己妻不得自在？此則何",
    "T23n1442_037:0828c29": "有沙門之法？」少欲苾芻聞是語已咸生嫌恥：",
    "T23n1442_037:0829a01": "「云何苾芻知有食家強為住止？」即以此緣具",
    "T23n1442_037:0829a02": "白世尊。世尊以此因緣集苾芻眾，具問鄔陀",
    "T23n1442_037:0829a03": "夷，廣說如上。世尊種種呵責已，告諸苾芻，乃",
    "T23n1442_037:0829a04": "至「為十利故，制其學處，應如是說：",
    "T23n1442_037:0829a05": "「若復苾芻知有食家強安坐者，波逸底迦。」",
    "T23n1442_037:0829a06": "若復苾芻者，謂鄔陀夷，餘義如上。知義如上。",
    "T23n1442_037:0829a07": "有食者，男以女為食、女以男為食，更相愛故，",
    "T23n1442_037:0829a08": "名之為食。家者，謂四姓等。強者，謂他不許強",
    "T23n1442_037:0829a09": "縱自心。坐者，謂放身而坐，結罪如上。此中犯",
    "T23n1442_037:0829a10": "相其事云何？若苾芻知他男女有欲意，強於",
    "T23n1442_037:0829a11": "家中而坐者，得波逸底迦。若知無欲心者，無",
    "T23n1442_037:0829a12": "犯。又無犯者，謂最初犯人，具如上說。",
    "T23n1442_037:0829a13": "43 知有食家強立學處知有食家強立學處第四十三",
    "T23n1442_037:0829a14": "佛在室羅伐城逝多林給孤獨園。爾時具壽",
    "T23n1442_037:0829a15": "鄔陀夷晨朝乞食，見賣香少年初為婚娶，開",
    "T23n1442_037:0829a16": "閉香鋪染念歸家。鄔陀夷見已前詣其舍，廣",
    "T23n1442_037:0829a17": "說如前。鄔陀夷既入舍已，於戶扇後藏蔽其",
    "T23n1442_037:0829a18": "身，家有婢使，見苾芻默爾無言。時彼少年從",
    "T23n1442_037:0829a19": "市歸家，捉其婦臂牽至屏處欲行非法。其婢",
    "T23n1442_037:0829a20": "報曰：「家主！此戶扇後有尊者鄔陀夷！」少年聞",
    "T23n1442_037:0829a21": "已作色而住，報其婢曰：「聖者鄔陀夷！在自房",
    "T23n1442_037:0829a22": "中修習諸定受三摩地樂，因何至此？」便觀戶",
    "T23n1442_037:0829a23": "扇後見鄔陀夷，欲情遂歇，作如是語：「云何苾",
    "T23n1442_037:0829a24": "芻失沙門法，來至俗家屏處強立，令他俗人",
    "T23n1442_037:0829a25": "於自妻室不得自在？」少欲苾芻聞是語已共",
    "T23n1442_037:0829a26": "生嫌賤，以此因緣具白世尊。世尊即便集諸",
    "T23n1442_037:0829a27": "苾芻，問答同前。世尊種種呵責已，告諸苾芻，",
    "T23n1442_037:0829a28": "乃至「為十利故，制其學處，應如是說：",
    "T23n1442_037:0829a29": "「若復苾芻知有食家屏處強立者，波逸底迦。」",
    "T23n1442_037:0829b01": "若復苾芻者，謂鄔陀夷，餘義如上。釋此戒相，",
    "T23n1442_037:0829b02": "廣說同前，但屏立為異，餘並可知，乃至痛惱",
    "T23n1442_037:0829b03": "所纏。",
    "T23n1442_037:0829b04": "44 與無衣外道男女食學處與無衣外道男女食學處第四十四",
    "T23n1442_037:0829b05": "佛在王舍城羯闌鐸迦池竹林園中。時此城",
    "T23n1442_037:0829b06": "內有諸商人來詣佛所，頂禮雙足在一面坐。",
    "T23n1442_037:0829b07": "爾時世尊為諸商人說微妙法，示教利喜默",
    "T23n1442_037:0829b08": "然而住。時諸商人既聞法已深心歡喜，禮佛",
    "T23n1442_037:0829b09": "而去。復詣具壽阿難陀所，禮已而坐。尊者為",
    "T23n1442_037:0829b10": "說法要，乃至默然而住。時諸商人既聞法已，",
    "T23n1442_037:0829b11": "即從坐起白言：「大德！世尊於此夏安居了當",
    "T23n1442_037:0829b12": "向何處？」阿難陀曰：「人等自可往問世尊。」商",
    "T23n1442_037:0829b13": "人答曰：「世尊大師威德嚴重，我等何敢輒有",
    "T23n1442_037:0829b14": "諮問？」時阿難陀報商人曰：「我亦見佛威德尊",
    "T23n1442_037:0829b15": "重，豈能專輒有所諮白！」商人曰：「大德阿難",
    "T23n1442_037:0829b16": "陀若不問者，云何得知如來大師三月夏了",
    "T23n1442_037:0829b17": "欲向某處？」阿難陀曰：「由觀相貌及以言說，方",
    "T23n1442_037:0829b18": "知世尊欲向某處。」商人問曰：「觀何相貌及何",
    "T23n1442_037:0829b19": "言說，得知如來欲向某處？」阿難陀曰：「若望彼",
    "T23n1442_037:0829b20": "方而坐嚼齒木者，此是相貌。若讚彼方人物",
    "T23n1442_037:0829b21": "者，此是言說。」商人復問：「比者世尊向何方處",
    "T23n1442_037:0829b22": "而嚼齒木？復於何處讚歎其人？」阿難陀曰：「近",
    "T23n1442_037:0829b23": "者世尊向憍薩羅而嚼齒木，讚歎室羅伐城",
    "T23n1442_037:0829b24": "所有人物。」時諸商人聞是語已，知佛世尊不",
    "T23n1442_037:0829b25": "久當向室羅伐城，禮足而去。時諸商人，即便",
    "T23n1442_037:0829b26": "收覓入室羅伐城所有賄貨。",
    "T23n1442_037:0829b27": "爾時世尊三月夏了，命阿難陀曰：「汝可告諸",
    "T23n1442_037:0829b28": "苾芻：『世尊今欲往憍薩羅人間遊行，若有情",
    "T23n1442_037:0829b29": "願隨逐如來出行者，應可料理衣服。』」時阿難",
    "T23n1442_037:0829c01": "陀奉佛教已，告諸苾芻，如前具說，乃至料",
    "T23n1442_037:0829c02": "理衣服。時諸商人聞阿難陀告苾芻眾：「世尊",
    "T23n1442_037:0829c03": "欲往憍薩羅國室羅伐城。」時彼商人往詣佛",
    "T23n1442_037:0829c04": "所，禮雙足已在一面坐。爾時世尊為諸商人",
    "T23n1442_037:0829c05": "宣說妙法，示教利喜默然而住。商人皆起稽",
    "T23n1442_037:0829c06": "首合掌白佛言：「世尊！我聞如來欲往室羅伐",
    "T23n1442_037:0829c07": "城，經遊道路所須四事，佛及僧眾我悉供養，",
    "T23n1442_037:0829c08": "唯願慈悲為我哀受。」于時世尊默然為受。時",
    "T23n1442_037:0829c09": "諸商人見佛受已，禮佛而去，便詣尊者阿難",
    "T23n1442_037:0829c10": "陀所，禮已白言：「大德！世尊一日可行幾許？」阿",
    "T23n1442_037:0829c11": "難陀曰：「猶如輪王。」復問：「輪王之法日行幾多？」",
    "T23n1442_037:0829c12": "答曰：「兩踰繕那。」時諸商人准當程路每兩踰",
    "T23n1442_037:0829c13": "繕那安置所須，於日初分供佛及僧，食既了",
    "T23n1442_037:0829c14": "已商人前去，如是准置乃至室羅伐城。爾時",
    "T23n1442_037:0829c15": "世尊將諸大眾隨路而行，自寂靜故寂靜圍",
    "T23n1442_037:0829c16": "遶，阿羅漢、阿羅漢圍遶，如是等廣說如前，往",
    "T23n1442_037:0829c17": "室羅伐。時商旅內有露形外道亦與隨行，于",
    "T23n1442_037:0829c18": "時外道每於行路為飢渴所逼，作如是念：「我",
    "T23n1442_037:0829c19": "今云何得設方便免斯飢苦？」便作是念：「應投",
    "T23n1442_037:0829c20": "釋子共為徒伴可免飢虛，雖涉長途而不勞",
    "T23n1442_037:0829c21": "倦。」即詣苾芻所白言：「聖者！仁之大師性愛美",
    "T23n1442_037:0829c22": "好，常以金犁而為耕種，許仁等弟子受百味",
    "T23n1442_037:0829c23": "食著千金衣，上妙房舍價直一億。由斯仁等",
    "T23n1442_037:0829c24": "於現在世得安樂住，命終之後必定生天當",
    "T23n1442_037:0829c25": "得解脫。我之大師性愛麁惡，麻滓之犁亦不",
    "T23n1442_037:0829c26": "耕種，令我弟子拔髮露形，乞食人間寢居鞕",
    "T23n1442_037:0829c27": "地。由斯我等於現在世身常受苦，命終之後",
    "T23n1442_037:0829c28": "生地獄中久淪苦海。」時諸苾芻聞是語已便",
    "T23n1442_037:0829c29": "作是念：「此之外道有信敬心。」告言：「外道！汝今",
    "T23n1442_037:0830a01": "情樂苾芻所有，鉢食之餘而能食不？」外道聞",
    "T23n1442_037:0830a02": "已遂生念曰：「苾芻殘食我不餐者，必當飢虛",
    "T23n1442_037:0830a03": "受餓而死。」報苾芻言：「聖者！我能食之。」苾芻答",
    "T23n1442_037:0830a04": "曰：「眾僧食時汝於見處隨意而住，苾芻當以",
    "T23n1442_037:0830a05": "鉢中餘食見惠於汝。」答言：「極善。」便持大銅甌",
    "T23n1442_037:0830a06": "隨教而住。時諸苾芻既並食已，各持殘食授",
    "T23n1442_037:0830a07": "與露形，餅果之類填滿其器。時彼外道得滿",
    "T23n1442_037:0830a08": "器已，持之出外，於其門首，商主見怪問曰：「誰",
    "T23n1442_037:0830a09": "以餅果見惠於仁？」答商主曰：「汝之所重為福",
    "T23n1442_037:0830a10": "田者，我與彼類而作福田，彼以餅果見贈於",
    "T23n1442_037:0830a11": "我。」商主聞已語外道曰：「苾芻於汝起慈悲心",
    "T23n1442_037:0830a12": "持以相遺，汝今乃說為彼福田，此非善事。",
    "T23n1442_037:0830a13": "若其世尊聞此語者，必緣斯事為諸苾芻制",
    "T23n1442_037:0830a14": "立學處。」外道聞已情懷愧色，報商人曰：「向是",
    "T23n1442_037:0830a15": "戲言勿以為意。」即便辭去。于時有別商旅從",
    "T23n1442_037:0830a16": "室羅伐城來，彼商旅中有一露形外道。彼既",
    "T23n1442_037:0830a17": "見此問言：「仁於行路有道糧不？」答言：「有。」問",
    "T23n1442_037:0830a18": "曰：「從何而得？」答曰：「有禿居士為我濟辦。」時彼",
    "T23n1442_037:0830a19": "外道怒而告曰：「汝不知恩，蒙彼惠給得免飢",
    "T23n1442_037:0830a20": "虛，乃出麁言云『禿居士』。然我見彼釋子苾芻",
    "T23n1442_037:0830a21": "數有五百，獲阿羅漢入般涅槃，我等群類外",
    "T23n1442_037:0830a22": "道之中，頗曾見有一涅槃不？」作是語已說伽",
    "T23n1442_037:0830a23": "他曰：",
    "T23n1442_037:0830a24": "「云何汝身不陷地？　　云何舌不百片裂？",
    "T23n1442_037:0830a25": "云何諸神見此事，　　不以霹靂破汝身？",
    "T23n1442_037:0830a26": "野干每食師子殘，　　而常有念害師子；",
    "T23n1442_037:0830a27": "十力聖眾以食濟，　　汝今見罵不知恩。",
    "T23n1442_037:0830a28": "彼定證得一切智，　　於友非友心平等；",
    "T23n1442_037:0830a29": "汝等外道可惡人，　　尚亦相依蒙濟給。",
    "T23n1442_037:0830b01": "若人不識恩與義，　　當知此類不如狗：",
    "T23n1442_037:0830b02": "狗於人處解施恩，　　汝似惡蛇常吐毒。」",
    "T23n1442_037:0830b03": "時彼露形外道說伽他已捨之而去，此是緣",
    "T23n1442_037:0830b04": "起，尚未制戒。爾時世尊於憍薩羅國人間遊",
    "T23n1442_037:0830b05": "行，漸至室羅伐城。時此城中於一園處有五",
    "T23n1442_037:0830b06": "百女人，依此園林撚劫貝線以自活命。時諸",
    "T23n1442_037:0830b07": "女人見佛世尊三十二相八十種好，諸功德",
    "T23n1442_037:0830b08": "法悉皆顯現，身如火聚放大光明，亦如金輪",
    "T23n1442_037:0830b09": "映發燈炬，尊重徐進如移寶山，又如金幢莊",
    "T23n1442_037:0830b10": "以雜寶，光明清淨智無所畏。時諸女人既見",
    "T23n1442_037:0830b11": "佛已心大歡喜，譬如有人於十二年中勤修",
    "T23n1442_037:0830b12": "妙定，忽然通悟心生悅樂，如貧窮人遇珍寶",
    "T23n1442_037:0830b13": "藏，如無子人獲得子息，如求王者得灌頂位，",
    "T23n1442_037:0830b14": "女人歡喜復過於此。時諸女人便詣佛所，頂",
    "T23n1442_037:0830b15": "禮佛足退坐一面。爾時世尊為彼女人演說",
    "T23n1442_037:0830b16": "妙法示教利喜，既說法已默然而住。時諸女",
    "T23n1442_037:0830b17": "人更相謂曰：「若佛世尊入王城已，暫求禮敬",
    "T23n1442_037:0830b18": "亦無由得，我等宜可即於今時請佛及僧為",
    "T23n1442_037:0830b19": "受微供。」作是議已俱從座起，各禮佛足白佛",
    "T23n1442_037:0830b20": "言：「唯願世尊及苾芻眾，明當受我所設供養。」",
    "T23n1442_037:0830b21": "于時世尊默然而受。時諸女人見佛受已",
    "T23n1442_037:0830b22": "辭佛而去，諸女即便詣尊者阿難陀所，禮足",
    "T23n1442_037:0830b23": "已白言：「王子！供佛僧眾可費幾多？」阿難陀曰：",
    "T23n1442_037:0830b24": "「可用五百金錢。」時彼女人各留一錢以充供",
    "T23n1442_037:0830b25": "直，作如是語：「王子！我等貧人無有器具及諸",
    "T23n1442_037:0830b26": "座席。唯願王子為辦供設及諸所須，我等至",
    "T23n1442_037:0830b27": "時手自行食。」阿難陀報曰：「我當為作。」時諸女",
    "T23n1442_037:0830b28": "人留錢而去。時給孤獨長者聞佛世尊遊化",
    "T23n1442_037:0830b29": "至此，往詣佛所禮佛足已在一面坐，佛為說法",
    "T23n1442_037:0830c01": "乃至默然而住。是時長者即從座起，整衣左",
    "T23n1442_037:0830c02": "肩合掌恭敬，而白佛言：「唯願世尊及苾芻眾，",
    "T23n1442_037:0830c03": "明當就舍受我微供。」世尊告曰：「長者！我已受",
    "T23n1442_037:0830c04": "彼五百女人明日請食。」長者聞已心生隨喜",
    "T23n1442_037:0830c05": "禮佛而去。時給孤獨長者次往具壽阿難陀",
    "T23n1442_037:0830c06": "所，致敬禮足在一面坐，見彼金錢問言：「尊者",
    "T23n1442_037:0830c07": "此是誰物？」答曰：「有五百女人留此金錢，明",
    "T23n1442_037:0830c08": "當請佛及僧一中供養。仁可持此金錢更添",
    "T23n1442_037:0830c09": "己物，營造妙供明日持來。」長者於是持錢而",
    "T23n1442_037:0830c10": "去，既至家中更添己物，營辦上供送至給園。",
    "T23n1442_037:0830c11": "時阿難陀遣使報諸女曰：「營辦既了可來行",
    "T23n1442_037:0830c12": "食。」諸女俱至白阿難陀：「仁是我等真善知識，",
    "T23n1442_037:0830c13": "幸見慈愍自手助我供佛及僧。」時阿難陀即",
    "T23n1442_037:0830c14": "共行食。有二女人：一老、一少，少是露形外道，",
    "T23n1442_037:0830c15": "來從乞食。諸女報曰：「此是王子之供。」時露形",
    "T23n1442_037:0830c16": "女詣阿難陀從乞飲食，白言：「王子！我等飢乏，",
    "T23n1442_037:0830c17": "願惠餘餐。」阿難陀曰：「坐與汝食。」彼二便坐。時",
    "T23n1442_037:0830c18": "阿難陀授食之時，不善觀察餅有相黏，老者",
    "T23n1442_037:0830c19": "與一，少者得二。于時老者既食餅已，問少者",
    "T23n1442_037:0830c20": "曰：「汝得幾餅？」報云：「得二。」老者曰：「王子與我",
    "T23n1442_037:0830c21": "一餅，汝便得二。定知於汝心生愛念，當自",
    "T23n1442_037:0830c22": "嚴飾。」少者曰：「勿作是語！今此王子棄上宮闈",
    "T23n1442_037:0830c23": "出家厭俗，脫屣塵勞如捐涕唾。豈當於我垢",
    "T23n1442_037:0830c24": "穢容儀而生顧眄。」老母曰：「汝豈不知，凡諸",
    "T23n1442_037:0830c25": "丈夫於女人處愛樂不同，觀斯意況似求於",
    "T23n1442_037:0830c26": "汝。」時少欲苾芻聞是說已，各生嫌恥作如是",
    "T23n1442_037:0830c27": "語：「云何苾芻自手與諸露形外道及餘外道",
    "T23n1442_037:0830c28": "男女飲食餅果之類？」時諸苾芻即以此緣具",
    "T23n1442_037:0830c29": "白世尊。世尊因此集苾芻眾，廣說如前，問答",
    "T23n1442_037:0831a01": "呵責，種種方便讚寂靜行毀不寂靜，告諸苾",
    "T23n1442_037:0831a02": "芻，乃至「我觀十利，為諸苾芻制其學處，應如",
    "T23n1442_037:0831a03": "是說：",
    "T23n1442_037:0831a04": "「若復苾芻自手授與無衣外道及餘外道男",
    "T23n1442_037:0831a05": "女食者，波逸底迦。」",
    "T23n1442_037:0831a06": "若復苾芻者，謂阿難陀。自手等者，謂以手授",
    "T23n1442_037:0831a07": "食。食義同前。無衣者，謂是露形之儔，及餘",
    "T23n1442_037:0831a08": "雜類外道，皆得波逸底迦，餘義如上。此中犯",
    "T23n1442_037:0831a09": "相其事云何？若諸苾芻自手與諸外道男女",
    "T23n1442_037:0831a10": "食者，皆得墮罪。若是親族、或是病人，與者無",
    "T23n1442_037:0831a11": "犯。或欲以食因緣除彼惡見，與亦無犯。又無",
    "T23n1442_037:0831a12": "犯者，謂初犯人，或癡狂、心亂、痛惱所纏。",
    "T23n1442_037:0831a13": "45 觀軍學處觀軍學處第四十五",
    "T23n1442_037:0831a14": "佛在室羅筏城逝多林給孤獨園。時憍薩羅",
    "T23n1442_037:0831a15": "國邊隅反叛，勝光大王令一大將領兵征伐，",
    "T23n1442_037:0831a16": "其軍至彼遂被他降，如是再三皆被他破。是",
    "T23n1442_037:0831a17": "時大將歸白王曰：「叛者兵強王師力弱，自非",
    "T23n1442_037:0831a18": "大王親臨無由降伏，願王整斾除彼不臣。」時",
    "T23n1442_037:0831a19": "勝光王擊鼓宣令勅國人曰：「若有解武用者",
    "T23n1442_037:0831a20": "悉可從軍，無由放免，若不去者罰五百金",
    "T23n1442_037:0831a21": "錢。」時六眾苾芻聞兵欲去，共相告曰：「難陀、鄔",
    "T23n1442_037:0831a22": "波難陀！我等宜去觀大勝王軍士何如？所發",
    "T23n1442_037:0831a23": "四兵堪能戰不？」便往路所見象軍來，難陀問",
    "T23n1442_037:0831a24": "曰：「君向何處？」答言：「聖者！今有邊隅不臣，王",
    "T23n1442_037:0831a25": "命我等欲去除其叛逆。」難陀報曰：「癡人！如此",
    "T23n1442_037:0831a26": "象軍豈能降彼，我觀汝象其狀如猪，邊隅大",
    "T23n1442_037:0831a27": "象形如山嶽，看汝形勢有去無歸。汝可暫還",
    "T23n1442_037:0831a28": "與宗親取別，以苣勝水共相祭祀方可從",
    "T23n1442_037:0831a29": "軍。」時彼諸人聞此語已，情懷不樂在一邊住。",
    "T23n1442_037:0831b01": "次見馬軍來，鄔波難陀問曰：「君向何處？」答言：",
    "T23n1442_037:0831b02": "「聖者！今有邊方不奉王命，我等欲去征彼不",
    "T23n1442_037:0831b03": "臣。」報曰：「癡人！如此馬軍豈能降彼，我觀汝馬",
    "T23n1442_037:0831b04": "狀如鈍牛，邊隅之馬其形若象，看汝形勢有",
    "T23n1442_037:0831b05": "去無歸，汝可還家。」廣如上說。次見車軍來，六",
    "T23n1442_037:0831b06": "眾見已問答同前。報曰：「癡人！如此車軍豈能",
    "T23n1442_037:0831b07": "降彼，我觀汝車形狀朽壞，彼車牢固形若峯",
    "T23n1442_037:0831b08": "樓，汝可還家。」廣如上說。次見步軍來，六眾見",
    "T23n1442_037:0831b09": "已問答同前，報曰：「癡人！我觀汝等兵士如縛",
    "T23n1442_037:0831b10": "草為人，彼之兵眾如勇健藥叉，汝可還家。」廣",
    "T23n1442_037:0831b11": "如上說。時勝光王整軍後至，見兵不進，問",
    "T23n1442_037:0831b12": "曰：「汝等軍士何故不行？」白言：「大王！我等奉命",
    "T23n1442_037:0831b13": "出征恐成不利，今禿沙門披割壞服出無義",
    "T23n1442_037:0831b14": "言，令我憂惱。」王問：「是誰？」答曰：「聖者六眾。」王",
    "T23n1442_037:0831b15": "曰：「彼是豪貴沙門隨情出語，君等宜去不應",
    "T23n1442_037:0831b16": "採錄。」時勝光王便作是念：「勿使沙門數相惱",
    "T23n1442_037:0831b17": "亂。」命使者曰：「汝今可往詣世尊所，頂禮足已",
    "T23n1442_037:0831b18": "當傳我言：『敬問世尊：少病少惱、起居輕利、氣",
    "T23n1442_037:0831b19": "力調適、安樂行不？』復傳我語：『唯願大德為諸",
    "T23n1442_037:0831b20": "聖眾少有憶念為制學處，勿令苾芻往觀軍",
    "T23n1442_037:0831b21": "陣。』」時彼使人既奉王教往詣佛所，禮佛足已",
    "T23n1442_037:0831b22": "在一面立，白言：「世尊！勝光大王故遣我來，禮",
    "T23n1442_037:0831b23": "世尊足敬問世尊：少病少惱、起居輕利、氣力",
    "T23n1442_037:0831b24": "調適、安樂行不？」爾時世尊告使者曰：「勝光大",
    "T23n1442_037:0831b25": "王得安樂不？汝身健不？」使者曰：「王有啟白！『今",
    "T23n1442_037:0831b26": "諸聖眾來觀軍陣，極相擾惱。唯願世尊少有",
    "T23n1442_037:0831b27": "憶念為制學處，勿令苾芻往觀軍陣。』」爾時世",
    "T23n1442_037:0831b28": "尊聞使語已默然而許。時彼使者知佛許已",
    "T23n1442_037:0831b29": "禮足而去。世尊以此因緣集苾芻眾，問六眾",
    "T23n1442_037:0831c01": "曰：「汝等實往觀整裝軍耶？」答言：「實爾。」世尊",
    "T23n1442_037:0831c02": "即便種種呵責，廣說如前，乃至「為十利故，與",
    "T23n1442_037:0831c03": "諸苾芻制其學處，應如是說：",
    "T23n1442_037:0831c04": "「若復苾芻往觀整裝軍者，波逸底迦。」若復苾",
    "T23n1442_037:0831c05": "芻者，謂是六眾，餘義如上。整裝軍者，謂將欲",
    "T23n1442_037:0831c06": "戰整帶甲冑裝束軍儀。有一類軍謂唯有象，",
    "T23n1442_037:0831c07": "有二類軍謂兼以馬，有三類軍謂兼以車，有",
    "T23n1442_037:0831c08": "四類軍謂兼以步。往觀者，謂向其處，結罪如",
    "T23n1442_037:0831c09": "上。此中犯相其事云何？若苾芻觀整裝軍者，",
    "T23n1442_037:0831c10": "得波逸底迦。若苾芻為行乞食路見軍來，或",
    "T23n1442_037:0831c11": "時寺近大路，或軍入寺，或苾芻為王所喚，或",
    "T23n1442_037:0831c12": "夫人太子大臣及諸人等所請，設見軍時，並",
    "T23n1442_037:0831c13": "皆無犯。若見軍時不應說其好惡。又八難緣",
    "T23n1442_037:0831c14": "隨一現前，見亦無犯。又無犯者，謂最初犯人，",
    "T23n1442_037:0831c15": "或癡狂、心亂、痛惱所纏。",
    "T23n1442_037:0831c16": "46 軍中過二宿學處軍中過二宿學處第四十六",
    "T23n1442_037:0831c17": "佛在室羅伐城逝多林給孤獨園。時憍薩羅",
    "T23n1442_037:0831c18": "國邊隅叛逆，王命討罰同前被破，大臣白王：",
    "T23n1442_037:0831c19": "「廣說乃至罰錢五百。」于時大王親帥軍旅自",
    "T23n1442_037:0831c20": "往邊城，至彼合圍尚未降伏。大臣白王曰：「給",
    "T23n1442_037:0831c21": "孤獨長者有大福力，彼若來者或可歸降。」王",
    "T23n1442_037:0831c22": "曰：「此亦善哉！應與勅書命來至此，令使齎勅",
    "T23n1442_037:0831c23": "至長者處。」長者奉勅頂戴而受，白世尊已尋",
    "T23n1442_037:0831c24": "詣王營，雖在軍中彼仍不伏。時給孤長者身",
    "T23n1442_037:0831c25": "形羸瘦，時王見已問言：「長者！豈可長者憶男",
    "T23n1442_037:0831c26": "女耶？」長者答曰：「不思男女，但思聖眾。」時勝光",
    "T23n1442_037:0831c27": "王即便以書白諸僧眾：「今有少緣欲見聖眾，",
    "T23n1442_037:0831c28": "使往眾內宣王勅書。」大眾聞已即遣行籌，諸",
    "T23n1442_037:0831c29": "老宿苾芻作如是語：「我年朽老不復堪行，其",
    "T23n1442_037:0832a01": "少年者亦云不堪，我豈至彼為他添瓶取水",
    "T23n1442_037:0832a02": "耶？為王說法我等不解，空往何益？」時彼六眾",
    "T23n1442_037:0832a03": "共相告曰：「難陀、鄔波難陀！今既大師住世，我",
    "T23n1442_037:0832a04": "等亦存，無上正法廣流化世。若大師涅槃弟",
    "T23n1442_037:0832a05": "子隨滅，所有正教悉亦淪亡。我等今時幸有",
    "T23n1442_037:0832a06": "餘力，於聖教轅當牽莫倦。」遂即取籌赴王軍",
    "T23n1442_037:0832a07": "所。既至彼已為王說法，王大歡喜。夫人、太",
    "T23n1442_037:0832a08": "子及大臣等悉為說法，咸皆欣慶。王命諸將",
    "T23n1442_037:0832a09": "曰：「好整軍兵共破邊賊。」六眾聞已即相告曰：",
    "T23n1442_037:0832a10": "「我等豈能多日作他威儀，今可作自儀式隨",
    "T23n1442_037:0832a11": "意而住，可共觀彼大勝王所整軍兵其狀何",
    "T23n1442_037:0832a12": "似？」便詣路所見象軍來，告軍人曰：「君欲何為？」",
    "T23n1442_037:0832a13": "報曰：「欲戰。」告曰：「汝等此象其狀若猪，如何",
    "T23n1442_037:0832a14": "欲戰？」便捉象牙撲之於地。見馬兵來，同前問",
    "T23n1442_037:0832a15": "答：「此馬如牛。」即便捉尾擲置一邊。見車兵來，",
    "T23n1442_037:0832a16": "云：「此破車。」即便捉軸拔之路左。見步兵來，云：",
    "T23n1442_037:0832a17": "「如草人。」便扼其項擲之軍外。時彼四兵既見",
    "T23n1442_037:0832a18": "陵辱無可奈何，各在一邊懷憂而住。王仗後",
    "T23n1442_037:0832a19": "至，問言：「卿等何故不行？」軍人答曰：「大王當知，",
    "T23n1442_037:0832a20": "我等豈能降伏叛逆，今禿沙門以惡身語極",
    "T23n1442_037:0832a21": "相折辱。」王曰：「是誰？」答云：「六眾。」王曰：「卿等宜",
    "T23n1442_037:0832a22": "戰，彼是豪貴沙門無勞採錄。」時勝光王便作",
    "T23n1442_037:0832a23": "是念：「勿彼聖者，數相惱亂。」命使者曰：「汝持我",
    "T23n1442_037:0832a24": "語往世尊處，如前廣說。唯願世尊為諸聖眾",
    "T23n1442_037:0832a25": "少有憶念制其學處，勿復更令久住軍內。」使",
    "T23n1442_037:0832a26": "者便去，如前廣說，問起居已辭佛而去。爾時",
    "T23n1442_037:0832a27": "世尊以此因緣集苾芻眾，問答同前，乃至「我",
    "T23n1442_037:0832a28": "觀十利，為諸苾芻制其學處，應如是說：",
    "T23n1442_037:0832a29": "「若復苾芻有因緣往軍中應齊二夜，若過宿",
    "T23n1442_037:0832b01": "者，波逸底迦。」",
    "T23n1442_037:0832b02": "若復苾芻者，謂是六眾，餘義如上。有緣者，謂",
    "T23n1442_037:0832b03": "是王等乃至眾庶所有請喚。軍中者，謂軍兵",
    "T23n1442_037:0832b04": "欲戰。四兵如前。齊二夜者，二夜應宿，過此不",
    "T23n1442_037:0832b05": "應。若過宿者，波逸底迦。此中犯相其事云何？",
    "T23n1442_037:0832b06": "若諸苾芻至軍中過二夜而止宿者，皆得波",
    "T23n1442_037:0832b07": "逸底迦。若其王等請留住宿及八難事，過宿",
    "T23n1442_037:0832b08": "無犯。又無犯者，謂最初犯人，或癡狂、心亂、痛",
    "T23n1442_037:0832b09": "惱所纏。",
    "T23n1442_037:0832b10": "47 擾亂軍兵學處擾亂軍兵學處第四十七",
    "T23n1442_037:0832b11": "佛在室羅伐城逝多林給孤獨園，同前邊隅",
    "T23n1442_037:0832b12": "叛逆。王師既去令命給孤長者，遣使白眾，",
    "T23n1442_037:0832b13": "對眾行籌，六眾取籌，乃至為其說法咸皆喜",
    "T23n1442_037:0832b14": "慶。王整軍兵將欲出戰，六眾共行觀兵何似",
    "T23n1442_037:0832b15": "為勇？為怯？遂於險林之處預先藏伏，四兵欲",
    "T23n1442_037:0832b16": "至便作叫聲，所有軍師逃走驚怖。六眾就",
    "T23n1442_037:0832b17": "問：「君等何驚？」答言：「賊城兵出，我等逃竄。」六",
    "T23n1442_037:0832b18": "眾報曰：「非是賊來，是我笑耳。若彼賊城知汝",
    "T23n1442_037:0832b19": "怯弱者，每於日日繩繫汝頸牽入城中，我欲",
    "T23n1442_037:0832b20": "為汝安布軍陣必望得勝。」諸人許可便與象",
    "T23n1442_037:0832b21": "軍，見小象時云：「此何所用？」便撲一邊。次與馬",
    "T23n1442_037:0832b22": "軍，見患脚馬：「此何所用？」捉尾棄却。次與車軍，",
    "T23n1442_037:0832b23": "見有舊車：「此何所用？」即便捉軸棄在一邊。次",
    "T23n1442_037:0832b24": "與步軍，見㒓額人云：「禿頭人！此何所用？」便扼",
    "T23n1442_037:0832b25": "其項棄在一邊捨之而去。時諸四兵既被辱",
    "T23n1442_037:0832b26": "已，各在一邊懷憂而住。王仗既至，問諸人曰：",
    "T23n1442_037:0832b27": "「何不布陣？」諸人答曰：「臣等何有情賴欲布兵",
    "T23n1442_037:0832b28": "軍求決勝事？」王問：「何故？」廣答如前，乃至「彼是",
    "T23n1442_037:0832b29": "豪貴苾芻，言何採錄？卿等宜應自布軍陣。」王",
    "T23n1442_037:0832c01": "作是念：「勿令六眾更為擾惱，我今宜可白世",
    "T23n1442_037:0832c02": "尊知。」便命使者敬問世尊，述起居事已白佛",
    "T23n1442_037:0832c03": "言：「世尊！六眾苾芻久宿軍中擾動兵眾，唯願",
    "T23n1442_037:0832c04": "世尊少有憶念為制學處，令諸聖眾雖過二",
    "T23n1442_037:0832c05": "夜在軍中宿，勿觀軍士共相擾亂。」使受王語",
    "T23n1442_037:0832c06": "往世尊處，皆悉白知，世尊默許。使去之後，",
    "T23n1442_037:0832c07": "佛集僧眾問答呵責如前廣說，乃至「我觀十",
    "T23n1442_037:0832c08": "利，為諸苾芻制立學處，應如是說：",
    "T23n1442_037:0832c09": "「若復苾芻在軍中經二宿，觀整裝軍見先旗",
    "T23n1442_037:0832c10": "兵及看布陣者，波逸底迦。」",
    "T23n1442_037:0832c11": "若復苾芻者，謂是六眾，餘義如上。過二宿者，",
    "T23n1442_037:0832c12": "謂過二日二夜。整裝軍者，謂將欲戰往布",
    "T23n1442_037:0832c13": "陣處。旗者有四種：一、師子旗，二、大牛旗，三、鯨",
    "T23n1442_037:0832c14": "魚旗，四、金翅鳥旗。兵有四種：謂象、馬、車、步。陣",
    "T23n1442_037:0832c15": "有四種：一、槊刃勢，二、車轅勢，三、半月勢，四、",
    "T23n1442_037:0832c16": "鵬翼勢。若觀此等軍陣之時，苾芻便得波逸",
    "T23n1442_037:0832c17": "底迦罪。此中犯相其事云何？若苾芻二夜在",
    "T23n1442_037:0832c18": "軍中，若觀四兵未著甲冑未執杖者，得惡",
    "T23n1442_037:0832c19": "作罪；若觀整裝者得波逸底迦。若其王等請",
    "T23n1442_037:0832c20": "留住者及八難事，見亦無犯。又無犯者，謂最",
    "T23n1442_037:0832c21": "初犯人，或癡狂、心亂、痛惱所纏。",
    "T23n1442_037:0832c22": "48 打苾芻學處打苾芻學處第四十八",
    "T23n1442_037:0832c23": "佛在室羅伐城逝多林給孤獨園。大目乾連",
    "T23n1442_037:0832c24": "與十七眾出家并受圓具，此十七眾咸皆親",
    "T23n1442_037:0832c25": "近六眾苾芻共為狎習。時鄔陀夷報言：「汝等",
    "T23n1442_037:0832c26": "可來作如是如是事業。」彼便答曰：「仁等豈復",
    "T23n1442_037:0832c27": "是我親教師、軌範師耶？所有處分我不能作。」",
    "T23n1442_037:0832c28": "時鄔陀夷便搭一人報云：「癡物！汝等更復作",
    "T23n1442_037:0832c29": "何事業不受我言？」時十七人悉皆仰倒啼泣，",
    "T23n1442_037:0833a01": "而言：「打我。」諸苾芻見已問鄔陀夷曰：「何故打",
    "T23n1442_037:0833a02": "彼少年？」答曰：「我唯打一，十七皆倒高聲啼",
    "T23n1442_037:0833a03": "泣。」苾芻問曰：「彼唯打一，何故總啼？」報言：「上",
    "T23n1442_037:0833a04": "座！若不總啼，皆被打搭。」少欲苾芻聞是事已，",
    "T23n1442_037:0833a05": "各生嫌賤作如是語：「云何苾芻以瞋恚心打",
    "T23n1442_037:0833a06": "他苾芻？」以此因緣往白世尊。世尊由此集苾",
    "T23n1442_037:0833a07": "芻眾，問答呵責，乃至「我觀十利，為諸苾芻制",
    "T23n1442_037:0833a08": "其學處，應如是說：",
    "T23n1442_037:0833a09": "「若復苾芻瞋恚故不喜打苾芻者，波逸底迦。」",
    "T23n1442_037:0833a10": "若復苾芻者，謂鄔陀夷，餘義如上。瞋者，謂恚",
    "T23n1442_037:0833a11": "纏心起忿惱時。打者，謂打搭也。苾芻者，謂此",
    "T23n1442_037:0833a12": "法中人已受圓具。釋罪如上。此中犯相其事",
    "T23n1442_037:0833a13": "云何？若苾芻以內身分、或以外物、或兩俱兼。",
    "T23n1442_037:0833a14": "云何內身？苾芻以瞋恚心，若以一指打苾芻",
    "T23n1442_037:0833a15": "時，得一墮罪；若二得二，乃至以五指打時得",
    "T23n1442_037:0833a16": "五墮罪。若以拳肘頭肩胯膝乃至足指，皆得",
    "T23n1442_037:0833a17": "墮罪，是謂內身。云何外物？苾芻以瞋恚心將",
    "T23n1442_037:0833a18": "細草莛、或以箭簳及餘器具，乃至棗核、或掬",
    "T23n1442_037:0833a19": "芥子遙打擲他，隨一著時皆得墮罪，是謂外",
    "T23n1442_037:0833a20": "物。云何二俱？若苾芻手執刀杖打擊前人，及",
    "T23n1442_037:0833a21": "餘種種兵器之類，乃至󰆠莛樹葉，隨所著處",
    "T23n1442_037:0833a22": "皆得墮罪，是謂二俱。若為令彼怖，或為成就",
    "T23n1442_037:0833a23": "呪術打搭前人，此皆無犯。又無犯者，謂最",
    "T23n1442_037:0833a24": "初犯人，或癡狂、心亂、痛惱所纏。",
    "T23n1442_037:0833a25": "根本說一切有部毘奈耶卷第三十七"
}