{
    "X33n0632_001:0695a07": "妙法蓮華經指掌疏事義",
    "X33n0632_001:0695a09": "△懸示",
    "X33n0632_001:0695a10": "勿輕閒然",
    "X33n0632_001:0695a11": "子曰。禹吾無閒然矣。註云。閒罅隙也。謂指其罅隙而",
    "X33n0632_001:0695a12": "非議之也。見論語上。",
    "X33n0632_001:0695a13": "掛一漏十",
    "X33n0632_001:0695a14": "語見普陀新誌。蓋言其所取者少。而所遺者多也。",
    "X33n0632_001:0695a15": "杵臼繩箕共說象身之似",
    "X33n0632_001:0695a16": "涅槃經第三十二云。譬如有王。告一大臣。多集眾盲。",
    "X33n0632_001:0695a17": "以象示之。時彼眾盲。各以手觸。王喚眾盲。各各問言。",
    "X33n0632_001:0695a18": "象為何類。其觸牙者。即言象形如蘆菔根。其觸耳者。",
    "X33n0632_001:0695a19": "言象如箕。其觸頭者。言象如石。其觸鼻者。言象如杵。",
    "X33n0632_001:0695a20": "其觸脚者。言象如臼。其觸脊者。言象如牀。其觸腹者。",
    "X33n0632_001:0695a21": "言象如甕。其觸尾者。言象如繩。釋曰。彼經以王喻如",
    "X33n0632_001:0695a22": "來。臣喻大涅槃經。象喻佛性。盲喻一切無明眾生。今",
    "X33n0632_001:0695a23": "經義可例思。",
    "X33n0632_001:0695a24": "鵠雪貝稻孰明色乳之真",
    "X33n0632_001:0695b01": "涅槃經第十四云。如生盲人。不識乳色。便問他言。乳",
    "X33n0632_001:0695b02": "色何似。他人答言。色白如貝。盲人復問。是乳色者。如",
    "X33n0632_001:0695b03": "貝聲耶。答言不也。復問貝色為何似也。答言猶稻米",
    "X33n0632_001:0695b04": "粖。盲人復問。乳色柔軟如稻米粖耶。稻米粖者。復何",
    "X33n0632_001:0695b05": "所似。答言猶如雨雪。盲人復言彼稻米粖冷如雪耶。",
    "X33n0632_001:0695b06": "雪復何似。答言猶如白鵠。是生盲人。雖聞如是四種",
    "X33n0632_001:0695b07": "譬喻。終不能得識乳真色。是諸外道。亦復如是。終不",
    "X33n0632_001:0695b08": "能得常樂我淨。今疏取之。以喻諸家但有言說。都無",
    "X33n0632_001:0695b09": "實義。",
    "X33n0632_001:0695b10": "徑庭",
    "X33n0632_001:0695b11": "肩吾問於連叔曰。吾聞言於接輿。大而無當。往而不",
    "X33n0632_001:0695b12": "反。吾驚怖其言。猶河漢而無極也。大有徑庭。不近人",
    "X33n0632_001:0695b13": "情焉。註云。徑庭者。言相去之遠也。見莊子逍遙遊。",
    "X33n0632_001:0695b14": "緘口",
    "X33n0632_001:0695b15": "家語云。孔子觀周。入后稷之廟。見金人焉。三緘其口。",
    "X33n0632_001:0695b16": "而銘其背曰。天機不密。四時何行。地機不密。萬物何",
    "X33n0632_001:0695b17": "生。人機不密。百事何成。註云。緘封也。",
    "X33n0632_001:0695b18": "柯柄有法",
    "X33n0632_001:0695b19": "詩云。伐柯伐柯。其則不遠。註云。柯斧柄也。則法也。言",
    "X33n0632_001:0695b20": "伐柯而有斧。則不過即此舊斧之柯。而得其新柯之",
    "X33n0632_001:0695b21": "法也。見豳風伐柯章。",
    "X33n0632_001:0695b22": "如親恃怙",
    "X33n0632_001:0695b23": "詩云。無父何怙。無母何恃。註云。怙者依也。恃者賴也。",
    "X33n0632_001:0695b24": "言無父無母者。何所依賴。見小雅蓼莪章。",
    "X33n0632_001:0695c01": "蟻步蠡量",
    "X33n0632_001:0695c02": "蓮池大師云。蟻山風水。難易攸分。意以餘門修行。如",
    "X33n0632_001:0695c03": "蟻子登於高山。念佛往生。似風帆揚於順水。漢東方",
    "X33n0632_001:0695c04": "朔傳云。以蠡測海。荀子云。言所見之淺也。字典云。蠡。",
    "X33n0632_001:0695c05": "憐題切。音黎。瓠瓢也。",
    "X33n0632_001:0695c06": "王道坦坦千古同規",
    "X33n0632_001:0695c07": "會玄記云。王者貫三才。主萬物。無為化世。有道恩民。",
    "X33n0632_001:0695c08": "坦坦者。平廣也。既平且廣。千古之下。孰不同規。",
    "X33n0632_001:0695c09": "宅中寶藏",
    "X33n0632_001:0695c10": "涅槃經第二十七云。譬如貧人。家有寶藏。以不見故。",
    "X33n0632_001:0695c11": "無常無樂無我無淨。有善知識。方便令見。以得見故。",
    "X33n0632_001:0695c12": "是人即得常樂我淨。",
    "X33n0632_001:0695c13": "塵裏經卷",
    "X33n0632_001:0695c14": "華嚴經偈云。如有大經卷。量等大千界。在於一塵內。",
    "X33n0632_001:0695c15": "一切塵亦然。有一聰慧人。淨眼悉明見。破塵出經卷。",
    "X33n0632_001:0695c16": "廣饒益眾生。佛智亦如是。徧在眾生心。妄想之所纏。",
    "X33n0632_001:0695c17": "不覺亦不知。諸佛大慈悲。令其除妄想。如是乃出現。",
    "X33n0632_001:0695c18": "饒益諸菩薩。見第五十一卷。",
    "X33n0632_001:0695c19": "誰肯輕許連城",
    "X33n0632_001:0695c20": "趙有卞和之璧。秦昭王欲以十二連城貿之。趙遣相",
    "X33n0632_001:0695c21": "如送之。視秦王獨有愛璧之心。而無割城之意。乃詐",
    "X33n0632_001:0695c22": "曰。璧有瑕。請示之。王授璧與相如。相如倚柱而立。怒",
    "X33n0632_001:0695c23": "髮衝冠曰。臣聞布衣之交。尚不忍相欺。況大國乎。王",
    "X33n0632_001:0695c24": "若急臣。臣頭與璧。俱碎於柱。王恐碎璧。使歸趙。後賢",
    "X33n0632_001:0696a01": "詩曰。卞璧無瑕耀日輝。秦王雖愛不輸機。可憐又入",
    "X33n0632_001:0696a02": "相如手。一陣清風滿路歸。見史記。並列國志。",
    "X33n0632_001:0696a03": "有水盡皆朝宗",
    "X33n0632_001:0696a04": "夏書禹貢篇云。江漢朝宗於海。註云。春見曰朝。夏見",
    "X33n0632_001:0696a05": "曰宗。朝宗。諸侯見天子之名也。江漢合流于荊。去海",
    "X33n0632_001:0696a06": "尚遠。然水道已安。而無壅塞橫決之患。雖未至海。而",
    "X33n0632_001:0696a07": "其勢已奔趨於海。猶諸侯之朝宗於王也。",
    "X33n0632_001:0696a08": "魚子菴羅",
    "X33n0632_001:0696a09": "彌陀疏鈔云。魚鱗蟲也。其子多而成者少。菴羅。果名",
    "X33n0632_001:0696a10": "也。梵語菴羅。此云難分別。其果似桃似奈。生熟難分。",
    "X33n0632_001:0696a11": "其花多而結實少。故經云。魚子菴羅花。菩薩初發心。",
    "X33n0632_001:0696a12": "三事因中多。及其得果少。",
    "X33n0632_001:0696a13": "六心墮落",
    "X33n0632_001:0696a14": "彌陀疏鈔演義云。舍利弗發菩薩心。已證別教六住。",
    "X33n0632_001:0696a15": "因帝釋化作婆羅門。從其乞眼。舍利弗與之。婆羅門",
    "X33n0632_001:0696a16": "棄地踐踏。由是退失大心。塵點劫來。墮聲聞位。",
    "X33n0632_001:0696a17": "龍蛇混雜凡聖交參",
    "X33n0632_001:0696a18": "唐無著文喜禪師。詣五臺。華嚴寺前暫憩。遇一老翁。",
    "X33n0632_001:0696a19": "牽牛而至。問曰。子欲何往。無著曰。欲入金剛窟。不得",
    "X33n0632_001:0696a20": "其門。翁曰。且就吾家少息。啜茶。著即隨行五十餘步。",
    "X33n0632_001:0696a21": "至其家。命坐。問曰。近自何來。著曰。南方。翁曰。南方佛",
    "X33n0632_001:0696a22": "法如何住持。著曰。比丘少奉戒律。翁曰。多少眾。著曰。",
    "X33n0632_001:0696a23": "或三百。或五百。著問。此間佛法如何住持。翁曰。龍蛇",
    "X33n0632_001:0696a24": "混雜。凡聖交參。著曰。多少眾。翁曰。前三三。後三三。見",
    "X33n0632_001:0696b01": "清涼新志。",
    "X33n0632_001:0696b02": "玉振金聲",
    "X33n0632_001:0696b03": "孟子曰。孔子之謂集大成。集大成也者。金聲而玉振",
    "X33n0632_001:0696b04": "之也。金聲也者。始條理也。玉振之也者。終條理也。註",
    "X33n0632_001:0696b05": "云。金鐘屬。聲宣也。玉磬也。振收也。言奏樂者。於其未",
    "X33n0632_001:0696b06": "作。先擊鐘以宣其始。俟其既闋。後鳴磬以收其終也。",
    "X33n0632_001:0696b07": "見孟下萬章篇。",
    "X33n0632_001:0696b08": "雲龍風虎",
    "X33n0632_001:0696b09": "周易乾掛云。九五。飛龍在天。利見大人。何謂也。孔子",
    "X33n0632_001:0696b10": "曰。同聲相應。同氣相求。水流濕。火就燥。雲從龍。風從",
    "X33n0632_001:0696b11": "虎。聖人作而萬物覩。體註云。凡聲同。必此唱彼和而",
    "X33n0632_001:0696b12": "相應。氣同。必此施彼受而相求。又云。龍是水畜。雲是",
    "X33n0632_001:0696b13": "水氣。故龍吟則雲騰。虎是威猛之獸。故虎嘯則風生。",
    "X33n0632_001:0696b14": "子期云喪。伯牙絕絃",
    "X33n0632_001:0696b15": "列子湯問篇云。俞伯牙善鼓琴。鐘子期善聽。伯牙鼓",
    "X33n0632_001:0696b16": "琴。志在高山。子期曰。善哉峩峩兮。若泰山。志在流水。",
    "X33n0632_001:0696b17": "子期曰。美哉洋洋兮。若江河。伯牙所念。子期必知。後",
    "X33n0632_001:0696b18": "子期死。伯牙終身不鼓。何也。蓋無知音者也。",
    "X33n0632_001:0696b19": "因材而篤",
    "X33n0632_001:0696b20": "中庸云。故天之生物。必因其材而篤焉。故栽者培之。",
    "X33n0632_001:0696b21": "傾者覆之。註云。材質也。篤厚也。栽植也。氣至而滋息",
    "X33n0632_001:0696b22": "為培。氣反而遊散則覆。",
    "X33n0632_001:0696b23": "雷同",
    "X33n0632_001:0696b24": "禮記曲禮云。毋勦說。毋雷同。註云。毋勦襲乎成說。毋",
    "X33n0632_001:0696c01": "附和乎人言。此恐隨人是非。無定見也。",
    "X33n0632_001:0696c02": "梵音楚夏不同",
    "X33n0632_001:0696c03": "幼學云。楚有三。曰東楚。南楚。西楚。自熊渠封子紅為",
    "X33n0632_001:0696c04": "鄂王。始名鄂渚。漢曰江夏。吳都此曰武昌。即今湖廣",
    "X33n0632_001:0696c05": "省是也。夏者華夏也。又曰中州。中原。周自成王營洛。",
    "X33n0632_001:0696c06": "至平王東遷。始居於此。秦曰三川。漢曰洛陽。唐曰東",
    "X33n0632_001:0696c07": "都。宋曰西京。即今河南省是也。不同者。謂楚夏言音。",
    "X33n0632_001:0696c08": "輕重呼召不同。西域梵音類此。蓋以中天類中夏。餘",
    "X33n0632_001:0696c09": "四類三楚。故云爾也。",
    "X33n0632_001:0696c10": "此方聖教稱經",
    "X33n0632_001:0696c11": "此方聖教。即孔子之教也。稱經者。如詩。書。禮。易。春秋。",
    "X33n0632_001:0696c12": "稱為五經。修多羅乃西域聖教。故亦譯為經。見華嚴",
    "X33n0632_001:0696c13": "懸談。",
    "X33n0632_001:0696c14": "甲順乙違",
    "X33n0632_001:0696c15": "謂諸家判教。彼此不同。如甲之與乙。若從此則違彼。",
    "X33n0632_001:0696c16": "順彼則違此也。",
    "X33n0632_001:0696c17": "惟七十五",
    "X33n0632_001:0696c18": "三藏法數云。小乘教七十五法。攝為五類。謂色。心。心",
    "X33n0632_001:0696c19": "所。不相應。無為。是也。俱舍頌曰。色法十一心法一。四",
    "X33n0632_001:0696c20": "十六種心所法。一十四種不相應。三種無為七十五。",
    "X33n0632_001:0696c21": "初地即為八",
    "X33n0632_001:0696c22": "楞伽經第四云。初地則為八。第九則為七。七亦復為",
    "X33n0632_001:0696c23": "八。第二為第三。第四為第五。第三為第六。無所有何",
    "X33n0632_001:0696c24": "次。註云。頓教不立階級。故許互為。末言無所有何次",
    "X33n0632_001:0697a01": "者。謂一切俱遣。何論次第。",
    "X33n0632_001:0697a02": "淨名默住",
    "X33n0632_001:0697a03": "維摩經云。於是文殊師利。問維摩詰。我等各自說已。",
    "X33n0632_001:0697a04": "仁者當說。何等是菩薩入不二法門。時維摩詰默然",
    "X33n0632_001:0697a05": "無言。文殊師利歎曰。善哉善哉。乃至無有文字語言。",
    "X33n0632_001:0697a06": "是真入不二法門。",
    "X33n0632_001:0697a07": "擔麻棄金",
    "X33n0632_001:0697a08": "昔有二人。入山興業。各擔麻一擔。偶於中路見無數",
    "X33n0632_001:0697a09": "布帛。一智者云。吾棄麻擔布帛。一愚者云。吾擔來路",
    "X33n0632_001:0697a10": "遠。只是擔麻。前行不遠。又見白銀。智者棄布帛擔銀。",
    "X33n0632_001:0697a11": "愚者依舊擔麻。前行又見黃金。智者棄銀擔金。愚者",
    "X33n0632_001:0697a12": "依舊只是擔麻。自負所見。不肯從人者。大率如是。見",
    "X33n0632_001:0697a13": "彌陀演義。",
    "X33n0632_001:0697a14": "華嚴食金剛喻",
    "X33n0632_001:0697a15": "華嚴經第五十二云。譬如丈夫。食少金剛。終竟不消。",
    "X33n0632_001:0697a16": "要穿其身。出在於外。何以故。金剛不與肉身雜穢而",
    "X33n0632_001:0697a17": "同止故。於如來所。種少善根。亦復如是。要穿一切有",
    "X33n0632_001:0697a18": "為諸行煩惱身過。到於無為究竟智處。何以故。此少",
    "X33n0632_001:0697a19": "善根。不與有為諸行煩惱而共住故。",
    "X33n0632_001:0697a20": "自暴自棄",
    "X33n0632_001:0697a21": "孟子曰。自暴者。不可與有言也。自棄者。不可與有為",
    "X33n0632_001:0697a22": "也。言非禮義。謂之自暴者。吾身不能居仁由義。謂之",
    "X33n0632_001:0697a23": "自棄者。見離婁篇。",
    "X33n0632_001:0697a24": "快見後身",
    "X33n0632_001:0697b01": "觀佛三昧海經第六云。舍衛城中。須達長者家。有一",
    "X33n0632_001:0697b02": "老母。不欲見佛。佛在其前。以扇自障。佛令其扇如鏡。",
    "X33n0632_001:0697b03": "無所障礙。四方上下。總皆是佛。以手覆面。十指皆化",
    "X33n0632_001:0697b04": "為佛。老母不信。佛令羅雲度之。羅雲化作轉輪聖王。",
    "X33n0632_001:0697b05": "至長者家。宣揚妙法。老母聞已。心生歡喜。遂詣佛所。",
    "X33n0632_001:0697b06": "出家受具。獲得果證。波斯匿王白佛言。此母宿有何",
    "X33n0632_001:0697b07": "罪。生卑賤處。復何福慶。今值世尊。佛言。過去有佛。名",
    "X33n0632_001:0697b08": "寶蓋燈王。佛滅度後。像法之中。有王。名曰雜寶華光。",
    "X33n0632_001:0697b09": "有子。名曰快見。欲求出家。王即聽許。山中有一比丘。",
    "X33n0632_001:0697b10": "受為弟子。謗師空無智慧。願我後生。不樂見也。我阿",
    "X33n0632_001:0697b11": "闍黎。智慧辯才。願生生為我知識。以謬解故。命終之",
    "X33n0632_001:0697b12": "後。墮無間獄。爾時和尚者。今我身是。阿闍黎者。今羅",
    "X33n0632_001:0697b13": "雲是。快見比丘者。今老母是。",
    "X33n0632_001:0697b14": "△弘傳序",
    "X33n0632_001:0697b15": "慈照之頌",
    "X33n0632_001:0697b16": "頌曰。南山大師最幽玄。撮成樞要在經前。韋馱天將",
    "X33n0632_001:0697b17": "親垂報。十方諸佛許師言。",
    "X33n0632_001:0697b18": "祥邁老人所加",
    "X33n0632_001:0697b19": "元道者山。雲峯寺。如意野老祥邁者。太原人也。內窮",
    "X33n0632_001:0697b20": "三藏。外覈九流。曾與道士丘處機等。辯論真偽。於至",
    "X33n0632_001:0697b21": "元十八年。十月二十日。奉旨焚經。道經皆毀。由是佛",
    "X33n0632_001:0697b22": "日重輝。曾著辯偽錄五卷。入藏流通。詳見本錄序。",
    "X33n0632_001:0697b23": "關中記",
    "X33n0632_001:0697b24": "漢都長安。東有函谷關。南有蕘關。武關。西有散關。北",
    "X33n0632_001:0697c01": "蕭關。居四關之中。故名關中。見正字通。記。誌書也。",
    "X33n0632_001:0697c02": "僧祐律師",
    "X33n0632_001:0697c03": "師姓俞氏。其先彭城下邳人。父世居建業。依定林寺",
    "X33n0632_001:0697c04": "法達法師祝法。年滿受具。執操堅明。受業於法頴律",
    "X33n0632_001:0697c05": "師。精嚴毗尼。齊文宣王請講律。聽眾常七八百人。永",
    "X33n0632_001:0697c06": "明中。敕試簡五眾。宣講十誦。更伸受戒之法。年衰脚",
    "X33n0632_001:0697c07": "疾。敕乘輿入內宮。為六宮受戒。梁臨川王。南平王等。",
    "X33n0632_001:0697c08": "並崇其戒範。天監十七年。示寂於建初寺。春秋七十",
    "X33n0632_001:0697c09": "有四。撰三藏記。法苑記。世界記。釋迦譜。弘明集。皆行",
    "X33n0632_001:0697c10": "於世。詳見高僧傳十一卷。",
    "X33n0632_001:0697c11": "操觚讀傳則鴻儒服膺至梵僧稱讚",
    "X33n0632_001:0697c12": "佛祖通載云。道宣律師。丹徒人也。一云長城人。年十",
    "X33n0632_001:0697c13": "五歲。依日嚴頵公受業。二十歲。依弘福智首律師進",
    "X33n0632_001:0697c14": "具。復依首師學律。性好禪那。期修正定。頵師曰。戒淨",
    "X33n0632_001:0697c15": "定明。慧方有據。始聽未閑。持犯焉識。後徙居終南紵",
    "X33n0632_001:0697c16": "麻蘭苦。製行事鈔。師築戒壇成。俄有梵僧禮壇讚曰。",
    "X33n0632_001:0697c17": "自佛滅後。像法住世。興發毗尼。惟師一人也。觚竹簡",
    "X33n0632_001:0697c18": "也。陸士衡文賦曰。或操觚以率爾。今稱善作文者。謂",
    "X33n0632_001:0697c19": "之染翰操觚。",
    "X33n0632_001:0697c20": "述而不作",
    "X33n0632_001:0697c21": "子曰。述而不作。信而好古。竊比於我老彭。註云。述傳",
    "X33n0632_001:0697c22": "舊而已。作則創始也。故作非聖人不能。而述則賢者",
    "X33n0632_001:0697c23": "可及。竊比。尊之之辭。我。親之之辭。老彭商賢大夫也。",
    "X33n0632_001:0697c24": "此蓋聖人之謙辭耳。見論語上。",
    "X33n0632_001:0698a01": "蠻夷猾夏",
    "X33n0632_001:0698a02": "帝曰。臯陶。蠻夷猾夏。宼賊姦宄。汝作士。五形有服。註",
    "X33n0632_001:0698a03": "云。猾亂。夏。明而大也。曾氏曰。中國文明之地。故曰華",
    "X33n0632_001:0698a04": "夏。四時之夏。亦取此義。劫人曰宼。殺人曰賊。在外曰",
    "X33n0632_001:0698a05": "姦。在內曰宄。士。理也。服。服其罪也。見書經舜典。",
    "X33n0632_001:0698a06": "震乃東方之卦",
    "X33n0632_001:0698a07": "周易繫辭云。太極生兩儀。兩儀生四象。四象生八卦。",
    "X33n0632_001:0698a08": "一曰乾。西北。二曰坎。正北。三曰艮。東北。四曰震。正東。",
    "X33n0632_001:0698a09": "五曰巽。東南。六曰離。正南。七曰坤。西南。八曰充。正西。",
    "X33n0632_001:0698a10": "載亦年也",
    "X33n0632_001:0698a11": "爾雅云。夏曰歲。商曰祀。周曰年。唐虞曰載。蓋載取物",
    "X33n0632_001:0698a12": "終更始之義。歲以星一歲而周。祀以祭一歲而徧。年",
    "X33n0632_001:0698a13": "以禾一歲而熟。四者名異而實同也。",
    "X33n0632_001:0698a14": "東方屬青",
    "X33n0632_001:0698a15": "東方。其行木。其色青。其常仁。其味酸。其藏肝。四德曰",
    "X33n0632_001:0698a16": "元。於時為春。發竅於眼。又黃帝素問云。五藏應四時。",
    "X33n0632_001:0698a17": "各有收受乎。岐伯曰。有。東方色青。入通於肝。開竅於",
    "X33n0632_001:0698a18": "眼。其味酸。其音角。",
    "X33n0632_001:0698a19": "邵平種瓜",
    "X33n0632_001:0698a20": "邵平。秦東陵侯也。秦滅。平為布衣。種瓜於長安城東。",
    "X33n0632_001:0698a21": "故世謂之東陵瓜。一云青門瓜。後賢詠詩曰。漢王提",
    "X33n0632_001:0698a22": "劍滅孤秦。亡國諸侯盡是臣。惟有東陵能守節。甘作",
    "X33n0632_001:0698a23": "青門種瓜人。見漢史。並故事書。",
    "X33n0632_001:0698a24": "禹貢雍州之域",
    "X33n0632_001:0698b01": "禹貢。夏書篇名。雍州。九州之一。書云。黑水西河惟雍",
    "X33n0632_001:0698b02": "州。註云。雍州之域。西據黑水。東距西河。謂之西河者。",
    "X33n0632_001:0698b03": "主冀都而言也。九州。謂冀州。兖州。青州。徐州。揚州。荊",
    "X33n0632_001:0698b04": "州。豫州。梁州。雍州。是也。",
    "X33n0632_001:0698b05": "五胡亂華",
    "X33n0632_001:0698b06": "前趙劉淵。都平陽。後趙石勒。都襄陽。前秦符堅。後秦",
    "X33n0632_001:0698b07": "姚萇。皆都。長安。前燕。慕容俊。據鄴。見鑑書。及東西晉。",
    "X33n0632_001:0698b08": "梓里",
    "X33n0632_001:0698b09": "詩曰。惟桑與梓。必恭敬止。註云。梓桑二木名。古者五",
    "X33n0632_001:0698b10": "畝之宅。樹之牆下。以遺子孫。給蠶食。具器用。子孫守",
    "X33n0632_001:0698b11": "之。必應恭敬。見小雅小弁章。今稱梓里者。意指大師",
    "X33n0632_001:0698b12": "生處。以是父母植桑梓之地也。",
    "X33n0632_001:0698b13": "度人不減掬多",
    "X33n0632_001:0698b14": "四祖優波掬多尊者。吒利國人也。在世化導。證果最",
    "X33n0632_001:0698b15": "多。每度一人。以一籌置於石室。其室縱十八肘。廣十",
    "X33n0632_001:0698b16": "二肘。充滿其間。見傳燈錄。",
    "X33n0632_001:0698b17": "焦芽敗種跛鱉瘸驢",
    "X33n0632_001:0698b18": "維摩經迦葉自責云。我等何為永絕其根。於此大乘。",
    "X33n0632_001:0698b19": "已如敗種。釋云。敗種者。已壞之種。不能發生。二乘灰",
    "X33n0632_001:0698b20": "身泯智。不能發生大乘善根。亦復如是。楞嚴經云。何",
    "X33n0632_001:0698b21": "謂聖智三相。謂無所有相。一切諸佛自願處相。自覺",
    "X33n0632_001:0698b22": "聖智究竟之相。修行得此已。能捨跛驢心智慧相。釋",
    "X33n0632_001:0698b23": "云。跛謂足不能行。即瘸義也。言二乘智慧。但行於空。",
    "X33n0632_001:0698b24": "不能空有雙行。故以為喻。焦芽跛鱉。未見出載。或是",
    "X33n0632_001:0698c01": "講演者配對之詞。再俟參考。",
    "X33n0632_001:0698c02": "未可以言貌觀也",
    "X33n0632_001:0698c03": "子曰。論篤是與。君子者乎。色莊者乎。註云。言但以其",
    "X33n0632_001:0698c04": "言論篤實而與之。則未知其為君子者乎。為色莊者",
    "X33n0632_001:0698c05": "乎。言不可以言貌取人也。見論語下。",
    "X33n0632_001:0698c06": "扣關擊節",
    "X33n0632_001:0698c07": "扣關。緊要處。難過而能過。擊節。阻隔處。不通而能通。",
    "X33n0632_001:0698c08": "謂扣其機關。擊其節要。見寶訓音義。",
    "X33n0632_001:0698c09": "蛇足",
    "X33n0632_001:0698c10": "史記。陳軫見楚使昭陽曰。人有遺舍人一巵酒。舍人",
    "X33n0632_001:0698c11": "相謂曰。請畫地為蛇。先成者為飲。一人先成。舉酒而",
    "X33n0632_001:0698c12": "起曰。吾能為之足。及為足。其一人奪酒而飲曰。蛇無",
    "X33n0632_001:0698c13": "足。今為足。非蛇也。",
    "X33n0632_001:0698c14": "[月*暴]腮龍門",
    "X33n0632_001:0698c15": "龍門山。在河東郡之西界。其山高五千仞(八尺)。而有三",
    "X33n0632_001:0698c16": "級。其水流注於下。赤色鯉魚。每於春暄之際。會此山",
    "X33n0632_001:0698c17": "下。逆水而上。若有分者。登過龍門。自有天火。燒尾脫",
    "X33n0632_001:0698c18": "鱗。驅雷駕電。興雲致雨。得化為龍。若登不過者。自有",
    "X33n0632_001:0698c19": "紅朱點額。不得再登。[月*暴]腮於龍門之下。見會玄記。",
    "X33n0632_001:0698c20": "文軌",
    "X33n0632_001:0698c21": "中庸云。今天下車同軌。書同文。行同倫。張居正註云",
    "X33n0632_001:0698c22": "子思意謂。當今天下。雖非文武之時。然其法制典章。",
    "X33n0632_001:0698c23": "世世遵守。無敢有異同者。試以三事言之。如車。造非",
    "X33n0632_001:0698c24": "一人。而其轍迹之廣狹無不一。如字。寫非一人。而其",
    "X33n0632_001:0699a01": "點畫形象無不一。如禮。行非一人。而其親疎貴賤次",
    "X33n0632_001:0699a02": "序無不一也。而況生今之世。豈可得而違背哉。",
    "X33n0632_001:0699a03": "服膺不忘",
    "X33n0632_001:0699a04": "子曰。回之為人也。擇乎中庸。得一善。則拳拳服膺。而",
    "X33n0632_001:0699a05": "弗失之矣。註云。回。孔子弟子。姓顏。字子淵。拳拳奉持",
    "X33n0632_001:0699a06": "之貌。服猶著也。膺胷也。奉持而著之心胷之間。言能",
    "X33n0632_001:0699a07": "守也。見中庸。",
    "X33n0632_001:0699a08": "抱石沉淵之流",
    "X33n0632_001:0699a09": "湯將伐桀。因卞隨而謀。卞隨曰。非吾事也。湯曰。孰可。",
    "X33n0632_001:0699a10": "曰。吾不知也。又因瞀光而謀。瞀光曰。非吾事也。湯曰。",
    "X33n0632_001:0699a11": "孰可。曰吾不知也。湯曰。伊尹何如。曰強力忍垢。吾不",
    "X33n0632_001:0699a12": "知其他也。湯遂伊尹謀伐桀克之。以讓卞隨。卞隨不",
    "X33n0632_001:0699a13": "受。自投稠水而死。又讓瞀光。光亦不受。乃負石自沉",
    "X33n0632_001:0699a14": "於廬水。見莊子讓王篇。",
    "X33n0632_001:0699a15": "怖頭失性之人",
    "X33n0632_001:0699a16": "楞嚴經第四卷。佛告富樓那。汝雖除疑。餘惑未盡。吾",
    "X33n0632_001:0699a17": "以世間現前諸事。今復問汝。汝豈不聞室羅筏城。演",
    "X33n0632_001:0699a18": "若達多。忽於晨朝。以鏡照面。愛鏡中頭。眉目可見。瞋",
    "X33n0632_001:0699a19": "責己頭。不見面目。以為魑魅。無狀狂走。於意云何。此",
    "X33n0632_001:0699a20": "人何因無狀狂走。富樓那言。是人心狂。更無他故。釋",
    "X33n0632_001:0699a21": "云。以為魑魅等。自怖無頭也。是人心狂者。迷失本性",
    "X33n0632_001:0699a22": "也。",
    "X33n0632_001:0699a23": "古經書亦然",
    "X33n0632_001:0699a24": "自古經書。以軸為卷。筆談云。印板書籍。唐初尚未有。",
    "X33n0632_001:0699b01": "蓋為之自馮道始耳。",
    "X33n0632_001:0699b02": "魏周焚毀",
    "X33n0632_001:0699b03": "元魏世祖。初即位時。遵太祖之業。每引高德沙門。與",
    "X33n0632_001:0699b04": "共談論。司徒崔浩。尤不信佛。旁訪國事。每以為懷。言",
    "X33n0632_001:0699b05": "佛法虗誕。為俗費害。黃老仙道。可以存心。後因蓋吾",
    "X33n0632_001:0699b06": "反於杏城。帝乃西伐。時浩從焉。至長安。從官入僧室。",
    "X33n0632_001:0699b07": "見有弓矢。出以奏聞。帝怒曰。此非沙門所用。當與蓋",
    "X33n0632_001:0699b08": "吾通謀。規害人耳。命有司案誅一寺。下詔曰。自王公",
    "X33n0632_001:0699b09": "以下。有私養沙門者。誅滅一門。時恭宗為太子。每上",
    "X33n0632_001:0699b10": "表陳諫。帝皆不許。浩又重譖。帝信其言。復下詔曰。一",
    "X33n0632_001:0699b11": "切蕩除。所有圖像胡經。皆擊碎焚毀。沙門無論少長。",
    "X33n0632_001:0699b12": "悉坑之。周高祖安忍嫌郄。信任讖緯。偏以為心。自古",
    "X33n0632_001:0699b13": "相傳。黑者得也。謂有黑相當得天下。所以衣物旗幟。",
    "X33n0632_001:0699b14": "並變為黑。祖初重佛法。下禮沙門。有道士張賓。譎詐",
    "X33n0632_001:0699b15": "罔上。私達其黨。以黑釋為國忌。黃老為國祥。帝納其",
    "X33n0632_001:0699b16": "言。信道輕佛。時有僧衛元嵩。與賓唇齒相扇。惑動帝",
    "X33n0632_001:0699b17": "情。後召德僧名儒高道。三番集議。是非更廣。莫簡帝",
    "X33n0632_001:0699b18": "心。乃經五載。至建德三年。勅僧人道士。並令還俗。三",
    "X33n0632_001:0699b19": "寶福財。散給臣下。寺觀塔廟。賜給王公。則經亦因之",
    "X33n0632_001:0699b20": "廢毀。二事詳見廣弘明集。",
    "X33n0632_001:0699b21": "濟濟多士",
    "X33n0632_001:0699b22": "詩曰。王國克生。維周之貞。濟濟多士。文王以寧。註云。",
    "X33n0632_001:0699b23": "貞榦也。濟濟多貌。言文王之國。能生眾多之士。則足",
    "X33n0632_001:0699b24": "以為國之榦。而文王亦賴以為安矣。見大雅文王篇。",
    "X33n0632_001:0699c01": "辯遜天女",
    "X33n0632_001:0699c02": "華嚴經第二十九云。復次佛子。譬如自在天王。有天",
    "X33n0632_001:0699c03": "婇女。名曰善口。於其口中。出一音聲。其聲則與百千",
    "X33n0632_001:0699c04": "種樂而共相應。一一樂中。復有百千差別音聲。佛子。",
    "X33n0632_001:0699c05": "彼善口女。從口一聲。出於如是無量音聲。",
    "X33n0632_001:0699c06": "△卷一之上",
    "X33n0632_001:0699c07": "民鮮能久矣",
    "X33n0632_001:0699c08": "子曰。中庸其至矣乎。民鮮能久矣。註云。過則失中。不",
    "X33n0632_001:0699c09": "及則未至。故惟中庸之德為至。然亦人所同得。但世",
    "X33n0632_001:0699c10": "教衰。民不興行。故鮮能之。今已久矣。見中庸。",
    "X33n0632_001:0699c11": "周禮掌四方之語各有其官",
    "X33n0632_001:0699c12": "禮記王制篇云。五方之民。言語不通。嗜欲不同。達其",
    "X33n0632_001:0699c13": "志。通其欲。東方曰寄。南方曰象。西方曰狄鞮。北方曰",
    "X33n0632_001:0699c14": "譯。方氏曰。寄。言能寓風俗之異於此。象。謂能倣象風",
    "X33n0632_001:0699c15": "俗之異於彼。鞮。則欲別其服飾之異。譯。則欲辨其言",
    "X33n0632_001:0699c16": "語之異也。",
    "X33n0632_001:0699c17": "私淑",
    "X33n0632_001:0699c18": "孟子曰。予未得為孔子徒也。予私淑諸人也。註云。私",
    "X33n0632_001:0699c19": "猶竊也。淑善也。人謂子思之徒也。言予雖未得親受",
    "X33n0632_001:0699c20": "業於孔子之門。然聖人之澤尚存。猶有能傳其學者。",
    "X33n0632_001:0699c21": "故我得聞孔子之道於人。而私竊以善其身。蓋推尊",
    "X33n0632_001:0699c22": "孔子。而自謙之辭也。見離婁篇。",
    "X33n0632_001:0699c23": "讀古",
    "X33n0632_001:0699c24": "齊桓公讀書於堂上。輪扁斵輪於堂下。釋椎鑿而上。",
    "X33n0632_001:0700a01": "問桓公曰。敢問公之所讀者。何言也。公曰。聖人之言",
    "X33n0632_001:0700a02": "也。曰聖人在乎。公曰。亡矣。曰然則公之所讀者。乃古",
    "X33n0632_001:0700a03": "人之糟粕也。公曰。寡人讀書。輪人安得議乎。有說則",
    "X33n0632_001:0700a04": "可。無說則死。扁曰。以臣之事觀之。徐則甘而不固。疾",
    "X33n0632_001:0700a05": "則苦而不入。不徐不疾。得之於心。應之於手。口不能",
    "X33n0632_001:0700a06": "言。有數存焉。於其間。臣不能喻臣之子。臣之子亦不",
    "X33n0632_001:0700a07": "能受之於臣。是以行年七十而老斵輪。古之人。與其",
    "X33n0632_001:0700a08": "不可傳者死矣。然則君之所讀者。古人之糟粕也。精",
    "X33n0632_001:0700a09": "解云。餔糟粕者。豈知酒味。讀古人之遺書者。豈知道",
    "X33n0632_001:0700a10": "味哉。見莊子天道篇。",
    "X33n0632_001:0700a11": "佛現十種神變度之",
    "X33n0632_001:0700a12": "所謂毒龍不害。龍火不燒。恒水不溺。三方取果。北方",
    "X33n0632_001:0700a13": "取粳米。忉利取甘露。知嫌隱去。知念現來。火滅還然。",
    "X33n0632_001:0700a14": "斧舉不下。詳見瑞應經。及諸律受戒犍度中。",
    "X33n0632_001:0700a15": "止耆婆之車",
    "X33n0632_001:0700a16": "報恩經第六云。目連以弟子病。上忉利天以問耆婆。",
    "X33n0632_001:0700a17": "正值諸天入歡喜園。爾時目連。在路側立。一切諸天。",
    "X33n0632_001:0700a18": "無顧看者。耆婆後至。顧見目連。向舉一手。乘車直過。",
    "X33n0632_001:0700a19": "目連自念。此本人中是我弟子。今受天福。以著天樂。",
    "X33n0632_001:0700a20": "都失本心。即以神力。制車令住。耆婆下車。禮目連足。",
    "X33n0632_001:0700a21": "目連種種因緣。責其不可。耆婆曰。以我人中為大德",
    "X33n0632_001:0700a22": "弟子。是故舉手問訊。頗見諸天有爾者否。諸天以著",
    "X33n0632_001:0700a23": "樂深心。不得自在。是使爾耳。目連問曰。有弟子病。當",
    "X33n0632_001:0700a24": "云何治。耆婆曰。惟以斷食為本。",
    "X33n0632_001:0700b01": "焚得勝之殿",
    "X33n0632_001:0700b02": "帝釋與修羅戰勝。因造得勝殿。莊嚴奇麗。目連往看。",
    "X33n0632_001:0700b03": "諸天婇女。皆隱避不出。目連念帝釋著樂。不修道本。",
    "X33n0632_001:0700b04": "乃以神通焚燒其殿。仍為帝釋說無常苦空等法。帝",
    "X33n0632_001:0700b05": "釋歡喜。後殿儼然。無灰烟色。見法華文句。",
    "X33n0632_001:0700b06": "攝調達而歸正法",
    "X33n0632_001:0700b07": "五分律第二十五云。爾時調達。自立五法。將五百新",
    "X33n0632_001:0700b08": "學比丘。和合布薩。時舍利弗。目犍連。往詣彼眾。調達",
    "X33n0632_001:0700b09": "便言。善來。可就此坐。汝等先是沙門瞿曇第一弟子。",
    "X33n0632_001:0700b10": "今復為吾作第一弟子。不亦善乎。舍利目連。默然不",
    "X33n0632_001:0700b11": "答。調達謂受其語。即効佛常法。告言。汝為眾說法。吾",
    "X33n0632_001:0700b12": "背小痛。當自消息。便四揲僧伽黎右脇而臥。不繫念",
    "X33n0632_001:0700b13": "故。須臾眠熟。轉左脇臥。鼾聲駭人。時目犍連現種種",
    "X33n0632_001:0700b14": "神變。舍利弗說種種妙法。五百比丘。見聞是已。即於",
    "X33n0632_001:0700b15": "座上。遠塵離垢。於諸法中。得法眼淨。",
    "X33n0632_001:0700b16": "取釋種以藏梵天",
    "X33n0632_001:0700b17": "波斯匿王太子。名流離。因戲坐佛座。被毀結怨。後欲",
    "X33n0632_001:0700b18": "興師往伐釋種。目連白佛言。流離往伐釋種。我欲移",
    "X33n0632_001:0700b19": "其四部令擲他方。佛言。汝有智德。終不能安。目連意",
    "X33n0632_001:0700b20": "終不已。遂取知識四五千人。盡著鉢中。舉置梵天。軍",
    "X33n0632_001:0700b21": "兵去後。目連白佛。承佛神力。救得四五千人。佛言。汝",
    "X33n0632_001:0700b22": "往看之。目連下鉢。人皆已死。詳見圓覺疏鈔。",
    "X33n0632_001:0700b23": "見佛負墮",
    "X33n0632_001:0700b24": "如來紀略云。侵爪梵志竪義。與佛約云。我義若墮。當",
    "X33n0632_001:0700c01": "自斬首。佛言。汝以何為宗。曰一切不受。佛問曰。受是",
    "X33n0632_001:0700c02": "見否。志拂袖而去。至中路忽省。乃歎曰。我兩處負墮。",
    "X33n0632_001:0700c03": "是見若受。負門處粗。是見不受。負門處細。是義一切",
    "X33n0632_001:0700c04": "不知。惟佛菩薩。知我義墮。我當斬首謝佛。回至佛所。",
    "X33n0632_001:0700c05": "白言。世尊。我義兩處負墮。今斬首謝佛。佛言。我法之",
    "X33n0632_001:0700c06": "中。無如是事。汝當回心向道。於是同五百徒眾。投佛",
    "X33n0632_001:0700c07": "出家。證羅漢果。",
    "X33n0632_001:0700c08": "不看婆羅門六日",
    "X33n0632_001:0700c09": "佛言。羅雲過去世時。曾作國王。時有仙人。來語王言。",
    "X33n0632_001:0700c10": "王法治賊。當治我罪。王言。汝有何罪。仙言。我入王國。",
    "X33n0632_001:0700c11": "犯不與取。用王水及楊枝。王言。我以水及楊枝。施及",
    "X33n0632_001:0700c12": "一切。何罪之有。仙言。王雖如此。我心疑悔。終不除也。",
    "X33n0632_001:0700c13": "王言。若必欲爾。少停。待我入還。王入宮中。六日不出。",
    "X33n0632_001:0700c14": "仙人在王園中。六日飢渴。因自思惟。王正以此治我。",
    "X33n0632_001:0700c15": "王過六日出。辭謝仙人曰。我便相忘。莫見咎也。以是",
    "X33n0632_001:0700c16": "因緣。故受五百世三惡道苦。五百世。常六年在母胎",
    "X33n0632_001:0700c17": "中。詳見大智度論十七卷。",
    "X33n0632_001:0700c18": "若干",
    "X33n0632_001:0700c19": "禮記曲禮曰。問天子之年。對曰。聞之。始服衣若干尺",
    "X33n0632_001:0700c20": "矣。註云。若如也。未定之辭。數始於一而成於十。干字",
    "X33n0632_001:0700c21": "从一从十。故言若干。謂或如一。或如十。凡數之未定",
    "X33n0632_001:0700c22": "者。皆可言之。",
    "X33n0632_001:0700c23": "阿難代陳三請",
    "X33n0632_001:0700c24": "爾時世尊。在尼拘律園。摩訶波闍波提。與五百舍夷",
    "X33n0632_001:0701a01": "女人。俱詣佛所。頭面禮足。白言。世尊。願聽女人。於佛",
    "X33n0632_001:0701a02": "法中出家為道。佛言。且止。瞿曇彌。莫作是語。未欲令",
    "X33n0632_001:0701a03": "女人。於佛法中出家為道。佛還舍衛國。摩訶波闍波",
    "X33n0632_001:0701a04": "提等。自共剃髮。披袈裟。往祇桓門外立。步涉脚破。涕",
    "X33n0632_001:0701a05": "泣流淚。阿難見已。問知其故。即往白佛。善哉世尊。願",
    "X33n0632_001:0701a06": "聽女人。於佛法中出家受戒。佛告阿難。且止。莫欲令",
    "X33n0632_001:0701a07": "女人。於佛法中出家受戒。何以故。若女人於佛法中",
    "X33n0632_001:0701a08": "出家受戒。則令佛法不久。阿難白佛。若使女人出家",
    "X33n0632_001:0701a09": "受戒。乃至能得阿羅漢果否。佛言能得。若能得果。願",
    "X33n0632_001:0701a10": "佛聽許。佛告阿難。今為女人制八盡形壽不可過法。",
    "X33n0632_001:0701a11": "若能行者。即是受戒。詳見四分律藏第四十八卷。",
    "X33n0632_001:0701a12": "位不退等",
    "X33n0632_001:0701a13": "台宗云。惑有三種。謂見思。塵沙。無明。若破見思。證空",
    "X33n0632_001:0701a14": "寂理。名位不退。永不失超凡之位故。若斷塵沙。能行",
    "X33n0632_001:0701a15": "化道。名行不退。永不失菩薩之行故。若破無明。親證",
    "X33n0632_001:0701a16": "法性。名念不退。永不失中道正念故。",
    "X33n0632_001:0701a17": "庭列八佾",
    "X33n0632_001:0701a18": "孔子謂季氏。八佾舞於庭。註云。季氏。魯大夫。季孫氏",
    "X33n0632_001:0701a19": "也。佾舞列也。天子八。諸侯六。大夫四。士二。每佾人數。",
    "X33n0632_001:0701a20": "如其佾數。見論語上。",
    "X33n0632_001:0701a21": "彌陀色變發起",
    "X33n0632_001:0701a22": "大彌陀經云。世尊一日。容顏異常。阿難問言。我從侍",
    "X33n0632_001:0701a23": "佛。未曾獲覩威容。有如今日。豈非念過去諸佛。或念",
    "X33n0632_001:0701a24": "未來諸佛。故致然耶。釋曰。此世尊色變。阿難請問事",
    "X33n0632_001:0701b01": "也。由此如來讚問為說。是為一經發起。",
    "X33n0632_001:0701b02": "楞嚴墮婬發起",
    "X33n0632_001:0701b03": "楞嚴經云。爾時阿難。因乞食次。經歷婬室。遭大幻術。",
    "X33n0632_001:0701b04": "摩登伽女。以娑毗迦羅先梵天呪。攝入婬席。婬躬撫",
    "X33n0632_001:0701b05": "摩。將毀戒體。釋曰。此阿難誤墮婬室事也。由此如來。",
    "X33n0632_001:0701b06": "頂光化佛說呪。文殊將呪往護。阿難歸來。哀求妙定。",
    "X33n0632_001:0701b07": "如來為之次第開示。故為發起也。",
    "X33n0632_001:0701b08": "憤憤悱悱",
    "X33n0632_001:0701b09": "子曰。不憤不啟。不悱不發。註云。憤者。心求通而未得",
    "X33n0632_001:0701b10": "之意。悱者。口欲言而未能之貌。啟謂開其意。發謂達",
    "X33n0632_001:0701b11": "其辭。見論語上。",
    "X33n0632_001:0701b12": "萬派朝宗",
    "X33n0632_001:0701b13": "如前有水盡皆朝宗中引。",
    "X33n0632_001:0701b14": "羣星拱北",
    "X33n0632_001:0701b15": "子曰。為政以德。譬如北辰。居其所而眾星拱之。註云。",
    "X33n0632_001:0701b16": "政之為言正也。所以正人之不正也。德之為言得也。",
    "X33n0632_001:0701b17": "行道而有得於心也。北辰北極。天之樞也。居其所。不",
    "X33n0632_001:0701b18": "動也。言眾星四面旋繞。而歸向之也。見論語上。",
    "X33n0632_001:0701b19": "簧鼓之儀",
    "X33n0632_001:0701b20": "詩小雅鹿鳴篇云。我有嘉賓。鼓琴吹笙。吹笙鼓簧。承",
    "X33n0632_001:0701b21": "筐是將。註云。簧者。笙中之簧也。大笙十九簧。小笙十",
    "X33n0632_001:0701b22": "三簧。女媧氏作。簧。即笙中金鍱也。蓋笙竽皆以竹管",
    "X33n0632_001:0701b23": "植於匏中。而竅其管底之側。以薄金鍱障之。吹則鼓",
    "X33n0632_001:0701b24": "之而出聲。所謂鼓簧也。今彌勒示同不知。鼓動文殊",
    "X33n0632_001:0701c01": "以啟說法之端。有類乎此。",
    "X33n0632_001:0701c02": "困心橫慮",
    "X33n0632_001:0701c03": "孟子曰。人恒過。然後能改。困於心。橫於慮。而後作。註",
    "X33n0632_001:0701c04": "云。恒常也。猶言大率也。橫不順也。作奮起也。言中人",
    "X33n0632_001:0701c05": "之性。常必有過。然後能改。蓋不能謹其平日。故必事",
    "X33n0632_001:0701c06": "勢窮蹙。以至困心橫慮。然後能奮發而興起也。見孟",
    "X33n0632_001:0701c07": "下告子篇。",
    "X33n0632_001:0701c08": "杜視聽於嘉會",
    "X33n0632_001:0701c09": "華嚴經入法界品云。爾時上首諸大聲聞。舍利弗。乃",
    "X33n0632_001:0701c10": "至富樓那等。在逝多林。皆悉不見如來神力。如來相",
    "X33n0632_001:0701c11": "好。乃至亦復不見不可思議菩薩境界。清涼序云。上",
    "X33n0632_001:0701c12": "德聲聞。杜視聽於嘉會。蓋上德即是上首。杜塞也。在",
    "X33n0632_001:0701c13": "眼曰視。在耳曰聽。嘉會即指逝林。言如來於逝多林",
    "X33n0632_001:0701c14": "中。入師子嚬申三昧。顯現菩薩不可思議境界。聲聞",
    "X33n0632_001:0701c15": "在座。如盲如聾。故云杜視聽也。",
    "X33n0632_001:0701c16": "善友入海即求此也",
    "X33n0632_001:0701c17": "報恩經云。過去世時。有一國王。名摩訶羅闍。有二子。",
    "X33n0632_001:0701c18": "長名善友。次名惡友。善友太子。父母愛念。一日出遊。",
    "X33n0632_001:0701c19": "見眾苦惱。白父給濟。未久之間。庫藏中物。三分用二。",
    "X33n0632_001:0701c20": "善友不忍傾竭父母庫藏。遂入大海。乞得龍王左耳",
    "X33n0632_001:0701c21": "中如意摩尼寶珠。隨意雨寶。及諸一切所須之物。給",
    "X33n0632_001:0701c22": "濟眾生。無所乏少。此約義略引。詳如彼經。",
    "X33n0632_001:0701c23": "觀妻妾如畫瓶",
    "X33n0632_001:0701c24": "出曜經云。昔有婬逸之人。意專女色。不能去離。有知",
    "X33n0632_001:0702a01": "識道人往來其家。其婦白道人言。我夫性多婬欲。恐",
    "X33n0632_001:0702a02": "不自濟。道人曰。汝夫若近汝時。便告之曰。須陀洹法。",
    "X33n0632_001:0702a03": "理應爾耶。後果如言告之。其夫甚懷慚愧。自此永息",
    "X33n0632_001:0702a04": "欲事。婦問何故永息欲事。其夫遂彩畫好瓶。內盛糞",
    "X33n0632_001:0702a05": "穢。牢蓋其口。令婦抱此。如我無異。婦依其語。抱瓶不",
    "X33n0632_001:0702a06": "離。其夫將瓶打破曰。我觀汝身。劇於此瓶。從頭至足。",
    "X33n0632_001:0702a07": "有三十六物。垢穢不淨。有何可貪耶。",
    "X33n0632_001:0702a08": "曾子啟衾",
    "X33n0632_001:0702a09": "曾子有疾。召門弟子曰。啟予足。啟予手。註云。啟開也。",
    "X33n0632_001:0702a10": "曾子平日以為身體受於父母。不敢毀傷。故使弟子。",
    "X33n0632_001:0702a11": "開其衾而視之。見論語上。",
    "X33n0632_001:0702a12": "殺身成仁",
    "X33n0632_001:0702a13": "子曰。志士仁人。無求生以害仁。有殺身以成仁。註云。",
    "X33n0632_001:0702a14": "志士有志之士。仁人則成德之人也。理當死而求生。",
    "X33n0632_001:0702a15": "則於其心有不安矣。是害其心之德也。當死而死。則",
    "X33n0632_001:0702a16": "心安而德全矣。見論語下。",
    "X33n0632_001:0702a17": "比干剖腹",
    "X33n0632_001:0702a18": "比干。紂叔父也。紂得蘇氏女。名妲姬。甚寵愛之。設酒",
    "X33n0632_001:0702a19": "池肉林。使男女躶形。相逐其間。作長夜宮。一百一十",
    "X33n0632_001:0702a20": "日為一晝。用炮烙之刑。刳孕剒涉。造鹿臺。七年乃成。",
    "X33n0632_001:0702a21": "虐害忠良。臣叔比干。竭忠而諫。不從。遂剖心而死。見",
    "X33n0632_001:0702a22": "寶訓筆說。",
    "X33n0632_001:0702a23": "率土之境",
    "X33n0632_001:0702a24": "詩云。溥天之下。莫非王土。率土之濵。莫非王臣。註云。",
    "X33n0632_001:0702b01": "溥與普同。徧也。率循也。濵涯也。言普天之下。莫非王",
    "X33n0632_001:0702b02": "之土也。率土之濵而居者。莫非王之臣也。詳見小雅",
    "X33n0632_001:0702b03": "北山章。",
    "X33n0632_001:0702b04": "視天下如敝屣",
    "X33n0632_001:0702b05": "孟子曰。舜視棄天下。猶棄敝屣也。註云。屣草履也。敝",
    "X33n0632_001:0702b06": "破壞也。甚言其視天下輕也。見孟下盡心篇。",
    "X33n0632_001:0702b07": "忘身及親",
    "X33n0632_001:0702b08": "孔子答樊遲辨惑問云。一朝之忿。忘其身以及其親。",
    "X33n0632_001:0702b09": "非惑與。註云。知一朝之忿為甚微。而禍及其親為甚",
    "X33n0632_001:0702b10": "大。則有以辨惑而懲其忿矣。見論語下。",
    "X33n0632_001:0702b11": "與木石居與鹿豕遊",
    "X33n0632_001:0702b12": "孟子曰。舜之居深山之中。與木石居。與鹿豕遊。其所",
    "X33n0632_001:0702b13": "以異於深山之野人者幾希。見孟下盡心篇。",
    "X33n0632_001:0702b14": "飯糗茹草",
    "X33n0632_001:0702b15": "孟子曰。舜之飯糗茹草也。若將終身焉。註云。飯食也。",
    "X33n0632_001:0702b16": "糗乾糒也。茹亦食也。言聖人之心。不以貧賤而有慕",
    "X33n0632_001:0702b17": "於外也。見孟下盡心篇。",
    "X33n0632_001:0702b18": "不勉而中不思而得",
    "X33n0632_001:0702b19": "中庸云。誠者。天之道也。誠之者。人之道也。誠者。不勉",
    "X33n0632_001:0702b20": "而中。不思而得。從容中道。聖人也。誠之者。擇善而固",
    "X33n0632_001:0702b21": "執之者也。",
    "X33n0632_001:0702b22": "比興不同",
    "X33n0632_001:0702b23": "詩經體註云。比者喻也。單說此物不易曉。故取彼一。",
    "X33n0632_001:0702b24": "件物。對此一件物以比之。使人即彼而識此也。興者",
    "X33n0632_001:0702c01": "起也。欲有所咏。先言他物以起其詞也。",
    "X33n0632_001:0702c02": "瓶瀉不遺",
    "X33n0632_001:0702c03": "禪林寶訓云。先聖授受之際。固非淺薄所敢傳持。如",
    "X33n0632_001:0702c04": "一器水傳於一器。始堪克紹洪規。",
    "X33n0632_001:0702c05": "惺惺寂寂",
    "X33n0632_001:0702c06": "永嘉集云。惺惺寂寂是。無記寂寂非。寂寂惺惺是。亂",
    "X33n0632_001:0702c07": "想惺惺非。釋云。智周鑒而常靜。用繁興以恒如。是曰",
    "X33n0632_001:0702c08": "惺惺寂寂。若無記寂寂。則墮昏住。故非也。不起寂滅",
    "X33n0632_001:0702c09": "定。而現諸威儀。是曰寂寂惺惺。若亂想惺惺。則墮緣",
    "X33n0632_001:0702c10": "慮。故非也。",
    "X33n0632_001:0702c11": "空生晏坐帝釋散花",
    "X33n0632_001:0702c12": "彌陀演義云。空生晏坐石室中。帝釋於空中散花供",
    "X33n0632_001:0702c13": "養。空生曰。散花者誰。曰天帝釋也。曰何所為也。曰以",
    "X33n0632_001:0702c14": "尊者善說般若。尊者曰。我本無說。帝釋曰。我亦無聞。",
    "X33n0632_001:0702c15": "無說無聞。乃真說真聞也。",
    "X33n0632_001:0702c16": "地獄蒙光頓超十地之階",
    "X33n0632_001:0702c17": "華嚴經第四十八卷。佛告寶手菩薩言。佛子。菩薩足",
    "X33n0632_001:0702c18": "下有千輻輪相。名光明普照王。有隨好。名圓滿王。常",
    "X33n0632_001:0702c19": "放四十種光明。中有一光。名清淨功德。能照億那由",
    "X33n0632_001:0702c20": "他佛剎微塵數世界。隨眾生種種業行。種種欲樂。皆",
    "X33n0632_001:0702c21": "令成熟。阿鼻地獄。極苦眾生。遇斯光者。皆悉命終生",
    "X33n0632_001:0702c22": "兜率天。既生天已。天鼓發聲。廣為說法。乃至云。爾時",
    "X33n0632_001:0702c23": "諸天子。聞說普賢廣大回向。得十地果。",
    "X33n0632_001:0702c24": "草繫鵝珠",
    "X33n0632_001:0703a01": "昔有比丘。被賊劫奪。賊恐控告聚落。其中一人。知比",
    "X33n0632_001:0703a02": "丘護生。遂以生草繫之。比丘恐傷草命。故不敢動。後",
    "X33n0632_001:0703a03": "有國王畋獵。見而問之。比丘具告所以。王為比丘解",
    "X33n0632_001:0703a04": "草而去。見大莊嚴論第三卷。昔有乞食比丘。到珠師",
    "X33n0632_001:0703a05": "舍。正逢彼匠為王穿珠。見比丘來。歡喜持鉢。入家取",
    "X33n0632_001:0703a06": "食。有鵝吞珠。比丘見之。恐傷鵝命。因此不言。珠師見",
    "X33n0632_001:0703a07": "其珠少。疑比丘盜。遂拷打之。觸處血流。鵝來囓血。其",
    "X33n0632_001:0703a08": "人恚怒。以杖擊鵝而死。比丘見已。遂以實對。其人剖",
    "X33n0632_001:0703a09": "鵝得珠。慚愧謝罪。見大莊嚴論第十一卷。",
    "X33n0632_001:0703a10": "仰彌高",
    "X33n0632_001:0703a11": "顏淵喟然歎曰。仰之彌高。鑽之彌堅。瞻之在前。忽焉",
    "X33n0632_001:0703a12": "在後。註云。喟歎聲。仰彌高。不可及。鑽彌堅。不可入。在",
    "X33n0632_001:0703a13": "前在後。恍惚不可為象。此顏淵深知夫子之道。無窮",
    "X33n0632_001:0703a14": "盡。無方體。而歎之也。見論語上。",
    "X33n0632_001:0703a15": "寬猛相濟",
    "X33n0632_001:0703a16": "鄭子產有疾。謂子太叔曰。我死。子必為政。唯有德者。",
    "X33n0632_001:0703a17": "能以寬服民。其次莫如猛。夫火烈。民望而畏之。故鮮",
    "X33n0632_001:0703a18": "死焉。水懦弱。民狎而翫之。則多死焉。故寬難。疾數月",
    "X33n0632_001:0703a19": "而卒。太叔為政。不忍猛而寬。鄭國多盜。取人於萑(丸)",
    "X33n0632_001:0703a20": "苻(蒲)之澤。太叔悔之曰。吾早從夫子不及此。興徒兵",
    "X33n0632_001:0703a21": "以攻萑苻之盜。盡殺之。盜少止。仲尼曰。善哉。政寬則",
    "X33n0632_001:0703a22": "民慢。慢則紏之以猛。猛則民殘。殘則施之以寬。寬以",
    "X33n0632_001:0703a23": "濟猛。猛以濟寬。政事以和。見左傳。",
    "X33n0632_001:0703a24": "禮樂征伐自天子出",
    "X33n0632_001:0703b01": "孔子曰。天下有道。則禮樂征伐自天子出。天下無道。",
    "X33n0632_001:0703b02": "則禮樂征伐自諸侯出。自諸侯出。葢十世希不失矣。",
    "X33n0632_001:0703b03": "自大夫出。五世希不失矣。陪臣執國命。三世希不失",
    "X33n0632_001:0703b04": "矣。註云。逆理愈甚。則其失之愈速。大約世數不過如",
    "X33n0632_001:0703b05": "此。見論語下。",
    "X33n0632_001:0703b06": "是父是子",
    "X33n0632_001:0703b07": "海雲禪師。年十八歲。太師國王。領兵取嵐城。四眾逃",
    "X33n0632_001:0703b08": "散。師侍中觀如故。時有清樂元帥史公。義州元帥李",
    "X33n0632_001:0703b09": "公。見師氣宇非常。問曰。爾何人也。師曰。沙門。史曰。食",
    "X33n0632_001:0703b10": "肉否。師曰。何肉。史曰。人肉。師曰。人非獸也。虎豹尚不",
    "X33n0632_001:0703b11": "相食。而況人乎。史曰。兵刃之下。爾亦能不傷乎。師曰。",
    "X33n0632_001:0703b12": "必仗其外護者。公喜甚。李曰。爾既為僧。禪耶教耶。師",
    "X33n0632_001:0703b13": "曰。禪教乃僧之羽翼也。如國之用人。必須文武兼濟。",
    "X33n0632_001:0703b14": "李曰。然則必也從何而住。師曰。二俱不住。二帥見師。",
    "X33n0632_001:0703b15": "無所畏懼。應對不凡。即與往見中觀。聞中觀教誨諄",
    "X33n0632_001:0703b16": "諄。喜而讚曰。果然有是父。有是子也。詳見佛祖通載",
    "X33n0632_001:0703b17": "第三十二卷。",
    "X33n0632_001:0703b18": "聖人無名",
    "X33n0632_001:0703b19": "莊子逍遙遊篇云。至人無己。神人無功。聖人無名。憨",
    "X33n0632_001:0703b20": "山大師註云。至人神人聖人。只是一箇聖人。不必作",
    "X33n0632_001:0703b21": "三樣看。又云。莊子立言本意。謂古今世人。但認一箇",
    "X33n0632_001:0703b22": "血肉之軀。為我所累。故汲汲求功求名。苦了一生。曾",
    "X33n0632_001:0703b23": "無一息之逍遙快活。惟聖人忘我忘功忘名。超脫生",
    "X33n0632_001:0703b24": "死而遊大道之鄉。故得廣大逍遙自在。快樂無窮。",
    "X33n0632_001:0703c01": "易子而教",
    "X33n0632_001:0703c02": "公孫丑曰。君子之不教子。何也。孟子曰。勢不行也。教",
    "X33n0632_001:0703c03": "者必以正。以正不行。繼之以怒。繼之以怒。則反夷矣。",
    "X33n0632_001:0703c04": "夫子教我以正。夫子未出於正也。則是父子相夷矣。",
    "X33n0632_001:0703c05": "父子相夷。則惡矣。古者易子而教之。父子之間不責",
    "X33n0632_001:0703c06": "善。責善則離。離則不祥莫不焉。註云。易子而教者。所",
    "X33n0632_001:0703c07": "以全父子之恩。而亦不失其為教也。見孟子離婁篇。",
    "X33n0632_001:0703c08": "若合符節",
    "X33n0632_001:0703c09": "孟子曰。舜生於諸馮。遷於負夏。卒於鳴條。東夷之人",
    "X33n0632_001:0703c10": "也。文王生於岐周。卒於畢郢。西夷之人也。地之相去",
    "X33n0632_001:0703c11": "也。千有餘里。世之相後也。千有餘歲。得志行乎中國。",
    "X33n0632_001:0703c12": "若合符節。先聖後聖。其揆一也。註云。符節。以玉為之。",
    "X33n0632_001:0703c13": "篆刻文字而中分之。彼此各藏其半。有故則左右相",
    "X33n0632_001:0703c14": "合以為信也。見孟下離婁篇。",
    "X33n0632_001:0703c15": "以斯道覺斯民",
    "X33n0632_001:0703c16": "伊尹曰。天之生此民也。使先知覺後知。使先覺覺後",
    "X33n0632_001:0703c17": "覺也。予天民之先覺者也。予將以斯道覺斯民也。非",
    "X33n0632_001:0703c18": "予覺之而誰也。見孟下萬章篇。",
    "X33n0632_001:0703c19": "波羅奢伽華",
    "X33n0632_001:0703c20": "章安云。此是樹名。其葉青色。華有三色。日未出時則",
    "X33n0632_001:0703c21": "黑色。日正照時則赤色。日沒之時則黃色。今取赤色",
    "X33n0632_001:0703c22": "如血義耳。見名義集。",
    "X33n0632_001:0703c23": "父作子述",
    "X33n0632_001:0703c24": "子曰。無憂者其惟文王乎。以王季為父。以武王為子。",
    "X33n0632_001:0704a01": "父作之。子述之。註云。此言文王之事。書言王季其勤",
    "X33n0632_001:0704a02": "王家。蓋其所作。亦積功累仁之事也。見中庸。",
    "X33n0632_001:0704a03": "　　△卷一之下",
    "X33n0632_001:0704a04": "申申夭夭",
    "X33n0632_001:0704a05": "子之燕居。申申如也。夭夭如也。註云。燕居。閒暇無事",
    "X33n0632_001:0704a06": "之時。申申。其容舒也。夭夭。其色愉也。見論語上。",
    "X33n0632_001:0704a07": "急先務也",
    "X33n0632_001:0704a08": "孟子曰。知者無不知也。當務之為急。仁者無不愛也。",
    "X33n0632_001:0704a09": "急親賢之為務。註云。知者固無不知。然常以所當務",
    "X33n0632_001:0704a10": "者為急。仁者固無不愛。然常急於親賢。見孟下盡心",
    "X33n0632_001:0704a11": "篇。",
    "X33n0632_001:0704a12": "聲名洋溢",
    "X33n0632_001:0704a13": "中庸云。溥博淵泉。而時出之。溥博如天。淵泉如淵。見",
    "X33n0632_001:0704a14": "而民莫不敬。言而民莫不信。行而民莫不悅。是以聲",
    "X33n0632_001:0704a15": "名洋溢乎中國。施及蠻貊。舟車所至。人力所通。天之",
    "X33n0632_001:0704a16": "所覆。地之所載。日月所照。霜露所墜。凡有血氣者莫",
    "X33n0632_001:0704a17": "不尊親。故曰配天。",
    "X33n0632_001:0704a18": "畫地自限",
    "X33n0632_001:0704a19": "冉求曰。非不悅子之道。力不足也。子曰。力不足者中",
    "X33n0632_001:0704a20": "道而廢。今女畫。註云。力不足者。欲進而不能。畫者。能",
    "X33n0632_001:0704a21": "進而不欲。謂之畫者。如畫地以自限也。見論語上。",
    "X33n0632_001:0704a22": "予欲無言",
    "X33n0632_001:0704a23": "子曰。予欲無言。子貢曰。子如不言。則小子何述焉。子",
    "X33n0632_001:0704a24": "曰。天何言哉。四時行焉。百物生焉。天何言哉。註云。學",
    "X33n0632_001:0704b01": "者多以言語觀聖人。而不察其天理流行之實。有不",
    "X33n0632_001:0704b02": "待言而著者。是以徒得其言。而不得其所以言。故夫",
    "X33n0632_001:0704b03": "子發此以警之。見論語下。",
    "X33n0632_001:0704b04": "罔象得珠",
    "X33n0632_001:0704b05": "黃帝遊乎赤水之北。登乎崑崙之丘。而南望旋歸。遺",
    "X33n0632_001:0704b06": "其玄珠。使知索之而不得。使離朱索之而不得。使喫",
    "X33n0632_001:0704b07": "詬索之而不得也。乃使罔象。罔象得之。黃帝曰。異哉。",
    "X33n0632_001:0704b08": "罔象乃可以得之乎。見莊子天地篇。",
    "X33n0632_001:0704b09": "予盾",
    "X33n0632_001:0704b10": "予鎗也。盾護身牌也。昔人以二物雙賣。各歎其勝。智",
    "X33n0632_001:0704b11": "者語云。我買汝矛。還刺汝盾。入於不入。即無其辭。以",
    "X33n0632_001:0704b12": "況自語相違也。見永嘉集。",
    "X33n0632_001:0704b13": "彈偏斥小歎大褒圓",
    "X33n0632_001:0704b14": "爾時維摩詰。語大迦葉。十方無量阿僧祇世界中作",
    "X33n0632_001:0704b15": "魔王者。多是住不可思議解脫菩薩。以方便力。教化",
    "X33n0632_001:0704b16": "眾生。從乞手足耳鼻。乃至衣服飲食。而往試之。令其",
    "X33n0632_001:0704b17": "堅固。所以者何。住不可思議解脫菩薩。有威德力。故",
    "X33n0632_001:0704b18": "行逼迫。示諸眾生如是難事。凡夫下劣。無有力勢。不",
    "X33n0632_001:0704b19": "能如是逼迫菩薩。譬如龍象蹴踏。非驢所堪詳見維",
    "X33n0632_001:0704b20": "摩詰經卷中。",
    "X33n0632_001:0704b21": "猶豫",
    "X33n0632_001:0704b22": "猶豫二獸名。性多疑。聞人聲輙登木。久之無人乃下",
    "X33n0632_001:0704b23": "須臾復登。凡人臨事遲疑不決者。借此為喻。見字典。",
    "X33n0632_001:0704b24": "不屑之教",
    "X33n0632_001:0704c01": "孟子曰。教亦多術矣。予不屑之教誨也者。是亦教誨",
    "X33n0632_001:0704c02": "之而已矣。註云。多術言非一端。屑潔也。不以其人為",
    "X33n0632_001:0704c03": "潔而拒絕之。所謂不屑之教誨也。其人若能感此。退",
    "X33n0632_001:0704c04": "自修省。則是亦我教誨之也。見孟下告子篇。",
    "X33n0632_001:0704c05": "虧一簣而未為完山",
    "X33n0632_001:0704c06": "子曰。譬如為山。未成一簣。止。吾止也。註云。簣土籠也。",
    "X33n0632_001:0704c07": "書曰。為山九仞功虧一簣。夫子之言。蓋出於此。言山",
    "X33n0632_001:0704c08": "成而但少一簣。其止者吾自止耳。見論語上。",
    "X33n0632_001:0704c09": "及九仞而莫稱全井",
    "X33n0632_001:0704c10": "孟子曰。有為者。譬若掘井。掘井九軔(同仞)而不及泉。猶",
    "X33n0632_001:0704c11": "為棄井也。註云。八尺曰仞。言鑿井雖深。然未及泉而",
    "X33n0632_001:0704c12": "止。猶為自棄其井也。見孟下盡心篇。",
    "X33n0632_001:0704c13": "先聖後聖其揆一也",
    "X33n0632_001:0704c14": "如前若合符節中引。註云。揆度也。其揆一者。言度之。",
    "X33n0632_001:0704c15": "而其道無不同也。見孟下離婁篇。",
    "X33n0632_001:0704c16": "繼周百世",
    "X33n0632_001:0704c17": "子張問十世可知也。子曰。殷因於夏禮。所損益可知",
    "X33n0632_001:0704c18": "也。周因於殷禮。所損益可知也。其或繼周者。雖百世",
    "X33n0632_001:0704c19": "可知也。見論語上。",
    "X33n0632_001:0704c20": "巽與法語",
    "X33n0632_001:0704c21": "子曰。法語之言。能無從乎。改之為貴。巽與之言。能無",
    "X33n0632_001:0704c22": "悅乎。繹之為貴。悅而不繹。從而不改。吾莫如之何也",
    "X33n0632_001:0704c23": "已矣。註云。法語者。正言之也。巽言者。婉而導之也。繹",
    "X33n0632_001:0704c24": "尋其緒也。法言人所敬憚。故必從。然不改。則面從而",
    "X33n0632_001:0705a01": "已。巽言無所乖忤。故必悅。然不繹。則又不足以知其",
    "X33n0632_001:0705a02": "微意之所在也。見論語上。",
    "X33n0632_001:0705a03": "頑石點頭",
    "X33n0632_001:0705a04": "竺道生至長安。見法顯所譯泥洹經云。除一闡提。皆",
    "X33n0632_001:0705a05": "有佛性。師曰。阿闡提人。含生之類。何得獨無佛性。此",
    "X33n0632_001:0705a06": "經來未盡耳。乃唱闡提皆當成佛。眾謂邪說背經。依",
    "X33n0632_001:0705a07": "律當擯。生對眾誓曰。若我所說契佛心者。願捨報日。",
    "X33n0632_001:0705a08": "踞師子座。於是入虎丘山。聚石為徒。講涅槃經。至闡",
    "X33n0632_001:0705a09": "提處。說有佛性。且曰。如我所說。契佛心否。羣石皆為",
    "X33n0632_001:0705a10": "點頭。後聞重譯涅槃聖行品云。一闡提人。雖復斷善。",
    "X33n0632_001:0705a11": "猶有佛性。尉喜不勝。",
    "X33n0632_001:0705a12": "綸音",
    "X33n0632_001:0705a13": "子曰。王言如絲。其出如綸。王言如綸。其出如綍。註云",
    "X33n0632_001:0705a14": "綸綬也。綍引棺大索也。出禮記緇衣篇。",
    "X33n0632_001:0705a15": "黃流不注瓦缶",
    "X33n0632_001:0705a16": "詩云。瑟彼玉瓚。黃流在中。豈弟君子。禮祿攸降(呼攻反)。",
    "X33n0632_001:0705a17": "註云。瑟縝密貌。玉瓚。圭瓚也。以圭為柄。黃金為勺。青",
    "X33n0632_001:0705a18": "金為外。而朱其中也。黃流。鬱鬯也。釀秬黍為酒。築鬱",
    "X33n0632_001:0705a19": "金煑而和之。使芬芳條鬯。以瓚酌而祼之也。攸所。降",
    "X33n0632_001:0705a20": "下也。言瑟然之玉瓚。則必有黃流在其中。豈弟之君",
    "X33n0632_001:0705a21": "子。則必有福祿下其躬。明寶器不薦於褻味。而黃流",
    "X33n0632_001:0705a22": "不注於瓦缶。則知盛德必享於祿壽。而福澤不降於",
    "X33n0632_001:0705a23": "淫人矣。見大雅文王篇。",
    "X33n0632_001:0705a24": "不失人亦不失言",
    "X33n0632_001:0705b01": "子曰。可與言而不與之言。失人。不可與言而與之言。",
    "X33n0632_001:0705b02": "失言。知者不失人。亦不失言。見論語下。",
    "X33n0632_001:0705b03": "傳國之璽",
    "X33n0632_001:0705b04": "蔡邕斷獨。璽者印也。印者信也。古者尊卑共之。秦始",
    "X33n0632_001:0705b05": "皇得藍田之玉。命其相李斯篆曰。受命於天。既壽永",
    "X33n0632_001:0705b06": "昌。自此專名王之印也。漢高祖入咸陽。得秦璽。世世",
    "X33n0632_001:0705b07": "相授。號曰傳國璽。見幼學須知。",
    "X33n0632_001:0705b08": "可[女*毚]寶鏡",
    "X33n0632_001:0705b09": "彌陀演義云。王度。將寶鏡懸樹。樹即為雷所擊。大蛇",
    "X33n0632_001:0705b10": "死於樹下。復以鏡照一女子。女子即乞藏鏡。願得一",
    "X33n0632_001:0705b11": "醉而死。醉後乃一死狐。",
    "X33n0632_001:0705b12": "節梲",
    "X33n0632_001:0705b13": "子曰。藏文仲居蔡。山節藻梲。何如其知也。註云。藏文",
    "X33n0632_001:0705b14": "仲。魯大夫。居藏也。蔡大龜也。節。柱頭斗栱也。藻。水草",
    "X33n0632_001:0705b15": "名。梲。梁上短柱也。蓋為藏龜之室。而刻山於節。畫藻",
    "X33n0632_001:0705b16": "於梲也。當時以文仲為知。孔子言。其不務民義。而謟",
    "X33n0632_001:0705b17": "凟鬼神如此。安得為知。見論語上。",
    "X33n0632_001:0705b18": "舉一隅可以三隅反也",
    "X33n0632_001:0705b19": "子曰。不憤不啟。不悱不發。舉一隅。不以三隅反。則不",
    "X33n0632_001:0705b20": "復也。註云。憤者。心求通而未得之意。悱者。口欲言而",
    "X33n0632_001:0705b21": "未能之貌。啟。謂開其意。發。謂達其辭。物之有四隅者。",
    "X33n0632_001:0705b22": "舉一而知三也。反者還以相證之義。復再告也。見論",
    "X33n0632_001:0705b23": "語上。",
    "X33n0632_001:0705b24": "仲尼浮海之歎",
    "X33n0632_001:0705c01": "子曰。道不行。乘桴浮於海。註云。桴筏也。程子曰。浮海",
    "X33n0632_001:0705c02": "之歎。傷天下之無賢君也。見論語上。",
    "X33n0632_001:0705c03": "憲章",
    "X33n0632_001:0705c04": "仲尼祖述堯舜。憲章文武。上律天時。下襲水土。註云。",
    "X33n0632_001:0705c05": "祖述者。遠宗其道。憲章者。近守其法。律天時者。法其",
    "X33n0632_001:0705c06": "自然之運。襲水土者。因其一定之理。見中庸。",
    "X33n0632_001:0705c07": "同如匏瓜",
    "X33n0632_001:0705c08": "夫子云。吾豈匏瓜也哉。焉能繫而不食。註云。匏瓠也。",
    "X33n0632_001:0705c09": "匏瓜繫於一處而不能飲食。人則不如是。見論語下。",
    "X33n0632_001:0705c10": "欲度阿藍迦藍鬱頭藍弗不得",
    "X33n0632_001:0705c11": "四分律第三十二卷。爾時世尊。受梵王請已。復作是",
    "X33n0632_001:0705c12": "念。我今當先與誰說法。即念阿藍迦藍。垢薄利根。聰",
    "X33n0632_001:0705c13": "明有智。我今寧可先與說法。念已。復更智生。今阿藍",
    "X33n0632_001:0705c14": "迦藍。死已七日。復念鬱頭藍弗。鬱頭藍弗。昨日命終。",
    "X33n0632_001:0705c15": "佛言。何其苦哉。汝有所失。此法微妙。如何不聞。若其",
    "X33n0632_001:0705c16": "聞者。速得解脫。",
    "X33n0632_001:0705c17": "△卷二之上",
    "X33n0632_001:0705c18": "記莂",
    "X33n0632_001:0705c19": "大藏音義云。記莂者。謂授與將來成佛之記。劫國莊",
    "X33n0632_001:0705c20": "嚴名號之別也。",
    "X33n0632_001:0705c21": "無何有之鄉",
    "X33n0632_001:0705c22": "惠子謂莊子曰。吾有大樹。人謂之樗。其大本擁腫而",
    "X33n0632_001:0705c23": "不中繩墨。其小枝卷曲而不中規矩。立之塗。匠者不",
    "X33n0632_001:0705c24": "顧。今子之言。大而無用。眾所同去也。莊子曰。今子有",
    "X33n0632_001:0706a01": "大樹。患其無用。何不樹之於無何有之鄉。廣莫之野。",
    "X33n0632_001:0706a02": "彷徨乎無為其側。逍遙乎寢臥其下。不夭斧斤。物無",
    "X33n0632_001:0706a03": "害者。無所可用。安所困苦哉。莊子逍遙遊篇。",
    "X33n0632_001:0706a04": "率由舊章",
    "X33n0632_001:0706a05": "詩云。不愆不忘。率由舊章。註云。愆過也。率循也。章典",
    "X33n0632_001:0706a06": "法也。所行不過差。不遺忘者。以其循用舊典故也。見",
    "X33n0632_001:0706a07": "孟下離婁篇。",
    "X33n0632_001:0706a08": "不寶金玉而寶善人",
    "X33n0632_001:0706a09": "王孫圉聘於晉。定公饗之。趙簡子鳴玉以相。問於王",
    "X33n0632_001:0706a10": "孫圉曰。楚之白珩猶在乎。對曰。然。簡子曰。其為寶也。",
    "X33n0632_001:0706a11": "幾何矣。曰未嘗為寶。楚之所寶者。曰觀射父。能作訓",
    "X33n0632_001:0706a12": "辭。以行事於諸侯。使無以寡君為口實。又有左史倚",
    "X33n0632_001:0706a13": "相。能道訓典。以敘百物。以朝夕獻善政於寡君。使寡",
    "X33n0632_001:0706a14": "君無亡先王之業。而國民保焉。此楚國之寶也。若夫",
    "X33n0632_001:0706a15": "白珩。先王之說也。何寶焉。見楚語及古文。",
    "X33n0632_001:0706a16": "幹蠱",
    "X33n0632_001:0706a17": "易云。幹父之蠱。有子。考無咎。厲終吉。象曰。幹父之蠱。",
    "X33n0632_001:0706a18": "意承考也。註云。幹如木之幹。枝葉之所附而立者也。",
    "X33n0632_001:0706a19": "蠱者。前人已壞之緒。故諸爻皆有父母之象。子能幹",
    "X33n0632_001:0706a20": "之。則餚治而振起矣。見周易蠱卦。",
    "X33n0632_001:0706a21": "王老師兒孫",
    "X33n0632_001:0706a22": "黃檗禪師傳心法要云。師行脚時。到南泉。一日臨齋。",
    "X33n0632_001:0706a23": "捧鉢向南泉位坐。南泉來見。便問。長老什麼年中行",
    "X33n0632_001:0706a24": "道。師云。威音那畔。泉云。猶是王老師兒孫在。師下去。",
    "X33n0632_001:0706b01": "任重道遠",
    "X33n0632_001:0706b02": "曾子曰。士不可以不弘毅。任重而道遠。註云。弘寬廣",
    "X33n0632_001:0706b03": "也。毅強忍也。非弘不能勝其重。非毅無以致其遠。見",
    "X33n0632_001:0706b04": "論語上。",
    "X33n0632_001:0706b05": "紫標黃榜",
    "X33n0632_001:0706b06": "梁武帝弟蕭宏。封臨川王。性愛錢。百萬一聚。黃榜標",
    "X33n0632_001:0706b07": "之。千萬一庫。掛一紫標。如此十餘間。武帝見之。計錢",
    "X33n0632_001:0706b08": "三億餘萬。蕭綜作錢愚論譏之。見梁史。並故事書。",
    "X33n0632_001:0706b09": "銅陵金谷",
    "X33n0632_001:0706b10": "漢文帝椒房之親。鄧通。有相者相曰。當餓死。帝曰。能",
    "X33n0632_001:0706b11": "富通者朕。遂賜通蜀道銅山。鑄錢布滿天下。其後遭",
    "X33n0632_001:0706b12": "事。逃避人家。終餓而死。見綱鑑。並西漢書。金谷者。石",
    "X33n0632_001:0706b13": "崇之園名也。石崇晉時人。嘗與王愷鬬富。愷以珊瑚",
    "X33n0632_001:0706b14": "高二尺許者示崇。崇以鐵如意擊碎。遂取高三四尺",
    "X33n0632_001:0706b15": "者六七株以與之。見晉史。並故事書。",
    "X33n0632_001:0706b16": "返魂香",
    "X33n0632_001:0706b17": "漢延和元年。西胡月氏國。遣使獻香四兩。大如雀卵。",
    "X33n0632_001:0706b18": "色如桑椹。至始元年。京城大疫。死者大半。帝取香焚",
    "X33n0632_001:0706b19": "之。其死未經三日者皆活。香氣三月不滅。香出聚窟",
    "X33n0632_001:0706b20": "洲。人鳥山。其樹如楓。香聞數里。名返魂樹。詳見拾遺",
    "X33n0632_001:0706b21": "傳。",
    "X33n0632_001:0706b22": "塗毒鼓",
    "X33n0632_001:0706b23": "廣誌云。鴆鳥者。大如鷂子。頸長八寸。毛紫綠色。徧身",
    "X33n0632_001:0706b24": "是毒。以蛇蝮為食。雄名暉。雌名陰。毛羽瀝酒。沾唇即",
    "X33n0632_001:0706c01": "死。用犀牛角解之。昔王莽酒酖平王是也。騰空日月",
    "X33n0632_001:0706c02": "失色。落地草木皆枯。人見之眼瞎生瘡。值影者氣絕",
    "X33n0632_001:0706c03": "身亡。用血塗於鼓上。聞其聲者必死。須返魂香方可",
    "X33n0632_001:0706c04": "解除。故天童云。十分收得返魂香。一等來撾塗毒鼓。",
    "X33n0632_001:0706c05": "無恙",
    "X33n0632_001:0706c06": "戰國策云。齊王使使者問趙威后。書未發。威后問使",
    "X33n0632_001:0706c07": "者曰。歲亦無恙也。民亦無恙也。王亦無恙也。註云。恙",
    "X33n0632_001:0706c08": "憂也。又噬蟲。能食人心。古者草居露宿。多被此毒。故",
    "X33n0632_001:0706c09": "相問勞曰。無恙乎。今俗問人之病為貴恙。非也。",
    "X33n0632_001:0706c10": "老厭龍鍾",
    "X33n0632_001:0706c11": "字典云。龍鍾竹名。產羅浮山。丹鉛錄云。龍鍾似竹。搖",
    "X33n0632_001:0706c12": "曳不自持也。人老如之。故以為喻。善導大師偈云。漸",
    "X33n0632_001:0706c13": "漸鷄皮鶴髮。看看行步龍鍾。唯有徑路修行。但念阿",
    "X33n0632_001:0706c14": "彌陀佛。",
    "X33n0632_001:0706c15": "既得患失",
    "X33n0632_001:0706c16": "子曰。鄙夫可與事君也與哉。其未得之也。患得之。既",
    "X33n0632_001:0706c17": "得之。患失之。苟患失之。無所不至矣。註云。小則吮癰",
    "X33n0632_001:0706c18": "舐痔。大則弑父與君。皆生於患失而已。見論語下。",
    "X33n0632_001:0706c19": "先難後獲",
    "X33n0632_001:0706c20": "樊遲問仁。子曰。仁者先難而後獲。可謂仁矣。註云。獲",
    "X33n0632_001:0706c21": "得也。先其事之所難。而後其效之所得。此仁者之心",
    "X33n0632_001:0706c22": "也。見論語上。",
    "X33n0632_001:0706c23": "不必膠柱",
    "X33n0632_001:0706c24": "或曰。以往聖之法治將來。譬猶膠柱調琴。有諸。曰有",
    "X33n0632_001:0707a01": "之。曰聖君少而庸君多。如獨守仲尼之道是也。曰聖",
    "X33n0632_001:0707a02": "人之法。未嘗不關盛衰焉。見楊子法言先知篇。",
    "X33n0632_001:0707a03": "欲速則不達",
    "X33n0632_001:0707a04": "子夏為莒父宰。問政。子曰。無欲速。無見小利。欲速則",
    "X33n0632_001:0707a05": "不達。見小利則大事不成。見論語下。",
    "X33n0632_001:0707a06": "乞餘不足又顧之他",
    "X33n0632_001:0707a07": "齊人有一妻一妾而處室者。其良人出。則必饜酒肉",
    "X33n0632_001:0707a08": "而後反。其妻問所與飲食者。則盡富貴也。其妻告其",
    "X33n0632_001:0707a09": "妾曰。吾將瞷良人之所之也。蚤起。施從良人之所之。",
    "X33n0632_001:0707a10": "徧國中無與立談者。卒之東郭墦間之祭者。乞其餘",
    "X33n0632_001:0707a11": "不足。又顧而之他。其妻歸。與其妾。訕其良人。而相泣",
    "X33n0632_001:0707a12": "於中庭。直解云。孟子見當時求富貴者之可耻。乃託",
    "X33n0632_001:0707a13": "齊人以形狀之。詳見孟子下離婁篇。",
    "X33n0632_001:0707a14": "放利而行",
    "X33n0632_001:0707a15": "子曰。放於利而行。多怨。註云。放依也。多怨者。謂多取",
    "X33n0632_001:0707a16": "怨也。見論語上。",
    "X33n0632_001:0707a17": "人異禽獸幾希",
    "X33n0632_001:0707a18": "孟子曰。人之所以異於禽獸者幾希。庶民去之。君子",
    "X33n0632_001:0707a19": "存之。註云。幾希。少也。庶。眾也。人物之生。同得天地之",
    "X33n0632_001:0707a20": "理以為性。同得天地之氣以為形。眾人不知此而去",
    "X33n0632_001:0707a21": "之。則名雖為人。而實無以異於禽獸。君子知此而存",
    "X33n0632_001:0707a22": "之。是以戰兢惕厲。而卒能有以全其所受之正也。見",
    "X33n0632_001:0707a23": "孟下。離婁篇。",
    "X33n0632_001:0707a24": "距楊墨放淫辭",
    "X33n0632_001:0707b01": "孟子曰。聖王不作。諸侯放恣。處士橫議。楊朱墨翟之",
    "X33n0632_001:0707b02": "言盈天下。乃至楊墨之道不息。孔子之道不著。是邪",
    "X33n0632_001:0707b03": "說誣民。充塞仁義也。仁義充塞。則率獸食人。人將相",
    "X33n0632_001:0707b04": "食。吾為此懼。閑先聖之道。距楊墨。放淫辭。邪說者不",
    "X33n0632_001:0707b05": "得作。註云。閑。衛也。放。驅而遠之也。作。起也。見孟上滕",
    "X33n0632_001:0707b06": "文公篇。",
    "X33n0632_001:0707b07": "涵淹卵育",
    "X33n0632_001:0707b08": "韓文公驅鱷魚文云。後王德薄。不能遠有。則江漢之",
    "X33n0632_001:0707b09": "間。尚皆棄之。以與蠻夷楚越。況潮嶺海之間。去京師",
    "X33n0632_001:0707b10": "萬里哉。鱷魚之涵淹卵育於此。亦固其所。註云。涵淹",
    "X33n0632_001:0707b11": "潛伏也。卵育生息也。",
    "X33n0632_001:0707b12": "　　△卷二之下",
    "X33n0632_001:0707b13": "整心慮趣菩提",
    "X33n0632_001:0707b14": "裴休丞相圓覺序云。嗚呼。生靈之所以往來者六道",
    "X33n0632_001:0707b15": "也。鬼神沉幽愁之苦。鳥獸懷獝狘之悲。修羅方瞋。諸",
    "X33n0632_001:0707b16": "天正樂。可以整心慮。趣菩提。唯人道為能耳。人而不",
    "X33n0632_001:0707b17": "為。吾末如之何也已矣。",
    "X33n0632_001:0707b18": "玄裝西征",
    "X33n0632_001:0707b19": "名義集云。玄裝。河南洛陽人。俗姓陳氏。頴州陳仲弓",
    "X33n0632_001:0707b20": "之後。周遊西域一十七秋。遊覽百有餘國。貞觀十九",
    "X33n0632_001:0707b21": "年回京。敕弘福寺翻譯經論七百餘部。",
    "X33n0632_001:0707b22": "善財南詢",
    "X33n0632_001:0707b23": "爾時文殊師利菩薩。告善財童子言。善男子。若欲成",
    "X33n0632_001:0707b24": "就一切智智。應決定求真善知識。善男子。求善知識。",
    "X33n0632_001:0707c01": "勿生疲懈。見善知識。勿生厭足。於善知識所有教誨。",
    "X33n0632_001:0707c02": "皆應隨順。於善知識所有方便。勿見過失。善男子。於",
    "X33n0632_001:0707c03": "此南方。有一國土。名曰勝樂。其國有山。名曰妙峯。彼",
    "X33n0632_001:0707c04": "有比丘。名曰德雲。汝可往問。菩薩云何學菩薩行。修",
    "X33n0632_001:0707c05": "菩薩行。乃至云何於普賢行。速得圓滿。德雲比丘。當",
    "X33n0632_001:0707c06": "為汝說。爾時善財童子。聞是語已。歡喜踊躍。頭頂禮",
    "X33n0632_001:0707c07": "足。繞無數匝。殷勤瞻仰。悲泣流淚。辭退南行。向勝樂",
    "X33n0632_001:0707c08": "國。如是展轉。經由一百一十餘城。參禮五十三員真",
    "X33n0632_001:0707c09": "善知識。最後於普賢菩薩毛孔剎中。次第得普賢菩",
    "X33n0632_001:0707c10": "薩諸行願海。與普賢等。與諸佛等。乃至不可思議解",
    "X33n0632_001:0707c11": "脫自在。悉皆同等。詳見華嚴經六十二至八十卷。",
    "X33n0632_001:0707c12": "魏康僧會",
    "X33n0632_001:0707c13": "憨四大師云。初僧會至長千。吳主孫權。命求舍利。期",
    "X33n0632_001:0707c14": "以七日。不應。展三七日。中夜猶不應。會稽首哀請曰。",
    "X33n0632_001:0707c15": "佛以慈悲為心。苟不應。則使此方眾生。斷滅佛種矣。",
    "X33n0632_001:0707c16": "於是痛舉佛號三稱。徧身毛孔。血汗迸灑。即聽瓶中",
    "X33n0632_001:0707c17": "鏗然有聲。光燭天地。啟之。則舍利宛在瓶中矣。見夢",
    "X33n0632_001:0707c18": "遊集第二十五卷。",
    "X33n0632_001:0707c19": "亡羊之失",
    "X33n0632_001:0707c20": "楊子之隣人亡羊。既率其黨。又請楊子之豎追之。楊",
    "X33n0632_001:0707c21": "子曰。嘻。亡一羊。何追者之眾。隣人曰。多岐路故。及反。",
    "X33n0632_001:0707c22": "問獲羊乎。曰亡之矣。曰奚亡之。曰岐路之中。又有岐",
    "X33n0632_001:0707c23": "焉。吾不知所之。所以反也。見列子說符篇。",
    "X33n0632_001:0707c24": "青囊見於愚婦",
    "X33n0632_001:0708a01": "華陀字元化。沛國譙郡人也。其人妙手。世之罕有。曹",
    "X33n0632_001:0708a02": "操夢中。被梨樹神劍砍之。後頭痛不止。召華陀治。以",
    "X33n0632_001:0708a03": "麻肺湯破腦之言。操疑其奸。拏下獄中。獄卒待陀甚",
    "X33n0632_001:0708a04": "善。陀感其恩。乃告曰。我今死於非命。有青囊書未傳",
    "X33n0632_001:0708a05": "於世。深感汝恩。無可以報。我修一書。汝遣人送於我",
    "X33n0632_001:0708a06": "家。取此書來。付與汝以繼吾。神效也。獄卒曰。我若得",
    "X33n0632_001:0708a07": "此書。棄了此役。醫治天下。以全先生之德也。陀即修",
    "X33n0632_001:0708a08": "書付獄卒曰。吾臨來時。將書與妻藏之矣。獄卒辭陀",
    "X33n0632_001:0708a09": "至其家。問陀妻取之。獄卒回家。令妻藏之。旬日之後。",
    "X33n0632_001:0708a10": "操病越加沉重。華陀死於獄中。獄卒却役回家。問婦",
    "X33n0632_001:0708a11": "要書。婦曰。吾已燒矣。夫問其故。妻曰。縱然學得。與華",
    "X33n0632_001:0708a12": "陀一般。只落得死於獄中。吾故毀之。因此青囊書不",
    "X33n0632_001:0708a13": "傳於世。見三國志。",
    "X33n0632_001:0708a14": "請益則起更端則起",
    "X33n0632_001:0708a15": "侍坐於先生。先生問焉。終則對。請業則起。請益則起。",
    "X33n0632_001:0708a16": "註云。請益者。再問未盡之蘊。起。所以致敬也。侍坐於",
    "X33n0632_001:0708a17": "君子。君子問更端。則起而對。呂氏曰。問更端。則起而",
    "X33n0632_001:0708a18": "對者。因事有所變。而起敬也。二事見禮記曲禮篇。",
    "X33n0632_001:0708a19": "楞伽被呵",
    "X33n0632_001:0708a20": "經云。復次大慧。菩薩摩訶薩。建立智慧相住已。於上",
    "X33n0632_001:0708a21": "聖智三相。當勤修學。何等為聖智三相。當勤修學。所",
    "X33n0632_001:0708a22": "謂無所有相。一切諸佛自願處相。自覺聖智究竟之",
    "X33n0632_001:0708a23": "相。修行得此已。能捨跛驢心智慧相。得最勝子第八",
    "X33n0632_001:0708a24": "之地。註云。修行得此者。謂通教利根。觀空不空。知一",
    "X33n0632_001:0708b01": "心中。本具此三相也。能捨跛驢智慧者。謂超通教二",
    "X33n0632_001:0708b02": "乘所有空慧也。二乘體空智慧。但行於空。不能雙行",
    "X33n0632_001:0708b03": "空有。故名為跛。見楞伽義疏卷一之中。",
    "X33n0632_001:0708b04": "淨名受斥",
    "X33n0632_001:0708b05": "爾時舍利弗。見此室中。無有牀座。作是念。是諸菩薩",
    "X33n0632_001:0708b06": "大弟子眾。當於何坐。長者維摩詰知其意。語舍利弗",
    "X33n0632_001:0708b07": "言。云何仁者。為法來耶。為牀座耶。舍利弗言。我為法",
    "X33n0632_001:0708b08": "來。非為牀座。維摩詰言。唯舍利弗。夫求法者。不貪軀",
    "X33n0632_001:0708b09": "命。何況牀座等。如是種種呵斥。詳如維摩經中下二",
    "X33n0632_001:0708b10": "卷。",
    "X33n0632_001:0708b11": "異姓螟蛉",
    "X33n0632_001:0708b12": "詩云。螟蛉有子。蜾蠃負之。註云。螟蛉。桑上小青蟲也。",
    "X33n0632_001:0708b13": "似步屈。蜾蠃。土蜂也。似蜂而小腰。取桑蟲。負之於木",
    "X33n0632_001:0708b14": "孔中。七日化為其子。故今人養異姓之子以為己子",
    "X33n0632_001:0708b15": "者。謂之螟蛉義子。見小雅小宛篇。",
    "X33n0632_001:0708b16": "法慧說十住",
    "X33n0632_001:0708b17": "華嚴經第十六卷。法慧菩薩。即從定起。告諸菩薩言。",
    "X33n0632_001:0708b18": "佛子。菩薩住處廣大。與法界虗空等。彼菩薩住。我今",
    "X33n0632_001:0708b19": "當說。諸佛子。菩薩住有十種。過去未來現在諸佛。已",
    "X33n0632_001:0708b20": "說當說今說。何者為十。所謂初發心住。乃至第十灌",
    "X33n0632_001:0708b21": "頂住。",
    "X33n0632_001:0708b22": "金剛藏說十地",
    "X33n0632_001:0708b23": "華嚴經第三十四卷。金剛藏菩薩。從三昧起。告一切",
    "X33n0632_001:0708b24": "菩薩眾言。諸佛子。諸菩薩願善決定無雜。為一切諸",
    "X33n0632_001:0708c01": "佛所護。入過去未來現在諸佛智地。佛子。何等為菩",
    "X33n0632_001:0708c02": "薩摩訶薩智地。佛子。菩薩摩訶薩智地有十種。過去",
    "X33n0632_001:0708c03": "未來現在諸佛。已說當說今說。我亦如是說。何等為",
    "X33n0632_001:0708c04": "十。一者歡喜地。乃至第十法雲地。",
    "X33n0632_001:0708c05": "九族之親",
    "X33n0632_001:0708c06": "幼學云。九族。謂高。曾。祖。考。兄弟。子。孫。曾。玄。註云。父曰",
    "X33n0632_001:0708c07": "考。父之父曰祖。祖之父曰曾祖。祖之祖曰高祖。子之",
    "X33n0632_001:0708c08": "子曰孫。孫之子曰曾孫。孫之孫曰玄孫。一說外祖父。",
    "X33n0632_001:0708c09": "外祖母。妻父。妻母。姑子。姊妹子。女子。并己身。同族。",
    "X33n0632_001:0708c10": "習矣不察",
    "X33n0632_001:0708c11": "孟子曰。行之而不著焉。習矣而不察焉。終身由之而",
    "X33n0632_001:0708c12": "不知其道者眾也。註云。著者知之明。察者識之精。言",
    "X33n0632_001:0708c13": "方行之而不能明其所當然。既習矣而猶不識其所",
    "X33n0632_001:0708c14": "以然。所以終身由之而不知其道者多也。見盡心篇。",
    "X33n0632_001:0708c15": "積弊不能頓除",
    "X33n0632_001:0708c16": "晦堂曰。久廢不可速成。積弊不可頓除。註云。凡久廢",
    "X33n0632_001:0708c17": "之事。不可祈以速成。速成必易壞也。積聚弊病。不可",
    "X33n0632_001:0708c18": "頓為革除。頓除反增弊也。見禪林寶訓。",
    "X33n0632_001:0708c19": "循循善誘",
    "X33n0632_001:0708c20": "論語云。夫子循循然。善誘人。博我以文。約我以禮。註",
    "X33n0632_001:0708c21": "云。循循有次序貌。誘引進也。博文約禮。教之至也。言",
    "X33n0632_001:0708c22": "夫子道雖高妙。而教人有序也。",
    "X33n0632_001:0708c23": "△卷第三",
    "X33n0632_001:0708c24": "打鼓弄琵琶",
    "X33n0632_001:0709a01": "忠國師頌曰。打鼓弄琵琶。還他一會家。木童能撫掌。",
    "X33n0632_001:0709a02": "石女解烹茶。雲散天邊月。春來樹上花。善財參徧處。",
    "X33n0632_001:0709a03": "黑豆未生芽。見華嚴綸貫。",
    "X33n0632_001:0709a04": "河伯井鼃",
    "X33n0632_001:0709a05": "秋水時至。百川灌河。涇流之大。兩涘渚涯之間。不辨",
    "X33n0632_001:0709a06": "牛馬。於是焉。河伯欣然自喜。以天下之美為盡在己。",
    "X33n0632_001:0709a07": "順流而東。行至於北海。東面而視。不見水端。於是焉",
    "X33n0632_001:0709a08": "河伯始旋其面目。望洋向若而歎曰。野語有之曰。聞",
    "X33n0632_001:0709a09": "道百。以為莫己若者。我之謂也。且夫我常聞。少仲尼",
    "X33n0632_001:0709a10": "之聞。而輕伯夷之義。始吾弗信。今我睹子之難窮也。",
    "X33n0632_001:0709a11": "吾非至於子之門。則殆矣。吾長見笑於大方之家。北",
    "X33n0632_001:0709a12": "海若曰。井鼃不可以語海者。拘於墟也。夏蟲不可以",
    "X33n0632_001:0709a13": "語冰者。篤於時也。曲士不可以語道者。束於教也。今",
    "X33n0632_001:0709a14": "爾出於涯涘。觀於大海。乃知爾醜。爾將可以語大理",
    "X33n0632_001:0709a15": "矣。見莊子秋水篇。",
    "X33n0632_001:0709a16": "心悅誠服",
    "X33n0632_001:0709a17": "孟子曰。以力服人者。非心服也。力不贍也。以德服人",
    "X33n0632_001:0709a18": "者。中心悅而誠服也。註云。贍足也。言王霸之心。誠偽",
    "X33n0632_001:0709a19": "不同。故人所以應之者。其不同亦如此。",
    "X33n0632_001:0709a20": "生母乳母之不同",
    "X33n0632_001:0709a21": "世教有八母。一妾生之子。謂父正室。曰嫡母。二父妾",
    "X33n0632_001:0709a22": "有子者。曰庶母。三庶子失母。父命他妾之無子者慈",
    "X33n0632_001:0709a23": "之。曰慈母。四自小乳哺。曰乳母。五抱養同宗。及三歲",
    "X33n0632_001:0709a24": "以下遺棄之子。曰養母。六父亡。母適他家。曰嫁母。七",
    "X33n0632_001:0709b01": "母亡。父再娶之。曰繼母。八母有玷隙。被父離棄。曰出",
    "X33n0632_001:0709b02": "母。詳見文公家禮。",
    "X33n0632_001:0709b03": "父不得而子",
    "X33n0632_001:0709b04": "咸丘蒙問曰。語云。盛德之士也。君不得而臣。父不得",
    "X33n0632_001:0709b05": "而子。註云咸丘蒙。孟子弟子也。語古語也。見孟下萬",
    "X33n0632_001:0709b06": "章篇。",
    "X33n0632_001:0709b07": "佛意不受父禮",
    "X33n0632_001:0709b08": "佛始成道。度迦葉兄弟三人。有千比丘。遊摩竭國。度",
    "X33n0632_001:0709b09": "萍沙王。將還本國。先遣優陀夷。告真淨王。却後七日。",
    "X33n0632_001:0709b10": "當來入化。時王聞之。喜踴無量。即勅嚴駕。平治道路。",
    "X33n0632_001:0709b11": "洒掃燒香。以待如來。如來心念。今者父王。必當來迎。",
    "X33n0632_001:0709b12": "不可使尊重屈體。當現神足昇虗而行。與人頭齊。欲",
    "X33n0632_001:0709b13": "使王手接足而已。所以爾者。佛雖德尊。不欲使父母",
    "X33n0632_001:0709b14": "屈體故也。",
    "X33n0632_001:0709b15": "欲罷不能",
    "X33n0632_001:0709b16": "論語上。夫子循循然。善誘人。博我以文。約我以禮。欲",
    "X33n0632_001:0709b17": "罷不能。既竭吾才。如有所立卓爾。雖欲從之。末由也",
    "X33n0632_001:0709b18": "已。註云。卓立貌。末無也。此顏子自言其學之所至也。",
    "X33n0632_001:0709b19": "蓋悅之深。而力之盡。所見益親。而又無所用其力也。",
    "X33n0632_001:0709b20": "稽首歸命",
    "X33n0632_001:0709b21": "周禮。春官大祝。辯九拜之儀。一稽首。頭至地也。二頓",
    "X33n0632_001:0709b22": "首。頭叩地也。三空首。頭至於手。所謂拜手也。四振動。",
    "X33n0632_001:0709b23": "戰栗變動之拜也。五吉拜。先拜而後稽顙。六凶拜。先",
    "X33n0632_001:0709b24": "稽顙而後拜。七奇拜。謂一拜也。八褒(報)拜。再拜是也。",
    "X33n0632_001:0709c01": "九肅拜。但俯下手。今時擡也。彌陀疏鈔云。歸命。如波",
    "X33n0632_001:0709c02": "羅密例。倒語法也。歸有二義。一者歸投義。言世人至",
    "X33n0632_001:0709c03": "重者身命。舉身命而歸依。誠敬之至。無二心也。二者",
    "X33n0632_001:0709c04": "歸元義。舉身命而歸依。總攝六根。還歸一心也。",
    "X33n0632_001:0709c05": "蔽芾甘棠",
    "X33n0632_001:0709c06": "詩云。蔽芾甘棠。勿翦勿伐。召伯所茇。註云。蔽芾盛貌。",
    "X33n0632_001:0709c07": "甘棠杜梨也。白者為棠。赤者為杜。翦。翦其校葉也。伐。",
    "X33n0632_001:0709c08": "伐其條榦也。伯。方伯也。茇。草舍也。召伯循行南國。以",
    "X33n0632_001:0709c09": "布文王之政。或舍甘棠之下。後人思其德。故愛其樹。",
    "X33n0632_001:0709c10": "而不忍傷也。見國風召南甘棠篇。",
    "X33n0632_001:0709c11": "至誠之道可以前知",
    "X33n0632_001:0709c12": "中庸云。至誠之道。可以前知。註云。誠謂真實無妄。至",
    "X33n0632_001:0709c13": "誠謂聖人之德之實。然惟誠之至極。而無一毫私偽",
    "X33n0632_001:0709c14": "留於心目之間者。乃能有以察其幾焉。",
    "X33n0632_001:0709c15": "言近指遠",
    "X33n0632_001:0709c16": "孟子曰。言近而指遠者。善言也。守約而施博者。善道",
    "X33n0632_001:0709c17": "也。君子之言也。不下帶而道存焉。註云。古人視不下",
    "X33n0632_001:0709c18": "於帶。則帶之上。乃目常見至近之處也。舉目前之近",
    "X33n0632_001:0709c19": "事。而至理存焉。所以為言近而指遠也。見盡心篇。",
    "X33n0632_001:0709c20": "如來以神力合為一鉢",
    "X33n0632_001:0709c21": "經云。如來爾時。將欲受彼商人之食。作是思惟。過去",
    "X33n0632_001:0709c22": "諸佛。皆悉持鉢。我今當以何器而受斯食。作是念已。",
    "X33n0632_001:0709c23": "時四天王。持七寶鉢。奉上如來。如來不受。時毗沙門",
    "X33n0632_001:0709c24": "天王。告餘天王曰。昔有青身天王。將四石鉢來與我",
    "X33n0632_001:0710a01": "等。復有一天來白我言。慎勿用此鉢。宜應供養而作",
    "X33n0632_001:0710a02": "塔想。何以故。未來有佛。名釋迦牟尼。當以此鉢。奉上",
    "X33n0632_001:0710a03": "彼佛。欲施石鉢。今正是時。時四天王持彼石鉢。盛滿",
    "X33n0632_001:0710a04": "天華。來詣佛所。白言世尊。惟願如來。受我此鉢。受商",
    "X33n0632_001:0710a05": "人食。爾時世尊。作是念佛。四大天王。以淨信心而施",
    "X33n0632_001:0710a06": "我鉢。然我不合受持四鉢。若惟受一。餘必嫌恨。我今",
    "X33n0632_001:0710a07": "總受四鉢。受已次第相重。以手按之。合成一器。四際",
    "X33n0632_001:0710a08": "分明。如來爾時。憶念過去。而說偈言。我昔以華盛滿",
    "X33n0632_001:0710a09": "鉢。奉施無量諸如來。是故今者四天王。施我堅牢清",
    "X33n0632_001:0710a10": "淨鉢。詳見大莊嚴經第十卷。",
    "X33n0632_001:0710a11": "活潑潑的",
    "X33n0632_001:0710a12": "詩云。鳶飛戾天。魚躍於淵。言其上下察也。註云。詩大",
    "X33n0632_001:0710a13": "雅旱麓篇。鳶鴟類。戾至也。察著也。程子曰。此一節子",
    "X33n0632_001:0710a14": "思喫緊為人處。活潑潑的。讀者其致思焉。見中庸。",
    "X33n0632_001:0710a15": "言有宗事有君",
    "X33n0632_001:0710a16": "憨山大師。莊子逍遙遊註云。莊子自云言有宗。事有",
    "X33n0632_001:0710a17": "君。即此便是立言之宗本也。但內篇無此語。或出外",
    "X33n0632_001:0710a18": "篇。惜未見耳。俟考。",
    "X33n0632_001:0710a19": "權拈黃葉",
    "X33n0632_001:0710a20": "華嚴經第二十卷云。如彼嬰兒啼哭之時。父母即以",
    "X33n0632_001:0710a21": "楊樹黃葉而語之言。莫啼莫啼。我與汝金。嬰兒見已。",
    "X33n0632_001:0710a22": "生真金想。便止不啼。善男子。如彼嬰兒。於非金中生",
    "X33n0632_001:0710a23": "真金想。如來亦爾。於不淨中而說為淨。如來以得第",
    "X33n0632_001:0710a24": "一義故。則無虗妄。",
    "X33n0632_001:0710b01": "誨人不倦",
    "X33n0632_001:0710b02": "子曰。若聖與仁。則吾豈敢。抑為之不厭。誨人不倦。則",
    "X33n0632_001:0710b03": "可謂云爾已矣。公西華曰。正唯弟子不能學也。註云。",
    "X33n0632_001:0710b04": "此亦夫子之謙辭也。聖者大而化之。仁則心德之全。",
    "X33n0632_001:0710b05": "而人道之備也。為之。謂為仁聖之道。誨人。亦謂以此",
    "X33n0632_001:0710b06": "教人也。然不厭不倦。非己有之則不能。所以弟子不",
    "X33n0632_001:0710b07": "能學也。見論語上。",
    "X33n0632_001:0710b08": "△卷第四",
    "X33n0632_001:0710b09": "持地菩薩平地待佛",
    "X33n0632_001:0710b10": "楞嚴經第五卷云。持地菩薩頂禮佛足。而白佛言。我",
    "X33n0632_001:0710b11": "念往昔。普光如來。出現於世。我為比丘。常於一切要",
    "X33n0632_001:0710b12": "路津口。田地險隘。有不如法。妨損車馬。我皆平填。或",
    "X33n0632_001:0710b13": "作橋梁。或負沙土。毗舍浮佛。現在世時。時國大王。延",
    "X33n0632_001:0710b14": "佛設齋。我於爾時。平地待佛。毗舍如來。摩頂謂我。當",
    "X33n0632_001:0710b15": "平心地。則世界地。一切皆平。",
    "X33n0632_001:0710b16": "著欲失通",
    "X33n0632_001:0710b17": "大智度論十九卷云。鬱頭藍弗。得非想定。具五神通。",
    "X33n0632_001:0710b18": "日日飛入王宮中食。其王夫人。依其國法。接足而禮。",
    "X33n0632_001:0710b19": "觸足欲發失通。求車還山。更修五通。一心專志。後得",
    "X33n0632_001:0710b20": "定如初。生非想天。",
    "X33n0632_001:0710b21": "無足軒輊",
    "X33n0632_001:0710b22": "詩小雅六月章云。我車既安。如輊如軒。註云。輊車之",
    "X33n0632_001:0710b23": "覆而前也。軒。車之却而後也。凡車。從後視之如輊。從",
    "X33n0632_001:0710b24": "前視之如軒。然後適調也。後漢馬援傳曰。居前不能",
    "X33n0632_001:0710c01": "令人輊。居後不能令人軒。軒輕也。輊重也。此言為人",
    "X33n0632_001:0710c02": "無所輕重也。",
    "X33n0632_001:0710c03": "化行俗美",
    "X33n0632_001:0710c04": "詩云。肅肅免罝。椓之丁丁(音爭)。赳赳武夫。公侯干城。註",
    "X33n0632_001:0710c05": "云。罝罟也。化行俗美。賢才眾多。雖罝免之野人。而其",
    "X33n0632_001:0710c06": "才之可用猶若此。故詩人因其所事。以起興而美之",
    "X33n0632_001:0710c07": "而文王德化之盛。因可見矣。見國風周南。",
    "X33n0632_001:0710c08": "欲善其事先利其器",
    "X33n0632_001:0710c09": "子貢問為仁。子曰。工欲善其事。必先利其器。居是邦",
    "X33n0632_001:0710c10": "也。事其大夫之賢者。友其士之仁者。註云。賢以事言",
    "X33n0632_001:0710c11": "仁以德言。夫子甞謂子貢悅不若己者。故以是告之。",
    "X33n0632_001:0710c12": "欲其有所嚴憚切磋。以成其德也。見論語上。",
    "X33n0632_001:0710c13": "斥鷃笑大鵬",
    "X33n0632_001:0710c14": "莊子逍遙遊云。有鳥焉。其名為鵬。背若泰山。翼若垂",
    "X33n0632_001:0710c15": "天之雲。搏扶搖羊角(旋風)而上者九萬里。絕雲氣。負青",
    "X33n0632_001:0710c16": "天。然後圖南。且適南冥也。斥鷃(斥澤小鳥)笑之曰。且彼奚",
    "X33n0632_001:0710c17": "適也。我騰躍而上。不過數仞而下。翱翔蓬蒿之間。此",
    "X33n0632_001:0710c18": "亦飛之至也。而彼且奚適也。",
    "X33n0632_001:0710c19": "普賢長男",
    "X33n0632_001:0710c20": "華嚴經普賢行願品偈云。一切如來有長子。彼名號",
    "X33n0632_001:0710c21": "曰普賢尊。我今迴向諸善根。願諸智行悉同彼。",
    "X33n0632_001:0710c22": "造次顛沛",
    "X33n0632_001:0710c23": "子曰。君子無終食之間違仁。造次必於是。顛沛必於",
    "X33n0632_001:0710c24": "是。註云。終食者。一飯之頃。造次。急遽苟且之時。顛沛",
    "X33n0632_001:0711a01": "傾覆流離之際。言君子為仁。自富貴貧賤取捨之間。",
    "X33n0632_001:0711a02": "以至終食造次顛沛之頃。無時無處而不用其力也。",
    "X33n0632_001:0711a03": "見論語上。",
    "X33n0632_001:0711a04": "時雨之化",
    "X33n0632_001:0711a05": "孟子曰。君子之所以教者五。有如時雨化之者。註云。",
    "X33n0632_001:0711a06": "時雨。及時之雨也。草木之生。播種封殖。人力已至。而",
    "X33n0632_001:0711a07": "未能自化。所少者雨露之滋耳。及此時而雨之。則其",
    "X33n0632_001:0711a08": "化速矣。教人之妙。亦猶是也。見孟下盡心篇。",
    "X33n0632_001:0711a09": "踧踖與與",
    "X33n0632_001:0711a10": "論語上鄉黨篇云。君在。踧踖如也。與與如也。註云。君",
    "X33n0632_001:0711a11": "在。視朝也。踧踖。恭敬不寧之貌。與與。威儀中適之貌。",
    "X33n0632_001:0711a12": "舜犬吠堯",
    "X33n0632_001:0711a13": "張商英護法論云。儒者但知孔孟之道。而排佛者。舜",
    "X33n0632_001:0711a14": "犬之謂也。舜家有犬。堯過其門而吠之。是犬也。非謂",
    "X33n0632_001:0711a15": "舜之善。而堯之不善也。以其所常見者舜。而未常見",
    "X33n0632_001:0711a16": "者堯也。見護法論。",
    "X33n0632_001:0711a17": "道聽途說",
    "X33n0632_001:0711a18": "子曰。道聽而途說。德之棄也。註云。雖聞善言。不為己",
    "X33n0632_001:0711a19": "有。是自棄其德也。見論語下。",
    "X33n0632_001:0711a20": "皆為筌蹄",
    "X33n0632_001:0711a21": "莊子外物篇云。筌者所以在魚。得魚而忘筌。蹄者所",
    "X33n0632_001:0711a22": "以在兔。得兔而忘蹄。言者所以在意。得意而忘言。吾",
    "X33n0632_001:0711a23": "安得夫忘言之人。而與之言哉。",
    "X33n0632_001:0711a24": "滄桑之變",
    "X33n0632_001:0711b01": "麻姑謂方平曰。自接代以來。見東海三變為桑田。向",
    "X33n0632_001:0711b02": "到蓬萊。水又清淺。平曰。東海復揚塵耳。見類書簒要。",
    "X33n0632_001:0711b03": "九五之尊",
    "X33n0632_001:0711b04": "易云。九五。飛龍在天。利見大人。註云。剛建中正。以居",
    "X33n0632_001:0711b05": "尊位。如以聖人之德。居聖人之位。故其象如此。見周",
    "X33n0632_001:0711b06": "易乾卦。",
    "X33n0632_001:0711b07": "匹夫而為百世師",
    "X33n0632_001:0711b08": "潮洲韓文公廟碑記云。匹夫而為百世師。一言而為",
    "X33n0632_001:0711b09": "天下法。是皆有以參天地之化。關盛衰之運。",
    "X33n0632_001:0711b10": "仁民愛物",
    "X33n0632_001:0711b11": "孟子曰。君子之於物也。愛之而弗仁。於民也。仁之而",
    "X33n0632_001:0711b12": "弗親。親親而仁民。仁民而愛物。註云。物謂禽獸草木。",
    "X33n0632_001:0711b13": "愛謂取之有時。用之有節。見孟下盡心篇。",
    "X33n0632_001:0711b14": "凡有血氣咸知尊親",
    "X33n0632_001:0711b15": "如第一卷下。聲名洋溢中引。",
    "X33n0632_001:0711b16": "足恭",
    "X33n0632_001:0711b17": "子曰。巧言令色。足恭。左丘明恥之。丘亦恥之。註云。足",
    "X33n0632_001:0711b18": "過也。左丘明。古之聞人也。謝氏曰。此之可耻。有甚於",
    "X33n0632_001:0711b19": "穿窬也。左丘明恥之。其所養可知矣。夫子自言丘亦",
    "X33n0632_001:0711b20": "恥之。蓋竊比老彭之意。又以深戒學者。使察乎此。而",
    "X33n0632_001:0711b21": "立心以直也。見論語上。",
    "X33n0632_001:0711b22": "以忠自恕",
    "X33n0632_001:0711b23": "中庸云。忠恕違道不遠。施諸己而不願。亦勿施於人",
    "X33n0632_001:0711b24": "註云。盡己之心為忠。推己及人為恕。違去也。言既能",
    "X33n0632_001:0711c01": "盡己之心。又能推己及人。則去道不遠矣。施諸二句。",
    "X33n0632_001:0711c02": "忠恕之事也。以己之心。度人之心。未甞不同。故己之",
    "X33n0632_001:0711c03": "所不欲。則勿以施之於人。凡事如此。久之。不幾進於",
    "X33n0632_001:0711c04": "道乎。",
    "X33n0632_001:0711c05": "心馳魏闕",
    "X33n0632_001:0711c06": "周禮。天官大宰曰。乃縣治象之法於象魏。註云。象魏。",
    "X33n0632_001:0711c07": "闕也。韻會云。為二臺於門外。作樓觀於上。上員下方",
    "X33n0632_001:0711c08": "以其縣法。謂之象魏。象。治象也。魏者。言其狀魏魏然。",
    "X33n0632_001:0711c09": "高大也。使民觀之。因為之觀。兩觀雙植。中不為門。又",
    "X33n0632_001:0711c10": "宮門。寢門。冢門。皆可名闕。",
    "X33n0632_001:0711c11": "稂莠貽害嘉禾",
    "X33n0632_001:0711c12": "詩云。不稂(音郎)不莠(音酉)。去其螟螣(音特)。及其蟊(音謀)賊。無害",
    "X33n0632_001:0711c13": "我田穉。註云。稂。童梁。莠。似苗。皆害苗之草也。食心曰",
    "X33n0632_001:0711c14": "螟。食葉曰螣。食根曰蟊。食節曰賊。皆害苗之蟲也。穉",
    "X33n0632_001:0711c15": "幼禾也。言其苗既盛矣。又必去此四蟲。然後可以無",
    "X33n0632_001:0711c16": "害田中之禾矣。見小雅大田章。",
    "X33n0632_001:0711c17": "△卷第五",
    "X33n0632_001:0711c18": "苞苴骯髒搖尾乞憐",
    "X33n0632_001:0711c19": "英邵武謂晦堂曰。末法比丘。不修道德。少有節義。往",
    "X33n0632_001:0711c20": "往苞苴骯髒。搖尾乞憐。註云。苞苴裹也。骯髒體盤旋",
    "X33n0632_001:0711c21": "貌。此言末法比丘。不修道。不養德。且又不能守節存",
    "X33n0632_001:0711c22": "義。往往包裹奇物。奉獻權貴。以求託囑。如犬見人。搖",
    "X33n0632_001:0711c23": "尾以媚之。求人憐愍而已。見寶訓筆說。",
    "X33n0632_001:0711c24": "近之則不孫",
    "X33n0632_001:0712a01": "子曰。唯女子與小人。為難養也。近之則不孫。遠之則",
    "X33n0632_001:0712a02": "怨。註云。君子之於臣妾。莊以涖之。慈以畜之。則無二",
    "X33n0632_001:0712a03": "者之患也。見論語下。",
    "X33n0632_001:0712a04": "吹毛求疵",
    "X33n0632_001:0712a05": "幼學云。小過必察。如吹毛求疵。註云。漢武帝議摧抑。",
    "X33n0632_001:0712a06": "諸候王奏其過惡。吹毛求疵。",
    "X33n0632_001:0712a07": "切磋琢磨",
    "X33n0632_001:0712a08": "詩云。如切如磋。如琢如磨。註云。詩衛風淇澳之篇。切",
    "X33n0632_001:0712a09": "以刀鋸。琢以錐鑿。皆裁物使成形質也。磋以鑪鐋。磨",
    "X33n0632_001:0712a10": "以沙石。皆治物使有滑澤也。言治骨角者。既切而復",
    "X33n0632_001:0712a11": "磋之。治玉石者。既琢而復磨之。皆言其治之已精。而",
    "X33n0632_001:0712a12": "益求其精也。見大學。",
    "X33n0632_001:0712a13": "起予輔吾",
    "X33n0632_001:0712a14": "子夏問曰。巧笑倩兮。美目盼兮。素以為絢兮。何謂也。",
    "X33n0632_001:0712a15": "子曰。繪事後素。曰。禮後乎。子曰。起予者。商也。始可與",
    "X33n0632_001:0712a16": "言詩已矣。註云。起予。言能起發我之志意。見論語上。",
    "X33n0632_001:0712a17": "孟子教齊宣王曰。今王發政施仁。使天下仕者。皆欲",
    "X33n0632_001:0712a18": "立於王之朝。耕者。皆欲耕於王之野。商賈。皆欲藏於",
    "X33n0632_001:0712a19": "王之市。行旅。皆欲出於王之途。天下之疾其君者。皆",
    "X33n0632_001:0712a20": "欲赴愬於王。其如是。孰能禦之。王曰。吾惛。不能進於",
    "X33n0632_001:0712a21": "是矣。願夫子輔吾志。明以教我。釋曰。惛與昏同。輔志。",
    "X33n0632_001:0712a22": "謂輔導其志。見孟子上梁惠篇。",
    "X33n0632_001:0712a23": "認漚棄海",
    "X33n0632_001:0712a24": "楞嚴第二卷云。譬如澄清百千大海。棄之。惟認一浮",
    "X33n0632_001:0712b01": "漚體。目為全潮。窮盡瀛渤。釋曰。彼經喻遺真認妄。而",
    "X33n0632_001:0712b02": "又以妄為真。今疏略借其文。以喻執權違實。非取彼",
    "X33n0632_001:0712b03": "義也。",
    "X33n0632_001:0712b04": "取雹為珠",
    "X33n0632_001:0712b05": "鴦崛經偈云。譬如有愚夫。見雹生妄想。謂是琉璃珠。",
    "X33n0632_001:0712b06": "取己執持歸。置之瓶器中。守護如真寶。不久悉消融。",
    "X33n0632_001:0712b07": "空想默然住。於餘真琉璃。亦復作空想。釋曰。彼經首",
    "X33n0632_001:0712b08": "六句。喻凡夫執有為真。不久二句。喻二乘見有為空。",
    "X33n0632_001:0712b09": "後二句。喻二乘不求佛果。今亦不取彼義。但以取雹",
    "X33n0632_001:0712b10": "為珠。喻二乘執權為實耳。",
    "X33n0632_001:0712b11": "干城",
    "X33n0632_001:0712b12": "詩云。赳赳武夫。公侯干城。註云。赳赳武貌。干盾也。干",
    "X33n0632_001:0712b13": "城。皆所以扞外而衛內者。見國風周南篇。又左傳云。",
    "X33n0632_001:0712b14": "天下有道。則公侯能為民干城。",
    "X33n0632_001:0712b15": "一枕黃梁",
    "X33n0632_001:0712b16": "呂翁經。邯鄲道上。邸店中。有少年盧生。自歎貧困言",
    "X33n0632_001:0712b17": "訖思睡。主人炊黃梁。翁探囊中一枕以授生曰。枕此",
    "X33n0632_001:0712b18": "即榮遇如意。生枕之。夢至一國。功名得意。身歷富貴",
    "X33n0632_001:0712b19": "五十餘年。老病而卒。欠伸而寤。翁在傍。主人煑黃梁",
    "X33n0632_001:0712b20": "猶未熟。生謝曰。先生以此窒吾之欲。見異聞集。",
    "X33n0632_001:0712b21": "目擊道存",
    "X33n0632_001:0712b22": "仲尼見溫伯雪子而不言。子路曰。夫子欲見溫伯雪",
    "X33n0632_001:0712b23": "子久矣。見而不言。何也。仲尼曰。若夫人者。目擊而道",
    "X33n0632_001:0712b24": "存。亦不可以容聲矣。見莊子田方子篇。",
    "X33n0632_001:0712c01": "人之患在好為人師",
    "X33n0632_001:0712c02": "孟子曰。人之患。在好為人師。註云。學問有餘。人資於",
    "X33n0632_001:0712c03": "己。不得已而應之。可也。若好為人師。則自足而不復",
    "X33n0632_001:0712c04": "有進矣。此人之大患也。見孟下離婁篇。",
    "X33n0632_001:0712c05": "方剛之年",
    "X33n0632_001:0712c06": "子曰。君子有三戒。少之時。血氣未定。戒之在色。及其",
    "X33n0632_001:0712c07": "壯也。血氣方剛。戒之在鬬。及其老也。血氣既衰。戒之",
    "X33n0632_001:0712c08": "在得。見論語下。",
    "X33n0632_001:0712c09": "雲興瓶瀉",
    "X33n0632_001:0712c10": "華嚴經云。爾時普慧菩薩。知眾已集。問普賢菩薩言。",
    "X33n0632_001:0712c11": "佛子。願為演說。何等為菩薩摩訶薩依。何等為奇特",
    "X33n0632_001:0712c12": "想。乃至何故如來應正等覺示般涅槃。善哉佛子。如",
    "X33n0632_001:0712c13": "是等義。願為演說。爾時普賢菩薩。告普慧等諸菩薩",
    "X33n0632_001:0712c14": "言。佛子。菩薩摩訶薩有十種依。有十種奇特想。乃至",
    "X33n0632_001:0712c15": "如來應正等覺。作佛事已。觀十種義故。示般涅槃。詳",
    "X33n0632_001:0712c16": "見彼經第五十三。至五十九卷。言雲興瓶瀉者。謂二",
    "X33n0632_001:0712c17": "菩薩。問者如雲興長空。答者如倒瓶瀉水。故古德讚",
    "X33n0632_001:0712c18": "云。普慧雲興二百問。普賢瓶瀉二千酬也。",
    "X33n0632_001:0712c19": "彭殤既別",
    "X33n0632_001:0712c20": "莊子齊物篇云。天下莫大於秋毫之末。而泰山為小。",
    "X33n0632_001:0712c21": "莫壽乎殤子。而彭祖為夭。憨山大師註云。若以有形",
    "X33n0632_001:0712c22": "而觀有形。則大小壽夭。一定而不可易者。今若以大",
    "X33n0632_001:0712c23": "道而觀有形。則秋毫雖小。而體合太虗。而泰山有形。",
    "X33n0632_001:0712c24": "只太虗中拳石耳。故秋毫莫大。而泰山為小也。殤子",
    "X33n0632_001:0713a01": "雖夭。而與無始同原。而彭祖乃無始中一物耳。故莫",
    "X33n0632_001:0713a02": "壽於殤子。而彭祖為夭也。彭祖姓籛名[竺-二+鑑]。顓頊之玄",
    "X33n0632_001:0713a03": "孫也。壽八百歲。喪四十九妻。亡五十四子。殤。未成人",
    "X33n0632_001:0713a04": "喪也。禮喪服傳云。年十六至十九死。為長殤。十二至",
    "X33n0632_001:0713a05": "十五死。為中殤。八歲至十一歲死。為下殤。七歲以下。",
    "X33n0632_001:0713a06": "為無服之殤。生未三月。則不為殤。今疏以有形為難。",
    "X33n0632_001:0713a07": "故云既別。",
    "X33n0632_001:0713a08": "達磨答武帝語",
    "X33n0632_001:0713a09": "初祖達磨大師。見梁武帝。帝問。朕即位以來。造寺寫",
    "X33n0632_001:0713a10": "經度僧。不可勝紀。有何功德。祖曰。並無功德。帝曰。何",
    "X33n0632_001:0713a11": "以無功德。祖曰。此但人天小果。有漏之因。如影隨形。",
    "X33n0632_001:0713a12": "雖有非實。帝曰。如何是真實功德。祖曰。淨智妙圓。體",
    "X33n0632_001:0713a13": "自空寂。如是功德。不以世求。詳見五燈會元。及指月",
    "X33n0632_001:0713a14": "錄等。",
    "X33n0632_001:0713a15": "△卷第六",
    "X33n0632_001:0713a16": "善見藥",
    "X33n0632_001:0713a17": "華嚴經第五十二卷云。佛子。譬如雪山。有藥王樹。名",
    "X33n0632_001:0713a18": "曰善見。若有見者。眼得清淨。若有聞者。耳得清淨。若",
    "X33n0632_001:0713a19": "有齅者。鼻得清淨。若有甞者。舌得清淨。若有觸者。身",
    "X33n0632_001:0713a20": "得清淨。若有眾生取彼地土。亦能為作除病利益。佛",
    "X33n0632_001:0713a21": "子。如來應正等覺。無上藥王。亦復如是。能作一切。饒",
    "X33n0632_001:0713a22": "益眾生。若有得見如來色身。眼得清淨。若有得聞如",
    "X33n0632_001:0713a23": "來名號。耳得清淨。若有得聞如來戒香。鼻得清淨。若",
    "X33n0632_001:0713a24": "有得嘗如來法味。舌得清淨。具廣長舌。解語言法。若",
    "X33n0632_001:0713b01": "有得觸如來光者。身得清淨。究竟獲得無上法身。若",
    "X33n0632_001:0713b02": "於如來生憶念者。則得念佛三昧清淨。若有眾生。供",
    "X33n0632_001:0713b03": "養如來所經土地。及塔廟者。亦具善根。滅除一切諸",
    "X33n0632_001:0713b04": "煩惱患。得賢聖樂。",
    "X33n0632_001:0713b05": "甘露漿",
    "X33n0632_001:0713b06": "諸經音義云。甘露。神靈之精。其凝如脂。其美如飴。鮮",
    "X33n0632_001:0713b07": "潔潤澤。服之長生不老。",
    "X33n0632_001:0713b08": "饒舌",
    "X33n0632_001:0713b09": "豐干雲遊。適閭丘(胤)出守台州。欲之官。俄病頭風。名",
    "X33n0632_001:0713b10": "醫莫差。干以淨水噀之。須臾袪殄。因大加敬。問所從",
    "X33n0632_001:0713b11": "來。曰天台國清寺。曰。彼有賢達否。曰。見則不識。識則",
    "X33n0632_001:0713b12": "不見。寒山文殊。拾得普賢。當就見之。丘(胤)至任。即到",
    "X33n0632_001:0713b13": "寺。問曰。此寺曾有豐干禪師否。僧曰。有。曰在何處。寒",
    "X33n0632_001:0713b14": "山拾得。復是何人。僧曰豐干舊院。今闃無人。惟有虎",
    "X33n0632_001:0713b15": "豹哮吼耳。寒山拾得。現在僧厨執役。(胤)入干房。惟虎",
    "X33n0632_001:0713b16": "迹縱橫。又問在此有何行業。僧曰。惟事舂穀供僧粥",
    "X33n0632_001:0713b17": "食。因再三嗟歎。乃入厨。見二人即拜。二人曰。豐干饒",
    "X33n0632_001:0713b18": "舌。彌陀不識。禮我何為。遂携手出寺。更不復入。見佛",
    "X33n0632_001:0713b19": "祖統紀。及神僧傳第六卷。",
    "X33n0632_001:0713b20": "博施濟眾聖人猶病",
    "X33n0632_001:0713b21": "子貢曰。如有博施於民。而能濟眾。何如。可謂仁乎。子",
    "X33n0632_001:0713b22": "曰。何事於仁。必也聖乎。堯舜其猶病諸。註云。博廣也。",
    "X33n0632_001:0713b23": "仁以理言。通乎上下。聖以地言。則造其極之名也。乎",
    "X33n0632_001:0713b24": "者。疑而未定之辭。病。心有所不足也。言此何止於仁。",
    "X33n0632_001:0713c01": "必也聖人能之乎。則雖堯舜之聖。其心猶有所不足",
    "X33n0632_001:0713c02": "於此也。見論語上。",
    "X33n0632_001:0713c03": "秀支替戾岡",
    "X33n0632_001:0713c04": "石勒欲拒劉曜。僚佐皆諫。勒以訪澄。澄曰。塔上風鈴",
    "X33n0632_001:0713c05": "云。秀支替戾岡。僕谷劬禿當。此羯語也。秀支軍也。替",
    "X33n0632_001:0713c06": "戾岡。出也。僕谷。劉曜。胡位也。劬禿當。捉也。此言軍出",
    "X33n0632_001:0713c07": "捉得劉曜也。其後果獲劉曜。詳見高僧傳。",
    "X33n0632_001:0713c08": "齊師犯我疆",
    "X33n0632_001:0713c09": "按世傳。孔子弟子。公冶長。能通鳥語。一日有雀呼之",
    "X33n0632_001:0713c10": "曰。公冶長。公冶長。南山有個虎馱羊。爾食肉。我食膓。",
    "X33n0632_001:0713c11": "當亟取之勿徬徨。長如其言。往山中。果得一羊。食之",
    "X33n0632_001:0713c12": "有餘。亡羊氏跡之。得其角。乃以為偷。訟之魯君。魯君",
    "X33n0632_001:0713c13": "繫之獄。孔子為之白於魯君。亦不解也。未幾長在獄",
    "X33n0632_001:0713c14": "舍。雀又呼之曰。公冶長。公冶長。齊人出師伐我疆。沂",
    "X33n0632_001:0713c15": "水上。澤水傍。當亟禦之勿徬徨。長語獄吏。白之魯君。",
    "X33n0632_001:0713c16": "魯君姑如其言。往跡之。則齊師果將反。急發兵應敵。",
    "X33n0632_001:0713c17": "遂獲大勝。因釋長而厚賜之。欲爵為大夫。長辭而不",
    "X33n0632_001:0713c18": "受。見張居正直解。",
    "X33n0632_001:0713c19": "布在方策",
    "X33n0632_001:0713c20": "哀公問政。子曰。文武之政。布在方策。其人存。則其政",
    "X33n0632_001:0713c21": "舉。其人亡。則其政息。註云。方版也。策簡也。息滅也。有",
    "X33n0632_001:0713c22": "是君。有是臣。則有是政矣。見中庸。",
    "X33n0632_001:0713c23": "三登九上",
    "X33n0632_001:0713c24": "福州雪峰義存禪師。泉州安南曾氏子。十七落髮。久",
    "X33n0632_001:0714a01": "歷禪會。在洞山作飯頭。往返九上。投子處指示。來去",
    "X33n0632_001:0714a02": "三登。后與巖頭。至澧州鰲山鎮。阻雪問答。發明大事。",
    "X33n0632_001:0714a03": "後有僧問徑山杲。雪峰三登投子。九上洞山。為甚麼",
    "X33n0632_001:0714a04": "向鰲山成道。山曰。屋裏販揚州。詳見本錄。",
    "X33n0632_001:0714a05": "鬻香長者",
    "X33n0632_001:0714a06": "華嚴經第六十七卷云。有鬻香長者。名優鉢羅華。告",
    "X33n0632_001:0714a07": "善財言。善男子。我善別知一切諸香。亦知調和一切",
    "X33n0632_001:0714a08": "香法。又善了知天香。治諸病香。斷諸惡香。生歡喜香。",
    "X33n0632_001:0714a09": "增煩惱香。滅煩惱香。乃至我惟知此調和香法。若諸",
    "X33n0632_001:0714a10": "菩薩。遠離一切諸惡習氣。不染世欲。其心平等。無著",
    "X33n0632_001:0714a11": "無依。而我何能知其妙行。說其功德。",
    "X33n0632_001:0714a12": "諸齋日議事",
    "X33n0632_001:0714a13": "四天王經云。諸天齋日。伺人善惡。四天神王。各理一",
    "X33n0632_001:0714a14": "方。以月八日。遣使者下。案行天下。伺察王臣。乃至蠕",
    "X33n0632_001:0714a15": "動之類。心念口言。身行善惡。十四日。遣太子下。十五",
    "X33n0632_001:0714a16": "日四王自下。二十三。使者復下。二十九。太子復下。三",
    "X33n0632_001:0714a17": "十日。四王復自下。日月星宿諸天等。僉然俱下。四王",
    "X33n0632_001:0714a18": "命曰。勤伺眾生。施行吉凶。若於斯日。有歸三寶。持齋",
    "X33n0632_001:0714a19": "守戒。乃至孝順父母等者。即啟帝釋。諸天俱喜。勅增",
    "X33n0632_001:0714a20": "壽算。善神營護。乃至無願不護。若不爾者。諸天不悅。",
    "X33n0632_001:0714a21": "善神不護。乃至風雨違時。諸所欲求。悉不遂意。",
    "X33n0632_001:0714a22": "視以觀由",
    "X33n0632_001:0714a23": "子曰。視其所以。觀其所由。察其所安。人焉廋哉。人焉",
    "X33n0632_001:0714a24": "廋哉。註云。以為也。為善者為君子。為惡者為小人。觀",
    "X33n0632_001:0714b01": "比視為詳矣。由從也。事雖為善。而意之所從來者。有",
    "X33n0632_001:0714b02": "未善焉。則亦不得為君子矣。察則又加詳矣。安所樂",
    "X33n0632_001:0714b03": "也。所由雖善。而心之所樂者。不在於是。則亦偽耳。豈",
    "X33n0632_001:0714b04": "能久而不變哉。焉何也。瘦匿也。重言以深明之。見論",
    "X33n0632_001:0714b05": "語上。",
    "X33n0632_001:0714b06": "城東老母不喜見佛",
    "X33n0632_001:0714b07": "城東老母。即須達長者家老女人也。不喜見佛。如前",
    "X33n0632_001:0714b08": "快見後身中引。",
    "X33n0632_001:0714b09": "考諸三世而不謬",
    "X33n0632_001:0714b10": "中庸云。故君子之道。本諸身。徵諸蔗民。考諸三王而",
    "X33n0632_001:0714b11": "不謬。建諸天地而不悖。質諸鬼神而無疑。百世以俟",
    "X33n0632_001:0714b12": "聖人而不惑。註云。此君子指王天下者而言。道即議",
    "X33n0632_001:0714b13": "禮制度考文之事。本諸身。有其德也。徵諸庶民。驗其",
    "X33n0632_001:0714b14": "所信從也。三王。夏商周也。建立也。立於此而參於彼",
    "X33n0632_001:0714b15": "也。天地者。道也。鬼神者。造化之迹也。百世以俟聖人",
    "X33n0632_001:0714b16": "而不惑。所謂聖人復起。不易吾言者也。今疏言世者。",
    "X33n0632_001:0714b17": "略變其文耳。",
    "X33n0632_001:0714b18": "啐啄同時",
    "X33n0632_001:0714b19": "正脉音義云。諸修行人。以自慧為親因。以如來威力",
    "X33n0632_001:0714b20": "為助緣。因緣凑合。如雞抱卵。日時既至。將欲出時。小",
    "X33n0632_001:0714b21": "雞往外啐。大雞往裏啄。一時用力。無少異也。",
    "X33n0632_001:0714b22": "成己成物",
    "X33n0632_001:0714b23": "中庸云。誠者非自成己而已也。所以成物也。註云。誠",
    "X33n0632_001:0714b24": "雖所以成己。然既有以自成。則自然及物。而道亦行",
    "X33n0632_001:0714c01": "於彼矣。",
    "X33n0632_001:0714c02": "普眼法門盡大海而不書一偈",
    "X33n0632_001:0714c03": "華嚴經第六十二卷。海雲比丘。告善財言。善男子。我",
    "X33n0632_001:0714c04": "住此海門國十有二年。常以大海為其境界。所謂思",
    "X33n0632_001:0714c05": "惟大海廣大無量。漸次深廣。不可思議。復作是念。世",
    "X33n0632_001:0714c06": "間之中。頗有廣博無量。甚深殊特。過此海不。作是念",
    "X33n0632_001:0714c07": "時。此海之下。有大蓮華。忽然出現。無量妙寶以為莊",
    "X33n0632_001:0714c08": "嚴。天龍八部。恭敬頂禮。華蓮之上。有一如來。結跏趺",
    "X33n0632_001:0714c09": "坐。手摩我頂。為我演說普眼法門。開示一切如來境",
    "X33n0632_001:0714c10": "界。我從如來聞此法門。受持讀誦。憶念觀察。假使有",
    "X33n0632_001:0714c11": "人。以大海量墨。須彌聚筆。書此法門。一品中一法。一",
    "X33n0632_001:0714c12": "法中一義。一義中一句。不得少分。何況能盡。",
    "X33n0632_001:0714c13": "手中之葉",
    "X33n0632_001:0714c14": "長阿含經云。問曰。佛若一切說者。有經云。佛坐一樹",
    "X33n0632_001:0714c15": "下。捉一枝葉。問弟子曰。此枝葉多。樹上葉多。答曰。樹",
    "X33n0632_001:0714c16": "上葉多。佛言。我所知法。如樹上葉。我所說法。如手中",
    "X33n0632_001:0714c17": "葉。又見報恩經第六卷。",
    "X33n0632_001:0714c18": "六尺之孤",
    "X33n0632_001:0714c19": "曾子曰。可以托六尺之孤。可以寄百里之命。臨大節",
    "X33n0632_001:0714c20": "而不可奪也。君子人與。君子人也。見論語上。",
    "X33n0632_001:0714c21": "親見靈山一會",
    "X33n0632_001:0714c22": "天台智者大師。於大賢山。誦法華經。修方等懺。心淨",
    "X33n0632_001:0714c23": "行勤。勝相現前。後於光州大蘇山。覲慧思禪師。思一",
    "X33n0632_001:0714c24": "見曰。昔日靈山同聽法華。宿緣所追。今復來矣。即示",
    "X33n0632_001:0715a01": "普賢道場。為說四安樂行。於是晨昏苦到。如教研心。",
    "X33n0632_001:0715a02": "經二七日。誦至藥王品。諸佛同讚。是真精進。是名真",
    "X33n0632_001:0715a03": "法供養。豁然入定(靈山一會。即定中所見也)。持因靜發。照了法華。",
    "X33n0632_001:0715a04": "若高輝之臨幽谷。達諸法相。似長風之遊太虗。將證",
    "X33n0632_001:0715a05": "白思。思曰。非爾弗證。非我莫識。所入定者。法華三昧",
    "X33n0632_001:0715a06": "初方便也。所發持者。初旋陀羅尼也。縱令文字之師。",
    "X33n0632_001:0715a07": "千羣萬眾。尋汝之辨。不可窮矣。於說法人中。最為第",
    "X33n0632_001:0715a08": "一。詳見大師別傳。",
    "X33n0632_001:0715a09": "供養求慧二句",
    "X33n0632_001:0715a10": "流行本云。供養於世尊。為求無上慧。",
    "X33n0632_001:0715a11": "小聖不及大凡",
    "X33n0632_001:0715a12": "妙明子曰。以聖智言之。則大凡不及小聖。以根性言",
    "X33n0632_001:0715a13": "之。則小聖不及大凡。見折疑論。聖生篇。",
    "X33n0632_001:0715a14": "免螻蟻之食",
    "X33n0632_001:0715a15": "莊子將死。弟子欲厚葬之。莊子曰。吾以天地為棺槨。",
    "X33n0632_001:0715a16": "日月為連璧。星辰為珠璣。萬物為齎送。吾葬具豈不",
    "X33n0632_001:0715a17": "備耶。何以加此。弟子曰。吾恐烏鳶之食夫子也。莊子",
    "X33n0632_001:0715a18": "曰。在上為烏鳶之食。在下為螻蟻之食。奪彼與此。何",
    "X33n0632_001:0715a19": "其偏也。見莊子列禦冦篇。",
    "X33n0632_001:0715a20": "石槨",
    "X33n0632_001:0715a21": "昔者夫子居於宋。桓司馬自為石槨。三年而不成。夫",
    "X33n0632_001:0715a22": "子曰。若是其摩也死。反不如速朽之為愈也。出古文",
    "X33n0632_001:0715a23": "檀弓有子之言。似夫子章。",
    "X33n0632_001:0715a24": "畫鵠不成反類於烏",
    "X33n0632_001:0715b01": "馬援戒子云。龍伯高敦厚周慎。杜季良豪俠好義。効",
    "X33n0632_001:0715b02": "伯高不得。猶為謹勅之士。所謂畫鵠不成。尚類於鶩",
    "X33n0632_001:0715b03": "也。効季良不得。陷為天下輕薄子。所謂畫虎不成。反",
    "X33n0632_001:0715b04": "類狗也。見彌陀演義。今疏改鶩為烏者。取義稍異耳。",
    "X33n0632_001:0715b05": "念佛功劣猶墮疑城",
    "X33n0632_001:0715b06": "彌陀疏鈔引大本云。佛告彌勒。若有眾生。修諸功德。",
    "X33n0632_001:0715b07": "願生彼國。不了佛智。志意猶豫。臨命終時。方悔己過。",
    "X33n0632_001:0715b08": "以是生彼。纔入邊地。見七寶城。即便止住。於蓮花生。",
    "X33n0632_001:0715b09": "亦有自然快樂。如忉利天。惟於城中經五百歲。不得",
    "X33n0632_001:0715b10": "見佛。不得聞法。演義云。彼國邊地。即是疑城。在九品",
    "X33n0632_001:0715b11": "之外者。以無真實信心故也。",
    "X33n0632_001:0715b12": "下品下生經久乃開",
    "X33n0632_001:0715b13": "彌陀疏鈔云。但上上品一生花中。即時花開。即時見",
    "X33n0632_001:0715b14": "佛。其餘則花開漸晚。見佛漸遲。演義云。但上上品下。",
    "X33n0632_001:0715b15": "是明上品殊勝之義。華開漸晚二句。上品中生。經宿",
    "X33n0632_001:0715b16": "華開。即得見佛。上品下生。經一日一夜。蓮華乃開。七",
    "X33n0632_001:0715b17": "日之中。乃得見佛。乃至下品上生。經七日華開見佛。",
    "X33n0632_001:0715b18": "下品中生。經于六劫。花開見佛。下品下生。經十二大",
    "X33n0632_001:0715b19": "劫。華開見佛。",
    "X33n0632_001:0715b20": "水牯牛過窓櫺",
    "X33n0632_001:0715b21": "五祖演禪師示眾曰。譬如水牯牛過牕櫺。頭角四蹄",
    "X33n0632_001:0715b22": "俱過了。因甚尾巴過不得。見指月錄第二十八卷。",
    "X33n0632_001:0715b23": "拔一毛而利天下",
    "X33n0632_001:0715b24": "孟子曰。楊子取為我。拔一毛而利天下。不為也。註云。",
    "X33n0632_001:0715c01": "楊子名朱。取者僅足之意。取為我者。僅足於為我而",
    "X33n0632_001:0715c02": "已。不及為人也。見孟下盡心篇。",
    "X33n0632_001:0715c03": "△卷第七",
    "X33n0632_001:0715c04": "摸象之議說乳之似",
    "X33n0632_001:0715c05": "如前懸示事義中引。",
    "X33n0632_001:0715c06": "用之不竭取之無盡",
    "X33n0632_001:0715c07": "蘇子曰。且夫天地之間。物各有主。苟非吾之所有。雖",
    "X33n0632_001:0715c08": "一毫而莫取。惟江上之清風。與山間之明月。耳得之",
    "X33n0632_001:0715c09": "而為聲。目遇之而成色。取之無盡。用之不竭。是造物",
    "X33n0632_001:0715c10": "者之無盡藏也。見古文赤壁賦。今疏變文用之。",
    "X33n0632_001:0715c11": "運斤盡堊",
    "X33n0632_001:0715c12": "莊子送葬。過惠子之墓。顧謂從者曰。郢人堊漫其鼻",
    "X33n0632_001:0715c13": "端。若蠅翼。使匠石斵之。匠石運斤成風。聽而斵之。盡",
    "X33n0632_001:0715c14": "堊而鼻不傷。郢人立不失容。宋元君聞之。召匠石曰。",
    "X33n0632_001:0715c15": "嘗試為寡人斵之。匠石曰。臣則嘗能斵之。雖然。臣之",
    "X33n0632_001:0715c16": "質死久矣。自夫子之死也。吾無以為質矣。吾無與言",
    "X33n0632_001:0715c17": "之矣。見莊子雜篇。",
    "X33n0632_001:0715c18": "目無全牛任其遊刃",
    "X33n0632_001:0715c19": "庖丁為文惠君解牛。手之所觸。肩之所倚。足之所履",
    "X33n0632_001:0715c20": "膝之所踦。無不中音。文惠君曰。譆。善哉。技蓋至此乎。",
    "X33n0632_001:0715c21": "庖丁釋刀對曰。臣之所好者道也。進乎技矣。始臣之",
    "X33n0632_001:0715c22": "解牛之時。所見無非牛者。三年之後。未嘗見全牛也。",
    "X33n0632_001:0715c23": "又曰。彼節者有間。而刀刃者無厚。以無厚入有間。恢",
    "X33n0632_001:0715c24": "恢乎。其於遊刃。必有餘地矣。見莊子養生主。",
    "X33n0632_001:0716a01": "諸天同一器食麤妙各異",
    "X33n0632_001:0716a02": "起世因本經第七卷云。天子天女。初生之時。以自業",
    "X33n0632_001:0716a03": "所熏習故。生三種念。一者自知從某處死。二者自知",
    "X33n0632_001:0716a04": "今此處生。三者知生此處是何業故。是何福報。所謂",
    "X33n0632_001:0716a05": "以身口意。修善行故。得來生此。作是念已。即便思食。",
    "X33n0632_001:0716a06": "念欲食時。即於其前。有眾寶器。自然盛滿天須陀味。",
    "X33n0632_001:0716a07": "種種異色。諸天子中有勝業者。其須陀食。色最白淨。",
    "X33n0632_001:0716a08": "果報中者。色則稍赤。福德下者。色則稍黑。既入口已",
    "X33n0632_001:0716a09": "即自消融。如酥擲火。無復形影。若其渴時。即於其前。",
    "X33n0632_001:0716a10": "有天寶器。盛滿天酒。福上中下。見白赤黑。入口消融。",
    "X33n0632_001:0716a11": "如前無異。",
    "X33n0632_001:0716a12": "鈞天",
    "X33n0632_001:0716a13": "史秦穆公。夢至帝所。觀鈞天廣樂。帝賜以策。秦遂大",
    "X33n0632_001:0716a14": "昌。淮南子曰。九天中央。曰鈞天。",
    "X33n0632_001:0716a15": "具體而微",
    "X33n0632_001:0716a16": "公孫丑曰。昔者竊聞之。子夏。子游。子張。皆有聖人之",
    "X33n0632_001:0716a17": "一體。冉牛。閔子。顏淵。則具體而微。敢問所安。曰姑舍",
    "X33n0632_001:0716a18": "是。註云。一體。猶一肢也。具體而微。謂有其全體。但未",
    "X33n0632_001:0716a19": "廣大耳。見孟上公孫丑篇。",
    "X33n0632_001:0716a20": "指南",
    "X33n0632_001:0716a21": "越裳氏來貢。歸忘其路。周公作指南車。刻木為人。舉",
    "X33n0632_001:0716a22": "手指南。令其望南而走。則知歸路。今時羅經。是其遺",
    "X33n0632_001:0716a23": "制也。見列國傳。",
    "X33n0632_001:0716a24": "刻舟",
    "X33n0632_001:0716b01": "幼學云。刻舟求劒。固而不通。註云。列子云。楚人行舟。",
    "X33n0632_001:0716b02": "劍墮於水。遽刻舟求之曰。吾劍從此墮也。",
    "X33n0632_001:0716b03": "羅剎向日不見",
    "X33n0632_001:0716b04": "論云。有人。見異事皆審問之。後時曠野中行。逢羅剎",
    "X33n0632_001:0716b05": "執捉。其人見捉必死。然見羅剎胸白背黑。怪問所由。",
    "X33n0632_001:0716b06": "羅剎答曰。我一生來。不喜見日。所以常背日行。故前",
    "X33n0632_001:0716b07": "白後黑。其人解意。急掣其手。遂向日走。羅剎向日不",
    "X33n0632_001:0716b08": "見其人得脫。因說偈言。勤學第一道。勤問第一方。路",
    "X33n0632_001:0716b09": "逢羅剎難。背陰向太陽。",
    "X33n0632_001:0716b10": "魯肆大眚聖人善莊公之補過",
    "X33n0632_001:0716b11": "魯莊公二十有二年。春。王正月。肆大眚。註云。肆放。眚",
    "X33n0632_001:0716b12": "過也。放縱大過。猶今赦書。大罪悉皆原免也。春秋特",
    "X33n0632_001:0716b13": "書。赦大眚於文姜薨葬之間。善莊公之能補過也。見",
    "X33n0632_001:0716b14": "春秋左傳註平測義第六卷。",
    "X33n0632_001:0716b15": "唐禁笞背君子美太宗之存仁",
    "X33n0632_001:0716b16": "唐太宗讀明堂針炎書云。人五臟之繫。全附於背。詔",
    "X33n0632_001:0716b17": "自今毋得笞囚背。釋云。君子指為史者言之。言史紀",
    "X33n0632_001:0716b18": "唐禁笞背之事者。蓋為史之君子。讚美太宗存仁之",
    "X33n0632_001:0716b19": "意也。",
    "X33n0632_001:0716b20": "捷如影響",
    "X33n0632_001:0716b21": "所謂平天下。在治其國者。上老老。而民興孝。上長長。",
    "X33n0632_001:0716b22": "而民興弟。上恤孤。而民不倍。是以君子有絜矩之道",
    "X33n0632_001:0716b23": "也。註云。言此三者。上行下効。捷於影響。所謂家齊而",
    "X33n0632_001:0716b24": "國治也。見大學。",
    "X33n0632_001:0716c01": "不孝有三無後為大",
    "X33n0632_001:0716c02": "孟子曰。不孝有三。無後為大。註云。於禮有不孝者三",
    "X33n0632_001:0716c03": "事。謂阿意曲從。陷親不義。一也。家貧親老。不為祿仕。",
    "X33n0632_001:0716c04": "二也。不娶無子。絕先祖祀。三也。三者之中。無後為大。",
    "X33n0632_001:0716c05": "見孟下離婁篇。",
    "X33n0632_001:0716c06": "盡坤道備女德",
    "X33n0632_001:0716c07": "周易坤卦彖辭曰。至哉坤元。萬物資生。乃順承天。註",
    "X33n0632_001:0716c08": "云。此以地道明坤之義。而首言元也。至極也。比大義",
    "X33n0632_001:0716c09": "差緩。始者氣之始。生者形之始。順承天施地之道也。",
    "X33n0632_001:0716c10": "禮記昏義篇云。女有四德。一婦德貞順也。二婦言。辭",
    "X33n0632_001:0716c11": "令也。三婦容。婉娩也。四婦功。絲麻也。",
    "X33n0632_001:0716c12": "王通邵雍",
    "X33n0632_001:0716c13": "王通。隋時龍門人。詣闕。獻太平十三策。上不能用。遂",
    "X33n0632_001:0716c14": "教授於河汾之間。累徵不起。楊素勸之仕。通曰。讀書",
    "X33n0632_001:0716c15": "談道。足以自樂。願明公正以治天下。使時和年豐。通",
    "X33n0632_001:0716c16": "也受賜多矣。卒。諡文中子。邵雍。宋時河南人。為學堅",
    "X33n0632_001:0716c17": "苦刻勵。冬不爐。夏不扇。夜不就枕者數年。程顥嘗與",
    "X33n0632_001:0716c18": "談論。歎曰。堯夫。內聖外王之學也。卒。諡康節。二人詳",
    "X33n0632_001:0716c19": "出綱鑑。",
    "X33n0632_001:0716c20": "三台輔相",
    "X33n0632_001:0716c21": "朱子小學集註云。周以太師。太傅。太保。為三公。東漢",
    "X33n0632_001:0716c22": "以太尉。司徒。司空。為三公。天文志云。三台六星。兩兩",
    "X33n0632_001:0716c23": "而西。近文昌二星曰上台。次二星曰中台。東二星曰",
    "X33n0632_001:0716c24": "下台。在人為三公位。正字通云。三台星名。又台鼎三",
    "X33n0632_001:0717a01": "公之稱。如星之有三台。鼎之有三足也。又秦武王二",
    "X33n0632_001:0717a02": "年。初置丞相。又輔弼疑丞。謂之四輔。比我而相之。謂",
    "X33n0632_001:0717a03": "之輔。拂我而相之。謂之弼。疑擬其前。丞承其後。又四",
    "X33n0632_001:0717a04": "輔星名。四星佐北極。",
    "X33n0632_001:0717a05": "推步盈虗",
    "X33n0632_001:0717a06": "遺教補註云。推步。即俯察地理。盈虗。即仰觀天文。又",
    "X33n0632_001:0717a07": "推步盈虗者。即推算步量。天地之盈滿虗缺也。",
    "X33n0632_001:0717a08": "邦君之妻",
    "X33n0632_001:0717a09": "論語云。邦君之妻。君稱之。曰夫人。夫人自稱。曰小童。",
    "X33n0632_001:0717a10": "邦人稱之。曰君夫人。稱諸異邦。曰寡小君。異邦人稱",
    "X33n0632_001:0717a11": "之。亦曰君夫人。",
    "X33n0632_001:0717a12": "華嚴一偈能空諸獄",
    "X33n0632_001:0717a13": "纂靈記云。京兆王明幹。本無戒行。曾不修善。因患致",
    "X33n0632_001:0717a14": "死。被二人引至地獄門前。見一僧。云是地藏菩薩。乃",
    "X33n0632_001:0717a15": "教偈云。若人欲了知。三世一切佛。應當如是觀。心造",
    "X33n0632_001:0717a16": "諸如來。菩薩授經已。謂曰。能誦此偈。得排地獄苦。其",
    "X33n0632_001:0717a17": "人誦已。遂入見王。王問此人。有何功德。答云。惟持一",
    "X33n0632_001:0717a18": "四句偈。如上誦已王遂放免。當誦偈時。聲所至處。受",
    "X33n0632_001:0717a19": "苦之人。皆得解脫。後三日方蘇。憶持此偈。說與道俗。",
    "X33n0632_001:0717a20": "參驗偈文。方知是華嚴經夜摩天宮。無量菩薩雲集",
    "X33n0632_001:0717a21": "所說。即覺林菩薩偈也。今經後二句云。應觀法界性。",
    "X33n0632_001:0717a22": "一切惟心造。大意是同。意明地獄心造。了心造佛。地",
    "X33n0632_001:0717a23": "獄自空耳。",
    "X33n0632_001:0717a24": "香飯一鉢能飽眾海",
    "X33n0632_001:0717b01": "維摩經云。時化菩薩。以滿鉢香飯與維摩詰。香飯普",
    "X33n0632_001:0717b02": "熏毗耶離城。及三千大千世界。時維摩詰。語舍利弗",
    "X33n0632_001:0717b03": "等諸大聲聞。仁者可食。如來甘露味飯。大悲所熏。無",
    "X33n0632_001:0717b04": "以限意食之。使不消也。有異聲聞。念是飯少。化菩薩",
    "X33n0632_001:0717b05": "曰。勿以聲聞小德小智。稱量如來無量福慧。四海有",
    "X33n0632_001:0717b06": "竭。此飯無盡。使一切人食。摶若須彌。乃至一劫。猶不",
    "X33n0632_001:0717b07": "能盡。所以者何。無盡戒定等功德具足者所食之餘。",
    "X33n0632_001:0717b08": "終不可盡。於是鉢飯。悉飽眾會。猶故不儩。其諸菩薩",
    "X33n0632_001:0717b09": "聲聞。食此食者。身安快樂。",
    "X33n0632_001:0717b10": "見賢思齊",
    "X33n0632_001:0717b11": "子曰。見賢思齊焉。見不賢而內自省也。註云。思齊者。",
    "X33n0632_001:0717b12": "冀己亦有是善。內自省者。恐己亦有是惡。見論語上。",
    "X33n0632_001:0717b13": "冢宰受命",
    "X33n0632_001:0717b14": "書云。百官總己。以聽冢宰。註云。冢長也。禮有冢子。冢",
    "X33n0632_001:0717b15": "婦之名。周人亦謂之冢宰。古者王宅憂。祠祭則冢宰",
    "X33n0632_001:0717b16": "攝而告廟。百官總己之職。以聽冢宰。則攝而臨羣臣",
    "X33n0632_001:0717b17": "也。見商書伊訓篇。",
    "X33n0632_001:0717b18": "圖白澤",
    "X33n0632_001:0717b19": "彌陀疏鈔云。有神獸名白澤。能人言。辨萬物之情。諸",
    "X33n0632_001:0717b20": "邪望影而避。故曰。家有白澤之圖。必無如是妖怪。",
    "X33n0632_001:0717b21": "無親往他國",
    "X33n0632_001:0717b22": "僧祇律云。佛告諸比丘。過去世時。有國名波羅柰。時",
    "X33n0632_001:0717b23": "有弗盧醯大孝婆羅門。為國王師。常教五百弟子。時",
    "X33n0632_001:0717b24": "婆羅門有一奴。名迦羅呵。聞說法音。盡能持憶。共諸",
    "X33n0632_001:0717c01": "童子。少有嫌恨。便往他國。詐言我是弗盧醯婆羅門",
    "X33n0632_001:0717c02": "子。國師大喜。因告之曰。我有一女。今以妻汝。答言從",
    "X33n0632_001:0717c03": "教。其人常瞋飲食。其婦念言。脫有波羅柰國來者。從",
    "X33n0632_001:0717c04": "彼受教。大婆羅門具聞此事。便往他國。其人知已。即",
    "X33n0632_001:0717c05": "往拜曰。我來此國。言是大家之子。望主勿洩此事。主",
    "X33n0632_001:0717c06": "言。汝實我子。即時同主歸家。告言我親來。為辦飲食。",
    "X33n0632_001:0717c07": "其婦密問婆羅門。我夫飲食。常不可意。願尊指教。答",
    "X33n0632_001:0717c08": "曰。我臨去時。教汝一偈。其人為主求伴。時婦請偈。乃",
    "X33n0632_001:0717c09": "教之言。無親往他國。欺誑天下人。粗食是常食。細食",
    "X33n0632_001:0717c10": "復何瞋。婦念此偈。其人常作軟語。永不生瞋。",
    "X33n0632_001:0717c11": "壎篪疊奏",
    "X33n0632_001:0717c12": "詩云。伯氏吹壎。仲氏吹篪。及爾如貫。諒不我知。註云。",
    "X33n0632_001:0717c13": "伯仲兄弟也。俱為王臣。則有兄弟之義矣。樂器土曰",
    "X33n0632_001:0717c14": "壎。大如鵝子。銳上平底。似秤錘。六孔。竹曰篪。長尺四",
    "X33n0632_001:0717c15": "寸。圍三寸。七孔。一孔七出徑三分。凡八孔。橫吹之。如",
    "X33n0632_001:0717c16": "貫。如繩之貫物。言相連屬也。諒誠也。伯氏吹壎。而仲",
    "X33n0632_001:0717c17": "氏吹篪。言其心相親愛。而聲相應和也。見小雅何人",
    "X33n0632_001:0717c18": "章。",
    "X33n0632_001:0717c19": "王索仙陀婆",
    "X33n0632_001:0717c20": "涅槃經第十卷云。善男子。如來密語。甚深難解。譬如",
    "X33n0632_001:0717c21": "大王。告諸羣臣。先陀婆來。先陀婆者。一名四實。一鹽。",
    "X33n0632_001:0717c22": "二器。三水。四馬。如是四法。皆同此名。有智之臣。善知",
    "X33n0632_001:0717c23": "此名。若王洗時。索先陀婆。即便奉水。若王食時。索先",
    "X33n0632_001:0717c24": "陀婆。即便奉鹽。若王食已。將欲飲漿。索先陀婆。即便",
    "X33n0632_001:0718a01": "奉器。若王欲遊。索先陀婆。即便奉馬。如是智臣善解",
    "X33n0632_001:0718a02": "大王四種密語。是大乘經亦復如是。",
    "X33n0632_001:0718a03": "入耳出口",
    "X33n0632_001:0718a04": "沙彌威儀云。不得未會稱會。入耳出口。增註云。會者",
    "X33n0632_001:0718a05": "領悟也。未會稱會。是自欺不實。入耳出口。無契悟機。",
    "X33n0632_001:0718a06": "是欺他人。古人云。君子之學。入乎耳。著乎心。布乎四",
    "X33n0632_001:0718a07": "肢。形乎動靜。小人之學。入乎耳。出乎口。耳口之間四",
    "X33n0632_001:0718a08": "寸耳。曷足以美七尺之軀。",
    "X33n0632_001:0718a10": "妙法蓮華經指掌疏事義(終)",
    "X33n0632_001:0718a15": "弟子眾等。發心共刻。以此功德。合集回向。",
    "X33n0632_001:0718a16": "　上報四恩利九有　　三生眷屬盡超脫",
    "X33n0632_001:0718a17": "　遠離依他及偏計　　頓斷二障出二死",
    "X33n0632_001:0718a18": "　開權顯實證真常　　莊嚴西方法性土",
    "X33n0632_001:0718a19": "　即佛即心非他悟　　心佛眾生無別路",
    "X33n0632_001:0718a20": "　生即無生生四土　　見猶離見見三身",
    "X33n0632_001:0718a21": "　普願見聞共隨喜　　情於無情同證悟",
    "X33n0632_001:0718a22": "(淨業弟子)寶德謹跋"
}