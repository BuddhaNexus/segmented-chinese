{
    "X82n1571_097:0558c03": "五燈全書卷第九十七",
    "X82n1571_097:0558c05": "京都聖感禪寺住持(臣)僧　(超永)　編輯",
    "X82n1571_097:0558c06": "京都古華嚴寺住持(臣)僧　(超揆)　較閱　進",
    "X82n1571_097:0558c07": "呈",
    "X82n1571_097:0558c08": "　　臨濟宗",
    "X82n1571_097:0558c09": "　　　南嶽下三十六世隨錄",
    "X82n1571_097:0558c10": "杭州開化化南上禪師越之浣溪人。稚時口瘂。七歲",
    "X82n1571_097:0558c11": "方知語言。九歲過五洩。禮佛見僧如舊識。乃投出家。",
    "X82n1571_097:0558c12": "後上天童。悟祖命參萬法歸一一歸何處話。逾年聞",
    "X82n1571_097:0558c13": "猫聲。豁然開悟。祖遽問。萬法歸一一歸何處。師曰。烏",
    "X82n1571_097:0558c14": "龜鑽破壁。悟頷之。最後參鹿泉瀇。一見契合　開化",
    "X82n1571_097:0558c15": "上堂。舉達觀頴曰。諸方鈎又曲。餌又無。猶如水底捺",
    "X82n1571_097:0558c16": "葫蘆。拈拄杖。作釣勢曰。深水取魚長性命。不曾將酒",
    "X82n1571_097:0558c17": "祭江神。開化又且不然。家業輕舟一葉。朝南暮北隨",
    "X82n1571_097:0558c18": "流。得意高歌數曲。忘機閒伴沙鷗。遂收取拂子曰。寧",
    "X82n1571_097:0558c19": "教絃斷成孤峻。不為門庭下曲鈎(獨癡瀇嗣)。",
    "X82n1571_097:0558c20": "潤州龍山放雲智禪師參鹿泉瀇。看南泉三不是話。",
    "X82n1571_097:0558c21": "偶柴扁挑墮地作聲。咄曰。元來元來。不是心不是佛",
    "X82n1571_097:0558c22": "不是物。欲覓覓不得。欲避避不得。冷地親看破。分明",
    "X82n1571_097:0558c23": "者個賊　頌竹篦子曰。竹篦子無背面。利似吹毛揮",
    "X82n1571_097:0558c24": "八面。衲僧觸者是如何。拍破腦門鮮血濺。看取香爐",
    "X82n1571_097:0559a01": "吞佛殿　龍牙石龜頌曰。前朝風昨夜雨。今日夢回",
    "X82n1571_097:0559a02": "又見鬼。鬼扯腿跌折嘴。仔細思量弄自己　趙州城",
    "X82n1571_097:0559a03": "門頌曰。四門開豁趙州城。南北東西道路分。二十五",
    "X82n1571_097:0559a04": "絃彈夜月。玉樓人醉杏花村(獨癡瀇嗣)。",
    "X82n1571_097:0559a05": "都督葵軒居士張國勛宣府世家。初于福嚴容。安田",
    "X82n1571_097:0559a06": "靜。愚菴盂。天界盛。參扣有年。再訪鹿泉瀇。問如何是",
    "X82n1571_097:0559a07": "捷徑路頭。瀇曰。黃鶴山頭春萬家。士曰。如何是歸源",
    "X82n1571_097:0559a08": "的旨。瀇曰。瘦拳斜枕臥梅花。士曰。幾乎錯過目前機。",
    "X82n1571_097:0559a09": "瀇曰。已知居士是家裏人。士曰。弟子究心佛法。不敢",
    "X82n1571_097:0559a10": "自負生平。但恐業累覊人。惟願不吝慈悲。瀇曰。居士",
    "X82n1571_097:0559a11": "如寶劒在握。一斬一切斷。何處更有業累所覊。士于",
    "X82n1571_097:0559a12": "言下猛省。呈偈曰。于此植機緣。我道總一般。山頭明",
    "X82n1571_097:0559a13": "月下。松風話指南(獨癡瀇嗣)。",
    "X82n1571_097:0559a14": "廣東淨業方中式禪師月夜示眾。初出銀蟾遍大千。",
    "X82n1571_097:0559a15": "尖時圓相已完全。只今笑語垂楊下。多少清光在目",
    "X82n1571_097:0559a16": "前。大眾。這個光明。人人本有。因甚不知落處。聻。盤山",
    "X82n1571_097:0559a17": "曰。光非照鏡。鏡亦非存。光景俱忘。復是何物。且道。是",
    "X82n1571_097:0559a18": "月。不是月。是月。瞎却諸人了也。不是月。汝等作麼生",
    "X82n1571_097:0559a19": "會。便下座(拳石沃嗣)。",
    "X82n1571_097:0559a20": "昆陽玉倉碧峰微禪師示眾。我此法印。如塗毒鼓。聞",
    "X82n1571_097:0559a21": "者命根頓斷。諸人如何湊泊。直下便是。已涉堦梯。總",
    "X82n1571_097:0559a22": "不恁麼。猶落情識。任他千聖到來。一齊列在下風。汝",
    "X82n1571_097:0559a23": "等還識此法印麼。擲下拄杖　小參。今日將十方世",
    "X82n1571_097:0559a24": "界。權借為一禪堂。開深深之爐。堆燄燄之煤。是凡是",
    "X82n1571_097:0559b01": "聖。萬象森羅。一一盡在其中。朝打三千。暮打八百。個",
    "X82n1571_097:0559b02": "個皮穿骨露。脫體無依。眾中還有不受煅煉者麼。拈",
    "X82n1571_097:0559b03": "竹篦曰。禹門三級千層浪。奮迅休遭點額回(拳石沃嗣)。",
    "X82n1571_097:0559b04": "明州普陀貫之珏禪師姚江陳氏子。元宵解制上堂。",
    "X82n1571_097:0559b05": "萬象回春。冰河轉綠。黃鳥閒關。魚蝦[跳兆+孛]跳。當是時也。",
    "X82n1571_097:0559b06": "鐵樹共銀花競彩。金烏與玉兔潛輝。衲僧家行止未",
    "X82n1571_097:0559b07": "卜。脚跟下去住何傷。到這裏。瑠璃瓶祇盛獅子乳。龍",
    "X82n1571_097:0559b08": "象踐踏。非驢所堪。出頭跛鱉。行乎其所。不得不行。得",
    "X82n1571_097:0559b09": "水真龍。得乎其所。不得不止。若也脚踏實地底。爾等",
    "X82n1571_097:0559b10": "亦須善自體悉。良久曰。仍把鉢盂安舊位。莫教虗費",
    "X82n1571_097:0559b11": "草鞵錢(拳石沃嗣)。",
    "X82n1571_097:0559b12": "四明薜蘿尼慧空禪師鄞縣王氏女。三十三歲。辭俗",
    "X82n1571_097:0559b13": "出家。初參念佛底是誰。苦無入處。因參天童奇。問盤",
    "X82n1571_097:0559b14": "陀石上珠一顆。無去無來不見踪。請和尚直指。奇曰。",
    "X82n1571_097:0559b15": "說底是誰。師沈吟。奇一喝。師大起疑情。歸途遇老宿",
    "X82n1571_097:0559b16": "問。如何是本來面目。宿曰。禮拜的是誰。師于言下頓",
    "X82n1571_097:0559b17": "悟。遂述偈曰。四大浮囊假借因。拈香撥火阿誰親。從",
    "X82n1571_097:0559b18": "今爍破孃生面。大地山河一統平。又曰。本自無心物",
    "X82n1571_097:0559b19": "自閒。通身渾露祖師關。俄然一念超方外。水自水兮",
    "X82n1571_097:0559b20": "山自山(拳石沃嗣)。",
    "X82n1571_097:0559b21": "江都中房李謙居士淮安山陽籍北直人。年十二。夢",
    "X82n1571_097:0559b22": "朝天帝。令二僧。傳示龍從火裏出虎向水中生十字。",
    "X82n1571_097:0559b23": "醒白二親。親曰。汝未生前。因禱呂祖而孕。士遽問。未",
    "X82n1571_097:0559b24": "生前作麼生。父大異之。年既長。好讀孫吳書。二十八",
    "X82n1571_097:0559c01": "歲。中崇禎丁丑進士。三十二歲。遇異人授三教心法。",
    "X82n1571_097:0559c02": "遂棄職尋師。歷參名宿。謁商尊元。問臨濟三句話。尊",
    "X82n1571_097:0559c03": "喝曰。要山僧說與你聽麼。士矍然。又問雲門拄杖子",
    "X82n1571_097:0559c04": "[跳兆+孛]跳因緣。尊又喝曰。要山僧講與你聽麼。士于言下",
    "X82n1571_097:0559c05": "大省曰。毗耶一默。觀聽全消。月落烏啼。雲漢昭昭。尊",
    "X82n1571_097:0559c06": "曰。從來孝子諱爺名。士禮三拜。尊深然之。後謁天峰",
    "X82n1571_097:0559c07": "清。一見許可。特為上堂。問路逢達道人。不將語默對。",
    "X82n1571_097:0559c08": "將甚麼對。士曰。臨去秋波那一轉。清曰。未在更道。士",
    "X82n1571_097:0559c09": "曰。先號咷而後笑。清遂記莂。士甞獨居。興教僧寮。隨",
    "X82n1571_097:0559c10": "機說法。唱演楞嚴圓覺大義。世稱田大士復生　僧",
    "X82n1571_097:0559c11": "問。趙州繞禪床一帀。何云轉藏竟。士曰。纔下禪床。早",
    "X82n1571_097:0559c12": "知轉經已竟。曰婆子因何云只轉半藏。士曰。牛過窗",
    "X82n1571_097:0559c13": "櫺。頭足四蹄都過了。為甚麼尾巴過不得。僧曰。差別",
    "X82n1571_097:0559c14": "公案如是者少(天峯清嗣)。",
    "X82n1571_097:0559c15": "興化融峰萍寄普禪師上堂。擊鼓鳴鐘已舉揚。何勞",
    "X82n1571_097:0559c16": "請我更陞堂。不知棒喝重彰露。猶聽叨叨說短長。便",
    "X82n1571_097:0559c17": "喝散大眾。擲拄杖下座　上堂。豎起拂子曰。惟此一",
    "X82n1571_097:0559c18": "事實。餘二則非真。復自摑口曰。山僧今日為人錯下",
    "X82n1571_097:0559c19": "註脚　上堂。拈拄杖曰。山僧今日特請木上座。為汝",
    "X82n1571_097:0559c20": "等一上去也。卓拄杖曰。諦聽諦聽　問。生從何來。師",
    "X82n1571_097:0559c21": "舉火鎌曰。這張火鎌子。三文錢買的。曰死從何去。師",
    "X82n1571_097:0559c22": "曰。一擦火星飛　問。如何是道。師曰。水陸通衢。曰不",
    "X82n1571_097:0559c23": "問這個道。師曰。問甚麼道。曰問大道。師曰。南北東西",
    "X82n1571_097:0559c24": "(法音[沆几+桀]嗣)。",
    "X82n1571_097:0560a01": "嘉興會龍破峰一禪師海寧曹氏子。上堂。院無大小。",
    "X82n1571_097:0560a02": "眾無多寡。小中現大。大中現小。不見道。文殊騎象于",
    "X82n1571_097:0560a03": "藕絲孔裏。消息全無。鴻蒙鼓翅于北溟之上。浪沸波",
    "X82n1571_097:0560a04": "騰。事會也。得處處綠楊堪繫馬。理會也。得家家有路",
    "X82n1571_097:0560a05": "透長安。顧左右曰。只恐不是玉。是玉也大奇(法音[沆几+桀]嗣)。",
    "X82n1571_097:0560a06": "揚州遠峰旨玄泰禪師興化焦氏子。十四出家。依建",
    "X82n1571_097:0560a07": "隆[沆几+桀]。力參有年。[沆几+桀]一日問。不落古今。道將一句來。師",
    "X82n1571_097:0560a08": "曰不道。[沆几+桀]曰。為甚麼不道。師曰。道又落古今也。[沆几+桀]休",
    "X82n1571_097:0560a09": "去　僧問。今日喫粥喫飯。師曰。打破鍋來。向汝道。曰",
    "X82n1571_097:0560a10": "打破也。師曰。一任飽餐　拈趙州狗子佛性有無。頌",
    "X82n1571_097:0560a11": "曰。佛性緣何說有無。十分春色滿皇都。掠虗頭漢無",
    "X82n1571_097:0560a12": "依賴。留與兒孫唱哩囉　黃龍三關頌曰。驢脚生緣",
    "X82n1571_097:0560a13": "與佛手。橫三豎四揚家醜。看來不值半文錢。也向人",
    "X82n1571_097:0560a14": "前開大口(法音[沆几+桀]嗣)。",
    "X82n1571_097:0560a15": "融峰法幢普禪師興化李氏子。上堂。鐘音鏗鏘。鼓聲",
    "X82n1571_097:0560a16": "軒昂。山僧陞座。眾立兩旁。喝一喝曰。底事分明全露",
    "X82n1571_097:0560a17": "布。何須重叠更宣揚　師甞頌汾陽三訣曰。第一訣。",
    "X82n1571_097:0560a18": "不容擬議無分說。秤錘是鐵甚分明。看到秤錘重著",
    "X82n1571_097:0560a19": "楔。第二訣。馬祖藍關消思絕。朔風凜凜普天寒。大地",
    "X82n1571_097:0560a20": "山河一片雪。第三訣。百草頭邊俱露泄。桃紅李白柳",
    "X82n1571_097:0560a21": "垂青。子規聲裏流啼血。又曰。汾陽三訣。強生枝節。要",
    "X82n1571_097:0560a22": "知落處。水冷火熱　僧問。心經云。無眼耳鼻舌身意。",
    "X82n1571_097:0560a23": "將甚麼說法。師良久問僧。適間問個甚麼。僧擬開口。",
    "X82n1571_097:0560a24": "師便以手掩却(法音[沆几+桀]嗣)。",
    "X82n1571_097:0560b01": "江都維摩古梅寬禪師邑之方氏子。佛開光上堂。一",
    "X82n1571_097:0560b02": "陽開泰。萬象咸亨。四眾瞻依。佛光朗照。且道。維摩今",
    "X82n1571_097:0560b03": "日。有何義諦。以拄杖擊香几曰。大眾。盡大地是個佛",
    "X82n1571_097:0560b04": "身。汝等向甚麼處安居。復擊一下曰。泥牛吼月歸東",
    "X82n1571_097:0560b05": "海。萬水朝宗又一重(法音[沆几+桀]嗣)。",
    "X82n1571_097:0560b06": "六安佛國文楚演禪師泰州屠氏子。上堂。舉本師[沆几+桀]",
    "X82n1571_097:0560b07": "到月菴曰。菴主在否。曰不在。[沆几+桀]曰甚處去。曰檀越家",
    "X82n1571_097:0560b08": "去。[沆几+桀]曰水牯牛牽去麼。曰不知。[沆几+桀]打僧三下便出。菴",
    "X82n1571_097:0560b09": "主回。僧舉前話。菴主曰。水牯牛被人牽去。也不護惜。",
    "X82n1571_097:0560b10": "遂打擯出。[沆几+桀]聞曰。略較些子。雖然如是。也是按牛頭",
    "X82n1571_097:0560b11": "喫草。師曰。仰之彌高。鑽之彌堅。瞻之在前。忽焉在後。",
    "X82n1571_097:0560b12": "大眾。老人這樣說話。還知他人落處麼。將成九仞之",
    "X82n1571_097:0560b13": "山。不進一簣之土。喝一喝(法音[沆几+桀]嗣)。",
    "X82n1571_097:0560b14": "青州萬祥麒禪師示眾。今日聊將一線通。秋山秋水",
    "X82n1571_097:0560b15": "畵圖中。紅輪劈破闍黎面。擬議思量隔萬重(法音[沆几+桀]嗣)。",
    "X82n1571_097:0560b16": "真州大慈尼桴海濟禪師上堂。學道應須達正因。道",
    "X82n1571_097:0560b17": "源曾不隔微塵。當知一切眾生界。即是如來正法輪。",
    "X82n1571_097:0560b18": "濟長老截舌去也。眾中還有相救者麼。喝一喝。下座",
    "X82n1571_097:0560b19": "(法音[沆几+桀]嗣)。",
    "X82n1571_097:0560b20": "雲間賈龍文居士名達真。年九歲。父母俱喪。兄龍媒",
    "X82n1571_097:0560b21": "撫養。婚娶後。愛酒好訟。十載囹圄。鼎革以來。諸事不",
    "X82n1571_097:0560b22": "豫。每嘆光陰有限。世事不常。發願念佛齋僧。漸漸留",
    "X82n1571_097:0560b23": "心本分。參佛果聞。韜明宗。三默權。霽崙永諸禪宿。六",
    "X82n1571_097:0560b24": "載工夫。幾成一片。每於行住坐臥時。如皓月澄潭。純",
    "X82n1571_097:0560c01": "清絕點。及至勘問。便轉身不得。一日請永至舍。齋後。",
    "X82n1571_097:0560c02": "永放下面皮。痛加逼拶。問居士即今一口氣不來。向",
    "X82n1571_097:0560c03": "何處安身立命。直得無語可對。回入室中。豎起脊梁。",
    "X82n1571_097:0560c04": "萬緣放下。不覺冷汗如雨。忽聽更鑼聲。通身慶快。如",
    "X82n1571_097:0560c05": "拋下千觔擔子一般。出侍次。永問。得何消息。士震威",
    "X82n1571_097:0560c06": "一喝。永曰。親切道來。士便掌。永曰。不怕罪過。士曰。蒼",
    "X82n1571_097:0560c07": "天蒼天。即呈偈曰。樹凋葉落見秋空。全放全収不露",
    "X82n1571_097:0560c08": "踪。人亦忘時牛亦滅。一輪皎皎碧天中。永曰。不信道。",
    "X82n1571_097:0560c09": "士隨畵圓相曰。大地平沈遍界空。腦門裂破任西東。",
    "X82n1571_097:0560c10": "振聲一喝千江逆。萬法收歸絕異同。永頷之。明日往",
    "X82n1571_097:0560c11": "龍華。入方丈。宗曰。內不放出。外不放入。如何是你作",
    "X82n1571_097:0560c12": "用。士曰。一拶粉碎。宗曰。那裏學來的。士曰。好個具眼",
    "X82n1571_097:0560c13": "堂頭。宗曰。你的眼聻。士便喝。宗拈棒。士便出。徧歷諸",
    "X82n1571_097:0560c14": "方。後受報恩汋記莂。隨機應接。逞性逍遙。至康熙乙",
    "X82n1571_097:0560c15": "丑冬月。示微疾。書遺訓十則。誡勉其子。不得行世禮。",
    "X82n1571_097:0560c16": "須備木龕道服。自製封龕偈曰。向來愛坐。今日要眠。",
    "X82n1571_097:0560c17": "向來要眠。今日愛坐。兩俱不著。四無回互。天然一段",
    "X82n1571_097:0560c18": "好風光。赤骨條條我獨步。舉火偈曰。賈龍文。賈龍文。",
    "X82n1571_097:0560c19": "紅爐烈焰。久煉精金。胸中惡氣。脫體從新。入火不變。",
    "X82n1571_097:0560c20": "入水澄清。攛火炬曰。一道風光無限樂。換却時人眼",
    "X82n1571_097:0560c21": "裏睛。復書一偈曰。此番決定別無私。撒手分明在戌",
    "X82n1571_097:0560c22": "時。若能識得其中意。雲在山兮月在池。一笑而逝(佛果",
    "X82n1571_097:0560c23": "汋嗣)。",
    "X82n1571_097:0560c24": "汝寧羅山巖立敏禪師休寧人。參寄菴澯。問如何是",
    "X82n1571_097:0561a01": "佛法的的大意。澯曰。待山前石龜解語。方向汝道。師",
    "X82n1571_097:0561a02": "擬議。澯便喝。一日騎驢過澗有省。歸乃禮拜曰。山前",
    "X82n1571_097:0561a03": "石龜。今日點首也。澯舉首。師曰。切忌多口。澯下禪床。",
    "X82n1571_097:0561a04": "師指曰。老漢脚跟。猶未點地在。呈偈曰。忘餐廢寢亦",
    "X82n1571_097:0561a05": "無端。謬把孃生鼻揑酸。小塔山前遭一撲。虗空笑得",
    "X82n1571_097:0561a06": "舌頭乾。澯為印可(寄菴[沆几+桀]嗣)。",
    "X82n1571_097:0561a07": "溧水劉惟贊居士不第後。閉關二十年。有省。註經解",
    "X82n1571_097:0561a08": "論。甞作山居百首。有曰。日用工夫在钁頭。剪茅誅葛",
    "X82n1571_097:0561a09": "自無休。有人笑我空勞力。個事如何向別求　參禪",
    "X82n1571_097:0561a10": "何用坐蒲團。活處工夫死處鑽。事事隨緣無不是。百",
    "X82n1571_097:0561a11": "般滋味一般酸(寄菴澯嗣)。",
    "X82n1571_097:0561a12": "蘇州法華樹南祚禪師上堂。丁一卓二。白雲淡泞。放",
    "X82n1571_097:0561a13": "兩拋三。澗水潺湲。住住。假雞聲韻難瞞我。未肯糢糊",
    "X82n1571_097:0561a14": "放過關。以拄杖卓一下曰。這個喚作關。諸人作麼生",
    "X82n1571_097:0561a15": "過。時有僧纔出。師連打曰。也不得輕放。隨後曰。的是",
    "X82n1571_097:0561a16": "孟甞門下客。從教一去不輕還　元夕解制上堂。火",
    "X82n1571_097:0561a17": "就乾。水就溼。棘何曲。松何直。南來自南。北去自北。出",
    "X82n1571_097:0561a18": "門草漫漫。沿街燈簇簇。一棚兩棚。三椀四椀。六六原",
    "X82n1571_097:0561a19": "來三十六。說與今朝衲子。各各觀光飽足　示眾。天",
    "X82n1571_097:0561a20": "上天下唯我獨尊。世尊最初之句。正法眼藏。涅槃妙",
    "X82n1571_097:0561a21": "心。世尊末後之機。此話西遍西天。東遍東土。必也共",
    "X82n1571_097:0561a22": "相委悉。及乎輕輕拶著。多是開口不得。更向語言上",
    "X82n1571_097:0561a23": "尋。心思上卜。日日日東昇。日日日西沒。有日會時。金",
    "X82n1571_097:0561a24": "烏飛向虜淵。玉兔走入暘谷　示眾。寒山寺笑呵呵。",
    "X82n1571_097:0561b01": "法華院挨濟濟。黑豆子換人眼睛。紅茘枝赤茘枝。與",
    "X82n1571_097:0561b02": "人吞噉。閉目食蝸牛。何處門頭無幾個。開眼喫鼠糞。",
    "X82n1571_097:0561b03": "誰家釜裏有兩顆。會則蝦蟇大蟲。猫兒老鼠。不會。三",
    "X82n1571_097:0561b04": "世如來。一大藏教。在你脚底。參　結七上堂。山僧有",
    "X82n1571_097:0561b05": "兩個關棙子。三十年行脚。東尋西討。未敢布露。今日",
    "X82n1571_097:0561b06": "結七安禪。為汝等拈出。要且坐斷仰山九十六種圓",
    "X82n1571_097:0561b07": "相。及得盡底去也。釋迦達磨。未能出得這裏。師以手",
    "X82n1571_097:0561b08": "畫△▽曰。諸禪德。若透得這兩字。如天有日月。照臨",
    "X82n1571_097:0561b09": "八表九州。如地有泉淵。週流五湖四海。如人有眼目。",
    "X82n1571_097:0561b10": "勘驗天下衲僧。且道。以何為驗。乃豎拂子曰。還識麼。",
    "X82n1571_097:0561b11": "復放下拂子曰。還會麼。山僧字義已說。注解已竟。個",
    "X82n1571_097:0561b12": "中若有仙陀客。何必文殊下一槌　春朝上堂。桃花",
    "X82n1571_097:0561b13": "紅李花白。揭開佛祖眼睛。小葉柳大葉楊。穿過衲僧",
    "X82n1571_097:0561b14": "巴鼻。泥牛打破。千年古木敷榮。木馬牽回。萬里長途",
    "X82n1571_097:0561b15": "瞬息。出谷黃鶯毛自乾。入水烏龜頭不溼。有智主人",
    "X82n1571_097:0561b16": "黑眼漆。無位真人赤骨律。咄咄。何處春睛轟霹靂",
    "X82n1571_097:0561b17": "　示眾。咄咄咄。臨濟小廝兒。[祝/土]著大愚肋。不禁三拳呌",
    "X82n1571_097:0561b18": "屈聲。風清月皎有何極。子規啼上杜鵑花。長恨游人",
    "X82n1571_097:0561b19": "歸不得。歸不得。歸便得。十分春色滿皇都。五陵公子",
    "X82n1571_097:0561b20": "鞭驄勒。夜來爛醉臥花街。回頭日出東方白　士問。",
    "X82n1571_097:0561b21": "百姓日用而不知。知得又如何。師曰。智者見之。謂之",
    "X82n1571_097:0561b22": "智。仁者見之。謂之仁。曰請示佛法。師曰。你自己屋裏",
    "X82n1571_097:0561b23": "不打點。問他家事　問。如何是彼岸。師曰此路。曰問",
    "X82n1571_097:0561b24": "水答水。問蟲答蟲。學人問彼岸。因甚和尚答此路。師",
    "X82n1571_097:0561c01": "曰。此路不通(彌壑澧嗣)。",
    "X82n1571_097:0561c02": "益州嵩山壄竹福慧禪師渝州長壽葉氏子。因遭變",
    "X82n1571_097:0561c03": "亂。父母竄散孤身南避黔州。不覺一念回觀。立志脫",
    "X82n1571_097:0561c04": "白。求禮東明曉剃落。未幾。去謁龍門澣。示以萬法歸",
    "X82n1571_097:0561c05": "一一歸何處話。參究有年。始有契悟。仍受龍門記莂。",
    "X82n1571_097:0561c06": "出住雲南慈雲。蒙化竹林。順寧五福。樹宗善法。富民",
    "X82n1571_097:0561c07": "法華。澂江彌勒。益州嵩山　上堂。即心即佛也不是。",
    "X82n1571_097:0561c08": "非心非佛也不是。不是心不是佛不是物也不是。泥",
    "X82n1571_097:0561c09": "神笑金剛骨出。土地罵伽藍面黑。會則脫體風流。不",
    "X82n1571_097:0561c10": "會莫枉久立　上堂。一二三四五六七。楊岐老子舌",
    "X82n1571_097:0561c11": "頭赤。新婦騎驢阿家牽。伶俐衲僧爭得識。喝一喝",
    "X82n1571_097:0561c12": "　上堂。去年春在天目。今年春在五福。却把寒梅仔細",
    "X82n1571_097:0561c13": "看。枝枝撐破山頭綠。誰家灑酒賽勾芒。不管子規啼",
    "X82n1571_097:0561c14": "血出　上堂。僧問。如何是三寶。師曰。稻梁菽。曰意旨",
    "X82n1571_097:0561c15": "如何。師曰。二時喫得鮑齁齁。乃曰。若是德山臨濟。以",
    "X82n1571_097:0561c16": "杖指曰。且向這邊立。若是文殊普賢。以杖指曰。且向",
    "X82n1571_097:0561c17": "這邊立。顧左右曰。臥龍不合為諸人註脚。便下座",
    "X82n1571_097:0561c18": "　上堂。一聲呱破稱雄。安知雲門棒折。更有白拈老子。",
    "X82n1571_097:0561c19": "說他所見不別。拈拄杖曰。當斷不斷返招賊。擲拄杖。",
    "X82n1571_097:0561c20": "呵呵下座　中秋晚參。青山日日雨傾盆。祇說廣寒",
    "X82n1571_097:0561c21": "羞見人。忽地睛開天如洗。清光依舊在江蘋。驀召眾",
    "X82n1571_097:0561c22": "曰。正恁麼時。還是修行耶。供養耶。拂袖歸去耶。星隨",
    "X82n1571_097:0561c23": "平野闊。月涌大江流　開南小參。拈拂子召眾曰。會",
    "X82n1571_097:0561c24": "麼。開南盡處是天涯。竹引清風日正斜。杖上無錢沽",
    "X82n1571_097:0562a01": "白酒。且傾一盌趙州茶。笑者如麻。不笑者如麻。放下",
    "X82n1571_097:0562a02": "曰。吽癹吒　小參。匡徒領眾竭吾才。祇要兒孫正眼",
    "X82n1571_097:0562a03": "開。若是分明開正眼。眾生諸佛一坑埋。以拄杖畫一",
    "X82n1571_097:0562a04": "畫曰。且道。毗盧遮那聻。復畫一畫　小參。知見立知。",
    "X82n1571_097:0562a05": "即無明本。知見無見。斯即涅槃。驀豎拄杖曰。安楞嚴。",
    "X82n1571_097:0562a06": "安楞嚴。你何曾識得。菱花未照前　示眾。寸絲不挂。",
    "X82n1571_097:0562a07": "粒米不餐底衲僧。正好痛與三十棒。為甚如此。為他",
    "X82n1571_097:0562a08": "祇解潔白地上作活。未解一切處流通。雖然。且到這",
    "X82n1571_097:0562a09": "裏著　示眾。要取便取。要舍便舍。取舍兩忘時如何。",
    "X82n1571_097:0562a10": "大唐國裏。安他不下　士問。如何是父母未生前面",
    "X82n1571_097:0562a11": "目。師劈口掌曰。是生耶。未生耶　問。如何是水中月。",
    "X82n1571_097:0562a12": "師曰。教你撈摸不著(山暉澣嗣)。",
    "X82n1571_097:0562a14": "五燈全書卷第九十七"
}