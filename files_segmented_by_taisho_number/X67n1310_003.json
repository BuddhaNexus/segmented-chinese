{
    "X67n1310_003:0673a22": "佛鑑佛果正覺佛海拈八方珠玉集下",
    "X67n1310_003:0673a24": "舉澧州洛浦和尚。僧問撥亂乾坤底人來。師還接否。",
    "X67n1310_003:0673b01": "浦竪起拂子。僧云。恁麼則今日得遇明君也。浦云。依",
    "X67n1310_003:0673b02": "稀似曲纔堪聽。又被風吹別調中。",
    "X67n1310_003:0673b03": "佛果拈云。驗人端的處。下口便知音。",
    "X67n1310_003:0673b04": "正覺云。若不被風吹別調。這般聲韻也難當。",
    "X67n1310_003:0673b05": "佛海云。若非察色聽聲。禍事禍事。",
    "X67n1310_003:0673b06": "舉僧問洛浦。萬丈懸崖須進步。如何免得喪於身。浦",
    "X67n1310_003:0673b07": "云。須彌繫藕絲。僧云。是何境界。浦云。剎竿頭上仰蓮",
    "X67n1310_003:0673b08": "心。僧云。湛湛澄澄也。浦云。須彌頂上再翻身。僧云。恁",
    "X67n1310_003:0673b09": "麼則兢兢切切也。浦云。空隨媒鴿走。虗喪網羅身。僧",
    "X67n1310_003:0673b10": "云如何得不隨去。浦云。鸚鵞缾項小。擬透望天飛。",
    "X67n1310_003:0673b11": "佛果拈云。洛浦奮作家手段。解粘去縛。直得費盡",
    "X67n1310_003:0673b12": "鉗鎚。這僧業業兢兢。畢竟玄黃眩目。不免隨上走",
    "X67n1310_003:0673b13": "下。若是个大解脫底。一刀兩段。更有什麼難。還委",
    "X67n1310_003:0673b14": "悉麼。萬丈高峯能撒手。無邊剎境任遨遊。",
    "X67n1310_003:0673b15": "正覺云。這僧死門難向。引得洛浦命似懸絲。佛果",
    "X67n1310_003:0673b16": "雖解撒手遨遊。也是強作活計。(噓)",
    "X67n1310_003:0673b17": "佛海云。這僧費洛浦多少腕頭力。雖則湛湛澄澄。",
    "X67n1310_003:0673b18": "兢兢切切。萬丈懸崖一步。終是懡[怡-台+羅]。且過在什麼",
    "X67n1310_003:0673b19": "處。",
    "X67n1310_003:0673b20": "舉僧問洛浦。二王當筵。龍蛇未辨。救難之心。誰人最",
    "X67n1310_003:0673b21": "切。浦云。踏破鴻門者。僧云。誰知今古。不覺虗墮。浦云。",
    "X67n1310_003:0673b22": "只貪香餌。身滯網羅。僧云。饒師古鏡當軒。猶被野狐",
    "X67n1310_003:0673b23": "精魅。浦云。山僧今日。大戰無功。僧作虎聲。浦打一棒。",
    "X67n1310_003:0673b24": "僧隨棒便倒。浦云。棒下死漢。有什麼限。僧拂袖便出。",
    "X67n1310_003:0673c01": "浦云。獵狗不向床下死。",
    "X67n1310_003:0673c02": "佛果拈云。這僧一手擡一手搦。爭奈洛浦能據虎",
    "X67n1310_003:0673c03": "頭収虎尾。可謂是賊識賊。是精識精。雖然如是。不",
    "X67n1310_003:0673c04": "覺不知。話作兩橛。敢問甚處。是話作兩橛處。要識",
    "X67n1310_003:0673c05": "真金火裏看。",
    "X67n1310_003:0673c06": "正覺云。這僧狐假虎威。敗於仁義之手。",
    "X67n1310_003:0673c07": "佛海云。前面藏身露影。後面張口開牙。若非古鏡",
    "X67n1310_003:0673c08": "當軒。不免野狐精魅。",
    "X67n1310_003:0673c09": "舉僧問洛浦。法身無為。不墮諸數。是否。浦云。惜取眉",
    "X67n1310_003:0673c10": "毛好。僧云。如何免得斯咎。浦云。泥龜任你千年。終不",
    "X67n1310_003:0673c11": "解隨雲鶴。僧云。任你孫賓。也遭貶剝。浦云。無鼻孔牛。",
    "X67n1310_003:0673c12": "有什麼御處。僧便托地作牛吼。浦云。這畜生。僧便喝。",
    "X67n1310_003:0673c13": "浦云。掩尾露牙。終非好手。",
    "X67n1310_003:0673c14": "佛果拈云。這僧似見不見。似會不會。若非寶鏡當",
    "X67n1310_003:0673c15": "臺。爭驗得他離蹤失體。且道。即今還有破綻處也",
    "X67n1310_003:0673c16": "無。八月秋何處熱。",
    "X67n1310_003:0673c17": "正覺云。當時若是這僧。向道。和尚鼻孔完全。有什",
    "X67n1310_003:0673c18": "麼御處。",
    "X67n1310_003:0673c19": "佛海云。這僧五次出頭。洛浦五次捺住。且誵訛在",
    "X67n1310_003:0673c20": "甚處。掩尾露牙誇好手。公門一點不容私。",
    "X67n1310_003:0673c21": "舉僧問洛浦。無問無答。請師答話。浦云。你不是丁姚。",
    "X67n1310_003:0673c22": "僧云。謝師答話。浦云。中九下七。",
    "X67n1310_003:0673c23": "佛果拈云。趂得老鼠。打破油甕。小慈妨大慈。何不",
    "X67n1310_003:0673c24": "與本分草料。",
    "X67n1310_003:0674a01": "正覺云。這僧華言不備。洛浦梵字橫書。",
    "X67n1310_003:0674a02": "佛海云。洛浦汪洋萬頃。深不可量。者僧將个破甆",
    "X67n1310_003:0674a03": "碗一戽。使其徹底乾枯。可煞好笑。雖然。且喜將軍",
    "X67n1310_003:0674a04": "全得勝。歸時不少去時人。",
    "X67n1310_003:0674a05": "舉廬山雲居和尚。僧問如何是諸佛師。居便喝云。這",
    "X67n1310_003:0674a06": "田厙兒。僧禮拜。居云。你作麼生會。僧喝云。這老和尚。",
    "X67n1310_003:0674a07": "居云。元來不會。僧作舞出去。居云。沿臺盤乞兒。",
    "X67n1310_003:0674a08": "佛果拈云。識機宜。別休咎。有回互轉關底眼。千百",
    "X67n1310_003:0674a09": "个中。難得一个半个。為什麼。却成沿臺盤去。也是",
    "X67n1310_003:0674a10": "憐兒不覺醜。",
    "X67n1310_003:0674a11": "正覺云。然雖一種乞兒。會沿臺盤底。也可賞。",
    "X67n1310_003:0674a12": "佛海云。雲居老兒。略露半面。者田厙奴。一見便見。",
    "X67n1310_003:0674a13": "打破大唐國。覓个沿臺盤底。也難。",
    "X67n1310_003:0674a14": "舉僧問雲居。如何是一法。居云。如何是諸法。僧云。未",
    "X67n1310_003:0674a15": "審如何領會。居云。一法是你本心。諸法是你本性。且",
    "X67n1310_003:0674a16": "道。心與性是一是二。僧禮拜。居乃有頌。一法諸法宗。",
    "X67n1310_003:0674a17": "萬法一心通。唯心唯汝性。不說異兼同。",
    "X67n1310_003:0674a18": "佛果拈云。久聞雲居弘覺。是洞山嫡子。將謂全用",
    "X67n1310_003:0674a19": "衲僧巴鼻。元來有時。也只拖泥涉水。若據蔣山見",
    "X67n1310_003:0674a20": "處。喚什麼作心性一二。土上加泥又一重。",
    "X67n1310_003:0674a21": "正覺云。佛果與麼。也只知其一。不知其二。",
    "X67n1310_003:0674a22": "佛海云。上來講讚。無限良因。",
    "X67n1310_003:0674a23": "舉雲居一日上堂云。如人將三十貫錢。買一隻獵犬。",
    "X67n1310_003:0674a24": "只解尋得有蹤跡氣息底。忽遇羚羊挂角。莫道蹤跡。",
    "X67n1310_003:0674b01": "氣息也無。僧便問。羚羊未挂角時如何。居云。六六三",
    "X67n1310_003:0674b02": "十六。僧云。挂角後如何。居云。六六三十六。僧禮拜。居",
    "X67n1310_003:0674b03": "云會麼。僧云不會。居云。豈不見道。絕蹤跡。佛果著語",
    "X67n1310_003:0674b04": "云。魚行水濁。其僧舉似趙州。州云。雲居師兄猶在。僧",
    "X67n1310_003:0674b05": "便問。羚羊未挂角時如何。州云。九九八十一。僧云。直",
    "X67n1310_003:0674b06": "得恁麼難會。州云。有什麼難會。僧云。請師說。州云。新",
    "X67n1310_003:0674b07": "羅新羅。佛果著語云。魚行水濁。僧又問長慶。羚羊未",
    "X67n1310_003:0674b08": "挂角時如何。慶云。草裏漢。僧云。挂角後如何。慶云。亂",
    "X67n1310_003:0674b09": "呌喚。僧云。畢竟如何。慶云。驢事未去。馬事到來。佛果",
    "X67n1310_003:0674b10": "著語云。魚行水濁。",
    "X67n1310_003:0674b11": "佛果復拈云。若論此三尊宿。其中一人得其體。一",
    "X67n1310_003:0674b12": "人得其用。一人體用相兼。若也驗得出。斷得明。莫",
    "X67n1310_003:0674b13": "道羚羊。挂角與未挂角。直得無逃避處。只如山僧",
    "X67n1310_003:0674b14": "恁麼道。也是魚行水濁。",
    "X67n1310_003:0674b15": "正覺云。羚羊挂角。掩鼻偷香。魚行水濁。家賊難防",
    "X67n1310_003:0674b16": "佛海云。雲居趙州一狀領過。獨有長慶較些子。",
    "X67n1310_003:0674b17": "舉同安丕禪師看經次。有僧來參。丕以衫袖蓋却頭。",
    "X67n1310_003:0674b18": "僧近前。作吊慰勢。丕放下衫袖。提起經云。會麼。僧亦",
    "X67n1310_003:0674b19": "將衫袖盖須。丕云。蒼天蒼天。",
    "X67n1310_003:0674b20": "佛果拈云。覿面去來。賓主互換。一等是弄鬼眼睛。",
    "X67n1310_003:0674b21": "就中奇怪。所謂神通遊戲三昧。雖然如是。爭如脚",
    "X67n1310_003:0674b22": "踏實地好。且作麼生是。脚踏實地處。青天白日。",
    "X67n1310_003:0674b23": "正覺云。同安。念彼觀音力。這僧。著還於本人。",
    "X67n1310_003:0674b24": "佛海云。一等是互換之機。爭奈賓家能死不能活。",
    "X67n1310_003:0674c01": "舉僧問同安丕和尚。如何是和尚家風。丕云。金鷄抱",
    "X67n1310_003:0674c02": "子歸霄漢。玉兔懷胎入紫微。僧云。忽遇客來。將何祗",
    "X67n1310_003:0674c03": "待。丕云。金菓早朝猿摘去。玉花晚後鳳銜來。",
    "X67n1310_003:0674c04": "佛果拈云。峭措不妨峭措。風流且是風流。偏正五",
    "X67n1310_003:0674c05": "位君臣。言中不妨諦當。雖然如是。曹洞門下。光前",
    "X67n1310_003:0674c06": "絕後。臨濟宗風。豈容回互。若有人問蔣山。如何是",
    "X67n1310_003:0674c07": "和尚家風。對他道。開口見膽。忽遇客來。如何祗待。",
    "X67n1310_003:0674c08": "跳底金剛圈。吞底栗棘蓬。",
    "X67n1310_003:0674c09": "正覺云。尺素如殘雪。結成雙鯉魚。要知心裏事。看",
    "X67n1310_003:0674c10": "取腹中書。",
    "X67n1310_003:0674c11": "佛海云。家風富貴。氣皃尊嚴。自然語韻幽玄。正偏",
    "X67n1310_003:0674c12": "自在。乃舉拄杖云。且道。與這个相去幾何。卓一下。",
    "X67n1310_003:0674c13": "舉同安察和尚。翫月次。云奇哉星明月朗。足可觀瞻",
    "X67n1310_003:0674c14": "不異道乎。僧云。如何是道。察云。汝試道看。僧云。彼自",
    "X67n1310_003:0674c15": "無瘡。勿傷之也。察云。負笈攻文。莫閑弓矢。",
    "X67n1310_003:0674c16": "佛果拈云。透得脫。用得快。不傷鋒。不犯手。這僧却",
    "X67n1310_003:0674c17": "知慚愧。為什麼道。他不閑弓矢。只為分明極。翻令",
    "X67n1310_003:0674c18": "所得遲。",
    "X67n1310_003:0674c19": "正覺云。同安門下。若非高吟大嚼。爭能賞此清歡。",
    "X67n1310_003:0674c20": "這僧雖然容止可觀。其奈難勝盛禮。",
    "X67n1310_003:0674c21": "佛海云。良辰美景。賞心樂事。同安四者俱并。這僧",
    "X67n1310_003:0674c22": "得與清歡。難勝盛禮。當時道你試道看。便云。星明",
    "X67n1310_003:0674c23": "月朗。足可觀瞻。管取和氣靄然。",
    "X67n1310_003:0674c24": "舉同安察和尚。問僧。近離什麼處。僧云江西。察云。江",
    "X67n1310_003:0675a01": "西法道。與此間何別。僧云。賴遇問著某甲。若問別人。",
    "X67n1310_003:0675a02": "即禍生也。察云。老僧適來造次。僧云。某甲不是嬰兒。",
    "X67n1310_003:0675a03": "徒啼黃葉。察云。傷鱉恕龜。殺活由我。",
    "X67n1310_003:0675a04": "佛果拈云。宗師家。握佛祖鉗鎚。理當即行。不留朕",
    "X67n1310_003:0675a05": "迹。這僧。既上門上戶。更說什麼。傷鱉恕龜。劈脊便",
    "X67n1310_003:0675a06": "棒。何故。重賞之下。必有勇夫。",
    "X67n1310_003:0675a07": "正覺云。同安尋常。被人抱頭撮脚。今日觀在不疑",
    "X67n1310_003:0675a08": "之地。雖然殺活自由。爭奈劒去遠矣。",
    "X67n1310_003:0675a09": "佛海云。這僧有甚共語處。等閑借問。便作屎臭氣",
    "X67n1310_003:0675a10": "薰人。好痛與一頓。何故。有功者賞。",
    "X67n1310_003:0675a11": "舉僧問察和尚。久造玄微。如何洞曉。察云。老僧耳背。",
    "X67n1310_003:0675a12": "高聲問來。僧云。快鷂不打籬邊雀。察云。暗中臨鏡。誰",
    "X67n1310_003:0675a13": "辨妍蚩。僧云。向上機關。如何洞曉。察云何必。僧云休",
    "X67n1310_003:0675a14": "休。察云。始解乘舟。擬跨劒水。",
    "X67n1310_003:0675a15": "佛果拈云。同安既龍頭蛇尾。這僧乃半路抽身。子",
    "X67n1310_003:0675a16": "細點檢將來。二俱不了。且作麼生。得勦絕去。殺人",
    "X67n1310_003:0675a17": "須見血。為人須為徹。",
    "X67n1310_003:0675a18": "正覺云。同安爐裏。冷熱隨時。這僧探湯。展了却縮",
    "X67n1310_003:0675a19": "佛海云。關既開而還閉。兵欲攻而復休。不是詐謀。",
    "X67n1310_003:0675a20": "亦非畏怯。只緣同是江南客。不欲頻頻唱鷓鴣。",
    "X67n1310_003:0675a21": "舉僧問察和尚。學人未曉時機。請師指示。察云。參差",
    "X67n1310_003:0675a22": "松竹煙凝薄。重疊峰巒月上遲。僧擬進語。察云。劒甲",
    "X67n1310_003:0675a23": "未施。賊身已露。僧云何也。察云。精陽不剪霜前竹。水",
    "X67n1310_003:0675a24": "墨徒誇海上龍。僧遶禪床一匝。大笑而出。察云。閉目",
    "X67n1310_003:0675b01": "食蝸牛。一場酸澁苦。",
    "X67n1310_003:0675b02": "佛果拈云。以多制寡。以強凌弱。於理不難。也須防",
    "X67n1310_003:0675b03": "爛泥有刺始得。同安一往施呈。這僧十分風彩。爭",
    "X67n1310_003:0675b04": "如當處和平好。忽有人問蔣山。學人未曉時機。乞",
    "X67n1310_003:0675b05": "師指示。只對他道。入寺看額。入鄉問俗。齋時有飯。",
    "X67n1310_003:0675b06": "晨時有粥。",
    "X67n1310_003:0675b07": "正覺云。同安只知臨機互換。不覺正眼乖張。當時",
    "X67n1310_003:0675b08": "賴這僧。大笑而休。存得一時去就。等閑被他掀倒。",
    "X67n1310_003:0675b09": "看是阿誰苦澁。",
    "X67n1310_003:0675b10": "佛海云。這僧與麼問。賊身已露。同安與麼答。劒甲",
    "X67n1310_003:0675b11": "未施。當時被他向擬進語處。便禮一拜。閉目食蝸",
    "X67n1310_003:0675b12": "牛。同安自領始得。",
    "X67n1310_003:0675b13": "舉察和尚問僧。善惡不思。心體自現。古人還有理也",
    "X67n1310_003:0675b14": "無。僧云。莫便是古人深意麼。察云。胡人飲乳。返恠良",
    "X67n1310_003:0675b15": "醫。僧禮拜便出。察云。若到諸方。莫道參見同安來。",
    "X67n1310_003:0675b16": "佛果拈云。鈎頭香餌。意在錦鱗。一掣纔來。翻身脫",
    "X67n1310_003:0675b17": "去。賴是同安有手段。諸人還知末後句麼。不犯清",
    "X67n1310_003:0675b18": "波意自殊。",
    "X67n1310_003:0675b19": "正覺云。這僧一期祗對。道理宛然。同安深立門墻。",
    "X67n1310_003:0675b20": "爭奈已揚家醜。",
    "X67n1310_003:0675b21": "佛海云。唱者一舉。和者亦至。聲韻諧和。難瞞眾耳。",
    "X67n1310_003:0675b22": "雖則換調移宮。要且不傷和氣。",
    "X67n1310_003:0675b23": "舉察和尚示眾云。洪音不剖。其理不彰。設使不言。且",
    "X67n1310_003:0675b24": "道是分不分。僧云不分。察云。若不是闍梨。老僧不曉。",
    "X67n1310_003:0675c01": "僧云。同安風彩。瓦解冰消。察云。養由弓矢。不射田蝸。",
    "X67n1310_003:0675c02": "僧禮拜。察云。將謂便宜。",
    "X67n1310_003:0675c03": "佛果拈云。洪音不剖。其理不彰。設使不言。且道是",
    "X67n1310_003:0675c04": "分不分。師云。三脚蝦蟆跳上天。僧云不分。師云。刺",
    "X67n1310_003:0675c05": "腦入膠盆。同安云。若不是闍梨。老僧不曉。師云。也",
    "X67n1310_003:0675c06": "未是好心。僧云。同安風彩。瓦解冰消。師云。孟八郎",
    "X67n1310_003:0675c07": "漢。同安云。養由弓矢。不射田蝸。師云。宛有宗師作",
    "X67n1310_003:0675c08": "略。僧禮拜。師云。牽得這漢回來也。同安云。將謂得",
    "X67n1310_003:0675c09": "便宜。師云。平出。乃復拈云。豈不見道。意能剗句。句",
    "X67n1310_003:0675c10": "能剗意。意句交馳。是為可畏。",
    "X67n1310_003:0675c11": "正覺云。青紅間碧。文彩可觀。分與不分。黑蛇當路。",
    "X67n1310_003:0675c12": "這僧當時。却有解拈七寸底手。不能善始善終。待",
    "X67n1310_003:0675c13": "伊道養由弓矢。不射田蝸。但向道。我也識得。你看",
    "X67n1310_003:0675c14": "是阿誰便宜。",
    "X67n1310_003:0675c15": "佛海云。半開半遮。全隱全露。針鋒密鎻。線路暗隨。",
    "X67n1310_003:0675c16": "無端各占便宜。減了十分風彩。雖然誰是得便宜",
    "X67n1310_003:0675c17": "者。",
    "X67n1310_003:0675c18": "舉察和尚示眾云。夤脯飲啄。無處藏身。你道有此道",
    "X67n1310_003:0675c19": "理麼。僧云。和尚作麼生。察打一拂子。僧云。撲手征人。",
    "X67n1310_003:0675c20": "徒誇好手。察云。握鞭側帽。豈是闍梨。僧云。今古之道。",
    "X67n1310_003:0675c21": "何處藏身。察云。闍梨作麼生。僧珍重。便出。察云未在。",
    "X67n1310_003:0675c22": "佛果拈云。玄機歷落。妙用縱橫。木人唱巴歌。石人",
    "X67n1310_003:0675c23": "應雪曲。直得機感相投。言氣相合。為什麼同安却",
    "X67n1310_003:0675c24": "道。他未在。不見道。日午猶虧半。烏沉始得圓。",
    "X67n1310_003:0676a01": "正覺云。同安似著賊人看牓。這僧似看牓人著賊",
    "X67n1310_003:0676a02": "佛海云。和尚作麼生。同安打一拂子。闍梨作麼生。",
    "X67n1310_003:0676a03": "這僧珍重便出。如是酬酢。各有所長。當初撞著个",
    "X67n1310_003:0676a04": "拍盲漢。見同安道。闍梨作麼生。被他打一坐具時",
    "X67n1310_003:0676a05": "如何。也未在。",
    "X67n1310_003:0676a06": "舉察和尚一日遊山次。大眾隨後。察云。堦前翠竹。砌",
    "X67n1310_003:0676a07": "下黃花。古人道。真如般若。同安即不然。僧云。古人也",
    "X67n1310_003:0676a08": "好。和尚。察云。不貪香餌味。可謂碧潭龍。僧云。諸方眼",
    "X67n1310_003:0676a09": "目。不恠陶潛。察云。闍梨。閉目中秋坐。却笑月無光。僧",
    "X67n1310_003:0676a10": "云。堦前翠竹。砌下黃花。又作麼生。察云。安南未伏。塞",
    "X67n1310_003:0676a11": "北那降。僧禮拜。察云。名稱普聞。",
    "X67n1310_003:0676a12": "佛果拈云。根基牢實。血脉貫通。同安善擒縱卷舒。",
    "X67n1310_003:0676a13": "這僧解攙旗奪鼓。所謂如金鏁連環。相續不斷。要",
    "X67n1310_003:0676a14": "知端的事。須問个中人。",
    "X67n1310_003:0676a15": "正覺云。同安遊山處。可謂款步高吟。這僧相隨徐",
    "X67n1310_003:0676a16": "行當歇。不妨風流儒雅。只如佛果道。如金鏁連環。",
    "X67n1310_003:0676a17": "相續不斷。要知端的事。須問个中人。也不妨諦當。",
    "X67n1310_003:0676a18": "雖然如此。爭奈於他翠竹黃花妙旨。猶少機關在。",
    "X67n1310_003:0676a19": "且道畢竟如何。掬水月在手。弄花香滿衣。",
    "X67n1310_003:0676a20": "佛海云。鈎頭香餌味。意在碧潭龍。果然躍浪翻波。",
    "X67n1310_003:0676a21": "頭角呈露。羅籠不住。呼喚不回。若非同安老人。洎",
    "X67n1310_003:0676a22": "合釣竿失却。",
    "X67n1310_003:0676a23": "舉察和尚問僧。眼界無光。如何得見。僧云。北斗東轉。",
    "X67n1310_003:0676a24": "南斗西移。察云。夫子入太廟。僧云。恁麼則同安門下。",
    "X67n1310_003:0676b01": "道絕人荒去也。察云。橫抱嬰兒。擬彰皇簡。",
    "X67n1310_003:0676b02": "佛果拈云。這僧解接無根樹。能挑海底燈。大似登",
    "X67n1310_003:0676b03": "禹門震鱗鬣。雖然浪擊千尋。爭奈龍王不顧。",
    "X67n1310_003:0676b04": "正覺云。一般歇後語。同安得較多。",
    "X67n1310_003:0676b05": "佛海云。宗師巴鼻。洪爐拋出銕烏龜。衲子機輪。地",
    "X67n1310_003:0676b06": "覆天翻星斗轉。非此作家宗師。不能網此英俊衲",
    "X67n1310_003:0676b07": "子。非此英俊衲子。不能搆此作家宗師。圓悟云。雖",
    "X67n1310_003:0676b08": "然浪激千尋。爭奈龍王不顧。不然个中無肯路。",
    "X67n1310_003:0676b09": "舉察和尚問僧。甚處來。僧云。五臺來。察云。還見文殊",
    "X67n1310_003:0676b10": "麼。僧展手。察云。展手頗多。文殊誰覩。僧云。氣急殺人。",
    "X67n1310_003:0676b11": "察云。不覩雲中鴈。焉知沙塞寒。僧云。遠趍丈寄。乞師",
    "X67n1310_003:0676b12": "一言。察云。孫臏門下。徒話鑽龜。僧云。名不浪施。察云。",
    "X67n1310_003:0676b13": "喫茶去。僧便珍重。察云。雖則一場榮。刖却一雙足。",
    "X67n1310_003:0676b14": "佛果拈云。一出一沒。一往一來。諸人還透得麼。若",
    "X67n1310_003:0676b15": "透得。更不用周由者也。若透未得。山僧不惜眉毛。",
    "X67n1310_003:0676b16": "為諸人判去也。前段同安逼這僧。直得盛水不漏。",
    "X67n1310_003:0676b17": "後段這僧逼同安。直得不留涓滴。若透得。許你會",
    "X67n1310_003:0676b18": "衲僧巴鼻。",
    "X67n1310_003:0676b19": "正覺云。這僧困急地。被人問著。膽喪魂飛。末後得",
    "X67n1310_003:0676b20": "一盞茶。未曾沾口。茶在什麼處。更刖一雙足。要會",
    "X67n1310_003:0676b21": "麼。在舍只言為客易。臨筌方覺取魚難。",
    "X67n1310_003:0676b22": "佛海云。李八叔王小君。三叉路口忽逢迎。一交來",
    "X67n1310_003:0676b23": "了一交去。見面勝聞名。不知那个是輸贏。",
    "X67n1310_003:0676b24": "舉察和尚。看經次。眾僧問訊。察云。古佛今佛。皆無別",
    "X67n1310_003:0676c01": "理。僧云。和尚如何。察打一掌。僧云。如是如是。察云。這",
    "X67n1310_003:0676c02": "風顛漢。僧云。今古皆然。察云。擬欲降龍。却逢死虎。僧",
    "X67n1310_003:0676c03": "云。同安甚生光彩。察云。停舶守株。非汝而誰。僧云。和",
    "X67n1310_003:0676c04": "尚[妳-女+口]。察云。胡羊往楚。抱屈而歸。",
    "X67n1310_003:0676c05": "佛果拈云。這僧五度扣關。五回格下。為復是傷鋒",
    "X67n1310_003:0676c06": "犯手。為復是以勢淩人。須知這一條路。逈別。還委",
    "X67n1310_003:0676c07": "悉麼。似鶻捉鳩。君不覺。髑髏前驗始知真。",
    "X67n1310_003:0676c08": "正覺云。同安頗無風韻。愛用此機。這僧深入虜庭。",
    "X67n1310_003:0676c09": "得失無愧。佛果云。似鶻捉鳩。君不覺。髑髏前驗始",
    "X67n1310_003:0676c10": "知真。也是隨風逐勢。",
    "X67n1310_003:0676c11": "佛海云。以強凌弱。同安慣用此機。以弱勝強。這僧",
    "X67n1310_003:0676c12": "不勞餘力。須知古佛與今佛。其理皆然。又不然。",
    "X67n1310_003:0676c13": "舉有僧。為同安和尚煎茶。安云。甌烹綠茗。爐熱白檀。",
    "X67n1310_003:0676c14": "足可以話道周圓。僧云。更請一甌茶。安云。井底求魚。",
    "X67n1310_003:0676c15": "山上求螺。豈非愚哉。僧叉手近前。安云。何不道取。僧",
    "X67n1310_003:0676c16": "以目視之。安云。卦是天門筭來五兆。僧禮拜。安云。俊",
    "X67n1310_003:0676c17": "哉。",
    "X67n1310_003:0676c18": "佛果拈云。這僧前頭較些子。後面直得。合水和泥。",
    "X67n1310_003:0676c19": "為什麼同安却道。它俊哉。還會麼。引之令得住是",
    "X67n1310_003:0676c20": "法中。",
    "X67n1310_003:0676c21": "正覺云。這僧茶禮周旋。同安話作兩橛。只為先難",
    "X67n1310_003:0676c22": "後易。大似禮下於人。為个什麼。咄。俊哉。是何言歟",
    "X67n1310_003:0676c23": "佛海云。這僧先施禮樂。後展戈矛。同安看客吐詞。",
    "X67n1310_003:0676c24": "觀爻斷卦。愚哉俊哉。齊之以禮。",
    "X67n1310_003:0677a01": "舉同安和尚。有時云。喜鵲鳴寒檜。心印是伊傳。僧云。",
    "X67n1310_003:0677a02": "何別。安云。眾中有人在。僧云。同安門下。道絕人荒。安",
    "X67n1310_003:0677a03": "云。胡人飲乳。返恠良醫。僧云休休。安云。老鶴入枯池。",
    "X67n1310_003:0677a04": "不見魚蹤跡。",
    "X67n1310_003:0677a05": "佛果拈云。同安赤心片片。餌在鈎頭。這僧片片赤",
    "X67n1310_003:0677a06": "心。似膠投漆。為什麼。下梢頭。却成干戈相待去。瞻",
    "X67n1310_003:0677a07": "前不顧後。同死不同生。",
    "X67n1310_003:0677a08": "正覺云。同安指東劃西處。正要相親。相親處。正要",
    "X67n1310_003:0677a09": "東道西說。爭奈說則不親。親則不說。既親既說。人",
    "X67n1310_003:0677a10": "荒道絕。畢竟如何。喜鵲鳴寒檜。枯池好釣魚。",
    "X67n1310_003:0677a11": "佛海云。同安旁通曲指。意在切瑳琢磨。這僧語順",
    "X67n1310_003:0677a12": "心違。不覺干戈競起。",
    "X67n1310_003:0677a13": "舉僧問同安。萬法歸真。真歸何所。安云。龍門無宿客。",
    "X67n1310_003:0677a14": "龜鶴自成仙。僧云。作麼生是。龍門無宿客底道理。安",
    "X67n1310_003:0677a15": "云。柯爛只因棊少局。亡羊那得失長途。僧云。久響和",
    "X67n1310_003:0677a16": "尚。安云。負笈攻文。不勝交戰。",
    "X67n1310_003:0677a17": "佛果拈云。同安若無後語。洎被這僧折倒。還委悉",
    "X67n1310_003:0677a18": "麼。若不登樓望。焉知滄海寬。",
    "X67n1310_003:0677a19": "正覺云。這話有血脉。在中間一拶。直得撈弓摸箭。",
    "X67n1310_003:0677a20": "具眼底。子細點檢看。",
    "X67n1310_003:0677a21": "佛海云。同安一向設施。故是無可不可。這僧中間",
    "X67n1310_003:0677a22": "挨拶。應是未肯點頭。公案見成。試點撿看。",
    "X67n1310_003:0677a23": "舉有僧。來參同安。遶禪床一匝。振錫一下云。凡聖不",
    "X67n1310_003:0677a24": "到處。請師別道。安鳴指一下。僧云。奇哉。同安嚇得。忘",
    "X67n1310_003:0677b01": "前失後。安云。闍梨發足何處。僧便珍重。安云。五湖衲",
    "X67n1310_003:0677b02": "子。一錫禪人。未到同安。不妨疑著。僧云。近見不如遠",
    "X67n1310_003:0677b03": "聞。安云。貪他一盃酒。失却滿舡魚。",
    "X67n1310_003:0677b04": "佛果拈云。全軍隊伍。馬步相參。兩陣交鋒。不妨奇",
    "X67n1310_003:0677b05": "特。爭奈二俱失利。具眼底。試辨看。",
    "X67n1310_003:0677b06": "正覺云。大小同安。畢竟不識這僧。一場吞聲飲氣。",
    "X67n1310_003:0677b07": "賴得佛果。為伊解忿。",
    "X67n1310_003:0677b08": "佛海云。同安平常。耽耽虎視。凜凜全威。今日被人。",
    "X67n1310_003:0677b09": "據其頭。收其尾。捋其鬚。只得一場懡[怡-台+羅]。",
    "X67n1310_003:0677b10": "舉有座主。問同安。三乘十二分教。某甲粗知。未審和",
    "X67n1310_003:0677b11": "尚。說何法示人。安云。我說一乘法。主云。如何是一乘",
    "X67n1310_003:0677b12": "法。安云。幾般雲色出峰頂。一樣泉聲落檻前。主云。某",
    "X67n1310_003:0677b13": "甲不問此事。如何是一乘法。安云。闍梨英賢。老僧蒙",
    "X67n1310_003:0677b14": "昧。對眾試說看。主云。某甲何咎。安云。只見錐頭利。不",
    "X67n1310_003:0677b15": "見鑿頭方。",
    "X67n1310_003:0677b16": "佛果拈云。這僧逼同安。直得轉身無路。及乎同安",
    "X67n1310_003:0677b17": "倒展旗鎗。逼這僧。直得無路轉身。諸人若未委悉。",
    "X67n1310_003:0677b18": "只見錐頭利。若也委悉得去。不見鑿頭方。",
    "X67n1310_003:0677b19": "正覺云。同安被座主一問。不合乞諸其鄰。若是一",
    "X67n1310_003:0677b20": "乘法。却須還它座主。何故。不見道。錐頭利鑿頭方。",
    "X67n1310_003:0677b21": "買賣各歸行。",
    "X67n1310_003:0677b22": "佛海云。若是伶利座主。只消向同安道。比來請和",
    "X67n1310_003:0677b23": "尚。說一乘法。因什麼。却為說三乘法。且道同安如",
    "X67n1310_003:0677b24": "何答。泉聲雲色同時舉。不見錐頭見鑿方。",
    "X67n1310_003:0677c01": "舉僧問蒙溪和尚。不落聖凡機。請師別道。溪鳴指三",
    "X67n1310_003:0677c02": "下。僧云。岳巒峭峻。如何趨途。溪良久。僧云。蒙溪今日",
    "X67n1310_003:0677c03": "瓦解冰消。溪擲下拂子。僧拈起拂子。溪便喝。僧呵呵",
    "X67n1310_003:0677c04": "大笑云。事不孤起。溪云。暗中抨繩。誰辨曲直。僧云。抱",
    "X67n1310_003:0677c05": "劒傷身。是誰之咎。拂袖便出。溪笑云。難遇此子。難遇",
    "X67n1310_003:0677c06": "此子。",
    "X67n1310_003:0677c07": "佛果拈云。文來文對。武來武對。你恁麼。我却不恁",
    "X67n1310_003:0677c08": "麼。你不恁麼。我却恁麼。千變萬化。權實卷舒。雖是",
    "X67n1310_003:0677c09": "死蛇。解弄也活。還委悉麼。須是个中人。",
    "X67n1310_003:0677c10": "正覺云。蒙溪袖裏藏鋒。這僧下坡逞俊。雖然難遇",
    "X67n1310_003:0677c11": "此子。爭知落聖落凡。是則龍女頓成佛。非則善星",
    "X67n1310_003:0677c12": "生陷墜。",
    "X67n1310_003:0677c13": "佛海云。譬如敵手下棊。一著一著著著活。一局一",
    "X67n1310_003:0677c14": "局局局新。神變無方。天機莫測。雖曰兩無輸贏。其",
    "X67n1310_003:0677c15": "柰猶欠一子。",
    "X67n1310_003:0677c16": "舉洞山和尚。有一僧。在延壽堂不安。要見洞山。山遂",
    "X67n1310_003:0677c17": "至僧所。僧便問。和尚何不救取人家男女。山云。你是",
    "X67n1310_003:0677c18": "什麼人家男女。僧云。某甲是大闡提人家男女。佛果",
    "X67n1310_003:0677c19": "著語云。不妨惺惺。山良久。僧云。四山相逼時如何。山",
    "X67n1310_003:0677c20": "云。老僧亦從人家屋簷下過。僧云。回互不回互。山云。",
    "X67n1310_003:0677c21": "不回互。僧云。教某甲。向什麼處去。山云。粟畬裏去。僧",
    "X67n1310_003:0677c22": "噓一聲云。珍重。便坐脫。佛果著語云。不妨惺惺。山以",
    "X67n1310_003:0677c23": "拄杖扣頭三下云。只解與麼去。不解與麼來。佛果著",
    "X67n1310_003:0677c24": "語云。金剛圈子。",
    "X67n1310_003:0678a01": "佛果復拈云。諸人還會麼。若不會。山僧重話會去",
    "X67n1310_003:0678a02": "也。大凡行脚人。正要透脫這一件事。這僧既是大",
    "X67n1310_003:0678a03": "闡提人家男女。直至四山相逼。手脚忙亂。若不是",
    "X67n1310_003:0678a04": "洞山具大慈悲。放一線道。與他平展。爭解恁麼去。",
    "X67n1310_003:0678a05": "所以古人道。臨終之際。若一毫頭。聖凡情量不盡。",
    "X67n1310_003:0678a06": "未免驢胎馬腹裏去。只如洞山道。我也只從人家",
    "X67n1310_003:0678a07": "屋簷下過。粟畬裏去。鼎鼎礙四山不礙四山。到這",
    "X67n1310_003:0678a08": "裏。須是桶底子脫始得。且道洞山意作麼生。還會",
    "X67n1310_003:0678a09": "麼。金鷄啄破琉璃殻。玉兔挨開碧海門。",
    "X67n1310_003:0678a10": "正覺云。這僧沿竿到頂。洞山閑處斫額。相望看个",
    "X67n1310_003:0678a11": "失落。不妨嶮哉。猶能教伊與麼來在。是什麼心行。",
    "X67n1310_003:0678a12": "當時這僧。若真个與麼來時如何。洞山却須到涅",
    "X67n1310_003:0678a13": "槃堂始得。只如佛果道。金剛圈子如何辨明。咄。不",
    "X67n1310_003:0678a14": "妨惺惺。",
    "X67n1310_003:0678a15": "佛海云。聖量凡情淨盡時。轉身無路事還非。屋簷",
    "X67n1310_003:0678a16": "下過粟畬裏。馬腹驢胎一道歸。",
    "X67n1310_003:0678a17": "舉洞山行脚時。讀忠國師錄。見僧問。如何是古佛心。",
    "X67n1310_003:0678a18": "國師云。墻壁瓦礫是。僧云。墻壁瓦礫。豈不是無情。國",
    "X67n1310_003:0678a19": "師云是。僧云。無情還解說法否。國師云。常說熾然說。",
    "X67n1310_003:0678a20": "無間歇。僧云。什麼人得聞。國師云。諸聖得聞。僧云。和",
    "X67n1310_003:0678a21": "尚還聞否。國師云。我不聞。僧云。和尚既不聞。爭知無",
    "X67n1310_003:0678a22": "情解說法。國師云。賴我不聞。我若聞則齊於諸聖。汝",
    "X67n1310_003:0678a23": "即不聞我說法。僧云。恁麼則眾生無分也。國師云。我",
    "X67n1310_003:0678a24": "為眾生說。不為諸聖說。僧云。眾生聞後如何。國師云。",
    "X67n1310_003:0678b01": "即非眾生。山後到溈山。溈問。价闍梨疑國師無情說",
    "X67n1310_003:0678b02": "法。是否。山云是。溈山云。試請舉看。山便舉前因緣。溈",
    "X67n1310_003:0678b03": "山云。我這裏也有。只是罕遇其人。山云。便請。溈山以",
    "X67n1310_003:0678b04": "拂子。點一點。山云。請和尚為某甲說。溈山云。父母所",
    "X67n1310_003:0678b05": "生口。終不為子說。山云。和尚此間。還更有同年慕道",
    "X67n1310_003:0678b06": "者也無。溈山云。此去澧陵攸縣石室相連。有个雲嵓",
    "X67n1310_003:0678b07": "道人。子若能撥草瞻風。必為子之所重。山到雲嵓請",
    "X67n1310_003:0678b08": "益。嵓云。不見彌陀經云。水鳥樹林。皆悉念佛念法念",
    "X67n1310_003:0678b09": "僧。山因此有省。乃述頌曰。也大奇也大奇。無情說法",
    "X67n1310_003:0678b10": "不思議。若將耳聽終難會。眼處聞時方始知。",
    "X67n1310_003:0678b11": "佛果拈云。天高地厚。海闊山遙。若要窮極根源。須",
    "X67n1310_003:0678b12": "是利根上智。洞山古佛。生平疑著這無情說法因",
    "X67n1310_003:0678b13": "緣。直得眼不見鼻孔。盖智識聰敏。玄妙居懷。以無",
    "X67n1310_003:0678b14": "情有情為二段。以聞與不聞。說與不說。為兩種。及",
    "X67n1310_003:0678b15": "至下梢。桶底子脫。始知鼻孔元在面上。山僧今日",
    "X67n1310_003:0678b16": "不避泥水。重話會去也。國師石笋抽條。大溈碓觜",
    "X67n1310_003:0678b17": "生花。雲嵓鋸解秤鎚。用盡神通。成就得个無孔竅",
    "X67n1310_003:0678b18": "鐵橛子。還委悉麼。千重關鎻盡。一劒倚天寒。",
    "X67n1310_003:0678b19": "正覺云。隔墻見角。的知是牛。望火認煙。已盡熱性。",
    "X67n1310_003:0678b20": "見角則須窮異類果報。望火處遍知火性夤緣。極",
    "X67n1310_003:0678b21": "目所觀。縱耳所聽。無一色而非目。無一聲而非耳。",
    "X67n1310_003:0678b22": "非耳之耳。互陳宮徵。非目之目。縹間紅緣。所以音",
    "X67n1310_003:0678b23": "韻文章。隨時流注。出生變化。觸處現成。眼聽耳觀。",
    "X67n1310_003:0678b24": "圓音歷歷。心現色隱。真佛堂堂。故曰。即非眾生。齊",
    "X67n1310_003:0678c01": "於諸聖。為眾生說。諸聖得聞。且如洞山末後與麼",
    "X67n1310_003:0678c02": "道。還曾悟也未。",
    "X67n1310_003:0678c03": "佛海云。樹林幽鳥。頭頭放常寂光。鼓板鍾魚。物物",
    "X67n1310_003:0678c04": "顯真實理。未親契證。不免逐色隨聲。忽面逢迎。當",
    "X67n1310_003:0678c05": "下超聞離見。洞山古佛尚乃如斯。你等禪人。可不",
    "X67n1310_003:0678c06": "勉力。山僧重重土上加泥去也。國師溈山雲嵓三",
    "X67n1310_003:0678c07": "大老。一人作先鋒。一人作中軍。一人作殿後。布个",
    "X67n1310_003:0678c08": "三攧陣。盡大地人無數。因何只捉得价闍梨一人。",
    "X67n1310_003:0678c09": "禍不入慎家之門。",
    "X67n1310_003:0678c10": "舉覆舡和尚。見僧便作起身勢。僧便出去。舡云。闍梨",
    "X67n1310_003:0678c11": "且容人事。僧便作抽坐具勢。舡乃歸方丈。僧云。蒼天",
    "X67n1310_003:0678c12": "蒼天。舡轉身云。龍頭蛇尾。僧近前叉手而立。舡云。敗",
    "X67n1310_003:0678c13": "將投王。不存性命。",
    "X67n1310_003:0678c14": "佛果拈云。動絃別曲。葉落知秋。轉變縱橫。不妨管",
    "X67n1310_003:0678c15": "帶。這僧與覆舡相見。不爭一線。雖然如是。及至契",
    "X67n1310_003:0678c16": "勘將來。若會道得个隔身句。始見光前絕後。明眼",
    "X67n1310_003:0678c17": "底。試辨看。",
    "X67n1310_003:0678c18": "正覺云。錐去鈎來。這僧勢不由己。賞善罰惡。覆舡",
    "X67n1310_003:0678c19": "不順人情。子細點撿將來。這僧也未便到與麼法",
    "X67n1310_003:0678c20": "令。何故。已是通霄路上人。",
    "X67n1310_003:0678c21": "佛海云。一條絲線。兩人各牽。來去卷舒。殊無間斷。",
    "X67n1310_003:0678c22": "雖然我愛韶陽新定機。利刀剪拂令人愛。",
    "X67n1310_003:0678c23": "舉僧問覆舡。抱石投江。師還接否。舡以手拍香臺。僧",
    "X67n1310_003:0678c24": "禮拜。舡云。禮拜即不無。其中事作麼生。僧亦拍香臺。",
    "X67n1310_003:0679a01": "舡云。舌頭不出口。",
    "X67n1310_003:0679a02": "佛果拈云。這僧機關玲瓏。眼目定動。依稀越國。彷",
    "X67n1310_003:0679a03": "彿楊州。其奈覆舡用本分草料。諸人還解他道舌",
    "X67n1310_003:0679a04": "頭不出口麼。千萬人中無一人。",
    "X67n1310_003:0679a05": "正覺云。覆舡平地波瀾。這僧水底伏氣。",
    "X67n1310_003:0679a06": "佛海云。賓家興波作浪。主家截斷眾流。及乎主家",
    "X67n1310_003:0679a07": "作浪興波。賓家眾流截斷。雖則機鋒互換。爭奈用",
    "X67n1310_003:0679a08": "處不同。那裏是不同處。事出急家。",
    "X67n1310_003:0679a09": "舉僧問覆舡。鈎錐不到處。請師道。舡良久。僧云。掣電",
    "X67n1310_003:0679a10": "之機。徒勞佇思。舡云。出格一句。汝試道看。僧近前三",
    "X67n1310_003:0679a11": "步。却退後。舡云。此是出格句。即今事作麼生。僧以袖",
    "X67n1310_003:0679a12": "拂一拂。便出去。舡云。也是天津橋上漢。",
    "X67n1310_003:0679a13": "佛果拈云。這僧渾金璞玉。覆舡大冶宏開。百煅千",
    "X67n1310_003:0679a14": "煉。成一个金剛王寶劒。還委悉麼。也是天津橋上",
    "X67n1310_003:0679a15": "漢。北斗南頭著眼看。",
    "X67n1310_003:0679a16": "正覺云。這僧進前退後。有甚奇特。覆船便道。此是",
    "X67n1310_003:0679a17": "出格句。及乎末後拂袖便出。因什麼。却喚作天津",
    "X67n1310_003:0679a18": "橋上漢。要會中間事麼。鈎錐不到處。擬議隔重關",
    "X67n1310_003:0679a19": "佛海云。覆船曾不負伊來機。因甚剗地鈎錐一上。",
    "X67n1310_003:0679a20": "不是天津橋上漢。定應普化出僧堂。",
    "X67n1310_003:0679a21": "舉道吾和尚問覆船。久嚮和尚會禪。是否。舡云。蒼天",
    "X67n1310_003:0679a22": "蒼天。吾近前。掩却船口云。低聲低聲。舡與一掌。吾云。",
    "X67n1310_003:0679a23": "蒼天蒼天。舡近前把住云。得與麼無禮。吾却與舡一",
    "X67n1310_003:0679a24": "掌。舡云。老僧罪過。吾拂袖便行。船呵呵大笑云。早知",
    "X67n1310_003:0679b01": "如是。不見如是。",
    "X67n1310_003:0679b02": "佛果拈云。二老宿。力氣相齊。機鋒相觸。非唯據虎",
    "X67n1310_003:0679b03": "頭。亦善收虎尾。直是兩个一雙。擔到洛陽。也不偏",
    "X67n1310_003:0679b04": "一銖。敢問大眾。且道。他得个什麼。敢恁麼道。酒逢",
    "X67n1310_003:0679b05": "知己飲。詩與會人吟。",
    "X67n1310_003:0679b06": "正覺云。若論賓主相逢。可謂箭鋒相拄。針芥不差。",
    "X67n1310_003:0679b07": "若會禪也未在。何故。只得悔前。不得悔後。",
    "X67n1310_003:0679b08": "佛海云。一人火發風起。一人電閃雷奔。照用同時。",
    "X67n1310_003:0679b09": "得失齊泯。若謂會禪。更待三生六十劫。",
    "X67n1310_003:0679b10": "舉僧問覆舡。如何是師子。舡云。善能哮吼。僧撫掌云。",
    "X67n1310_003:0679b11": "好手好手。船云。青天白日。却被鬼迷。僧便掀倒禪床。",
    "X67n1310_003:0679b12": "舡便打。僧云。驢事未了。馬事到來。舡云。酌然是个作",
    "X67n1310_003:0679b13": "家。僧便出去。舡云。將甌盛水。擬比大洋。",
    "X67n1310_003:0679b14": "佛果拈云。這僧上門上戶。疾如風。磨牙礪齒猛如",
    "X67n1310_003:0679b15": "虎。石火裏攙旗。電光中奪鼓。若不是覆舡。洎見灰",
    "X67n1310_003:0679b16": "飛火亂。諸人還會他末後句麼。若不酬價。爭辨真",
    "X67n1310_003:0679b17": "偽。",
    "X67n1310_003:0679b18": "正覺云。覆舡被這僧一場反倒。幾不奈何。及乎下",
    "X67n1310_003:0679b19": "梢。未免漢家禮度。",
    "X67n1310_003:0679b20": "佛海云。哮吼踞地。跳躑翻身。灼然爪牙完備。甌水",
    "X67n1310_003:0679b21": "難將比大洋。此即靈山親得記。",
    "X67n1310_003:0679b22": "舉有僧。來參覆舡。路逢賣鹽翁子。僧問。覆舡路。向甚",
    "X67n1310_003:0679b23": "處去。翁良久。僧又問。翁云。你患聾那。僧云。你向我道",
    "X67n1310_003:0679b24": "什麼。翁云。向你道覆舡路。僧云。翁莫會禪麼。翁云。莫",
    "X67n1310_003:0679c01": "道禪。佛法也會盡。僧云。你試說看。翁挑起鹽。僧云。難。",
    "X67n1310_003:0679c02": "翁云。你喚作什麼。僧云鹽。翁云。有什麼交涉。僧云。作",
    "X67n1310_003:0679c03": "麼生。翁云。不可更向你道是鹽。",
    "X67n1310_003:0679c04": "佛果拈云。參須實參。見須實見。用須實用。證須實",
    "X67n1310_003:0679c05": "證。這老翁。雖然參見覆舡來。要且只參得把定底。",
    "X67n1310_003:0679c06": "未參得放行底。當時這僧。若是个漢。不消一劄。敢",
    "X67n1310_003:0679c07": "問諸人。作麼生是覆舡放行底。棒頭有眼明如日",
    "X67n1310_003:0679c08": "正覺云。賴值這翁。只參得把定底。這僧尚不柰何。",
    "X67n1310_003:0679c09": "若使參得放行底。覆舡路上。轉見荒凉。何也。高空",
    "X67n1310_003:0679c10": "有月千門閉。大道無人獨自行。",
    "X67n1310_003:0679c11": "佛海云。販私鹽漢。將謂會盡佛法。元來是無佛處",
    "X67n1310_003:0679c12": "稱尊。當時撞著个聱頭。不消向道。因你患啞。累我",
    "X67n1310_003:0679c13": "患聾。便與奪却。令他知有向上巴鼻。",
    "X67n1310_003:0679c14": "舉茱萸和尚。問僧。甚處來。僧云。閩中來。萸云。閩中尊",
    "X67n1310_003:0679c15": "宿。愛舉胡來胡現。漢來漢現。是否。僧擬開口。萸打一",
    "X67n1310_003:0679c16": "掌。僧云。欲透龍門。却遭點額。萸云。燕金塞海。蝃蚋搖",
    "X67n1310_003:0679c17": "山。僧撫掌大笑出去。萸云。疥狗不願生天。却笑雲中",
    "X67n1310_003:0679c18": "白鶴。",
    "X67n1310_003:0679c19": "佛果拈云。茱萸行這一掌。可謂截斷誵訛。這僧大",
    "X67n1310_003:0679c20": "笑而行。未免吞聲飲氣。何況更有最後一著。還會",
    "X67n1310_003:0679c21": "麼。為山登九仞。揑土定千鈞。",
    "X67n1310_003:0679c22": "正覺云。問病下藥。苦澁難嚥。一服醒醒。生姜重煉",
    "X67n1310_003:0679c23": "佛海云。作家手脚。本分鉗鎚。擬待出頭。堪作什麼。",
    "X67n1310_003:0679c24": "若不是慣透龍門底。頭角也大難當抵。",
    "X67n1310_003:0680a01": "舉茱萸問僧。闍梨為復游山翫水。為復問道參禪。僧",
    "X67n1310_003:0680a02": "云。和尚試道看。萸云。雕蚶鏤蛤不[虫*參]之泥。勞君遠至。",
    "X67n1310_003:0680a03": "僧云。渾身是鐵。猶被一橈。萸云。降軍不斬。",
    "X67n1310_003:0680a04": "佛果拈云。言前收。句後煞。峻疾不通風。直饒釘觜",
    "X67n1310_003:0680a05": "鐵舌。也無啗啄處。且道。為什麼如此。非人得其便",
    "X67n1310_003:0680a06": "正覺云。赤脚人趕兔。著靴人喫肉。",
    "X67n1310_003:0680a07": "佛海云。這僧既不為翫水游山而來。茱萸亦待以",
    "X67n1310_003:0680a08": "參禪問道之禮。些子誵訛。便被收下。圓悟云。非人",
    "X67n1310_003:0680a09": "得其便。作麼生。",
    "X67n1310_003:0680a10": "舉有僧。來參茱萸。萸以手一劃。僧便出去。萸云。這个",
    "X67n1310_003:0680a11": "師僧。來不通名。去不道姓。僧便轉來。以手一劃。萸云。",
    "X67n1310_003:0680a12": "這僧名又不識。姓又不識。僧云。且道某甲姓个什麼。",
    "X67n1310_003:0680a13": "萸云。善哉波斯喫胡椒。僧拂袖便出。萸云。作家師僧。",
    "X67n1310_003:0680a14": "天然猶在。",
    "X67n1310_003:0680a15": "佛果拈云。這僧善放善收。正是伶俐衲子。茱萸能",
    "X67n1310_003:0680a16": "擒能縱。真个本分鉗鎚。千百年後。不道無。只是少。",
    "X67n1310_003:0680a17": "諸人還委悉麼。和氏場中饒美璞。孟甞門下足高",
    "X67n1310_003:0680a18": "賓。",
    "X67n1310_003:0680a19": "正覺云。這僧果不識姓。茱萸先鑒可知。因什麼末",
    "X67n1310_003:0680a20": "後却道。作家師僧。天然猶在。佛果道。和氏場中饒",
    "X67n1310_003:0680a21": "美璞。孟甞門下足高賓。且道與麼。抑揚褒貶。在什",
    "X67n1310_003:0680a22": "麼處。還會麼。逢人且說三分話。",
    "X67n1310_003:0680a23": "佛海云。略施號令。賓家直下遵承。剪斷葛藤。主家",
    "X67n1310_003:0680a24": "未肯放過。何故。莫恠坐來頻勸酒。自從別後見君",
    "X67n1310_003:0680b01": "稀。",
    "X67n1310_003:0680b02": "舉寶峰和尚問僧。古人有一路。接後進初機。汝還知",
    "X67n1310_003:0680b03": "麼。僧云。請師指出古人路。峯云。恁麼則闍梨委了也。",
    "X67n1310_003:0680b04": "僧云。頭上安頭。峯云。自是老僧。不合問闍梨。僧云。借",
    "X67n1310_003:0680b05": "問又何妨。峯云。我這裏不曾被人亂說道理。出去。",
    "X67n1310_003:0680b06": "佛果拈云。作家宗師。高提祖印。獨據寰中。具大慈",
    "X67n1310_003:0680b07": "悲。放一線道。且容你出一口氣。若也把定要津。直",
    "X67n1310_003:0680b08": "下似平田淺草。戴角底大蟲。有什麼近傍處。諸人",
    "X67n1310_003:0680b09": "要會麼。一句截流。萬機寢削。",
    "X67n1310_003:0680b10": "正覺云。寶峰貴物作賤賣。這僧弄物不知名。當時",
    "X67n1310_003:0680b11": "若也深辨來端。便見首正尾正。待伊道。我這裏不",
    "X67n1310_003:0680b12": "曾被人亂說道理。只消應一聲喏。好个戴角大蟲",
    "X67n1310_003:0680b13": "佛海云。呼來也在我。遣去也在我。呼來也一路接",
    "X67n1310_003:0680b14": "引。共相委知。遣去也語脉牽連。亂說道理。寶峰道。",
    "X67n1310_003:0680b15": "自是老僧。不合問闍梨。誰為者僧。別一轉語。",
    "X67n1310_003:0680b16": "舉有僧。從岩頭來寶峯。峯見。竪起拂子云。落在此機",
    "X67n1310_003:0680b17": "底人。未具眼在。僧擬近前。峯云。恰落在此機。僧回。舉",
    "X67n1310_003:0680b18": "似岩頭。頭云。我當時若見。奪却拂子。看他作麼生。峯",
    "X67n1310_003:0680b19": "聞此語云。我竪拂子。從伊奪。總不將物。又作麼生。岩",
    "X67n1310_003:0680b20": "頭聞舉云。無星秤子。有什麼辨處。",
    "X67n1310_003:0680b21": "佛果拈云。寶峯布縵天網。打衝浪錦鱗。垂萬里鈎。",
    "X67n1310_003:0680b22": "駐千里烏騅。這僧出寶峯綣繢不得。則故是。至如",
    "X67n1310_003:0680b23": "岩頭具頂門眼。有肘下符。及至勘證將來。也只得",
    "X67n1310_003:0680b24": "平出。且畢竟。落在什麼處。个中端的事。獨許作家",
    "X67n1310_003:0680c01": "知。",
    "X67n1310_003:0680c02": "正覺云。只如寶峯道。我舉拂子。從伊奪。總不將物。",
    "X67n1310_003:0680c03": "又作麼生。正好奪取。何故。恰落在此機。會麼。無星",
    "X67n1310_003:0680c04": "秤子兩頭掀。",
    "X67n1310_003:0680c05": "佛海云。擬開口。落在此機。不開口。亦落在此機。豈",
    "X67n1310_003:0680c06": "獨這僧出不得。岩頭大師。也出不得。便是無星秤",
    "X67n1310_003:0680c07": "子。亦出不得。乃竪起拂子云。具眼者辨取。",
    "X67n1310_003:0680c08": "舉寶峯問岩頭。與麼與麼。作麼生會。頭云。不與麼不",
    "X67n1310_003:0680c09": "與麼。又作麼生會。峯云。是平實語。頭云。腰帶無鈎結。",
    "X67n1310_003:0680c10": "峯云。作麼生。頭云。上腰不得。峯云。是平實語。",
    "X67n1310_003:0680c11": "佛果拈云。識機宜。別休咎。把斷世界。不漏絲毫。到",
    "X67n1310_003:0680c12": "綿密處。却許寶峯具一隻眼。其奈未知有向上一",
    "X67n1310_003:0680c13": "竅。只如腰帶無鈎結。上腰不得。故知是平實語。恁",
    "X67n1310_003:0680c14": "麼恁麼。不恁麼不恁麼。為何也是平實語去。還會",
    "X67n1310_003:0680c15": "麼。莫恠從前多意氣。他家曾踏上頭關。",
    "X67n1310_003:0680c16": "正覺云。病我亦成我。庶幾三百篇。",
    "X67n1310_003:0680c17": "佛海云。海枯終見底。人死不知心。",
    "X67n1310_003:0680c18": "舉有一念經僧。從寶峯方丈前過。峯云。滿口道盡。只",
    "X67n1310_003:0680c19": "是不具眼。僧以手指峯云。道道。峯却掌身邊沙彌云。",
    "X67n1310_003:0680c20": "眼在什麼處。僧翹起一足云。與麼。峯云。長江下釣。無",
    "X67n1310_003:0680c21": "餌也飡。僧喝云。這老和尚。無故塗糊人。峯云。咬人師",
    "X67n1310_003:0680c22": "子。不露爪牙。僧便作咬勢。峯云。大裁帽子別處戴。",
    "X67n1310_003:0680c23": "佛果拈云。大凡宗師。驅耕夫之牛。奪飢人之食。寶",
    "X67n1310_003:0680c24": "峯既用此機。這僧是个金毛。善能哮吼。埃拶往復。",
    "X67n1310_003:0681a01": "未分勝負。却是身邊沙彌。獲得一籌。既是滿口道",
    "X67n1310_003:0681a02": "盡。若解轉身。即見汗馬功高。且道畢竟如何。三點",
    "X67n1310_003:0681a03": "如流水。曲似刈禾鎌。",
    "X67n1310_003:0681a04": "正覺云。這僧不唯念經。亦能華梵翻對。寶峯無風",
    "X67n1310_003:0681a05": "起浪。轉見山高水高。雖然酬酢分明。可惜沙彌一",
    "X67n1310_003:0681a06": "掌。何故。鵓鳩樹頭鳴。意在麻子地。",
    "X67n1310_003:0681a07": "佛海云。阿呵呵。且道。笑个什麼。好个咬人師子。翻",
    "X67n1310_003:0681a08": "成逐塊韓獹。",
    "X67n1310_003:0681a09": "舉德山和尚。有僧近前。作相樸勢。山云。恁麼無禮。合",
    "X67n1310_003:0681a10": "喫山僧手裏棒。僧拂袖便出。山云。饒汝如是。也只得",
    "X67n1310_003:0681a11": "一半。僧轉身便喝。山便打云。須是我打你始得。僧云。",
    "X67n1310_003:0681a12": "諸方有明眼人在。山云。天然有眼。僧擘開眼云。猫。便",
    "X67n1310_003:0681a13": "出去。山云。黃河三千年一度清。",
    "X67n1310_003:0681a14": "佛果拈云。俊哉衲子。德山老漢。尋常據一條白棒。",
    "X67n1310_003:0681a15": "佛來也打。爭奈打這僧不著。何故。為他過了機關",
    "X67n1310_003:0681a16": "外。透出羅籠表。祖域駈馳天馬子。神通妙用得縱",
    "X67n1310_003:0681a17": "橫。三千年度誠希有。九曲黃河徹底清。",
    "X67n1310_003:0681a18": "正覺云。德山這回。打著一箇無禮漢。",
    "X67n1310_003:0681a19": "佛海云。據一條白棒。三十年。未曾打得个獨脫底。",
    "X67n1310_003:0681a20": "德山徒有此語。今日撞著个無禮漢。也未得个一",
    "X67n1310_003:0681a21": "半。為什麼放過伊。",
    "X67n1310_003:0681a22": "舉僧問鏡清。一等明機双扣。為什麼却遭違貶。清云。",
    "X67n1310_003:0681a23": "打水魚頭痛。驚林鳥散忙。",
    "X67n1310_003:0681a24": "佛果拈云。水流濕。火就燥。一合相不可得。",
    "X67n1310_003:0681b01": "正覺云。一朝權在手。",
    "X67n1310_003:0681b02": "佛海云。若不是鏡清。未免撈弓摸箭。",
    "X67n1310_003:0681b03": "舉僧問鏡清。聲前絕妙。請師指歸。清云。許由不洗耳。",
    "X67n1310_003:0681b04": "僧云。為什麼如此。清云。猶繫脚在。僧云。某甲只如此。",
    "X67n1310_003:0681b05": "師意又如何。清云。無端夜來鴈。驚起後池秋。",
    "X67n1310_003:0681b06": "佛果拈云。這得持聾詐啞。鏡清見兔放鷹。聲前獨",
    "X67n1310_003:0681b07": "露全機。未免承虗接響。且道鏡清端的。畢竟落在",
    "X67n1310_003:0681b08": "什麼處。出身猶可易。脫體道應難。",
    "X67n1310_003:0681b09": "正覺云。飄風揚塵。落花流水。聲前絕妙。無處著觜。",
    "X67n1310_003:0681b10": "驚起後池秋。許由不洗耳。容皃好西施。開唇不露",
    "X67n1310_003:0681b11": "齒。",
    "X67n1310_003:0681b12": "佛海云。纔有所重。便成窠臼。這僧向聲色窠子裏",
    "X67n1310_003:0681b13": "作主宰。帶累鏡清。也跳不出。",
    "X67n1310_003:0681b14": "舉僧問鏡清。學人未達其源。乞師方便。清云。是什麼",
    "X67n1310_003:0681b15": "源。僧云。其源。佛果著一喝。清云。若是其源。爭受方便。",
    "X67n1310_003:0681b16": "佛果云。可惜放過。僧禮拜出去。侍者云。和尚適來成",
    "X67n1310_003:0681b17": "褫伊。清云無。者云。無成褫伊。清云無。者云。未審和尚",
    "X67n1310_003:0681b18": "尊意如何。佛果著一喝。清云。一點水墨。兩處成龍。佛",
    "X67n1310_003:0681b19": "果云。可惜放過。",
    "X67n1310_003:0681b20": "佛果復拈云。鏡清機如掣電。眼似流星。一切世界。",
    "X67n1310_003:0681b21": "悉皆成就。要且只解委曲。不解直截。還委悉麼。有",
    "X67n1310_003:0681b22": "意氣時添意氣。不風流處也風流。",
    "X67n1310_003:0681b23": "正覺云。鏡清徐行欵步。有意氣時添意氣。佛果忍",
    "X67n1310_003:0681b24": "俊不禁。不風流處也風流。咄。可惜放過。",
    "X67n1310_003:0681c01": "佛海云。這僧曾不[爪*矍]霧拏雲。頭角潛露。鏡清亦不",
    "X67n1310_003:0681c02": "轟雷掣電。牙爪暗開。點撿將來。却得侍者致力。",
    "X67n1310_003:0681c03": "舉鏡清一日。自於僧堂前。打鍾子云。玄沙道底。玄沙",
    "X67n1310_003:0681c04": "道底。有僧出云。未審玄沙道什麼。清畫一圓相。僧云。",
    "X67n1310_003:0681c05": "若不久參。焉知端的。清云。失錢遭罪。雪竇云。洎被打",
    "X67n1310_003:0681c06": "破蔡州。",
    "X67n1310_003:0681c07": "佛果拈云。爛泥裏有刺",
    "X67n1310_003:0681c08": "正覺云。鏡清因風吹火。雪竇路見不平。佛果為蛇",
    "X67n1310_003:0681c09": "畫足。文過飾非。",
    "X67n1310_003:0681c10": "佛海云。鏡水湖心拋一餌。錦鱗躍浪上鈎來。幾乎",
    "X67n1310_003:0681c11": "掣斷竿頭線。引得傍觀下釣臺。",
    "X67n1310_003:0681c12": "舉杉洋和尚問僧。什麼處來。僧云。江西來。洋竪起痒",
    "X67n1310_003:0681c13": "和子云。江西還有這个麼。僧托膝閉目。洋云。東家廝",
    "X67n1310_003:0681c14": "兒。却向西家使喚。僧云。有口不煩賓主說。洋云。適來",
    "X67n1310_003:0681c15": "患聾。如今患啞。僧云。買鐵得金。一場富貴。洋云。客作",
    "X67n1310_003:0681c16": "無功。未免逃避。僧便行。洋云。自累猶可。莫累老僧。僧",
    "X67n1310_003:0681c17": "却回禮拜。洋云。若不恁麼。已後喪我兒孫。",
    "X67n1310_003:0681c18": "佛果拈云。有頭無尾。亦不得。有尾無頭。亦不得。須",
    "X67n1310_003:0681c19": "是頭尾相稱始得。這僧既善折旋。杉洋亦解俯仰。",
    "X67n1310_003:0681c20": "所謂動絃別曲。告往知來。且道他得个什麼便恁",
    "X67n1310_003:0681c21": "麼。別寶須還碧眼胡。",
    "X67n1310_003:0681c22": "正覺云。作業相似箕箒傳家。末後兒孫不喪。也知",
    "X67n1310_003:0681c23": "繩上去蛇。錯。",
    "X67n1310_003:0681c24": "佛海云。住則錐子錐之。去則鈎子鈎之。且道。這僧",
    "X67n1310_003:0682a01": "皮下。還有血麼。",
    "X67n1310_003:0682a02": "舉椑樹去參定山。便問。不落數量。請師道。佛果著語",
    "X67n1310_003:0682a03": "云。刺腦入膠盆。山提起數珠云。是落不落。佛果著語",
    "X67n1310_003:0682a04": "云。鈎頭有餌。樹云。圓珠三竅人人有。請師圓前話。佛",
    "X67n1310_003:0682a05": "果著語云。一釣便上。山便打。佛果著語云。不惜眉毛。",
    "X67n1310_003:0682a06": "樹便走。佛果著語云。渾崙吞个棗。山云。三十年後。槌",
    "X67n1310_003:0682a07": "胷大哭在。佛果著語云。據款結案。樹後開堂。示眾云。",
    "X67n1310_003:0682a08": "老僧三十年前。被定山老瞞我一上。不同小小。佛果",
    "X67n1310_003:0682a09": "著語云。知恩方解報恩。",
    "X67n1310_003:0682a10": "佛果復拈云。雖然已是賊過後張弓。今日忽有人。",
    "X67n1310_003:0682a11": "問蔣山。不落數量。請師道。劈脊便棒。且道還有為",
    "X67n1310_003:0682a12": "人處也無。",
    "X67n1310_003:0682a13": "正覺云。三十年前。被定山謾。三十年後。前話已圓。",
    "X67n1310_003:0682a14": "落與不落。數量歷然。會麼。",
    "X67n1310_003:0682a15": "佛海云。三十年前錯分付。三十年後錯承當。即不",
    "X67n1310_003:0682a16": "無定山椑樹。乃竪起拂子云。且道。數量還該得這",
    "X67n1310_003:0682a17": "个麼。莫道瞞你。",
    "X67n1310_003:0682a18": "舉公期和尚。因往羅漢。路逢一騎牛翁子。期問羅漢",
    "X67n1310_003:0682a19": "路。向什麼處去。翁拍牛云。道道。期喝云。這畜生。翁子",
    "X67n1310_003:0682a20": "云。羅漢路向什麼處去。期却拍牛云。道道。翁云。直饒",
    "X67n1310_003:0682a21": "與麼。猶少蹄角在。期便打。翁子便拍牛走。",
    "X67n1310_003:0682a22": "佛果拈云。雲從龍。風從虎。公期和尚。向草窟裏。撞",
    "X67n1310_003:0682a23": "著个聱頭。也會雙収。也會雙放。也會雙暗。也會雙",
    "X67n1310_003:0682a24": "明。也解同死。也解同生。雖然如是。子細點撿將來。",
    "X67n1310_003:0682b01": "只在半途。且道什麼處是半途處。試卜度看。",
    "X67n1310_003:0682b02": "正覺云。當面中鎗猶自可。暗中著箭苦猶深。",
    "X67n1310_003:0682b03": "佛海云。你儂我儂。狹路相逢。尋常蹄角。互換機鋒。",
    "X67n1310_003:0682b04": "拍牛歸去。不見其蹤。儻非羅漢老兒。定是草裏大",
    "X67n1310_003:0682b05": "蟲。",
    "X67n1310_003:0682b06": "舉僧問魯祖。如何是雙林樹。祖云。有相身中無相身。",
    "X67n1310_003:0682b07": "僧云。如何是無相身。祖云。金香爐下鐵崑崙。",
    "X67n1310_003:0682b08": "佛果拈云。還委悉麼。蚊子上鐵牛。無你下觜處。",
    "X67n1310_003:0682b09": "正覺云。有相身中無相身。金香爐下鐵崑崙。雙林",
    "X67n1310_003:0682b10": "別後無消息。滿路風塵來往人。",
    "X67n1310_003:0682b11": "佛海云。魯祖答這兩轉語。有權有實。有照有用。透",
    "X67n1310_003:0682b12": "得過者。面目現在。若透未過。山僧不惜眉毛。重下",
    "X67n1310_003:0682b13": "个注脚。有相身中無相身。金香爐下鐵崑崙。",
    "X67n1310_003:0682b14": "舉金峯和尚上堂云。我若舉來。又恐遭人唇吻。如不",
    "X67n1310_003:0682b15": "舉來。又乃遭人恠笑。於其中間。如何即是。有僧纔出。",
    "X67n1310_003:0682b16": "峯便歸方丈。至晚。有僧。請益云。和尚今日垂語。有僧",
    "X67n1310_003:0682b17": "出問。為什麼不答。峯云。大似失錢遭罪。",
    "X67n1310_003:0682b18": "佛果拈云。宗師家。眼觀東南。意在西北。向桑樹上",
    "X67n1310_003:0682b19": "下箭。直得柳樹汁出。也未是分外。這僧既傷鋒犯",
    "X67n1310_003:0682b20": "手。及至對眾拈出。依前又被他和座掇却。敢問大",
    "X67n1310_003:0682b21": "眾。什麼處是。金峯失錢遭罪處。無孔鐵槌當面擲",
    "X67n1310_003:0682b22": "正覺云。失錢遭罪。自首猶輕。知而故犯。罪加一等",
    "X67n1310_003:0682b23": "佛海云。這老漢。與麼賣弄。且無朕跡。末後被人一",
    "X67n1310_003:0682b24": "挨。便乃縫罅離披。",
    "X67n1310_003:0682c01": "舉金峯問僧甚處來。僧云。東國來。峯云。作麼生過得",
    "X67n1310_003:0682c02": "金峯關。僧云。行止分明。峯云。試呈似金峯看。僧展兩",
    "X67n1310_003:0682c03": "手。峯云。金峯關。從來無人過得。僧云。和尚過得麼。峯",
    "X67n1310_003:0682c04": "云。波斯喫胡椒。",
    "X67n1310_003:0682c05": "佛果拈云。這僧有透關眼。未具透關機。金峯善能",
    "X67n1310_003:0682c06": "據虎頭。亦解収虎尾。大眾還知他落處麼。一言無",
    "X67n1310_003:0682c07": "向背。末後最慇懃。",
    "X67n1310_003:0682c08": "正覺云。金峯關。要無私。這僧空身透漏。未一免劄",
    "X67n1310_003:0682c09": "佛海云。這僧既呈公驗。行止分明。因甚過金峯關",
    "X67n1310_003:0682c10": "不得。不能掉臂騰騰去。便被他家下一錐。",
    "X67n1310_003:0682c11": "舉有僧。辭金峯。峯云。何處去。僧云。不敢妄通消息。峯",
    "X67n1310_003:0682c12": "云。若到諸方。切忌說著金峯為人處。僧云。已領尊旨。",
    "X67n1310_003:0682c13": "峯云。忽有人問你。作麼生道。僧提起袈裟角。峯云。捷",
    "X67n1310_003:0682c14": "弱於闍梨。",
    "X67n1310_003:0682c15": "佛果拈云。金峯為人處。水洒不著。風吹不入。諸天",
    "X67n1310_003:0682c16": "捧花無路。魔外潛覷不見。這僧雖則有个趣向。下",
    "X67n1310_003:0682c17": "梢頭。不免妄通消息。致金峯老漢依舊與他折倒。",
    "X67n1310_003:0682c18": "諸人還知落處麼。真玉泥中異。不撥萬機塵。",
    "X67n1310_003:0682c19": "正覺云。若說金峯為人處。莫道這僧。直饒金峯。也",
    "X67n1310_003:0682c20": "無話會底分。雖然如此。爭奈已播諸方。何故。路上",
    "X67n1310_003:0682c21": "行人口似碑。",
    "X67n1310_003:0682c22": "佛海云。能謹初中。不能護末。只為忍俊不禁。又成",
    "X67n1310_003:0682c23": "妄通消息。",
    "X67n1310_003:0682c24": "舉金峯問僧。姓什麼。僧云姓何。峯云。至竟不脫俗。僧",
    "X67n1310_003:0683a01": "云。因師致得。峯云。若恁麼。過在金峯。僧云不敢。峯云。",
    "X67n1310_003:0683a02": "酌然。金峯有過。",
    "X67n1310_003:0683a03": "佛果拈云。時人鬪勝。金峯鬪劣。時人占剛。金峯占",
    "X67n1310_003:0683a04": "弱。且道。落在什麼處。得饒人處且饒人。",
    "X67n1310_003:0683a05": "正覺云。山僧則不然。何也。金峯打草驚蛇。",
    "X67n1310_003:0683a06": "佛海云。金峯。眼觀東南。意在西北。這僧。心不負人。",
    "X67n1310_003:0683a07": "面無慚色。",
    "X67n1310_003:0683a08": "舉有韶禪客。來參金峯。峯云。什麼處來。韶云。泉州來。",
    "X67n1310_003:0683a09": "峯云。彼中物色。如何貴賤。韶云。與此間相似。峯云。喚",
    "X67n1310_003:0683a10": "此間。作泉州得麼。韶云。某甲今日結舌有分。峯云。金",
    "X67n1310_003:0683a11": "峯[妳-女+口]。韶云。要且貴賤有殊。峯云。還我此間相似底來。",
    "X67n1310_003:0683a12": "韶近前良久。峯云。恰似結舌。韶云。和尚作麼生。峯云。",
    "X67n1310_003:0683a13": "早來曾說了也。韶云。某甲為什麼記不得。峯云。你自患",
    "X67n1310_003:0683a14": "聾啞。不可恠金峯。韶無語。峯云。你只是个。踏州縣漢。",
    "X67n1310_003:0683a15": "佛果拈云。行玄路。遊鳥道。直得如金鎻連環。相續",
    "X67n1310_003:0683a16": "不斷。始解相應。韶禪客既入金峯窠窟。最初却也",
    "X67n1310_003:0683a17": "緜密。及至下梢。忘前失後。帶累他主人。拖泥涉水。",
    "X67n1310_003:0683a18": "豈不見道。工夫不到不方圓。言語不通非眷屬。",
    "X67n1310_003:0683a19": "正覺云。金峯趂狗逼墻。佛果虗空架網。",
    "X67n1310_003:0683a20": "佛海云。三步四步趂不及。七步八步行有餘。縱饒",
    "X67n1310_003:0683a21": "金鎻連環。何似利刀剪却。這踏州縣漢。不語較些",
    "X67n1310_003:0683a22": "子。",
    "X67n1310_003:0683a23": "舉有僧。來參金峯。方放拜起。峯云。我有一則因緣。舉",
    "X67n1310_003:0683a24": "似你。第一不得錯會。僧云。請和尚舉。峯竪起拂子。僧",
    "X67n1310_003:0683b01": "作聽勢。峯云。早錯了也。僧以目視東西。便出去。峯云。",
    "X67n1310_003:0683b02": "雪上更加霜。",
    "X67n1310_003:0683b03": "佛果拈云。金峯起模畫樣。這僧好肉剜瘡。不唯雪",
    "X67n1310_003:0683b04": "上加霜。未免將錯就錯。山僧亦有一則因緣。只是",
    "X67n1310_003:0683b05": "不舉向諸人。何故。六耳不同謀。",
    "X67n1310_003:0683b06": "正覺云。這僧被問。水到渠成。雪上加霜。金峯自領。",
    "X67n1310_003:0683b07": "何故。不見道。語是心苗。",
    "X67n1310_003:0683b08": "佛海云。金峯錯舉。這僧錯聽。兩家収拾歸來。也是",
    "X67n1310_003:0683b09": "將錯就錯。",
    "X67n1310_003:0683b10": "舉金峯和尚。有僧到來。峯以手指僧。復自指云。楊廣",
    "X67n1310_003:0683b11": "失駱駝。僧便出去。峯云。今古亦然。僧回禮拜。峯云。適",
    "X67n1310_003:0683b12": "來事作麼生。僧云。終不錯舉。峯云。不錯舉底事。作麼",
    "X67n1310_003:0683b13": "生。僧以手持峯。復自指。峯云。曾見先師來麼。僧云。向",
    "X67n1310_003:0683b14": "什麼處見。峯云。喫粥飯處見。僧遶禪床一匝。峯閉却",
    "X67n1310_003:0683b15": "方丈門。",
    "X67n1310_003:0683b16": "佛果拈云。東勝身洲唱歌。南贍部洲作舞。西瞿耶",
    "X67n1310_003:0683b17": "尼拍彈。北鬱單越打鼓。好一場曲調。因什麼如此。",
    "X67n1310_003:0683b18": "只為曾見先師來。",
    "X67n1310_003:0683b19": "正覺云。傾蓋相投。真機互換。莫恠一家生活。從來",
    "X67n1310_003:0683b20": "苗裔分明。只如這僧。遶禪床。則可知。金峯閉門。是",
    "X67n1310_003:0683b21": "何相待。會麼。家無常禮。",
    "X67n1310_003:0683b22": "佛海云。一人探竿在手。一人影草隨身。不惟同條",
    "X67n1310_003:0683b23": "生。亦乃同條死。且作麼生辨得。他見先師來。開眼",
    "X67n1310_003:0683b24": "也著。合眼也著。",
    "X67n1310_003:0683c01": "舉金峰和尚。有僧纔入方丈。峯便打。僧云。是是。峯又",
    "X67n1310_003:0683c02": "打。僧云。不是不是。峯作禮拜勢。僧作托勢。峯云。老僧",
    "X67n1310_003:0683c03": "眼暗。闍梨耳背。僧云。將飯餧魚。還須剋己。峯云。施食",
    "X67n1310_003:0683c04": "得長壽報。僧云。和尚年多少。峯云。不落數量。僧云。長",
    "X67n1310_003:0683c05": "壽者誰。峯云金峯。僧云。果然眼昏。峯云。是是。",
    "X67n1310_003:0683c06": "佛果拈云。以格外機。施格外用。旗幡交錯。馬步相",
    "X67n1310_003:0683c07": "參。大戰一場。直得桑樹上著箭。柳樹上汁出。雖然",
    "X67n1310_003:0683c08": "出草入草。要且不分勝負。還委悉麼。互換之機。子",
    "X67n1310_003:0683c09": "細看。",
    "X67n1310_003:0683c10": "正覺云。善惡若無報。乾坤必有私。",
    "X67n1310_003:0683c11": "佛海云。二人相見。也好將一條匾擔。作一擔擔。遶",
    "X67n1310_003:0683c12": "須彌山。百千萬匝。也無些子偏枯。何故。眼暗耳聾。",
    "X67n1310_003:0683c13": "病痛攸同。",
    "X67n1310_003:0683c14": "舉金峯一日。見駢道者來。擎起經。作攬衣勢。以目視",
    "X67n1310_003:0683c15": "之。佛果著語云。三竅俱明。駢提坐具。以目視金峯。佛",
    "X67n1310_003:0683c16": "果著語云。兩頭坐斷。峯云。一切人道。你會禪。佛果著",
    "X67n1310_003:0683c17": "語云。搽糊也。駢云。和尚作麼生。佛果著語云。推過又",
    "X67n1310_003:0683c18": "爭得。峯笑云。草賊大敗。佛果著語云。果然。",
    "X67n1310_003:0683c19": "佛果復拈云。金峯錦上鋪花。駢道者鋪花錦上。要",
    "X67n1310_003:0683c20": "且礙却當頭事。當時若是个漢。待他提起經來。但",
    "X67n1310_003:0683c21": "向他道。是什麼。古往今來為榜樣。龍宮海藏一時",
    "X67n1310_003:0683c22": "詮。",
    "X67n1310_003:0683c23": "正覺云。臨機設變。固許金峯老人。早竪降旗。未甘",
    "X67n1310_003:0683c24": "駢道者在。何故。濕帋裏褁个大虫。",
    "X67n1310_003:0684a01": "佛海云。龍起滄海。虎出林端。直下來也。急著眼看。",
    "X67n1310_003:0684a02": "舉僧問金峯。不落聖凡機。請師別道。峯云。金峯眼不",
    "X67n1310_003:0684a03": "小。僧云。恁麼則一撥良琴。頓清君主也。峯云。別道又",
    "X67n1310_003:0684a04": "爭得。僧云。為物之言。又作麼生。峯云。頓清君主。僧云。",
    "X67n1310_003:0684a05": "不是金峯也大難。峯云。良籌漢席周下還輸。僧云。若",
    "X67n1310_003:0684a06": "不承言。恐遭惑亂。峯云。承什麼言。僧云。何煩再舉。峯",
    "X67n1310_003:0684a07": "云。啞子趂舡。頑嚚多少。",
    "X67n1310_003:0684a08": "佛果拈云。放去収來。似斷而復續。攙旗奪鼓。如卷",
    "X67n1310_003:0684a09": "而復舒。雖然覿面相呈。要且二俱失利。且道什麼",
    "X67n1310_003:0684a10": "處是。他失利處。",
    "X67n1310_003:0684a11": "正覺云。金峯別道。殊途同歸。這僧承言。恭而無禮。",
    "X67n1310_003:0684a12": "雖則頓清君主。還遭惑亂頑嚚。佛果云。雖然覿面",
    "X67n1310_003:0684a13": "相呈。要且二俱失利。且道什麼處是失利處。金峯",
    "X67n1310_003:0684a14": "跟忒大。",
    "X67n1310_003:0684a15": "佛海云。這僧有不落聖凡底機。不是金峯具不落",
    "X67n1310_003:0684a16": "聖凡底眼。往往被這啞子惑亂去。",
    "X67n1310_003:0684a17": "舉金峯一日。見僧掃地。峯問。作什麼。僧竪起掃箒。峯",
    "X67n1310_003:0684a18": "云。猶有這个在。僧云。和尚適來。見个什麼。峯乃拈起",
    "X67n1310_003:0684a19": "拄杖。",
    "X67n1310_003:0684a20": "佛果拈云。大小金峯。猶作這个去就。當時待伊道。",
    "X67n1310_003:0684a21": "和尚見个什麼。劈脊便棒。何故。殺人須見血。為人",
    "X67n1310_003:0684a22": "須為徹。",
    "X67n1310_003:0684a23": "正覺云。這僧掃箒。金峯拄杖。影草探竿。敲空作響。",
    "X67n1310_003:0684a24": "猶有這个。在乙詰希。",
    "X67n1310_003:0684b01": "佛海云。見之不取。思之千里。等是覿露風規。可惜",
    "X67n1310_003:0684b02": "放過一著。",
    "X67n1310_003:0684b03": "舉金峯一日。見僧來。便起身立。僧便出去。峯云。恰共",
    "X67n1310_003:0684b04": "昨日僧見解不別。僧却回云。昨日僧道什麼。峯云。恰",
    "X67n1310_003:0684b05": "恁麼問。僧云。知道金峯有眼。峯云。金峯且致。你今日",
    "X67n1310_003:0684b06": "何處喫飯。僧云。通著即不中。峯云。與麼則無來處也。",
    "X67n1310_003:0684b07": "僧云。老婆心。堪作什麼。峯云。金峯問僧。不曾弱他。就",
    "X67n1310_003:0684b08": "中闍梨無話處。僧云。豈是分外。峯云。小慈妨大慈。",
    "X67n1310_003:0684b09": "佛果拈云。鈎頭香餌。放去収來。衝浪錦鱗。搖鬚振",
    "X67n1310_003:0684b10": "鬣。雖金峯不曾弱他。奈這僧承機自弱。還會麼。小",
    "X67n1310_003:0684b11": "慈妨大慈。",
    "X67n1310_003:0684b12": "正覺云。既知是小慈妨大慈。因什麼。放過到這田",
    "X67n1310_003:0684b13": "地。只為昨日今朝事不同。",
    "X67n1310_003:0684b14": "佛海云。甞聞金峯關。從來少人過得。這僧上門上",
    "X67n1310_003:0684b15": "戶。葛將來。攔截不住。且道。過得關也未。",
    "X67n1310_003:0684b16": "舉金峯和尚。見僧來。乃舉起手云。此是大人分上事。",
    "X67n1310_003:0684b17": "你試通个消息看。僧云。某甲不欲瞞和尚。峯云。知孝",
    "X67n1310_003:0684b18": "養人。也還希有。僧云。莫是大人分上事麼。峯云。老僧",
    "X67n1310_003:0684b19": "不欲瞞闍梨。僧云。到這裏。也不易辨白。峯云。酌然酌",
    "X67n1310_003:0684b20": "然。僧禮拜。峯云。發足何處。僧云。只這裏。峯云。不唯自",
    "X67n1310_003:0684b21": "瞞。兼瞞老僧。",
    "X67n1310_003:0684b22": "佛果拈云。宗師家。敲唱俱行。權實並照。二俱作家。",
    "X67n1310_003:0684b23": "彼此不欲相瞞。遂成孝養。作大人相。既是如此。金",
    "X67n1310_003:0684b24": "峯下梢頭。為什麼。却不放過。還委悉麼。若不酬價。",
    "X67n1310_003:0684c01": "爭辨真偽。",
    "X67n1310_003:0684c02": "正覺云。這僧雖瞞金峯。也是實語。當懺悔。",
    "X67n1310_003:0684c03": "佛海云。金峯一舉手。三賢膽喪。十聖魂驚。因甚兩",
    "X67n1310_003:0684c04": "回三度。互相熱瞞。不見道。此是大人分上事。",
    "X67n1310_003:0684c05": "舉金峯示眾云。事存函蓋合。理應箭鋒拄。還有人道",
    "X67n1310_003:0684c06": "得麼。若有人道得。金峯分半院與他住。時有僧。出禮",
    "X67n1310_003:0684c07": "拜。峯云。相見易得好。共住難為人。便下座。",
    "X67n1310_003:0684c08": "佛果拈云。大小大金峯。龍頭蛇尾。若是蔣山則不",
    "X67n1310_003:0684c09": "然。若有人道得。山僧便分半院。與伊住。忽有个出",
    "X67n1310_003:0684c10": "來禮拜。只向他道。上天同歸霄漢。入地共返黃泉",
    "X67n1310_003:0684c11": "正覺云。尋常多謂。這僧貪程太速。金峯前言不副",
    "X67n1310_003:0684c12": "後語。要且不然。何故。不見道。事存函盖合。理應箭",
    "X67n1310_003:0684c13": "鋒拄。",
    "X67n1310_003:0684c14": "佛海云。金峯祇有受璧之心。且無割城之意。蔣山",
    "X67n1310_003:0684c15": "不然。事存函盖合。理應箭鋒拄。若人道得。兩手分",
    "X67n1310_003:0684c16": "付。若有僧出來。只向他道。雪後始知松栢操。事難",
    "X67n1310_003:0684c17": "方見丈夫心。",
    "X67n1310_003:0684c18": "舉金峯一日。拈起枕子云。一切人。喚作枕子。金峯道",
    "X67n1310_003:0684c19": "不是。僧云。未審。和尚喚作什麼。峯拈起枕子。僧云。與",
    "X67n1310_003:0684c20": "麼則依而行之也。峯云。你喚作什麼。僧云枕子。峯云。",
    "X67n1310_003:0684c21": "落在金峯窠裏。",
    "X67n1310_003:0684c22": "佛果拈云。渾崙無縫罅。綿密不通風。畫也畫不成。",
    "X67n1310_003:0684c23": "揑也揑不就。喚作枕子。故是落在金峯窠裏。直饒",
    "X67n1310_003:0684c24": "不喚作枕子。也不免。落在金峯窠裏。且作麼生。出",
    "X67n1310_003:0685a01": "得金峯窠窟。識取鈎頭意。莫認定盤星。",
    "X67n1310_003:0685a02": "正覺云。金峯窠裏絕誵訛。枕子拈來會也麼。迴鴈",
    "X67n1310_003:0685a03": "一聲春夢斷。始知身世悟南柯。",
    "X67n1310_003:0685a04": "佛海云。渾崙拈起好風規。石火明明已較遲。不落",
    "X67n1310_003:0685a05": "金峯窠窟裏。會須赤手討便宜。",
    "X67n1310_003:0685a06": "舉僧問金峯。如何是金峯正主。峯云。此去鎮縣不遙。",
    "X67n1310_003:0685a07": "闍梨莫造次。僧云。何不道。峯云。你口是磉盤。",
    "X67n1310_003:0685a08": "佛果拈云。金峯孤風凜凜。這僧敢捋虎鬚。雖然千",
    "X67n1310_003:0685a09": "里折衝。要且猶爭一線。當時待他問。如何是金峯",
    "X67n1310_003:0685a10": "正主。和聲便打。何故。試玉須經火。求珠不離泥。",
    "X67n1310_003:0685a11": "正覺云。易開終始口。難保歲寒心。",
    "X67n1310_003:0685a12": "佛海云。這僧何用繁詞。只向金峯初答處。禮一拜。",
    "X67n1310_003:0685a13": "捋虎鬚。也是分內事。",
    "X67n1310_003:0685a14": "舉僧問金峯。金杯滿酌時如何。峯云。金峯不勝酩酊。",
    "X67n1310_003:0685a15": "佛果拈云。承言會宗。明機普應。則不無金峯。子細",
    "X67n1310_003:0685a16": "點撿。也大漏逗。若人問蔣山。金杯滿酌時如何。只",
    "X67n1310_003:0685a17": "對他道。山僧自來天誡。",
    "X67n1310_003:0685a18": "正覺云。面赤不如語直。",
    "X67n1310_003:0685a19": "佛海云。騎賊馬。趕賊隊。作家金峯。",
    "X67n1310_003:0685a20": "舉金峯問僧。發足何處。僧云趙州。峯云。趙州法嗣何",
    "X67n1310_003:0685a21": "人。僧云南泉。峯云。你何曾離趙州。僧云。未審和尚尊",
    "X67n1310_003:0685a22": "意如何。峯云。趙州定嗣南泉。其僧至晚。又請益云。今",
    "X67n1310_003:0685a23": "日蒙和尚慈悲。某甲未會。請和尚再指。峯云。若到別",
    "X67n1310_003:0685a24": "處。莫道後語是金峯底。僧云。為什麼如此。峯云。恐辱",
    "X67n1310_003:0685b01": "他趙州。",
    "X67n1310_003:0685b02": "佛果拈云。這僧雖從趙州來。當面蹉却趙州機。空",
    "X67n1310_003:0685b03": "使金峯。費許多鉗鎚。要且只與趙州相見。不干這",
    "X67n1310_003:0685b04": "僧事。大眾還知落處麼。分明箭後路。",
    "X67n1310_003:0685b05": "正覺云。癡漢喫憨拳。",
    "X67n1310_003:0685b06": "佛海云。波斯入閙市。",
    "X67n1310_003:0685b07": "舉金峯和尚。一日有僧。來問訊。峯把住云。輙不得向",
    "X67n1310_003:0685b08": "人道。我有一則因緣。舉向你。僧作聽勢。峯打一掌。僧",
    "X67n1310_003:0685b09": "云。為什麼打某甲。峯云。我要這話行。",
    "X67n1310_003:0685b10": "佛果拈云。[感*鳥][感*鳥]鳥立枯池。魚從脚下過。[感*鳥][感*鳥]總不",
    "X67n1310_003:0685b11": "知。且道落在什麼處。六耳不同謀。",
    "X67n1310_003:0685b12": "正覺云。莫把金針度與人。",
    "X67n1310_003:0685b13": "佛海云。金峯活剝生吞。當初使這僧。眼裏有筋。未",
    "X67n1310_003:0685b14": "必肯吞聲飲氣。",
    "X67n1310_003:0685b15": "舉僧問金峯。是身無知。如土木瓦礫。此意如何。峯下",
    "X67n1310_003:0685b16": "禪床。把僧耳朵扭。僧作痛聲。峯云。今日始捉著个無",
    "X67n1310_003:0685b17": "知漢。僧禮拜。出去。峯召云。闍梨。僧回首。峯云。若到僧",
    "X67n1310_003:0685b18": "堂裏。不得舉著。僧云。何故如此。峯云。大有人笑。金峯",
    "X67n1310_003:0685b19": "老婆心。",
    "X67n1310_003:0685b20": "佛果拈云。這僧拋塼引玉。金峯入草尋人。雖然末",
    "X67n1310_003:0685b21": "後慇懃。其奈畫蛇安足。若是山僧。待伊問是身無",
    "X67n1310_003:0685b22": "知。如土木瓦礫。此意如何。則當胷毒與一拳。聽他",
    "X67n1310_003:0685b23": "自知落處。",
    "X67n1310_003:0685b24": "正覺云。這二老宿。元來錯會話端。何故。殊不知這",
    "X67n1310_003:0685c01": "僧。正是个知痛痒底。土木偶。",
    "X67n1310_003:0685c02": "佛海云。是身土木無知漢。忍痛聲中一皺眉。好是",
    "X67n1310_003:0685c03": "南山射石虎。假饒沒羽亦徒為。",
    "X67n1310_003:0685c04": "舉金峯一日。於僧堂喫餅次。自拈一枚餅。從上板頭",
    "X67n1310_003:0685c05": "轉一匝。大眾見一時合掌。峯云。假饒你十分起手。也",
    "X67n1310_003:0685c06": "只得一半。至晚有僧。請益云。今日行餅。見僧合掌。和",
    "X67n1310_003:0685c07": "尚道。假饒十分起手。也只得一半。請和尚全道。峯作",
    "X67n1310_003:0685c08": "拈餅勢。復云。會麼。僧云不會。峯云。金峯也只得一半。",
    "X67n1310_003:0685c09": "佛果拈云。金峯老。作神通遊戱。不妨殊有可觀。及",
    "X67n1310_003:0685c10": "至這僧請益。直得分踈不下。却成蝦跳去。還委悉",
    "X67n1310_003:0685c11": "麼。藤纏胡盧猶自可。却被胡盧倒纏藤。",
    "X67n1310_003:0685c12": "正覺云。金峯胡餅。只許一半。若要完全。後五日看",
    "X67n1310_003:0685c13": "佛海云。會得只一半。不會却完全。",
    "X67n1310_003:0685c14": "舉僧問金峯。千峯萬峯。那个是金峯。峯以手斫額。",
    "X67n1310_003:0685c15": "佛果拈云。大眾還會麼。魚龍穴下盤根闊。日月輪",
    "X67n1310_003:0685c16": "邊氣象深。",
    "X67n1310_003:0685c17": "正覺云。大小金峯。不識人調戲。",
    "X67n1310_003:0685c18": "佛海云。金峯面目見前。爭奈死而不吊。",
    "X67n1310_003:0685c19": "舉金峯問僧。你還知金峯一句子麼。僧云。知來久矣。",
    "X67n1310_003:0685c20": "峯云。作麼生。僧便喝云。金峯一句子。今日百雜碎。峯",
    "X67n1310_003:0685c21": "云。稍曾問人。就中闍梨。門風峭峻。僧云。不可須要人",
    "X67n1310_003:0685c22": "點撿。峯云。真鍮不博金。",
    "X67n1310_003:0685c23": "佛果拈云。金峯拖泥。這僧涉水。雖然末後慇懃。爭",
    "X67n1310_003:0685c24": "奈當頭蹉過。",
    "X67n1310_003:0686a01": "正覺云。墮也墮也。",
    "X67n1310_003:0686a02": "佛果拈云。這僧打頭放過。末後慇懃。本分參學。但",
    "X67n1310_003:0686a03": "與麼驅將去。說甚金峯一句子。雖然美玉須經火。",
    "X67n1310_003:0686a04": "舉金峯問僧。甚處來。僧近前良久。峯云。闍梨參見什",
    "X67n1310_003:0686a05": "麼人來。僧云。參什麼椀。峯云。金峯有過。僧云。是是。峯",
    "X67n1310_003:0686a06": "良久。",
    "X67n1310_003:0686a07": "佛果拈云。這僧良久。闇室藏燈。金峯良久。燈藏暗",
    "X67n1310_003:0686a08": "室。雖然得人一牛。還人一馬則故是。要且明頭雖",
    "X67n1310_003:0686a09": "合。暗頭處尚未廝當。畢竟如何。壺中別是一乾坤",
    "X67n1310_003:0686a10": "正覺云。會麼。是則玉石區分。若也不是。玉石俱焚",
    "X67n1310_003:0686a11": "佛海云。金峯與這僧相見。譬如青天。油然而雲。沛",
    "X67n1310_003:0686a12": "然而雨。高下沾足。金峯良久。與這僧良久。如何。休",
    "X67n1310_003:0686a13": "更問歸路。只此是蓬萊。",
    "X67n1310_003:0686a14": "舉金峯和尚。有僧到來。方擬相看。峯云。不用通時暄。",
    "X67n1310_003:0686a15": "第一句。道將來。僧云。孟春猶寒。伏惟和尚。尊候萬福。",
    "X67n1310_003:0686a16": "峯云。猶有這个在。僧云。不可須要人點撿。峯云誰。僧",
    "X67n1310_003:0686a17": "以手指自身。峯云。不妨遭人點撿。",
    "X67n1310_003:0686a18": "佛果拈云。這僧雖善別風雲。爭奈金峯攙旗奪鼓。",
    "X67n1310_003:0686a19": "還委悉麼。不見道。他參活句。不參死句。",
    "X67n1310_003:0686a20": "正覺云。不可是第一句。",
    "X67n1310_003:0686a21": "佛海云。道得未免遭人點撿。道不得。亦未免遭人",
    "X67n1310_003:0686a22": "點撿。自指身來是阿誰。臥龍未有轉身時。",
    "X67n1310_003:0686a23": "舉僧問鳳凰和尚。坐斷毗盧頂。不稟釋迦文。未審此",
    "X67n1310_003:0686a24": "人。與什麼人為侶。鳳云。一筆勾下。僧云。恁麼則罕遇",
    "X67n1310_003:0686b01": "知音。凰云。且子細看。僧云。若然者。禮拜去也。凰云。更",
    "X67n1310_003:0686b02": "侍何時。",
    "X67n1310_003:0686b03": "佛果拈云。宗師眼目。須至恁麼。如明鏡當臺。明珠",
    "X67n1310_003:0686b04": "在掌。放去收來。更無透漏。且道。他得个什麼。還委",
    "X67n1310_003:0686b05": "悉麼。出頭天外看。誰是个中人。",
    "X67n1310_003:0686b06": "正覺云。爭之不足。讓之有餘。",
    "X67n1310_003:0686b07": "佛海云。者僧問頭。雖則撮顛拗。不消一筆勾下四",
    "X67n1310_003:0686b08": "字。別有妙用神通。一點入作不得。何故。他家曾踏",
    "X67n1310_003:0686b09": "上頭關。",
    "X67n1310_003:0686b10": "舉僧問臥龍。去却僕從。便請相見。龍云。眨上眉毛看。",
    "X67n1310_003:0686b11": "僧云。不與麼時如何。龍云。山北去也。",
    "X67n1310_003:0686b12": "佛果拈云。擊石火中。閃電光裏。有權有實。有卷有",
    "X67n1310_003:0686b13": "舒。不妨俊快。要且黏皮著骨右。若是蔣山則不然。",
    "X67n1310_003:0686b14": "忽有人問。去却僕從。請師相見。只向道。喫茶去。",
    "X67n1310_003:0686b15": "正覺云。直待雨淋頭。",
    "X67n1310_003:0686b16": "佛海云。來時利牙爪可怖。去時疾走無邊方。",
    "X67n1310_003:0686b17": "舉僧問巖頭。路逢猛虎時如何。頭云拶。",
    "X67n1310_003:0686b18": "佛果拈云。天無四壁。地絕八維。直得萬箭攢心。千",
    "X67n1310_003:0686b19": "鎗著體。也敵他這一機不得。還委悉麼。六六元來",
    "X67n1310_003:0686b20": "三十六。",
    "X67n1310_003:0686b21": "正覺云。大小大佛果。元來錯下筭子。",
    "X67n1310_003:0686b22": "佛海云。若教頻下淚。滄海也須乾。",
    "X67n1310_003:0686b23": "舉僧問巖頭。利劒斬天下。誰是當頭者。頭云。暗。僧擬",
    "X67n1310_003:0686b24": "進語。頭云。鈍漢。",
    "X67n1310_003:0686c01": "佛果拈云。是則是。个活人劒。要且無摸[打-丁+索]處。若是",
    "X67n1310_003:0686c02": "蔣山則不然。忽有人問。利劒斬天下。誰是當頭者。",
    "X67n1310_003:0686c03": "只對他道。歸依佛法僧。",
    "X67n1310_003:0686c04": "正覺云。佛果道。活人劒。無摸[打-丁+索]處。爭奈把劒人何",
    "X67n1310_003:0686c05": "佛海云。這僧將一口劒。擬取天下人頭。到巖頭面",
    "X67n1310_003:0686c06": "前。何故先折。一箇起惡心者。返受其殃。",
    "X67n1310_003:0686c07": "舉巖頭和尚。三聖來參。頭云。不用展炊單。這裏無殘",
    "X67n1310_003:0686c08": "羹餿飯。聖云。設有。向什麼處著。頭便打。聖接住棒。推",
    "X67n1310_003:0686c09": "放床上。頭撫掌一下。聖將坐具盖却頭。哭蒼天出去。",
    "X67n1310_003:0686c10": "佛果拈云。二俱勝捷。盖各各善奪鼓攙旗。二俱失",
    "X67n1310_003:0686c11": "利。彼此傷鋒犯手。大似把手上高山。未免傍觀者",
    "X67n1310_003:0686c12": "哂。敢問大眾。誰是傍觀者。",
    "X67n1310_003:0686c13": "正覺云。國士遇我。國士報之奇。",
    "X67n1310_003:0686c14": "佛海云。智鬪智。勇鬪勇。拳對拳。踢對踢。且道是誰",
    "X67n1310_003:0686c15": "家風月。嚇倒東村李大翁。",
    "X67n1310_003:0686c16": "舉僧問香嚴和尚。如何是道。嚴云。枯木裏龍吟。僧云",
    "X67n1310_003:0686c17": "不會。嚴云。髑髏裏眼睛。僧又問石霜。如何是枯木裏",
    "X67n1310_003:0686c18": "龍吟。霜云。猶帶喜在。僧云。如何是髑髏裏眼睛。霜云。",
    "X67n1310_003:0686c19": "猶帶識在。僧舉問曹山。山乃有頌。枯木龍吟真見道。",
    "X67n1310_003:0686c20": "髑髏無識眼初明。喜識盡時消息盡。當仁那辨濁中",
    "X67n1310_003:0686c21": "清。僧再問。如何是枯木裏龍吟。山云。血脉不斷。僧云。",
    "X67n1310_003:0686c22": "如何是髑髏裏眼睛。山云。乾不盡。",
    "X67n1310_003:0686c23": "佛果拈云。念不異。心不差。圓融五位君臣。跳過無",
    "X67n1310_003:0686c24": "為三毒。便可以向枯木上生花。寒巖中吹律。看他",
    "X67n1310_003:0687a01": "三箇老宿。一人透語滲漏。一人透情滲漏。一人透",
    "X67n1310_003:0687a02": "見滲漏。若善參詳。便可玄關獨步。還委悉麼。莫守",
    "X67n1310_003:0687a03": "寒巖異草青。坐却白雲宗不妙。",
    "X67n1310_003:0687a04": "正覺云。會麼。香嚴採花。石霜造蜜。曹山煎湯。且道",
    "X67n1310_003:0687a05": "知甜底是誰。",
    "X67n1310_003:0687a06": "佛海云。工夫不到不方圓。言語不親非眷屬。古人",
    "X67n1310_003:0687a07": "行到這裏。說到這裏。更不移易一絲頭。點撿將來。",
    "X67n1310_003:0687a08": "一人從玄途建立。一人於鳥道掃除。不得曹山。洎",
    "X67n1310_003:0687a09": "合血脉俱斷。更一人。不動神色。袖手傍觀。若人辨",
    "X67n1310_003:0687a10": "得。透得此公案。",
    "X67n1310_003:0687a11": "舉有一老宿。到臨濟處。濟見來。便喝。宿云。兩重公案。",
    "X67n1310_003:0687a12": "濟云。過在什麼處。宿云。這野狐精。濟便休去。佛果著",
    "X67n1310_003:0687a13": "語。賺殺一舡人。宿近前。提起坐具云。展即是。不展即",
    "X67n1310_003:0687a14": "是。濟便喝。宿便展坐具。濟云。這賊。宿便収坐具。拂袖",
    "X67n1310_003:0687a15": "而出。濟云。莫道無事好。佛果著語云。勘破了也。濟回",
    "X67n1310_003:0687a16": "頭見首座。乃問。你道。適來有過無過。座云有過。濟云。",
    "X67n1310_003:0687a17": "賓家有過。主家有過。座云。二俱有過。濟云。過在什麼",
    "X67n1310_003:0687a18": "處。座拂袖便去。濟云。莫道無事好。佛果著語云。勘破",
    "X67n1310_003:0687a19": "了也。後有僧。舉似南泉。未審此三人。意旨如何。泉云。",
    "X67n1310_003:0687a20": "大似官馬相踏。佛果著語云。勘破了也。",
    "X67n1310_003:0687a21": "佛果復拈云。大凡宗師。須是具金剛正眼。方能施",
    "X67n1310_003:0687a22": "呈這般作略。只如山僧下三个勘破。若欲洞明臨",
    "X67n1310_003:0687a23": "濟正眼。流通大教。應須構取。苟或未然。莫道無事",
    "X67n1310_003:0687a24": "好。",
    "X67n1310_003:0687b01": "正覺云。勘破了也。",
    "X67n1310_003:0687b02": "佛海云。臨濟尋常。向石火電光中。打風打雨。今日",
    "X67n1310_003:0687b03": "這老宿。前能作主。後慣為賓。進退合儀。機用泯合。",
    "X67n1310_003:0687b04": "只得和首座。一時放過。到王老師面前。只成官馬",
    "X67n1310_003:0687b05": "相踏。",
    "X67n1310_003:0687b06": "舉佛日和尚到徑山。山云。承聞長老。獨處一方。何故。",
    "X67n1310_003:0687b07": "再遊峯頂。日云。朗月當空掛。冰霜不自寒。山云。莫便",
    "X67n1310_003:0687b08": "是長老家風麼。日云。峭峙萬重山。此中含寶月。山云。",
    "X67n1310_003:0687b09": "此猶是文言。長老家風。又作麼生。日云。賴遇佛日。日",
    "X67n1310_003:0687b10": "却問徑山。隱密全該。時人知有。道不得。大省無辜。時",
    "X67n1310_003:0687b11": "人知有。道得。離此二途。猶是時人昇降處。未審長老",
    "X67n1310_003:0687b12": "自道親道如何道。山云。我家道處無可道。日云。如來",
    "X67n1310_003:0687b13": "路上無私曲。更請玄音和一聲。山云。任你二輪更互",
    "X67n1310_003:0687b14": "照。碧霄雲外不相干。日云。為報白頭無限眾。此回年",
    "X67n1310_003:0687b15": "少莫歸鄉。山云。老少同倫無向背。一家玄路不參差",
    "X67n1310_003:0687b16": "日云。一言定天下。四句為誰留。山云。汝言有三四。我",
    "X67n1310_003:0687b17": "道其中一也無。日便禮拜。山乃有頌。東西尚不顧。南",
    "X67n1310_003:0687b18": "北與誰鄰。汝言有三四。我道其中一也無。",
    "X67n1310_003:0687b19": "佛果拈云。具超宗越格眼。有逸羣過量機。驀路相",
    "X67n1310_003:0687b20": "逢。不妨奇特。看他主家勘賓。直得玉轉珠回。賓家",
    "X67n1310_003:0687b21": "驗主。直得斗轉星移。雖然異派各宗。及至契證將",
    "X67n1310_003:0687b22": "來。如理如事。還知這兩尊宿落處麼。闇裏抽橫骨。",
    "X67n1310_003:0687b23": "明中坐舌頭。",
    "X67n1310_003:0687b24": "正覺云。入鳥不亂行。入獸不亂群。始解到他隱密",
    "X67n1310_003:0687c01": "處。然後可以搖乾蕩坤。回天轉地。看這二老宿。向",
    "X67n1310_003:0687c02": "無可道處道取。不妨隱密全該。直得老少同倫。一",
    "X67n1310_003:0687c03": "家玄路。東西不顧。南北誰鄰。絕纖毫墮負。具定天",
    "X67n1310_003:0687c04": "下底眼。始解把手共行。還辨得他端倪麼。其中一",
    "X67n1310_003:0687c05": "也無。擬議涉程途。覽盡瀟湘景。和舡入畫圖。",
    "X67n1310_003:0687c06": "佛海云。佛日朗月當空。徑山碧霄雲外。佛日白頭",
    "X67n1310_003:0687c07": "年少。徑山老少同倫。佛日一言有三四。徑山其中",
    "X67n1310_003:0687c08": "一也無。纔涉升降。二途總被渾崙吞却。雖然若不",
    "X67n1310_003:0687c09": "閉城壁。其鋒不可當。",
    "X67n1310_003:0687c10": "舉佛日離雲居到夾山。維那云。此間不著後生僧。日",
    "X67n1310_003:0687c11": "云。某甲特來。禮拜和尚。不是寄宿。維那乃白堂頭云。",
    "X67n1310_003:0687c12": "有一後生。要見和尚。山云。教伊上來。日纔到堦下。山",
    "X67n1310_003:0687c13": "便問。什麼處來。日云。雲居來。山云。即今在什麼處。日",
    "X67n1310_003:0687c14": "云。在夾山頂[寧*頁]上。山云。老僧行年在坎。五鬼臨身。日",
    "X67n1310_003:0687c15": "擬上堦。山云。三道寶堦。汝從那道而上。日云。三道寶",
    "X67n1310_003:0687c16": "堦。曲為今時。向上一路。請師直指。山便揖。日便上。山",
    "X67n1310_003:0687c17": "云。與什麼人同行。日云。木上座。山云。何不來看老僧",
    "X67n1310_003:0687c18": "日云。和尚看他有分。山云。在什麼處。日便作卓拄杖",
    "X67n1310_003:0687c19": "勢。山云。莫從天台得麼。日云。非五嶽之所生。山云。莫",
    "X67n1310_003:0687c20": "從須彌得麼。日云。月宮亦不遊。山云。莫從人得麼。日",
    "X67n1310_003:0687c21": "云。自己尚似生冤家。豈況從人得。山云。冷灰裏一粒",
    "X67n1310_003:0687c22": "豆爆。山却云。侍者喚維那。明窻下安排。佛果拈云。大",
    "X67n1310_003:0687c23": "小大夾山。牙如劒樹。口似血盆。却被後生僧。熱瞞一",
    "X67n1310_003:0687c24": "上。便乃高竪降旗。來日夾山入堂。問。昨日新到。在什",
    "X67n1310_003:0688a01": "麼處。日出應喏。山云。子未到雲居前。在什麼處。日云。",
    "X67n1310_003:0688a02": "天台國清寺。山云。我聞天台有潺潺之水。淥淥之波。",
    "X67n1310_003:0688a03": "謝子遠來。子意如何。日云。久居岩谷。不挂松蘿。山云。",
    "X67n1310_003:0688a04": "此猶是春意。秋意又作麼生。日良久。山云。看君只是",
    "X67n1310_003:0688a05": "撑舡客。終歸不是弄潮人。日便休去。",
    "X67n1310_003:0688a06": "佛果復拈云。賴有此爾。若不如此。何處有夾山也。",
    "X67n1310_003:0688a07": "還知他落處麼。棊逢敵手難藏倖。詩到重吟始見",
    "X67n1310_003:0688a08": "功。",
    "X67n1310_003:0688a09": "正覺云。撥草瞻風。要鑒冰雪底眼。入廛垂手。須全",
    "X67n1310_003:0688a10": "縱奪之機。傾蓋相投。音容閑暇。二老宿得之多矣。",
    "X67n1310_003:0688a11": "只如褒貶酬酢處。初向明窻下安排則且置。末後",
    "X67n1310_003:0688a12": "道。不是弄潮人。佛日休去。且道。他甘與不甘。試斷",
    "X67n1310_003:0688a13": "看。",
    "X67n1310_003:0688a14": "佛海云。無舉鼎拔山力。安能策萬里烏騅。無回天",
    "X67n1310_003:0688a15": "轉地機。安能御垂天雲翼。夾山門墻。如山之嶮。似",
    "X67n1310_003:0688a16": "海之深。佛日到未升堦。已遭勘辨。觀其龍驤虎驟。",
    "X67n1310_003:0688a17": "玉轉珠回。有始有終。無得無失。末後隨語生解者。",
    "X67n1310_003:0688a18": "便道。不得春風花不開。花開又被風吹落。敢問。佛",
    "X67n1310_003:0688a19": "日休去。又作麼生。",
    "X67n1310_003:0688a20": "舉夾山一日普請次。維那命佛日。送茶。日云。某甲只",
    "X67n1310_003:0688a21": "為佛法來。不為送茶來。那云。和尚令請上座。日云。和",
    "X67n1310_003:0688a22": "尚即得。日乃將茶。去作務處。見夾山。遂撼茶椀作聲。",
    "X67n1310_003:0688a23": "夾山不顧。日云。釅茶三五椀。意在钁頭邊。山云。瓶有",
    "X67n1310_003:0688a24": "傾茶勢。籃中幾个甌。日云。瓶有傾茶勢。籃中無一甌。",
    "X67n1310_003:0688b01": "便傾茶。大眾俱以目視之。日云。大眾鶴望。乞師一言。",
    "X67n1310_003:0688b02": "山云。路逢死蛇莫打殺。無底籃子盛將歸。日云。手執",
    "X67n1310_003:0688b03": "夜明符。幾个知天曉。山召大眾云。已有人也。歸去來。",
    "X67n1310_003:0688b04": "乃住普請。",
    "X67n1310_003:0688b05": "佛果拈云。為佛法。究自己。須如佛日。據祖位。振宏",
    "X67n1310_003:0688b06": "綱。要似夾山。明窻下。拄杖頭。深山裏。钁頭邊。豈不",
    "X67n1310_003:0688b07": "是龍象蹴踏。奇特大事耶。還知落處麼。他家自有",
    "X67n1310_003:0688b08": "青山在。",
    "X67n1310_003:0688b09": "正覺云。會麼。不見道。義重清茶也醉人。只是普請",
    "X67n1310_003:0688b10": "不了。",
    "X67n1310_003:0688b11": "佛海云。不為送茶來。為佛法來。何得狼籍太甚。遂",
    "X67n1310_003:0688b12": "使摘茶。翻成不了。還見結角羅紋。箭鋒相直麼。萬",
    "X67n1310_003:0688b13": "人齊指處。一鴈落長空。",
    "X67n1310_003:0688b14": "舉米胡和尚。有僧來參。路逢婆子。僧問婆。有眷屬麼。",
    "X67n1310_003:0688b15": "婆云。有。僧云。在什麼處。婆云。山河大地。若草若木。皆",
    "X67n1310_003:0688b16": "是我眷屬。僧云。婆莫曾作師姑來麼。婆云。你見个什",
    "X67n1310_003:0688b17": "麼。僧云俗人。婆云。你不可是僧耶。僧云。婆莫混濫佛",
    "X67n1310_003:0688b18": "法好。婆云。我不混濫佛法。僧云。你恁麼。豈不是混濫。",
    "X67n1310_003:0688b19": "婆云。你是男。我是女。豈是混濫。",
    "X67n1310_003:0688b20": "佛果拈云。這婆子是則是。參見米胡來。要且只參",
    "X67n1310_003:0688b21": "得乾剝剝地。蘿蔔頭禪。也解甄別與奪。要且前不",
    "X67n1310_003:0688b22": "搆村。後不迭店。這僧若是个人。亦不放過。且道如",
    "X67n1310_003:0688b23": "何。一條白棒佛來打。更有行人在上頭。",
    "X67n1310_003:0688b24": "正覺云。米胡閉門造車。婆子出門合轍。雖然眷屬",
    "X67n1310_003:0688c01": "和同。却被這僧點檢。點撿个什麼。僧俗女男無混",
    "X67n1310_003:0688c02": "濫。言中有響得人疑。",
    "X67n1310_003:0688c03": "佛海云。米胡門下老婆禪。洎合分踈不下。他道山",
    "X67n1310_003:0688c04": "河大地。若草若木。盡是我眷屬。好與便喝。拂袖前",
    "X67n1310_003:0688c05": "去。剪斷葛藤猶可可。庶教知有頂門機。",
    "X67n1310_003:0688c06": "舉僧問米胡。自古上賢。還達真正理麼。胡云。達。僧云。",
    "X67n1310_003:0688c07": "只如真正理。且作麼生達。胡云。當時霍光。賣假銀城",
    "X67n1310_003:0688c08": "與單于。契書是什麼人做。僧云。某甲直得。杜口無言。",
    "X67n1310_003:0688c09": "胡云。平地教人作保。",
    "X67n1310_003:0688c10": "佛果拈云。米胡大善知識。収放固得自由。要且不",
    "X67n1310_003:0688c11": "能截斷。若是山僧。忽有人問。自古上賢。還達真正",
    "X67n1310_003:0688c12": "理麼。只向他道。用達作什麼。待伊周由者也。劈脊",
    "X67n1310_003:0688c13": "便棒。何故。千金之寶。豈敢虗售。",
    "X67n1310_003:0688c14": "正覺云。問處翻身弄影。答處把䌫放船。米胡四楞",
    "X67n1310_003:0688c15": "著實。這僧杜口無言。若論真正妙理。大煞辜負上",
    "X67n1310_003:0688c16": "賢。何故。遠之遠矣。十萬八千。只如佛果道。用達作",
    "X67n1310_003:0688c17": "什麼。也是河裏摝錢。蹉過了也。",
    "X67n1310_003:0688c18": "佛海云。只知翻手為雲。覆手為雨。不覺筋骨太露。",
    "X67n1310_003:0688c19": "舉米胡問僧。甚處來。僧云。藥山來。胡云。藥山近日如",
    "X67n1310_003:0688c20": "何。僧云。大似頑石一般。胡云。得恁麼鄭重。僧云。也無",
    "X67n1310_003:0688c21": "拈掇處。胡云。非但藥山。米胡亦恁麼。僧近前。以目顧",
    "X67n1310_003:0688c22": "視。胡指云。看看。頑石動也。僧便出去。雪竇拈云。米胡",
    "X67n1310_003:0688c23": "也縱奪可觀。爭奈死而不弔。",
    "X67n1310_003:0688c24": "佛果拈云。雪竇細處細如米末。冷處冷如冰雪。要",
    "X67n1310_003:0689a01": "且只見錐頭利。若據蔣山見處。只這米胡趂得老",
    "X67n1310_003:0689a02": "鼠。打破油瓮。",
    "X67n1310_003:0689a03": "正覺云。據這二尊宿拈提。也扶持。也掃蕩。要且未",
    "X67n1310_003:0689a04": "與他米胡出得氣在。且道畢竟如何。瞬息仙衣下",
    "X67n1310_003:0689a05": "九天。",
    "X67n1310_003:0689a06": "佛海云。好片頑石。米胡三度拈掇。藥山十倍風光。",
    "X67n1310_003:0689a07": "當初見這僧出去。便歸方丈。不獨坐人舌頭。管取",
    "X67n1310_003:0689a08": "自家清風匝地。",
    "X67n1310_003:0689a09": "舉僧問米胡。牛頭未見四祖時如何。胡云。魚隱深潭。",
    "X67n1310_003:0689a10": "必招釣客。僧云。見後如何。胡云。瞥然渾濁水。白鷺卒",
    "X67n1310_003:0689a11": "難尋。",
    "X67n1310_003:0689a12": "佛果拈云。臨機親切。不無正眼稱提。漏逗葛藤。未",
    "X67n1310_003:0689a13": "有衲僧巴鼻。今夜忽有人問蔣山。牛頭未見四祖",
    "X67n1310_003:0689a14": "時如何。只對他道。賊不打貧家。見後如何。對他道。",
    "X67n1310_003:0689a15": "賊不打貧家。",
    "X67n1310_003:0689a16": "正覺云。米胡答話。一箭兩垛。",
    "X67n1310_003:0689a17": "佛海云。以事形容理。雖親切。猶欠爪絕在。",
    "X67n1310_003:0689a18": "舉僧問韶國師。名假法假。人空法空。向去諸緣。請師",
    "X67n1310_003:0689a19": "直指。國師云。謝此一問。僧云。不覩王居壯。焉知天子",
    "X67n1310_003:0689a20": "尊。國師云。貪觀天上月。失却手中橈。",
    "X67n1310_003:0689a21": "佛果拈云。問處七穿八穴。闇負兩重。答來截斷眾",
    "X67n1310_003:0689a22": "流。壁立千仞。且未得直截在。忽有人問蔣山。名假",
    "X67n1310_003:0689a23": "法假。人空法空。向去諸緣。請師直指。只向他道。錦",
    "X67n1310_003:0689a24": "上鋪花數百重。",
    "X67n1310_003:0689b01": "正覺云。山僧即不然。壁上加泥不校多。",
    "X67n1310_003:0689b02": "佛海云。天台國師。洎被這僧廝筭。",
    "X67n1310_003:0689b03": "舉韶國師行脚時。到朱溪。忽聞犬咬靈鼠聲。便問。是",
    "X67n1310_003:0689b04": "什麼聲。溪云。犬咬靈鼠聲。國師云。既是靈鼠。為什麼",
    "X67n1310_003:0689b05": "被犬咬。溪云。咬殺也。國師云。好箇犬。溪便打。國師云。",
    "X67n1310_003:0689b06": "莫打某甲。話在。",
    "X67n1310_003:0689b07": "佛果拈云。朱溪八面受敵。故宜委曲接人。韶國師",
    "X67n1310_003:0689b08": "一著當機。未免承虗接響。當時待伊道。莫打某甲",
    "X67n1310_003:0689b09": "話在。但向他道。已後須遇人始得。",
    "X67n1310_003:0689b10": "正覺云。大小佛果。向斧柄上著剛。",
    "X67n1310_003:0689b11": "佛海云。若不是靈鼠。洎被咬殺。",
    "X67n1310_003:0689b12": "舉韶國師。到鹿門。門問。近離甚處。師云。谷隱。昨夜在",
    "X67n1310_003:0689b13": "龐居士巖宿。門云。五眼之中。那箇是正眼。師云。久響",
    "X67n1310_003:0689b14": "鹿門。門云。這一片田地。干你甚事。師云。話頭何在。",
    "X67n1310_003:0689b15": "佛果拈云。韶國師雖具正眼。要且抱鏁擔枷。鹿門",
    "X67n1310_003:0689b16": "雖與這一片田地作主。要且未有分付處在。當時",
    "X67n1310_003:0689b17": "待伊道。話頭何在。向伊道。闍梨夜來。宿不著所在。",
    "X67n1310_003:0689b18": "待伊擬議。劈脊便棒。何故。不風流處也風流。",
    "X67n1310_003:0689b19": "正覺云。這二老宿。抓處不痒。痒處不抓。",
    "X67n1310_003:0689b20": "佛海云。識話頭。具正眼。綽綽有餘。因甚却道。這片",
    "X67n1310_003:0689b21": "田地。干你甚事。",
    "X67n1310_003:0689b22": "舉朱溪和尚問僧。甚處來。僧云。廣南來。溪云。彼中還",
    "X67n1310_003:0689b23": "有奇特尊宿麼。僧云。奇特尊宿。並無人說著。只有一",
    "X67n1310_003:0689b24": "人。大無慚愧。溪云。誰。僧便指溪。溪云。果然無慚愧。僧",
    "X67n1310_003:0689c01": "云。若不是朱溪。時人罔措。溪以手掩鼻。僧近前。溪便",
    "X67n1310_003:0689c02": "打。僧云恰是。溪云。老僧住持事繁。僧拂袖便出去。溪",
    "X67n1310_003:0689c03": "呵呵大笑云。盤陀石上藕。",
    "X67n1310_003:0689c04": "佛果拈云。當機覿面提。覿面當機疾。這僧却踏著",
    "X67n1310_003:0689c05": "向上關棙。若不是朱溪。爭辨得他來處。大眾還知",
    "X67n1310_003:0689c06": "端的麼。盤陀石上藕。",
    "X67n1310_003:0689c07": "正覺云。撥草瞻風客。機鋒劈箭來。盤陀石上藕。一",
    "X67n1310_003:0689c08": "夜鐵花開。",
    "X67n1310_003:0689c09": "佛海云。奇特老尊宿。大無慚愧人。盤陀石上藕。喜",
    "X67n1310_003:0689c10": "見一番新。",
    "X67n1310_003:0689c11": "舉米倉和尚。問僧。近離甚處。僧云。冀州太湖。倉云。闍",
    "X67n1310_003:0689c12": "梨來時。太湖向你。道什麼。僧云。知道米倉路峻。倉云。",
    "X67n1310_003:0689c13": "到這裏。又作麼生。僧云。不異發足時道路。倉云。闍梨",
    "X67n1310_003:0689c14": "已辜負太湖去在。僧云。某甲亦不肯和尚恁麼道。倉",
    "X67n1310_003:0689c15": "云。來時路峻。如今路平。僧云。不妨和尚此路。倉云。漆",
    "X67n1310_003:0689c16": "桶裏漢。有什麼限。",
    "X67n1310_003:0689c17": "佛果拈云。言前収。句後放。彼彼相照。一一當機。爭",
    "X67n1310_003:0689c18": "奈只解長生路上行。不解向絕氣息處轉。作麼生",
    "X67n1310_003:0689c19": "道得一句。令不相辜負去。平步上青雲。",
    "X67n1310_003:0689c20": "正覺云。抱頭捽脚。甚有來由。及乎末後斷交。向漆",
    "X67n1310_003:0689c21": "桶裏折倒。莫恠太湖道底。米倉路峻。",
    "X67n1310_003:0689c22": "佛海云。太湖門下。米倉面前。恁麼紹續將去。也大",
    "X67n1310_003:0689c23": "難得。只因峻處坦平。遂成漆桶裏漢。",
    "X67n1310_003:0689c24": "舉平田和尚。見僧來。便打。僧近前。把住拄杖。田云。適",
    "X67n1310_003:0690a01": "來造次。僧奪棒却打田。田云。作家作家。僧禮拜。田近",
    "X67n1310_003:0690a02": "前。作攙勢。僧呵呵大笑。拂袖出去。田云。草賊大敗。",
    "X67n1310_003:0690a03": "佛果拈云。文來文對。武來武對。拳來拳對。踢來踢",
    "X67n1310_003:0690a04": "對。也不易。輥地大戰一場。爭奈末後。輸他一著。還",
    "X67n1310_003:0690a05": "委悉麼。任大也須從地起。更高爭奈有天何。",
    "X67n1310_003:0690a06": "正覺云。會麼。任使將軍全得勝。歸時還少去時人",
    "X67n1310_003:0690a07": "佛海云。兩家相見。如火與火。熱性即一。烈焰無殊。",
    "X67n1310_003:0690a08": "用之則明。藏之即晦。乃竪起拂子云。莫有捋虎鬚。",
    "X67n1310_003:0690a09": "拂袖而去者麼。草賊大敗。",
    "X67n1310_003:0690a10": "舉西京白馬遁儒和尚。問僧。名什麼。僧云。覓个名不",
    "X67n1310_003:0690a11": "可得。儒云。自是老僧。不識好惡。僧云。幾人到此忙然",
    "X67n1310_003:0690a12": "在。儒云。酌然作家。僧云。須是和尚眼始得。儒云。闍梨",
    "X67n1310_003:0690a13": "底[妳-女+口]。僧便出去。儒召云。闍梨。僧回首。儒云。苦屈之詞。",
    "X67n1310_003:0690a14": "不妨難吐。",
    "X67n1310_003:0690a15": "佛果拈云。這僧却具正眼。不合便回頭。白馬本分",
    "X67n1310_003:0690a16": "鈎錐。卒急實難湊泊。還委悉麼。相罵饒汝接觜。相",
    "X67n1310_003:0690a17": "唾饒汝潑水。",
    "X67n1310_003:0690a18": "正覺云。這僧幸自高飛遠颺。不受羅籠。及乎喚著",
    "X67n1310_003:0690a19": "回頭。大似猩猩著索醉也。",
    "X67n1310_003:0690a20": "佛海云。白馬通身是眼。這僧是眼通身。點檢將來。",
    "X67n1310_003:0690a21": "一場好笑。笑个什麼。苦屈之詞。不妨難吐。",
    "X67n1310_003:0690a22": "舉寶壽和尚。有僧來問訊次。壽云。百千諸聖。盡不出",
    "X67n1310_003:0690a23": "此方丈內。僧云。只如古人道。大千沙界海中漚。未審",
    "X67n1310_003:0690a24": "此方丈。向什麼處著。壽云。千聖現在。僧云。阿誰證明。",
    "X67n1310_003:0690b01": "壽便擲下拂子。僧從東過西立。壽便打。僧云。若不久",
    "X67n1310_003:0690b02": "參。焉知端的。壽云。三十年後。此話大行。",
    "X67n1310_003:0690b03": "佛果拈云。寶壽向方丈裏。布網張羅。這僧鈎餌邊",
    "X67n1310_003:0690b04": "擎頭帶角。三度衝浪上來。三度被他籠罩。且道他",
    "X67n1310_003:0690b05": "得个什麼。還會麼。重賞之下。必有勇夫。",
    "X67n1310_003:0690b06": "正覺云。寶壽與麼垂示。正要這僧與麼商量雖解",
    "X67n1310_003:0690b07": "與麼商量。爭奈不合符節。什麼處是。不合符節處。",
    "X67n1310_003:0690b08": "三十年後。正要人點檢。",
    "X67n1310_003:0690b09": "佛海云。寶壽善治璠璵。者僧皓玉無玷。如切如瑳。",
    "X67n1310_003:0690b10": "如琢如磨。而今此話大行。何待三十年後。",
    "X67n1310_003:0690b11": "舉西堂和尚。一日普請次。堂垂語云。大眾因果歷然。",
    "X67n1310_003:0690b12": "爭奈何。爭奈何。時有僧出。以手托地。堂云。作什麼。僧",
    "X67n1310_003:0690b13": "云。相救相救。堂云。大眾這个師僧。猶較些子。僧拋下",
    "X67n1310_003:0690b14": "鋤頭。拂袖便走。堂云。師子身中虫。自食師子肉。",
    "X67n1310_003:0690b15": "佛果拈云。西堂洞明綱要。始終正令全提。這僧異",
    "X67n1310_003:0690b16": "類中行。其奈龍頭蛇尾。敢問大眾。因果歷然。一句",
    "X67n1310_003:0690b17": "作麼生道。是則龍女頓成佛。非則善星生陷墜。",
    "X67n1310_003:0690b18": "正覺云。風來草動。身行影隨。因果歷然。是人見處。",
    "X67n1310_003:0690b19": "只如這僧與麼果報。向什麼處辨因。若也辨得。歷",
    "X67n1310_003:0690b20": "然可知。其忽未然。爭奈何爭奈何。",
    "X67n1310_003:0690b21": "佛海云。既吞香餌。旋復脫鈎。然性命。在西堂手裏。",
    "X67n1310_003:0690b22": "舉仰山和尚。一日有梵僧來。山於地上。畫半月相。僧",
    "X67n1310_003:0690b23": "近前。添作圓相。以脚抹却。山展兩手。僧拂袖便出。",
    "X67n1310_003:0690b24": "佛果拈云。以膠投漆。將鹽入醬。羽毛相似。體段一",
    "X67n1310_003:0690c01": "般。雖然如是。大小仰山。被个梵僧勘破。",
    "X67n1310_003:0690c02": "正覺云。頗耐這僧。欺我此土。",
    "X67n1310_003:0690c03": "佛海云。者僧未離西天時。好與三十棒。既到仰山",
    "X67n1310_003:0690c04": "後。好與三十棒。參學高流。試著眼看。",
    "X67n1310_003:0690c05": "舉仰山一日。忽見異僧乘虗而至。作禮而立於前。山",
    "X67n1310_003:0690c06": "便問。近離甚處。僧云。早晨離西天。山云。何太遲生。僧",
    "X67n1310_003:0690c07": "云。遊山翫水。山云。神通妙用。即不無闍梨。佛法須還",
    "X67n1310_003:0690c08": "老僧始得。僧云。特來東土禮文殊。却遇小釋迦。遂出",
    "X67n1310_003:0690c09": "西天貝多葉。與山。作禮。乘雲騰空而去。",
    "X67n1310_003:0690c10": "佛果拈云。驅耕夫之牛。奪飢人之食。是從上來爪",
    "X67n1310_003:0690c11": "牙。這羅漢。具許多神通妙用。到仰山面前。直得目",
    "X67n1310_003:0690c12": "瞪口呿。何故。鶴有九臯難翥翼。馬無千里謾追風",
    "X67n1310_003:0690c13": "正覺云。胡磨猢猻入布袋。",
    "X67n1310_003:0690c14": "佛海云。仰山奪食驅耕手脚。又更點胷。被脚踏虗",
    "X67n1310_003:0690c15": "空漢。只輕輕一杓惡水潑之。便懡懡[怡-台+羅][怡-台+羅]休去。喚",
    "X67n1310_003:0690c16": "他作神通妙用得麼。",
    "X67n1310_003:0690c17": "舉僧問龍濟和尚。師子返擲時如何。濟云。你還怕文",
    "X67n1310_003:0690c18": "殊麼。僧云。非但文殊。佛來亦不顧。濟云。爭奈被文殊",
    "X67n1310_003:0690c19": "騎何。僧云。文殊騎者。不是師子。濟云。返擲事作麼生。",
    "X67n1310_003:0690c20": "僧云。應用無虧。濟云。正是文殊騎師子。",
    "X67n1310_003:0690c21": "佛果拈云。言出如箭。斜不可發。入耳無根。深不可",
    "X67n1310_003:0690c22": "拔。這僧向龍濟明眼宗師前。句裏呈機。及乎一言",
    "X67n1310_003:0690c23": "參差。便被他折倒。當時待他道。返擲事作麼生。便",
    "X67n1310_003:0690c24": "與掀倒禪床。不見道。香象奔波失却威。天龍寂聽",
    "X67n1310_003:0691a01": "生欣悅。",
    "X67n1310_003:0691a02": "正覺云。莫恠不怕佛。元來是業重。",
    "X67n1310_003:0691a03": "佛海云。將謂是返擲師子。被龍濟驀腰一騎。更轉",
    "X67n1310_003:0691a04": "仄不得。",
    "X67n1310_003:0691a05": "舉僧問石峯和尚。如何是地藏手中珠。峯云。你手裏",
    "X67n1310_003:0691a06": "還有麼。僧云不會。峯云。莫瞞大眾。峯乃有頌。不識自",
    "X67n1310_003:0691a07": "家寶。隨他認外塵。日中逃影質。鏡裏失頭人。",
    "X67n1310_003:0691a08": "佛果拈云。石峯和尚。雖則入泥入水。接物利生。大",
    "X67n1310_003:0691a09": "似倚勢欺人。或有人問蔣山。如何是地藏手中珠。",
    "X67n1310_003:0691a10": "只對他道。你手裏。還有麼。它若云不會。對他道。却",
    "X67n1310_003:0691a11": "是山僧罪過。何故。花也不損。密也得喫。",
    "X67n1310_003:0691a12": "正覺云。山僧即不然。一種作貴人。遣誰賣柴炭。",
    "X67n1310_003:0691a13": "佛海云。這僧不會。出自偶然。直饒認得掌中之珠。",
    "X67n1310_003:0691a14": "終不若通身是去。",
    "X67n1310_003:0691a15": "舉僧問老觀和尚。如何是毗盧師。法身主。觀云不道。",
    "X67n1310_003:0691a16": "僧云。為什麼不道。觀云。我若道。即縮却我舌。我若不",
    "X67n1310_003:0691a17": "道。即啞却我口。僧舉似洞山。山大展坐具。禮拜云。古",
    "X67n1310_003:0691a18": "佛古佛。",
    "X67n1310_003:0691a19": "佛果拈云。猛虎口裏橫身。毒蛇頭上揩痒。須是作",
    "X67n1310_003:0691a20": "家宗師。方有此个手段。若不是洞山。洎嶮放過也。",
    "X67n1310_003:0691a21": "還知落處麼。謂言侵早起。更有夜行人。",
    "X67n1310_003:0691a22": "正覺云。早知燈是火。飯熟已多時。",
    "X67n1310_003:0691a23": "佛海云。老觀泥裏水裏。放大光明。新豐老人。下本",
    "X67n1310_003:0691a24": "廝筭。",
    "X67n1310_003:0691b01": "舉鼓山和尚。有新羅僧。來參。山云。直下猶難會。尋言",
    "X67n1310_003:0691b02": "轉更賒。若論佛與祖。特地隔天涯。上座作麼生會。僧",
    "X67n1310_003:0691b03": "無語。舉似侍者云。某甲不會。請侍者。代一轉語。者云。",
    "X67n1310_003:0691b04": "和尚恁麼道。猶隔天涯在。僧舉似山。山喚侍者來問。",
    "X67n1310_003:0691b05": "你為新到代語。是否。者云。是。山便打趂出院。",
    "X67n1310_003:0691b06": "佛果拈云。這僧承虗接響。侍者守住窠窟不遇鼓",
    "X67n1310_003:0691b07": "山國師。驅耕夫牛。奪飢人食。幾乎話霸。還委悉麼。",
    "X67n1310_003:0691b08": "曹溪波浪如相似。無限平人被陸沉。",
    "X67n1310_003:0691b09": "正覺云。侍者恁麼道。及乎鼓山喚來問著。便乃披",
    "X67n1310_003:0691b10": "襟承當。被打出院。且道甘與不甘。還會麼。去路一",
    "X67n1310_003:0691b11": "身輕似葉。高名千古重於山。",
    "X67n1310_003:0691b12": "佛海云。國師養子太慈悲。入草何如出草時。射透",
    "X67n1310_003:0691b13": "九重聖箭子。依前特地隔天涯。",
    "X67n1310_003:0691b14": "舉雪峯和尚。一日與玄沙行次。峯指面前地云。這一",
    "X67n1310_003:0691b15": "片田地。好造个無縫塔。沙云。高多少。峯以目上下顧",
    "X67n1310_003:0691b16": "視。沙云。人天福報。即不無和尚。靈山授記。未曾夢見",
    "X67n1310_003:0691b17": "在。峯云。你作麼生。沙云。七尺八尺。",
    "X67n1310_003:0691b18": "佛果拈云。要神通妙用。須參雪峯。要田地穩密。須",
    "X67n1310_003:0691b19": "參玄沙。更有一箇不涉二途。諸人還委悉麼。須彌",
    "X67n1310_003:0691b20": "頂上擊金鐘。",
    "X67n1310_003:0691b21": "正覺云。要識玄沙。只是箇。三家村裏。推土車漢。",
    "X67n1310_003:0691b22": "佛海云。雪峯無縫塔樣。描也描不成。畫也畫不就。",
    "X67n1310_003:0691b23": "剛被玄沙。以一瓦塔子易之。",
    "X67n1310_003:0691b24": "舉僧問明招和尚。師子未出窟時如何。招云。俊鷂趂",
    "X67n1310_003:0691c01": "不及。僧云。出窟後如何。招云。萬里正紛紛。僧云。欲出",
    "X67n1310_003:0691c02": "未出時如何。招云。嶮。僧云。向去如何。招云。貶。",
    "X67n1310_003:0691c03": "佛果拈云。既放行。須知把住。既把住。須是放行。今",
    "X67n1310_003:0691c04": "日忽有人。問蔣山。師子未出窟時如何。對他道。藏",
    "X67n1310_003:0691c05": "牙伏爪。出窟後如何。對云。草偃風行。欲出未出時",
    "X67n1310_003:0691c06": "如何。對云。崖崩石裂。向去如何。對云。錦上鋪花。",
    "X67n1310_003:0691c07": "正覺云。明招老人。乘舡走馬。去死一分。驚殺傍觀。",
    "X67n1310_003:0691c08": "輸他慣熟。千里萬里。",
    "X67n1310_003:0691c09": "佛海云。隨流放去。截浪収來。且道是窟內語。窟外",
    "X67n1310_003:0691c10": "語。若辨得。許伊是踞地爪牙。",
    "X67n1310_003:0691c11": "舉雙峯和尚。一日上堂云。進一步即迷理。退一步即",
    "X67n1310_003:0691c12": "失事。饒你一向兀然立。又同無情。時有僧問。如何得",
    "X67n1310_003:0691c13": "不同無情去。峯云。動轉施為。僧云。如何得不迷理失",
    "X67n1310_003:0691c14": "事去。峯云。進一步。退一步。僧禮拜。峯云。向來有人與",
    "X67n1310_003:0691c15": "麼會。老僧不肯伊在。僧云。請師直指。峯便打。",
    "X67n1310_003:0691c16": "佛果拈云。鷹拏燕雀。似鶻提鳩。細中之細。妙中之",
    "X67n1310_003:0691c17": "妙。進一步則不迷理。退一步亦不失事。所謂恁麼",
    "X67n1310_003:0691c18": "中不恁麼。不恁麼中却恁麼。就中是末後一著。光",
    "X67n1310_003:0691c19": "前絕後。",
    "X67n1310_003:0691c20": "正覺云。車不橫推。這僧恁麼來。理不曲斷。不許恁",
    "X67n1310_003:0691c21": "麼會。何故。棒頭有眼。",
    "X67n1310_003:0691c22": "佛海云。古人恁麼說話。打草只要蛇驚。蔣山這裏",
    "X67n1310_003:0691c23": "少人買賣。直然道。進一步則理無不如。退一步則",
    "X67n1310_003:0691c24": "事無不是。一向兀立。天上人間。忽有禮拜者。只向",
    "X67n1310_003:0692a01": "道。向來有人。不與麼會。老僧深肯伊。且道。與古人",
    "X67n1310_003:0692a02": "相去幾何。兩彩一賽。",
    "X67n1310_003:0692a04": "佛鑑佛果正覺佛海拈八方珠玉集下(終)",
    "X67n1310_003:0692a06": "　八方珠玉集　　湮沒六十年　　末葉諸孫等",
    "X67n1310_003:0692a07": "　勠力以雕[金*嶲]　　永置天池院　　令法源流傳",
    "X67n1310_003:0692a08": "　至德乙丑歲　仲秋良月天　謹記之"
}