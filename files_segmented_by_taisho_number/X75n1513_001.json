{
    "X75n1513_001:0254b03": " 釋門正統序",
    "X75n1513_001:0254b05": "編年者。先聖舊章也。王有德。官有守。能使列國遵行。",
    "X75n1513_001:0254b06": "赴告策書。天下如一家。中國如一人。而舊章舉矣。洎",
    "X75n1513_001:0254b07": "三光五嶽氣分王制。尚存同盟。歲聘間朝。再朝而會。",
    "X75n1513_001:0254b08": "再會而盟。從政者嚴於諸侯之事。擇能知四國所為。",
    "X75n1513_001:0254b09": "辨其大夫族姓班位。貴賤能否。善辭令者而使之。故",
    "X75n1513_001:0254b10": "雖法不昭明而行事可覆。聖筆約以備之。微顯志晦",
    "X75n1513_001:0254b11": "懲惡勸善之體猶在。降此而下。司馬君實掌握時英。",
    "X75n1513_001:0254b12": "以局自隨。半生僅成一書。豈遷．固所能企及。釋氏巖",
    "X75n1513_001:0254b13": "居穴處身屈者名愈高。位下者道愈肅。四海萬里孤",
    "X75n1513_001:0254b14": "雲身特。烏論所謂編年者。若門戶頹圮。稱戎侮我。烝",
    "X75n1513_001:0254b15": "然來思。不有不似罪使誰。當其用遷．固法。誠有不獲",
    "X75n1513_001:0254b16": "已者。法雖遷．固而微顯志晦懲惡勸善。未嘗不竊取",
    "X75n1513_001:0254b17": "舊章。此正統之作也。本紀以嚴創制。世家以顯守成。",
    "X75n1513_001:0254b18": "志詳所行之法。以崇能行之侶。諸傳派別而川流。載",
    "X75n1513_001:0254b19": "記嶽立而山峙。以耕以戰。誰主誰賓。而能事畢矣。宗",
    "X75n1513_001:0254b20": "鑑學淺識暗管見狹。聞狂斐之罪。亦自知之。道重身",
    "X75n1513_001:0254b21": "微。利害奚卹。皇宋嘉熈改元三月十日沙門宗鑑序。",
    "X75n1513_001:0254c01": "釋門正統目錄",
    "X75n1513_001:0254c02": "良渚沙門　宗鑑　集",
    "X75n1513_001:0254c03": "卷第一",
    "X75n1513_001:0254c04": "娑婆教主釋迦牟尼世尊本紀",
    "X75n1513_001:0254c05": "大迦葉阿難商那和修摩田地毱多",
    "X75n1513_001:0254c06": "提多迦彌遮迦佛陀難提佛陀密多",
    "X75n1513_001:0254c07": "脇比丘富那奢馬鳴毗羅",
    "X75n1513_001:0254c08": "天台高祖龍樹菩薩本紀",
    "X75n1513_001:0254c09": "提婆羅睺羅僧佉難提僧佉耶舍鳩",
    "X75n1513_001:0254c10": "摩羅駄闍夜那槃駄摩奴羅鶴勒夜",
    "X75n1513_001:0254c11": "那師子",
    "X75n1513_001:0254c12": "天台祖父北齊南嶽二尊者世家",
    "X75n1513_001:0254c13": "大善玄光慧成慧超慧旻",
    "X75n1513_001:0254c14": "天台教主智者靈慧大師世家",
    "X75n1513_001:0254c15": "卷第二",
    "X75n1513_001:0254c16": "山門結集祖師章安尊者世家",
    "X75n1513_001:0254c17": "普明智越波若法彥大志智璪",
    "X75n1513_001:0254c18": "智晞等觀道悅",
    "X75n1513_001:0254c19": "山門傳持教觀法華天宮左溪三尊者世家",
    "X75n1513_001:0254c20": "神邑道遵大義",
    "X75n1513_001:0254c21": "山門記主荊溪尊者世家",
    "X75n1513_001:0254c22": "普門元皓梁肅無姓",
    "X75n1513_001:0254c23": "山門授受邃脩外琇竦宗通七祖師世家",
    "X75n1513_001:0254c24": "最澄修雅",
    "X75n1513_001:0255a01": "中興教觀法智大師世家",
    "X75n1513_001:0255a02": "卷第三",
    "X75n1513_001:0255a03": "身土志弟子志塔廟志護法志",
    "X75n1513_001:0255a04": "卷第四",
    "X75n1513_001:0255a05": "利生志順俗志興衰志斥偽志",
    "X75n1513_001:0255a06": "卷第五",
    "X75n1513_001:0255a07": "荷負扶持傳",
    "X75n1513_001:0255a08": "遠端恩三師孤山文備慶昭繼齊",
    "X75n1513_001:0255a09": "咸潤",
    "X75n1513_001:0255a10": "本支輝映傳",
    "X75n1513_001:0255a11": "懺主思悟慧辨元淨從雅若愚",
    "X75n1513_001:0255a12": "扣擊宗途傳",
    "X75n1513_001:0255a13": "淨覺神智靈照可久",
    "X75n1513_001:0255a14": "卷第六",
    "X75n1513_001:0255a15": "中興一世",
    "X75n1513_001:0255a16": "則全崇矩慧才本如有臻慧舟",
    "X75n1513_001:0255a17": "瑩公文璨道因",
    "X75n1513_001:0255a18": "二世",
    "X75n1513_001:0255a19": "從諫覃異溫其若水希最繼忠",
    "X75n1513_001:0255a20": "惟湛處謙處咸有嚴",
    "X75n1513_001:0255a21": "三世",
    "X75n1513_001:0255a22": "中立梵光思恭淨果擇瑛淨梵",
    "X75n1513_001:0255a23": "蘊慈宗敏擇卿齊璧應如蘊齊",
    "X75n1513_001:0255a24": "仲閔",
    "X75n1513_001:0255b01": "卷第七",
    "X75n1513_001:0255b02": "中興四世十五傳",
    "X75n1513_001:0255b03": "法隣覺先宗肇道琛智僊了然",
    "X75n1513_001:0255b04": "如湛法久神煥思梵中皎有明",
    "X75n1513_001:0255b05": "可觀晁說之陳瓘",
    "X75n1513_001:0255b06": "五世五傳",
    "X75n1513_001:0255b07": "圓智智連與咸慧詢善榮景咨",
    "X75n1513_001:0255b08": "宗印",
    "X75n1513_001:0255b09": "六世二傳",
    "X75n1513_001:0255b10": "若訥端信",
    "X75n1513_001:0255b11": "七世",
    "X75n1513_001:0255b12": "慧明",
    "X75n1513_001:0255b13": "護法內傳",
    "X75n1513_001:0255b14": "法誠法嚮恒景飛錫楚金智琰",
    "X75n1513_001:0255b15": "行滿王安石子昉楊傑能公思淨",
    "X75n1513_001:0255b16": "元頴鐘離松江公望吳克己",
    "X75n1513_001:0255b17": "卷第八",
    "X75n1513_001:0255b18": "護法外傳",
    "X75n1513_001:0255b19": "曇鸞劉虬傅大士僧稠抱玉皎然",
    "X75n1513_001:0255b20": "延壽贊寧戒珠法端義天永道",
    "X75n1513_001:0255b21": "子光葉適",
    "X75n1513_001:0255b22": "禪宗相涉載記",
    "X75n1513_001:0255b23": "菩提達磨慧可慧能懷海玄覺",
    "X75n1513_001:0255b24": "賢首相涉載記",
    "X75n1513_001:0255c01": "法順法藏澄觀宗密子璿淨源",
    "X75n1513_001:0255c02": "義和",
    "X75n1513_001:0255c03": "慈恩相涉載記",
    "X75n1513_001:0255c04": "玄奘基",
    "X75n1513_001:0255c05": "律宗相關載記",
    "X75n1513_001:0255c06": "道宣元照",
    "X75n1513_001:0255c07": "密宗思復載記",
    "X75n1513_001:0255c08": "金剛智不空無畏一行",
    "X75n1513_001:0255c09": "補遺",
    "X75n1513_001:0255c10": "後序慧命慧耀法素",
    "X75n1513_001:0255c12": "釋門正統目錄(終)",
    "X75n1513_001:0255c19": "釋門正統第一(元本三卷今為八卷故安此題)",
    "X75n1513_001:0255c21": "娑婆教主釋迦牟尼世尊本紀",
    "X75n1513_001:0255c22": "諸佛應世。竝有體用三身。一曰清淨法身。體也。梵",
    "X75n1513_001:0255c23": "語毗盧遮那。此曰徧一切處。二曰圓滿法身。亦曰",
    "X75n1513_001:0255c24": "勝應。亦曰尊特。梵語盧遮那。此曰淨滿(自報)。亦曰光",
    "X75n1513_001:0256a01": "明遍照(他報)。三曰千百億化身。亦曰劣應(大機指為化身。小機",
    "X75n1513_001:0256a02": "則成劣應)。梵語釋迦牟尼。此曰能仁寂默。皆用也。又此",
    "X75n1513_001:0256a03": "娑婆世界成．住．壞．空。各二十增減。劫名一大劫。今",
    "X75n1513_001:0256a04": "住劫號賢劫。有千佛出世。前八劫中空過無佛。於",
    "X75n1513_001:0256a05": "第九減劫中自南閻浮提人壽八萬四千歲。百年",
    "X75n1513_001:0256a06": "減一歲。減至六萬歲時。拘留孫佛出。四萬歲拘那",
    "X75n1513_001:0256a07": "含牟尼佛出。二萬歲迦葉佛出。百歲時釋迦牟尼",
    "X75n1513_001:0256a08": "佛出。如是減至十歲。復子年倍父。增至八萬四千",
    "X75n1513_001:0256a09": "歲至第十減劫中。八萬歲時。彌勒佛出。如是至第",
    "X75n1513_001:0256a10": "十五減劫。有九百九十四佛相繼而出。乃至二十",
    "X75n1513_001:0256a11": "增劫中有樓至佛興。洎減劫已。方入壞劫。又此賢",
    "X75n1513_001:0256a12": "劫過去名莊嚴劫。未來名星宿劫。竝有千佛出世。",
    "X75n1513_001:0256a13": "具如三千佛名經。今依世尊垂勝劣兩應。施漸頓",
    "X75n1513_001:0256a14": "兩教。各見八相。撰世尊本紀。",
    "X75n1513_001:0256a15": "釋迦牟尼佛者劣應也。劣應八相。應聲聞。所謂下生。",
    "X75n1513_001:0256a16": "託胎。初生。出家。降魔。成道。說法。入滅也。藏通三乘及",
    "X75n1513_001:0256a17": "博地凡夫皆見此身。今獨稱聲聞者。就能稟佛教而",
    "X75n1513_001:0256a18": "根性尤鈍者言之。若勝應。自云盧遮那佛。勝應八相。",
    "X75n1513_001:0256a19": "應菩薩。所謂下生者。託胎。住胎。初生。出家。成道。說法。",
    "X75n1513_001:0256a20": "入滅。而菩薩則別圓人也。下生。小如普曜經云。菩薩",
    "X75n1513_001:0256a21": "生兜率天上。為諸天師功德志就期運之。至當下作",
    "X75n1513_001:0256a22": "佛。托生天竺迦維衛國。大如華嚴經云。菩薩從兜率",
    "X75n1513_001:0256a23": "天將降神時。有十佛剎微塵數菩薩皆與菩薩同願",
    "X75n1513_001:0256a24": "同行。乃至普賢神通行願。悉皆同等。又以神通普現",
    "X75n1513_001:0256b01": "一切兜率天宮。一一宮中悉現十方一切世界閻浮",
    "X75n1513_001:0256b02": "提內受生影像。小托胎者。中天竺國淨飯王。姓瞿曇",
    "X75n1513_001:0256b03": "氏。夫人摩耶夢人乘白象。貫(亦作冠)日之精。自兜率天",
    "X75n1513_001:0256b04": "宮入於右脇。因是懷妊十月。天則華嚴云。毗盧遮那",
    "X75n1513_001:0256b05": "菩薩已從此沒。生於人間淨飯王家。乘旃檀樓閣。處",
    "X75n1513_001:0256b06": "摩耶夫人胎。又夫人云。善男子。如今世尊。我為其母。",
    "X75n1513_001:0256b07": "往昔所有無量諸佛。悉亦如是。而為其母。又大經云。",
    "X75n1513_001:0256b08": "菩薩下兜率天時。欲色諸天悉來侍從。故法華句記",
    "X75n1513_001:0256b09": "云。二應之相。經文各有生法。二身生相。當知兩處相",
    "X75n1513_001:0256b10": "望。不可以乘旃檀樓閣。濫同貫日之精。不可以種智",
    "X75n1513_001:0256b11": "圓明。同正習俱盡。復以十方七步不同而表勝劣。故",
    "X75n1513_001:0256b12": "知兩處皆無久成。又大乘住胎者。表常恒不變。故知",
    "X75n1513_001:0256b13": "華嚴云。菩薩於母胎中。現大宮殿。種種嚴飾。悉皆妙",
    "X75n1513_001:0256b14": "好。而令母身安穩無患。又曰。住母胎已。心恒正念。亦",
    "X75n1513_001:0256b15": "無錯亂。又夫人云。彼諸菩薩於我腹中。遊行自在。或",
    "X75n1513_001:0256b16": "以三千大千世界而為一步。或以不可說不可說佛",
    "X75n1513_001:0256b17": "剎微塵數世界而為一步。又經云。在母胎中。示現住",
    "X75n1513_001:0256b18": "兜率天。初生為童子。處王宮。出家。苦行。成道。轉法輪。",
    "X75n1513_001:0256b19": "般涅槃。又曰。或有見佛種種說法。或見在於兜率天",
    "X75n1513_001:0256b20": "上。或見來下處於母胎。或見初生。或見出家。或見成",
    "X75n1513_001:0256b21": "道。或見轉法輪。或見入涅槃。荊溪云。皆言或者。一一",
    "X75n1513_001:0256b22": "相中皆八相。故小乘無常生滅。不立住胎。而諸經或",
    "X75n1513_001:0256b23": "說住胎者。修非八相之數。初生小者。周昭王二十六",
    "X75n1513_001:0256b24": "年甲寅四月八日。夫人白王遊藍毗園至無憂樹下。",
    "X75n1513_001:0256c01": "舉右手欲折華枝。而太子悉達多遂從脇下降生。即",
    "X75n1513_001:0256c02": "感九龍降雨。沐浴身軀。乃自行七步。舉右手而言曰。",
    "X75n1513_001:0256c03": "天上天下。唯吾獨尊。大論云。言竟便默如諸嬰孩。不",
    "X75n1513_001:0256c04": "行不語。乳哺三年。諸母養育。漸次長大。然佛身無數。",
    "X75n1513_001:0256c05": "過諸世間。為眾生故。現如凡人。又大經云。太子生七",
    "X75n1513_001:0256c06": "日。其母命終。生忉利天。若華嚴云。夫人攀金園樹子",
    "X75n1513_001:0256c07": "而生菩薩。諸天王眾各持香水。共以洗浴。又大經云。",
    "X75n1513_001:0256c08": "菩薩初生之時。於十方面行七步。又云。難陀龍王等",
    "X75n1513_001:0256c09": "以神通力浴菩薩身。此大乘生相也。此之誕日。依周",
    "X75n1513_001:0256c10": "書異記及傳教法王本紀若漢法本內傳辨正論像",
    "X75n1513_001:0256c11": "正記則以為周平王戊子歲。或曰桓王．惠王．定王者。",
    "X75n1513_001:0256c12": "天台智者正取二莊之時。即周莊王．魯莊公也。皆機",
    "X75n1513_001:0256c13": "見不同。故有多說。三歲。淨飯王携太子謁天神廟。神",
    "X75n1513_001:0256c14": "象致敬。王驚曰。我子於天神中更尊。因號之曰天中",
    "X75n1513_001:0256c15": "天。又往見阿夷道人以卜休咎。道人見太子三十二",
    "X75n1513_001:0256c16": "相。四體金色。頂有肉髻。乃曰。處國當為轉輪王。若出",
    "X75n1513_001:0256c17": "家學道當得作佛。恨我年暮。不見佛興。五歲。王為辨",
    "X75n1513_001:0256c18": "象．馬．牛．羊之車。凡是童子所玩好具無不給與。七歲。",
    "X75n1513_001:0256c19": "王所起學館。令太子乘羊車詣師門。招婆羅門跋陀",
    "X75n1513_001:0256c20": "羅尼以教太子。而太子所讀之書曰韋陀五明天文",
    "X75n1513_001:0256c21": "地理射御書數圖讖等。十歲。常在宮中。未曾外出。始",
    "X75n1513_001:0256c22": "與二弟調達難陀試藝。穿七鐵鼓。及擲象。捔力。相撲",
    "X75n1513_001:0256c23": "戲等。十一歲。遊勤劬園戲射。與提婆達多爭鴈。十四",
    "X75n1513_001:0256c24": "歲。啟父王遊四城門。見老．病．死人。即回車還宮。痛念",
    "X75n1513_001:0257a01": "三患。無由脫免。憂不能食。最後復遊北門。獲逢沙門。",
    "X75n1513_001:0257a02": "思惟出家。十五歲。二月八日。大臣雲集。以四大海水",
    "X75n1513_001:0257a03": "灌太子頂。授以寶印。立為國嗣。十六歲。出遊王田。看",
    "X75n1513_001:0257a04": "諸耕人。時淨居天化作壤蟲鳥來啄之。太子曰。眾生",
    "X75n1513_001:0257a05": "因緣。互相食噉。即更思惟。念脫生死。王聞其語。慮其",
    "X75n1513_001:0257a06": "出家。欲急婚聘。以悅其意。十七歲。納婆羅門摩訶那",
    "X75n1513_001:0257a07": "摩女耶輸陀羅為配。及瞿夷．鹿野為三妃。雖行住坐",
    "X75n1513_001:0257a08": "臥朝夕相同。而無夫婦之道。多於靜夜。修習禪觀。十",
    "X75n1513_001:0257a09": "九。歲二月十五夜乘天馬踰城出家。行十二由旬。至",
    "X75n1513_001:0257a10": "雪山。跋陀仙人苦行林中。即以利劒自落鬚髮。念得",
    "X75n1513_001:0257a11": "加沙被服。時淨居天化作獵師。身衣加沙。葢西域師",
    "X75n1513_001:0257a12": "子不害衣加沙者。故獵師竊此服以入山邑。太子見",
    "X75n1513_001:0257a13": "已問曰。汝著此何為。答曰。我著以誘麋鹿。太子曰。若",
    "X75n1513_001:0257a14": "如所言。身衣法服乃資殺盜。非為解脫也。我以加尸",
    "X75n1513_001:0257a15": "七寶衣與汝貿易可乎。獵者脫之而去。憍陳如等五",
    "X75n1513_001:0257a16": "人隨侍太子。始習不用處定。二十歲。從阿藍迦蘭仙",
    "X75n1513_001:0257a17": "人習無所處定。二十二歲。再遷鬱頭藍弗大仙處。習",
    "X75n1513_001:0257a18": "非想非非想處定。二十五歲。至尼連禪河側修諸苦",
    "X75n1513_001:0257a19": "行。於是諸天奉獻麻米。太子日食一麻一米。或七日",
    "X75n1513_001:0257a20": "一食。又父王敕車五百乘。載資生之具往遺太子。太",
    "X75n1513_001:0257a21": "子悉皆不受。經云。悅意天子見地生艸穿菩薩肉上。",
    "X75n1513_001:0257a22": "至於肘。或云。蘆芽穿膝。蛛網挂眉。未見所出。若鶴巢",
    "X75n1513_001:0257a23": "安頂。蛇虺纏身。乃世尊行因故事。非今日苦行也。厥",
    "X75n1513_001:0257a24": "後六年行滿。形神枯瘠。即詣河沐浴。出已難陀．難陀",
    "X75n1513_001:0257b01": "婆羅二女乳糜。時釋提桓因名吉祥。執持淨艸以授",
    "X75n1513_001:0257b02": "太子。敷為艸座。三十一歲。當穆王五年甲申二月七",
    "X75n1513_001:0257b03": "夜。降伏魔軍三十六億。然小中列降魔者。謂三藏菩",
    "X75n1513_001:0257b04": "薩既出同居。將欲成道。為欲界天魔所惱。故須降之。",
    "X75n1513_001:0257b05": "若地住菩薩分破無明。所有身土竝約界外焉。有貪",
    "X75n1513_001:0257b06": "著五欲天魔可降乎。所以八中無此相也。菩薩降魔",
    "X75n1513_001:0257b07": "已。放大光明。即便入定。八日。明星出現。豁然大悟。得",
    "X75n1513_001:0257b08": "成正覺。號曰世尊。是日堂弟阿難生(或曰十日)。先是。世尊",
    "X75n1513_001:0257b09": "以手指耶輸云。却後六年。汝當生男。至是生子。名羅",
    "X75n1513_001:0257b10": "睺羅。二仙於道場前七日而沒。世尊歎其不遇法輪",
    "X75n1513_001:0257b11": "之轉。二七日為耶輸父授五戒法。四十九日受提謂",
    "X75n1513_001:0257b12": "長者麨蜜。為授三歸及五戒法名。提謂經受四天王",
    "X75n1513_001:0257b13": "各一石盋。梵王起七寶堂。帝釋建七寶座。勸請說法。",
    "X75n1513_001:0257b14": "若據大乘者。華嚴云。又見出家詣道場。成等正覺。坐",
    "X75n1513_001:0257b15": "師子座。又見如來往昔修行菩薩道時。於諸佛所。恭",
    "X75n1513_001:0257b16": "敬供養。梵網云七歲出家。般若云。舍利子問最勝言",
    "X75n1513_001:0257b17": "菩薩。何緣先現苦行六年降伏天魔。後成正覺。答曰。",
    "X75n1513_001:0257b18": "菩薩修行般若波羅蜜多。方便善巧。通達法性實無",
    "X75n1513_001:0257b19": "苦行。為伏外道。故示現之。而破天魔是欲界主。稟性",
    "X75n1513_001:0257b20": "調善。實不應壞。為化有情。故示降伏。謂諸外道。自稱",
    "X75n1513_001:0257b21": "能修苦行第一。乃至或見菩薩臥於棘刺。或臥牛糞。",
    "X75n1513_001:0257b22": "或著樹皮。或復露形。或食艸根。或食木葉。或六日一",
    "X75n1513_001:0257b23": "食。或飲水度日。或無所食。如是等種種苦行。經六年",
    "X75n1513_001:0257b24": "一無虧失。然實菩薩無斯苦行。應度有情而自見有。",
    "X75n1513_001:0257c01": "據此等文。似是大乘苦行。然終是漸中開出之大乘。",
    "X75n1513_001:0257c02": "非化儀頓施之大乘也。降魔亦然。若大經云。於南閻",
    "X75n1513_001:0257c03": "浮提生七日已。又示剃髮。又曰。又見如來往昔修行",
    "X75n1513_001:0257c04": "菩薩道時。於諸佛所。恭敬供養。又曰。菩薩當以苦行",
    "X75n1513_001:0257c05": "自試其心。日食一胡麻。經七日粳米．綠豆等亦復如",
    "X75n1513_001:0257c06": "是。各一七日。都無利益。私謂此與小乘苦行何異。但",
    "X75n1513_001:0257c07": "小乘謂苦行實苦。大乘達苦無苦。葢苦即法界也。今",
    "X75n1513_001:0257c08": "但藏圓相對。作如是說。當知更有四教迭論之理。成",
    "X75n1513_001:0257c09": "道大者。華嚴云。於菩提道場始成正覺。梵網云。三十",
    "X75n1513_001:0257c10": "成道。大經云。既成道已。梵天勸請。惟願如來。當為眾",
    "X75n1513_001:0257c11": "生。廣開甘露。說無上法。荊溪云。若太子十九出家。則",
    "X75n1513_001:0257c12": "二十四成道。若三十成道。則二十五出家。機見不同。",
    "X75n1513_001:0257c13": "不須和會。復次世尊受請已。三七日中仍未說法。妙",
    "X75n1513_001:0257c14": "經云。於三七日中。思惟如是事。過去因果經云。初七",
    "X75n1513_001:0257c15": "日思惟我法妙。無能受者。二七日思惟上．中．下根。三",
    "X75n1513_001:0257c16": "七日思惟誰當聞法。即至波羅奈。為五人說四諦法。",
    "X75n1513_001:0257c17": "玄籤云。初七思惟法說。次七思惟譬說。三七思惟因",
    "X75n1513_001:0257c18": "緣說。皆無機。故息大施小。此偏就圓為語。若通約大",
    "X75n1513_001:0257c19": "乘語者。初七思惟欲說圓。次七思惟欲說別。三七思",
    "X75n1513_001:0257c20": "惟欲說通。皆無機故。但說三藏。復次說法中。應論二",
    "X75n1513_001:0257c21": "始五時化儀。化法各四教。頓始者。一華嚴時也。有祕",
    "X75n1513_001:0257c22": "密。有不定。兼別兼圓。人法俱開。經云。於菩提道場。始",
    "X75n1513_001:0257c23": "成正覺。故居初四教儀云。爾時如來現盧舍那身。說",
    "X75n1513_001:0257c24": "圓滿修多羅。故言頓教。若約機．約教。未免兼權。又云。",
    "X75n1513_001:0258a01": "諸聲聞在座。如聾若啞。合論亦判此經是如來成道",
    "X75n1513_001:0258a02": "十日後說。至二七日往他化自在天宮。天王請說。十",
    "X75n1513_001:0258a03": "地經玄籤云。華嚴經在龍宮中有三本。上本十三世",
    "X75n1513_001:0258a04": "界微塵數品。中本四十九萬八千八百偈。下本十萬",
    "X75n1513_001:0258a05": "偈四十八品。今但有三十九品七處八會。乃龍樹菩",
    "X75n1513_001:0258a06": "薩入龍宮所誦出。兼說別圓者。籤云。如是處會不出",
    "X75n1513_001:0258a07": "別圓。但經意兼含。義難判定。始從住前至登住來。全",
    "X75n1513_001:0258a08": "是圓義。從第二住文相次第又似別義。於七住中又",
    "X75n1513_001:0258a09": "辨一多相即。自在至行向地。又是差別次第之義。又",
    "X75n1513_001:0258a10": "一一位皆有普賢行．布二門。故知兼用圓接別也。乃",
    "X75n1513_001:0258a11": "至善財於諸知識但解一法。未解餘法。此定屬別。若",
    "X75n1513_001:0258a12": "不爾者。何有圓人只知一法不解餘法耶。聾啞者。舊",
    "X75n1513_001:0258a13": "譯經云。時舍利弗從祇園出。不見如來自在莊嚴神",
    "X75n1513_001:0258a14": "變功德。亦不樂說。不能讚歎。又出現品。一切二乘不",
    "X75n1513_001:0258a15": "聞此經。何況受持。即所謂有眼不見舍那身。有耳不",
    "X75n1513_001:0258a16": "聞圓頓教也。四教儀集解云。華嚴初分永無聲聞。後",
    "X75n1513_001:0258a17": "分則有。故列舍利弗．目犍連諸大聲聞等。雖有在座。",
    "X75n1513_001:0258a18": "如聾如啞。不入其手。非其境界。此以舊本三十七卷",
    "X75n1513_001:0258a19": "以前為前分。自三十七抵盡經為後分。復次漸始者。",
    "X75n1513_001:0258a20": "二鹿苑時即三十二歲以後也。有祕密。有不定。但說",
    "X75n1513_001:0258a21": "藏教。人法俱開。妙經云。脫瓔珞服。著麤弊衣。故知居",
    "X75n1513_001:0258a22": "次。四教儀云。次無三乘根性。於頓無益故。不動寂場",
    "X75n1513_001:0258a23": "而遊鹿苑。脫舍那珍御之服。著丈六弊垢之衣。是歲",
    "X75n1513_001:0258a24": "二月八日世尊於波羅奈為五比丘三轉四諦法輪。",
    "X75n1513_001:0258b01": "及一呼善來。須髮自落。得具足戒。亦名見諦戒。加沙",
    "X75n1513_001:0258b02": "在肩。盋盂在手。威儀具足。如二十夏比丘未幾證阿",
    "X75n1513_001:0258b03": "羅漢果。於是魔王三請世尊。願入涅槃。答曰。四眾尚",
    "X75n1513_001:0258b04": "未具足。所應度者未得究竟。若欲涅槃。今未是時。魔",
    "X75n1513_001:0258b05": "王乃還天宮。耶輸携羅睺羅詣世尊問訊。先是王臣",
    "X75n1513_001:0258b06": "懷疑太子去國十有二年。何從有子。世尊語群臣曰。",
    "X75n1513_001:0258b07": "耶輸守節無瑕耶。輸以印信環(亦名歡喜環)與羅睺羅。羅",
    "X75n1513_001:0258b08": "睺羅直以環授世尊。王臣曰。真佛子也。三十三歲。度",
    "X75n1513_001:0258b09": "優樓頻螺迦葉三兄弟。并弟子一千人出家。亦得善",
    "X75n1513_001:0258b10": "來戒。證初果。及大迦葉得自誓戒(亦名上受戒)。以其年百",
    "X75n1513_001:0258b11": "二十。有大威德。名大迦葉。八日證阿羅漢果。三十四",
    "X75n1513_001:0258b12": "歲於象頭山上為龍王鬼神說法。又告乞食比丘。度",
    "X75n1513_001:0258b13": "須提那子出家。受三語戒。即歸依佛．法．僧三寶也。始",
    "X75n1513_001:0258b14": "以寶刀翦剃須髮。又付囑憍陳如及諸阿羅漢。徧三",
    "X75n1513_001:0258b15": "天下。為諸沙彌授戒。三十五歲摩竭國迦陵長者。奉",
    "X75n1513_001:0258b16": "世尊竹園。即於園中為私呵昧說法。及度舍利弗．目",
    "X75n1513_001:0258b17": "犍連等二百五十人。亦得善來戒證果。是時弗年十",
    "X75n1513_001:0258b18": "六。十五日得道。連七日得道。冬分因須提那子與其",
    "X75n1513_001:0258b19": "故二(二偶也謂故妻)共行不淨。犯此一條。遂制淫戒。許開初",
    "X75n1513_001:0258b20": "犯。未與結罪。三十六歲。舍衛國須達長者營太子祇",
    "X75n1513_001:0258b21": "陀園造精舍。凡一百二十處。講堂七十區。樓閣五百",
    "X75n1513_001:0258b22": "座以奉世尊。又請問欲彩畫諸殿堂。廊壁作何相狀。",
    "X75n1513_001:0258b23": "世尊一一答之。冬分第二半月。因檀尼吒盜王飛梯",
    "X75n1513_001:0258b24": "制盜戒。第三半月制殺戒。第四半月制妄語戒。自後",
    "X75n1513_001:0258c01": "直至鶴林。隨犯隨制。梵志優陀那及叔父子調達．優",
    "X75n1513_001:0258c02": "婆離難陀出家。難陀四月九日生。身長一丈五尺。調",
    "X75n1513_001:0258c03": "達七日生。長一丈五尺四寸。阿難長一丈五尺三寸。",
    "X75n1513_001:0258c04": "時優婆離是阿難陀家僕。因先出家。難陀不肯設禮。",
    "X75n1513_001:0258c05": "佛因制但據受戒前後。不在貴賤。須達多精舍成。外",
    "X75n1513_001:0258c06": "道雲涌。請舍利弗修威儀。弗制令尼師壇左肩上庠",
    "X75n1513_001:0258c07": "序入眾。三十七歲於拘耶尼國為婆陀和菩薩等八",
    "X75n1513_001:0258c08": "人說般舟經。三十八歲於柳山下為伅真陀羅王弟",
    "X75n1513_001:0258c09": "說法。又度一百一十阿羅漢。受三五戒。阿難年八歲。",
    "X75n1513_001:0258c10": "出家得白四羯磨戒。佛涅槃後始得阿羅漢果。三十",
    "X75n1513_001:0258c11": "九歲。說八關齋戒。羅睺羅年九歲。世尊令出家。不樂",
    "X75n1513_001:0258c12": "聽法。為說未曾有因緣經。得受十戒。即證四果。令阿",
    "X75n1513_001:0258c13": "難落髮。舍利弗為大師。目連為阿闍梨。耶輸愛子不",
    "X75n1513_001:0258c14": "忍割捨。佛制今後父母不聽不得出家。又因畢陵伽",
    "X75n1513_001:0258c15": "婆蹉與十七羣童子授戒。不堪忍飢。喚呼求食。佛制",
    "X75n1513_001:0258c16": "年滿二十者方可剃度。又以說戒。眾集疲勞。許僧伽",
    "X75n1513_001:0258c17": "藍各結大界。應盡集不得受欲。又祗園樓至菩薩請",
    "X75n1513_001:0258c18": "立戒壇為比丘受戒。佛令就園外院東南建立。又往",
    "X75n1513_001:0258c19": "穢澤為陀崛摩說法。四十歲還摩竭國為弗迦沙王",
    "X75n1513_001:0258c20": "說法。四十一歲於恐懼樹下為彌勒說本起經。四十",
    "X75n1513_001:0258c21": "二歲還迦羅國為差摩竭及父王說法。王出四十里",
    "X75n1513_001:0258c22": "奉迎。度釋種八萬四千人。得初果。自成道來凡十二",
    "X75n1513_001:0258c23": "年。於十六大國等處行化度人。說長．中．增一．雜四阿",
    "X75n1513_001:0258c24": "含經及親說略戒。略戒者。即四分戒本。後七佛所說",
    "X75n1513_001:0259a01": "戒經偈也。至是說恒水經付諸弟子。說廣戒。廣戒者。",
    "X75n1513_001:0259a02": "即四分戒本比丘二百五十戒尼本五百戒也。佛在",
    "X75n1513_001:0259a03": "瞻波國白月十五日。僧說戒時。佛於眾中默然不說。",
    "X75n1513_001:0259a04": "初夜已過。阿難請說。佛言。欲令如來於不淨眾中說",
    "X75n1513_001:0259a05": "戒者。無此理也。目連以天眼觀犯戒者。檀尼吒再盜",
    "X75n1513_001:0259a06": "佛座中金蓮華葉於腋下。即手牽出來。白佛言。眾已",
    "X75n1513_001:0259a07": "清淨。應得說戒。佛終不說。復次漸終者。三方等時。即",
    "X75n1513_001:0259a08": "四十三歲以後也。有祕密．有不定。對藏說通．別．圓。人",
    "X75n1513_001:0259a09": "法俱開。大集經云。如來成道始十六年。故在鹿苑後。",
    "X75n1513_001:0259a10": "四教儀云。彈偏折小。歎大褒圓。四教俱說。是歲說維",
    "X75n1513_001:0259a11": "摩思益楞伽楞嚴三昧金光明勝鬘等經。楞伽云。菩",
    "X75n1513_001:0259a12": "薩不應食肉。若別圓人。梵網已制。當知楞伽乃阿含",
    "X75n1513_001:0259a13": "後為漸制始。四十四歲。阿難勸請度姨母憍曇彌(大愛",
    "X75n1513_001:0259a14": "道)。以八敬法為比丘尼。八敬者。百夏比丘尼禮初夏",
    "X75n1513_001:0259a15": "比丘足。尼不得罵比丘。尼不得舉比丘過。尼犯僧殘",
    "X75n1513_001:0259a16": "求僧懺悔式叉摩那。尼從僧受具戒。尼半月於僧請",
    "X75n1513_001:0259a17": "教戒不得無僧處安居。尼夏竟依僧自恣。四十六歲。",
    "X75n1513_001:0259a18": "於欲色天二界中間化七寶坊。說大方等大集經。復",
    "X75n1513_001:0259a19": "次。頓漸俱終者。四般若時。即五十一歲以後也。有祕",
    "X75n1513_001:0259a20": "密。有不定。帶通別說圓。法合人未合。仁王經云。如來",
    "X75n1513_001:0259a21": "成道二十九年。日為我說摩訶般若。故知般若在方",
    "X75n1513_001:0259a22": "等後。亦知仁王在大品後。四教儀云。轉教付財。融通",
    "X75n1513_001:0259a23": "淘汰。帶通別二正說圓教。是歲說摩訶般若光讚般",
    "X75n1513_001:0259a24": "若金剛般若大品般若等諸般若經。六十歲。納阿難",
    "X75n1513_001:0259b01": "為侍者。六十九歲赴王舍國王請食訖。令羅睺羅滌",
    "X75n1513_001:0259b02": "缽。失手撲為五片。時有比丘白佛。皆撲缽破為五片。",
    "X75n1513_001:0259b03": "佛言。表我滅度初五百年。諸惡比丘分毗尼藏為五",
    "X75n1513_001:0259b04": "部也。親將鉛錫釘綴。故云五綴。復次非頓非漸者。五",
    "X75n1513_001:0259b05": "法華涅槃時。即七十二歲以後也。非祕密。非不定。人",
    "X75n1513_001:0259b06": "法俱合。妙經云四十餘年。大經云臨滅度時。是實顯。",
    "X75n1513_001:0259b07": "據葢法華開前四時。三教悉入一乘圓教。涅槃追說",
    "X75n1513_001:0259b08": "四教。即施即廢。涅槃正顯常住佛性。止明根本戒。扶",
    "X75n1513_001:0259b09": "小乘律制為最後誡。勗楞嚴唯願圓頓一乘。亦止明",
    "X75n1513_001:0259b10": "四根本戒。足顯是同。所以然者。楞嚴云。先持聲聞四",
    "X75n1513_001:0259b11": "棄八棄。執身不動。後行菩薩清淨律儀。執心不起。十",
    "X75n1513_001:0259b12": "輪經云。若不先學小乘。即學大乘。無有是處。乃至無",
    "X75n1513_001:0259b13": "力飲河池。詎能吞大海。是故未開顯前。則或頓或漸。",
    "X75n1513_001:0259b14": "有所不同。一經開顯。則一切菩薩。皆當先學聲聞。唯",
    "X75n1513_001:0259b15": "不究竟證小身。是歲先說無量義經。次說法華經。後",
    "X75n1513_001:0259b16": "說普賢行法經及首楞嚴等經。孤山謂。成道四十九",
    "X75n1513_001:0259b17": "年。說楞嚴真際。謂四十五年。未知所據。七十八歲。於",
    "X75n1513_001:0259b18": "尼連河側先說方等泥洹經．四童子三昧經．大悲經",
    "X75n1513_001:0259b19": "蓮華面經．延壽經。然後說大般涅槃經。復次入滅。小",
    "X75n1513_001:0259b20": "見佛七十九歲。二月十五日受優婆塞純陀供已。於",
    "X75n1513_001:0259b21": "拘尸羅國娑羅雙樹間北首而臥。將入涅槃。先是。舍",
    "X75n1513_001:0259b22": "利弗．目犍連不忍佛入涅槃。遂請別佛先入滅度。佛",
    "X75n1513_001:0259b23": "因為比丘說月光菩薩經。又大愛道及五百比丘尼",
    "X75n1513_001:0259b24": "俱現十八神變。亦先滅度。外道須跋陀羅年一百二",
    "X75n1513_001:0259c01": "十歲。聞佛涅槃。來至佛所。即聽法音。得善來戒。證四",
    "X75n1513_001:0259c02": "果。亦不忍佛涅槃。先自滅度。佛於中夜說遺教經。又",
    "X75n1513_001:0259c03": "曰。我今有疾。文殊汝等當為四眾廣說大法。今以妙",
    "X75n1513_001:0259c04": "法付囑於汝。乃至迦葉．阿難等。當來應展轉付囑。佛",
    "X75n1513_001:0259c05": "說已。右脇而臥。以迦葉七日前。先在靈山化度眾生。",
    "X75n1513_001:0259c06": "滅後方知。阿難在娑羅林外。為魔所罥。垂滅方來。阿",
    "X75n1513_001:0259c07": "難經云。佛在波羅闍頭園。有長者名周那。請佛及比",
    "X75n1513_001:0259c08": "丘僧別為佛煑栴檀耳羮。以世奇故。獨奉於佛。阿難",
    "X75n1513_001:0259c09": "白長者。設供無福。佛最後於其舍。入般涅槃。又摩耶",
    "X75n1513_001:0259c10": "夫人從忉利天下來訣別。佛重於金棺內出來。合掌",
    "X75n1513_001:0259c11": "問訊說偈。故名為佛臨涅槃母子相見經。洎迦葉將",
    "X75n1513_001:0259c12": "五百弟子從波波國來。欲見佛身。佛從重棺內雙出",
    "X75n1513_001:0259c13": "千輻輪足示之。厥後阿難與諸弟子如轉輪王葬法。",
    "X75n1513_001:0259c14": "以香湯沐浴。及新劫貝五百張。[疊*毛]纏褁其身。納金棺",
    "X75n1513_001:0259c15": "內。周以栴檀木槨。積眾名香於其上。時大臣末羅各",
    "X75n1513_001:0259c16": "路幾親執炬火。欲爇眾薪。而火不然。由是金棺自繞",
    "X75n1513_001:0259c17": "拘舍大城。出三昧火。闍維之。得舍利八斛四斗。分布",
    "X75n1513_001:0259c18": "天上人間。起塔供養。即周穆王五十三年壬申也。後",
    "X75n1513_001:0259c19": "七日。迦葉與阿難等結集法藏。其後魔波旬及外道",
    "X75n1513_001:0259c20": "眾踊躍歡喜。競破塔寺。殺害比丘。一切藏經。皆悉流",
    "X75n1513_001:0259c21": "移至鳩尸那竭國。而阿耨達龍王盡請歸大海供養。",
    "X75n1513_001:0259c22": "淨盡無餘。若大乘滅相者。大經云。我於三千大千世",
    "X75n1513_001:0259c23": "界或閻浮提。示現涅槃。又曰。我今此身即是法身。隨",
    "X75n1513_001:0259c24": "順世間。示現入胎。善男子。此閻浮提林微尼園。示現",
    "X75n1513_001:0260a01": "從母摩耶而生。生已即能東行七步。乃至上下行七",
    "X75n1513_001:0260a02": "步。又曰。善男子。我雖在此閻浮提。中數數示現。入於",
    "X75n1513_001:0260a03": "涅槃。還源品云。大覺世尊入涅槃已。其娑羅林東西",
    "X75n1513_001:0260a04": "二雙合為一樹南北二雙合為一樹垂覆寶牀慘然",
    "X75n1513_001:0260a05": "變白。猶如白鶴。漸漸枯悴。摧折無餘。淨覺助宣記云。",
    "X75n1513_001:0260a06": "然大小機見不同。則表佛法有異。若大機所見。四方",
    "X75n1513_001:0260a07": "各雙。皆一榮一枯。即表四德以破八倒。東方表常無",
    "X75n1513_001:0260a08": "常。南方表樂無樂。西方表我無我。北方表淨不淨。二",
    "X75n1513_001:0260a09": "雙各一表常無常等。二而不二。即真常等四德之義。",
    "X75n1513_001:0260a10": "垂覆寶牀。即是佛住祕藏也。小機所見。唯一雙者。榮",
    "X75n1513_001:0260a11": "以表常。枯以表斷。佛於中滅。離於斷常。入無餘也。又",
    "X75n1513_001:0260a12": "妙玄云。大經明聲光所集。始諸弟子。終于蝮蠆。及無",
    "X75n1513_001:0260a13": "邊身菩薩弟子之位。身量無邊。豈有大師倚臥背痛。",
    "X75n1513_001:0260a14": "此乃生身示病示滅。法身無疾常存。不變籤云。倚臥",
    "X75n1513_001:0260a15": "背痛及北首等。亦三藏佛相。像法決疑經云。今日座",
    "X75n1513_001:0260a16": "中無央數眾。各見不同。或見如來入涅槃。或見如來",
    "X75n1513_001:0260a17": "住世一劫。或見如來住世無量劫。或見丈六身。或見",
    "X75n1513_001:0260a18": "小身大身。或見報身坐蓮華藏世界海。為百億釋迦",
    "X75n1513_001:0260a19": "牟尼佛說心地法門。或見法身同於虗空等。如日初",
    "X75n1513_001:0260a20": "出先照高山。日若垂沒亦應餘耀輝峻嶺。善矣哉。清",
    "X75n1513_001:0260a21": "涼要策曰。譬如澄江一月。三舟共觀。一舟停住。二舟",
    "X75n1513_001:0260a22": "南北。南者見月千里隨南。北者見月千里隨北。停舟",
    "X75n1513_001:0260a23": "之者見月不移。設百千共觀。八方各去。則百千月去",
    "X75n1513_001:0260a24": "住見殊。諸有知人。自曉玄旨。倘不達此。唯取長阿含",
    "X75n1513_001:0260b01": "第一文傳七佛者。以管窺天。以蠡測海。五處徒膠。猶",
    "X75n1513_001:0260b02": "未免夫倍蓰什伯千萬之不知。以此弘持。遠之遠矣。",
    "X75n1513_001:0260b03": "附十三人",
    "X75n1513_001:0260b04": "鶴林既往。大迦葉以頭陀苦行第一。堪能住持法藏。",
    "X75n1513_001:0260b05": "為傳法初祖。闍維佛已。八分舍利。結集法藏。弘持正",
    "X75n1513_001:0260b06": "法者。二十年行禮。出家。成道。轉法輪。入涅槃。四塔次。",
    "X75n1513_001:0260b07": "禮八塔。次入龍宮禮佛牙塔。次上天上禮佛髮塔。著",
    "X75n1513_001:0260b08": "佛所與僧伽梨衣。持錫擗山。如入輭泥。法付阿難。難",
    "X75n1513_001:0260b09": "持法經二十年。聞一比丘誦法句偈云。人生百歲時。",
    "X75n1513_001:0260b10": "不見水潦涸。不如生一歲。而得覩見者。阿難慘然曰。",
    "X75n1513_001:0260b11": "此非佛偈。佛偈云。人生百歲時。不聞生天法。不如生",
    "X75n1513_001:0260b12": "一歲。而得覩見者。因歎曰。我世無用。詣闍王。別門人",
    "X75n1513_001:0260b13": "曰。王睡。即度恒河王於睡中夢。蓋莖折覺已。門人即",
    "X75n1513_001:0260b14": "奏其事。王乃隨追半河方及。請曰。世尊涅槃。迦葉入",
    "X75n1513_001:0260b15": "滅。我皆不見。唯仰尊者。今復棄我。何所歸依。難默然。",
    "X75n1513_001:0260b16": "即入三昧。名風奮迅。令身四分。一分上忉利天與帝",
    "X75n1513_001:0260b17": "釋。一分至大海與娑竭羅龍王。一分與阿闍世王。一",
    "X75n1513_001:0260b18": "分與毗舍離國諸離車(雜車翻仙族王。又邊地主。又傳集國政以其國義讓五百",
    "X75n1513_001:0260b19": "長者遞為國主。罷政出外為邊地主)。法付商那和修。商那和修造般遮",
    "X75n1513_001:0260b20": "于瑟(西域五年一會名)於曼陀山。立精舍。二十年因至毱多",
    "X75n1513_001:0260b21": "所。坐毱多牀。多諸弟子不識。乃舉手空中而雨甘露。",
    "X75n1513_001:0260b22": "現五百法門。多皆不識。語云。佛入目連不識。目連入",
    "X75n1513_001:0260b23": "諸比丘不識。我入毱多不識我。得七萬七千本生諸",
    "X75n1513_001:0260b24": "經。八萬毗尼。八萬毗曇。汝皆不識。我若去者。法門隨",
    "X75n1513_001:0260c01": "去。諸弟子始覺神異。悉得四果。度弟子已。而入涅槃。",
    "X75n1513_001:0260c02": "法付毱多。又同時有摩田地。初阿難將入涅槃。大地",
    "X75n1513_001:0260c03": "動。雪山之中有五百仙。具五神通。作是念言。今此大",
    "X75n1513_001:0260c04": "地何以故動。于時觀之。即見阿難欲入涅槃。彼仙中",
    "X75n1513_001:0260c05": "有一導首。將五百仙至阿難處求出家。阿難化彼。河",
    "X75n1513_001:0260c06": "水悉成金地。五百仙出家。得四果。諸仙在河中得戒。",
    "X75n1513_001:0260c07": "故名摩田地(摩田地翻中)。時摩田地欲先涅槃。阿難囑云。",
    "X75n1513_001:0260c08": "汝當於罽賓國豎佛法。佛記云。我涅槃後。當有摩田",
    "X75n1513_001:0260c09": "地比丘持佛法也。阿難付法入涅槃已。摩田地乃至",
    "X75n1513_001:0260c10": "罽賓。降伏惡龍。住持佛法。臨涅槃時。踊身空中。作十",
    "X75n1513_001:0260c11": "八變。然後滅度。毱多在俗。已得初果。時摩突羅國有",
    "X75n1513_001:0260c12": "一婬女。名婆須密。於毱多所生染欲心。求與相見。毱",
    "X75n1513_001:0260c13": "多不就。時此婬女見賈客來。即便殺之。其事達王。王",
    "X75n1513_001:0260c14": "即屠截婬女手足。棄於冢間。毱多往觀。達知色欲。欺",
    "X75n1513_001:0260c15": "誑世間。厭惡訶棄。得三果。出家受戒得四果。說法之",
    "X75n1513_001:0260c16": "時。魔為障礙。毱多降已。由是不敢。閻浮所度夫婦得",
    "X75n1513_001:0260c17": "四果者。乃下一籌。籌長四寸。滿丈六室。用以燒身。法",
    "X75n1513_001:0260c18": "付提多迦。迦登壇得初果。三羯磨得四果。法付彌遮",
    "X75n1513_001:0260c19": "迦。迦多聞博達。有大辨才。迦滅法付佛陀難提。提付",
    "X75n1513_001:0260c20": "佛駄蜜多。多十二年自持赤旛。在王前行。王問。何人。",
    "X75n1513_001:0260c21": "答曰。智人。問。求何等。答。求捔論。王乃設會。廣集論師。",
    "X75n1513_001:0260c22": "淺者一言。深者至再。王論亦屈。乞受三歸。一婆羅門",
    "X75n1513_001:0260c23": "善知算法。多密加之。其言佛無神。多言得罪。不信算",
    "X75n1513_001:0260c24": "之。即信墮獄。即歸信佛。多復密加其知生天。法付脇",
    "X75n1513_001:0261a01": "比丘。丘在胎經六十年。生而髮白。誓不屍臥。得脇名。",
    "X75n1513_001:0261a02": "法付富那奢。奢與馬鳴論議。鳴執有我。奢云。佛法二",
    "X75n1513_001:0261a03": "諦。世諦有我。真諦無我。鳴欲刎頭。奢令剃髮為弟子。",
    "X75n1513_001:0261a04": "鳴猶未伏。欲捨身命。奢入定。知鳴心念。時奢暗室中。",
    "X75n1513_001:0261a05": "有經。語鳴云。汝往彼取經。鳴云。此室暗冥。云何往取。",
    "X75n1513_001:0261a06": "奢云。但去。當令汝見。奢以神力遙申右手入暗室。五",
    "X75n1513_001:0261a07": "指放光。其明照耀。鳴始服勤。所為得法已。造賴吒和",
    "X75n1513_001:0261a08": "羅伎。伎音中演無常．苦．空．無我。聞者悟道。五百王子",
    "X75n1513_001:0261a09": "厭世出家。王恐民盡。禁伎不行。月氏來征求。以九億",
    "X75n1513_001:0261a10": "金錢請和。王以馬鳴及盋(佛所持者)一。慈心鷄(不飲蟲水能滅怨敵)",
    "X75n1513_001:0261a11": "與之。月氏歡喜回軍(各準三億金錢)。月氏王又行禮塔。塔為",
    "X75n1513_001:0261a12": "崩。掘塔得尼乾屍。有剃髮師來求王女再三。王即思",
    "X75n1513_001:0261a13": "惟。小人何敢專輙。必其地有金耳。掘果得藏。王英勇。",
    "X75n1513_001:0261a14": "三海歸德。北海未賓。乃與安息國王戰。勝之殺九億",
    "X75n1513_001:0261a15": "人。大臣門王罪。云何滅王。置大鑵七日。煑湯令沸。以",
    "X75n1513_001:0261a16": "一金環置湯內。顧問羣臣。誰取得之。有一臣投冷水。",
    "X75n1513_001:0261a17": "隨而取之。王告臣曰。我所為罪。如彼沸湯。悔必可滅。",
    "X75n1513_001:0261a18": "猶投冷水。時有羅漢以神通力示王罪報。王生悔心。",
    "X75n1513_001:0261a19": "鳴為說法。由是罪輕。為千頭魚。劍輪截頭。斷已復出。",
    "X75n1513_001:0261a20": "聞鐘痛息。勸令長打。法付毗羅。羅造無我論。論所行",
    "X75n1513_001:0261a21": "處。邪見消滅。法付龍樹。",
    "X75n1513_001:0261a22": "天台高祖龍樹菩薩本紀",
    "X75n1513_001:0261a23": "原夫世尊於楞伽經中普告大眾曰。南天竺國中。",
    "X75n1513_001:0261a24": "大名德比丘。厥號為龍樹。能破有無。宗世間中顯",
    "X75n1513_001:0261b01": "我得初歡喜地。往生安養國。金口懸記。深切著明。",
    "X75n1513_001:0261b02": "如此圓初住。去名下寂光。況圓地耶。今商略諸文。",
    "X75n1513_001:0261b03": "撰龍樹本紀。",
    "X75n1513_001:0261b04": "龍樹者南天竺國梵志種。始生之時。在於樹下。由龍",
    "X75n1513_001:0261b05": "成道。故號龍樹。亦言龍猛。梵語那伽閼剌樹那。此云",
    "X75n1513_001:0261b06": "龍猛。法苑引奘師西國傳云。梵音正云龍猛。舊訛略",
    "X75n1513_001:0261b07": "故云龍樹耳。或云龍是。華言樹是。梵語譯為猛也。佛",
    "X75n1513_001:0261b08": "去世後三百年出。年七百歲。昧者誤謂滅後七百年",
    "X75n1513_001:0261b09": "出。今天竺黑峰山石崛聖寺即其道場。師天聰奇悟。",
    "X75n1513_001:0261b10": "事不再問。在乳哺中。聞諸梵志誦四韋陀典各四萬",
    "X75n1513_001:0261b11": "偈。偈十二字。皆達其文。領其義。弱冠馳名。獨步諸國。",
    "X75n1513_001:0261b12": "凡天文．地理．星緯．圖讖。乃至種種一切俗諦之事。無",
    "X75n1513_001:0261b13": "不精練。與契友三人議云。世間義理。可以開神明。悟",
    "X75n1513_001:0261b14": "幽旨者。吾等悉達矣。更以何方而自娛樂。復云。人生",
    "X75n1513_001:0261b15": "唯有追求好色。逞欲極情樂最為至。咸曰。善哉。斯言",
    "X75n1513_001:0261b16": "為快。遂往術家學隱身法。既得藥已。自翳其身。遊行",
    "X75n1513_001:0261b17": "自在。即共相與入王後宮。宮中美人皆被侵暴。未經",
    "X75n1513_001:0261b18": "數月懷妊者。眾王用智臣計。令勇士閉宮揮刃。二人",
    "X75n1513_001:0261b19": "死刃下。唯師斂息近王。身七尺而立刃不能加。始悟",
    "X75n1513_001:0261b20": "欲為苦本。即自誓曰。若免斯難。當詣沙門。受出家法。",
    "X75n1513_001:0261b21": "既出宮。便入山。至一佛塔。投師受具。於九十日。誦通",
    "X75n1513_001:0261b22": "三藏。閻浮中所有文字。一時通達。自謂己是一切智",
    "X75n1513_001:0261b23": "人。作是念。已獨處靜室水精房中。大龍菩薩哀之。以",
    "X75n1513_001:0261b24": "神力接入大海。至其宮殿。啟七寶函。授諸大乘經典。",
    "X75n1513_001:0261c01": "九十日中。通解甚多。龍曰。汝今看經。為徧未耶。師曰。",
    "X75n1513_001:0261c02": "汝經無量。不可得盡。我所讀者。足過浮閻十倍矣。龍",
    "X75n1513_001:0261c03": "曰。天上諸經。過此宮中百千萬倍。於是修行。妙悟經",
    "X75n1513_001:0261c04": "旨。善解一相。深入無生。二忍具足。龍知得道送還天",
    "X75n1513_001:0261c05": "竺。輔行又云。樹學廣通。五天無敵。欲謗佛經。而自作",
    "X75n1513_001:0261c06": "法。表我無師。龍接入宮。一夏但誦七佛經目。知佛法",
    "X75n1513_001:0261c07": "深妙。因而出家。降伏國王。兼制外道。外道現通。化蓮",
    "X75n1513_001:0261c08": "華池。坐蓮華上。師化象拔蓮華。撲外道。作三種論。一．",
    "X75n1513_001:0261c09": "大悲方便論。明天文．地理。作寶。作藥。饒益世間。二．大",
    "X75n1513_001:0261c10": "莊嚴論。明修一切功德法門。三．大無畏論。明第一義。",
    "X75n1513_001:0261c11": "中觀論者。是其一品。即今所憑。為觀法指南也。孤山",
    "X75n1513_001:0261c12": "祖承云。佛滅度後十有三世。至龍樹大士。始用文字。",
    "X75n1513_001:0261c13": "廣第一義諦。嗣其學者。號法性宗。是故摩訶衍乘。盛",
    "X75n1513_001:0261c14": "行天竺者。師之力也。師痛念去佛漸遠。外道方熾。而",
    "X75n1513_001:0261c15": "諸師各以己見。造論釋經。言辭詭雜。學路不一。學者",
    "X75n1513_001:0261c16": "靡所適從。遂造優波提舍十萬偈．莊嚴佛道論五千",
    "X75n1513_001:0261c17": "偈．大悲方便論五千偈．無畏論十萬偈。無畏論亦名",
    "X75n1513_001:0261c18": "大智度論。亦名釋論。緣此稱無畏論師。仍於此論中",
    "X75n1513_001:0261c19": "支出中論亦名中觀論。大明中道之義。摧伏一切外",
    "X75n1513_001:0261c20": "道勝旛。南天竺國王深染邪見。承事外道。毀謗正法。",
    "X75n1513_001:0261c21": "師為化彼。躬持赤旛。在王前行經。歷七歲。王始怪問。",
    "X75n1513_001:0261c22": "汝是何人。在吾前行。答曰。我是一切智人。王聞是語",
    "X75n1513_001:0261c23": "甚大驚愕。稽首為禮。受其道化。爾時殿上萬婆羅門。",
    "X75n1513_001:0261c24": "見其神德。歎未曾有。剃除須髮。而就出家。如是所度。",
    "X75n1513_001:0262a01": "其數叵量。摩訶摩耶經云。佛滅後七百年。有一比丘",
    "X75n1513_001:0262a02": "名曰龍樹。善說法要。滅邪見幢。然正法炬。又有一小",
    "X75n1513_001:0262a03": "乘法師。見師高明。常懷忿疾。師所作已辦。將去其國。",
    "X75n1513_001:0262a04": "問法師言。汝今樂我久住世否。答曰。仁者。實不願也。",
    "X75n1513_001:0262a05": "即入虗房。竟日不現。弟子怪之。破戶就視。見師蟬脫",
    "X75n1513_001:0262a06": "而去。天竺諸國。竝為立廟。種種供養。敬事如佛。慈雲",
    "X75n1513_001:0262a07": "祖錄云。今天台所承自第十三。龍樹為高祖由者龍",
    "X75n1513_001:0262a08": "樹造無畏部。出中觀論。高齊間。慧文禪師依中觀得",
    "X75n1513_001:0262a09": "道。口授南嶽思大師。是故師得山家高祖。高麗比丘",
    "X75n1513_001:0262a10": "淳智作贊略曰。法水東流注北齊。後生遐仰高源邃。",
    "X75n1513_001:0262a11": "天台教隨函目錄云。西域傳佛教者。凡有二宗。一曰",
    "X75n1513_001:0262a12": "法相。二曰法性。法性者。遠承文殊．龍樹。近稟青目．清",
    "X75n1513_001:0262a13": "辨。依般若等經．中觀等論而為祖述也。法相者。遠嗣",
    "X75n1513_001:0262a14": "彌勒．無著。近踵法護．難陀。依深密等經．瑜伽等論以",
    "X75n1513_001:0262a15": "為憲章也。所以經論翼張。性相角立者。由乎時機不",
    "X75n1513_001:0262a16": "同。法藥有異耳。儻因言以契理。識月以忘指。復何性",
    "X75n1513_001:0262a17": "相分其宗乎。然法性之義宏遠深詣。非膚受速成者",
    "X75n1513_001:0262a18": "所能知。故西域記云。弉三藏初遇宗龍樹之徒。欲從",
    "X75n1513_001:0262a19": "其學。彼令服藥求長生。方能窮究。弉念本欲求經。恐",
    "X75n1513_001:0262a20": "仙術不成。辜我宿願。遂乃回心以學法相。又王勃成",
    "X75n1513_001:0262a21": "道記大乘。則文殊．彌勒異其宗。鎧菴謂。此說雖出西",
    "X75n1513_001:0262a22": "域記。然質諸經論。不見二菩薩異宗處。況智者無一",
    "X75n1513_001:0262a23": "言及之。但云天親．龍樹內鑑冷然。外適時宜。各權所",
    "X75n1513_001:0262a24": "據。此自是二菩薩計法性與無明生法之異耳。又謂。",
    "X75n1513_001:0262b01": "菩薩造論多贊西方。勸修念佛三昧。如大智度云。佛",
    "X75n1513_001:0262b02": "是無上法王。菩薩為法臣。所尊重唯佛世尊。是故應",
    "X75n1513_001:0262b03": "當常念佛也。昔慈覺[〡*賾]師頌云。人問禪家者。宗門萬",
    "X75n1513_001:0262b04": "事。忘既能超極樂。何必往西方。却聽禪家語。西方是",
    "X75n1513_001:0262b05": "本鄉。馬鳴親訓誨。龍樹亦稱揚。近有西湖居士李子",
    "X75n1513_001:0262b06": "濟淨土詠史詩亦曰。匡持像運著勳庸。說偈婆沙大",
    "X75n1513_001:0262b07": "論中。願共眾生生彼國。普令具縛出樊籠。",
    "X75n1513_001:0262b08": "附十人",
    "X75n1513_001:0262b09": "樹之入滅。法付提婆。婆因入大自在廟。廟金為像。像",
    "X75n1513_001:0262b10": "高六丈。瑠璃為眼。大有神驗。求願必得。怒目動睛。提",
    "X75n1513_001:0262b11": "婆語曰。神則神矣。本以精靈訓物。而假以黃金瑠璃。",
    "X75n1513_001:0262b12": "威詃於世。何斯鄙哉。便登梯鑿神眼。眾人咸曰。神被",
    "X75n1513_001:0262b13": "屈辱。婆曰。欲知神智。本無慢心。神知我心。復何屈辱。",
    "X75n1513_001:0262b14": "夜營厚供。明日祭神。神為肉身。而無左眼。臨祭歎曰。",
    "X75n1513_001:0262b15": "能此施設。真為希有。而我無眼。何不施眼。提婆即剜",
    "X75n1513_001:0262b16": "己眼施之。隨剜隨出。凡施萬眼。神大歡喜。問求何願。",
    "X75n1513_001:0262b17": "婆曰。我辭不假他。但人未信受。神曰。如願。即沒不現。",
    "X75n1513_001:0262b18": "神理交通。咸皆信伏。唯一外道。獨懷瞋恨。汝以空刀",
    "X75n1513_001:0262b19": "破我義。我以鐵刀破汝腹。五臟委地。猶不絕也。遺以",
    "X75n1513_001:0262b20": "三衣。語令速去。復為追者說無常等。我以業作。今還",
    "X75n1513_001:0262b21": "業受。汝何憂惱。說已入滅。法付羅睺羅。初有外道造",
    "X75n1513_001:0262b22": "鬼名書。隱密難解。龍樹一讀便解。再為提婆說乃解。",
    "X75n1513_001:0262b23": "更廣為羅睺羅分別。方解外道。歎曰。沙門釋子。神智",
    "X75n1513_001:0262b24": "乃爾。所讀我書。如似舊知。法付僧佉難提。提道高化",
    "X75n1513_001:0262c01": "廣。說偈試羅漢曰。轉輪王中生。非佛非羅漢。不受後",
    "X75n1513_001:0262c02": "世有。亦非辟支佛。羅漢入三昧。思之不解。升兜率問",
    "X75n1513_001:0262c03": "彌勒。勒曰。泥著輪上以為甆器。甆器後破。非是二乘。",
    "X75n1513_001:0262c04": "亦非是佛。下為提說。提曰。彌勒語耳。提將入滅。至一",
    "X75n1513_001:0262c05": "樹下。指攀樹枝。尋便捨壽。猶依此樹。諸羅漢等欲移",
    "X75n1513_001:0262c06": "其尸置平坦處。積薪闍維。如須彌山不可動也。於是",
    "X75n1513_001:0262c07": "以大白象挽之。亦不能動。就下闍維。樹更蓊鬱。都無",
    "X75n1513_001:0262c08": "凋變。時眾咸見。歎未曾有。法付僧佉耶舍。舍遊海畔。",
    "X75n1513_001:0262c09": "見有一城。詣城乞食。而說偈曰。行為第一苦。飢為第",
    "X75n1513_001:0262c10": "一病。若能見法實。則得涅槃道。城主於是請進與食。",
    "X75n1513_001:0262c11": "因見二鬼。昔是兒婦。由彼慳貪。我乃誓曰。見汝受報。",
    "X75n1513_001:0262c12": "復見一城。共食齊。整食竟。即以其缽。相擲火起。燒身",
    "X75n1513_001:0262c13": "於客。惜食故致斯苦。法付鳩摩羅馱。駄為童子時。以",
    "X75n1513_001:0262c14": "能斷事。故號美名(此翻童真法王子與文殊同號)。一覽萬騎。人名馬",
    "X75n1513_001:0262c15": "色衣仗皆記。法付闍夜那。那為嫂送食。比丘犯重罪",
    "X75n1513_001:0262c16": "者。化作火坑。令入懺悔。說法罪滅得四果。時人號為",
    "X75n1513_001:0262c17": "清淨律師。見大城邊不得食鬼。經五百歲。又見鳥子",
    "X75n1513_001:0262c18": "是本時兒。障我出家。經五百歲不。得道果。法付槃駄。",
    "X75n1513_001:0262c19": "駄付摩奴羅。羅與三藏分地而化。恒河已南二天竺",
    "X75n1513_001:0262c20": "人多邪見。付摩奴羅。恒河已北三天竺人信易化。付",
    "X75n1513_001:0262c21": "與三藏。法付鶴勒夜那。那付師子。師子值惡王。名檀",
    "X75n1513_001:0262c22": "彌羅。破塔壞寺。殺害眾生。劍斬師子。血變為乳。金口",
    "X75n1513_001:0262c23": "祖承。齊此而止。",
    "X75n1513_001:0262c24": "天台祖父北齊南嶽二尊者世家",
    "X75n1513_001:0263a01": "原夫世家之作。其猶周詩之有國風乎。齊鄭之令",
    "X75n1513_001:0263a02": "不逮於邶鄘。荊揚之化罔沾於幽冀。則與天下為",
    "X75n1513_001:0263a03": "一家。中國為一人之雅。固已不同。然二南為正首。",
    "X75n1513_001:0263a04": "七月居變。極亦何妨。與檜曹竝列。而曰某國某國",
    "X75n1513_001:0263a05": "也。去聖逾遠。世變日下。學路詭雜。亦在乎學者自",
    "X75n1513_001:0263a06": "擇而已。挹流尋源。聞香討根。撰北齊南嶽世家。",
    "X75n1513_001:0263a07": "北齊慧文高姓。當高齊時。應迹人間。值夷狄雜覇。道",
    "X75n1513_001:0263a08": "梗不通。入佛法者。淺深莫決。師先依慧多受學。每用",
    "X75n1513_001:0263a09": "蹈心。內外中間。求心不可得。泯然清淨。五處止心(頂上．",
    "X75n1513_001:0263a10": "髮際．鼻柱．臍間．地輪)。後又用覺心重觀三昧。滅盡三昧。於一切",
    "X75n1513_001:0263a11": "法。心無分別。慧多從鑒多。鑒多從就多。就多從嵩多。",
    "X75n1513_001:0263a12": "嵩多從神最。神最從明最。明最至師凡七世。只修小",
    "X75n1513_001:0263a13": "乘七方便耳。師夙植德本。天真獨悟。因閱大智度論",
    "X75n1513_001:0263a14": "至三十卷。引大品云。欲以一切種智斷煩惱習。當行",
    "X75n1513_001:0263a15": "般若波羅蜜多。舍利弗。菩薩摩訶薩應如是學般若",
    "X75n1513_001:0263a16": "波羅蜜。論問云。一心中得一切智。一切種智。斷一切",
    "X75n1513_001:0263a17": "煩惱習。今云何言以一切智具足。得一切種智。以一",
    "X75n1513_001:0263a18": "切種智斷煩惱習。答曰。實一切一時得此中。為令人",
    "X75n1513_001:0263a19": "信般若波羅蜜故。次第差別說。欲令眾生得清淨心。",
    "X75n1513_001:0263a20": "是故如是說。復次雖一心中得。亦有初．中．後次第。如",
    "X75n1513_001:0263a21": "一心有三相。生因緣住。住因緣滅。又如心心數法不",
    "X75n1513_001:0263a22": "相應諸行。及身業．口業。以道智具足一切智。以一切",
    "X75n1513_001:0263a23": "智具足一切種智。以一切種智斷煩惱習亦如是。先",
    "X75n1513_001:0263a24": "說一切種智即是一切智。道智名金剛三昧。佛初發",
    "X75n1513_001:0263b01": "心即是一切智．一切種智。是時煩惱習斷。一切智．一",
    "X75n1513_001:0263b02": "切種智相已。先說斷一切煩惱習。師依此深文。以修",
    "X75n1513_001:0263b03": "心。觀論中三智。實在一心中得。且果既一心而得因。",
    "X75n1513_001:0263b04": "豈前後而獲。故此觀成。時證一心三智。雙亡雙照即",
    "X75n1513_001:0263b05": "入初住無生忍位也。所以遠指龍樹為師。葢雖不識",
    "X75n1513_001:0263b06": "龍樹之面。已見龍樹之心矣。是故一家以中論為所",
    "X75n1513_001:0263b07": "稟。龍樹為所承。而智者觀心論。歸命龍樹師。孤山曰。",
    "X75n1513_001:0263b08": "得龍樹智論一性之教。依論立觀。慈雲曰。得龍樹智",
    "X75n1513_001:0263b09": "論一心三智之文。依論立觀。吳興頴云。讀中論第二",
    "X75n1513_001:0263b10": "十四諦品第十七偈因緣所生法。我說即是空。亦名",
    "X75n1513_001:0263b11": "為假名。亦名中道義恍然獨醒。頓了說法無非因緣",
    "X75n1513_001:0263b12": "所生。而此因緣有不定有。空不定空。空有不二。立名",
    "X75n1513_001:0263b13": "中道。皆是謂也。師獨步河淮。時無競化。聚徒數百。道",
    "X75n1513_001:0263b14": "俗高之。既以心觀口授慧思。思獲六根清淨。即圓十",
    "X75n1513_001:0263b15": "信．別三十心．華嚴十梵行。瓔珞鐵輪也。望煙別薪。見",
    "X75n1513_001:0263b16": "鶴知池。弟子所證如此。師位高下不言可知。昔人歎",
    "X75n1513_001:0263b17": "曰。戴天者不知天之高。履地者不知地之厚。僧史失",
    "X75n1513_001:0263b18": "傳。不及具載。惜哉。有謂背手探藏。得論明禪者。遂訛",
    "X75n1513_001:0263b19": "習[(女/女)*甘]語耳。",
    "X75n1513_001:0263b20": "南嶽慧思李姓。武津人(陳州)。少以寬慈。閭里欽伏。嘗夢",
    "X75n1513_001:0263b21": "梵僧喻令出家。駭悟斯瑞。辭親入道。洎進具。謝絕人",
    "X75n1513_001:0263b22": "事。道志彌隆。十年常誦法華。七載專行方等懺法。及",
    "X75n1513_001:0263b23": "常坐三昧。日惟一食。不受別請。所止菴宇。野人焚之。",
    "X75n1513_001:0263b24": "即嬰厲疾。遂求悔過。所患平復。再卜艸舍。誦經如初。",
    "X75n1513_001:0263c01": "又夢汝先受戒律儀非勝。安能開發正道。乃得四十",
    "X75n1513_001:0263c02": "二僧加羯磨圓滿戒法。既寤益勵。恒業無棄。昏曉由",
    "X75n1513_001:0263c03": "茲苦行。遂見三生行道事迹。又夢彌勒．彌陀與之說",
    "X75n1513_001:0263c04": "法。又隨彌勒并諸勝友同會龍華。感傷悲泣。轉復精",
    "X75n1513_001:0263c05": "進。因讀妙勝定經見歎禪定功德。乃訪北齊。咨稟正",
    "X75n1513_001:0263c06": "受。晝夜接心。始三七日。發少靜觀。見一生來善惡業",
    "X75n1513_001:0263c07": "相。倍加勇猛。遂動八觸(重．輕．冷．熱．澁．滑．輭．麤)。發本初禪。禪障忽",
    "X75n1513_001:0263c08": "起。四支緩弱。不勝行步。身不隨心。即自觀察我今病",
    "X75n1513_001:0263c09": "者皆從業生。業由心起。本無外境。反見心源。業非可",
    "X75n1513_001:0263c10": "得。身如雲影。相有體空。如是觀已。顛倒想滅。心性清",
    "X75n1513_001:0263c11": "淨。所苦消除。又發空定。心境豁然。法歲將圓。慨無所",
    "X75n1513_001:0263c12": "證。自傷昏沈。生為空過。深懷慚愧。放身倚壁。背未至",
    "X75n1513_001:0263c13": "間。法華三昧。大小法門。忽爾開悟。後往鑒最等師述",
    "X75n1513_001:0263c14": "己所得。皆蒙印可。研練逾久。前觀轉增。於嵩陽間名",
    "X75n1513_001:0263c15": "行遠聞。學徒日盛。乃以定慧等法。敷揚引喻。用接自",
    "X75n1513_001:0263c16": "他。眾雜精麤。是非由起。怨疾鴆毒。毒所不傷。異道興",
    "X75n1513_001:0263c17": "謀。謀不為害。乃顧徒屬曰。大聖在世。不免流言。況吾",
    "X75n1513_001:0263c18": "無德。豈逃此責。責是宿作。時來須受。此私事也。然齊",
    "X75n1513_001:0263c19": "祚將傾。佛法應滅。當往何方。以避此難。忽聞空聲若",
    "X75n1513_001:0263c20": "欲修定。可往武當。南嶽是入道山。武平初領徒南遊。",
    "X75n1513_001:0263c21": "至光州大蘇山數載。從者如市。地當陳齊邊境。烽火",
    "X75n1513_001:0263c22": "數興。眾不遑處。洎陳光大二年。竟往南嶽。至乃告眾。",
    "X75n1513_001:0263c23": "吾寄此山。正當十載。過此以後。必事遠遊。先是有梁",
    "X75n1513_001:0263c24": "高僧海禪師居之。見如舊識。即以是山俾師行道(衡嶽)。",
    "X75n1513_001:0264a01": "久之登赤帝峰。遇嶽神會。棊師謂曰。弟子可讓所居",
    "X75n1513_001:0264a02": "與吾乎。吾當別卜勝處與汝。神曰。諾。師即轉一石鼓。",
    "X75n1513_001:0264a03": "逢平地而止。與神為廟。令所塑嶽神。猶坐石鼓(今上封寺)。",
    "X75n1513_001:0264a04": "又指巖下謂眾曰。吾一生曾居此坐禪。為賊斬首。尋",
    "X75n1513_001:0264a05": "獲枯骨一聚(今福嚴二生巖)。行至西隅。指大石曰。吾二生亦",
    "X75n1513_001:0264a06": "曾居此。即拾髑髏。頂禮起塔。以報昔恩(今二生塔)。又至蒙",
    "X75n1513_001:0264a07": "密處曰。此古寺也。吾三生嘗託此。因指人掘之。果有",
    "X75n1513_001:0264a08": "僧所用器皿及堂宇層甓之基。即築臺。為眾說般若",
    "X75n1513_001:0264a09": "經(今三生藏)。無水給眾。以林卓崖。虎因跑。地泉乃涌注(今虎",
    "X75n1513_001:0264a10": "跑泉)。時有九仙觀道士歐陽政。則覩山有勝氣。謀曰。此",
    "X75n1513_001:0264a11": "氣主褐衣法王。彼眾盛。吾法必衰。乃鑿斷嶽心。釘石",
    "X75n1513_001:0264a12": "効巫蠱。乃埋兵器。詭奏帝曰。慧思此僧受齊募而為",
    "X75n1513_001:0264a13": "之。帝受其誣。告敕使至山驗彼真偽。初渡石橋。兩虎",
    "X75n1513_001:0264a14": "號吼。驚悸且退。次日前進。見師宣勅師曰。檀越前去。",
    "X75n1513_001:0264a15": "貧道續來。越七日。始飛錫而往。王城四門。俱見師入。",
    "X75n1513_001:0264a16": "勅使始至。乃同啟奏。帝坐便殿。見師乘空降于玉陛。",
    "X75n1513_001:0264a17": "梵相異常。一無所問。據湘中故事。般若臺畔有擲盋",
    "X75n1513_001:0264a18": "峰。時師乘盋赴詔畢。田詩云。應將盋渡鬬神通。擲去",
    "X75n1513_001:0264a19": "乘將赴帝宮。爭似嶺頭提不起。于今相續闡真風。俗",
    "X75n1513_001:0264a20": "儒不知護法菩薩意也。帝已得謀偽之情。即追道士。",
    "X75n1513_001:0264a21": "刑于市曹。師奏曰。害眾生命非貧道心。乞放還山。給",
    "X75n1513_001:0264a22": "侍僧眾。亦小懲矣。帝可之。勑有司冶鐵券十四枚。以",
    "X75n1513_001:0264a23": "十四道士姓名。周回標於各人券上。以勑印封鑰之",
    "X75n1513_001:0264a24": "令。侍師還。其還也。帝餞以殊禮。因為大禪師思。大之",
    "X75n1513_001:0264b01": "稱自此。初勑送棲玄寺安下。甞往瓦官精舍。遇雨不",
    "X75n1513_001:0264b02": "濕。履泥不污。僧正慧暠與諸學徒相逢於路曰。此神",
    "X75n1513_001:0264b03": "異人。如何至此。自是舉朝屬目。道俗傾仰。大都督吳",
    "X75n1513_001:0264b04": "明徹敬之。以犀枕奉。既眾莫敢留。迎歸舊隱。說法如",
    "X75n1513_001:0264b05": "故。久之道眾以老病告辭。願將田數頃。充于香積。用",
    "X75n1513_001:0264b06": "贖一眾。老身伏望。慈悲放還。感恩無地。師曰。汝自造",
    "X75n1513_001:0264b07": "罪。非吾累汝。汝既留田。亦從汝願。遂以田歸寺。號留",
    "X75n1513_001:0264b08": "田莊(俗呼贖身莊)。鐵券竝為收藏。仍勒石為贖身券記。一",
    "X75n1513_001:0264b09": "名陳朝皇帝賜南嶽山主思大禪師降伏道士鐵券",
    "X75n1513_001:0264b10": "記。又名思大和尚建法幢碑券。樣現坑于三生藏院。",
    "X75n1513_001:0264b11": "厥後梁朝僧惟勁撰防邪惑正論三卷。留山中留今",
    "X75n1513_001:0264b12": "尚存。我太宗朝有大臣出守方面。道遊是寺。歷覽遺",
    "X75n1513_001:0264b13": "迹。謂主僧曰。異日道士或得志於時。必有報復。當埋",
    "X75n1513_001:0264b14": "其碑。碣易其名目。勿留蹤跡乃佳。於是改左右曰。天",
    "X75n1513_001:0264b15": "竺碑券悉坑之。大觀間。道士林靈素以妖術熒惑天",
    "X75n1513_001:0264b16": "聽。革釋氏名。果移文物。色既無蹤可尋。其事遂寢。乾",
    "X75n1513_001:0264b17": "道初止菴傑來董此山。告眾曰。尊者二生塔墮荒榛",
    "X75n1513_001:0264b18": "斷棘中。瞻禮無從。曷若遷就三生塔合為一處。以便",
    "X75n1513_001:0264b19": "香火。眾然其說。即洎日與執事者十四人。但備斧鑺。",
    "X75n1513_001:0264b20": "啟扶石壟。見靈骨如黃金色。既奉安已。次見石屏刻",
    "X75n1513_001:0264b21": "往日道士姓名。乃轉報為今主首僧。但小異耳。眾驚",
    "X75n1513_001:0264b22": "駭退散。是夕嶽廟一爇而盡。州縣逮捕。主首一時逃",
    "X75n1513_001:0264b23": "匿。靈骨還本。葢師嘗云。此諸道士害我無因。異日須",
    "X75n1513_001:0264b24": "著我加沙。入我伽藍。壞我遺體。又告嶽神曰。吾有難。",
    "X75n1513_001:0264c01": "弟子亦當有難。今七百年。果符此讖。嗚呼。非六根淨",
    "X75n1513_001:0264c02": "具大神通。焉能洞達過去未來若是。師將順世大集",
    "X75n1513_001:0264c03": "門學。連日說法。苦切訶責。聞者寒心。仍曰。若有十人",
    "X75n1513_001:0264c04": "不惜身命。常修法華．般舟．念佛三昧。方等懺悔。常坐",
    "X75n1513_001:0264c05": "苦行者。隨有所須。吾自供給。必相利益。如無此人。吾",
    "X75n1513_001:0264c06": "當遠去。竟無答者。即屏眾斂念趺坐。唱佛來迎。合掌",
    "X75n1513_001:0264c07": "而逝。異香滿室。顏色如常。大建九年六月二十二日",
    "X75n1513_001:0264c08": "也。壽六十四。法付上首弟子智顗。師所著述口授。門",
    "X75n1513_001:0264c09": "人以成章句。罕事刪改。出四十二字門二卷．無諍行",
    "X75n1513_001:0264c10": "門二卷．釋論玄隨自意安樂行次第禪要三智觀門",
    "X75n1513_001:0264c11": "各一卷。又以信士施金書般若經二十七卷。法華經",
    "X75n1513_001:0264c12": "一部。貯于瑠璃寶函。莊嚴炫燿。大啟眾心。仍請講說",
    "X75n1513_001:0264c13": "二經。隨文敷演。莫非幽頤。後令顗代講。至一心具萬",
    "X75n1513_001:0264c14": "行處。顗有疑焉。師曰。汝之所疑。此乃大品次第意耳。",
    "X75n1513_001:0264c15": "未是法華圓頓旨也。顗又咨審師所證位。即是十地。",
    "X75n1513_001:0264c16": "師曰。非也。吾一生望入銅輪。恨領徒太早。損己利他。",
    "X75n1513_001:0264c17": "但居鐵輪耳。甞製發願文囑弟子。略曰。世間所有道",
    "X75n1513_001:0264c18": "俗。殷勤請供養者。皆惡魔所使。非善知識。初假殷勤。",
    "X75n1513_001:0264c19": "似有好心。後即計生。忿怒．善惡二魔。俱非好事。從今",
    "X75n1513_001:0264c20": "已後。不應信此。所有學士。亦應如是。皆不可信。如怨",
    "X75n1513_001:0264c21": "詐親。苦哉苦哉。不可思議。諸王剎剎。皆亦如是。擇擇",
    "X75n1513_001:0264c22": "擇擇。師身相挺特。耳有重輪。頂有肉髻。牛行象步。不",
    "X75n1513_001:0264c23": "倚不斜。平昔禦寒。唯一艾衲。繒纊之屬。損物成者。一",
    "X75n1513_001:0264c24": "切不受。靈瑞重沓。缾水常盈。供養嚴備。若有天童侍",
    "X75n1513_001:0265a01": "衛者。或現形大小。或寂爾藏身。異香奇色。不可勝舉。",
    "X75n1513_001:0265a02": "傳燈云。誌公令人謂思大曰。何不下山教化眾生。目",
    "X75n1513_001:0265a03": "視雲漢作麼。思報曰。三世諸佛被我一口吞盡。更有",
    "X75n1513_001:0265a04": "甚眾生可化。據師舊銘。生於梁天鑒十三年。時誌入",
    "X75n1513_001:0265a05": "滅。則彼言未可憑也。",
    "X75n1513_001:0265a06": "附五人",
    "X75n1513_001:0265a07": "大善禪師修法華禪門。得慈悲三昧。衡陽內史鄭僧",
    "X75n1513_001:0265a08": "果。每蒙縣令陳正業稱揚師德。略無信向。一日同獵",
    "X75n1513_001:0265a09": "圍鹿一羣。謂陳曰。公嘗稱大善禪師有慈悲三昧之",
    "X75n1513_001:0265a10": "力。今日其如此鹿何。陳率左右同聲念曰南無大善",
    "X75n1513_001:0265a11": "禪師應時群鹿飛空而出。內史媿伏。此與葛蘩稱觀",
    "X75n1513_001:0265a12": "音名號。所育群鵝飛騰而去。人見雲間雪陣橫空何",
    "X75n1513_001:0265a13": "異(觀音感應集)。尚書吳明徹嘗啟曰。南嶽法華禪門真德",
    "X75n1513_001:0265a14": "幾何。對曰。信重三千。業高四百。僧照得定最深。智顗",
    "X75n1513_001:0265a15": "說法無礙。兼之者大善矣。葢師與智者齊名。智者之",
    "X75n1513_001:0265a16": "道若揭日月。光昭天下。豈不定慧兼全。而南嶽獨以",
    "X75n1513_001:0265a17": "師為稱焉。師順寂時。天雨異華七日。所入地位最深",
    "X75n1513_001:0265a18": "可知。",
    "X75n1513_001:0265a19": "玄光法師新羅人。少頴悟厭浴。求師專修梵行。迨成",
    "X75n1513_001:0265a20": "人。越滄溟求法中夏。抵衡嶽見思大。大察其所由。授",
    "X75n1513_001:0265a21": "法華安樂行門。稟而奉行。精勤罔忒。俄證法華三昧。",
    "X75n1513_001:0265a22": "思大曰。汝之所證。真實不虗。善念護之。增進菩提。汝",
    "X75n1513_001:0265a23": "還本國。當設善權。若負螟蛉。咸成蜾臝。師返錫江南。",
    "X75n1513_001:0265a24": "欲附海舶未及津口。忽覩彩雲亂目。雅樂沸空。絳節",
    "X75n1513_001:0265b01": "霓旌。傳呼而至。空聲云。天帝召海東玄光禪師。師拱",
    "X75n1513_001:0265b02": "手避讓。唯見青衣前導。少選入其宮闕。殊非人間宮",
    "X75n1513_001:0265b03": "府。羽衛陳設。但見鱗介繁穴。雜以鬼神。咸曰。天帝降",
    "X75n1513_001:0265b04": "我龍宮。請師說已證法門。吾曹受潤不淺矣。既登寶",
    "X75n1513_001:0265b05": "殿。復陟高堂。如問而談。七日而畢。帝躬送別。向所艤",
    "X75n1513_001:0265b06": "舟。泛洋不進。師復登之。舟人謂經半日耳。師歸就熊",
    "X75n1513_001:0265b07": "州翁山。駐錫結茅。遂成寶坊。演說化導。開悟甚眾。升",
    "X75n1513_001:0265b08": "堂受莂者一人。入火光三昧者一人。入水光三昧者",
    "X75n1513_001:0265b09": "二人。其諸門人譬若鳥附須彌。皆同一色。已而逃遁。",
    "X75n1513_001:0265b10": "罔知攸往。南嶽影堂所圖二十八人。師居一焉。",
    "X75n1513_001:0265b11": "慧成法師段姓。澧陽人。脫素於十住寺。誦法華經維",
    "X75n1513_001:0265b12": "摩勝天王等大乘經二十餘卷。既進具游。建業正值",
    "X75n1513_001:0265b13": "成實大師講演。學者肩聯。一聽十年。文理略盡。將旋",
    "X75n1513_001:0265b14": "本邑。行至匡山。聞思大闡化南嶽。往依之。思大曰。汝",
    "X75n1513_001:0265b15": "一生學問與吾炙手猶不得煙。虗喪工夫。惜哉。師素",
    "X75n1513_001:0265b16": "憑疏鈔。依他生解。既承訓已。發憤焚之。時禪學數十",
    "X75n1513_001:0265b17": "人。皆先達士。或以其後至恐不能及。師以夜繼晝。開",
    "X75n1513_001:0265b18": "眼坐禪。十有五年。又入方等．觀音．法華．般若道場。歷",
    "X75n1513_001:0265b19": "試銷障。行之三年。魔鬼俱絕。遂解眾生語言三昧。彼",
    "X75n1513_001:0265b20": "閉目者。觀道雖明。開眼亦失。以師比校。霄壤懸殊。思",
    "X75n1513_001:0265b21": "大云。智顗先發三昧。後證總持。慧成及之二子行解",
    "X75n1513_001:0265b22": "齊矣。師至枝江。造禪慧寺。所營土木。咸出于俗。德行",
    "X75n1513_001:0265b23": "所招。不久便就。搆殿缺梁。忽六月江漲。夢有木中梁。",
    "X75n1513_001:0265b24": "往迎接。視之果然。信士殿弘為精舍主。忽然氣絕。召",
    "X75n1513_001:0265c01": "師至舍。弘乃甦曰。初被執至王所。見師上殿曰。我與",
    "X75n1513_001:0265c02": "此人共立功德未了。願赦之。王起禮足。竟依所請。陳",
    "X75n1513_001:0265c03": "主聞而召之。毅然不往。又令江總等往迎。且曰。師若",
    "X75n1513_001:0265c04": "不允。不勞返也。王人雨淚。強引入船。乃奮身入水。立",
    "X75n1513_001:0265c05": "於池上。又請云。若不蒙下。總等粉身無地矣。從之至",
    "X75n1513_001:0265c06": "闕下。特授帝戒法而返。乃賜禪慧寺名。有常律師遇",
    "X75n1513_001:0265c07": "師同寢。夜暗捫虱於地。師即知之。及明告別。師曰。昨",
    "X75n1513_001:0265c08": "夜一檀越被凍困苦。常慚之。永以為戒。一日語門人。",
    "X75n1513_001:0265c09": "急砌殿基。吾當講涅槃矣。已而智者來自玉泉。共談",
    "X75n1513_001:0265c10": "玄理。良久氣絕。年七十三。湘東王宮內立碑。",
    "X75n1513_001:0265c11": "慧超法師沈姓。丹陽人。性溫而裕。幼從釋課法華。聞",
    "X75n1513_001:0265c12": "光州思大定慧雙明。毗尼兼善。與智者同寅叶。恭摳",
    "X75n1513_001:0265c13": "衣請業。思大曰。超之神府。得忍人也。及游衡嶽。復與",
    "X75n1513_001:0265c14": "智者。同途誦經移歲。後隱終南八載得道。倍隆三慧。",
    "X75n1513_001:0265c15": "大業承運爰發。詔書延入禁中。大唐伊始。榮重京師。",
    "X75n1513_001:0265c16": "師誦經五十餘年。萬有餘部。寢疾告眾曰。往返吾之",
    "X75n1513_001:0265c17": "常也。長生不忻。夕死不慼。第一義空。清淨智觀。是吾",
    "X75n1513_001:0265c18": "凭杖。言已向西而逝。遺言露屍松石以施禽獸。弟子",
    "X75n1513_001:0265c19": "依教。停一月餘。顏色如生。還累塔以窟之。",
    "X75n1513_001:0265c20": "慧旻法師河東人。九歲出塵。服勤白業。誦妙經期月。",
    "X75n1513_001:0265c21": "便過十五。請法於新羅光英。偉秀發宿。士稱之。又十",
    "X75n1513_001:0265c22": "五年。還海鹽尸光興寺講妙經。異香彈指。屢結空中。",
    "X75n1513_001:0265c23": "聽眾雲翔。咸言善瑞。後遷通玄寺。結徒行道十七年。",
    "X75n1513_001:0265c24": "足不逾閫。隋末崩離。吳中飢饉。四眾逃難。唯旻守死",
    "X75n1513_001:0266a01": "禪誦。大唐開化止南澗寺。兩兔一彪相親同止。一日",
    "X75n1513_001:0266a02": "異香滿室。眾以問師。師曰。吾後日當去。生死人之常",
    "X75n1513_001:0266a03": "也。寄生若行雲。各念無常。早求自度。如期順化。",
    "X75n1513_001:0266a04": "天台教主智者靈慧大師世家",
    "X75n1513_001:0266a05": "嗚呼。子孫談祖父之德。是為難也。宰我子貢。有若知",
    "X75n1513_001:0266a06": "孔子亦深矣。而孟軻曰。智足以知聖人汙。不至阿其",
    "X75n1513_001:0266a07": "所好。豈不以德有隆汙其隆者。非稱謂所及。可稱謂",
    "X75n1513_001:0266a08": "者迹也。或者以私心紀之。何以逃阿其所好之譏。顧",
    "X75n1513_001:0266a09": "不難哉。然碩德鉅業。昌言盛心。豈隣人所能知。非子",
    "X75n1513_001:0266a10": "孫其誰紀之。是用攢聚諸文。撰教主世家。",
    "X75n1513_001:0266a11": "智顗字德安。陳姓。荊州華容縣(今荊門軍)人。父起祖梁散",
    "X75n1513_001:0266a12": "騎益陽縣開國候。母徐。夢吞白鼠而妊。誕彌之夕。房",
    "X75n1513_001:0266a13": "室洞明。欲陳鼎爼以為慶。席火滅湯冷。為禮不成。目",
    "X75n1513_001:0266a14": "耀重瞳。眉分八彩。乃帝王休相。二親雖掩藏。而人已",
    "X75n1513_001:0266a15": "知之。兼以臥便合掌。坐必面西。年七歲喜往伽藍。蒙",
    "X75n1513_001:0266a16": "僧口授妙經普門品。一徧成誦。十五於長沙郡佛像",
    "X75n1513_001:0266a17": "前誓為沙門。荷負正法。夜夢瑞象。手從窗入。三摩其",
    "X75n1513_001:0266a18": "頂。由是深厭家獄。遂投湘州果願寺僧法緒落髮。尋",
    "X75n1513_001:0266a19": "詣慧曠律師。精通律藏。續上光州大蘇山禮思大。思",
    "X75n1513_001:0266a20": "大一見嘆曰。昔日靈山同聽法華。宿緣所追。今復來",
    "X75n1513_001:0266a21": "矣。因授與普賢道場。為說四安樂行。經一七日。誦法",
    "X75n1513_001:0266a22": "華經至藥王本事品。是真精進。是名真法供養如來",
    "X75n1513_001:0266a23": "之句。豁然大悟。照了法華。若義和臨於萬像。達諸法",
    "X75n1513_001:0266a24": "相。似清風遊於太虗。將證白師。師曰。非爾弗證。非吾",
    "X75n1513_001:0266b01": "莫識。所入定者。法華三昧前方便也。所發持者。初旋",
    "X75n1513_001:0266b02": "陀羅尼也。自今以後。縱令文字法師千羣萬眾。尋汝",
    "X75n1513_001:0266b03": "之辨。不可窮矣。於說法人中。最為第一。嘗令代講。手",
    "X75n1513_001:0266b04": "持如意。臨席嘆曰。可謂法付法臣。法王無事者矣。師",
    "X75n1513_001:0266b05": "資道隆。名聞遐邇。初旋陀羅尼者。旋假入空。百千萬",
    "X75n1513_001:0266b06": "億旋陀羅尼者。旋空出假。法音方便陀羅尼者。二為",
    "X75n1513_001:0266b07": "方便。得入中道第一義諦。今言初者。即是五品十信",
    "X75n1513_001:0266b08": "以登住為真修。即十信為方便。今云前方便。知屬五",
    "X75n1513_001:0266b09": "品。未幾告違思大。思大曰。汝於陳國有緣。往必利益",
    "X75n1513_001:0266b10": "光大。初入京儀。同沈君理請居瓦官寺(寺號昇元。在城西。前瞰江",
    "X75n1513_001:0266b11": "面。後踞崇罔閣。乃梁時古跡。高二千五十尺。太白所謂日月隱簷楹也。李主時猶在)。首講法華妙",
    "X75n1513_001:0266b12": "義。以五時八教。釋一代群經。勅公卿停朝一日聽法",
    "X75n1513_001:0266b13": "爾。後講大智度論秉諸來學說。次第禪門。用清心要。",
    "X75n1513_001:0266b14": "或立禪徒於靈耀寺。或敷止觀於玉泉山。或講仁王",
    "X75n1513_001:0266b15": "般若於陳帝。帝伸三拜之禮。或授菩薩戒於隋主。主",
    "X75n1513_001:0266b16": "賜智者之名。六十餘州化導七眾。得益叵量。繼以徒",
    "X75n1513_001:0266b17": "多悟少。反妨自行。以大建七年九月息緣宴坐于天",
    "X75n1513_001:0266b18": "台。展昔願也。或於華頂降伏強輭二魔。精怪奔潰。或",
    "X75n1513_001:0266b19": "以海曲為放生池。亘三百里。或講淨名經山谷變瑠",
    "X75n1513_001:0266b20": "璃之色。或聞神人告寺成。標國清之名。茲舉大略。細",
    "X75n1513_001:0266b21": "存別傳。一夕獨坐說法至旦。智晞啟曰。未審昨夜見",
    "X75n1513_001:0266b22": "何因緣。答曰。有梵僧來。為我言機緣如薪。照用如火。",
    "X75n1513_001:0266b23": "傍助如風。三種備矣。化道方行。於華頂夜。許相影響。",
    "X75n1513_001:0266b24": "今機用將盡。傍助亦息。故來相告。又南嶽思大禪師",
    "X75n1513_001:0266c01": "及喜禪師令我說法。亦為我言。他方華整相望甚久。",
    "X75n1513_001:0266c02": "緣畢應往。吾等相送。我再拜稱諾。此死相現也。其年",
    "X75n1513_001:0266c03": "十月。煬帝遣使奉迎。因隨使至石城大佛像前。示疾",
    "X75n1513_001:0266c04": "(云石城。天台西門大佛當來靈像處所。既好宜最後用心)謂智越曰。我命謝在此。",
    "X75n1513_001:0266c05": "不復前進也。索香湯漱口說。十如．十界．三觀．四悉．四",
    "X75n1513_001:0266c06": "諦．十二因緣．六波羅蜜。一一法門攝一切法。皆能通",
    "X75n1513_001:0266c07": "心。到清涼池。若能於病患境。達諸法門者。即二十五",
    "X75n1513_001:0266c08": "人。百金可寄。有欲進藥者。答曰。藥能遣病留年乎。病",
    "X75n1513_001:0266c09": "不與身合。藥何所遣。年不與心合。藥何所留。即令唱",
    "X75n1513_001:0266c10": "法華經題。乃讚曰。法門父母。慧解由生。本迹廣大。微",
    "X75n1513_001:0266c11": "妙難測。輟斤絕絃。於今日矣。少頃又令唱觀無量壽",
    "X75n1513_001:0266c12": "佛經題。讚曰。四十八願。莊嚴淨土。華池寶樹。易往無",
    "X75n1513_001:0266c13": "人。火車相現。一念改悔。尚得往生。況戒定熏修。聖行",
    "X75n1513_001:0266c14": "道力。實不唐捐。又曰。商客寄金。醫去留藥。吾雖不敏。",
    "X75n1513_001:0266c15": "狂子可悲。乃口授觀心論。命智越施牀。東壁面向西",
    "X75n1513_001:0266c16": "方。智朗問。不審何位沒此何往。後弟子輩將何宗仰。",
    "X75n1513_001:0266c17": "報曰。我不領眾。必淨六根。為他損己。秪五品耳。問。何",
    "X75n1513_001:0266c18": "生者。吾諸師友。皆從觀音而來迎我。問。誰可宗仰者。",
    "X75n1513_001:0266c19": "有波羅提木叉四三昧在焉。言訖唱西方佛名。如入",
    "X75n1513_001:0266c20": "禪定。即開皇十七年。歲次丁巳十一月二十四日也。",
    "X75n1513_001:0266c21": "世壽六十。僧臘四十。眾迎全身。葬于佛隴西南隅。文",
    "X75n1513_001:0266c22": "帝遣使勅封其塔。每歲遣使開塔供養。洎盧政力為",
    "X75n1513_001:0266c23": "使而至。則全身不復見矣。吳越錢忠懿王追諡法空",
    "X75n1513_001:0266c24": "寶覺尊者。我慶元三年五月。封靈慧大師。從荊門軍",
    "X75n1513_001:0267a01": "守臣請也(具興衰志)。師所談教法。不畜章句。縱無礙辨。晝",
    "X75n1513_001:0267a02": "夜流瀉。若懸河不可竭也。初講玄句以開妙解。次演",
    "X75n1513_001:0267a03": "止觀。依解以立正行。故荊溪云。非玄義無以導。非文",
    "X75n1513_001:0267a04": "句無以持。非止觀無以達。非一家無以進。斯之謂歟。",
    "X75n1513_001:0267a05": "乃至諸餘部帙。灌頂結集以成教藏。號曰性宗。師盛",
    "X75n1513_001:0267a06": "德大業。內外聖賢。稱述益多略爾。附載便於觀覽。頂",
    "X75n1513_001:0267a07": "師私記緣起曰。大法東漸。僧史所載。詎有幾人。不曾",
    "X75n1513_001:0267a08": "聽講。自解佛乘者乎。縱能發悟。復能入定。得陀羅尼",
    "X75n1513_001:0267a09": "者。不縱具定慧。復帝京弘二法。不縱令盛席謝。遣徒",
    "X75n1513_001:0267a10": "眾。隱居山谷。不縱避世。守玄被徵為國師。不縱帝者",
    "X75n1513_001:0267a11": "所尊太極。對御講仁王般若。不縱正殿宣揚為主上",
    "X75n1513_001:0267a12": "三禮。不縱令萬乘屈膝。百高座。百官稱美。讚歎彈指",
    "X75n1513_001:0267a13": "喧殿。不縱道俗顒顒。玄悟法華圓意。不縱得經意。能",
    "X75n1513_001:0267a14": "無文字以樂說辨。晝夜流瀉。不唯我智者具諸功德",
    "X75n1513_001:0267a15": "式。師答王文穆書曰。智者於法華判教曰。前代諸師",
    "X75n1513_001:0267a16": "或祖承名匠。或思出袖襟。雖阡陌縱橫。莫知孰是。然",
    "X75n1513_001:0267a17": "義不雙立。理不兩存。若深有所以。復與修多羅合者。",
    "X75n1513_001:0267a18": "錄而用之。無文無義。不可信受。遂廣徵十家。謂南三",
    "X75n1513_001:0267a19": "北七。即江南三師。河北七師。雖通依頓漸不定以為",
    "X75n1513_001:0267a20": "教相。判釋經論。或開為四時。或張為六宗。或但為二",
    "X75n1513_001:0267a21": "相。或混作一音。異論紛然。眾制鋒起。智者破之。則南",
    "X75n1513_001:0267a22": "北俱壞。取之則三七或存。皆文旨炳然。覧者如鑒。語",
    "X75n1513_001:0267a23": "人。則盛破光宅。餘者望風。語法。則徧難四宗。他皆失",
    "X75n1513_001:0267a24": "據。義師補注序曰。吾佛出世雖說諸經。而本懷得暢。",
    "X75n1513_001:0267b01": "唯在法華。西域自阿難結集之後。獨天親菩薩作論",
    "X75n1513_001:0267b02": "以通之。然但約文申義。舉其大略。而斯經之大事。教",
    "X75n1513_001:0267b03": "化之終始。亦晦而未明。東夏自羅什翻譯以來。造疏",
    "X75n1513_001:0267b04": "消釋者。異論非一。唯陳隋國師天台智者。昔在靈山",
    "X75n1513_001:0267b05": "佛會親承。後於大蘇道場證悟。發揮妙旨。幽贊上乘。",
    "X75n1513_001:0267b06": "乃以五義釋題。四釋消文。十章宣演。明靜法門於是",
    "X75n1513_001:0267b07": "解行俱陳。義觀兼舉。真可謂行人之心鏡。巨夜之明",
    "X75n1513_001:0267b08": "燈。雖天竺大論。尚非其類。況震旦人師。而能跛及。故",
    "X75n1513_001:0267b09": "章安曰。斯文若墜。將來可悲。又補注問。輔行引九師",
    "X75n1513_001:0267b10": "相承。北齊文師已前。非今所承。且北齊既用覺心。重",
    "X75n1513_001:0267b11": "觀三昧。今此何故斥於覺覓。但是一轍耳。將非智者",
    "X75n1513_001:0267b12": "斥於北齊。答。妙玄開演法華十妙。尚云莫以中論相",
    "X75n1513_001:0267b13": "比。又云。天竺大論。尚非其類等。葢智者用如來之意",
    "X75n1513_001:0267b14": "明法華之玅。故龍樹雖是高祖。亦不及也。今此將說",
    "X75n1513_001:0267b15": "法華大車。十乘玅行。則雖北齊用心。豈能盡於淵旨。",
    "X75n1513_001:0267b16": "唯天台玅悟法華。得大辨才。故以此經大意。開十妙．",
    "X75n1513_001:0267b17": "十乘。所以龍樹北齊亦所未及。非謂智者任情斥祖。",
    "X75n1513_001:0267b18": "若無生宗旨。三觀行門。其實祖龍樹宗。北齊稟南嶽。",
    "X75n1513_001:0267b19": "師資相承。宛如符契。又曰。天台所談三諦三觀。出乎",
    "X75n1513_001:0267b20": "仁王及瓔珞經。三智三德本乎涅槃及大品經。所用",
    "X75n1513_001:0267b21": "義旨以法華為宗骨。以智論為指南。又曰。余讀此方",
    "X75n1513_001:0267b22": "諸師製作編入海藏者。無有如南山律師贊天台之",
    "X75n1513_001:0267b23": "深也。南山者。其天台之知音乎。贊曰。天台智者。蘊道",
    "X75n1513_001:0267b24": "天台。尋師衡嶺。雙弘定慧。圓照一乘。受四教於神僧。",
    "X75n1513_001:0267c01": "傳三觀於上德。入法華三昧。證陀羅尼門。又曰。自發",
    "X75n1513_001:0267c02": "旋南嶽。弘道金陵。託業玉泉。遁跡台嶺。三十餘歲。盛",
    "X75n1513_001:0267c03": "弘一乘止觀禪門。利益惟遠。義同指月。不滯筌[(ㄇ@(企止))/弟]。或",
    "X75n1513_001:0267c04": "於一法中演無量義。攝無量義還入一心。實觀玄微。",
    "X75n1513_001:0267c05": "清辨無盡。由是四方法侶。請益如林。若定若慧。傳燈",
    "X75n1513_001:0267c06": "逾廣。為大機感。著述其文竝。理會無生。宗歸一極。南",
    "X75n1513_001:0267c07": "山歎仰若是。而唐宋諸師或於天台而有形斥。猶河",
    "X75n1513_001:0267c08": "濵之人捧土塞孟津耳。傳燈以禪門達者。雖不出世。",
    "X75n1513_001:0267c09": "有名於時者。錄十一人。大師預焉。彼焉知大師豈止",
    "X75n1513_001:0267c10": "禪門達者而已。身為陳隋國師。化行六十餘州。何論",
    "X75n1513_001:0267c11": "出世管窺。蠡測鄙哉。甚矣。梁公禪林寺碑云。天台山",
    "X75n1513_001:0267c12": "西南隅一峰曰佛隴。葢智者大師得道之所。前佛大",
    "X75n1513_001:0267c13": "教重光之地。梁陳崇之置寺曰。修禪及隋創國清。廢",
    "X75n1513_001:0267c14": "修禪號。號為道場。自大師入滅一百八十餘歲。長老",
    "X75n1513_001:0267c15": "大比丘然公光照大師之遺訓。以啟後學。門人安定。",
    "X75n1513_001:0267c16": "梁肅聞上易名。銘勒大師之遺烈以示後世云。大師",
    "X75n1513_001:0267c17": "諱□。時號智者。其先頴川陳氏。世居荊州之華容。感",
    "X75n1513_001:0267c18": "緣應迹。載在別傳。夫治世之經。非仲尼則三王四代",
    "X75n1513_001:0267c19": "之制寢而不彰。出世之道非大師則三乘四教之旨",
    "X75n1513_001:0267c20": "晦而不明。昔如來乘一大事因緣。菩薩以普門示現。",
    "X75n1513_001:0267c21": "自華嚴肇開。至雙林高會。無小無大。同歸佛界。及大",
    "X75n1513_001:0267c22": "雄示滅。學路派別世既下。衰教亦陵遲。故龍樹大士",
    "X75n1513_001:0267c23": "病之。乃用權略。制諸外道。乃詮智度。發明宗極。微言",
    "X75n1513_001:0267c24": "東流。我慧文禪師得之。由文字中入不二法門。以授",
    "X75n1513_001:0268a01": "南嶽思大師。當時教尚簡密。不能廣被。而空有諸宗。",
    "X75n1513_001:0268a02": "扇惑方夏。及大師受之於是。開止觀法門。其教大略。",
    "X75n1513_001:0268a03": "即身心而指定慧。即言說而詮解脫。大中一實之宗。",
    "X75n1513_001:0268a04": "趣無證真得之妙旨。自發心至于成道行道。行位昭",
    "X75n1513_001:0268a05": "明。無相奪倫。然後誕敷契經。而會同之。煥然氷釋。示",
    "X75n1513_001:0268a06": "佛知見。窺其教者。修焉。息焉。葢無入而不自得焉。大",
    "X75n1513_001:0268a07": "師之設教也如此。若夫弛張用捨。開闔默語。高步海",
    "X75n1513_001:0268a08": "內。為兩國宗師。大明在天。光被四表。大雲注雨。旁施",
    "X75n1513_001:0268a09": "萬物。繇是言佛法。以天台為司南。殊途異論。往往退",
    "X75n1513_001:0268a10": "息。緣離化成。示滅茲山。是歲開皇十七年也。夫名有",
    "X75n1513_001:0268a11": "實之賓教者。道之門。大師溷其賓。闢其門。自言地位。",
    "X75n1513_001:0268a12": "示有證入。故感而應之之事可得而知也。若安住法",
    "X75n1513_001:0268a13": "界。現為比丘。等覺歟。玅覺歟。不可得而知也。當是時",
    "X75n1513_001:0268a14": "也。得大師之門者千數。得深心者三十有二人。纂其",
    "X75n1513_001:0268a15": "言行於後世者曰章安禪師灌頂。頂傳縉雲威。威傳",
    "X75n1513_001:0268a16": "東陽。東陽縉雲同號。時謂小威。威傳左溪朗禪師。自",
    "X75n1513_001:0268a17": "縉雲至左溪以玄珠相付。向晦宴息而已。左溪門人",
    "X75n1513_001:0268a18": "之上首。今湛然禪師行高識遠。起悟辨達。凡祖師之",
    "X75n1513_001:0268a19": "教在章句者。以引而伸之。後來資之。以崇德辨惑。不",
    "X75n1513_001:0268a20": "可勝數。葢甞謂肅曰。是山之佛壠。亦鄒魯之洙泗。玅",
    "X75n1513_001:0268a21": "法之耿光。先師之遺塵。爰集于茲。自上元寶曆之世。",
    "X75n1513_001:0268a22": "邦冠擾攘。緇錫駭散。可易名建寺。修持塔廟。莊嚴佛",
    "X75n1513_001:0268a23": "土。回向之徒。有所歸依。繄眾人是賴汝吾徒也。盍記",
    "X75n1513_001:0268a24": "諸文言。刻於金石俾。千歲之下。知吾道之所以然。小",
    "X75n1513_001:0268b01": "子稽首受命。故大師之本迹。教門之繼明。後裔之住",
    "X75n1513_001:0268b02": "持。皆見乎辭。其文曰。諸佛出世。惟一大事。天台教源。",
    "X75n1513_001:0268b03": "與佛同致。赫赫大師。開示奧秘。載弘道要。安住圓位。",
    "X75n1513_001:0268b04": "白日麗天。天下文明。大師出現。國土化成。無生而生。",
    "X75n1513_001:0268b05": "生化兩冥。薪盡火滅。山空道行。五世之後。間生上德。",
    "X75n1513_001:0268b06": "微言在茲。德音久塞。明明我后。易名淨域。此山有壞。",
    "X75n1513_001:0268b07": "此教不極。楊公五贊。世尊三昧安詳起。師悟藥王精",
    "X75n1513_001:0268b08": "進時。靈鷲山中人未散。不因南嶽有誰知。五時八教",
    "X75n1513_001:0268b09": "舉綱宗。一念三千空假中。大部炳然垂日月。幾人金",
    "X75n1513_001:0268b10": "地識重瞳。法門何止富樓那。除障徒聞優笈多(別傳善巧",
    "X75n1513_001:0268b11": "說法。即富樓那。破魔除障。即優婆笈多)。指導眾生歸淨土。慈悲真是古",
    "X75n1513_001:0268b12": "彌陀。華頂峰頭魔界懾。石城巖下寂光圓。位居等玅",
    "X75n1513_001:0268b13": "猶難測。五品方知是大權。出現由來為大緣。空中開",
    "X75n1513_001:0268b14": "示游泥蓮。玅宗若悟如如旨。犀拂金爐當處傳。李詠",
    "X75n1513_001:0268b15": "史云。昔同南嶽覩毫光。一誦蓮經悟藥王。論釋十疑",
    "X75n1513_001:0268b16": "垂萬代。唱經況復示西方。陳公止觀序云。本自不動。",
    "X75n1513_001:0268b17": "何止之有。本自不蔽。何觀之有。眾生迷蕩。去本日遠。",
    "X75n1513_001:0268b18": "動靜俱失。不昏即散。此二病本。出生眾苦。令彼離苦。",
    "X75n1513_001:0268b19": "而獲安隱。當用止觀。以為其藥。病瘳藥廢。醫亦不立。",
    "X75n1513_001:0268b20": "則止觀者。乃假名字。即假即空。言語道斷。以大悲故。",
    "X75n1513_001:0268b21": "無說而說。此摩訶止觀之所為作也。然其文義深廣。",
    "X75n1513_001:0268b22": "汪汪無涯。譬如大海。孰得其際。以大悲故。復作方便。",
    "X75n1513_001:0268b23": "便甞一滴。知百川味。便由一漚。見全潮體。故於大經",
    "X75n1513_001:0268b24": "之外。又為此書詞簡旨。要讀之易曉。應病之藥盡在",
    "X75n1513_001:0268c01": "是矣。善用藥者。不治已病。止乎其未散。觀乎其未昏。",
    "X75n1513_001:0268c02": "方止方觀。而未甞昏。未甞散也。如鳥雙翼。如車兩輪。",
    "X75n1513_001:0268c03": "窮遠極高。無往不可。及其至也。不出於此。烏乎。不知",
    "X75n1513_001:0268c04": "則止。知止觀之。可以入道者。可不勉哉。此書智者親",
    "X75n1513_001:0268c05": "造。而未行於世。明智大師中立鏤板。以傳立之高行。",
    "X75n1513_001:0268c06": "人所尊敬。此書流傳其必廣矣。晁公序仁王護國般",
    "X75n1513_001:0268c07": "若經疏云。陳隋間。天台智者。遠稟龍樹。立一大教。九",
    "X75n1513_001:0268c08": "傳而至荊溪。荊溪復傳而至新羅。曰法融。曰理應。曰",
    "X75n1513_001:0268c09": "純英。故此教播於日本。而海外盛矣。屬中原喪乱。典",
    "X75n1513_001:0268c10": "籍蕩滅。雖此教是為不可亡者。亦難乎其存也。然杲",
    "X75n1513_001:0268c11": "日將出。而曉霞先升。真人應運。而文明自見。我有宋",
    "X75n1513_001:0268c12": "之初。此教乃漸航海入吳越。今世所傳三大部之類",
    "X75n1513_001:0268c13": "是也然。尚有留而不至。與夫至而非其本真者。仁王",
    "X75n1513_001:0268c14": "經疏先至。有二本。眾咸斥其偽。昔法智既納日本信",
    "X75n1513_001:0268c15": "禪師所寄辟支佛髮。答其所問二十義。乃求其所謂",
    "X75n1513_001:0268c16": "仁王經疏信。即授諸海舶。無何中流大風驚濤。舶人",
    "X75n1513_001:0268c17": "念無以息龍神之怒。遽投斯疏以慰安之。法智乃求",
    "X75n1513_001:0268c18": "強起者。二僧詣信使讀誦以歸。不幸二僧死于日本。",
    "X75n1513_001:0268c19": "至元豐初。海賈乃持今仁王疏二卷來四明。於是老",
    "X75n1513_001:0268c20": "僧如恂因緣得之(云云)。又曰。智者慈注。盡法性為止",
    "X75n1513_001:0268c21": "觀。而源流釋迦之道。今方盛於越中。異日會當周於",
    "X75n1513_001:0268c22": "天下。豈獨是書之不可掩哉。大抵吾宗所以異他宗。",
    "X75n1513_001:0268c23": "不容同世竝語者。其唯三千乎。其唯觀具乎(楊陳晁各有傳)。",
    "X75n1513_001:0268c24": "附隋觀法師",
    "X75n1513_001:0269a01": "真觀范姓。錢塘人。其母以誦藥王觀音品求嗣得師",
    "X75n1513_001:0269a02": "師。少有節操。舌紫羅紋。手現奇相。誦法華經日終一",
    "X75n1513_001:0269a03": "卷。從師聽十誦律超勝前標。忽夢人曰。汝有大根。何",
    "X75n1513_001:0269a04": "守小道。師遂學摩訶衍。質疑問難。塘揬玄門。時諺曰。",
    "X75n1513_001:0269a05": "錢塘有真觀。當天下一半。僧師求陳伯智薦於智者。",
    "X75n1513_001:0269a06": "請受禪觀。智者以師年臈俱齊。止為法兄弟。高談寂",
    "X75n1513_001:0269a07": "照。金石相宣。後於靈隱山建南天竺寺居焉。甞講法",
    "X75n1513_001:0269a08": "華以為心要。受持讀誦。躬自書弘。五種法師於斯乎",
    "X75n1513_001:0269a09": "在。每盥洗遺渧。地不為濡。人皆異之。一日皐亭神請",
    "X75n1513_001:0269a10": "講法華。感神捨祠為寺。司馬李子深。請講涅槃至現",
    "X75n1513_001:0269a11": "病品。夢三人把旛告云。淨居天遣迎續。便臥疾。夢與",
    "X75n1513_001:0269a12": "智者同輦。翼佛還山。覺而嘆曰。昔謂六十二應。終講",
    "X75n1513_001:0269a13": "法華力。更延一紀。今七十四。後致斯驗。生期畢矣。乃",
    "X75n1513_001:0269a14": "啟手足曰。欲出生死。宜須持戒。修定學慧。弘通正法。",
    "X75n1513_001:0269a15": "勿空過也。時聞空中伎樂之聲。至中夜。跏趺示寂。師",
    "X75n1513_001:0269a16": "即下天竺靈山寺開山始祖。行業神異。章安頂師手。",
    "X75n1513_001:0269a17": "撰別傳紀德。歲久弗存。今唯見之於續高僧傳。師冢",
    "X75n1513_001:0269a18": "塔猶在慈雲。式甞重修之。具靈苑集。其略曰。師志在",
    "X75n1513_001:0269a19": "佛乘。道契惟極。出不順帝王公候。大勢所臨處。不為",
    "X75n1513_001:0269a20": "博藝辨。達大名所乱軒。軒然于世表。邈乎不可得。而",
    "X75n1513_001:0269a21": "擬今土門自開。一無遺物。又不知全身從多寶以證",
    "X75n1513_001:0269a22": "經乎。像佛壠以化往乎。作六詩以奉標識。有云王候",
    "X75n1513_001:0269a23": "曾不屈(隋主三徵。秦王兩延。皆辭以疾)。个是出家身。白骨已為土。清",
    "X75n1513_001:0269a24": "風猶凜人。家隳方事葺。寺廢亦重新。獨有不濡地。無",
    "X75n1513_001:0269b01": "人繼後塵。",
    "X75n1513_001:0269b03": "釋門正統第一"
}