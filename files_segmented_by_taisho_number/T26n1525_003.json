{
    "T26n1525_003:0242c26": "彌勒菩薩所問經論卷第三",
    "T26n1525_003:0242c28": "後魏天竺三藏菩提流支譯",
    "T26n1525_003:0242c29": "問曰：「云何於諸世間心不疲惓？」答曰：「於見道",
    "T26n1525_003:0243a01": "時離身見等疲惓因故。此明何義？以諸凡夫",
    "T26n1525_003:0243a02": "取我相故，為生死等種種諸苦之所逼惱，於",
    "T26n1525_003:0243a03": "世間中生疲惓心。諸菩薩等見法體時，皆悉",
    "T26n1525_003:0243a04": "遠離著我相等，是故菩薩於諸世間心不疲",
    "T26n1525_003:0243a05": "惓。「又復所以於諸世間心不疲惓，以得遠離",
    "T26n1525_003:0243a06": "五怖畏故。此明何義？以世間眾生未離不活",
    "T26n1525_003:0243a07": "等五怖畏故，於諸世間生疲惓心。菩薩離不",
    "T26n1525_003:0243a08": "活等五種怖畏，以離我相等故，具足修集功",
    "T26n1525_003:0243a09": "德智慧，是故菩薩於諸世間心不疲惓。「又得",
    "T26n1525_003:0243a10": "一味利他心故心不疲惓。此明何義？以諸菩",
    "T26n1525_003:0243a11": "薩依慈悲心起利他行，深心善修，猶如大海",
    "T26n1525_003:0243a12": "同一鹹味。菩薩亦爾，為利益他一味心故，以",
    "T26n1525_003:0243a13": "諸菩薩利益他行即是自利，為利眾生修集",
    "T26n1525_003:0243a14": "諸行，是故菩薩於諸世間心不疲惓。「又以菩",
    "T26n1525_003:0243a15": "薩得安住心故，於諸世間心不疲惓。此明何",
    "T26n1525_003:0243a16": "義？以諸菩薩乃至惡道，所謂活地獄、黑繩地",
    "T26n1525_003:0243a17": "獄、合地獄、叫喚地獄、多波那地獄、波多波",
    "T26n1525_003:0243a18": "那地獄、阿鼻地獄、究究羅地獄、死屍地獄、",
    "T26n1525_003:0243a19": "刀林地獄、劍林地獄、劈裂地獄、安浮陀地",
    "T26n1525_003:0243a20": "獄、阿波波地獄、阿吒吒地獄、憂鉢羅地獄、拘",
    "T26n1525_003:0243a21": "勿頭地獄、香地獄、分陀利地獄、波頭摩地獄，",
    "T26n1525_003:0243a22": "種種寒熱受諸苦惱，及泥犁中、畜生、餓鬼、修",
    "T26n1525_003:0243a23": "羅、人、天互相殺害，共相食噉牽挽追求，或生",
    "T26n1525_003:0243a24": "或退，起於我慢嫉妬瞋恨，恩愛別離、怨憎合",
    "T26n1525_003:0243a25": "會、老病死等憂悲苦惱，如是種種諸苦惱相，",
    "T26n1525_003:0243a26": "見聞愛離利益眾生，其心一向不退不轉，畢",
    "T26n1525_003:0243a27": "竟安住大菩提心，是名菩薩於諸世間心不",
    "T26n1525_003:0243a28": "疲惓。「又不疲惓者，以願堅固故。此明何義？以",
    "T26n1525_003:0243a29": "諸菩薩依大慈悲等起利益眾生行，畢竟得",
    "T26n1525_003:0243b01": "深心根本諸行，善知堅固心故，隨順諸願作",
    "T26n1525_003:0243b02": "利益行，是故菩薩於諸世間心不疲惓。」問曰：",
    "T26n1525_003:0243b03": "「何者名為菩薩摩訶薩堅固之願？」答曰：「有五",
    "T26n1525_003:0243b04": "種法，名為菩薩堅固之願。何等為五？一者、聲",
    "T26n1525_003:0243b05": "聞乘不能動轉；二者、辟支佛乘不能動轉；三",
    "T26n1525_003:0243b06": "者、諸外道論不能動轉；四者、一切諸魔不能",
    "T26n1525_003:0243b07": "動轉；五者、不以無因無緣自然動轉，是故菩",
    "T26n1525_003:0243b08": "薩於諸世間心不疲惓。「復有五法，於諸世間",
    "T26n1525_003:0243b09": "心不疲惓。何等為五？一者、若見衰損利益，心",
    "T26n1525_003:0243b10": "無憂喜；二者、所作已辦如實知道故；三者、如",
    "T26n1525_003:0243b11": "實知道果故；四者、自身得寂靜故；五者、拔諸",
    "T26n1525_003:0243b12": "眾生苦惱心故，是故菩薩於諸世間心不疲",
    "T26n1525_003:0243b13": "惓。「又不疲惓者，以得大慈大悲心故。此明",
    "T26n1525_003:0243b14": "何義？以諸菩薩得大悲心，見諸眾生沒溺生",
    "T26n1525_003:0243b15": "等極苦淤泥，無明所盲、貪愛所縛無所歸依，",
    "T26n1525_003:0243b16": "菩薩以得慈悲心力，智慧為首勤行精進拔",
    "T26n1525_003:0243b17": "眾生苦，為諸眾生於世間中受苦惱業，是故",
    "T26n1525_003:0243b18": "菩薩於諸世間心不疲惓。復有五法，知菩薩",
    "T26n1525_003:0243b19": "有大慈悲心。何等為五？一者、為與眾生安隱",
    "T26n1525_003:0243b20": "樂故，不惜一切資生之物；二者、不惜自身；三",
    "T26n1525_003:0243b21": "者、不護惜命；四者、修一切行不待多時；五者、",
    "T26n1525_003:0243b22": "怨親等悲，是故菩薩於諸世間心不疲惓。「又",
    "T26n1525_003:0243b23": "不疲惓者，能忍一切諸苦惱故。此明何義？以",
    "T26n1525_003:0243b24": "諸菩薩得依緣力，其心勇猛過無數劫能受",
    "T26n1525_003:0243b25": "苦惱，以能忍受一切苦惱，是故菩薩於諸世",
    "T26n1525_003:0243b26": "間心不疲惓。有五種法，於諸世間能受苦惱。",
    "T26n1525_003:0243b27": "何等為五？一者、信諸法無我；二者、信諸法空；",
    "T26n1525_003:0243b28": "三者、觀世間法；四者、觀諸業報；五者、觀察諸",
    "T26n1525_003:0243b29": "業已盡，為諸眾生於無量劫而受苦惱。「又不",
    "T26n1525_003:0243c01": "疲惓者，深心常求佛菩提故。此明何義？以諸",
    "T26n1525_003:0243c02": "菩薩常以深心樂於涅槃、求佛菩提以堅固",
    "T26n1525_003:0243c03": "增長，為一切眾生種菩提因緣、善根種子行世",
    "T26n1525_003:0243c04": "間行，是故菩薩於諸世間心不疲惓。復有五",
    "T26n1525_003:0243c05": "法，菩薩常求無上菩提。何等為五？一者、不同",
    "T26n1525_003:0243c06": "餘乘智勝餘乘故；二者、世間最上首故；三者、",
    "T26n1525_003:0243c07": "自度身故；四者、度他人故；五者、具足一切功",
    "T26n1525_003:0243c08": "德藏故。「又不疲惓者，以為教化諸眾生故。此",
    "T26n1525_003:0243c09": "明何義？菩薩長夜為諸世間可化眾生隨順",
    "T26n1525_003:0243c10": "教化，為斷眾生世間苦惱，雖為種種苦箭所",
    "T26n1525_003:0243c11": "射，而於世間心不疲惓。又教化眾生者，觀眾",
    "T26n1525_003:0243c12": "生心，隨諸眾生於五乘法應受化者，而授與",
    "T26n1525_003:0243c13": "之。何等為五？一者、應正遍知乘；二者、辟支佛",
    "T26n1525_003:0243c14": "乘；三者、聲聞乘；四者、天乘；五者、人乘。「又不疲",
    "T26n1525_003:0243c15": "惓者，勇健無畏故。此明何義？以諸菩薩依大",
    "T26n1525_003:0243c16": "智慧力故、依勇猛無畏力故，雖為世間苦箭",
    "T26n1525_003:0243c17": "所射，而於世間不生疲惓。有五種法，得知菩",
    "T26n1525_003:0243c18": "薩勇猛無畏。何等為五？一者、衰損敗壞其心",
    "T26n1525_003:0243c19": "不憂；二者、成就一切諸利益法其心不喜；三",
    "T26n1525_003:0243c20": "者、受諸苦惱其心不慼；四者、得諸勝樂其心",
    "T26n1525_003:0243c21": "不欣；五者、瞋喜二相不可測知，是名菩薩勇",
    "T26n1525_003:0243c22": "健無畏應知。「又不疲惓者，不著身命故。此",
    "T26n1525_003:0243c23": "明何義？以世間人著身命故，常為生死苦箭",
    "T26n1525_003:0243c24": "所射，厭背世間生疲惓心。是故菩薩樂作利",
    "T26n1525_003:0243c25": "益諸眾生事，如實知身命故，棄而不著，為欲",
    "T26n1525_003:0243c26": "利益一切眾生，是故菩薩於諸世間心不疲",
    "T26n1525_003:0243c27": "惓。菩薩能知五種法故，不著自身。何等為",
    "T26n1525_003:0243c28": "五？一者、知身不從過去世來；二者、知身不向",
    "T26n1525_003:0243c29": "未來世去；三者、知身非堅固法；四者、知身無",
    "T26n1525_003:0244a01": "實神我；五者、知身無實我所，是故菩薩不著",
    "T26n1525_003:0244a02": "自身。菩薩能知五種法故，不貪著命。何等為",
    "T26n1525_003:0244a03": "五？一者、依智慧活不依邪命；二者、怖畏一切",
    "T26n1525_003:0244a04": "諸不善法；三者、觀無始世來未曾不死；四者、",
    "T26n1525_003:0244a05": "等共一切諸眾生有；五者、不可常保。",
    "T26n1525_003:0244a06": "「又不疲惓者，不著自樂故。此明何義？以諸眾",
    "T26n1525_003:0244a07": "生著自身樂，受種種苦生疲惓心。菩薩捨自",
    "T26n1525_003:0244a08": "身樂、拔眾生苦，是故菩薩於諸世間心不疲",
    "T26n1525_003:0244a09": "惓。菩薩如實知五種法不求自樂。何等為五？",
    "T26n1525_003:0244a10": "一者、知樂如水泡；二者、知樂敗壞時苦；三",
    "T26n1525_003:0244a11": "者、得世間方便，以諸菩薩依善知識聽聞正",
    "T26n1525_003:0244a12": "法，繫念思惟以為根本，得身及眾生出世方",
    "T26n1525_003:0244a13": "便；四者、不依他智；五者、依自智力。",
    "T26n1525_003:0244a14": "「又不疲惓者，現見一切諸白法故。此明何義？",
    "T26n1525_003:0244a15": "以諸菩薩依丈夫力得果報故，以諸白法依",
    "T26n1525_003:0244a16": "丈夫力故，無量劫事現見如夢，於未來世不",
    "T26n1525_003:0244a17": "依他力，依自丈夫力修集諸白法。作是思惟：",
    "T26n1525_003:0244a18": "『一切種智非他能與，依自力得。』是故菩薩知",
    "T26n1525_003:0244a19": "不依他，自發精進修集諸行，速得阿耨多羅",
    "T26n1525_003:0244a20": "三藐三菩提。如佛告阿難：『唯精進波羅蜜能",
    "T26n1525_003:0244a21": "得大菩提。』是故菩薩於諸世間心不疲惓。「又",
    "T26n1525_003:0244a22": "不疲惓者，以證自然智故。此明何義？以諸菩",
    "T26n1525_003:0244a23": "薩過疲惓因，是故成就不疲惓心，善知一切",
    "T26n1525_003:0244a24": "諸因緣法，依法生法次第增長猶如梯橙，依",
    "T26n1525_003:0244a25": "般若根本成就精進，是故速證阿耨多羅三",
    "T26n1525_003:0244a26": "藐三菩提。",
    "T26n1525_003:0244a27": "「又不退不轉等諸句，餘一切修多羅中廣說，",
    "T26n1525_003:0244a28": "應知。又復有義，言不退者以得成就深心法",
    "T26n1525_003:0244a29": "故。「又不退者，以得成就行心捨心故。言不轉",
    "T26n1525_003:0244b01": "者，以得成就深心法故。降伏一切諸魔怨敵",
    "T26n1525_003:0244b02": "者，以得成就善知迴向方便心故。如實知一",
    "T26n1525_003:0244b03": "切法自體相者，以得成就善知方便故。於諸",
    "T26n1525_003:0244b04": "世間心不疲惓者，以得成就大慈大悲心故。",
    "T26n1525_003:0244b05": "以心不疲惓故，不依他智速疾成就阿耨多羅",
    "T26n1525_003:0244b06": "三藐三菩提者，以得成就般若波羅蜜故。是",
    "T26n1525_003:0244b07": "故，佛告彌勒菩薩摩訶薩言：『菩薩摩訶薩畢",
    "T26n1525_003:0244b08": "竟成就八法，不退阿耨多羅三藐三菩提。』如",
    "T26n1525_003:0244b09": "是等。」",
    "T26n1525_003:0244b10": "問曰：「何故如來唯說八法，不多不少？」答曰：「此",
    "T26n1525_003:0244b11": "非正問。何以故？若多若少俱致問故。然佛世",
    "T26n1525_003:0244b12": "尊非無因緣說此八法，以此八法具足成就",
    "T26n1525_003:0244b13": "菩提因故。此明何義？成就深心乃至般若波",
    "T26n1525_003:0244b14": "羅蜜，畢竟成就此八種法，具足菩薩功德智",
    "T26n1525_003:0244b15": "慧，速疾成就一切種智。以此八法具足成就",
    "T26n1525_003:0244b16": "佛菩提因，是故如來唯說八法不多不少。「又",
    "T26n1525_003:0244b17": "復所以唯說八法，以攝菩薩道故。此明何",
    "T26n1525_003:0244b18": "義？略說菩薩有二種道：一者、方便差別道；二",
    "T26n1525_003:0244b19": "者、慧道。成就深心乃至方便等諸句，示現方",
    "T26n1525_003:0244b20": "便差別道；成就般若波羅蜜者，示現慧道。是",
    "T26n1525_003:0244b21": "故《文殊師利問菩提經》中，聖者文殊師利言：",
    "T26n1525_003:0244b22": "『諸天子！菩薩摩訶薩略道有二，以是略道速",
    "T26n1525_003:0244b23": "得阿耨多羅三藐三菩提。何等為二？一者、",
    "T26n1525_003:0244b24": "方便道；二者、慧道。方便道者知攝善法，智",
    "T26n1525_003:0244b25": "慧道者如實知諸法智；又方便者觀諸眾生，",
    "T26n1525_003:0244b26": "智慧者離諸法智；又方便者知諸法相應，智",
    "T26n1525_003:0244b27": "慧者知諸法不相應智；又方便者觀因道，智",
    "T26n1525_003:0244b28": "慧者滅因道智；又方便者知諸法差別，智慧",
    "T26n1525_003:0244b29": "者知諸法無差別智；又方便者莊嚴佛土，智",
    "T26n1525_003:0244c01": "慧者莊嚴佛土平等無差別智；又方便者入",
    "T26n1525_003:0244c02": "眾生諸根行，智慧者不見眾生智；又方便者",
    "T26n1525_003:0244c03": "得至道場，智慧者能證一切佛菩提法智。』以",
    "T26n1525_003:0244c04": "是義故，但說八法不多不少。「又復所以但說",
    "T26n1525_003:0244c05": "八法，以攝助道斷道故。此明何義？即彼修",
    "T26n1525_003:0244c06": "多羅中說：『復次，天子！諸菩薩摩訶薩復有二",
    "T26n1525_003:0244c07": "種略道，諸菩薩摩訶薩以是二道疾得阿耨",
    "T26n1525_003:0244c08": "多羅三藐三菩提。何等為二？一者、助道；二",
    "T26n1525_003:0244c09": "者斷道。助道者五波羅蜜，斷道者般若波羅",
    "T26n1525_003:0244c10": "蜜。』又從深心乃至方便以為助道，攝五波",
    "T26n1525_003:0244c11": "羅蜜：成就捨心攝檀波羅蜜；成就行心攝尸",
    "T26n1525_003:0244c12": "波羅蜜；成就深心攝羼提波羅蜜；成就善",
    "T26n1525_003:0244c13": "知迴向方便心、成就善知方便，攝毘離耶波",
    "T26n1525_003:0244c14": "羅蜜；成就大慈心、成就大悲心，攝禪波羅",
    "T26n1525_003:0244c15": "蜜；成就般若波羅蜜攝斷道，如是有礙道無",
    "T26n1525_003:0244c16": "礙道、有漏無漏等，皆可類解應知。「又攝有量",
    "T26n1525_003:0244c17": "無量道故，如彼經中說：『復有二種略道。何",
    "T26n1525_003:0244c18": "等為二？一者、有量道；二者、無量道。有量道者",
    "T26n1525_003:0244c19": "取相分別，無量道者不取相分別。』又從深心",
    "T26n1525_003:0244c20": "乃至方便等七句，取相分別攝有量道應知；",
    "T26n1525_003:0244c21": "如是成就般若波羅蜜，不取相分別攝無量",
    "T26n1525_003:0244c22": "道應知。如是四家四攝四無量三十七品，諸",
    "T26n1525_003:0244c23": "菩薩摩訶薩一切功德，隨義相應八法皆攝應",
    "T26n1525_003:0244c24": "知。」",
    "T26n1525_003:0244c25": "問曰：「應說深心義，云何深心義？」答曰：「深心",
    "T26n1525_003:0244c26": "義者，心實不住非心相應慢使異相、五陰相",
    "T26n1525_003:0244c27": "應起業修行增長因果，深心因相違涅槃，果相",
    "T26n1525_003:0244c28": "違，修行善根非心相應，行屬陰聚體隨順涅",
    "T26n1525_003:0244c29": "槃果，如因聞慧生餘慧等，是名深心。又深心",
    "T26n1525_003:0245a01": "者，心少時住離心相應，善根行體依行起行，",
    "T26n1525_003:0245a02": "猶如流水次第生法，是名深心。「又深心者，依",
    "T26n1525_003:0245a03": "種子生，猶如乳等一切白法，隨順因緣修行",
    "T26n1525_003:0245a04": "善法，是名深心。又深心者，如久卷物雖暫牽",
    "T26n1525_003:0245a05": "舒放還依本，深心亦爾，隨本因作法還續如",
    "T26n1525_003:0245a06": "本，不可說一不可說異，是名深心。又深心",
    "T26n1525_003:0245a07": "者，修學白法名為深心。又深心者，修行一切",
    "T26n1525_003:0245a08": "諸善根法，成就不失不增不減大涅槃法，名",
    "T26n1525_003:0245a09": "為深心。」",
    "T26n1525_003:0245a10": "問曰：「如《毘摩羅吉利致所說經》說，菩薩摩訶",
    "T26n1525_003:0245a11": "薩修無量行有無量心。此深心者，為起何行？」",
    "T26n1525_003:0245a12": "答曰：「此深心者，悉能發起求佛菩提一切諸",
    "T26n1525_003:0245a13": "行，是名深心。何以故？以此深心發生一切菩",
    "T26n1525_003:0245a14": "提因故，悉能增長諸功德力，譬如尸羅。此明",
    "T26n1525_003:0245a15": "何義？如持戒人得善根尸羅，一切善法無量",
    "T26n1525_003:0245a16": "差別悉名尸羅，而身口意三業成就名為尸",
    "T26n1525_003:0245a17": "羅。何以故？身口意業與諸善法為根本故。深",
    "T26n1525_003:0245a18": "心亦爾，與佛菩提因一切善行以為根本故。",
    "T26n1525_003:0245a19": "是故《伽耶山頂經》中，月淨光德天子問文殊",
    "T26n1525_003:0245a20": "師利言：『諸菩薩摩訶薩深淨心，以何為本？』文",
    "T26n1525_003:0245a21": "殊師利答言：『天子！諸菩薩摩訶薩深淨心，以",
    "T26n1525_003:0245a22": "阿耨多羅三藐三菩提心為本。』以是義故，此",
    "T26n1525_003:0245a23": "修多羅中所說深心，菩提心為本。如《金剛密",
    "T26n1525_003:0245a24": "迹經》中說，諸菩薩摩訶薩深心功德不誑世",
    "T26n1525_003:0245a25": "間，以是故說為菩提因應知。」",
    "T26n1525_003:0245a26": "問曰：「以何義故，得言菩薩成就深心？」答曰：",
    "T26n1525_003:0245a27": "「以一切所治法不能動轉故。此明何義？以種",
    "T26n1525_003:0245a28": "種苦惱不能動轉一切菩薩求菩提心，彼時",
    "T26n1525_003:0245a29": "菩薩名為成就深心應知。「又諸菩薩他身樂",
    "T26n1525_003:0245b01": "心有力降伏自身樂心故。此明何義？以彼菩",
    "T26n1525_003:0245b02": "薩自求樂心，為與他樂深心降伏，彼時菩薩",
    "T26n1525_003:0245b03": "名為成就深心應知。「又成就深心者，以至究",
    "T26n1525_003:0245b04": "竟故。此明何義？以依深心下中上法次第增",
    "T26n1525_003:0245b05": "長，乃至畢竟堅固名為成就深心應知。「又成",
    "T26n1525_003:0245b06": "就深心者，以起難捨能捨心故。此明何義？若",
    "T26n1525_003:0245b07": "諸菩薩修行檀等難行布施，深心發起修行",
    "T26n1525_003:0245b08": "等心，彼時菩薩名為成就深心應知。如《聖者",
    "T26n1525_003:0245b09": "無盡意經》中說：『以頭施等難捨能捨。』名為成",
    "T26n1525_003:0245b10": "就深心應知。「又成就深心者，以能降伏慳嫉",
    "T26n1525_003:0245b11": "等心故。此明何義？以諸菩薩得畢竟成就深",
    "T26n1525_003:0245b12": "心，能降伏慳嫉等菩提道相違法，彼時菩薩",
    "T26n1525_003:0245b13": "名為成就深心應知。如《聖者無盡意經》中說：",
    "T26n1525_003:0245b14": "『大德舍利弗！諸菩薩深心者，降伏嫉妬教化",
    "T26n1525_003:0245b15": "慳嫉眾生故。』如是等名為成就深心應知。「又",
    "T26n1525_003:0245b16": "成就深心者，以因果不盡故。此明何義？以諸",
    "T26n1525_003:0245b17": "菩薩深心因果無盡，彼時名為柔軟菩薩應",
    "T26n1525_003:0245b18": "知。因不盡者，修行廣大無量無邊故。果不",
    "T26n1525_003:0245b19": "盡者，一切佛法無量無邊，以不斷絕三寶因",
    "T26n1525_003:0245b20": "故。又《無盡意經》中說：『菩薩深心修行施等，以",
    "T26n1525_003:0245b21": "其能捨一切物故，是名菩薩成就修行。』如是",
    "T26n1525_003:0245b22": "等。又言：『大德舍利弗！諸佛如來十力四無所",
    "T26n1525_003:0245b23": "畏十八不共法，略說乃至一切佛法皆不可",
    "T26n1525_003:0245b24": "盡，是故深心亦不可盡。』以修行果不可盡故，",
    "T26n1525_003:0245b25": "故言菩薩成就深心。「又成就深心者，依此經",
    "T26n1525_003:0245b26": "說應知，以此經中說：『彌勒！若菩薩摩訶薩聞",
    "T26n1525_003:0245b27": "讚歎佛及毀呰佛，其心畢竟於阿耨多羅三",
    "T26n1525_003:0245b28": "藐三菩提堅固不動，如是若聞讚歎法僧毀",
    "T26n1525_003:0245b29": "呰法僧亦復如是。』菩薩如是如實見知十二",
    "T26n1525_003:0245c01": "因緣，即知諸佛如來法身，於三寶中成堅固",
    "T26n1525_003:0245c02": "心，以得無漏智畢竟深心故，一切外道諸魔",
    "T26n1525_003:0245c03": "怨敵不能退轉，是故菩薩成就深心。」",
    "T26n1525_003:0245c04": "問曰：「以何義故，先說深心次說修行？」答曰：",
    "T26n1525_003:0245c05": "「以彼修行是證智因故。此明何義？以修行心",
    "T26n1525_003:0245c06": "能與深心作證因故、以起大慈大悲心故，此",
    "T26n1525_003:0245c07": "心即是護持佛果應知，而彼深心不可得見。",
    "T26n1525_003:0245c08": "以依深心故，眼耳等識於境界中不能發起",
    "T26n1525_003:0245c09": "損害等心，為利益他離殺等行示現彼心，以",
    "T26n1525_003:0245c10": "是義故說深心後次說修行應知。又復示現",
    "T26n1525_003:0245c11": "次第義故。此明何義？一切諸法應當如是次",
    "T26n1525_003:0245c12": "第生故，先說深心後說修行。」",
    "T26n1525_003:0245c13": "問曰：「云何修行義？」答曰：「為利益他起不損",
    "T26n1525_003:0245c14": "害深心身口意業，攝自利行及利他行，是名",
    "T26n1525_003:0245c15": "修行。」問曰：「云何菩薩成就修行？」答曰：「以不",
    "T26n1525_003:0245c16": "共外道、聲聞、辟支佛故。此明何義？以諸外道",
    "T26n1525_003:0245c17": "求世間樂修善業道，貪著世間樂果報故，所",
    "T26n1525_003:0245c18": "修諸行成世間果，以其成就世間果故，彼不",
    "T26n1525_003:0245c19": "能得成就修行。又以聲聞、辟支佛等求涅槃",
    "T26n1525_003:0245c20": "樂，修善業道離大悲心，成就小乘涅槃果故，",
    "T26n1525_003:0245c21": "彼聲聞人於菩薩果不得名為成就修行。菩",
    "T26n1525_003:0245c22": "薩過於一切世間，見諸世間種種過失，乃至",
    "T26n1525_003:0245c23": "不著轉輪聖王樂果報等，雖復能證小乘涅",
    "T26n1525_003:0245c24": "槃，依大慈悲勇猛心故，捨涅槃樂求佛菩",
    "T26n1525_003:0245c25": "提，修行十善業，為救一切諸眾生故，攝大",
    "T26n1525_003:0245c26": "勝願，其心唯以一切種智以為究竟，是故菩",
    "T26n1525_003:0245c27": "薩不同一切外道、聲聞、辟支佛等修行十善",
    "T26n1525_003:0245c28": "業道，是故名為成就修行。",
    "T26n1525_003:0245c29": "「又成就修行者，受持增上十善業道故。此明",
    "T26n1525_003:0246a01": "何義？以菩薩修行過於聲聞、辟支佛等十善",
    "T26n1525_003:0246a02": "業道，是故名為成就修行。諸菩薩摩訶薩有",
    "T26n1525_003:0246a03": "五種法，勝於聲聞十善業道。何等為五？一者、",
    "T26n1525_003:0246a04": "專心修行故；二者、常修行故；三者、為安隱自",
    "T26n1525_003:0246a05": "身故；四者、為安隱他身故；五者、善清淨故。專",
    "T26n1525_003:0246a06": "心修行者，畢竟不離一味心故。常修行者不",
    "T26n1525_003:0246a07": "斷不絕，不休息故。為安隱自身者，為自身取",
    "T26n1525_003:0246a08": "人天安隱及大菩提故。為安隱他身者，為與",
    "T26n1525_003:0246a09": "一切眾生安隱，畢竟迴向大菩提故，以救過",
    "T26n1525_003:0246a10": "於無數眾生故。善清淨者，不破故、不點故、不",
    "T26n1525_003:0246a11": "污故、無所屬故、善究竟故、不食故、智者讚",
    "T26n1525_003:0246a12": "歎故。破者，少分修治少分不修治故名為破；",
    "T26n1525_003:0246a13": "是故菩薩具足修治名為不破。點者，自不修",
    "T26n1525_003:0246a14": "行教他修行故名為點；是故菩薩自身修行",
    "T26n1525_003:0246a15": "教他修行名為不點。污者，自不修行不教他",
    "T26n1525_003:0246a16": "修，見他修行而心隨喜故名為污；是故菩薩",
    "T26n1525_003:0246a17": "具足修行名為不污。屬者，要依他智而能修",
    "T26n1525_003:0246a18": "行故名為屬；是故菩薩不依他智而能修行",
    "T26n1525_003:0246a19": "名無所屬。善究竟者，專念畢竟欲心，專念",
    "T26n1525_003:0246a20": "畢竟愛心，專念畢竟恭敬心，專念畢竟信心，",
    "T26n1525_003:0246a21": "專念畢竟畏心，專念畢竟無常心，以是義故",
    "T26n1525_003:0246a22": "名善究竟。食者，迴向於有取，有資生故名為",
    "T26n1525_003:0246a23": "食；是故菩薩不取於有名為不食。智者不讚",
    "T26n1525_003:0246a24": "歎者，聲聞、辟支佛乘中迴向世間，大乘中迴",
    "T26n1525_003:0246a25": "向聲聞、辟支佛乘故，名智者所不讚歎；是故",
    "T26n1525_003:0246a26": "菩薩，聲聞、辟支佛乘中不迴向世間，大乘中",
    "T26n1525_003:0246a27": "不迴向聲聞、辟支佛乘，是故名為智者讚歎。",
    "T26n1525_003:0246a28": "「又成就修行者，出過一切諸世間故。此明何",
    "T26n1525_003:0246a29": "義？以諸菩薩修行十善業道勝諸世間，是故",
    "T26n1525_003:0246b01": "名為成就修行應知！菩薩有五種法，修行十",
    "T26n1525_003:0246b02": "善業道，能過一切世間。何等為五？一者、願；",
    "T26n1525_003:0246b03": "二者、安隱；三者、深心；四者、善清淨；五者、方便。",
    "T26n1525_003:0246b04": "「願者，菩薩摩訶薩凡所發願，一切凡夫、聲聞、",
    "T26n1525_003:0246b05": "辟支佛無如是願，是故菩薩依願修行十善",
    "T26n1525_003:0246b06": "業道，則能出過一切世間。如摩訶衍修多羅",
    "T26n1525_003:0246b07": "中《無垢德女所說經》言：『尊者目連！諸菩薩摩",
    "T26n1525_003:0246b08": "訶薩，從初發心乃至道場，常為一切世間天",
    "T26n1525_003:0246b09": "人而作福田，勝諸聲聞、辟支佛故。』「安隱者，以",
    "T26n1525_003:0246b10": "諸菩薩雖為一切世間極深重苦之所逼惱，不",
    "T26n1525_003:0246b11": "能迴轉取阿耨多羅三藐三菩提心，為阿耨",
    "T26n1525_003:0246b12": "多羅三藐三菩提故，專心修行十善業道，是",
    "T26n1525_003:0246b13": "故菩薩依安隱心修行十善業道，則能出過",
    "T26n1525_003:0246b14": "一切世間。「深心者，以最勝修行故，以諸菩薩",
    "T26n1525_003:0246b15": "最深愛心修行十善業道，是故菩薩依深心",
    "T26n1525_003:0246b16": "故修行十善業道，則能出過一切世間。「清淨",
    "T26n1525_003:0246b17": "者，除二地已上清淨菩薩。何以故？以諸菩",
    "T26n1525_003:0246b18": "薩摩訶薩等有三種清淨修行十善業道，是",
    "T26n1525_003:0246b19": "故菩薩依清淨修行十善業道，則能出過一",
    "T26n1525_003:0246b20": "切世間。「方便者，菩薩於何等法中，以何等方",
    "T26n1525_003:0246b21": "便修行十善業道，餘世間眾生無如是方便，",
    "T26n1525_003:0246b22": "是故菩薩依方便力修行十善業道，則能出",
    "T26n1525_003:0246b23": "過一切世間。「又成就修行者，以時等無量故。",
    "T26n1525_003:0246b24": "此明何義？以諸菩薩於無量世修行十善業",
    "T26n1525_003:0246b25": "道無量行等，是故菩薩成就修行。「又諸菩薩",
    "T26n1525_003:0246b26": "得五種法故，修行無量十善業道。何等為五？",
    "T26n1525_003:0246b27": "一者、無量世；二者、無量善法；三者、無量觀；四",
    "T26n1525_003:0246b28": "者、無量盡；五者、無量迴向。「無量世者，以諸",
    "T26n1525_003:0246b29": "菩薩過無量世修行十善業道，是故菩薩於",
    "T26n1525_003:0246c01": "無量時修行十善業道。「無量善法者，以諸菩",
    "T26n1525_003:0246c02": "薩修行無量善法，以彼善法無量，是故菩薩",
    "T26n1525_003:0246c03": "起無量善業道修行。如如來清淨毘尼大乘",
    "T26n1525_003:0246c04": "修多羅中說：『迦葉！如四大海滿中生酥，一",
    "T26n1525_003:0246c05": "切眾生之所受用；菩薩摩訶薩修集一切有",
    "T26n1525_003:0246c06": "為善根亦復如是，以諸菩薩迴向取彼無漏",
    "T26n1525_003:0246c07": "智故，能與一切眾生受用。』「無量觀者，以為無",
    "T26n1525_003:0246c08": "量眾生觀故，以諸菩薩非為有量眾生修行",
    "T26n1525_003:0246c09": "十善業道，不作是念：『我為若干眾生修集善",
    "T26n1525_003:0246c10": "根，不為若干眾生修集善根。』以諸菩薩觀一",
    "T26n1525_003:0246c11": "切眾生修集善根，是故菩薩善業無量。「無",
    "T26n1525_003:0246c12": "盡者，如如來清淨毘尼修多羅中說：『諸天子！",
    "T26n1525_003:0246c13": "譬如長者財富無量，是大捨者、行大慈者、行",
    "T26n1525_003:0246c14": "大悲者、大商主者，憐愍一切諸眾生故而修",
    "T26n1525_003:0246c15": "行者、不退心者，起如是心：「我能與彼一切眾",
    "T26n1525_003:0246c16": "生無量無邊安隱之樂。」諸天子！菩薩摩訶薩",
    "T26n1525_003:0246c17": "亦復如是，以住深心為諸眾生住安隱心起",
    "T26n1525_003:0246c18": "大精進心，作是思惟：「我當教化無量無邊苦",
    "T26n1525_003:0246c19": "惱眾生，皆悉安置涅槃樂中。」』是故菩薩修行",
    "T26n1525_003:0246c20": "無盡。「無量迴向者，如初地中起無量願行十",
    "T26n1525_003:0246c21": "盡句等。菩薩以彼十盡無量修行，善業道亦",
    "T26n1525_003:0246c22": "復無量，以依先迴向無量故，菩薩摩訶薩修",
    "T26n1525_003:0246c23": "行一切善業道，果亦復無量，是名無量迴",
    "T26n1525_003:0246c24": "向。",
    "T26n1525_003:0246c25": "「又成就修行者，以真實故。此明何義？以諸菩",
    "T26n1525_003:0246c26": "薩摩訶薩真實希有修行十善業道，是故菩",
    "T26n1525_003:0246c27": "薩成就修行。菩薩有五種法成就希有。何等",
    "T26n1525_003:0246c28": "為五？一者、起大勇猛心；二者、精進；三者、堅",
    "T26n1525_003:0246c29": "固；四者、慧；五者、果。「起大勇猛心者，發心能",
    "T26n1525_003:0247a01": "取阿耨多羅三藐三菩提，假使有人若以指",
    "T26n1525_003:0247a02": "鉗或一指節，能舉三千大千世界無量劫住，",
    "T26n1525_003:0247a03": "此事非難，發心能取阿耨多羅三藐三菩提",
    "T26n1525_003:0247a04": "是事為難，是故菩薩修行善業道成就希有。",
    "T26n1525_003:0247a05": "「精進者，菩薩作是思惟：『眾生能發大勇猛心，",
    "T26n1525_003:0247a06": "無量無邊勤精進者少不足言，若能精進求",
    "T26n1525_003:0247a07": "菩提者是最希有。』是故菩薩若欲求於第一",
    "T26n1525_003:0247a08": "希有無量功德，依大精進修善業道，是故菩",
    "T26n1525_003:0247a09": "薩修行善業道成就希有。「堅固者，以諸菩薩",
    "T26n1525_003:0247a10": "發大精進修行善業道，住第一希有堅固力",
    "T26n1525_003:0247a11": "中故，能進趣究竟精進，是故菩薩修行善業",
    "T26n1525_003:0247a12": "道成就希有。「慧者，菩薩作是思惟：『勇猛精",
    "T26n1525_003:0247a13": "進堅固等法，皆依般若根本而有，是故般若",
    "T26n1525_003:0247a14": "希有之法。何以故？以依般若得有勇猛精進",
    "T26n1525_003:0247a15": "堅固。』是故菩薩作是思惟：『依於般若希有之",
    "T26n1525_003:0247a16": "法修行善業道。』是故菩薩成就般若。「果者，以",
    "T26n1525_003:0247a17": "依修行善業道等故能生果，證得無量無邊",
    "T26n1525_003:0247a18": "一切佛法，是故成就希有之法。",
    "T26n1525_003:0247a19": "「又成就修行者，方便攝取故。此明何義？以諸",
    "T26n1525_003:0247a20": "菩薩依方便力攝取修行善業道故，不同聲",
    "T26n1525_003:0247a21": "聞辟支佛等，是故菩薩成就修行。菩薩有五",
    "T26n1525_003:0247a22": "種法攝取方便應知。何等為五？一者、時處智；",
    "T26n1525_003:0247a23": "二者、迴轉入智；三者、合智；四者、得意智；五者、",
    "T26n1525_003:0247a24": "次第智。「時處智者，以何等時應說如是法？以",
    "T26n1525_003:0247a25": "何等處應說如是法？隨何等時應如是化眾",
    "T26n1525_003:0247a26": "生？隨何等處應如是化眾生？彼一切如實知。",
    "T26n1525_003:0247a27": "以依如是如是時處智，如是如是教化眾生，",
    "T26n1525_003:0247a28": "是名時處智。「迴轉入智者，菩薩如實知諸眾",
    "T26n1525_003:0247a29": "生於外道法中應如是迴轉，如實知於佛法",
    "T26n1525_003:0247b01": "中應如是入，如實知如是迴轉，如實知置安",
    "T26n1525_003:0247b02": "樂中，如實知如是置佛法中，不復迴轉取外",
    "T26n1525_003:0247b03": "道法，彼處非十二因緣觀，是迴轉觀是名迴",
    "T26n1525_003:0247b04": "轉入智。「合智者，隨諸眾生以何等何等門相",
    "T26n1525_003:0247b05": "合善，知彼彼門依彼彼門合彼彼眾生，如信",
    "T26n1525_003:0247b06": "如力如分教化是名合智。「得意智者，知眾生",
    "T26n1525_003:0247b07": "意、知眾生信、知眾生求，如是知菩薩入彼修",
    "T26n1525_003:0247b08": "行入信入求入於言語，隨順彼故起可化事，",
    "T26n1525_003:0247b09": "如是起不迴轉，是名合智。「次第智者，知眾",
    "T26n1525_003:0247b10": "生業次第覺展轉覺，所謂聲聞乘中說布施持",
    "T26n1525_003:0247b11": "戒人天果報，說諸欲過，說在家染過，說出家",
    "T26n1525_003:0247b12": "利益，又說苦集滅道。次說須陀洹、斯陀含、阿",
    "T26n1525_003:0247b13": "那含、阿羅漢果，次說不可壞解脫，次說無礙。",
    "T26n1525_003:0247b14": "於辟支佛乘中，說貯積過散用利益，說在家",
    "T26n1525_003:0247b15": "過出家利益，說戲論過靜默利益，說聚落過",
    "T26n1525_003:0247b16": "阿蘭若利益，說多欲不知足過少欲知足利",
    "T26n1525_003:0247b17": "益，說護諸根門於食知量。初夜後夜精勤修",
    "T26n1525_003:0247b18": "行，說觀中念想過樂空閑處，說戒重三昧重",
    "T26n1525_003:0247b19": "般若重，不被譏呵讚歎自利益，讚歎深法非",
    "T26n1525_003:0247b20": "他知，如是等於大乘中次第憂波提舍布施",
    "T26n1525_003:0247b21": "持戒忍辱精進禪定智慧，次說實捨滅慧，是",
    "T26n1525_003:0247b22": "名次第智。「又成就修行者，發菩提心十句、願",
    "T26n1525_003:0247b23": "十句、盡十句，遠離退轉法，修行不退轉法，讚",
    "T26n1525_003:0247b24": "歎堅固精進，讚歎堅固心，讚歎安住智，是名",
    "T26n1525_003:0247b25": "菩薩成就修行。「又成就修行者，讚歎住地法，",
    "T26n1525_003:0247b26": "讚歎一向畢竟地法，說染退地法，讚歎清淨",
    "T26n1525_003:0247b27": "地法，讚歎能進趣地法，讚歎住地中間可得",
    "T26n1525_003:0247b28": "法，說地退法讚歎地果法，讚歎地習氣果法，",
    "T26n1525_003:0247b29": "是名菩薩成就修行。「又成就修行者說諸地，",
    "T26n1525_003:0247c01": "所謂歡喜地、離垢地、明地、焰地、難勝地、現前地、",
    "T26n1525_003:0247c02": "遠行地、不動地、善慧地、法雲地，是名菩薩成",
    "T26n1525_003:0247c03": "就修行。",
    "T26n1525_003:0247c04": "「又成就修行者，以諸菩薩深心攝取勝妙法",
    "T26n1525_003:0247c05": "故。此明何義？菩薩深心攝取妙法，為不斷絕",
    "T26n1525_003:0247c06": "三寶，為教化眾生行菩提行，為一切種智修",
    "T26n1525_003:0247c07": "善業道，是故菩薩成就修行善業道。「菩薩有",
    "T26n1525_003:0247c08": "五種法攝取妙法。何等為五？一者、為欲報諸",
    "T26n1525_003:0247c09": "佛恩；二者、為自身故令妙法常住；三者、供養",
    "T26n1525_003:0247c10": "佛故；四者、為欲利益無量眾生；五者、難得妙",
    "T26n1525_003:0247c11": "法故。「彼法復有五種法故，名為攝取妙法。何",
    "T26n1525_003:0247c12": "等為五？一者、自如實修行；二者、教他如實",
    "T26n1525_003:0247c13": "修行；三者、降伏諸魔惡刺；四者、捨黑阿波提",
    "T26n1525_003:0247c14": "舍；五者、攝取大阿波提舍諸比丘，是名菩薩",
    "T26n1525_003:0247c15": "成就修行。",
    "T26n1525_003:0247c16": "「又成就修行者，以所作業無可譏呵故。此明",
    "T26n1525_003:0247c17": "何義？以諸菩薩一切所作住持修行善業道",
    "T26n1525_003:0247c18": "等，皆不可譏呵，是名菩薩成就修行。有五種",
    "T26n1525_003:0247c19": "法，諸業成就不可譏呵。何等為五？一者、有",
    "T26n1525_003:0247c20": "所為作一切能成；二者、能得大果；三者、不違",
    "T26n1525_003:0247c21": "善法；四者、隨順清淨法；五者、德稱名聞，是名",
    "T26n1525_003:0247c22": "菩薩成就修行。」◎",
    "T26n1525_003:0247c23": "彌勒菩薩所問經論卷第三"
}