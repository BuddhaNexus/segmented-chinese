{
    "X26n0516_001:0205a03": "仁王護國般若波羅蜜多經科疏懸譚",
    "X26n0516_001:0205a05": "明京師慈慧寺開山比丘蜀東普真貴述",
    "X26n0516_001:0205a06": "△將釋此經。三。初歸敬請加。",
    "X26n0516_001:0205a07": "　稽首牟尼徧知覺　　仁王護國修多羅",
    "X26n0516_001:0205a08": "　十四忍內諸菩薩　　二八國中賢聖眾",
    "X26n0516_001:0205a09": "　令我有限名句味　　契彼無邊法性空",
    "X26n0516_001:0205a10": "　七難仗此盡潛消　　兆庶承斯增福慧",
    "X26n0516_001:0205a11": "回茲勝利祝",
    "X26n0516_001:0205a12": "皇圖。向等金剛同實際。",
    "X26n0516_001:0205a13": "△二開章懸敘。二。初舉數列章。",
    "X26n0516_001:0205a14": "將釋此經。未入文前。懸敘義門。開列十段。一教起因",
    "X26n0516_001:0205a15": "緣。二藏教所攝。三諸宗對辨。四分齊幽深。五教所被",
    "X26n0516_001:0205a16": "機。六總辨教體。七明經宗趣。八會通地位。九顯法護",
    "X26n0516_001:0205a17": "國。十部類品會。",
    "X26n0516_001:0205a18": "△二依列牒釋。十。初釋教起因緣。二。初諸教因緣。",
    "X26n0516_001:0205a19": "初中總明諸教因緣。顯諸佛設教。其意有五。一法爾",
    "X26n0516_001:0205a20": "故。謂一切諸佛。法爾皆於無盡世界。從大悲心。法爾",
    "X26n0516_001:0205a21": "常轉如是法輪。令諸羣生開迷令悟。故華嚴不思議",
    "X26n0516_001:0205a22": "品。明一切諸佛。能於一身。現化不可說不可說佛剎",
    "X26n0516_001:0205a23": "微塵數頭。一一頭。化爾所舌。一一舌。出爾所音聲。乃",
    "X26n0516_001:0205a24": "至文字句義。一一充滿一切法界。無有窮盡。問。此法",
    "X26n0516_001:0205b01": "爾義。唯屬華嚴。今何與此。答。此經既云。諸佛同說。文",
    "X26n0516_001:0205b02": "字句義皆同。即同華嚴法爾義也。況此經抑諸教之",
    "X26n0516_001:0205b03": "一。攝法爾為因。甚為切當。否則何言諸佛同說耶。二",
    "X26n0516_001:0205b04": "酬因故。謂宿願彌綸。昔因廣大。因行既普。果轉法輪。",
    "X26n0516_001:0205b05": "若無因行。教從何起。故法華云。我本立誓願。欲令一",
    "X26n0516_001:0205b06": "切眾。乃至化一切眾生。皆令入佛道等。三酬請故。謂",
    "X26n0516_001:0205b07": "法不孤起。托請方興。如水澄月現。機感應生。離機說",
    "X26n0516_001:0205b08": "法。誠無所用。故法華云。爾時諸梵王。及諸天帝釋。乃",
    "X26n0516_001:0205b09": "至恭敬合掌禮。請我轉法輪等。四顯理故。謂聖凡相",
    "X26n0516_001:0205b10": "異。真性一如。迷之謂岸移。悟之實舟動。故佛出興。為",
    "X26n0516_001:0205b11": "顯此理。故華嚴出現品云。如來成道。即三嘆奇哉。一",
    "X26n0516_001:0205b12": "切眾生。莫不具有如來智慧德相。但以妄想執著。而",
    "X26n0516_001:0205b13": "不證得。若離妄想。佛智現前等。五度生故。謂悲念無",
    "X26n0516_001:0205b14": "窮。度生恒切。然一有情不成佛者。非佛本願。故出真",
    "X26n0516_001:0205b15": "兆聖。專度有情。然上顯理度生。相從合說。須知通別。",
    "X26n0516_001:0205b16": "通則佛以一音演說法。眾生隨類各得解。別則說四",
    "X26n0516_001:0205b17": "諦法。顯生空理。度凡夫外道。說六度法。顯二空理。度",
    "X26n0516_001:0205b18": "不定性二乘。及利根凡夫。令入大乘。說一乘法。顯法",
    "X26n0516_001:0205b19": "界理。度定性不定性二乘。及地住菩薩。并上上根凡",
    "X26n0516_001:0205b20": "夫。令入一乘。究竟佛道。若克就佛意。則唯為大事因",
    "X26n0516_001:0205b21": "緣出現於世。欲令眾生開示悟入佛知見等。縱有多",
    "X26n0516_001:0205b22": "說。同歸一乘。如法華所明。",
    "X26n0516_001:0205b23": "△二本經因緣。二。初正明因緣。",
    "X26n0516_001:0205b24": "二別明本經因緣。智度論云。如須彌山。非無因緣。非",
    "X26n0516_001:0205c01": "小因緣。令得震動。今仁王教興。亦復如是。有十因緣。",
    "X26n0516_001:0205c02": "方得興起。",
    "X26n0516_001:0205c03": "一明護果故。謂首明護果。端在度生。不住相以冥真。",
    "X26n0516_001:0205c04": "觀體空而行化。理智無二。生佛一如。經云。觀身實相。",
    "X26n0516_001:0205c05": "觀佛亦然。言忘慮絕。徹底唯空。",
    "X26n0516_001:0205c06": "二明護因故。謂人能弘道。法若離人。無自傳理。修先",
    "X26n0516_001:0205c07": "悟法。人若離法。人憑何修。故法分三等。人列四依。總",
    "X26n0516_001:0205c08": "五十二位熏修。括一十四忍克證。理智淺深差別。入",
    "X26n0516_001:0205c09": "位長短各殊。憑此衛國。物阜民康。",
    "X26n0516_001:0205c10": "三破外執故。謂慧眼不徹。妄見空華。徧計性空。諸皆",
    "X26n0516_001:0205c11": "真實。後明十八空門。專破邪外計執。如一塵全收大",
    "X26n0516_001:0205c12": "地。百谷味具百川。慧鑑森然。幻影隨現。權小歸正。矧",
    "X26n0516_001:0205c13": "乎外邪。明若杲日。徧載經中。",
    "X26n0516_001:0205c14": "四示真修故。謂因行萬種。不出一心。斷伏證真。正繇",
    "X26n0516_001:0205c15": "五忍。諸位依為洪源。萬行恃作根本。佛不明示。出世",
    "X26n0516_001:0205c16": "無時。故茲剖分。令資入證。",
    "X26n0516_001:0205c17": "五令知忍智故。謂般若妙慧。證入不離一源。地位增",
    "X26n0516_001:0205c18": "明究竟必依五忍。諸佛極造玄淵。方乃同聲。匿王久",
    "X26n0516_001:0205c19": "居堂奧。故能讚頌。令知難思妙境。端在妙悟本心。脫",
    "X26n0516_001:0205c20": "或以賤使貴。元來不是家珍。",
    "X26n0516_001:0205c21": "六示二護體故。謂勝義平等。真俗有差。因果懸殊。心",
    "X26n0516_001:0205c22": "鑑無二。故所護一一從中。繇能護在在雙泯。圓滿玄",
    "X26n0516_001:0205c23": "旨。特為顯揚。豈同偏執。離波求水。",
    "X26n0516_001:0205c24": "七護國法利故。謂內外兩護。理事雖分。世出世間。不",
    "X26n0516_001:0206a01": "外真性。故內護方竟。護國即彰。引己驗之殊勳。作將",
    "X26n0516_001:0206a02": "來之勝益。所謂藥效。方可傳方。",
    "X26n0516_001:0206a03": "八托事顯法故。謂真空妙利。已見神功。大法恩深。投",
    "X26n0516_001:0206a04": "誠上報。故當機供華而感。吾佛變現以應。一多相即。",
    "X26n0516_001:0206a05": "大小五陳。以華驗法。實難思之幽關。將事顯理。皆普",
    "X26n0516_001:0206a06": "門之法界。",
    "X26n0516_001:0206a07": "九廣顯奉持故。謂法利深玄。聖凡叵測。獻華顯妙。變",
    "X26n0516_001:0206a08": "化難思。此示演說之權宜。必依如法而建立。欲令永",
    "X26n0516_001:0206a09": "遵聖教。愈久而愈不忘。",
    "X26n0516_001:0206a10": "十咐囑有在故。謂上之義趣。經中貫攝。流通未來。遐",
    "X26n0516_001:0206a11": "益羣品。不落斷常。免墮偏執。令生般若慧光。同修波",
    "X26n0516_001:0206a12": "羅蜜行。妙契勝義真空。觸事孤標實相。然此十因。全",
    "X26n0516_001:0206a13": "是此經旨趣。佛欲演斯妙旨。故名本經因緣。約佛則",
    "X26n0516_001:0206a14": "十義為因。以佛為此方說此故。約生則十義為緣。以",
    "X26n0516_001:0206a15": "生感佛。佛方說故。因緣和合。感應道交。簡非內外因",
    "X26n0516_001:0206a16": "緣。故名教起因緣。",
    "X26n0516_001:0206a17": "△二明十利益。",
    "X26n0516_001:0206a18": "若一一言利益者。即一泯相澄神益。二幻修妙行益。",
    "X26n0516_001:0206a19": "三同證真空益。四得入忍智益。五體真難思益。六明",
    "X26n0516_001:0206a20": "解中道益。七真慈護國益。八稱性供法益。九奉持建",
    "X26n0516_001:0206a21": "立益。十遐方遠為益。即十因緣。成十利益。一經大意。",
    "X26n0516_001:0206a22": "極此十重。此經之興。有自來矣。智論因緣。亦有十義。",
    "X26n0516_001:0206a23": "大同今經。避繁不引。",
    "X26n0516_001:0206a24": "△二釋藏教所攝。二。初明藏攝。三。初明三藏。",
    "X26n0516_001:0206b01": "第二藏教所攝者。於中二。一藏攝。二教攝。前中二。先",
    "X26n0516_001:0206b02": "藏。後攝。今初藏謂三藏二藏。他處云藏乘分攝。今云",
    "X26n0516_001:0206b03": "教者。以乘分不離五教故。通稱藏者。有二義。一含攝",
    "X26n0516_001:0206b04": "義。謂含攝一切所應知義。二出生義。出生一切無盡",
    "X26n0516_001:0206b05": "功德故。光明三藏。一修多羅。二毗柰耶。三阿毗達磨。",
    "X26n0516_001:0206b06": "初修多羅梵語。名含四實。謂線。蓆經。井索。聖教。西天",
    "X26n0516_001:0206b07": "以線為經。謂線能貫花。文能持義故。然順西域。應翻",
    "X26n0516_001:0206b08": "為線。但以線為經。不合方宜。古德欲順兩方。雙含二",
    "X26n0516_001:0206b09": "義。遂隨此方經名。轉借西域蓆經。從義翻之。故目為",
    "X26n0516_001:0206b10": "經。借義助名。又加契字。此即契經即藏。持業釋也。或",
    "X26n0516_001:0206b11": "契經之藏。依主可知。二毗柰耶。義翻調伏。謂調伏三",
    "X26n0516_001:0206b12": "業。制伏過非。調練通於止作。制伏唯言止惡。就所調",
    "X26n0516_001:0206b13": "之行彰名。即調伏之藏。或藏有調伏之能。俱有財釋。",
    "X26n0516_001:0206b14": "三阿毗達磨。此云無比法。即目論體。慧無比故。亦云",
    "X26n0516_001:0206b15": "對法。能對亦慧。所對即涅槃四諦之法。然對有對觀",
    "X26n0516_001:0206b16": "對向二義。如次配之。所謂對法者。法之對故。故對法",
    "X26n0516_001:0206b17": "藏。特名慧論。然其所詮。如次三學。兼各通三。若如攝",
    "X26n0516_001:0206b18": "論尅體明之。則經通三學。律詮戒定。論唯慧學。斷無",
    "X26n0516_001:0206b19": "疑矣。然上三藏。猶有異名。別說廣如華嚴疏鈔。",
    "X26n0516_001:0206b20": "△二明二藏。",
    "X26n0516_001:0206b21": "二藏者。一聲聞藏。二菩薩藏。謂於前三藏中。復有上",
    "X26n0516_001:0206b22": "下差別故。分為二藏。謂如詮示大乘理行果者。名菩",
    "X26n0516_001:0206b23": "薩藏。有詮示二乘理行果者。名聲聞藏。此就二乘之",
    "X26n0516_001:0206b24": "理相同合為二耳。若約教行差別。即三乘為三藏。如",
    "X26n0516_001:0206c01": "大疏引普超經說。",
    "X26n0516_001:0206c02": "△三明藏相攝。",
    "X26n0516_001:0206c03": "三明攝者有二。一明三藏。二。一以彼三藏攝此經者。",
    "X26n0516_001:0206c04": "正唯修多羅藏攝。餘二不攝。良以此經。非律論故。二",
    "X26n0516_001:0206c05": "以此經。攝彼三藏。三藏俱含。然通兼正。正攝修多羅。",
    "X26n0516_001:0206c06": "兼攝餘二藏。以七誡遺囑。及地位戒相。亦言戒故。匿",
    "X26n0516_001:0206c07": "王讚頌。如來述成有論議故。二明二藏亦二。一彼二",
    "X26n0516_001:0206c08": "藏中。唯菩薩藏能攝此經。以此經中。詮顯真空。廣明",
    "X26n0516_001:0206c09": "二護。具彰五忍。開發無住。廣大行故。二以此經攝彼",
    "X26n0516_001:0206c10": "二藏。二藏俱含。以此經明人空般若故。亦攝彼聲聞",
    "X26n0516_001:0206c11": "藏。深必該淺故。以此全明雙空般若。正被菩薩故。全",
    "X26n0516_001:0206c12": "攝彼菩薩藏。上明藏攝竟。",
    "X26n0516_001:0206c13": "△二明教攝。二。初總明諸師。",
    "X26n0516_001:0206c14": "次明教攝者有二。初總顯諸師。二別明五教。初謂一",
    "X26n0516_001:0206c15": "代時教。半滿兩分。所謂隨機方便。總曰權乘。如理究",
    "X26n0516_001:0206c16": "竟。咸稱實教。繇此西域東夏聖師賢哲。立宗判教有",
    "X26n0516_001:0206c17": "合有開。殊途同歸無二無別。即少有違順得失。古德",
    "X26n0516_001:0206c18": "亦詳為會通。如云約法則一。約人則五。新熏有五。本",
    "X26n0516_001:0206c19": "有無二等者。是已。",
    "X26n0516_001:0206c20": "△二別明五教。三。初五教師宗。",
    "X26n0516_001:0206c21": "二別明五教。然求其此方集判教開宗之大成者。唯",
    "X26n0516_001:0206c22": "賢首祖師一人也。祖師夙乘悲願示生堪忍。妙智難",
    "X26n0516_001:0206c23": "測。影響化世。故註釋則明如秉燭。端若析薪。講說則",
    "X26n0516_001:0206c24": "神光入室。威神震地。金輪聖主。隆以國師之渥。清涼",
    "X26n0516_001:0207a01": "圭峰。仰為開宗之範。所謂重明性月。大振玄風。師之",
    "X26n0516_001:0207a02": "力也。所立五教。即小始終頓圓。謂理果俱偏。故目為",
    "X26n0516_001:0207a03": "小。未盡大乘法理。故立為始。稱理俱成佛道。故名曰",
    "X26n0516_001:0207a04": "終。一法叵得即證。故稱乎頓。信解行證。一具一切。帝",
    "X26n0516_001:0207a05": "網重重。主伴無盡。即名為圓。此大師據一代教法。立",
    "X26n0516_001:0207a06": "此五教之本意也。於此五中。天台不立頓教。以天台",
    "X26n0516_001:0207a07": "所立四教中。皆有絕言思之妙。賢首謂此絕言思之",
    "X26n0516_001:0207a08": "妙。為一類頓機所設。故立為頓。況順禪宗。故知別立",
    "X26n0516_001:0207a09": "甚為允當。然此五教。璞玉渾金。義豐言簡。即諸佛再",
    "X26n0516_001:0207a10": "世。不易其言。妙哉真模。萬代無斁也。",
    "X26n0516_001:0207a11": "△二五教法相。",
    "X26n0516_001:0207a12": "若約所說法相明五教者。如華嚴大疏云。一小教。但",
    "X26n0516_001:0207a13": "說七十五法。唯明人空。縱少說法空。亦不明顯。即依",
    "X26n0516_001:0207a14": "六識三毒。建立染淨根本。故阿含云。貪欲嗔恚癡。是",
    "X26n0516_001:0207a15": "世根本。未盡法源。故多諍論。部執不同。",
    "X26n0516_001:0207a16": "二始教。廣說法相。少說法性。所說法性。即法相數。如",
    "X26n0516_001:0207a17": "六無為。在百法中。決擇分明。故少諍論。",
    "X26n0516_001:0207a18": "三終教。少說法相。多說法性。所說法相。亦會歸性。如",
    "X26n0516_001:0207a19": "華嚴明因果理事五對。一一不離法界。楞嚴明四科",
    "X26n0516_001:0207a20": "七大。法法全歸如來藏性等。",
    "X26n0516_001:0207a21": "四頓教。總不說法相。唯辯真性。亦無八識差別之相。",
    "X26n0516_001:0207a22": "一切所有。唯是妄想。五法三性皆空。八識二我俱遣。",
    "X26n0516_001:0207a23": "訶教勸離。毀相泯心。生心即妄。不生即佛。亦無佛不",
    "X26n0516_001:0207a24": "佛。無生不生。如淨名杜口。釋迦掩室。是其義也。",
    "X26n0516_001:0207b01": "五圓教。所說唯是無盡法界。性海圓融。緣起無礙。相",
    "X26n0516_001:0207b02": "即相入。如因陀羅網。重重無際。微細相容。主伴無盡。",
    "X26n0516_001:0207b03": "十十法門。各攝法界。如華嚴所明。然此五教。非局一",
    "X26n0516_001:0207b04": "經。以一經容有多教故。又一教亦攝多經故。",
    "X26n0516_001:0207b05": "△三明教相攝。",
    "X26n0516_001:0207b06": "五教與此經相攝者。謂已知五教。徧布羣經。未悉此",
    "X26n0516_001:0207b07": "經。與彼何攝。今顯此義。略作三門。一彼全攝此。此分",
    "X26n0516_001:0207b08": "攝彼。即圓教也。謂彼圓教。與眾典為洪源。攝羣經為",
    "X26n0516_001:0207b09": "眷屬。然此經乃眾典羣經之數。彼既與此為洪源。此",
    "X26n0516_001:0207b10": "又與彼為眷屬。以深必該淺。故彼圓教。全攝此經也。",
    "X26n0516_001:0207b11": "此分攝彼者。謂此不思議品云。諸王大眾。聞說此經。",
    "X26n0516_001:0207b12": "散華空中。成寶華座。十方諸佛。大眾同坐。說此般若。",
    "X26n0516_001:0207b13": "乃至散曼殊沙華。空中變成金剛寶城。有師子奮迅",
    "X26n0516_001:0207b14": "王佛。共十方諸佛菩薩大眾。說此般若。匿王大眾。見",
    "X26n0516_001:0207b15": "此境界。乃云願三世諸佛。常說般若。至於釋迦。亦印",
    "X26n0516_001:0207b16": "讚云。此經是諸佛菩薩母。不共功德。神通生處。諸佛",
    "X26n0516_001:0207b17": "同說。且釋迦為眾。又現一華入無量華。一佛土入無",
    "X26n0516_001:0207b18": "量佛土。一剎塵佛土入無量剎塵佛土。一佛身入無",
    "X26n0516_001:0207b19": "量眾生身。此一入多既爾。多復入一亦然。海入毛孔。",
    "X26n0516_001:0207b20": "芥納須彌。染淨互現。小大遞彰。生佛依正。俱不思議。",
    "X26n0516_001:0207b21": "佛現此變時。女轉男身。得通三昧。乃至恒沙菩薩。現",
    "X26n0516_001:0207b22": "身成佛。然觀此現華變座。十方諸佛同說般若。亦可",
    "X26n0516_001:0207b23": "謂常恒妙說。通方極唱也。又剎塵互入無礙。因果相",
    "X26n0516_001:0207b24": "攝交參。但非法爾如然。以是佛力變現。故謂此經。分",
    "X26n0516_001:0207c01": "攝彼也。二此分攝彼。彼不攝此。即小始也。謂此經始",
    "X26n0516_001:0207c02": "終明。二空真理。小教但明人空。始終雖譚二空。未顯",
    "X26n0516_001:0207c03": "勝義真際法性。以此深亦該淺。故謂此經。分攝彼二。",
    "X26n0516_001:0207c04": "又彼小教。雖除我執。未達法空。始明二空。淘汰空有。",
    "X26n0516_001:0207c05": "但逐機顯示。不同此經。佛佛同說。見聞隨喜。共證圓",
    "X26n0516_001:0207c06": "伊。故彼小始。不攝此經。三彼此克體互相攝者。唯終",
    "X26n0516_001:0207c07": "頓二教也。謂彼終教。備明染淨因果。凡有心者。定當",
    "X26n0516_001:0207c08": "作佛。今經從凡至聖。以五忍位。歷三賢十地。等妙二",
    "X26n0516_001:0207c09": "覺。斷障證真。但發大心。俱成佛果。如後菩薩。奉持二",
    "X26n0516_001:0207c10": "品。十四忍位。廣明行相。故與終教。敵體相攝。又彼頓",
    "X26n0516_001:0207c11": "教。明一念不生。即名為佛。今經修證。因果。俱要忘心",
    "X26n0516_001:0207c12": "頓證。不涉言思。後每段經。標徵釋結。俱明此義。故亦",
    "X26n0516_001:0207c13": "與頓。必全攝也。",
    "X26n0516_001:0207c14": "△三釋諸宗對辯。三。初敘師承。",
    "X26n0516_001:0207c15": "三諸宗對辨者。古謂權實對辨。以其不離始終二教",
    "X26n0516_001:0207c16": "言之。既前教攝。已明權實。故此立為諸宗。然亦不濫",
    "X26n0516_001:0207c17": "教攝也。盖教出自吾佛金口。以一經容有多教故。宗",
    "X26n0516_001:0207c18": "出自祖師情尚。以一宗容有多經故。意取佛祖。心心",
    "X26n0516_001:0207c19": "相印。口口相傳。立為標準。楷定正義。庶不支岐於邪",
    "X26n0516_001:0207c20": "小也。然大小乘。各有所崇。今唯取始終二教所宗尚",
    "X26n0516_001:0207c21": "者有三。一法性宗。始自賢首祖師。宗華嚴大經。并法",
    "X26n0516_001:0207c22": "華涅槃所立。清涼圭峰等。皆宗承也。二法相宗。三破",
    "X26n0516_001:0207c23": "相宗。此二宗。出自西域那爛陀寺。同時有二大德。一",
    "X26n0516_001:0207c24": "戒賢論師。依解深密經。立三時教。以法相大乘為了",
    "X26n0516_001:0208a01": "義。二智光論師。依般若等經。立三時教。以無相大乘",
    "X26n0516_001:0208a02": "為真了義。",
    "X26n0516_001:0208a03": "△二列三宗。三。初列法性。",
    "X26n0516_001:0208a04": "一唯一乘。以佛性唯一。故唯一乘。初小乘。次三乘。為",
    "X26n0516_001:0208a05": "不了。後唯一乘為了。如法華等經云云。二唯一性。以",
    "X26n0516_001:0208a06": "依法華涅槃。皆言一切眾生。平等一性。是以趣寂聲",
    "X26n0516_001:0208a07": "聞。餘國作佛。闡提有佛性故。三唯心真。以八種識心",
    "X26n0516_001:0208a08": "通如來藏故。四真如隨緣。以立八識。繇真妄和合而",
    "X26n0516_001:0208a09": "成。非一非異。故是真如。隨緣成立。五三性空有即。以",
    "X26n0516_001:0208a10": "依他無性。即是圓成。六生佛不增減。以一理齊平。故",
    "X26n0516_001:0208a11": "不增減。七二諦空有即。以第一義空。該通真妄。真非",
    "X26n0516_001:0208a12": "俗外。即俗而真故。八四相同時。以四相同時體性即",
    "X26n0516_001:0208a13": "滅。九能所斷證即。以緣境斷惑。不二即二。有能所斷。",
    "X26n0516_001:0208a14": "二而不二。誰為內證。照惑無本。即是智體。照體無自。",
    "X26n0516_001:0208a15": "即是證如。非智外如。為智所證。非如外智。能證於如。",
    "X26n0516_001:0208a16": "十佛身無為。以世出世智。依如來藏。始本不二。有為",
    "X26n0516_001:0208a17": "無為。非一非異。故佛化身。即常即法。不墮諸類。況於",
    "X26n0516_001:0208a18": "報體。即體之智。非相所遷。",
    "X26n0516_001:0208a19": "△二列法相。",
    "X26n0516_001:0208a20": "一三乘。以有五性。故乘立三。初小乘。次一乘。俱為不",
    "X26n0516_001:0208a21": "了。後具三乘為了。如深密云云。二五性。以依楞伽等",
    "X26n0516_001:0208a22": "文。皆說五性。又謂法爾種子。有無永別。是故五性決",
    "X26n0516_001:0208a23": "定不同。三唯心妄。以言八識從惑業生。依生滅識。建",
    "X26n0516_001:0208a24": "立生死。及涅槃因。四真如凝然。以謂八識。既從業生。",
    "X26n0516_001:0208b01": "故立真如。常恒不變。五三性空有離。以依他起性。似",
    "X26n0516_001:0208b02": "有不無。非即無性。真空圓成。說經空義。但約所執。此",
    "X26n0516_001:0208b03": "明徧計是空。依圓是有。六生佛不增減。以三性五性",
    "X26n0516_001:0208b04": "不同。故說一分眾生。決不成佛。名生界不減。七二諦",
    "X26n0516_001:0208b05": "空有離。以謂真俗二諦。迢然不同。非斷非常。果生因",
    "X26n0516_001:0208b06": "滅。八四相前後。以謂四相前後。滅表後無。九能所斷",
    "X26n0516_001:0208b07": "證離。以謂根後。緣境斷惑。義說雙觀。決定別照。以有",
    "X26n0516_001:0208b08": "為智。證無為理。義說不異。而實非一。十佛身有為。以",
    "X26n0516_001:0208b09": "言出世智。依生滅識種。故四智心品。為相所遷。佛果",
    "X26n0516_001:0208b10": "報身。有為無漏。以上性相二宗。清涼於華嚴大疏。略",
    "X26n0516_001:0208b11": "會通云。若知二教權實。二宗亦不相違。謂就機則三。",
    "X26n0516_001:0208b12": "約法則一。新熏則五。本有無二等。",
    "X26n0516_001:0208b13": "△三列破相。",
    "X26n0516_001:0208b14": "三破相有五。一無性。謂以諸法無性為真如。二真智。",
    "X26n0516_001:0208b15": "謂以能了無性者為智。三二諦。謂以色等為俗諦。空",
    "X26n0516_001:0208b16": "為真諦。四三性空有。謂有是徧計。空謂圓成。五佛德",
    "X26n0516_001:0208b17": "空。謂雖說佛身。五求不得。得乃虗妄。無得乃真。離一",
    "X26n0516_001:0208b18": "切相。名佛功德。清涼以法性對破相亦有五對。謂一",
    "X26n0516_001:0208b19": "本性性。以常住真心為真如。二真知性。以一心真實。",
    "X26n0516_001:0208b20": "本自能知為知。三三諦性。於前二諦。加第一義諦。謂",
    "X26n0516_001:0208b21": "一真心性。非空非有。能空能有。四三性空有性。謂徧",
    "X26n0516_001:0208b22": "計情有理無。依他相有性無。圓成情無理有。相無性",
    "X26n0516_001:0208b23": "有。五佛德有性。謂諸佛常樂我淨。真實功德身智通",
    "X26n0516_001:0208b24": "光。一一無盡。性自本有。不假機緣。略辨此五。餘可例",
    "X26n0516_001:0208c01": "知。清涼會通云。然得意者。亦不相違。謂一切法。既皆",
    "X26n0516_001:0208c02": "是真心緣起。緣起無性。還是真心。始不異本。如外無",
    "X26n0516_001:0208c03": "智。餘諦性等。例之可明。問。古德以法性對法相十別。",
    "X26n0516_001:0208c04": "對破相五別。皆二宗合之而列。今子以三宗各別列",
    "X26n0516_001:0208c05": "者。何也。答。古德意以法性超於法相破相二宗。合而",
    "X26n0516_001:0208c06": "列之。以顯法性優勝。令眾依之修道悟入。以證無上",
    "X26n0516_001:0208c07": "覺道。今意將此經旨趣。對彼三宗數量攝屬。故各別",
    "X26n0516_001:0208c08": "開列已竟。後便用今經明相屬也。",
    "X26n0516_001:0208c09": "△三明宗相攝。",
    "X26n0516_001:0208c10": "三相攝者。謂三宗義相。剖列皎然。未審此經。與彼三",
    "X26n0516_001:0208c11": "宗。云何攝屬。略立三門。一彼不攝此。即法相一宗。以",
    "X26n0516_001:0208c12": "是此經。觀照般若。從凡至聖。乃至極果。所破法相。遣",
    "X26n0516_001:0208c13": "之又遣。無遣遣故。二此分攝彼。即破相宗。謂是此經。",
    "X26n0516_001:0208c14": "所破法相。所顯空故。般若部中。多譚空故。然彼但明",
    "X26n0516_001:0208c15": "人法單空。未明重空亦遣之空。縱至重空亦遣。未極",
    "X26n0516_001:0208c16": "於同真際等法性。故名此經。分攝彼也。三敵體攝屬",
    "X26n0516_001:0208c17": "者。即法性一宗。彼此互相攝也。何則。云變現十方佛",
    "X26n0516_001:0208c18": "土。各現百億師子寶座。佛坐其上廣說法要。乃至其",
    "X26n0516_001:0208c19": "中諸佛。各各宣說一乘實相般若。此即法性一乘為",
    "X26n0516_001:0208c20": "了義也。後云自性清淨。即本覺性。即是諸佛一切智",
    "X26n0516_001:0208c21": "智。繇此得為眾生之本。又云一切眾生。此為覺性。如",
    "X26n0516_001:0208c22": "是之義。徧於一經。此即法性一性義也。後云一切諸",
    "X26n0516_001:0208c23": "佛。於般若中生。或滅或化。而實無生滅化相。此即俗",
    "X26n0516_001:0208c24": "而真。明不生滅之真心隨緣不變也。又云然諸有情。",
    "X26n0516_001:0209a01": "於久遠劫。初剎那識。異於木石。(此明真識)生得染淨。各自",
    "X26n0516_001:0209a02": "能為無量無數染淨識。(此即真妄和合而生藏識)經初剎那不可",
    "X26n0516_001:0209a03": "說劫。乃至金剛。終一剎那。有不可說不可說識。生諸",
    "X26n0516_001:0209a04": "有情色心二法。既云初剎那識生無量識等。則知皆",
    "X26n0516_001:0209a05": "明具分唯識。故即性宗真唯心義也。後云。一切眾生",
    "X26n0516_001:0209a06": "性無生滅。(即真如也)繇諸法集幻化而有。(即隨緣也)蘊處界相。",
    "X26n0516_001:0209a07": "無合無散。法同法性。寂然空故。(即不變義)以此真如法性。",
    "X26n0516_001:0209a08": "正隨緣時。即不變故。非法相凝然。即法性隨緣義也。",
    "X26n0516_001:0209a09": "後云教化四生。并觀染淨諸法。不觀色相。不觀色如。",
    "X26n0516_001:0209a10": "以諸法性。即真空故。無來無去。無生無滅。同真際。等",
    "X26n0516_001:0209a11": "法性。無二無別。猶如虗空。據此。則經明無性即空。空",
    "X26n0516_001:0209a12": "即實性。更無二體。不同法相。但空徧計。依他猶存。故",
    "X26n0516_001:0209a13": "即法性依他無性。即是圓成義也。後云佛及眾生。一",
    "X26n0516_001:0209a14": "而無二。又云若欲諸法。而得不動。不生不滅。無相(增也)",
    "X26n0516_001:0209a15": "無無相。(減也)。不應起見。何以故。以一切法皆如也。諸佛",
    "X26n0516_001:0209a16": "法僧皆如也。據此。則諸法三寶。皆如如佛。何有增減。",
    "X26n0516_001:0209a17": "真性既等。說一切眾生。一時成佛。不可以法性。增減",
    "X26n0516_001:0209a18": "法性。猶如虗空。不可移西添東。減東增西。即法性一",
    "X26n0516_001:0209a19": "理齊平。生佛二界。不增減義也。後二諦品中。廣明真",
    "X26n0516_001:0209a20": "非俗外。即俗而真。斯則二而不二。不二而二。一二自",
    "X26n0516_001:0209a21": "在。為真勝義諦。即此勝義。真妄皆空。不落斷常。寧容",
    "X26n0516_001:0209a22": "空有。逈出言思。非獨妄有真空。真空妄有義故。即法",
    "X26n0516_001:0209a23": "性第一勝義。該通真妄相即義也。後云一切法等。即",
    "X26n0516_001:0209a24": "生即滅。即有即無。剎那剎那。亦復如是。盖若得無念。",
    "X26n0516_001:0209b01": "四相平等。了無前後。冥同真際。所謂法性融通。故使",
    "X26n0516_001:0209b02": "相非相而交參。生不生以無礙。即法性四相同時。體",
    "X26n0516_001:0209b03": "性即滅為滅義也。後奉持一品。廣明緣境斷惑。內證",
    "X26n0516_001:0209b04": "無相。即斷證而無斷證之義。葢以法界寂然。理智無",
    "X26n0516_001:0209b05": "二。明與無明。其性平等。若存能所。非真見證。故今經",
    "X26n0516_001:0209b06": "初地中。即謂初無相智。照勝義諦。一相平等。非相非",
    "X26n0516_001:0209b07": "無相等。據此豈存能所斷證乎。故即法性能所斷證",
    "X26n0516_001:0209b08": "即義也。後云觀身實相。觀佛亦然。無前際。無後際。無",
    "X26n0516_001:0209b09": "中際。擴充之。寂寥於萬化之域。顯德於重玄之門。此",
    "X26n0516_001:0209b10": "則即常即法。佛身無為不墮諸數。全同藏性。總是無",
    "X26n0516_001:0209b11": "為無復本始之始。豈同有為而有遷相。故即法性佛",
    "X26n0516_001:0209b12": "身無為義也。如是義類徧布一經。名同般若義詮法",
    "X26n0516_001:0209b13": "性。故知此經。具攝法性。十義無疑。夫三宗相對。法性",
    "X26n0516_001:0209b14": "深於相破二宗。今經義既同於法性。則知此經。亦分",
    "X26n0516_001:0209b15": "攝彼二宗。今從勝邊。作此判之。吾宗義學。洗心翫之。",
    "X26n0516_001:0209b16": "勿謂傷乎臆斷也。",
    "X26n0516_001:0209b17": "△四釋分齊幽深。二。初明有境智。二。初引論觀總",
    "X26n0516_001:0209b18": "標。",
    "X26n0516_001:0209b19": "四分齊幽深者。夫諸佛出興。唯為一事。千經所演。無",
    "X26n0516_001:0209b20": "有餘乘。但以眾生根有大小。惑有厚薄。智有淺深。行",
    "X26n0516_001:0209b21": "有遲速。吾佛循此機宜。所逗法義亦異。故西域東夏",
    "X26n0516_001:0209b22": "弘宗樹教。或順佛意。或順物機。義立大小偏圓。教分",
    "X26n0516_001:0209b23": "權實頓漸。若不取類顯揚。難知法義天壤。今欲盡此",
    "X26n0516_001:0209b24": "玄微。先援論觀為據。論乃馬鳴傳佛心印者所造。必",
    "X26n0516_001:0209c01": "傳佛心。觀乃文殊化身。宗華嚴所立。必是實智。用此",
    "X26n0516_001:0209c02": "較呈旨趣。如空合空一體。略作三門。一引起信五重。",
    "X26n0516_001:0209c03": "為所觀理境。二引法界三觀。為能觀妙智。三結成旨",
    "X26n0516_001:0209c04": "趣幽玄。",
    "X26n0516_001:0209c05": "△二依標別釋。三。初引起信五重。二。初論經合辨",
    "X26n0516_001:0209c06": "今初論中五重者。初唯一心為本源。二依一心開二",
    "X26n0516_001:0209c07": "門。一真如門。二生滅門。三依後門明二義。一者覺義。",
    "X26n0516_001:0209c08": "二者不覺義。四依後義生三細。一業相。二轉相。三現",
    "X26n0516_001:0209c09": "相。五依最後生六麤。一智相。即法執俱生。二相續相。",
    "X26n0516_001:0209c10": "即法執分別。三執取相。即我執俱生。四計名字相。即",
    "X26n0516_001:0209c11": "我執分別。上四皆惑。五起業相。六業繫苦相。上二業",
    "X26n0516_001:0209c12": "果也。然論五重義相。即前法性宗中十欵所具者。此",
    "X26n0516_001:0209c13": "經旨趣。既俱含攝法性義中。不必又引經中文義合",
    "X26n0516_001:0209c14": "辨。況觀佛菩薩行品。朗然一心源真如門。乃至護國",
    "X26n0516_001:0209c15": "潛消七難。即五六麤。不思議奉持品。皆明修斷證真。",
    "X26n0516_001:0209c16": "非因因果。而因果交徹。離空離有。而空有疊彰。寄位",
    "X26n0516_001:0209c17": "權化。階降勝進。玄同五重法義。始終妙契心源也。",
    "X26n0516_001:0209c18": "△二通釋妨難。",
    "X26n0516_001:0209c19": "難云。般若為破相空宗。古德名言刊定。今子云何以",
    "X26n0516_001:0209c20": "始教。全具性宗十義。而又引論五重為分齊耶。答。空",
    "X26n0516_001:0209c21": "宗始教。古就所詮立此名目。八部玄文皆同此攝。然",
    "X26n0516_001:0209c22": "仁王一經。名同般若。所詮義旨。逈異餘經。故後文明",
    "X26n0516_001:0209c23": "行修地位。空有雙彰。染淨心境真妄無二。義理幽遠。",
    "X26n0516_001:0209c24": "全是性宗。故十義明詮。非為過也。況論五重。古今弘",
    "X26n0516_001:0210a01": "教。皆為能量。今論與經。義味無二。實謂幽玄也。",
    "X26n0516_001:0210a02": "△二引法界三觀。二。初標列科目。",
    "X26n0516_001:0210a03": "二引法界三觀為能觀妙智明分同者。二。初據經明",
    "X26n0516_001:0210a04": "同。二再釋妨難。初中有三。一攝歸真實。二彰其無礙。",
    "X26n0516_001:0210a05": "三周徧含容。然此三者。即名唯法界。義通此經。故略",
    "X26n0516_001:0210a06": "錄大疏。皆顯此中所詮法義。與彼若合符節也。問。法",
    "X26n0516_001:0210a07": "界圓融。一切即入。理極深玄。不可思議。華嚴詮此。是",
    "X26n0516_001:0210a08": "所相應。今經譚空。何云同耶。答。宗雖不齊。理實可會。",
    "X26n0516_001:0210a09": "且彼既全攝此經。此何礙分同於彼。況今經一切皆",
    "X26n0516_001:0210a10": "空。宛同法界初門。有無相成。符合理事無礙。佛現神",
    "X26n0516_001:0210a11": "力。略開周徧含容。所謂分同。良在茲矣。其猶百川雖",
    "X26n0516_001:0210a12": "小。水性全同滄溟。眾星縱廣。森列皆拱北辰。而謂今",
    "X26n0516_001:0210a13": "經分同法界。非臆斷也。古云。以深為淺。則有謗法之",
    "X26n0516_001:0210a14": "愆。以淺為深。則有扶理之德。誠哉言也。且圭峰引此",
    "X26n0516_001:0210a15": "而釋觀門。豈有理殊而引之耶。",
    "X26n0516_001:0210a16": "△二依標別釋。四。初攝歸真實。",
    "X26n0516_001:0210a17": "初中攝歸真實。即真空絕相觀。正如今經。心境真妄。",
    "X26n0516_001:0210a18": "聖凡因果。理事染淨等法一切皆空故。此有四門。一",
    "X26n0516_001:0210a19": "會色歸空觀。有四義門。前三同言色不即空。以即空",
    "X26n0516_001:0210a20": "故。釋義有異。皆為揀情。第四顯解云。色即是空。以無",
    "X26n0516_001:0210a21": "性故。一色既爾。萬法皆然。今經云一切法空。不即頑",
    "X26n0516_001:0210a22": "空斷空。即揀情也。以色心無體。即是真空。即顯解也。",
    "X26n0516_001:0210a23": "既爾揀情顯解。即同彼初門之旨。二明空即色觀。亦",
    "X26n0516_001:0210a24": "有四門。前三揀情。準前言同釋別。但翻前云空不即",
    "X26n0516_001:0210b01": "色。以即色故。第四顯解云。空即是色。以凡是真空。必",
    "X26n0516_001:0210b02": "不異色。故後經云。世諦幻法無名無相無義。又云菩",
    "X26n0516_001:0210b03": "薩住無分別。無彼此相。無自他相。(空也)常行化他。(即色也)",
    "X26n0516_001:0210b04": "此皆同彼二門之義。三空色無礙觀。謂色不盡而空",
    "X26n0516_001:0210b05": "現。空即色而空不隱。空色一味。真俗平等。後文云。一",
    "X26n0516_001:0210b06": "切諸法。即有即空。又云以有情空置涅槃空。以菩提",
    "X26n0516_001:0210b07": "空置有情空。皆同彼三門義也。四泯絕無寄觀。謂此",
    "X26n0516_001:0210b08": "真空。不可言即色不即色。不可言即空不即空。乃至",
    "X26n0516_001:0210b09": "云不可亦不可。此語亦不受。逈絕無寄。言解不及。此",
    "X26n0516_001:0210b10": "即同今十八空義。遣之又遣。以至於無遣。重空更空。",
    "X26n0516_001:0210b11": "不立一塵者也。妙哉般若。全同法界。然彼前二八門",
    "X26n0516_001:0210b12": "揀情顯解。第三門中解終趣行。第四一門。繇前解成",
    "X26n0516_001:0210b13": "行。行起解絕。今經空諸一切。亦在揀情破妄。顯妙明",
    "X26n0516_001:0210b14": "真。以成密多之行。此行成時。孰可思議者哉。",
    "X26n0516_001:0210b15": "△二彰其無礙。",
    "X26n0516_001:0210b16": "第二彰其無礙者。即彼理事無礙觀也。以約理事色",
    "X26n0516_001:0210b17": "空相望明義。彼有五對十門。一相徧對。即事理相徧",
    "X26n0516_001:0210b18": "二門。一謂理不異事。能徧事中故。今經一切同空。諸",
    "X26n0516_001:0210b19": "法皆如。既空既如。理徧事矣。二謂事無別體。還如理",
    "X26n0516_001:0210b20": "徧故。今經以一空門。即空一切。以一有門。即有一切。",
    "X26n0516_001:0210b21": "即同性宗一性義也。二相作對。即事理相成二門。一",
    "X26n0516_001:0210b22": "謂以有空義故。一切法得成。如攬一水。方成萬波故。",
    "X26n0516_001:0210b23": "今經明諸佛生化。皆依般若。若離真心。無別有體。此",
    "X26n0516_001:0210b24": "即性宗。具分唯識。真如隨緣兩義。二謂以事相虗。能",
    "X26n0516_001:0210c01": "顯實理故。今經法法皆空。全彰自性。了達不二。直入",
    "X26n0516_001:0210c02": "勝義。此即性宗依他無性。即是圓成也。三相害對。即",
    "X26n0516_001:0210c03": "事理相違二門。一謂理既全理。則事相皆盡故。今經",
    "X26n0516_001:0210c04": "明了知一二。即勝義諦。離般若外。非如實相。即性宗",
    "X26n0516_001:0210c05": "生佛二界不增減。無相平等義也。二謂隨緣成事。動",
    "X26n0516_001:0210c06": "顯靜隱故。今經明取著一二。即世俗事。未成佛時。菩",
    "X26n0516_001:0210c07": "提為煩惱故等。四相即對。即理事相即二門。一謂事",
    "X26n0516_001:0210c08": "必理故。舉體即事。例如空即是色。方隱真空故。今經",
    "X26n0516_001:0210c09": "以諸有為法。因緣幻有。染著虗妄。便為相縛。二謂因",
    "X26n0516_001:0210c10": "緣無性。全體即真。如金與器。器全是金。今經明文字",
    "X26n0516_001:0210c11": "章句。即是真如。非一切相。如實觀身。然此理事相即",
    "X26n0516_001:0210c12": "二門。盖顯如來藏。與阿賴耶。非一非異。即理即事。非",
    "X26n0516_001:0210c13": "斷非常。起滅同時。斷證亡相。皆是相即二門之義趣",
    "X26n0516_001:0210c14": "也。五相非對。即理事相非二門。一謂即妄之真。是真",
    "X26n0516_001:0210c15": "非妄。如即波之水。是水非波。今經明諸法空處。真照",
    "X26n0516_001:0210c16": "朗然。妙智明時。妄計撇爾。二謂即真之妄。是妄非真。",
    "X26n0516_001:0210c17": "如即濕之動。是動非濕故。幻法無實。依真有相。妄惑",
    "X26n0516_001:0210c18": "雖空。徧計成有。然此通前二門。即攝性宗有為無為",
    "X26n0516_001:0210c19": "不一不二之旨。了無餘蘊。上之十門。同一緣起。故云",
    "X26n0516_001:0210c20": "無礙。若理望事。有成壞即離之四。若事望理。有隱顯",
    "X26n0516_001:0210c21": "一異之殊。逆順自在。同時頓起。無障無礙。今經色空",
    "X26n0516_001:0210c22": "相望。當知亦爾。深思。令觀明現。",
    "X26n0516_001:0210c23": "△三周徧含融。",
    "X26n0516_001:0210c24": "第三周徧含融觀。即事事無礙明義也。盖理既具普",
    "X26n0516_001:0211a01": "徧廣容二義。融於諸事。故諸事稱理。皆能周徧含容。",
    "X26n0516_001:0211a02": "然有眾多義門。皆依此二義而立。故古德立十玄門。",
    "X26n0516_001:0211a03": "今依彼門名。廣演此經。分同彼義。一者謂非空此法。",
    "X26n0516_001:0211a04": "不空彼法。亦非空一。不空多法。以正空一法時。即空",
    "X26n0516_001:0211a05": "一切法故。正空染法時。即空淨法故。般若圓明。真照",
    "X26n0516_001:0211a06": "無際。同時俱空。非有前後。故後經十八空中。內空之",
    "X26n0516_001:0211a07": "般若。即空十七空門。十七空之般若。即還空內空。不",
    "X26n0516_001:0211a08": "思議品。明一華入無量華。無量華入一華。俱明此義。",
    "X26n0516_001:0211a09": "空既如此。諸法亦然。此分同同時具足相應門。二者",
    "X26n0516_001:0211a10": "謂大空法界事理。細空剎那生滅。即空法界之般若",
    "X26n0516_001:0211a11": "能空剎那。廣而能狹。即空剎那之真觀。能空法界。狹",
    "X26n0516_001:0211a12": "而能廣。空法界時。即空剎那之能所。盡入法界空中。",
    "X26n0516_001:0211a13": "而法界非廣。空剎那時。即空法界之能所。盡入剎那",
    "X26n0516_001:0211a14": "空中。而剎那非狹。以分即無分。無分即分故。下文明",
    "X26n0516_001:0211a15": "大海入一毛孔。須彌入一芥中。狹既容廣。廣即容狹。",
    "X26n0516_001:0211a16": "此分同廣狹自在無礙門。三者謂即此剎那空。舒已",
    "X26n0516_001:0211a17": "遍入一切法空中。即攝一切法空。令入剎那空內。舒",
    "X26n0516_001:0211a18": "攝同時。一多鎔融。彼觀有攝入四句。謂一入一切。一",
    "X26n0516_001:0211a19": "入一。一切入一切。一切入一。互攝亦然。下文明一佛",
    "X26n0516_001:0211a20": "土入無量佛土。無量佛土入一佛土等。俱明此義。以",
    "X26n0516_001:0211a21": "容方入故。此分同一多相容不同門。四者謂空是即",
    "X26n0516_001:0211a22": "有之空。有是即空之有。遂明即空即有。即俗即真。然",
    "X26n0516_001:0211a23": "此勝義真空。廢己同他。空即是色。舉體全為一切諸",
    "X26n0516_001:0211a24": "法。攝他同己。令彼萬法。總成一味勝義真空。一多相",
    "X26n0516_001:0211b01": "即。溥容無礙。後云一塵剎土。入無量塵剎土。無量塵",
    "X26n0516_001:0211b02": "剎土。入一塵剎土。上句舉一體全即無量。下句攝廣",
    "X26n0516_001:0211b03": "多還入一中。此分同諸法相即自在門。五者謂繇法",
    "X26n0516_001:0211b04": "等集故。一切皆有。則妄顯真隱。繇般若空故。一切皆",
    "X26n0516_001:0211b05": "空。即理顯事隱。隱顯顯隱。同時無礙。如初八日之月。",
    "X26n0516_001:0211b06": "隱顯同時。後云未成佛時。以菩提為煩惱。則真隱妄",
    "X26n0516_001:0211b07": "顯。已成佛時。以煩惱為菩提。則染隱淨顯。又云了知",
    "X26n0516_001:0211b08": "一二。即勝義諦。取著一二。即世俗諦。互相隱顯。亦如",
    "X26n0516_001:0211b09": "上說。此分同秘密隱顯俱成門。六者謂此勝義真空。",
    "X26n0516_001:0211b10": "妄立一切法空。一切法空。炳現一真空內。如琉璃瓶。",
    "X26n0516_001:0211b11": "盛多芥子。能含所含。一多不壞。後文云。無量入一。一",
    "X26n0516_001:0211b12": "入無量。一佛身入無量眾生身。無量眾生身入一佛",
    "X26n0516_001:0211b13": "身。此分同微細相容妄立門。七者謂即此真空正智。",
    "X26n0516_001:0211b14": "照一切諸法時。所空既已無盡。能空亦俱無窮。種類",
    "X26n0516_001:0211b15": "出生。空而復空。重重影明。層層互顯。後云佛身不可",
    "X26n0516_001:0211b16": "思議。眾生身不可思議。乃至云世界不可思議等。此",
    "X26n0516_001:0211b17": "分同因陀羅網境界門。八者謂觀諸法時。即觀真空。",
    "X26n0516_001:0211b18": "如觀波即水。達器是金。非離有法。別有空相。托法明",
    "X26n0516_001:0211b19": "空。無生自現。同彼華表其因。城表涅槃等義。下文即",
    "X26n0516_001:0211b20": "文字而明般若。即生而明無生等。俱是此義。此分同",
    "X26n0516_001:0211b21": "托事顯法生解門。九者謂真空既遍一法。亦即徧一",
    "X26n0516_001:0211b22": "切法時。三世各三。攝為一念。不住三際。無去來今。一",
    "X26n0516_001:0211b23": "念亦無。唯是真際。後云。諸法相續。念念不住。剎那剎",
    "X26n0516_001:0211b24": "那。非一非異等。俱明此義。況時無別體。依法而成。此",
    "X26n0516_001:0211c01": "同十世隔法異成門。十者般若為一切佛母。故諸佛",
    "X26n0516_001:0211c02": "同證同說。五忍是菩薩行本。故行行不即不離。是則",
    "X26n0516_001:0211c03": "人不分於因果。普皆修說。法無間於一多。咸稱始本。",
    "X26n0516_001:0211c04": "故後明變現十方淨土。而現百億師子座。佛坐其上。",
    "X26n0516_001:0211c05": "廣說法要。一一座前。各現一華。是百億華。眾寶嚴飭。",
    "X26n0516_001:0211c06": "於諸華上。一一復有無量化佛。無量菩薩。乃至其中",
    "X26n0516_001:0211c07": "諸佛。各各宣說般若波羅蜜多。展轉流遍十方恒沙",
    "X26n0516_001:0211c08": "諸佛國土等。又云。是時十億同名虗空藏菩薩。與無",
    "X26n0516_001:0211c09": "量無數諸來大眾。歡喜踴躍。承佛威神。普見十方恒",
    "X26n0516_001:0211c10": "沙諸佛。各於道場。說十四忍。與我世尊所說無異。故",
    "X26n0516_001:0211c11": "知法義深玄。必攝眷屬隨主。是故十方此界。各不相",
    "X26n0516_001:0211c12": "見。主伴伴主。圓明具德。此分同彼主伴圓明具德門。",
    "X26n0516_001:0211c13": "△四結成深玄。",
    "X26n0516_001:0211c14": "上之十義。盖顯不共般若。與法界同途。故慧明徧照。",
    "X26n0516_001:0211c15": "一空俱空。真性融通。空無前後。廣狹一多。即入隱顯。",
    "X26n0516_001:0211c16": "微細難思。顯法生解。諸法清淨。片念具足。無非一性",
    "X26n0516_001:0211c17": "徧彰。通因果而一致。諸佛同說。齊理智而一源。良以",
    "X26n0516_001:0211c18": "此經。實難思之幽關。般若之堂奧也。",
    "X26n0516_001:0211c19": "△三再釋妨難。",
    "X26n0516_001:0211c20": "再釋妨難者。問。般若法界。旨趣天淵。今經詮理分齊。",
    "X26n0516_001:0211c21": "必同彼法界者。何耶。答。交徹融攝曰法界。寂照常一",
    "X26n0516_001:0211c22": "曰般若。是雖二名。實則一體。故裴公云。是眾生之本",
    "X26n0516_001:0211c23": "源。故曰心地。是諸佛之所得。故曰菩提。乃至統眾德",
    "X26n0516_001:0211c24": "而大備。爍羣昏而獨照。故曰圓覺。其實皆一法也。據",
    "X26n0516_001:0212a01": "此。則法界般若。何非同哉。應知法界之理。圓徧無礙。",
    "X26n0516_001:0212a02": "皆繇性空。般若之照。真空一如。本因性徧。二義相成。",
    "X26n0516_001:0212a03": "方為極理。若法性不空。圓理何顯。真界未徧。智照難",
    "X26n0516_001:0212a04": "空。故此所說。義實通彼。況後不思議品。一眾獻華。顯",
    "X26n0516_001:0212a05": "妙難思。吾佛變理。直示法界真境。是知一部仁王。名",
    "X26n0516_001:0212a06": "唱空宗。義含法性交徹。實同法界性融也。不然。何前",
    "X26n0516_001:0212a07": "說方竟。後說未張。而遽變現法界如斯哉。且此經明",
    "X26n0516_001:0212a08": "萬法不空。同彼諸天偈讚。五位依忍。類彼諸聖行門。",
    "X26n0516_001:0212a09": "弘護因果。似托法進修之章。引證古今。有勸樂生信",
    "X26n0516_001:0212a10": "之義。寄位行化。假權克修。合加行於回向。明十忍於",
    "X26n0516_001:0212a11": "等覺。十度真明。二諦雙顯。總其位位斷證。括乎行行",
    "X26n0516_001:0212a12": "權實。乍觀則或廣或略。詳參則同理同事。況護國一",
    "X26n0516_001:0212a13": "品。明般若之玄功叵測。奉持一品。顯般若之真修深",
    "X26n0516_001:0212a14": "廣。前曰分同。有在斯乎。若株守文言。膠柱義旨。非承",
    "X26n0516_001:0212a15": "言會宗通方之見矣。",
    "X26n0516_001:0212a16": "△二明離境智。",
    "X26n0516_001:0212a17": "後明離者。夫性海清涼。四面可入。苦實相火聚。萬方",
    "X26n0516_001:0212a18": "難登。故大經八十餘科。總皆清淨。一十八空。諸所寂",
    "X26n0516_001:0212a19": "滅。凡以淵澄妙體。一法叵得。虗玄奧域。眾滓俱盡。故",
    "X26n0516_001:0212a20": "知今經明義。貼體同茲。是以世出世間。空空絕跡。淨",
    "X26n0516_001:0212a21": "非淨界。幻幻非真。即涅槃菩提等是空花。真如法界",
    "X26n0516_001:0212a22": "一皆水月。全彰般若之真光。直示性空之妙體。如是",
    "X26n0516_001:0212a23": "觀時。此為正觀。若他觀者。即名邪觀。",
    "X26n0516_001:0212a24": "△五釋教所被機。二。初牒章總標。",
    "X26n0516_001:0212b01": "第五教所被機者。謂佛說一切法。為度一切心。若無",
    "X26n0516_001:0212b02": "一切心。何用一切法。是知教因被機而設。離機則教",
    "X26n0516_001:0212b03": "無所施。故前宗教既明。今當辨機也。然機有種種。總",
    "X26n0516_001:0212b04": "明十類。於中先揀。後收。",
    "X26n0516_001:0212b05": "△二依標別釋。三。初約揀非器。",
    "X26n0516_001:0212b06": "初中有五。一取著非器。故觀空品云。見境見智見說",
    "X26n0516_001:0212b07": "見受。即非聖見。是愚夫見。二倒想非器。謂觀法如幻。",
    "X26n0516_001:0212b08": "是真實觀。妄求一異。即是徧計。後文云。若著名相。分",
    "X26n0516_001:0212b09": "別諸法。六趣四生。三乘行相。即是不見諸法實性。三",
    "X26n0516_001:0212b10": "邪執非器。謂有即空有。空即有空。有空無二。中道理",
    "X26n0516_001:0212b11": "彰。然執空則斷。執有則常。二邊之見是外道攝。故後",
    "X26n0516_001:0212b12": "文云。若他觀者。名為邪觀。既云邪觀。非外而何。上三",
    "X26n0516_001:0212b13": "皆是迷情妄計。不達真空。故是非器。四二乘非器。今",
    "X26n0516_001:0212b14": "經純明甚深般若。真空一如。二護之旨。皆為兩利雙",
    "X26n0516_001:0212b15": "修。觀有如幻。權實並顯。了空無依。一經前後。皆言菩",
    "X26n0516_001:0212b16": "薩。不明二乘。知非是器。五權教非器。謂忘失大心。業",
    "X26n0516_001:0212b17": "皆魔攝。止修事行。慧豈到岸。此是守權。非為真實。豈",
    "X26n0516_001:0212b18": "同今經。五位修行。全依法忍。十度建立。總云波羅。此",
    "X26n0516_001:0212b19": "上二種。皆為擔麻棄金。認化城而作寶所。執礫為珠。",
    "X26n0516_001:0212b20": "觀爝火而翳日城。同前三類。故並揀之。以為非器。",
    "X26n0516_001:0212b21": "△二普收是器。",
    "X26n0516_001:0212b22": "後普收有五。一淨信是器。謂是般若。向上機故。故觀",
    "X26n0516_001:0212b23": "空品云。若人於恒沙三千大千世界。滿中七寶以用",
    "X26n0516_001:0212b24": "布施。還令大千眾生。得阿羅漢。不如有人。於此經中。",
    "X26n0516_001:0212c01": "乃至起於一念淨信。何況有人。能受持讀誦解一句",
    "X26n0516_001:0212c02": "者。盖文字性離。即是般若。故淨信一念。即是般若正",
    "X26n0516_001:0212c03": "為之機。二依真是器。謂智照澄明。觀空不滯。事修雖",
    "X26n0516_001:0212c04": "別。一理齊平。如說而行。依真建立。總所作為。毫不著",
    "X26n0516_001:0212c05": "相。故後文云。行斯道者。如虗空故。又云。法相如是。有",
    "X26n0516_001:0212c06": "所得心。無所得心。皆不可得。乃至云。菩薩所修。諸行",
    "X26n0516_001:0212c07": "而於中行。又云。若菩薩不著文字。不離文字。無文字",
    "X26n0516_001:0212c08": "相。非無文字。能如是修。不見修相。是則名為修文字",
    "X26n0516_001:0212c09": "者。而能得於般若真性。此亦般若正為之機。三奉持",
    "X26n0516_001:0212c10": "是器。謂法貴流通。方曰普皆饒益。依教奉行。故知真",
    "X26n0516_001:0212c11": "為法器。是以佛云。此經是諸佛母。諸佛同說。能多利",
    "X26n0516_001:0212c12": "益。是故汝等。應當受持。奉持一品。廣明斯義。如文云",
    "X26n0516_001:0212c13": "從初伏忍。至金剛定。如法修行。十三觀門。皆為法師。",
    "X26n0516_001:0212c14": "依持建立。汝等大眾。應當如佛而供養等。據此。即是",
    "X26n0516_001:0212c15": "正所為機。四護法是器。謂因果二法。皆明真空。一著",
    "X26n0516_001:0212c16": "相見。難成內護。故觀如來品。菩薩行品。一一結云菩",
    "X26n0516_001:0212c17": "薩護果護因。為若此也。五護國是器。謂題稱護國。名",
    "X26n0516_001:0212c18": "不虗設。依此修行。法利無邊。故後廣顯般若。錫福神",
    "X26n0516_001:0212c19": "功。引古證今。事非唐蠲。且佛囑諸王常修。未來亦應",
    "X26n0516_001:0212c20": "修學。如上二種。亦是正所為機。",
    "X26n0516_001:0212c21": "△三結前成種。",
    "X26n0516_001:0212c22": "然上五種法器。依理修行。正是所為。若約揀收通攝。",
    "X26n0516_001:0212c23": "則前五非器。亦不棄撝。故取著之執。從迷是起。顛倒",
    "X26n0516_001:0212c24": "之妄。繇心所生。是雖凡夫。悉見佛性。儻結善種。自生",
    "X26n0516_001:0213a01": "信心。此之二種。即是遠為。又邪外違真。謬生計執。一",
    "X26n0516_001:0213a02": "蒙淨熏。始覺決生。縱經多劫。亦可歸正。此之一種。亦",
    "X26n0516_001:0213a03": "是遠為。經明深慧。非止人空。二利齊修。悲智雙運。此",
    "X26n0516_001:0213a04": "彼岸之行。二乘沈空滯寂。寧不緣熟開心。回小向大",
    "X26n0516_001:0213a05": "耶。故屬兼為。權教菩薩。事行違真。緣了因發。正性自",
    "X26n0516_001:0213a06": "顯。同入佛乘。無二別故。此乃引權入實。所謂引為者",
    "X26n0516_001:0213a07": "也。若夫寄位修法。應物現形。普示淨業。為化眾生。此",
    "X26n0516_001:0213a08": "經則攝權為一種之機矣。故知前五約揀。則成瓦礫",
    "X26n0516_001:0213a09": "荊棘。約收。則為白玉黃金。亦在四為之中。要之生信",
    "X26n0516_001:0213a10": "依行。見聞隨喜。但除妄想。無不佛心。何非所為之機。",
    "X26n0516_001:0213a11": "問。信等五根。是器可爾。取著等五。何亦名器。答。華嚴",
    "X26n0516_001:0213a12": "大疏云。法性圓融。感應交徹。無有一法而非所被。據",
    "X26n0516_001:0213a13": "此。則無情亦在所被。取著等五皆有情耳。何非器耶。",
    "X26n0516_001:0213a14": "況色性智性。本無二體。無有情外有非情也。此理深",
    "X26n0516_001:0213a15": "玄。正是不共般若。凡吾遊心教海者。必審諦思之可",
    "X26n0516_001:0213a16": "也。",
    "X26n0516_001:0213a17": "△六釋總辯教體。三。初列數類簡。",
    "X26n0516_001:0213a18": "第六總辯教體者。謂般若實相。寂照難思。括論教體。",
    "X26n0516_001:0213a19": "略明五種。一聲名句文體。二通攝所詮體。三諸法徧",
    "X26n0516_001:0213a20": "空體。四會相歸性體。五理智無礙體。五中前二通小。",
    "X26n0516_001:0213a21": "後三唯大。又前二通諸教。後三唯性宗。又前二唯體。",
    "X26n0516_001:0213a22": "後三亦體亦性。就前二中。大小乘宗。通用四法為體。",
    "X26n0516_001:0213a23": "然大小乘。各有三說。如華嚴大疏。廣引經論所明。今",
    "X26n0516_001:0213a24": "略意引之。",
    "X26n0516_001:0213b01": "△二依數牒釋。五。初釋聲名句文體。",
    "X26n0516_001:0213b02": "初中先開後合。開謂假實。攝假從實。以聲為體。無別",
    "X26n0516_001:0213b03": "名句等故。深密謂言音有三。明以聲為教體。雜集謂",
    "X26n0516_001:0213b04": "成所引聲。謂諸聖說。若以體從用。即名等為體。以能",
    "X26n0516_001:0213b05": "詮諸法自性差別。二所依故。唯識破經部云。若名句",
    "X26n0516_001:0213b06": "文不異聲者。法詞無礙。境應無別。然此三離聲。雖無",
    "X26n0516_001:0213b07": "別體。而假實異。亦不即聲。後合者。然上二義單明。俱",
    "X26n0516_001:0213b08": "執一邊。故須合取四法為體。符淨名地論之言。融前",
    "X26n0516_001:0213b09": "二說。教理無違。如清涼聖師。雙取四法。不偏假實。端",
    "X26n0516_001:0213b10": "有定量萬古難移。故彼文云。良以音聲一種。正就佛",
    "X26n0516_001:0213b11": "說容為教體。流傳後代。書之竹帛。曾何有聲。豈無教",
    "X26n0516_001:0213b12": "體。至哉言也。後云。此般若密多文字章句。百千萬億",
    "X26n0516_001:0213b13": "諸佛。而共同說。則諸佛同說。合取為體。甚為允當。然",
    "X26n0516_001:0213b14": "此四法。大小乘雖通。理亦隨宗有異。今經則文字性",
    "X26n0516_001:0213b15": "空。即是般若。故四皆即假而真也。",
    "X26n0516_001:0213b16": "△二釋通攝所詮體。",
    "X26n0516_001:0213b17": "二通攝所詮體者。謂前義尅取能詮。故無所說。今明",
    "X26n0516_001:0213b18": "能所不離。教義相成。為契經體。方顯真教。故華嚴云。",
    "X26n0516_001:0213b19": "文隨於義。義隨於文。瑜伽云。契經體有二。一文。二義。",
    "X26n0516_001:0213b20": "故知不取所詮。不成教體。如後文明文字實相觀照。",
    "X26n0516_001:0213b21": "三種般若者。此也。",
    "X26n0516_001:0213b22": "△三釋諸法徧空體。",
    "X26n0516_001:0213b23": "三諸法徧空體者。謂實相真體。諸法全彰。離法明空。",
    "X26n0516_001:0213b24": "如撥波求水。故一切法體乃為真體。若百草皆春。真",
    "X26n0516_001:0213c01": "觀則頭頭呈露。慧照則在在昭揚。瓦礫荊棘。無非般",
    "X26n0516_001:0213c02": "若。花樹月沼。同一真如。後謂諸法自性本真。正觀法",
    "X26n0516_001:0213c03": "時。空性常顯。今依此義。以為教體。然光明香飯。語默",
    "X26n0516_001:0213c04": "瞬息。皆為教體。況法空遍照。何法而非教體也耶。",
    "X26n0516_001:0213c05": "△四釋會相歸性體。",
    "X26n0516_001:0213c06": "四會相歸性體者。謂如來言教皆順於如。是故虗相",
    "X26n0516_001:0213c07": "本空。真體本現。以一切教法從緣無性。即是真如。故",
    "X26n0516_001:0213c08": "為教體。後云文字者。謂契經應頌。乃至希有論議。所",
    "X26n0516_001:0213c09": "有宣說音聲語言文子章句。一切皆如。無非實相。然",
    "X26n0516_001:0213c10": "若順明教之生起。如梁攝論第十卷云。真如於一一",
    "X26n0516_001:0213c11": "切法最勝因。從真如起無分別智。繇此流出後得。續",
    "X26n0516_001:0213c12": "生大悲。因此如來。安立教法。救度眾生。說大乘十二",
    "X26n0516_001:0213c13": "部經。此法是大悲所流。一切法中最勝等。若逆推之。",
    "X26n0516_001:0213c14": "此之教法。從後得智。此智繇根本智生。又此根本。繇",
    "X26n0516_001:0213c15": "冥證真如。故今教體。以真如最勝而為根本。今從此",
    "X26n0516_001:0213c16": "義。攝末歸本。以教即如。故名會相歸性。",
    "X26n0516_001:0213c17": "△五釋理智無礙體。",
    "X26n0516_001:0213c18": "五理智無礙體者。謂般若一法。約能所別。實相即理。",
    "X26n0516_001:0213c19": "觀照即智。智即理故。觀照而實相全彰。理即智故。實",
    "X26n0516_001:0213c20": "相而觀照本有。故以理智無礙之般若。觀心境平等",
    "X26n0516_001:0213c21": "之性空。況能說之佛。既理智相應。湛然清淨。故所詮",
    "X26n0516_001:0213c22": "之義。亦如智無礙。能所全空。即以此義。不一不二而",
    "X26n0516_001:0213c23": "為教體。如大疏云。一切教法。舉體即空。不礙十二分",
    "X26n0516_001:0213c24": "教。事相宛然。雖真如舉體為一切法。不礙一味平等。",
    "X26n0516_001:0214a01": "寂爾昭彰。如後文所明。",
    "X26n0516_001:0214a02": "△三結屬今經。",
    "X26n0516_001:0214a03": "以上五門。皆是此經教體。然一切皆如。今經明言。則",
    "X26n0516_001:0214a04": "知一切法。無非教體。亦一切空處。無非教體也。",
    "X26n0516_001:0214a05": "△七釋明經宗趣。二。初敘義總標。",
    "X26n0516_001:0214a06": "第七明經宗趣者。大疏謂語之所尚曰宗。宗之所歸",
    "X26n0516_001:0214a07": "曰趣。於中總論佛教。因緣為宗。若詳明者。而有通別",
    "X26n0516_001:0214a08": "二義。",
    "X26n0516_001:0214a09": "△二依標牒釋。二。初通明諸宗。",
    "X26n0516_001:0214a10": "初通明諸宗者。一切諸經各自有宗。如華嚴宗法界。",
    "X26n0516_001:0214a11": "法華宗一乘。淨名宗不思議。涅槃宗佛性等。故清涼",
    "X26n0516_001:0214a12": "祖師。總收一代時教。以為十宗。謂第一我法俱有宗。",
    "X26n0516_001:0214a13": "攝小乘二十部中五部之義。謂犢子部。法上部。賢胄",
    "X26n0516_001:0214a14": "部。正量部。密林山部。亦取經部根本一分之義。二法",
    "X26n0516_001:0214a15": "有我無宗。攝三部全。謂一切有部。雪山部。多聞部。更",
    "X26n0516_001:0214a16": "兼化地部末計一分之義。三法無去來宗。攝七部全。",
    "X26n0516_001:0214a17": "謂大眾部。鷄胤部。制多山部。西山住部。北山住部。法",
    "X26n0516_001:0214a18": "藏部。飲光部。兼取化地部一分之義。四現通假實宗。",
    "X26n0516_001:0214a19": "攝說假部全。兼末經部一分之義。以上四宗。唯為小",
    "X26n0516_001:0214a20": "乘。五俗妄真實宗。即說出世部。六諸法但名宗。即一",
    "X26n0516_001:0214a21": "說部。此二通大小乘。七三性空有宗。即大乘法相師。",
    "X26n0516_001:0214a22": "所立應理圓實宗。(彼在第八)八真空絕相宗。即大乘法相",
    "X26n0516_001:0214a23": "師所立勝義俱空宗。(彼名第七)此二唯大。然大乘法師。依",
    "X26n0516_001:0214a24": "深密三時。初四阿含言有。第二八部般若言空。第三",
    "X26n0516_001:0214b01": "深密明不空不有中道之教。故先性後相。今言性宗。",
    "X26n0516_001:0214b02": "故空宗居八。相宗居七耳。九空有無礙宗。即攝一切",
    "X26n0516_001:0214b03": "終教。十圓融具德宗。即攝華嚴圓教。然此十宗。一宗",
    "X26n0516_001:0214b04": "容有多經。隨何經中。皆此宗故。若局判一經。則抑諸",
    "X26n0516_001:0214b05": "大乘教也。",
    "X26n0516_001:0214b06": "△二別明此經。四。初約理智為宗趣。",
    "X26n0516_001:0214b07": "二明別宗者。即是此經宗趣也。謂以實相觀照不一",
    "X26n0516_001:0214b08": "不二以為經宗。或唯實相。或唯觀照者。並未允當。且",
    "X26n0516_001:0214b09": "此經所詮。一一離相。豈唯觀照。又教化眾生。不住一",
    "X26n0516_001:0214b10": "相。豈唯實相。故今雙取為宗。以即理之智。二護甚深",
    "X26n0516_001:0214b11": "到岸。以即智之理。萬法無相皆空。六度萬行。五忍諸",
    "X26n0516_001:0214b12": "位。一一皆不離此。若離實相。難忘分別。便成取相住",
    "X26n0516_001:0214b13": "著。即墮有漏若昧觀照。則闕於智用。便滯偏空有餘。",
    "X26n0516_001:0214b14": "同於二乘故須理智。不即不離。方契般若中道之旨。",
    "X26n0516_001:0214b15": "起信止觀合說。法華定慧雙修。華嚴明權實二法。大",
    "X26n0516_001:0214b16": "心依賴。涅槃明定慧不等。不見佛性。無明邪見。自此",
    "X26n0516_001:0214b17": "而生。皆明此義。",
    "X26n0516_001:0214b18": "△約五對為宗趣。",
    "X26n0516_001:0214b19": "若就台宗釋題五重玄義為宗趣者。則以妙慧為體。",
    "X26n0516_001:0214b20": "到彼岸為用。顯明內外二護為宗。尋宗令趨妙慧實",
    "X26n0516_001:0214b21": "體故。於中分出五義相對互為宗趣。一教義。二體用。",
    "X26n0516_001:0214b22": "三理智。四因果。五人法。初舉教為宗。顯義為趣。以義",
    "X26n0516_001:0214b23": "為宗。達教為趣。以知義深。則教勝故。二舉般若之體。",
    "X26n0516_001:0214b24": "意顯波羅蜜之用故。舉波羅蜜之用。意顯般若之體",
    "X26n0516_001:0214c01": "故。三舉理欲顯實相之觀照故。舉智欲明觀照之實",
    "X26n0516_001:0214c02": "相故。四護果不住。意如理修因故。護因如幻。欲克證",
    "X26n0516_001:0214c03": "妙果故。五舉仁王護國。顯般若能護之法故。舉般若",
    "X26n0516_001:0214c04": "法體。明仁王護國之本故。一經始終。不離此五。若五",
    "X26n0516_001:0214c05": "對別明。是宗之趨。若五對相即。是宗即趣。如此五對。",
    "X26n0516_001:0214c06": "不即不離。是名般若妙宗趣也。",
    "X26n0516_001:0214c07": "△三約十義為宗趣。",
    "X26n0516_001:0214c08": "然此亦有十義五對。為此經宗趣。謂一般若境有二。",
    "X26n0516_001:0214c09": "一性住般若。貫通凡聖。為所信境。二至得般若。唯局",
    "X26n0516_001:0214c10": "佛位是所證境。二般若心。此亦二義。一實相心。正念",
    "X26n0516_001:0214c11": "萬法本空故。二觀照心。幻修諸行悲願故。三般若行",
    "X26n0516_001:0214c12": "亦有二義。一差別行。諸度斷證不一故。二平等行。真",
    "X26n0516_001:0214c13": "修俱到彼岸故。四般若位。此亦二義。一權現位。寄王",
    "X26n0516_001:0214c14": "比證差別故。二實證位。依真如智平等故。五般若果。",
    "X26n0516_001:0214c15": "此亦有二一始覺果。而今修生故。二本覺果。本來具",
    "X26n0516_001:0214c16": "足故。此上五對。皆初句為宗。次句為趨。如云信境為",
    "X26n0516_001:0214c17": "宗。證境為趨等。五義鎔融。則心境行位果。舉一全收。",
    "X26n0516_001:0214c18": "如云境即全果之境。果即全境之果。心為即行之心。",
    "X26n0516_001:0214c19": "行為即心之行。乃至位為即果之位。果為即位之果。",
    "X26n0516_001:0214c20": "體用一如。行證雙泯。千逕九逵。不離般若。故此十義。",
    "X26n0516_001:0214c21": "乃今宗趣。",
    "X26n0516_001:0214c22": "△四約心觀為宗趣。",
    "X26n0516_001:0214c23": "若會歸心觀。則此經宗趨。即照而遮。宗趨泯然。即遮",
    "X26n0516_001:0214c24": "而照。宗趨廓爾。雙遮則遮前照遮。離即離非。雙照則",
    "X26n0516_001:0215a01": "照前遮照。是即非即。圓明一觀。言亡理絕。方契般若",
    "X26n0516_001:0215a02": "之真宗。能證般若之玄趨矣。",
    "X26n0516_001:0215a03": "△八釋會通地位。二。初敘義分科。",
    "X26n0516_001:0215a04": "第八會通地位者。周易云。聖人之大寶曰位。意謂聖",
    "X26n0516_001:0215a05": "人處此。而弘道優裕。非位則雖全道德。而無有用。則",
    "X26n0516_001:0215a06": "非所寶矣。故清涼云。若無此位。行無成故。然一切菩",
    "X26n0516_001:0215a07": "薩。修淺深之因行。證滿分之果位。修證從人。真似殊",
    "X26n0516_001:0215a08": "分。位次依法賢聖兩異。於中先明諸教不一。後明證",
    "X26n0516_001:0215a09": "真無二。",
    "X26n0516_001:0215a10": "△二依科別釋。三。初引諸教不一。五。初引始教。二。",
    "X26n0516_001:0215a11": "初正引位次。四。初引唯識。",
    "X26n0516_001:0215a12": "唯識論云。具大乘二種性者。略於五位漸次悟入。一",
    "X26n0516_001:0215a13": "本性住種性。謂無始來。依附本識。法爾所得無漏法",
    "X26n0516_001:0215a14": "因。二習所成種性。謂聞法界等流法已。聞所成等熏",
    "X26n0516_001:0215a15": "習所成。要具此二大乘種性。方能漸次悟入唯識。一",
    "X26n0516_001:0215a16": "資糧位。謂修大乘順解脫分。二加行位。謂修大乘順",
    "X26n0516_001:0215a17": "决擇分。三通達位。謂諸菩薩所住見道。四修習位。謂",
    "X26n0516_001:0215a18": "諸菩薩所住修道。五究竟位。謂住無上正等菩提。云",
    "X26n0516_001:0215a19": "何漸次悟入唯識。謂諸菩薩。於識性相。資糧位中。能",
    "X26n0516_001:0215a20": "深信解。在加行位。能漸伏除。所取能取。引發真見。在",
    "X26n0516_001:0215a21": "通達位。如實通達。修習位中。如所見理。數數修習。伏",
    "X26n0516_001:0215a22": "斷除障。至究竟位出障圓明。能盡未來。化諸有情。後",
    "X26n0516_001:0215a23": "令悟入。唯識性相。",
    "X26n0516_001:0215a24": "△二引瓔珞。",
    "X26n0516_001:0215b01": "瓔珞經中。以六種性。攝一切位。一習種性。攝十信十",
    "X26n0516_001:0215b02": "住。二性種性。攝十行。三道種性。攝十向。四聖種性。攝",
    "X26n0516_001:0215b03": "十地。五等覺種性。六妙覺種性。即如次攝等妙二位。",
    "X26n0516_001:0215b04": "大品中。以此六性。約二義簡。一約心觀。謂初性。從假",
    "X26n0516_001:0215b05": "入空。二性從定入假。三性觀修中道。後三性俱證中",
    "X26n0516_001:0215b06": "道實相。二約寄位。謂初性銅鐵。二性銀寶。三性金寶。",
    "X26n0516_001:0215b07": "四性琉璃寶。五性摩尼寶。六性水晶寶輪。如大品經",
    "X26n0516_001:0215b08": "中。廣明義相。",
    "X26n0516_001:0215b09": "△三引地持。",
    "X26n0516_001:0215b10": "地持經中。以七地位攝一切地。謂一種性地。攝信住。",
    "X26n0516_001:0215b11": "二解行地。攝行向。三淨心地。攝初地。四行迹地。攝二",
    "X26n0516_001:0215b12": "地至七地。五决定地。攝九八兩地。六決定行地。攝十",
    "X26n0516_001:0215b13": "地。七畢竟地。攝等妙二覺。於中前六地唯菩薩地。第",
    "X26n0516_001:0215b14": "七通菩薩佛共地。",
    "X26n0516_001:0215b15": "△四引金剛。",
    "X26n0516_001:0215b16": "金剛十八住論。無著菩薩依彼經立其住名。所謂一",
    "X26n0516_001:0215b17": "十八住。密示階荖也。然束為八住。攝盡十八。一發心",
    "X26n0516_001:0215b18": "住處。攝第一住。二波羅蜜相應住處。攝第二住。三欲",
    "X26n0516_001:0215b19": "住處。攝三四兩住。四離障礙住處。總攝十二位。即第",
    "X26n0516_001:0215b20": "五住。至第十六住也。五淨心住處。攝十七住。六究竟",
    "X26n0516_001:0215b21": "住處。攝其十八。七廣大住處。八甚深住處。各攝前六",
    "X26n0516_001:0215b22": "住。以一一住位。皆有深廣二義故。然此中八。前四攝",
    "X26n0516_001:0215b23": "十六住。即是三賢。第五淨心一住。即是初地。第六究",
    "X26n0516_001:0215b24": "竟一地。即從二地極至佛果。又八中前六。別攝十八。",
    "X26n0516_001:0215c01": "後二通攝十八。即知廣大甚深二住。攝十八住時。即",
    "X26n0516_001:0215c02": "一一攝五十五位也。",
    "X26n0516_001:0215c03": "△二舉數簡異。",
    "X26n0516_001:0215c04": "然前四所引約唯識。唯始非終。瓔珞兼別大品亦始。",
    "X26n0516_001:0215c05": "地持金剛。義通法性。亦始終攝。",
    "X26n0516_001:0215c06": "△二引終教。",
    "X26n0516_001:0215c07": "若約法性終教明地位者。楞嚴明五十七位。謂乹慧。",
    "X26n0516_001:0215c08": "信。住。行。向。煖。頂。忍。世第一。十地。等妙。然統收多位。不",
    "X26n0516_001:0215c09": "出於八。謂一乾慧地。義推即同天台五品觀行位。二",
    "X26n0516_001:0215c10": "十信。即相似位。三三賢位。四加行位。五見道位。六修",
    "X26n0516_001:0215c11": "道位。七等覺位。上五即分真位。第八妙覺。即究竟位。",
    "X26n0516_001:0215c12": "然彼文攝之。不出單複十二之位。上諸教中。並依地",
    "X26n0516_001:0215c13": "位漸次修成。故總名為漸。",
    "X26n0516_001:0215c14": "△二引頓教。",
    "X26n0516_001:0215c15": "若約頓教明位者。但一念不生。即名為佛。不依地位",
    "X26n0516_001:0215c16": "漸次階荖。如思益經云。得諸法正性者。不從一地至",
    "X26n0516_001:0215c17": "於一地。楞伽經云。十地即為初。初則為八地。第九則",
    "X26n0516_001:0215c18": "為七。七亦復為八。第二為第三。第四為第五。第三為",
    "X26n0516_001:0215c19": "第六。無所有何次。然初之七句。約義配同。最後一句。",
    "X26n0516_001:0215c20": "據理都遣。非同漸圓。故不立位。",
    "X26n0516_001:0215c21": "△四引圓教。二。初約行布。",
    "X26n0516_001:0215c22": "若圓教華嚴明位有二。一行布位。以立位次有差別",
    "X26n0516_001:0215c23": "故。如第二會明信。三明住。四明行。五明向。六明地。七",
    "X26n0516_001:0215c24": "明等妙。前淺後深。故名行布。",
    "X26n0516_001:0216a01": "△二約圓融。",
    "X26n0516_001:0216a02": "二圓融位有二。一總明相攝。一位即一切位故。二五",
    "X26n0516_001:0216a03": "位互攝。一一位圓。即至佛故。又此二中。前唯約理行",
    "X26n0516_001:0216a04": "圓融。此兼明行證相似。又前行布。是教相施設。此圓",
    "X26n0516_001:0216a05": "融是理性德用。又此二中。約能詮教道。則行布不同。",
    "X26n0516_001:0216a06": "約所詮之理。則圓融無二。故大疏云。相為即性之相",
    "X26n0516_001:0216a07": "故。行布不礙圓融。性是即相之性故。圓融不礙行布",
    "X26n0516_001:0216a08": "者。此也。",
    "X26n0516_001:0216a09": "△五結揀諸位。二。初配對結屬。",
    "X26n0516_001:0216a10": "此上諸教。所立地位。隱顯開合不同。皆明差別行證",
    "X26n0516_001:0216a11": "之歸結。然曲分五對。略示不一。一總別對。即唯識瓔",
    "X26n0516_001:0216a12": "珞。總相立位以含攝。楞嚴等經。別相明階而曲示。二",
    "X26n0516_001:0216a13": "隱顯對。即金剛地持。隱示少位之方。唯識佛頂。顯立",
    "X26n0516_001:0216a14": "多種之相。三開合對。開則五十五位。詳明果證有差。",
    "X26n0516_001:0216a15": "合則五六七種。略示因修無二。四立遣對。楞伽等經。",
    "X26n0516_001:0216a16": "明頓故遣之又遣。楞嚴等經明漸。故立之更立。五徧",
    "X26n0516_001:0216a17": "圓對。謂諸教偏權。故差別有礙平等。華嚴圓宗。故行",
    "X26n0516_001:0216a18": "布不礙圓融矣。",
    "X26n0516_001:0216a19": "△二結括他宗。",
    "X26n0516_001:0216a20": "即知天台六即。理與名字。雖未入位。後四亦攝盡五",
    "X26n0516_001:0216a21": "位而無餘。圓覺五位。眾生皆入。雖俱凡小五種。皆隨",
    "X26n0516_001:0216a22": "順覺性而不減。況大品經明四十二字。古德用表四",
    "X26n0516_001:0216a23": "十二位乎。既一字皆入一切字門。故一位亦攝一切",
    "X26n0516_001:0216a24": "位也。應知他位隱顯。開合偏圓不同。良繇此心。一多",
    "X26n0516_001:0216b01": "卷舒。大小自在故也。",
    "X26n0516_001:0216b02": "△二明證真不二。二。初立理標本。",
    "X26n0516_001:0216b03": "次明證真不二者。夫真空性體。平等一源。雖位列高",
    "X26n0516_001:0216b04": "低。而不逾此理。故下位證入。猶一室之空。極位所證。",
    "X26n0516_001:0216b05": "如太虗之空。一空入大空。一空本相不壞。大空入一",
    "X26n0516_001:0216b06": "空。而大空大體猶存。室空大空。空性是同。賢位聖位。",
    "X26n0516_001:0216b07": "位體豈二。故知一切地位總歸一真空也。故曰同真",
    "X26n0516_001:0216b08": "際等法性者。此也。",
    "X26n0516_001:0216b09": "△二互相攝屬。",
    "X26n0516_001:0216b10": "若諸教地位。與今經攝者。五位斷證。同乎唯識。寄化",
    "X26n0516_001:0216b11": "作王。有類瓔珞。位位波羅之行。有似華嚴因修。地地",
    "X26n0516_001:0216b12": "依真之理。大同佛頂果證。以五種忍。而含攝諸位。不",
    "X26n0516_001:0216b13": "異地持。以一序品。而密顯地相。義合金剛十地。三十",
    "X26n0516_001:0216b14": "生皆空。即楞伽不立之宗。一念八萬行具足。即法界",
    "X26n0516_001:0216b15": "圓融之旨。況一經要旨。含天台六即之談。一陀羅尼。",
    "X26n0516_001:0216b16": "具四十二字之妙耶。大哉仁王般若之位次。不謀而",
    "X26n0516_001:0216b17": "理契諸教者焉。唯加行一種。合於上賢。不同唯識楞",
    "X26n0516_001:0216b18": "嚴之開顯。等覺聖位。該於寂忍。亦不類諸經眾論之",
    "X26n0516_001:0216b19": "分張若諸經教攝此經地位。全攝無遺。而此經中地",
    "X26n0516_001:0216b20": "位。攝諸教地位。亦等該非爽。唯華嚴圓教。全攝此經。",
    "X26n0516_001:0216b21": "而此經地位。亦分同法界矣。",
    "X26n0516_001:0216b22": "△三結歸觀心。",
    "X26n0516_001:0216b23": "此中還須攝末歸本。會緣入實。同真空之實相。等妄",
    "X26n0516_001:0216b24": "有之一如。不離般若。正觀如是。",
    "X26n0516_001:0216c01": "△九釋顯法護國。",
    "X26n0516_001:0216c02": "第九顯法護國功德者。夫八部般若。總空諸法。唯仁",
    "X26n0516_001:0216c03": "王一部。逈出羣經。盖以扶危拯溺。實有海之迅航。燭",
    "X26n0516_001:0216c04": "暗照昏。信法幢之高炬。爰自晉譯微言。羅什初弘其",
    "X26n0516_001:0216c05": "盛烈。唐翻大乘。不空繼纂其遺芳。御筆含彩。製金聲",
    "X26n0516_001:0216c06": "玉振之章。寶軸流輝。符景星慶雲之瑞。然佛受諸王",
    "X26n0516_001:0216c07": "之請。詳演護國之方。琅函西秘。無家傳戶曉之功。貝",
    "X26n0516_001:0216c08": "葉東來。有保泰奠安之益。從此智慧劍。剪稠林而無",
    "X26n0516_001:0216c09": "餘。般若光。耀古今而有永。其淨信也。速證菩提。其照",
    "X26n0516_001:0216c10": "空也。足入聖見。故知大千之寶施。非可較量。恒沙之",
    "X26n0516_001:0216c11": "聲聞。無能比及。良以福不證菩提。信等可入道也。慮",
    "X26n0516_001:0216c12": "無徵也。引頂生王之蒙惡。帝釋依持而頓遣。憂再惑",
    "X26n0516_001:0216c13": "也。舉普明王之興善。班足回心以入真。至於叮嚀勗",
    "X26n0516_001:0216c14": "勸。無非因疾之方。付囑勉旃。全為安邦殄患。其他兩",
    "X26n0516_001:0216c15": "儀資之奠位。三光賴以和明。與物無為。盡世有道。利",
    "X26n0516_001:0216c16": "超思議。功逈凡情。若夫船遇風濤。則纔持玉偈。而風",
    "X26n0516_001:0216c17": "偃海澄。客逢鯨患。則一展靈文。而波平惡息。又不足",
    "X26n0516_001:0216c18": "論矣。其解說也。天台義疏。白璧絕瑕。神寶記章。出塵",
    "X26n0516_001:0216c19": "瑩鏡。其受持也。念誦有法。明於指掌。讀持在人。端乎",
    "X26n0516_001:0216c20": "一心。其利益也。七難氷消。八部雲擁。其功德也。眾聖",
    "X26n0516_001:0216c21": "輔國。五方呪護。遠為無盡。故金口諄諄。有未來當依",
    "X26n0516_001:0216c22": "之誡。正證難思。故佛令在在。結現前悟入之境。宜乎",
    "X26n0516_001:0216c23": "洪鐘未扣之前。放光動地。花雨穹蒼。慈雲纔散之處。",
    "X26n0516_001:0216c24": "發願垂泣。聲徹漢霄。以此護國。妙應如捊皷之神。仗",
    "X26n0516_001:0217a01": "斯保民。難思邁金湯之固。信乎如來開示。不為鼷鼠",
    "X26n0516_001:0217a02": "之細。輕發千鈞。即知斯王流通。如出干雲之材。用弘",
    "X26n0516_001:0217a03": "大廈。然則今日保安",
    "X26n0516_001:0217a04": "社稷。祝",
    "X26n0516_001:0217a05": "國輔世。感召荒服。參天同地者。於此大法。應如是觀。",
    "X26n0516_001:0217a06": "△十釋部類品會。二。初通示大部。",
    "X26n0516_001:0217a07": "第十部類品會者。於中有二。初通示大部。金剛纂要",
    "X26n0516_001:0217a08": "云。佛說大部處會。六百卷文。十六會說。一王舍城鷲",
    "X26n0516_001:0217a09": "峰山七會。(山中四會三頂三會)二給孤園七會。三他化自在天",
    "X26n0516_001:0217a10": "宮摩尼寶藏殿一會。四王舍城竹林園白鷺池側一",
    "X26n0516_001:0217a11": "會。準金剛刊定記云。般若類有八部。謂大品。小品。放",
    "X26n0516_001:0217a12": "光。光讚。道行。勝天王。文殊問。金剛。唐譯為六百卷。二",
    "X26n0516_001:0217a13": "百七十五品。總一十六分。前五無名。後十一分有名。",
    "X26n0516_001:0217a14": "前六分品。後十不分品。即初分七十九品。第二分八",
    "X26n0516_001:0217a15": "十五品。第三分三十一品。第四分二十九品。第五分",
    "X26n0516_001:0217a16": "二十四品。第六勝天王般若分一十七品。第七曼殊",
    "X26n0516_001:0217a17": "室利分。第八那伽室利分。第九能斷金剛分。第十般",
    "X26n0516_001:0217a18": "若理趨分。第十一施波羅蜜分。十二淨戒。十三安忍。",
    "X26n0516_001:0217a19": "十四精進。十五靜慮。十六般若。即大明度無極經四",
    "X26n0516_001:0217a20": "卷。同前五分。儒首菩薩無上清淨分衛經二卷。即第",
    "X26n0516_001:0217a21": "九分。實相般若。即第十分。道行小品。各十卷。同第四",
    "X26n0516_001:0217a22": "分。光讚十卷。放光三十卷。大品三十卷。皆同第二分。",
    "X26n0516_001:0217a23": "然上諸部開合。大部文勢。次緒事理。一一皆同。但廣",
    "X26n0516_001:0217a24": "略之異。唯今仁王般若一本。不在八部之數。故今經",
    "X26n0516_001:0217b01": "譚空不住之旨。猶有顯實同如之說。其他寄位行權。",
    "X26n0516_001:0217b02": "化俗依真。廣明地位斷證。直顯諦理真空。法界叵思。",
    "X26n0516_001:0217b03": "特明其關鑰。唯此仁王護國。洞示其膏肓極多。俾悟",
    "X26n0516_001:0217b04": "之者。法界不離般若。令行之者。罪業原同真空矣。",
    "X26n0516_001:0217b05": "△二別顯今經。三。初通明二經傳譯。",
    "X26n0516_001:0217b06": "二別顯此經。於中又二。一通明二經傳譯。二別敘今",
    "X26n0516_001:0217b07": "經疏解。今初按開元釋教錄。西晉竺法護。譯仁王般",
    "X26n0516_001:0217b08": "若經一卷或二卷闕本。梁承聖二年。波羅末陀。此云",
    "X26n0516_001:0217b09": "真諦。譯仁王般若經一卷。與西晉法護同本。此亦闕",
    "X26n0516_001:0217b10": "本。然今經時主前後二譯。一後秦羅什。於姚興弘始",
    "X26n0516_001:0217b11": "之年創譯。二唐不空。於代宗永泰之載重譯。上二師",
    "X26n0516_001:0217b12": "皆三藏。什師則東晉翻經。獨擅其美。故古稱七佛以",
    "X26n0516_001:0217b13": "來。譯經一人。又云約義翻經。什師為最。不空則大唐",
    "X26n0516_001:0217b14": "傳譯。罕匹其倫。故僧傳稱為瑜伽教法之二祖。東夏",
    "X26n0516_001:0217b15": "秘密教之一人。所譯經凡一百二十餘卷。七十七部。",
    "X26n0516_001:0217b16": "今所傳者。二譯並行焉。",
    "X26n0516_001:0217b17": "△二則敘今經疏解。",
    "X26n0516_001:0217b18": "然秦譯則古有疏記。而經文余曾製敘灾木。已二十",
    "X26n0516_001:0217b19": "餘年。方今叢林流布。以為護國之寶。唯唐譯則深沈",
    "X26n0516_001:0217b20": "貝葉。晦隱龍藏。代宗之製章空製。譯人之用心徒譯。",
    "X26n0516_001:0217b21": "幸有",
    "X26n0516_001:0217b22": "聖主。乘乾應運。秉籙嗣明。",
    "X26n0516_001:0217b23": "御金輪而萬國來朝。握",
    "X26n0516_001:0217b24": "玉符而九天送福。血氣皷其歡心。荒服沾夫",
    "X26n0516_001:0217c01": "大造。實海晏河清之日。金甌玉燭之辰也。偶爾東虜",
    "X26n0516_001:0217c02": "西夷。跳梁梗",
    "X26n0516_001:0217c03": "化。起於戊午之春。繼於辛酉之秋。此乃尺霧蔽天。無",
    "X26n0516_001:0217c04": "虧霄漢。寸雲毀日。不損光明。克捷凱歌。於今共",
    "X26n0516_001:0217c05": "奏。蕩平大烈。不日旋收。然桑土之憂。",
    "X26n0516_001:0217c06": "朝野切切。護",
    "X26n0516_001:0217c07": "國之念。緇衲兢兢。遂閱",
    "X26n0516_001:0217c08": "龍藏之文。冀合",
    "X26n0516_001:0217c09": "仁王之道。得此妙法。實謂神符。慶感難思。欣愉無極。",
    "X26n0516_001:0217c10": "普願見聞。同臻實相。洪扶磐石之安。永護嵩華之運。",
    "X26n0516_001:0217c11": "但弘教者。每槩演經文。非唯淺見寡聞。實乃迷宗晦",
    "X26n0516_001:0217c12": "教。貴惟此經。窮微盡妙。不假疏釋。無有指南。故心甘",
    "X26n0516_001:0217c13": "膚淺之譏。身冒荒蕪之誚。定科立義。冀合真空。援古",
    "X26n0516_001:0217c14": "證今。庶明極致。雖釋義有異舊說。而斷文稍合秦翻。",
    "X26n0516_001:0217c15": "明經不專但空。會理特貫圓實。庶幾護",
    "X26n0516_001:0217c16": "國之悃少舒。為法之誠略罄。所冀",
    "X26n0516_001:0217c17": "皇圖永固。",
    "X26n0516_001:0217c18": "帝道遐昌。仁同五帝宏敷。德與三皇並劭。山河鞏峙。",
    "X26n0516_001:0217c19": "日月貞明。",
    "X26n0516_001:0217c20": "聖后三宮。根盤玉樹之春。",
    "X26n0516_001:0217c21": "太子千秋。芳躅金枝之茂。文武百官。各增祿位。再願",
    "X26n0516_001:0217c22": "十方界。五穀豐登。蒸民樂利。邊疆靜謐。宇宙康熈。涓",
    "X26n0516_001:0217c23": "誠極此。勿謂無稽。",
    "X26n0516_001:0217c24": "△三唐譯御製經敘。",
    "X26n0516_001:0218a01": "　　仁王護國般若波羅蜜多經敘",
    "X26n0516_001:0218a02": "唐代宗皇帝製",
    "X26n0516_001:0218a03": "皇矣至覺。子於元元。截有海以般若之舟。剪稠林以",
    "X26n0516_001:0218a04": "智慧之劍。綿絡六合。羅罩十方。弘宣也深。志應也大。",
    "X26n0516_001:0218a05": "自權輿天竺。泳沫漢庭。行無緣之慈。納常樂之域。信",
    "X26n0516_001:0218a06": "其溥施。傾芥城而逾遠。仰天湛寂。超言象之又玄。五",
    "X26n0516_001:0218a07": "始不究其初。一得罔根其本。以彼取此。何其遼哉。朕",
    "X26n0516_001:0218a08": "恭嗣鴻休。丕承大寶。軫推搆以夕惕。方徹枕而假寐。",
    "X26n0516_001:0218a09": "夫其鎮乾坤。遏寇虐。和風雨。著星辰。與物無為。父人",
    "X26n0516_001:0218a10": "艱止。不有般若。其能已乎。甞澡身定泉。宅心秘道。緬",
    "X26n0516_001:0218a11": "尋龍宮之藏。稽合鷲峰之旨。懿夫護國。實在茲經。竊",
    "X26n0516_001:0218a12": "景行於波斯。庶闡揚於調御。至若高張五忍。足明惻",
    "X26n0516_001:0218a13": "隱之深。永祛眾難。寔惟化清之本。名假法假。心空色",
    "X26n0516_001:0218a14": "空。推之於無。則境智都寂。引之於有。廼津梁不窮。思",
    "X26n0516_001:0218a15": "與黎蒸。共臻實相。而緹紬貝葉。文字參差。東夏西天。",
    "X26n0516_001:0218a16": "言音訛謬。致使古今翻譯。清濁不同。前後參詳。輕重",
    "X26n0516_001:0218a17": "匪一。其猶大輅。終繼事而增華。譬彼堅氷。始積水而",
    "X26n0516_001:0218a18": "非厲。先之所譯。語質未融。披讀之流。臨文三覆。凡諸",
    "X26n0516_001:0218a19": "釋氏。良用慨然。",
    "X26n0516_001:0218a20": "先聖翹誠玉毫。澹慮真境。發揮滿教。搜綴缺文。詔大",
    "X26n0516_001:0218a21": "德三藏沙門不空。推教詳譯。未周部卷。三藏學究二",
    "X26n0516_001:0218a22": "諦。教傳三密。義了宗極。伊成字圓。褰裳西指。汎盃南",
    "X26n0516_001:0218a23": "海。影與形對。勤將歲深。妙印度之聲明。洞中華之韻",
    "X26n0516_001:0218a24": "曲。甘露沃朕。香風襲予。既而焚筴遠賷。洪鐘待扣。佇",
    "X26n0516_001:0218b01": "延吹萬之籟。率訓開三之典。朕哀纏欒棘。悲感霜露。",
    "X26n0516_001:0218b02": "捧戴",
    "X26n0516_001:0218b03": "遺詔。不敢迨遑。延振錫之羣英。終為山之九仞。開府",
    "X26n0516_001:0218b04": "朝恩。許國以身。歸佛以命。弼我真教。申夫妙門。爰令",
    "X26n0516_001:0218b05": "集京城義學大德良賁等。翰林學士常袞等。於大明",
    "X26n0516_001:0218b06": "宮南桃園。詳譯護國般若畢。并更寫定密嚴等經。握",
    "X26n0516_001:0218b07": "槧含毫。研精頥邃。曩者訛略。刊定較然。昔之沈隱。鈎",
    "X26n0516_001:0218b08": "索煥矣。足可懸諸日月大燭昏衢。潤之雲雨橫流動",
    "X26n0516_001:0218b09": "植。伏願",
    "X26n0516_001:0218b10": "上資仙駕。飛慧雲於四天。逈出塵勞。躡金蓮於十地。",
    "X26n0516_001:0218b11": "朕。理昧幽關。文慙麗則。見推序述。惋撫空懷。聊紀之",
    "X26n0516_001:0218b12": "於首篇。庶克開於厥後。將發皇永永。可推而行之。時",
    "X26n0516_001:0218b13": "旃蒙歲木堇榮月也。",
    "X26n0516_001:0218b15": "仁王護國般若波羅蜜多經科疏懸譚"
}