{
    "T13n0401_001:0522c17": "佛說無言童子經卷上",
    "T13n0401_001:0522c19": "西晉月支三藏竺法護譯",
    "T13n0401_001:0522c20": "聞如是：一時佛遊羅閱祇耆闍崛山中，與大",
    "T13n0401_001:0522c21": "比丘眾千二百五十人俱，摩訶菩薩無央數。",
    "T13n0401_001:0522c22": "爾時城中，師子將軍第一夫人孕有德男，",
    "T13n0401_001:0522c23": "天虛空唱大音聲而告之曰：「童子！汝當懷抱",
    "T13n0401_001:0522c24": "道教思惟經典，慎莫宣說世之言談，曉了方",
    "T13n0401_001:0522c25": "便度世之法，少言尠辭捨方俗事，當歸正義",
    "T13n0401_001:0522c26": "不取美辭嚴飾之說。」童子遙聞如是音教，未",
    "T13n0401_001:0522c27": "曾啼泣亦不出聲，初不自現嬰兒之相，至于",
    "T13n0401_001:0522c28": "七日顏貌悅豫無有顦顇，眾人來觀視之無",
    "T13n0401_001:0522c29": "厭。或有人言：「此兒無聲，用為育養？」父母答",
    "T13n0401_001:0523a01": "曰：「是非隨宿，吾當育之。所以者何？今觀此兒，",
    "T13n0401_001:0523a02": "威容顏貌端正姝妙巍巍難量，非是凡庶之",
    "T13n0401_001:0523a03": "所能及，實不虛妄。」於時父母親屬知識見",
    "T13n0401_001:0523a04": "兒無聲，因共字之號曰無言。",
    "T13n0401_001:0523a05": "於是無言童子，漸遂長大至于八歲，四方眾",
    "T13n0401_001:0523a06": "人來觀察者無有懈厭。其有方面或有法會",
    "T13n0401_001:0523a07": "分別義者，輒詣其所諮受法言，寂然靜思亦",
    "T13n0401_001:0523a08": "無所說。時彼童子而於異日，與其父母五種",
    "T13n0401_001:0523a09": "親屬朋友知識，至耆闍崛山而詣佛所，稽首",
    "T13n0401_001:0523a10": "足下右繞三匝，於世尊前叉手而立，覩無央",
    "T13n0401_001:0523a11": "數十方世界諸菩薩會億百千姟，各各處于嚴",
    "T13n0401_001:0523a12": "淨之座，心大歡然善意生焉。時舍利弗前白",
    "T13n0401_001:0523a13": "佛言：「唯天中天！是無言者師子將軍之子，",
    "T13n0401_001:0523a14": "端正姝好威光難量巍巍如此，離於言談而",
    "T13n0401_001:0523a15": "無所說，其人前世有何餘殃，生無有聲又不",
    "T13n0401_001:0523a16": "能言？」佛告舍利弗：「止止！勿得輒慢無言童",
    "T13n0401_001:0523a17": "子。所以者何？此人則是菩薩大士，於過去",
    "T13n0401_001:0523a18": "佛殖眾德本，供養無數諸佛正覺，稽首足",
    "T13n0401_001:0523a19": "下得不退轉，當成無上正真之道。初生之",
    "T13n0401_001:0523a20": "時，天於虛空宣揚大音：『童子，汝當抱道意，",
    "T13n0401_001:0523a21": "思惟經典勿有世談。』以是之故，今此菩薩",
    "T13n0401_001:0523a22": "寂然不言，受柔順教於茲八歲，一心結舌而",
    "T13n0401_001:0523a23": "無所說，以斯憺怕奉行四禪。」世尊復告舍利",
    "T13n0401_001:0523a24": "弗言：「其有眾生，若能覩無言菩薩悉順道",
    "T13n0401_001:0523a25": "教由此無言，以是之故今有大會，當說經",
    "T13n0401_001:0523a26": "法，開化導利於無央數不可稱人民之眾。」",
    "T13n0401_001:0523a27": "於是無言菩薩即如其象，三昧正受而現瑞",
    "T13n0401_001:0523a28": "應，令諸聲聞及眾菩薩、天、龍、鬼神、揵沓和阿",
    "T13n0401_001:0523a29": "須倫、伽留羅、真陀羅、摩睺勒、比丘、比丘尼、優婆",
    "T13n0401_001:0523b01": "塞、優婆夷一切眾會，各於右掌化生蓮華大",
    "T13n0401_001:0523b02": "如車輪，其色若干微妙鮮好，其香難量，見者",
    "T13n0401_001:0523b03": "心歡。彼蓮華上則有自然諸化菩薩，結加",
    "T13n0401_001:0523b04": "趺坐，三十二相莊嚴其身。無言菩薩見大",
    "T13n0401_001:0523b05": "神足，稽首世尊重自歸命，其蓮華上諸坐菩",
    "T13n0401_001:0523b06": "薩，叉手卑身亦三自歸。無言菩薩口適宣",
    "T13n0401_001:0523b07": "此稽首歸命，應時自然恒邊沙等諸佛世界",
    "T13n0401_001:0523b08": "六反震動，大音普聞，天於空中歎若雷震，",
    "T13n0401_001:0523b09": "則雨眾華，箜篌樂器不鼓自鳴。無言菩薩承",
    "T13n0401_001:0523b10": "佛威神，大願所致，踊在空中去地四丈九尺，",
    "T13n0401_001:0523b11": "大菩薩眾亦復如是。無言大士而於中與",
    "T13n0401_001:0523b12": "菩薩異口同音，以偈讚佛：",
    "T13n0401_001:0523b13": "「無形而現形，　　亦不住於色，",
    "T13n0401_001:0523b14": "　欲以開化眾，　　現身而有教。",
    "T13n0401_001:0523b15": "　佛者無色會，　　亦不著有為，",
    "T13n0401_001:0523b16": "　皆度一切數，　　導師故現身。",
    "T13n0401_001:0523b17": "　顯相三十二，　　奇好八十種，",
    "T13n0401_001:0523b18": "　以嚴其身體，　　為眾講說法。",
    "T13n0401_001:0523b19": "　法者則無相，　　亦無有音響，",
    "T13n0401_001:0523b20": "　無聲不可得，　　無念寂微妙。",
    "T13n0401_001:0523b21": "　佛法覺了法，　　處在佛樹下，",
    "T13n0401_001:0523b22": "　彼道無言教，　　言辭無所說。",
    "T13n0401_001:0523b23": "　其法無形法，　　求相不可得，",
    "T13n0401_001:0523b24": "　以無相之法，　　安可有所說？",
    "T13n0401_001:0523b25": "　愍傷於群生，　　此佛之大恩，",
    "T13n0401_001:0523b26": "　分別無所獲，　　所說不失時。",
    "T13n0401_001:0523b27": "　曉了無所得，　　解空無所獲，",
    "T13n0401_001:0523b28": "　能如此養者，　　佛義無名字。",
    "T13n0401_001:0523b29": "　有為之言教，　　諸佛因所說，",
    "T13n0401_001:0523c01": "　彼數無所有，　　無為無自然。",
    "T13n0401_001:0523c02": "　如無常形色，　　導師緣見象，",
    "T13n0401_001:0523c03": "　此法無所有，　　為眾說此經。",
    "T13n0401_001:0523c04": "　又始至八歲，　　口未曾有言，",
    "T13n0401_001:0523c05": "　我初生之時，　　諸天唱大音。",
    "T13n0401_001:0523c06": "　以入惟經典，　　其耳不聞聲，",
    "T13n0401_001:0523c07": "　如是懷道業，　　口亦無所說。",
    "T13n0401_001:0523c08": "　無言假有教，　　辭語無所暢，",
    "T13n0401_001:0523c09": "　以言謂有說，　　清淨妙光曜。",
    "T13n0401_001:0523c10": "　念誓願佛道，　　志在於大乘，",
    "T13n0401_001:0523c11": "　當宣于尊教，　　得佛人中上。",
    "T13n0401_001:0523c12": "　道心不可獲，　　無言無相念，",
    "T13n0401_001:0523c13": "　是故曰道空，　　解結成暉曜。」",
    "T13n0401_001:0523c14": "於是童子謂諸眾會：「道與言教等無有異，不",
    "T13n0401_001:0523c15": "可見！不可持！所可說無能覩，口說志道，人",
    "T13n0401_001:0523c16": "計於道而有所求，其所處願斯無所有，不可",
    "T13n0401_001:0523c17": "得處則無所住，如是住者道之所立也！諸度",
    "T13n0401_001:0523c18": "無極亦復如是。及餘無數眾德之本，說於言",
    "T13n0401_001:0523c19": "教亦無所說，但是音聲無有言辭。又說布施",
    "T13n0401_001:0523c20": "者，以施當施者，惠與有所向，道住一切等，口",
    "T13n0401_001:0523c21": "說愍哀施，道教亦行慈，其道為自然，平均如",
    "T13n0401_001:0523c22": "虛空，心所曉了有所說，計彼一切悉為清淨，",
    "T13n0401_001:0523c23": "其道為普虛端如是。身行、口言、心有所思，",
    "T13n0401_001:0523c24": "捨施施斯一切塵勞，是乃名曰施度無極。所",
    "T13n0401_001:0523c25": "可勸助亦復如是。布施非是道之恩惠，有計",
    "T13n0401_001:0523c26": "道者不依布施，是二事者但假聲耳！永無所",
    "T13n0401_001:0523c27": "著亦無形像。假使如是受道教者，為菩薩行，",
    "T13n0401_001:0523c28": "彼乃名曰施度無極。於布施主則為清淨，有",
    "T13n0401_001:0523c29": "所惠與不想報故。耳聞禁戒不住於色，則",
    "T13n0401_001:0524a01": "無所生亦無所滅，是為戒者亦復如是。身口",
    "T13n0401_001:0524a02": "心事若無所造，悉無所有而反分別，所講",
    "T13n0401_001:0524a03": "說因緣合成。口有所說因名曰戒。如口所說",
    "T13n0401_001:0524a04": "戒亦如是。此二事者俱無形像，諸禁戒業，",
    "T13n0401_001:0524a05": "一切假言語無章句，計於道者無所言說。其",
    "T13n0401_001:0524a06": "口所暢及心意，以業是禁戒勸助道德，言戒",
    "T13n0401_001:0524a07": "為道欲曜於戒，一切無像猶如虛空，能曉了",
    "T13n0401_001:0524a08": "此，是謂獨步報行禁戒。所可遊志超絕無",
    "T13n0401_001:0524a09": "侶，入平等覺，亹亹深妙難及之道。」於是讚",
    "T13n0401_001:0524a10": "曰：",
    "T13n0401_001:0524a11": "「如言道亦然，　　無持不可見，",
    "T13n0401_001:0524a12": "　所說無所覩，　　我宣者佛道。",
    "T13n0401_001:0524a13": "　誓願求於道，　　所願無所住，",
    "T13n0401_001:0524a14": "　無住無處所，　　道所立亦然。",
    "T13n0401_001:0524a15": "　諸度無極然，　　及所作眾德，",
    "T13n0401_001:0524a16": "　言辭託音聲，　　所說無所說。",
    "T13n0401_001:0524a17": "　所可謂布施，　　所施當所施，",
    "T13n0401_001:0524a18": "　方當所憲者，　　悉住平等道。",
    "T13n0401_001:0524a19": "　口所暢布施，　　敷演於道事，",
    "T13n0401_001:0524a20": "　彼道亦自然，　　等猶如虛空。",
    "T13n0401_001:0524a21": "　若能曉了心，　　口之所說者，",
    "T13n0401_001:0524a22": "　彼一切清淨，　　聞淨皆至道。",
    "T13n0401_001:0524a23": "　身口及心念，　　捨一切塵勞，",
    "T13n0401_001:0524a24": "　所勸亦如斯，　　是施度無極。",
    "T13n0401_001:0524a25": "　布施不歸道，　　道不倚於施，",
    "T13n0401_001:0524a26": "　此二者假名，　　無著亦無象。",
    "T13n0401_001:0524a27": "　若無所依倚，　　其受道若斯，",
    "T13n0401_001:0524a28": "　若不望想報，　　是名曰布施。",
    "T13n0401_001:0524a29": "　而假聞禁戒，　　不住於形色，",
    "T13n0401_001:0524b01": "　不起無所滅，　　是為戒之相。",
    "T13n0401_001:0524b02": "　不行戒亦爾，　　身口心無異，",
    "T13n0401_001:0524b03": "　無作無所有，　　假有言說耳！",
    "T13n0401_001:0524b04": "　因緣合有辭，　　說號禁戒耳！",
    "T13n0401_001:0524b05": "　如吾戒正等，　　此二事無漏。",
    "T13n0401_001:0524b06": "　諸可禁戒事，　　一切假於言，",
    "T13n0401_001:0524b07": "　道義所獲者，　　無言亦無業。",
    "T13n0401_001:0524b08": "　口說心所作，　　禁戒勸助道，",
    "T13n0401_001:0524b09": "　計戒及道教，　　一切如虛空。",
    "T13n0401_001:0524b10": "　若曉了此者，　　獨步普入戒，",
    "T13n0401_001:0524b11": "　則遊居於道，　　深妙難解句。」",
    "T13n0401_001:0524b12": "童子又謂諸來會者：「所可謂言忍辱教者亦",
    "T13n0401_001:0524b13": "是言辭，解空空義乃為忍辱。忍如平等三界",
    "T13n0401_001:0524b14": "亦如，說忍形類無像無見，等心於此乃名曰",
    "T13n0401_001:0524b15": "忍。若能虛靜為忍辱根，音聲香味因緣合成，",
    "T13n0401_001:0524b16": "彼無所有但文字耳，是故宣暢言忍辱矣！如",
    "T13n0401_001:0524b17": "來正覺說有三忍，身、口、心念。若能曉了此忍",
    "T13n0401_001:0524b18": "辱者，是曰為忍。解斷其身節節離散，心無",
    "T13n0401_001:0524b19": "瞋恚，恩愛及身譬如墻壁，察身如是為忍",
    "T13n0401_001:0524b20": "辱。遠聞惡口所暢說，若能堪任，於諸言辭",
    "T13n0401_001:0524b21": "不味所說，乃為忍辱。若復遊志一切瑕穢，其",
    "T13n0401_001:0524b22": "心靜然而無憂結，意能分別諸文字者，心乃",
    "T13n0401_001:0524b23": "入於忍辱，計如忍道亦如此，身口意俱同爾，",
    "T13n0401_001:0524b24": "乃名曰道。宣傳於聖教，多所勸助者，一切精",
    "T13n0401_001:0524b25": "進上妙細微，及諸中間，億劫合集而不可",
    "T13n0401_001:0524b26": "得，至於成就。假使精進不可逮得，計於道",
    "T13n0401_001:0524b27": "德亦無所獲，不得諸法，是曰精進。所修精",
    "T13n0401_001:0524b28": "進設能如是，不懷怯弱亦無恐懅，是謂極",
    "T13n0401_001:0524b29": "上通大精進猛勇菩薩仁義備悉。」於是童子",
    "T13n0401_001:0524c01": "重頌曰：",
    "T13n0401_001:0524c02": "「可所謂忍辱，　　口之所宣暢，",
    "T13n0401_001:0524c03": "　空空義故忍，　　如忍等三世。",
    "T13n0401_001:0524c04": "　說於忍色像，　　不貌不可見，",
    "T13n0401_001:0524c05": "　若心等於斯，　　爾乃名曰忍。",
    "T13n0401_001:0524c06": "　忍類為空靜，　　緣合聲香味，",
    "T13n0401_001:0524c07": "　彼無有文字，　　此乃名曰忍。",
    "T13n0401_001:0524c08": "　講宣此三忍，　　身口及心念，",
    "T13n0401_001:0524c09": "　若人曉了此，　　暢乃名曰忍。",
    "T13n0401_001:0524c10": "　節節解其身，　　而心不懷恚，",
    "T13n0401_001:0524c11": "　身受如墻壁，　　是為身忍辱。",
    "T13n0401_001:0524c12": "　遠聞有惡言，　　不報于罵辭，",
    "T13n0401_001:0524c13": "　入此音乃忍，　　悉能住所說。",
    "T13n0401_001:0524c14": "　若於諸瑕疵，　　心不懷愛結，",
    "T13n0401_001:0524c15": "　設能了字空，　　是心入忍辱。",
    "T13n0401_001:0524c16": "　如忍道亦然，　　身口意如是，",
    "T13n0401_001:0524c17": "　此乃名曰道，　　名所而勸助。",
    "T13n0401_001:0524c18": "　若諸所精進，　　最上中微下，",
    "T13n0401_001:0524c19": "　合集億垓劫，　　不得便成就。",
    "T13n0401_001:0524c20": "　精進不可得，　　道亦無所獲，",
    "T13n0401_001:0524c21": "　不逮一切法，　　是曰為精進。",
    "T13n0401_001:0524c22": "　若勤力行此，　　無怯不懷難，",
    "T13n0401_001:0524c23": "　彼則大精進，　　為猛勇菩薩。」",
    "T13n0401_001:0524c24": "童子復謂諸來會者：「所謂禪思亦不有念，計",
    "T13n0401_001:0524c25": "於禪者亦無所住，棄一切想，是乃名曰寂度",
    "T13n0401_001:0524c26": "無極。則能寂然澹泊無言，無放逸，離諸漏而",
    "T13n0401_001:0524c27": "燒滅一切塵，是名曰寂度無極。心於諸法不",
    "T13n0401_001:0524c28": "遣往反，於心離心，是則名曰寂度無極。心",
    "T13n0401_001:0524c29": "及禪定常至道意，恒以平等觀此眾事，若能",
    "T13n0401_001:0525a01": "平等，於諸所觀無有邪正，斯謂佛道不為難",
    "T13n0401_001:0525a02": "得；無有文字亦無所說，不可究竟亦無所有，",
    "T13n0401_001:0525a03": "無有放逸亦不自恣，此乃曰智度無極。無",
    "T13n0401_001:0525a04": "有此際不度彼岸，又於此彼而無所住，正立",
    "T13n0401_001:0525a05": "法界以無所住，亦無所著，亦無文字，無所",
    "T13n0401_001:0525a06": "頒宣，無文字已！不復舉假一切思想，若能啟",
    "T13n0401_001:0525a07": "受於此法者，爾乃名曰智度無極。六度無極",
    "T13n0401_001:0525a08": "亦復如是，假使有人等觀此義，則能均平一",
    "T13n0401_001:0525a09": "切諸法，亦能等於一切眾生，若能同象一",
    "T13n0401_001:0525a10": "切諸法，則能均平一切眾生，若能平均一切",
    "T13n0401_001:0525a11": "眾生，則能平等一切諸佛。等諸佛已，則能奉",
    "T13n0401_001:0525a12": "修於一切智，是故菩薩勇猛無畏，猶斯名曰",
    "T13n0401_001:0525a13": "無極智慧。若能順從此教命者，則順法眼不",
    "T13n0401_001:0525a14": "可思議。」於是童子以偈頌曰：",
    "T13n0401_001:0525a15": "「禪行無所思，　　專心不有住，",
    "T13n0401_001:0525a16": "　斷一切諸想，　　名寂度無極。",
    "T13n0401_001:0525a17": "　寂然而澹泊，　　不逸無諸漏，",
    "T13n0401_001:0525a18": "　棄捐眾塵勞，　　是寂度無極。",
    "T13n0401_001:0525a19": "　其心一切法，　　未曾遣往反，",
    "T13n0401_001:0525a20": "　無心脫於心，　　寂然度彼岸。",
    "T13n0401_001:0525a21": "　計心及與道，　　觀之悉平等，",
    "T13n0401_001:0525a22": "　若能察平等，　　佛道不難得。",
    "T13n0401_001:0525a23": "　捨文字無言，　　無本無所有，",
    "T13n0401_001:0525a24": "　不樂不自恣，　　乃名為智慧。",
    "T13n0401_001:0525a25": "　無此不度岸，　　不住彼此際，",
    "T13n0401_001:0525a26": "　正立於法界，　　不住無所著。",
    "T13n0401_001:0525a27": "　文字無班宣，　　不與一切想，",
    "T13n0401_001:0525a28": "　以是受諸法，　　乃名曰智慧。",
    "T13n0401_001:0525a29": "　諸度無極然，　　所見一同類，",
    "T13n0401_001:0525b01": "　則能等諸法，　　平均於眾生。",
    "T13n0401_001:0525b02": "　以能等諸法，　　則能等眾生，",
    "T13n0401_001:0525b03": "　亦等於諸法，　　便等一切智。",
    "T13n0401_001:0525b04": "　是故大智慧，　　菩薩其勇猛，",
    "T13n0401_001:0525b05": "　能隨此教令，　　法眼不可議。」",
    "T13n0401_001:0525b06": "彼諸正士，說此章句分別所趣，以千二百人",
    "T13n0401_001:0525b07": "皆發無上正真道意，六萬菩薩得無所從生",
    "T13n0401_001:0525b08": "法忍。時蓮華上諸坐菩薩，尋即退下稽首佛",
    "T13n0401_001:0525b09": "足，及復禮於無言菩薩，俱共啟白無言菩",
    "T13n0401_001:0525b10": "薩：「吾等以報聖師之恩，欽樂正法奉事經典，",
    "T13n0401_001:0525b11": "修行孝順而有反復。」賢者舍利弗前白佛",
    "T13n0401_001:0525b12": "言：「唯然世尊！此諸菩薩，何故口宣如來言",
    "T13n0401_001:0525b13": "辭：『吾等孝順而有反復。』」佛告舍利弗：「此諸",
    "T13n0401_001:0525b14": "菩薩，悉是無言菩薩大士之所勸發，令宣",
    "T13n0401_001:0525b15": "道教演于恩慈仁義禮節，無上正真大乘之",
    "T13n0401_001:0525b16": "教，開化未聞令發道意，是為孝順而有反",
    "T13n0401_001:0525b17": "復。報師之恩，今者故來行供養德，亦欲覩見",
    "T13n0401_001:0525b18": "於此大會奉覲佛聖，聽省經典諮受所聞。」",
    "T13n0401_001:0525b19": "於是無言菩薩白世尊曰：「我欲啟問如來、至",
    "T13n0401_001:0525b20": "真、等正覺所懷疑結，設見聽者，乃敢自陳。」",
    "T13n0401_001:0525b21": "世尊即告無言菩薩：「恣意所問諸不了者，",
    "T13n0401_001:0525b22": "如來一一當為發遣，可悅其心令無餘疑。」時",
    "T13n0401_001:0525b23": "舍利弗語無言菩薩：「汝族姓子，不能語言，",
    "T13n0401_001:0525b24": "云何欲問如來義乎？」無言答曰：「一切語法，",
    "T13n0401_001:0525b25": "悉無文字亦無言辭。所以者何？一切眾生皆",
    "T13n0401_001:0525b26": "悉自然，無諸言教及眾想念。唯舍利弗！因心",
    "T13n0401_001:0525b27": "所念口說言辭，若無所思則無所言。心所念",
    "T13n0401_001:0525b28": "者悉虛無實，言不可說，不可示人，亦不可",
    "T13n0401_001:0525b29": "得諮問行念。其想著者，悉無所有，而無文",
    "T13n0401_001:0525c01": "字。其虛無者亦無想念，亦不宣暢文字之說。",
    "T13n0401_001:0525c02": "其諸行念不自想言：『吾當宣布文字之說。』文",
    "T13n0401_001:0525c03": "字不念當行想念暢文字說。唯舍利弗！十二",
    "T13n0401_001:0525c04": "緣起深奧難逮，巍巍如是，因緣所生，彼則",
    "T13n0401_001:0525c05": "自然，了無所有；假使自然無所有者，彼則無",
    "T13n0401_001:0525c06": "有逮成道者。唯舍利弗！一切諸法無所成因",
    "T13n0401_001:0525c07": "緣之事，依無所住有所造作，因於緣合，是",
    "T13n0401_001:0525c08": "故因緣無所興立。唯舍利弗！一切諸法悉無",
    "T13n0401_001:0525c09": "有主，而君長亦無常主，無有志念，因己",
    "T13n0401_001:0525c10": "思想多所馳騁，從對有念處於眾想，顛倒之",
    "T13n0401_001:0525c11": "黨從其起生。彼若有問、見難問者所想知，一",
    "T13n0401_001:0525c12": "切此法，有想無想悉為一相，謂無有想。彼",
    "T13n0401_001:0525c13": "所以問，是為菩薩行於大哀。唯舍利弗！吾",
    "T13n0401_001:0525c14": "以是故，興發大哀諮問如來，不以言辭聲音",
    "T13n0401_001:0525c15": "問事倚口言教，住於大哀菩薩所問。」舍利弗",
    "T13n0401_001:0525c16": "問：「若族姓子，設無眾生無有人物，何因菩",
    "T13n0401_001:0525c17": "薩而於眾生興大哀乎？」無言答曰：「唯舍利",
    "T13n0401_001:0525c18": "弗！設使眾生不求成就至於道者，爾乃菩薩",
    "T13n0401_001:0525c19": "不於眾生興發大哀；然而眾生，無有眾生起",
    "T13n0401_001:0525c20": "眾生想，是故菩薩處於眾生興發大哀。設說",
    "T13n0401_001:0525c21": "有人則反逆矣，一切五趣猶如幻化。嗚呼痛",
    "T13n0401_001:0525c22": "哉！諸人顛倒，無有眾生想，是故為彼講說",
    "T13n0401_001:0525c23": "經道，使無我本末皆空。由是菩薩為諸眾生",
    "T13n0401_001:0525c24": "興發大哀，無所破壞不毀所有，不壞吾我及",
    "T13n0401_001:0525c25": "人壽命，故曰菩薩入於大哀導利眾生。見暢",
    "T13n0401_001:0525c26": "審如分別空事，為諸客塵之所霑污，所可",
    "T13n0401_001:0525c27": "遊入等一切色，而自觀見本悉清淨，是故",
    "T13n0401_001:0525c28": "菩薩而於眾生興發大哀。」時舍利弗讚無言",
    "T13n0401_001:0525c29": "菩薩曰：「善哉，善哉！族姓子！實如所云一無",
    "T13n0401_001:0526a01": "有異。又從仁賢向者聽者，所講辯才，故欲發",
    "T13n0401_001:0526a02": "問，當從正士啟受如是不可思議。所班宣",
    "T13n0401_001:0526a03": "法，設問所說，當令弊魔不得其便，使如來",
    "T13n0401_001:0526a04": "法得久存立，此諸眾會，天、龍、鬼、乾沓和、阿",
    "T13n0401_001:0526a05": "須倫、加留羅、真陀羅、摩睺勒等人非人，逮得",
    "T13n0401_001:0526a06": "無量道法光明。」於是無言菩薩前白佛言：「世",
    "T13n0401_001:0526a07": "尊常說修正見者，有二因緣：從他聞音、思",
    "T13n0401_001:0526a08": "惟其行。善哉！大聖！唯願如來、至真、正覺，分",
    "T13n0401_001:0526a09": "別宣揚。何謂菩薩承於他音？何謂思惟？何",
    "T13n0401_001:0526a10": "賢聖之正見也？」佛告無言菩薩：「族姓子！諦",
    "T13n0401_001:0526a11": "聽，善思念之，今當分別。猶如菩薩承他音",
    "T13n0401_001:0526a12": "聲，因而思惟，奉順賢聖之正見。」「善哉！世尊！",
    "T13n0401_001:0526a13": "願樂欲聞。」無言菩薩與大眾會，受教而聽。",
    "T13n0401_001:0526a14": "佛言：「族姓子！若有菩薩，勸化眾生入於佛",
    "T13n0401_001:0526a15": "道，是為菩薩承於他音；設令其人心不懷亂，",
    "T13n0401_001:0526a16": "是為思惟；假使等觀於道意者，是為賢聖之",
    "T13n0401_001:0526a17": "正見也。又若聽省柔順道法，此承他音；若",
    "T13n0401_001:0526a18": "能奉持佛之道義，是為思惟；若能奉行菩薩",
    "T13n0401_001:0526a19": "之道逮得法忍，是為賢聖之正見也。",
    "T13n0401_001:0526a20": "「復次，無言！若能宣于所聞微妙之慧無上正",
    "T13n0401_001:0526a21": "真，承此他音，假使能通達不計吾我，是為",
    "T13n0401_001:0526a22": "思惟；志性清淨無有諛諂發起洪業，是為賢",
    "T13n0401_001:0526a23": "聖之正見也。所聞順義而不違法，是承他音；",
    "T13n0401_001:0526a24": "修眾德本是為思惟；所行微妙勸助於道，是",
    "T13n0401_001:0526a25": "為賢聖之正見也。專精聽受是承他音；求殊",
    "T13n0401_001:0526a26": "特義是為思惟；勸助道意未曾忘捨，是為賢",
    "T13n0401_001:0526a27": "聖之正見也。順念如應勸助道意，初不廢退",
    "T13n0401_001:0526a28": "等觀賢聖，放捨一切所可聞念，是承他音；一",
    "T13n0401_001:0526a29": "切所有敢可尊敬，悉能施與無所愛惜，是為",
    "T13n0401_001:0526b01": "思惟；不望其報，不貪著道，至於大乘，是為賢",
    "T13n0401_001:0526b02": "聖之正見也。聞於禁戒弘雅之教，此承他",
    "T13n0401_001:0526b03": "音；所執戒心無所習舍，是為思惟；戒無所",
    "T13n0401_001:0526b04": "行，篤信至真勸助於道，是為賢聖之正見也。",
    "T13n0401_001:0526b05": "聽省忍辱仁義大慈，此承他音；而懷愍傷無",
    "T13n0401_001:0526b06": "有害心，是為思惟；究竟閑靜，信諸法盡勸",
    "T13n0401_001:0526b07": "助佛道，是為賢聖之正見也。聽省精進則而",
    "T13n0401_001:0526b08": "順之，是承他音；其心不住懈怠垢穢，是為",
    "T13n0401_001:0526b09": "思惟；無合無散無所違失，慇懃精進以勸助",
    "T13n0401_001:0526b10": "道，是為賢聖之正見也。令聞禪定三脫之門",
    "T13n0401_001:0526b11": "三昧正受，此承他音；心所為事而不可得，觀",
    "T13n0401_001:0526b12": "察心本，是為思惟；所修禪定不墮顛倒勸助",
    "T13n0401_001:0526b13": "佛道，是為賢聖之正見也。聽聞智慧身根華",
    "T13n0401_001:0526b14": "實，此承他音；所聞法觀察本末之所歸趣，",
    "T13n0401_001:0526b15": "是為思惟；棄捐諸流眾崖底源開化之意，",
    "T13n0401_001:0526b16": "是為賢聖之正見。示以四恩，聽攝所聞了無",
    "T13n0401_001:0526b17": "所著，此承他音；未曾放廢四恩之教，是為",
    "T13n0401_001:0526b18": "思惟；所可救濟恩及眾生，斯平等義，開度",
    "T13n0401_001:0526b19": "立之於一切智，是為賢聖之正見也。修四",
    "T13n0401_001:0526b20": "梵行慈悲喜護，此承他音；而不壞除愍愛",
    "T13n0401_001:0526b21": "眾類亦無所毀，所可奉行不求名稱，是為思",
    "T13n0401_001:0526b22": "惟；遵樂空無，為眾生故而修愍哀，以法之",
    "T13n0401_001:0526b23": "故而行歡悅，為二報故勸助道德，是為賢聖",
    "T13n0401_001:0526b24": "之正見也。設令聽省四分別辯，此承他音；",
    "T13n0401_001:0526b25": "觀察諸法威儀禮節，是為思惟；從法義等",
    "T13n0401_001:0526b26": "於平均，所行具足勸發道意，是為賢聖之正",
    "T13n0401_001:0526b27": "見也。若聞所當奉行微妙導利之事，此承",
    "T13n0401_001:0526b28": "他音；念御順行而不遠離，是為思惟；章句",
    "T13n0401_001:0526b29": "道跡，所由處所宣布佛道，是為賢聖之正見",
    "T13n0401_001:0526c01": "也。若能令聞三十七品正覺之法，此承他",
    "T13n0401_001:0526c02": "音；修於意止悉不憒亂，行於斷意，未曾惑",
    "T13n0401_001:0526c03": "隨不善之心，而常順從德義之志，其神足者，",
    "T13n0401_001:0526c04": "精進禪定不懷怯弱，篤信如是，明解章句而",
    "T13n0401_001:0526c05": "不退還，慧能尋對一一觀察，心由力不行",
    "T13n0401_001:0526c06": "塵勞，入覺意法等於道心，是為思惟；假使",
    "T13n0401_001:0526c07": "無意無所思念，於四意止不起不滅，於四",
    "T13n0401_001:0526c08": "意斷柔和身心，於四神足審如真諦，曉了如",
    "T13n0401_001:0526c09": "是，所趣若斯，執智慧刀截斷眾垢，情欲不",
    "T13n0401_001:0526c10": "散入于正法，而於覺意下入等觀無有二事，",
    "T13n0401_001:0526c11": "所歸徑路勸助道心，是為賢聖之正見也。若",
    "T13n0401_001:0526c12": "使聽聞四聖諦者，此承他音；五陰苦患，恩",
    "T13n0401_001:0526c13": "愛之難，滅盡所習因緣之報，入於徑路，是",
    "T13n0401_001:0526c14": "為思惟；雖處諸苦慧無所起，於諸所習慧無",
    "T13n0401_001:0526c15": "所習，於諸所盡慧究竟盡，由于徑路慧無所",
    "T13n0401_001:0526c16": "著，勸發大道，是為賢聖之正見也。若以聽",
    "T13n0401_001:0526c17": "受於三脫門，此承他音；篤信於空不畏無",
    "T13n0401_001:0526c18": "相，而於無願無所志求，是為思惟；不生空",
    "T13n0401_001:0526c19": "行開化諸見，興於無相教導一切，諸所相行",
    "T13n0401_001:0526c20": "發于無願，所生至誠，是為賢聖之正見也。",
    "T13n0401_001:0526c21": "令初發意順從大業，此承他音；修菩薩行不",
    "T13n0401_001:0526c22": "捨一切，是為思惟；不退轉地當成正覺，是",
    "T13n0401_001:0526c23": "為賢聖之正見也。得善知識而從其教，此承",
    "T13n0401_001:0526c24": "他音；目見世尊諮受聖路，是為思惟；如",
    "T13n0401_001:0526c25": "口所言不違所言，身口相應，是為賢聖之正",
    "T13n0401_001:0526c26": "見也。聽所講法等於惑亂，此承他音；觀察諸",
    "T13n0401_001:0526c27": "法義之所歸，是為思惟；奉行法義不失道教，",
    "T13n0401_001:0526c28": "是為賢聖之正見也。親近如來諮受所宣，此",
    "T13n0401_001:0526c29": "承他音；識分別道心不捨大猷，是為思惟；",
    "T13n0401_001:0527a01": "受奉行有所開化能使成就，是為賢聖之正",
    "T13n0401_001:0527a02": "見也。設能聽受八萬四千諸道品法，此承他",
    "T13n0401_001:0527a03": "音；曉了分別八萬四千諸佛之行也，是為",
    "T13n0401_001:0527a04": "思惟；八萬四千眾生之類各異根者，如應說",
    "T13n0401_001:0527a05": "法，是為賢聖之正見也。在在所由悉無所樂，",
    "T13n0401_001:0527a06": "發功德心，此承他音；假使其心不捨功德，是",
    "T13n0401_001:0527a07": "為思惟；以是德心專精勸助於一切智，是為",
    "T13n0401_001:0527a08": "賢聖之正見也。「此族姓子，設隨順念則為長",
    "T13n0401_001:0527a09": "命壽不可極無始無終賢聖正見。所以者",
    "T13n0401_001:0527a10": "何？五趣周旋，如幻、化、夢、影、響、野馬、水月、芭",
    "T13n0401_001:0527a11": "蕉，曉了若斯，是承他音；一切諸法悉為平",
    "T13n0401_001:0527a12": "等而無偏邪，是為思惟；若致平等，乃為賢聖",
    "T13n0401_001:0527a13": "之正見也。名曰思惟，不舉不下，於一切法無",
    "T13n0401_001:0527a14": "應不應、無進不進、無處不處、無行不行、無",
    "T13n0401_001:0527a15": "念不念、無想不想、無意不意、無惟不惟、無心",
    "T13n0401_001:0527a16": "意教，是為名曰不二入法門。曉了一品，無合、",
    "T13n0401_001:0527a17": "無散、無違、無順。曉了深念本性清淨，極",
    "T13n0401_001:0527a18": "為顯曜而當講說，無冥、無明，無濁、無清，無",
    "T13n0401_001:0527a19": "有品第，則為法界，無所破壞而於本際不為",
    "T13n0401_001:0527a20": "動搖。入於無本，處于三世而無所處，無我",
    "T13n0401_001:0527a21": "無人、無壽、無命、無音、無聲，等諸文字，義無所",
    "T13n0401_001:0527a22": "獲，無有財業，無所畢置，得諸所盡，一切所",
    "T13n0401_001:0527a23": "行無有眾念。離一切想，皆悉斷於放逸之事，",
    "T13n0401_001:0527a24": "滅除一切諸所惟行，而無所著捨諸所著，巍",
    "T13n0401_001:0527a25": "巍乃至如來所歎！無為之事，刈去眾想是為",
    "T13n0401_001:0527a26": "平等，無有形貌一如應思惟。假使行者從三",
    "T13n0401_001:0527a27": "昧起，則以此法而為眾生及他人說，便於其",
    "T13n0401_001:0527a28": "所推求斯本，如應思惟而療治之，無所動搖，",
    "T13n0401_001:0527a29": "是為名曰立於大哀賢聖正見。」佛說賢聖正",
    "T13n0401_001:0527b01": "見之時，一萬菩薩尋即逮得賢聖正見。於是",
    "T13n0401_001:0527b02": "舍利弗謂無言菩薩：「仁族姓子！從何聞法，",
    "T13n0401_001:0527b03": "乃能興此賢聖正見？」無言答曰：「唯舍利弗！吾",
    "T13n0401_001:0527b04": "所從聞法無所造，不從過去心得至於道，亦",
    "T13n0401_001:0527b05": "不當來、亦不現在。平等三世等一切法，有",
    "T13n0401_001:0527b06": "所有趣者而無所歸，亦無有法、亦無所等；",
    "T13n0401_001:0527b07": "吾從於彼而聽聞法。不有為、不無為，無識無",
    "T13n0401_001:0527b08": "住無心意識，於一切法莫有所奉，制止一",
    "T13n0401_001:0527b09": "切眾生之心，可悅諸人，義無所獲亦不動",
    "T13n0401_001:0527b10": "搖，於無力毒而無著；吾正從彼而聽聞法。",
    "T13n0401_001:0527b11": "見生於世者不生不起，一切法若不所興，分",
    "T13n0401_001:0527b12": "別無本而無所說；吾正從彼而聽聞法。其住",
    "T13n0401_001:0527b13": "法界等御人界，法界、人界及虛空界不以差",
    "T13n0401_001:0527b14": "別，平等諸界而無所生，不造若干；吾正從",
    "T13n0401_001:0527b15": "彼而聽聞法。不處道場，不坐樹下，亦不經",
    "T13n0401_001:0527b16": "行，亦不得佛，不倚於道，不捨於俗，不令諸著",
    "T13n0401_001:0527b17": "人民之等作是念心。如來得道亦不得道，得",
    "T13n0401_001:0527b18": "於相好若不得相，作證不作證，悉從本淨自",
    "T13n0401_001:0527b19": "然之性。唯舍利弗！法者無持，而不可捉則",
    "T13n0401_001:0527b20": "無有身，以無有身無所成就，以無所成就則",
    "T13n0401_001:0527b21": "無所生，以無所生則無所起，以無所起則",
    "T13n0401_001:0527b22": "無終沒，以無終沒則無所著，以無所著則不",
    "T13n0401_001:0527b23": "動搖，以不動搖則無所作，以無所作則游駛",
    "T13n0401_001:0527b24": "水。已游駛水則無所得，已無所得身度彼",
    "T13n0401_001:0527b25": "岸，已度彼岸無下，不下則無有器，已無有",
    "T13n0401_001:0527b26": "器則無所應，已無所應則離愛欲，已離愛欲",
    "T13n0401_001:0527b27": "則無有想，已無有想則斷眾亂，已斷眾亂本",
    "T13n0401_001:0527b28": "性清淨，以至清淨則無有垢，已無有垢則",
    "T13n0401_001:0527b29": "無塵勞，已無塵勞則無同像，以無同像則住",
    "T13n0401_001:0527c01": "平等，以住本平等則立無動，以立無動則",
    "T13n0401_001:0527c02": "無所求，以無所求則如真諦，已如真諦則如",
    "T13n0401_001:0527c03": "審實，以如審實則無所有，以無所有則於",
    "T13n0401_001:0527c04": "諸緣而無有緣，以於諸緣無有緣者則度境",
    "T13n0401_001:0527c05": "界，以度諸界所起無起則無所舉，以無所",
    "T13n0401_001:0527c06": "舉則無所下，以無所下則無有門，以無有",
    "T13n0401_001:0527c07": "門便離言教，以離言教則度識句，以度識",
    "T13n0401_001:0527c08": "句則不復還，以不復還則無有處，以無有",
    "T13n0401_001:0527c09": "處則無非處，以無非處則無種稷，以無種",
    "T13n0401_001:0527c10": "稷則無根芽，以無根芽則無為，超度諸識",
    "T13n0401_001:0527c11": "之跡，寂之然，以至寂然究竟澹泊，已至",
    "T13n0401_001:0527c12": "澹泊則至無惟然，以無惟然究竟無恨，已",
    "T13n0401_001:0527c13": "至無恨則至了意，以至了意不復更興，以",
    "T13n0401_001:0527c14": "不復興則歸平等無為之道，是為法。唯",
    "T13n0401_001:0527c15": "舍利弗！法如是比，說經如茲，其正見者為何",
    "T13n0401_001:0527c16": "像類？其正見者，等於己身，以等己身則離",
    "T13n0401_001:0527c17": "合會，以離合會，於諸平等不見平等，覩諸",
    "T13n0401_001:0527c18": "所見若無所想。是舍利弗，宣暢法律賢聖正",
    "T13n0401_001:0527c19": "見。」",
    "T13n0401_001:0527c20": "無言菩薩謂舍利弗：「如等無明恩愛之著，",
    "T13n0401_001:0527c21": "亦等慧明解脫之事，等於滅度無作不作，是",
    "T13n0401_001:0527c22": "為等致賢聖正見；若有所覩不取異見，是為",
    "T13n0401_001:0527c23": "賢聖之正見也！復次念。舍利弗！若能等於婬",
    "T13n0401_001:0527c24": "怒愚癡，亦等於空，無相無願解脫之相則為",
    "T13n0401_001:0527c25": "一相，謂歸無相。已能歸此平等事者，是為賢",
    "T13n0401_001:0527c26": "聖之正見也。復次處正見者，於諸平等不造",
    "T13n0401_001:0527c27": "二事，已無二事不住相應，已無相應不有所",
    "T13n0401_001:0527c28": "住逮得諸法一切平等而無差特，是為賢聖",
    "T13n0401_001:0527c29": "之正見也。復次，等無二者則等眾生，則等諸",
    "T13n0401_001:0528a01": "佛，則等諸法。已等諸法則等國土，已等國",
    "T13n0401_001:0528a02": "土則等虛空，其於此等若不轉移，能於此",
    "T13n0401_001:0528a03": "等平等住者，修無所處，是為賢聖之正見",
    "T13n0401_001:0528a04": "也。是故，舍利弗！如法像類，聽者亦然，正",
    "T13n0401_001:0528a05": "見若茲。又，舍利弗！耆年為興正見乎？從何",
    "T13n0401_001:0528a06": "聞法？所見何類？」舍利弗答曰：「如我於今，族",
    "T13n0401_001:0528a07": "姓子！聞所說法，察其義歸，有所講說皆墮",
    "T13n0401_001:0528a08": "短乏。」無言答曰：「如是，如是！舍利弗！敢有言辭",
    "T13n0401_001:0528a09": "皆顧短乏。」舍利弗又問：「族姓子！如來至",
    "T13n0401_001:0528a10": "真無量福會有所宣暢，其所說者豈墮短乏？」",
    "T13n0401_001:0528a11": "無言答曰：「如是說者而無所說，不墮短乏。",
    "T13n0401_001:0528a12": "所以者何？如來至真不興名德，不當慕於如",
    "T13n0401_001:0528a13": "來上福。所以者何？其如來者無德無稱。若",
    "T13n0401_001:0528a14": "如來義，無本、如來亦復如是，在於無本而不",
    "T13n0401_001:0528a15": "動轉。若有不欲如來上德，彼所慕者則無平",
    "T13n0401_001:0528a16": "等，亦無偏邪於欲無欲，有所慕者則墮短乏。」",
    "T13n0401_001:0528a17": "舍利弗問：「唯族姓子！何謂於法而無短乏？」",
    "T13n0401_001:0528a18": "無言答曰：「無大、五陰、六入，不以頂受，無所",
    "T13n0401_001:0528a19": "招致，悉無所行，不有言辭，無誨不誨，而於道",
    "T13n0401_001:0528a20": "法令心意識無所起生，是法無短；假使有",
    "T13n0401_001:0528a21": "起心意識者，則墮短乏。若於諸法有作無",
    "T13n0401_001:0528a22": "作，則墮短乏；設於諸法無作不作，乃無短",
    "T13n0401_001:0528a23": "乏。復次，若於諸法有所分別、有所蠲除，而有",
    "T13n0401_001:0528a24": "所行、有所造證，則墮短乏；若無曉了、無除所",
    "T13n0401_001:0528a25": "去，亦無所行、不有造證，乃無短乏。假有所",
    "T13n0401_001:0528a26": "見無所聞說，教化獲致識知所趣，則墮短",
    "T13n0401_001:0528a27": "乏；於一切界而無所行，乃無短乏。其有覩",
    "T13n0401_001:0528a28": "見功德瑕穢，則墮短乏；設使所行無有瑕穢，",
    "T13n0401_001:0528a29": "無有德稱亦無所見，乃無短乏。」時佛嗟歎",
    "T13n0401_001:0528b01": "無言菩薩：「善哉，善哉！族姓子！若欲講法，當",
    "T13n0401_001:0528b02": "作是說。」是時萬二千菩薩，逮得無所從生法",
    "T13n0401_001:0528b03": "忍。",
    "T13n0401_001:0528b04": "無言菩薩復白佛言：「我識如來為諸菩薩講",
    "T13n0401_001:0528b05": "說四力，一曰信力、二曰精進力、三曰意力、四",
    "T13n0401_001:0528b06": "曰智力。唯如來、至真、正等正覺，廣分別說此",
    "T13n0401_001:0528b07": "四品力。何謂菩薩篤信、精進、意、智慧力？」佛告",
    "T13n0401_001:0528b08": "無言菩薩：「諦聽，善念！」「善哉！世尊！願樂欲聞。」",
    "T13n0401_001:0528b09": "無言菩薩受教而聽。佛言：「族姓子！假使菩薩",
    "T13n0401_001:0528b10": "信諸佛法，愛樂順從不懷狐疑，亦無猶豫，是",
    "T13n0401_001:0528b11": "為信力；諸佛精進本求道時，志慕此典不",
    "T13n0401_001:0528b12": "以懈廢，不懷怯弱亦不退轉，是為精進力；若",
    "T13n0401_001:0528b13": "攝其志合集德本無所忘失，其意不亂不捨",
    "T13n0401_001:0528b14": "道心，所可興廢真正之心勸助於道，是為",
    "T13n0401_001:0528b15": "意力；所修智明於一切法，不須他慧而得自",
    "T13n0401_001:0528b16": "在，慧無所礙，是為智慧力。」佛復告無言菩",
    "T13n0401_001:0528b17": "薩：「信於賢聖，獨步三界無所疑難，是為信",
    "T13n0401_001:0528b18": "力；所施精勤恭敬奉順，是為精進力；心之",
    "T13n0401_001:0528b19": "所念，常思賢聖之所班宣，未曾忘捨，是為意",
    "T13n0401_001:0528b20": "力；若從至聖所聞智慧經典之本則能奉行，",
    "T13n0401_001:0528b21": "是為智力。復次，假使篤信罪福之報而不疑",
    "T13n0401_001:0528b22": "亂，是為信力；若能勤行不當作而不為之，",
    "T13n0401_001:0528b23": "是為精進力；念所興業終無腐朽，是為意力；",
    "T13n0401_001:0528b24": "若能曉了無有罪福報應，有能分別一切諸",
    "T13n0401_001:0528b25": "法，是為智力。」",
    "T13n0401_001:0528b26": "佛復告無言菩薩：「假使其心清澄無穢，能攝",
    "T13n0401_001:0528b27": "其意順道教者，是為信力；意所啟受而將養",
    "T13n0401_001:0528b28": "之，是精進力；若令其心常順志一，是為意",
    "T13n0401_001:0528b29": "力；心觀諸法一切如幻，是為智力。復次，信",
    "T13n0401_001:0528c01": "一切法皆悉為空，是為信力；所修精進解諸",
    "T13n0401_001:0528c02": "見縛，是為精進力；於內外空不懷恐怖，是",
    "T13n0401_001:0528c03": "為意力；觀究竟空本末悉空，為智慧力。",
    "T13n0401_001:0528c04": "無相無願於一切法，無所造行，是為信力；以",
    "T13n0401_001:0528c05": "此道法而為他人分別說者，是精進力；設使",
    "T13n0401_001:0528c06": "於此念于諸法所行安詳，是為意力；昔所講",
    "T13n0401_001:0528c07": "說方當宣暢令班宣者，一切推求永不可得，",
    "T13n0401_001:0528c08": "是為慧力。一切所有心自當思，欲以放捨信",
    "T13n0401_001:0528c09": "布施處，是為信力；有所放捨不懷懈倦，未",
    "T13n0401_001:0528c10": "曾怯劣大道，未曾違，捨施與發布施，又",
    "T13n0401_001:0528c11": "勸助道意，是為意力；不得施者亦無受者，",
    "T13n0401_001:0528c12": "不蒙想報，是智慧力。奉順禁戒成就真正信",
    "T13n0401_001:0528c13": "戒果實，是為信力；以所精進滅除諸毀戒",
    "T13n0401_001:0528c14": "之心，是為精進力；若以道心念之不忘，所",
    "T13n0401_001:0528c15": "尊禁戒，皆以勸助於一切智，是為意力；觀",
    "T13n0401_001:0528c16": "身如影、言如呼響、心如幻化，察於禁戒而無",
    "T13n0401_001:0528c17": "所行，是為智力。成就忍辱信於威勢，是為",
    "T13n0401_001:0528c18": "信力；所行精進，不聽眾想，不演麁辭欲加",
    "T13n0401_001:0528c19": "於人從邪徑，假使令支解割截身肉，集忍",
    "T13n0401_001:0528c20": "辱力，未曾懷瞋，慈心忍辱，是為精進力；所",
    "T13n0401_001:0528c21": "行忍辱則以勸助於一切智，是為意力；無身",
    "T13n0401_001:0528c22": "意識不得身心，是智慧力。道為精進不為懈",
    "T13n0401_001:0528c23": "怠，信於此者而心歡樂興盛篤信，是為信力；",
    "T13n0401_001:0528c24": "常行精進不捨須臾，亦無所著用化眾生，將",
    "T13n0401_001:0528c25": "護正典殖眾德本，奉事於佛供養隨順，皆",
    "T13n0401_001:0528c26": "為一切眾生之故，修治佛土莊嚴清淨名德",
    "T13n0401_001:0528c27": "之稱，是精進力；蠲除一切眾生瞋恚懈怠",
    "T13n0401_001:0528c28": "垢穢，以被德鎧所修精進，則以勸助於一切",
    "T13n0401_001:0528c29": "智，是為意力；若不慇懃妄想於道，不失威儀",
    "T13n0401_001:0529a01": "禮節之正，選擇精進，不得一切諸法處所，是",
    "T13n0401_001:0529a02": "智慧力。樂於閑居宴靜獨處，不慕眾會發興",
    "T13n0401_001:0529a03": "悅力，是為信力；所行精進修於禪定，興發",
    "T13n0401_001:0529a04": "脫門三昧正受，是精進力；因由所從致禪思",
    "T13n0401_001:0529a05": "者而不動搖，是為意力；於彼一心觀於無常、",
    "T13n0401_001:0529a06": "苦、空、非身，而不亂禪，不輕慢禪，不退轉禪，",
    "T13n0401_001:0529a07": "曉了善權方謀宜適，是為善權方便誘進牽",
    "T13n0401_001:0529a08": "致至於智力。聞於一切諸度無極道品之法，",
    "T13n0401_001:0529a09": "若能信此，是為信力；一切所聞執持不忘，能",
    "T13n0401_001:0529a10": "為他人嗟歎方便，設於彼法，若能奉遵若不",
    "T13n0401_001:0529a11": "奉遵，自察本末，是精進力；處於眾生其心",
    "T13n0401_001:0529a12": "不亂，遊於愛欲譬如蓮華，教化一切，是為意",
    "T13n0401_001:0529a13": "力；察三界空猶如泡沫、芭蕉、野馬、影、響、幻、化，",
    "T13n0401_001:0529a14": "開示未聞，是為智力。以清澄心慈向眾生仁",
    "T13n0401_001:0529a15": "靡不周，是為信力；信於大哀，心所興造不以",
    "T13n0401_001:0529a16": "懈怠，是精進力；心好正典不捨法樂常執奉",
    "T13n0401_001:0529a17": "行，是為意力；心無所著而不懷害，不造有",
    "T13n0401_001:0529a18": "二，無進不進，逮得靜觀修行正法，是智慧",
    "T13n0401_001:0529a19": "力。思惟人身，以無央數眾惡瑕穢荒亂眾力，",
    "T13n0401_001:0529a20": "不得久存，供養於此[怡-台+龍]悷蛇蚖，因由邪行，",
    "T13n0401_001:0529a21": "曉了如此，是為信力；若速眾沒苦痛之患眾",
    "T13n0401_001:0529a22": "惱並至，此則為是死生之義，觀察佛法，是",
    "T13n0401_001:0529a23": "精進力；假使心變在於不善終、不聽從，心亦",
    "T13n0401_001:0529a24": "不隨聲聞緣覺，又心不隨塵欲貪嫉，心亦不",
    "T13n0401_001:0529a25": "從毀戒惡智，是為意力；若入法慧分別慧句，",
    "T13n0401_001:0529a26": "入於宣暢體解之慧，過去當來今現在慧，是",
    "T13n0401_001:0529a27": "為智力。歡樂為信相，不退精進相，觀為意相，",
    "T13n0401_001:0529a28": "曉了為智相，行於信力，不捨進力，不失意力，",
    "T13n0401_001:0529a29": "修智慧力。為人說法應病與藥，曉了罣礙則",
    "T13n0401_001:0529b01": "為篤信；度諸罣礙而為精進；無所復著，是",
    "T13n0401_001:0529b02": "名曰意；而審曉礙則為智慧。好喜佛法興于",
    "T13n0401_001:0529b03": "篤信，以興篤信即發道意，是為信力；奉修眾",
    "T13n0401_001:0529b04": "行合集積累道品之法，是精進力；柔順法忍",
    "T13n0401_001:0529b05": "則為意力；設使逮得無所從生法忍，是則智",
    "T13n0401_001:0529b06": "力。信根為忍，則為意力；設使逮得無所從",
    "T13n0401_001:0529b07": "生法忍，是則智力。信根為信力；進根為精進",
    "T13n0401_001:0529b08": "力；意根為意力；禪思伏根，大聖達根，靡不",
    "T13n0401_001:0529b09": "周至，是智慧力。」佛說是時，八千菩薩逮得無",
    "T13n0401_001:0529b10": "所從生法忍，四萬二千人皆發無上正真道",
    "T13n0401_001:0529b11": "意。",
    "T13n0401_001:0529b12": "無言童子經卷上"
}