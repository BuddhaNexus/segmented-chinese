{
    "T20n1128_002:0545b02": "最上大乘金剛大教寶王經卷下",
    "T20n1128_002:0545b04": "西天譯經三藏朝散大夫試鴻臚卿",
    "T20n1128_002:0545b05": "傳教大師臣法天奉　詔譯",
    "T20n1128_002:0545b06": "爾時世尊。復告印捺囉部帝大王言。大王",
    "T20n1128_002:0545b07": "汝於往昔過去無量阿僧祇大劫之前。日清",
    "T20n1128_002:0545b08": "淨光明如來法中。已曾為王號精進授。汝於",
    "T20n1128_002:0545b09": "是時與諸學眾。於彼佛處已曾求學金剛大",
    "T20n1128_002:0545b10": "乘及諸法要。汝今於此娑訶世界我釋迦牟",
    "T20n1128_002:0545b11": "尼佛所。又復求學如是金剛大乘。時印捺囉",
    "T20n1128_002:0545b12": "部帝聞此語已。即復合掌白世尊言。云何名",
    "T20n1128_002:0545b13": "為菩薩摩訶薩。佛言若有樂行大慈大悲大",
    "T20n1128_002:0545b14": "喜大捨。是即名為菩薩摩訶薩。",
    "T20n1128_002:0545b15": "爾時世尊說是語已。顧視左邊告金剛手菩",
    "T20n1128_002:0545b16": "薩言。汝可同彼過去劫前。日清淨光明如來",
    "T20n1128_002:0545b17": "之時。為印捺囉部帝大王。說金剛大乘。及說",
    "T20n1128_002:0545b18": "菩薩摩訶薩行。諸根境界等種種之法。方便",
    "T20n1128_002:0545b19": "令解使獲無生法忍。時金剛手菩薩摩訶薩。",
    "T20n1128_002:0545b20": "即從座起偏袒右肩。頭面著地禮世尊足已。",
    "T20n1128_002:0545b21": "合掌當心而白佛言。我今當承如來教勅而",
    "T20n1128_002:0545b22": "為演說印捺囉部帝聞是語已。身毛喜豎心",
    "T20n1128_002:0545b23": "大忻踊。即從座起禮世尊足已。復禮金剛手",
    "T20n1128_002:0545b24": "菩薩足。禮已白言。唯願菩薩遵奉佛勅。往",
    "T20n1128_002:0545b25": "詣我宮為我演說。",
    "T20n1128_002:0545b26": "爾時金剛手菩薩承佛教勅。又復觀彼印捺",
    "T20n1128_002:0545b27": "囉部帝身心虔切。默然許之。印捺囉部帝知",
    "T20n1128_002:0545b28": "默許已。即禮金剛手菩薩足。歡喜踊躍禮佛",
    "T20n1128_002:0545b29": "而退。即整四兵前後導從。乃與菩薩同乘寶",
    "T20n1128_002:0545c01": "車。及張傘蓋動種種樂。尊敬供養還歸曼誐",
    "T20n1128_002:0545c02": "羅補囕大城。於其城中菩薩所經之路。一切",
    "T20n1128_002:0545c03": "人民各以香華奉獻供養。既至宮已。時印捺",
    "T20n1128_002:0545c04": "囉部帝預嚴七寶大師子座菩薩下車即昇",
    "T20n1128_002:0545c05": "彼座。王及中宮后妃眷屬。復設種種香華珍",
    "T20n1128_002:0545c06": "寶及殊妙衣作大供養。復以寶瓶盛滿閼伽",
    "T20n1128_002:0545c07": "香水奉上菩薩。",
    "T20n1128_002:0545c08": "爾時金剛手菩薩摩訶薩。即如從佛所聞金",
    "T20n1128_002:0545c09": "剛大乘祕密相應三摩地三摩鉢底。種種諸",
    "T20n1128_002:0545c10": "法廣為演說。欲令王等證無生忍盡涅槃界。",
    "T20n1128_002:0545c11": "是時復有眾多沙門婆羅門剎帝利毘舍首",
    "T20n1128_002:0545c12": "陀等。亦來王宮為欲聽聞金剛大乘及諸妙",
    "T20n1128_002:0545c13": "法又有東印度摩羅嚩國法光大王。北印度",
    "T20n1128_002:0545c14": "無能勝王。西印度月光大王。摩伽陀國頻婆",
    "T20n1128_002:0545c15": "娑羅王。舍衛國波斯匿王。梨蹉尾國梵授王",
    "T20n1128_002:0545c16": "等。復有無數沙門婆羅門。剎帝利毘舍首陀。",
    "T20n1128_002:0545c17": "及無數發菩提心眾生。欲聞法故亦來王宮。",
    "T20n1128_002:0545c18": "如是人等各於菩薩。信重歡喜來至王宮。如",
    "T20n1128_002:0545c19": "是人等各各深信歡喜踊銳。白金剛手菩薩",
    "T20n1128_002:0545c20": "言。我等樂入金剛大乘。及欲聽聞種種妙法。",
    "T20n1128_002:0545c21": "於是金剛手菩薩。而於六年為於諸王及",
    "T20n1128_002:0545c22": "諸人眾。演說金剛大乘諸菩薩行。及無數百",
    "T20n1128_002:0545c23": "千俱胝相應三摩地三摩鉢底。乃至於諸境",
    "T20n1128_002:0545c24": "界所緣所作一切諸法廣為演說。",
    "T20n1128_002:0545c25": "爾時印捺囉部帝得聞法故。於一切如來相",
    "T20n1128_002:0545c26": "應法中。證三摩地三摩鉢底。得無生忍盡涅",
    "T20n1128_002:0545c27": "槃界。及得隱沒自在。乃至中宮后妃眷屬國",
    "T20n1128_002:0545c28": "內民庶。得聞金剛大乘及諸法要。皆悉證得",
    "T20n1128_002:0545c29": "無生法忍。國中復有金剛阿闍梨。所謂善龍",
    "T20n1128_002:0546a01": "義龍寶聲戒聲發光聲。復有婆羅門所謂法",
    "T20n1128_002:0546a02": "龍力賢等。得於金剛大乘法中。證無生忍盡",
    "T20n1128_002:0546a03": "涅槃界。彼東印度摩羅嚩國法光大王。於",
    "T20n1128_002:0546a04": "最上金剛大乘法中。悟得最上根本相應法。",
    "T20n1128_002:0546a05": "得無生忍盡涅槃界。及得隱身自在。乃至中",
    "T20n1128_002:0546a06": "宮后妃眷屬國中士庶。得聞金剛大乘及諸",
    "T20n1128_002:0546a07": "妙法。皆悉證得無生法忍盡涅槃界是印度",
    "T20n1128_002:0546a08": "中復有金剛阿闍梨。名曰賢天如來天善天。",
    "T20n1128_002:0546a09": "又有剎帝利邪輸嚩哩摩儞嚩嚩哩摩等。",
    "T20n1128_002:0546a10": "亦於金剛大乘法中得聞法故。悉皆證得無",
    "T20n1128_002:0546a11": "生法忍盡涅槃界。",
    "T20n1128_002:0546a12": "復有北印度無能勝王。得聞金剛大乘及諸",
    "T20n1128_002:0546a13": "法要。乃於真實攝教中。證得相應三摩地",
    "T20n1128_002:0546a14": "得無生忍盡涅槃界。及得隱身自在。亦有中",
    "T20n1128_002:0546a15": "宮眷屬后妃嬪嬙乃至士庶。得聞金剛大乘",
    "T20n1128_002:0546a16": "一切妙法。皆悉證得無生法忍。彼印度中亦",
    "T20n1128_002:0546a17": "有金剛阿闍梨。名曰賢喜蓮喜。又有剎帝利",
    "T20n1128_002:0546a18": "名曰烏那野嚩哩摩。及有毘舍名曰法密。如",
    "T20n1128_002:0546a19": "是等眾於金剛大乘得聞法故。皆悉證得無",
    "T20n1128_002:0546a20": "生法忍盡涅槃界。",
    "T20n1128_002:0546a21": "復有西印度月光大王。於金剛大乘聞諸法",
    "T20n1128_002:0546a22": "故。證得金剛口相應三摩地等。得無生忍盡",
    "T20n1128_002:0546a23": "涅槃界。及得隱身自在。亦有中宮后妃婇女",
    "T20n1128_002:0546a24": "乃至士庶等。又有金剛阿闍梨。名曰不空成",
    "T20n1128_002:0546a25": "就普成就如來成就等。又有剎帝利。名曰善",
    "T20n1128_002:0546a26": "密及穌哩野嚩哩摩。如是眾等於金剛大",
    "T20n1128_002:0546a27": "乘聞妙法故。皆悉證得無生法忍盡涅槃界。",
    "T20n1128_002:0546a28": "爾時金剛手菩薩摩訶薩。為彼諸王及一切",
    "T20n1128_002:0546a29": "學眾。演說金剛大乘一切諸法。又復演說八",
    "T20n1128_002:0546b01": "種成就之法。所謂聖藥眼藥革屣劍羂索。金",
    "T20n1128_002:0546b02": "剛輪金剛杵及寶瓶等成就之法。又復演說",
    "T20n1128_002:0546b03": "入地入修羅窟成就之法。又復演說菩薩摩",
    "T20n1128_002:0546b04": "訶薩。依金剛大乘所行之行。諸根境界所緣",
    "T20n1128_002:0546b05": "所作種種之法。令彼學眾各各修習離於懈",
    "T20n1128_002:0546b06": "怠。時金剛手菩薩於六年中。為諸王等及求",
    "T20n1128_002:0546b07": "學金剛大乘一切學眾。以種種方便譬喻言",
    "T20n1128_002:0546b08": "辭。演說諸法各令證悟已。即告眾曰。汝等",
    "T20n1128_002:0546b09": "當知今彼處。有大名山號乞乞那。其山頂上",
    "T20n1128_002:0546b10": "平正廣闊。亦有林樹池沼適悅之地。我今先",
    "T20n1128_002:0546b11": "往汝等入金剛大乘諸王沙門婆羅門毘舍首",
    "T20n1128_002:0546b12": "陀一切學眾。亦可於彼俱往集會。是時學眾",
    "T20n1128_002:0546b13": "於彼山頂皆集會已。金剛手菩薩即復告言。",
    "T20n1128_002:0546b14": "今者世尊釋迦牟尼將入涅槃。汝等今可與",
    "T20n1128_002:0546b15": "我同至佛所求受灌頂。爾時學眾即與金剛",
    "T20n1128_002:0546b16": "手菩薩同離彼山。是時諸王將理四兵前後",
    "T20n1128_002:0546b17": "導從。及備種種諸大供養往世尊所。爾時世",
    "T20n1128_002:0546b18": "尊釋迦牟尼。已在拘尸那城。金剛手菩薩摩",
    "T20n1128_002:0546b19": "訶薩。與諸學眾至佛所已。設大供養奉獻世",
    "T20n1128_002:0546b20": "尊。右繞三匝禮拜讚歎於佛前坐。時金剛手",
    "T20n1128_002:0546b21": "菩薩即從座起。偏袒右肩右膝著地。作金剛",
    "T20n1128_002:0546b22": "合掌白世尊言。我奉佛勅以菩薩摩訶薩行。",
    "T20n1128_002:0546b23": "於金剛大乘法中。為學眾說於諸根境界",
    "T20n1128_002:0546b24": "所緣所作及種種諸法。各各證悟或得三摩",
    "T20n1128_002:0546b25": "地三摩鉢底。或得法忍盡涅槃界。或得隱身",
    "T20n1128_002:0546b26": "自在。世尊我已如是說法利益。今來佛所欲",
    "T20n1128_002:0546b27": "為彼眾。於如來處求受灌頂。",
    "T20n1128_002:0546b28": "爾時世尊左右顧視已。即於頂門放五色光。",
    "T20n1128_002:0546b29": "其光晃耀於一剎那間。照如恒沙佛剎上至",
    "T20n1128_002:0546c01": "梵世。如是照已尋復旋還。却從世尊頂門而",
    "T20n1128_002:0546c02": "入。爾時十方光所照處。一切如來異口讚言。",
    "T20n1128_002:0546c03": "金剛大乘即攝一切乘。乃至過去未來及與",
    "T20n1128_002:0546c04": "現在一切諸佛。皆說如是金剛大乘攝一切",
    "T20n1128_002:0546c05": "乘。爾時世尊即以金剛水。與一切金剛大乘",
    "T20n1128_002:0546c06": "學眾灌頂。諸學眾等得灌頂已。皆用頭面著",
    "T20n1128_002:0546c07": "地禮世尊足。及禮金剛手菩薩足。禮已讚歎",
    "T20n1128_002:0546c08": "踊躍。繞百千匝各還本處。",
    "T20n1128_002:0546c09": "爾時尊者阿難白佛言。世尊如是正法。當云",
    "T20n1128_002:0546c10": "何名云何受持。佛言阿難今此正法。名為最",
    "T20n1128_002:0546c11": "上大乘寶王如是受持。爾時如來應正等覺",
    "T20n1128_002:0546c12": "釋迦牟尼說是經已。即於俱尸那城入般",
    "T20n1128_002:0546c13": "涅槃。金剛手菩薩。於後却還乞乞那山。亦",
    "T20n1128_002:0546c14": "有眾多菩薩聲聞同來山中。時金剛學眾互",
    "T20n1128_002:0546c15": "相謂言。我等本師金剛手菩薩摩訶薩。却復",
    "T20n1128_002:0546c16": "乞乞那山。我等宜應亦往彼山親近供養。是",
    "T20n1128_002:0546c17": "諸學眾各持種種香花寶玩同往彼山。到彼",
    "T20n1128_002:0546c18": "山已。各以香花奉上供養禮拜旋繞。恭敬讚",
    "T20n1128_002:0546c19": "歎各一面坐。",
    "T20n1128_002:0546c20": "爾時菩薩觀視會眾沙門婆羅門剎帝利毘舍",
    "T20n1128_002:0546c21": "首陀等已。即復告言汝等學眾諦聽。汝已各",
    "T20n1128_002:0546c22": "各於此金剛大乘悉得證悟。皆是得金剛大",
    "T20n1128_002:0546c23": "乘法者。汝等當知佛涅槃後。金剛阿闍梨。是",
    "T20n1128_002:0546c24": "汝等師。亦如往昔無量劫前。日清淨光明如",
    "T20n1128_002:0546c25": "來出世之時。彼大妙香佛剎中。有王名精進",
    "T20n1128_002:0546c26": "授。彼時我亦如是。說承事金剛阿闍梨軌則。",
    "T20n1128_002:0546c27": "今亦復說弟子承事金剛阿闍梨軌則。承事",
    "T20n1128_002:0546c28": "之則乃有八種。時印捺囉部帝白金剛手菩",
    "T20n1128_002:0546c29": "薩言。云何名為八種承事之則。金剛手言。一",
    "T20n1128_002:0547a01": "者不得呼師名字。二者常自稱師足。三者與",
    "T20n1128_002:0547a02": "師執持鞋履。四者掃灑房地。五者為師敷置",
    "T20n1128_002:0547a03": "床座。六者五體作禮。七者不侵害師。八者指",
    "T20n1128_002:0547a04": "授稟信。是名弟子承事金剛阿闍梨八法。彼",
    "T20n1128_002:0547a05": "阿闍梨以此八事觀察弟子。以日累月積月",
    "T20n1128_002:0547a06": "成歲。若彼弟子於此八事。無有違背專心不",
    "T20n1128_002:0547a07": "退。阿闍梨然可攝受。",
    "T20n1128_002:0547a08": "爾時金剛手菩薩又復告言。譬如世間蟲𦚭",
    "T20n1128_002:0547a09": "飛蛾之類。皆從緣生墮斯惡趣何由出離。亦",
    "T20n1128_002:0547a10": "如世間輪迴眾生。云何轉業得無生滅若不",
    "T20n1128_002:0547a11": "因從金剛阿闍梨。攝受為說種種妙法。何由",
    "T20n1128_002:0547a12": "能除一切煩惱證於寂滅得不退轉。大王彼",
    "T20n1128_002:0547a13": "金剛阿闍梨。先當觀察所攝弟子行相貴賤",
    "T20n1128_002:0547a14": "等。乃可付與二諦之法。王言云何名為二諦。",
    "T20n1128_002:0547a15": "菩薩告言一者真諦二者俗諦。王言何名真",
    "T20n1128_002:0547a16": "諦。菩薩告言所謂內空外空。內外空空空。大",
    "T20n1128_002:0547a17": "空勝義空。有為空無為空。畢竟空無際空。無",
    "T20n1128_002:0547a18": "變異空本性空。一切法空無所有空。無性空",
    "T20n1128_002:0547a19": "自性空。自相空無性自性空。大王是十八空",
    "T20n1128_002:0547a20": "者乃名真諦。大王復言云何名諦。菩薩告言",
    "T20n1128_002:0547a21": "若於此十八空。知非常非無常。是故名諦。",
    "T20n1128_002:0547a22": "何以故謂不見內空不見外空。不見內外空",
    "T20n1128_002:0547a23": "不見空空。不見大空不見勝義空。不見有為",
    "T20n1128_002:0547a24": "空不見無為空。不見畢竟空不見無際空。不",
    "T20n1128_002:0547a25": "見無變異空不見本性空。不見一切法空不",
    "T20n1128_002:0547a26": "見無性空。不見自性空不見自相空。不見無",
    "T20n1128_002:0547a27": "所有空亦不見無性自性空。於如是空不見",
    "T20n1128_002:0547a28": "二相。中亦不可得。非生非滅。非縛非脫。非行",
    "T20n1128_002:0547a29": "非住。非明非暗。非實非虛。非輪迴非涅槃。亦",
    "T20n1128_002:0547b01": "不增亦不減。我說如是種種皆離身口意。是",
    "T20n1128_002:0547b02": "則名為真諦。大王復言云何名為俗諦。謂以",
    "T20n1128_002:0547b03": "四無量心於威儀本相。五蘊四界六入五境",
    "T20n1128_002:0547b04": "行住三界。是即名為俗諦。王復問言更復何",
    "T20n1128_002:0547b05": "名真諦。菩薩告言彼種種色相。如幻化如陽",
    "T20n1128_002:0547b06": "焰。如水中月如水上泡。如鏡中像如夢。如電",
    "T20n1128_002:0547b07": "如乾闥婆城。乃至虹霓等。若於色相得如",
    "T20n1128_002:0547b08": "是見。是則名為真諦。若於如是諸法受行不",
    "T20n1128_002:0547b09": "離苦行。乃能證佛得一切智。大王乃至遍六",
    "T20n1128_002:0547b10": "俱胝文字之義。亦無二無分別。一切如來皆",
    "T20n1128_002:0547b11": "如是說。彼智金剛教汝已悉聞。是等皆名真",
    "T20n1128_002:0547b12": "諦。大王若於二諦不能如實觀察了知。雖專",
    "T20n1128_002:0547b13": "修習經無量劫。唐捐其功終不能到大智彼",
    "T20n1128_002:0547b14": "岸。而此二諦乃是一切如來之所歸命。為父為",
    "T20n1128_002:0547b15": "母為寂靜住。及為涅槃為阿吠嚩哩帝迦。為",
    "T20n1128_002:0547b16": "正遍知覺一切三摩地。為精妙普門三摩地。",
    "T20n1128_002:0547b17": "乃有如是等種種功德。大王彼一切金剛大",
    "T20n1128_002:0547b18": "乘學眾。必須專心揀選如法弟子。乃可為說",
    "T20n1128_002:0547b19": "如是二諦。是二諦法難可得聞。雖彼緣覺聲",
    "T20n1128_002:0547b20": "聞亦難得聞。何況外道等。爾時印捺囉部帝。",
    "T20n1128_002:0547b21": "與金剛大乘學眾。得聞是說。悉以頭面禮謝",
    "T20n1128_002:0547b22": "菩薩。時印捺囉部帝復白菩薩言。揀選弟子",
    "T20n1128_002:0547b23": "當有何相。菩薩告言有四種弟子。有五補特",
    "T20n1128_002:0547b24": "伽羅。王言四種弟子當云何說我今樂聞。菩",
    "T20n1128_002:0547b25": "薩告言。第一佛乘第二初乘。第三初學菩薩",
    "T20n1128_002:0547b26": "行第四諸菩薩摩訶薩行。此名弟子四種之",
    "T20n1128_002:0547b27": "相。云何分別如是之相。菩薩告言彼得安然",
    "T20n1128_002:0547b28": "非謗非信。於真言印相一一曉了證於佛",
    "T20n1128_002:0547b29": "乘。於意云何譬如盲者得人引導。由得佛乘",
    "T20n1128_002:0547c01": "證解脫故。弟子初依師學得一俗諦。初相應",
    "T20n1128_002:0547c02": "法入三摩地。未能了知顯密二教。亦未知二",
    "T20n1128_002:0547c03": "諦十二因緣。亦未知般若波羅蜜。是名弟子",
    "T20n1128_002:0547c04": "初修習相。王言云何菩薩五種補特伽羅。菩",
    "T20n1128_002:0547c05": "薩言所謂囉怛曩補特伽羅。贊捺囉補特伽",
    "T20n1128_002:0547c06": "羅。鉢訥摩補特伽羅。奔拏哩迦補特伽羅。烏",
    "T20n1128_002:0547c07": "怛鉢攞補特伽羅。是等於聞信戒施悉能具",
    "T20n1128_002:0547c08": "行為烏波薩迦。王言菩薩此之名相云何分",
    "T20n1128_002:0547c09": "別。菩薩告言於一切法雖得聽聞。而於少",
    "T20n1128_002:0547c10": "時皆悉忘失。此名烏怛鉢攞補特伽羅。若於",
    "T20n1128_002:0547c11": "祕密之法雖有所聞。不能為他分別演說。譬",
    "T20n1128_002:0547c12": "如軍尼內藏明珠而不顯現。此名奔拏哩迦",
    "T20n1128_002:0547c13": "補特伽羅。或得信心大悲心聞法開解。如竹",
    "T20n1128_002:0547c14": "無節受持通達。此名鉢訥摩補特伽羅。凡聞",
    "T20n1128_002:0547c15": "法義咸存我見。譬如擊鼓空有其聲。以有我",
    "T20n1128_002:0547c16": "見不能利他。此名贊捺囉補特伽羅。是四烏",
    "T20n1128_002:0547c17": "波薩迦。而能一向專心求一切法。信心受持",
    "T20n1128_002:0547c18": "住金剛乘。復次心性猛利多聞持戒。一切能",
    "T20n1128_002:0547c19": "捨了知真實。凡所說法能隨根機。是名囉怛",
    "T20n1128_002:0547c20": "曩補特伽羅。此一烏波薩迦。常能為諸弟子",
    "T20n1128_002:0547c21": "說種種法。時金剛阿闍梨如是選擇弟子。若",
    "T20n1128_002:0547c22": "得清淨殊勝如法弟子。乃可傳付祕密大乘",
    "T20n1128_002:0547c23": "一切勝義。當令修習不斷聖種。印捺囉部帝。",
    "T20n1128_002:0547c24": "又復問言。云何分別祕密大乘。菩薩告言彼",
    "T20n1128_002:0547c25": "瑜伽顯密二教曼拏羅有二十種。皆悉得名",
    "T20n1128_002:0547c26": "祕密大乘。我今略說灌頂曼拏羅次第。彼灌",
    "T20n1128_002:0547c27": "頂阿闍梨欲作灌頂法。先自結淨選揀勝處。",
    "T20n1128_002:0547c28": "安曼拏羅位。後令弟子結淨已。然阿闍梨加",
    "T20n1128_002:0547c29": "持五色線五色粉。絣地結界作曼拏羅。安布",
    "T20n1128_002:0548a01": "賢聖位復加持閼伽瓶安方位已。然請召賢",
    "T20n1128_002:0548a02": "聖依位坐畢。即獻香花閼伽等。然可引弟子",
    "T20n1128_002:0548a03": "入曼拏羅與授灌頂。弟子得灌頂已。即持種",
    "T20n1128_002:0548a04": "種香花珍寶奉獻阿闍梨。弟子此後即是入",
    "T20n1128_002:0548a05": "金剛大乘處灌頂位。當於自己身口意業深",
    "T20n1128_002:0548a06": "加省察。若能了達是名五燈。若不了達當",
    "T20n1128_002:0548a07": "名五闇。復次分布火壇次第。所有使用種種",
    "T20n1128_002:0548a08": "之物。先備播帝哩窣嚕嚩等。及所鋪座吉祥",
    "T20n1128_002:0548a09": "草及護摩柴。其柴當用青潤樹枝及五穀酥",
    "T20n1128_002:0548a10": "等。或作護摩。先燒祭火天然作護摩。觀於",
    "T20n1128_002:0548a11": "火焰色相形像及聲香等。若得吉祥是法成",
    "T20n1128_002:0548a12": "就。若不吉祥是不成就。其請召賢聖入曼拏",
    "T20n1128_002:0548a13": "羅。及獻閼伽次第諸式大略相同。凡所有法",
    "T20n1128_002:0548a14": "皆從金剛大乘祕密流出。所有三瑜伽五烏",
    "T20n1128_002:0548a15": "補捺伽多。或六俱胝文字義。或說法成就義。",
    "T20n1128_002:0548a16": "或決定義。或說本行尼陀那方便因等。如是",
    "T20n1128_002:0548a17": "所說或四種或五種。或七種或十二種。種種",
    "T20n1128_002:0548a18": "不定皆不離二諦。復次說四密。所謂密教密",
    "T20n1128_002:0548a19": "義密語密句。若於四密無差所作成就。或遇",
    "T20n1128_002:0548a20": "九執大曜諸惡星宿及諸毒等。持誦密句皆",
    "T20n1128_002:0548a21": "可大息。或求敬愛或作增益或作降伏。若為",
    "T20n1128_002:0548a22": "人及四足多足無足等。或降伏諸惡大部多",
    "T20n1128_002:0548a23": "夜叉。乃至惡人等並可降伏。若不降伏必當",
    "T20n1128_002:0548a24": "破壞親愛分離。或有一切禁縛邪明一切破",
    "T20n1128_002:0548a25": "壞。或有冤家興兵欲來侵害自然退散。或為",
    "T20n1128_002:0548a26": "大旱必能降雨。如是種種一切所求。持念密",
    "T20n1128_002:0548a27": "句悉得成就隨心如意。凡持誦密句作金剛",
    "T20n1128_002:0548a28": "語音。無令斷絕必滿所願。王言云何名為菩",
    "T20n1128_002:0548a29": "薩禪定。菩薩告言禪定有種種。持誦亦種種。",
    "T20n1128_002:0548b01": "若知祕密句即是知禪定。祕密者為所誦文",
    "T20n1128_002:0548b02": "句具足及知印相。若如是者有大威力。是則",
    "T20n1128_002:0548b03": "白法。知祕密者即攝真實理。由如虛空體寂",
    "T20n1128_002:0548b04": "靜故。解於世法能顯真理。乃於印相觀想。",
    "T20n1128_002:0548b05": "密句文義所作斷疑。此持誦者乃名為賢。如",
    "T20n1128_002:0548b06": "是行人凡有見者皆如佛等。彼人禪者不見",
    "T20n1128_002:0548b07": "密句。不見印相不見賢聖。想諸字輪體同鏡",
    "T20n1128_002:0548b08": "像。王復問言云何菩薩三摩地。菩薩言彼菩",
    "T20n1128_002:0548b09": "提心及智慧方便。乃至三明及無等等。此皆",
    "T20n1128_002:0548b10": "是菩薩三摩地。又復觀自本身及真言印相。",
    "T20n1128_002:0548b11": "賢聖形像一切莊嚴。皆如虛空寂靜。是菩薩",
    "T20n1128_002:0548b12": "三摩地。菩薩入如是三摩地。是名安住二諦。",
    "T20n1128_002:0548b13": "爾時金剛手菩薩摩訶薩。為印捺囉部帝及",
    "T20n1128_002:0548b14": "諸剎帝利。一切入金剛大乘學眾。說如是種",
    "T20n1128_002:0548b15": "種法已。即依法作曼拏羅。與王等及諸學眾",
    "T20n1128_002:0548b16": "受於灌頂。彼諸學眾得灌頂已。異口同聲",
    "T20n1128_002:0548b17": "各各白菩薩言。我等稟教奉事金剛阿闍梨",
    "T20n1128_002:0548b18": "一如聖旨。是學眾等於金剛手菩薩摩訶薩",
    "T20n1128_002:0548b19": "供養恭敬。種種言辭訷讚謝已。",
    "T20n1128_002:0548b20": "爾時會中諸大菩薩。及聲聞天人阿蘇囉誐",
    "T20n1128_002:0548b21": "嚕拏彥達嚩緊曩囉一切大眾。聞菩薩說是",
    "T20n1128_002:0548b22": "經已。歡喜信受作禮而退。金剛手菩薩即於",
    "T20n1128_002:0548b23": "山中隱沒不現。",
    "T20n1128_002:0548b24": "最上大乘金剛大教寶王經卷下"
}