{
    "T12n0345_001:0156a13": "慧上菩薩問大善權經卷上",
    "T12n0345_001:0156a15": "西晉月氏國三藏竺法護譯",
    "T12n0345_001:0156a16": "聞如是：一時，佛遊舍衛城祇樹給孤獨園，與",
    "T12n0345_001:0156a17": "大比丘眾俱，比丘八千，諸大弟子學戒具足，",
    "T12n0345_001:0156a18": "菩薩萬二千，一切聖通無所不達，已得總持",
    "T12n0345_001:0156a19": "辯才無量不起法忍，其德無限，徹覩諸根，應",
    "T12n0345_001:0156a20": "病授藥為師子吼，救濟十方，眾生百千莫不",
    "T12n0345_001:0156a21": "蒙度。爾時世尊，從宴坐起斯須未久，與無",
    "T12n0345_001:0156a22": "數之眾眷屬周匝而為說經。時會菩薩名曰",
    "T12n0345_001:0156a23": "慧上，即從坐起，更整衣服，長跪叉手前白佛",
    "T12n0345_001:0156a24": "言：「願欲有所問，唯如來至真聽者，乃敢陳說。」",
    "T12n0345_001:0156a25": "世尊告曰：「恣所欲問，佛當為汝開解結滯。」慧",
    "T12n0345_001:0156a26": "上白佛：「所云善權，為何謂乎？」佛告慧上：「善哉，",
    "T12n0345_001:0156a27": "善哉！族姓子！多所愍傷哀念安隱諸天人民，",
    "T12n0345_001:0156a28": "勸化將來導引三塗，開闡佛法獲微妙慧，乃",
    "T12n0345_001:0156a29": "問闓士善權方便。」佛言：「諦聽！善思念之！吾",
    "T12n0345_001:0156b01": "當為汝申暢其要。」慧上菩薩及與眾會受教",
    "T12n0345_001:0156b02": "而聽。於是佛告慧上曰：「族姓子！善權闓士以",
    "T12n0345_001:0156b03": "一揣食，隨時方便弘施流普，勸發黎元墜",
    "T12n0345_001:0156b04": "畜生者，使此二品悉趣德本，興諸通慧，其",
    "T12n0345_001:0156b05": "心曉了具足佛慧。是謂菩薩善權方便。",
    "T12n0345_001:0156b06": "「又，族姓子！善權闓士，若人殖德勸讚代喜，以",
    "T12n0345_001:0156b07": "斯善本則施眾生。以覺之心，順一切心而不",
    "T12n0345_001:0156b08": "墮落。講斯教已，成諸弟子，緣覺之乘為諸通",
    "T12n0345_001:0156b09": "慧。是謂菩薩善權方便。",
    "T12n0345_001:0156b10": "「又，族姓子！善權闓士，十方諸樹其華煒曄，",
    "T12n0345_001:0156b11": "香氣芬馥人所欽尚，而無主名，敬採集合奉",
    "T12n0345_001:0156b12": "散諸佛，誓以德本，已及眾庶志諸通慧使備",
    "T12n0345_001:0156b13": "道明，具獲無量戒品、定品、慧品、解脫品、度",
    "T12n0345_001:0156b14": "脫知見品。是謂菩薩善權方便。",
    "T12n0345_001:0156b15": "「又，族姓子！善權闓士，愍察群萌，在安助喜、彼",
    "T12n0345_001:0156b16": "患代受，以諸通慧因緣方便，建立德本用施",
    "T12n0345_001:0156b17": "眾類，為十方世界誓被德鎧，其遭惱害者則",
    "T12n0345_001:0156b18": "救攝所，患代受其罪勸，以通慧使獲大安。是",
    "T12n0345_001:0156b19": "謂菩薩善權方便。",
    "T12n0345_001:0156b20": "「又，族姓子！善權闓士，供一如來，觀慮諸佛法",
    "T12n0345_001:0156b21": "身平等，戒、定、慧、解、度知見品亦復如之。知是",
    "T12n0345_001:0156b22": "供養一如來等，則為奉養十方諸佛，所見供",
    "T12n0345_001:0156b23": "祚，闓士歷受施祐眾生。是謂菩薩善權方便。",
    "T12n0345_001:0156b24": "「又，族姓子！善權闓士，敢所生處，其所住處不",
    "T12n0345_001:0156b25": "計吾我，未曾自輕；如令諷讀四句之頌，觀察",
    "T12n0345_001:0156b26": "其義心不怯羸，宣顯備具，不想利養。蓋諸",
    "T12n0345_001:0156b27": "佛土；若入國邑，輒興大哀踊躍說之，誓願聞",
    "T12n0345_001:0156b28": "吾四句頌者，皆成諸佛無礙辯才。是謂菩薩",
    "T12n0345_001:0156b29": "善權方便。",
    "T12n0345_001:0156c01": "「又，族姓子！善權闓士，假使生在貧匱之門，設",
    "T12n0345_001:0156c02": "行乞匃求一夕饍，無鄙劣心轉奉賢眾；若惠",
    "T12n0345_001:0156c03": "獨人內自惟察，如來有言務恢廣施，今吾乞",
    "T12n0345_001:0156c04": "與所進微尠。建諸通慧誓意無量，殖斯德本",
    "T12n0345_001:0156c05": "勸發眾生，僥獲寶掌，若如來、至真、等正覺。",
    "T12n0345_001:0156c06": "以斯妙慧光護夕供，所服納者持戒學道，緣",
    "T12n0345_001:0156c07": "崇功德多所彼致。是謂菩薩善權方便。",
    "T12n0345_001:0156c08": "「又，族姓子！善權闓士，與諸弟子緣覺俱遊，心",
    "T12n0345_001:0156c09": "不同歸；見人供養弟子緣覺，意不欽獲；興于",
    "T12n0345_001:0156c10": "二念：一、從菩薩心成佛世尊。二、弟子緣覺因",
    "T12n0345_001:0156c11": "佛法生。造斯觀已，諸所供養未以為上，吾所",
    "T12n0345_001:0156c12": "學習則三品最，觀無適莫無所貪樂。是謂菩",
    "T12n0345_001:0156c13": "薩善權方便。",
    "T12n0345_001:0156c14": "「又，族姓子！善權闓士，行一布施則具六度無",
    "T12n0345_001:0156c15": "極。何等六度？善權闓士見貧乞者，具足大施",
    "T12n0345_001:0156c16": "無慳貪心，斯施度無極。身自護禁奉持戒者，",
    "T12n0345_001:0156c17": "其犯惡者使立戒法，尋而給施令無所毀，斯",
    "T12n0345_001:0156c18": "戒度無極。若瞋恚者，御以慈心、淨心、明心、愍",
    "T12n0345_001:0156c19": "哀等心，興施布施，斯忍度無極。隨宜供辦",
    "T12n0345_001:0156c20": "飲食之饍，身口意行身等如空，斯進度無極。",
    "T12n0345_001:0156c21": "一心等施進止臥夢而無亂行，斯定度無極。",
    "T12n0345_001:0156c22": "如茲施已御念諸法，誰有施者？何所食者？誰",
    "T12n0345_001:0156c23": "受報應？造斯求者法不可得，不見施者及食",
    "T12n0345_001:0156c24": "施者，無受報應，斯慧度無極。是族姓子！權施",
    "T12n0345_001:0156c25": "若斯，則具六度無極之法。」於是慧上菩薩白",
    "T12n0345_001:0156c26": "佛言：「未曾有也，天中天！闓士丈夫權施具足，",
    "T12n0345_001:0156c27": "一切佛法多所攝護，振于生死贍及餘類。」佛",
    "T12n0345_001:0156c28": "言：「至哉！誠如所云。權施雖微，審成眾德無量",
    "T12n0345_001:0156c29": "難計。又，族姓子！行權闓士，何謂退還？以權",
    "T12n0345_001:0157a01": "方便而以施與，縱隨惡友為之所拘，畢償罪",
    "T12n0345_001:0157a02": "者自觀念言：『陰種諸入得無不滅，當除斯患",
    "T12n0345_001:0157a03": "乃至無為，吾誓當被道德之鎧，任力發起周",
    "T12n0345_001:0157a04": "旋終始則務究竟。』」慧上又問：「唯，天中天！假使",
    "T12n0345_001:0157a05": "有人犯于四罪，有所想念，發意出家為菩薩",
    "T12n0345_001:0157a06": "道。然後云何？」佛言：「設當毀失四重之禁，以",
    "T12n0345_001:0157a07": "權消罪，眾患悉除。是族姓子！為菩薩道無有",
    "T12n0345_001:0157a08": "罪釁。」",
    "T12n0345_001:0157a09": "爾時，慧上菩薩白世尊曰：「何謂菩薩而有罪",
    "T12n0345_001:0157a10": "殃？」佛言：「若有闓士學得脫戒，得脫戒者則二",
    "T12n0345_001:0157a11": "百五十禁，於百千劫服食果蓏，為人所辱而",
    "T12n0345_001:0157a12": "皆忍之。若有想念弟子緣覺之行，闓士則為",
    "T12n0345_001:0157a13": "生死根縛。如族姓子！聲聞緣覺犯本諸禁，不",
    "T12n0345_001:0157a14": "除陰種諸入，不得滅度也。如族姓子！捨闓士",
    "T12n0345_001:0157a15": "行不自改正而有想念，志求聲聞、緣覺，欲得",
    "T12n0345_001:0157a16": "無上正真之道為最正覺者，終不能成也。」",
    "T12n0345_001:0157a17": "於是阿難白世尊曰：「憶念我昔入舍衛城而",
    "T12n0345_001:0157a18": "行分衛，見有闓士名重勝王，在他室坐與女",
    "T12n0345_001:0157a19": "人同床。我謂犯穢，心用惟慮：『得無異人學梵",
    "T12n0345_001:0157a20": "行者，於如來教，將無造見聞想念於一切乎？』",
    "T12n0345_001:0157a21": "時我世尊，瞻見立想歎發斯言，三千大千世",
    "T12n0345_001:0157a22": "界而六反震動。時重勝王，即自踊身住於空",
    "T12n0345_001:0157a23": "中，去地四丈九尺，報阿難曰：『云何，賢者！犯",
    "T12n0345_001:0157a24": "禁穢者寧能踊身止虛空乎？在如來前何不問",
    "T12n0345_001:0157a25": "耶？何謂菩薩犯罪之法？』阿難投身即自悔過",
    "T12n0345_001:0157a26": "曰：『唯然，世尊！我甚迷謬，如何偏見求大龍短？』」",
    "T12n0345_001:0157a27": "佛告阿難：「宜自修慎，無察大乘正士之便而",
    "T12n0345_001:0157a28": "想其闕，由如賢者志弟子乘，若一若二同修",
    "T12n0345_001:0157a29": "雜行，不當視之狐疑懈廢得無盡漏。如是，阿",
    "T12n0345_001:0157b01": "難！勿觀善權闓士有廢退想於諸通慧。所以",
    "T12n0345_001:0157b02": "者何？菩薩大士愛納眷屬業以三寶，不違佛",
    "T12n0345_001:0157b03": "法，賢聖眾也，使志無上正真之道。」佛語阿",
    "T12n0345_001:0157b04": "難：「若族姓子、族姓女，心存大乘，不離諸通慧，",
    "T12n0345_001:0157b05": "不荒五樂抑制五欲，觀于五通得如來根，當",
    "T12n0345_001:0157b06": "知正士與女人俱。又聽，阿難！彼女人者乃往",
    "T12n0345_001:0157b07": "去世為重勝王百生之偶，宿情未拔故有色",
    "T12n0345_001:0157b08": "恩，貪重勝顏口發誓言：『若與我俱得遂所娛，",
    "T12n0345_001:0157b09": "當從其教發無上正真道意。』時重勝王心知",
    "T12n0345_001:0157b10": "其念，晨現整服由斯法門入之其室，觀內外",
    "T12n0345_001:0157b11": "地心等無持，執手同處已如其欲。則頌",
    "T12n0345_001:0157b12": "曰：",
    "T12n0345_001:0157b13": "「『愚哉悖於欲，　　諸佛所不歎，",
    "T12n0345_001:0157b14": "　　能蠲恩愛者，　　得佛人中上。』",
    "T12n0345_001:0157b15": "「時女喜踊，即從坐起，自投于地，歸命自責，伏",
    "T12n0345_001:0157b16": "罪悔過，為重勝王而歎頌曰：",
    "T12n0345_001:0157b17": "「『吾已離諸欲，　　世尊之所歎，",
    "T12n0345_001:0157b18": "　　節止恩愛著，　　願佛無上道，",
    "T12n0345_001:0157b19": "　　前心之所想，　　今首自悔過，",
    "T12n0345_001:0157b20": "　　傷愍諸群生，　　究竟發道意。』",
    "T12n0345_001:0157b21": "「爾時重勝王菩薩，隨欲化女，使發無上正真",
    "T12n0345_001:0157b22": "道意，即從坐起而出其室。阿難觀斯心持清",
    "T12n0345_001:0157b23": "淨，今吾授彼女決，轉女身後九十九劫當得",
    "T12n0345_001:0157b24": "作佛，號離無數百千所受如來、至真、等正覺、",
    "T12n0345_001:0157b25": "明行成為、善逝、世間解、無上士、道法御、天人師，",
    "T12n0345_001:0157b26": "為佛、眾祐。以是賢者觀菩薩行，所行無短不",
    "T12n0345_001:0157b27": "墮罪法。」重勝王菩薩從虛空下，稽首佛足，白",
    "T12n0345_001:0157b28": "世尊曰：「闓士當行善權方便立于大哀，若勸",
    "T12n0345_001:0157b29": "一人導以法本，從其所生輒當獲之信於善",
    "T12n0345_001:0157c01": "權，墮大地獄至于百劫，所遭苦痛惱劇之患，",
    "T12n0345_001:0157c02": "則當忍之，寧化一人使立德本不避此難。」世",
    "T12n0345_001:0157c03": "尊告曰：「善哉，善哉！正士通達，是為菩薩大哀",
    "T12n0345_001:0157c04": "之行，超度諸受。」佛言：「族姓子！吾念過世無",
    "T12n0345_001:0157c05": "數劫時，有一學志，名曰焰光，處於林藪",
    "T12n0345_001:0157c06": "行吉祥願，四百二十萬歲淨修梵行，過闋歲",
    "T12n0345_001:0157c07": "已，入沙竭國。有陶家女，見此學志姿貌姝好",
    "T12n0345_001:0157c08": "端正絕妙，欲意隆崇即自投託。學志問姊：『何",
    "T12n0345_001:0157c09": "所求乎？』答曰：『慕仁。』學志報言：『吾不樂欲。』女曰：",
    "T12n0345_001:0157c10": "『設不然者，吾將自賊。』焰光自念：『吾護禁戒淨",
    "T12n0345_001:0157c11": "修梵行，四百二十萬歲，今若毀之，非吉祥也。』",
    "T12n0345_001:0157c12": "念已捨却，離之七步乃發慈哀：『毀犯禁戒",
    "T12n0345_001:0157c13": "則墮地獄，若不如是女自殘賊，寧令斯女獲",
    "T12n0345_001:0157c14": "致安隱，吾當堪忍地獄之痛。』焰光即還，又執",
    "T12n0345_001:0157c15": "其臂而喻之曰：『從女之欲，幸勿自危。』學志退",
    "T12n0345_001:0157c16": "居習家之業十有二年，厭礙止足乃淨四等，",
    "T12n0345_001:0157c17": "壽終之後生于梵天。」佛言：「族姓子！欲知爾時",
    "T12n0345_001:0157c18": "焰光學志，豈異人乎？莫造此觀，則吾身是。",
    "T12n0345_001:0157c19": "陶家女者，即瞿夷也。彼尚色欲此順其心，吾",
    "T12n0345_001:0157c20": "以大哀越度生死百千之患。賢者且觀，餘人",
    "T12n0345_001:0157c21": "所犯墜趣地獄，善權闓士更昇梵天。」佛告慧",
    "T12n0345_001:0157c22": "上：「設舍利弗、大目揵連，行善權者不使瞿和",
    "T12n0345_001:0157c23": "離比丘墜于地獄。所以者何？吾憶昔者拘樓",
    "T12n0345_001:0157c24": "秦佛時，有一比丘名曰無垢，處於閑居國家",
    "T12n0345_001:0157c25": "山窟，去彼不遠有五神仙，有一女人道遇大",
    "T12n0345_001:0157c26": "雨，馳走避入無垢比丘所止之窟，雨霽出去。",
    "T12n0345_001:0157c27": "時五仙人見女，各言：『比丘姦穢謂之不淨。』無",
    "T12n0345_001:0157c28": "垢知諸神仙所念，即自踊身在于虛空，去地",
    "T12n0345_001:0157c29": "四丈九尺。諸仙見之，飛處空中，各曰：『如吾經",
    "T12n0345_001:0158a01": "典所記，染欲塵者則不得飛。』尋五體投地伏",
    "T12n0345_001:0158a02": "首誣橫。假使比丘不現神變，其五仙士墮大",
    "T12n0345_001:0158a03": "地獄。爾時無垢比丘，則慈氏菩薩也。若舍利",
    "T12n0345_001:0158a04": "弗、目揵連有權飛昇，則瞿惒離無由陷墜。當",
    "T12n0345_001:0158a05": "知此義，非聲聞、緣覺所能及知，唯獨闓士分",
    "T12n0345_001:0158a06": "別曉了善權方便，猶如放逸女人四時莊嚴",
    "T12n0345_001:0158a07": "貪財利欲，或無智者變改人性，使從其意示",
    "T12n0345_001:0158a08": "於施身，敬重彼人殫盡其產，遂棄遠之，緣",
    "T12n0345_001:0158a09": "所獲入未曾有悔，善權菩薩亦復如斯。觀察",
    "T12n0345_001:0158a10": "人根可開化者，以何方便則化立之，敬施眾",
    "T12n0345_001:0158a11": "生不悋其身，殖諸德本不藏情匿。設使知人",
    "T12n0345_001:0158a12": "已建德本，用其人故續命長善，一切欲樂無",
    "T12n0345_001:0158a13": "所貪慕，捨除恩愛令歸於無，其心清淨無所",
    "T12n0345_001:0158a14": "繫著，猶如蜜蜂接採眾花不計常想，於花枝",
    "T12n0345_001:0158a15": "葉一無所損。行權菩薩，隨俗方便雖樂諸欲，",
    "T12n0345_001:0158a16": "不計愛欲、不發常想，不自毀身亦不損彼，譬",
    "T12n0345_001:0158a17": "如樹種不失鮮色因而生牙無加茷者。如",
    "T12n0345_001:0158a18": "是，族姓子！菩薩以空、無想、不願之法，智度無",
    "T12n0345_001:0158a19": "極廣大之慧，入諸塵勞隨所樂行，不捨習俗、",
    "T12n0345_001:0158a20": "欲不穢身，不違佛歎、未曾退轉。如捕魚工引",
    "T12n0345_001:0158a21": "綱布網，恣意所欲截眾大流，收綱攝網多所",
    "T12n0345_001:0158a22": "獲得。菩薩如是，入空、無想、不願之法，以細",
    "T12n0345_001:0158a23": "微心在一切慧，縛于大欲，諸通慧心，以無護",
    "T12n0345_001:0158a24": "心，自在所獲得生梵天。譬如丈夫工學呪術，",
    "T12n0345_001:0158a25": "為吏所捕五繫縛之。其人自恣，則以一呪斷",
    "T12n0345_001:0158a26": "諸縲紲而得解去。如是，族姓子！善權菩薩，五",
    "T12n0345_001:0158a27": "欲自樂普與眾俱，恣其所幸智力術力，以一",
    "T12n0345_001:0158a28": "通慧壞一切欲，沒生梵天。譬安隱師，以一其",
    "T12n0345_001:0158a29": "心無所惡忌，變現廕庇送大賈人，或有愚謗",
    "T12n0345_001:0158b01": "而傷之曰：『忖察此師，自眷屬財賄尚不合度，",
    "T12n0345_001:0158b02": "安能濟眾使免賊乎？將必遺漏無量錢寶。』於",
    "T12n0345_001:0158b03": "是導師激憤恥之，即從坐起秉心堅強，帶鉀",
    "T12n0345_001:0158b04": "舞刀摧拉怨敵，所護安隱無所亡失。行權菩",
    "T12n0345_001:0158b05": "薩，執智慧刀隨時所欲，以巧方便安習五樂，",
    "T12n0345_001:0158b06": "志弟子乘所不悅可，為發慈愍。云何若此？興",
    "T12n0345_001:0158b07": "放逸行，尚不自度，何能濟眾、降魔怨乎？所不",
    "T12n0345_001:0158b08": "堪偕也。菩薩以智慧度無極法，善權方便恣",
    "T12n0345_001:0158b09": "意所欲，以智慧刀斷截塵勞、裂諸羅網，超遊",
    "T12n0345_001:0158b10": "自恣遍諸佛國，離女人土無有瑕穢。」",
    "T12n0345_001:0158b11": "爾時有菩薩名曰愛敬，入舍衛大城普次行",
    "T12n0345_001:0158b12": "乞。至貴姓家，貴姓有女名曰執祥，在樓觀上",
    "T12n0345_001:0158b13": "聞比丘音，受食便出則覩其形，發放逸意，其",
    "T12n0345_001:0158b14": "欲甚盛不得從志，氣絕命終其身動搖。比丘",
    "T12n0345_001:0158b15": "見女興不淨想，即發念言：「何謂法樂自所喜",
    "T12n0345_001:0158b16": "者？計空無實其猶泡水，無所可遵；耳、目、鼻、口、",
    "T12n0345_001:0158b17": "身、意，如腐肉揣革裹皮覆，從足至頂何所",
    "T12n0345_001:0158b18": "可樂乎？觀無諍訟，無想無念，法無內外亦無",
    "T12n0345_001:0158b19": "壽命，都無所有，心何所著亦何所受。永離欲",
    "T12n0345_001:0158b20": "瑕亦無得也。」諦觀諸法無所起者，愛敬菩薩",
    "T12n0345_001:0158b21": "即得不起法忍，則時欣喜踊躍在虛空，去地",
    "T12n0345_001:0158b22": "四丈九尺，繞舍衛城七匝。於時世尊，見愛敬",
    "T12n0345_001:0158b23": "菩薩昇在虛空，譬如鴈王，神足無礙自由自",
    "T12n0345_001:0158b24": "在。告賢者阿難曰：「汝見愛敬飛遊進止如鴈",
    "T12n0345_001:0158b25": "王乎？」對曰：「已見。」佛言阿難：「愛敬菩薩因色欲",
    "T12n0345_001:0158b26": "行獲諸佛法，降伏魔兵則轉法輪。執祥女終",
    "T12n0345_001:0158b27": "轉女人身，得生忉利紫紺天宮，自然化有四",
    "T12n0345_001:0158b28": "百八十里殿，萬四千玉女俱共侍之。緣此之",
    "T12n0345_001:0158b29": "德而發慧心，自念：『何行得生此乎？』即知本在",
    "T12n0345_001:0158c01": "舍衛為貴姓女色惑愛敬，緣斯貪欲，壽終轉",
    "T12n0345_001:0158c02": "女即為男子，自然神化無央數眾。志於欲著",
    "T12n0345_001:0158c03": "乃獲此報，豈況清淨恭肅之心，供養奉事盡",
    "T12n0345_001:0158c04": "敬菩薩乎？『今伎樂之娛安可久常，當詣世尊",
    "T12n0345_001:0158c05": "及覲愛敬菩薩。』」於是天子與其眷屬，各執天",
    "T12n0345_001:0158c06": "花栴檀雜香，威光巍巍俱詣世尊、愛敬大士，",
    "T12n0345_001:0158c07": "皆以花香而供上之，前稽首禮繞佛三匝住，",
    "T12n0345_001:0158c08": "各叉手而讚頌曰：",
    "T12n0345_001:0158c09": "「諸佛無思念，　　樂最不可量，",
    "T12n0345_001:0158c10": "　如來無心意，　　則獲尊上道。",
    "T12n0345_001:0158c11": "「我在舍衛為女人，　　其大名德不可議，",
    "T12n0345_001:0158c12": "　號曰執祥長者息，　　端正姝好寶嚴身，",
    "T12n0345_001:0158c13": "　以為父母所珍重，　　有正覺子無所著，",
    "T12n0345_001:0158c14": "　號曰愛敬威神大。　　入舍衛城家分衛，",
    "T12n0345_001:0158c15": "　我聞其音柔軟妙，　　歡喜之心取飯食，",
    "T12n0345_001:0158c16": "　即自往詣無極法。　　如來之子愛敬道，",
    "T12n0345_001:0158c17": "　吾見彼已起亂心，　　迷惑愛欲貪放逸，",
    "T12n0345_001:0158c18": "　假使不得從我願，　　即當壽終用活為。",
    "T12n0345_001:0158c19": "　當時不能發口言，　　雖奉飲食不能授，",
    "T12n0345_001:0158c20": "　我以愛欲放逸故，　　則在其處壽命終。",
    "T12n0345_001:0158c21": "　雖不能應于道行，　　降棄瑕穢女人身，",
    "T12n0345_001:0158c22": "　得為男子佛所歎，　　即時得生忉利天。",
    "T12n0345_001:0158c23": "　宮殿則尊微妙好，　　以寶合成無等倫，",
    "T12n0345_001:0158c24": "　有萬四千諸眷屬，　　諸婇女樂悉具足。",
    "T12n0345_001:0158c25": "　即時心自發念言，　　吾何因緣得致此，",
    "T12n0345_001:0158c26": "　尋時識念如此事，　　愛欲之心報應然。",
    "T12n0345_001:0158c27": "　見於愛敬心歡喜，　　以放逸心而貪視，",
    "T12n0345_001:0158c28": "　緣是之德獲是報，　　猶如光明照好樹。",
    "T12n0345_001:0158c29": "　當為正覺佛子弟，　　所在遊欣安住慧，",
    "T12n0345_001:0159a01": "　愛欲之心報如此，　　何況有人供養者。",
    "T12n0345_001:0159a02": "　吾身今即如來子，　　願發求尊佛智慧，",
    "T12n0345_001:0159a03": "　便當修行恒沙劫，　　未曾捨離大志性，",
    "T12n0345_001:0159a04": "　皆由善師因愛敬，　　則當供養法奉事，",
    "T12n0345_001:0159a05": "　供事于道無親屬，　　唯願學求在覺軌。",
    "T12n0345_001:0159a06": "　修于尊妙道之行，　　以放逸心所覩著，",
    "T12n0345_001:0159a07": "　尋時則轉于女身，　　便獲勇猛男子形。",
    "T12n0345_001:0159a08": "　父母在家皆號哭，　　臭死于地自捽搣，",
    "T12n0345_001:0159a09": "　心自念言是蠱道，　　衝口罵詈此沙門。",
    "T12n0345_001:0159a10": "　應時天子承佛威，　　往詣父母具解說：",
    "T12n0345_001:0159a11": "『無得罵詈瞋沙門，　　將無長夜獲苦惱。』",
    "T12n0345_001:0159a12": "　父母欲得知我不？　　吾已踊至忉利天，",
    "T12n0345_001:0159a13": "　應時退轉女人身，　　得為天子光巍巍。",
    "T12n0345_001:0159a14": "　父母當至安住所，　　首罵詈罪自悔過，",
    "T12n0345_001:0159a15": "　更求救護不可得，　　唯有如來為道慧。",
    "T12n0345_001:0159a16": "　時父母聞佛音響，　　彼時勇猛勸化之，",
    "T12n0345_001:0159a17": "　皆和心解眷屬俱，　　同時往詣能仁佛，",
    "T12n0345_001:0159a18": "　則共稽首兩足尊，　　即自悔過瞋恚心，",
    "T12n0345_001:0159a19": "　悉共恭敬於如來，　　啟問安住令決正。",
    "T12n0345_001:0159a20": "『以何供事應奉佛？　　何謂順法佛眾僧？",
    "T12n0345_001:0159a21": "　唯為吾等分別說。』　　假使聞者無異心，",
    "T12n0345_001:0159a22": "　最勝則知心所念。　　救世口則說如此，",
    "T12n0345_001:0159a23": "　其欲供養一切佛，　　堅固道意御諸想，",
    "T12n0345_001:0159a24": "　父母親屬及男女，　　具足五百無減少。",
    "T12n0345_001:0159a25": "　聽聞大人之所講，　　同時皆發大道心。",
    "T12n0345_001:0159a26": "　最勝所言仁無異，　　阿難聽我之所語，",
    "T12n0345_001:0159a27": "　如菩薩行無端底，　　善權方便住智慧，",
    "T12n0345_001:0159a28": "　愛敬菩薩願如此：　　『假使女人愛敬我，",
    "T12n0345_001:0159a29": "　則當令轉女人形，　　速為男子人中上。』",
    "T12n0345_001:0159b01": "　阿難且觀此名德，　　餘人所因墮地獄，",
    "T12n0345_001:0159b02": "　以放逸心貪習色，　　因愛欲變為男子。",
    "T12n0345_001:0159b03": "　其心天子供養我，　　常以恭敬獲豐安，",
    "T12n0345_001:0159b04": "　彼所供養難計劫，　　當得為佛號盡見。",
    "T12n0345_001:0159b05": "　此五百人發道意，　　亦當自致人中尊，",
    "T12n0345_001:0159b06": "　何人聞此不供佛，　　其歡悅心安無量。",
    "T12n0345_001:0159b07": "　計其愛敬菩薩者，　　所開化女不一二，",
    "T12n0345_001:0159b08": "　無量百千億那術，　　以愛欲心立於道，",
    "T12n0345_001:0159b09": "　則為藥王大名德。　　何因菩薩當有穢？",
    "T12n0345_001:0159b10": "　因緣塵勞施安隱，　　何況供養奉事者。」",
    "T12n0345_001:0159b11": "爾時賢者阿難白佛言：「猶如有人近須彌山，",
    "T12n0345_001:0159b12": "皆隨山光炤為金色。設懷歡喜欲義心奉",
    "T12n0345_001:0159b13": "道法心，得近菩薩皆獲一類，趣諸通慧心性",
    "T12n0345_001:0159b14": "自然，我從今始奉侍菩薩，如須彌山，猶如",
    "T12n0345_001:0159b15": "藥王，名曰見愈，有清淨心若瞋恚意，見此",
    "T12n0345_001:0159b16": "藥者眾病皆除，菩薩如是淨不淨心，婬怒癡",
    "T12n0345_001:0159b17": "心覲菩薩者悉為除愈。」時佛讚曰：「善哉，阿難！",
    "T12n0345_001:0159b18": "誠如爾言。」",
    "T12n0345_001:0159b19": "於是賢者大迦葉白佛言：「甚難及也，天中天！",
    "T12n0345_001:0159b20": "菩薩大士不可思議，在所遊至，為諸眾生現",
    "T12n0345_001:0159b21": "無畏欲——空、無想、不願。聲聞、緣覺唯行此法，",
    "T12n0345_001:0159b22": "菩薩普護，轉使更入諸通慧跡，以善方便將",
    "T12n0345_001:0159b23": "順其心，終不穢厭色、聲、香、味、細滑法也。」",
    "T12n0345_001:0159b24": "大迦葉復白佛言：「我可歎喻菩薩大士之所",
    "T12n0345_001:0159b25": "行乎？」佛言：「可歎。」迦葉曰：「譬大曠野斷絕無人，",
    "T12n0345_001:0159b26": "自然有牆，上至三十三天，唯有一門。無央數",
    "T12n0345_001:0159b27": "人皆入曠野，去之不遠有一大城，其國豐熟",
    "T12n0345_001:0159b28": "米穀卒賤，快樂難言；人民眾多不可稱計，其",
    "T12n0345_001:0159b29": "在彼城則如金剛。城旁有江，江側有路，曠",
    "T12n0345_001:0159c01": "路之中有黠慧人，聰識念義，懷愍欲度入曠",
    "T12n0345_001:0159c02": "野者，舉聲而盟稱：『去曠野不遠，大城之安",
    "T12n0345_001:0159c03": "永無死懼，吾為導師來趣所樂。』眾人報曰：『吾",
    "T12n0345_001:0159c04": "等不行，於此不動，欲覩城像城自然現，爾乃",
    "T12n0345_001:0159c05": "往耳。』時復有人解微妙者，應曰：『當往，隨仁所",
    "T12n0345_001:0159c06": "湊。吾等如是薄福之人，聞此聲已不信不樂，",
    "T12n0345_001:0159c07": "不從其教，不度曠野。』彼微妙人則度曠野，觀",
    "T12n0345_001:0159c08": "路由河，則乘而進。路之左右，有百千丈深大",
    "T12n0345_001:0159c09": "溪澗，布諸草木。四方作橋，則濟厄路四出",
    "T12n0345_001:0159c10": "無礙。大賊從後追而不懼，賊自然却終不還",
    "T12n0345_001:0159c11": "顧。稍稍前行亦不恐懅，不左右視則見大城。",
    "T12n0345_001:0159c12": "稍近城郭心不狐疑，入彼城邑為無量人，現",
    "T12n0345_001:0159c13": "其儀式增益福祚。」迦葉歎已陳喻：「大曠野者，",
    "T12n0345_001:0159c14": "謂生死之難。牆至三十三天者，謂無黠所著",
    "T12n0345_001:0159c15": "恩愛之欲也。唯有一門者，謂大乘也。人入曠",
    "T12n0345_001:0159c16": "野者，謂眾愚冥凡夫之士也。黠人發願呼眾",
    "T12n0345_001:0159c17": "人者，謂菩薩大士所樂度無極也。志劣不行",
    "T12n0345_001:0159c18": "欲見城者，謂聲聞緣覺也。應曰：『當往，隨仁所",
    "T12n0345_001:0159c19": "湊。』則菩薩也。聞聲不信者，謂外道異學眾邪",
    "T12n0345_001:0159c20": "行也。度曠野者，謂奉精進至諸通慧，修諸三",
    "T12n0345_001:0159c21": "昧也。路由河者，謂法門也。左大溪澗百千丈",
    "T12n0345_001:0159c22": "者，謂聲聞地也。右大溪澗百千丈者，謂緣覺",
    "T12n0345_001:0159c23": "乘也。大布置草木作四方橋者，謂善權方便",
    "T12n0345_001:0159c24": "慧度無極也。四出無礙者，謂菩薩四恩之行",
    "T12n0345_001:0159c25": "攝無量人也。賊追不懼自然却者，謂魔官屬",
    "T12n0345_001:0159c26": "及諸猗行也。終不還顧者，謂忍度無極也。",
    "T12n0345_001:0159c27": "稍稍前行，謂為菩薩之所開化，進度無極也。",
    "T12n0345_001:0159c28": "亦不恐懼者，謂以清淨心發起眾生志，平等",
    "T12n0345_001:0159c29": "覺也。不視左右者，謂不志樂聲聞、緣覺之利",
    "T12n0345_001:0160a01": "也。則見大城者，謂達諸通慧也。稍近城者，",
    "T12n0345_001:0160a02": "謂見道功德習行佛慧也。心無狐疑者，謂曉",
    "T12n0345_001:0160a03": "智慧善權諸度無極，則能遍覩一切眾生無",
    "T12n0345_001:0160a04": "所畏惡。適入城已，為無量人造現儀式增益",
    "T12n0345_001:0160a05": "福祚者，謂如來、至真、等正覺也。佛天中天適",
    "T12n0345_001:0160a06": "興在世，則為菩薩立于名號廣建利義。」",
    "T12n0345_001:0160a07": "於是世尊讚迦葉曰：「善哉，善哉！乃歎斯喻。」說",
    "T12n0345_001:0160a08": "此言時，萬二千天與人發無上正真道意。佛",
    "T12n0345_001:0160a09": "語迦葉菩薩：「德行不可稱計，學諦微妙善權",
    "T12n0345_001:0160a10": "方便，大士所作，不為已舉、不他人施，不言有",
    "T12n0345_001:0160a11": "我亦不言彼。」時慧上菩薩白世尊曰：「何謂一",
    "T12n0345_001:0160a12": "生補處？而迦葉、佛時口說斯言，用為覲是剃",
    "T12n0345_001:0160a13": "頭沙門，安能有道佛道難得，世尊爾時何緣",
    "T12n0345_001:0160a14": "說此？」佛語慧上：「且止！族姓子！無得節限平相",
    "T12n0345_001:0160a15": "如來及開士行。所以者何？菩薩大士善權方",
    "T12n0345_001:0160a16": "便不可思議，其有正士，當作斯觀緣是化人。",
    "T12n0345_001:0160a17": "族姓子聽，善思念之。有法號曰善權方便菩",
    "T12n0345_001:0160a18": "薩，從定光佛已來，所興之慧不可思議，隨時",
    "T12n0345_001:0160a19": "之宜敢可發起，講菩薩法。從見定光世尊",
    "T12n0345_001:0160a20": "以來，得不起法忍，無一瑕闕無所忘失，亦無",
    "T12n0345_001:0160a21": "亂心智慧無損，已得法忍所造菩薩，一念之",
    "T12n0345_001:0160a22": "頃七日成佛，有菩薩志，發意之間一劫之喻。",
    "T12n0345_001:0160a23": "為一切人所在示現開化眾生，以智慧力欲",
    "T12n0345_001:0160a24": "得成佛大平等覺，無量億劫稱歎邪見多所",
    "T12n0345_001:0160a25": "發起，是為菩薩善權方便。",
    "T12n0345_001:0160a26": "「又，族姓子！諸聲聞學設使自在，於三昧者未",
    "T12n0345_001:0160a27": "曾有也，不逮菩薩三昧之定，身亦不動心無",
    "T12n0345_001:0160a28": "所想，亦非眾人身心所及。又使菩薩三昧正",
    "T12n0345_001:0160a29": "受不進不退，常以四恩救攝群萌，不失精進、",
    "T12n0345_001:0160b01": "不為懈怠，而為眾人講六度無極，是謂菩薩",
    "T12n0345_001:0160b02": "善權方便。",
    "T12n0345_001:0160b03": "「又，族姓子！菩薩發意之頃，於兜術天逮正真",
    "T12n0345_001:0160b04": "覺、轉于法輪，閻浮利人不能自致昇兜術天",
    "T12n0345_001:0160b05": "聽受經法，菩薩心念，天上諸天能下至此。是",
    "T12n0345_001:0160b06": "故正士，於閻浮利而現成佛，是為菩薩善權",
    "T12n0345_001:0160b07": "方便。",
    "T12n0345_001:0160b08": "「又，族姓子！菩薩發意，能從兜術忽然沒已，",
    "T12n0345_001:0160b09": "不由胞胎，一時之頃成最正覺。傍人有疑此",
    "T12n0345_001:0160b10": "所從來為是天耶？揵陀羅變化所為乎？若懷",
    "T12n0345_001:0160b11": "狐疑不聽受法，是故菩薩現處胞胎，是為菩",
    "T12n0345_001:0160b12": "薩善權方便。",
    "T12n0345_001:0160b13": "「又，族姓子！無得興念：『菩薩處胞。』勿懷斯意，",
    "T12n0345_001:0160b14": "菩薩大士不由精胎。所以者何？有三昧名曰",
    "T12n0345_001:0160b15": "無垢，菩薩大士以斯正受而自莊嚴。兜術天",
    "T12n0345_001:0160b16": "人謂菩薩沒而無動搖，不覩菩薩遊於胞胎。",
    "T12n0345_001:0160b17": "現處母腹而從脇生，棄國捐家尋坐佛樹，示",
    "T12n0345_001:0160b18": "勤苦行，普現悉遍無所不變，無有勞擾而無",
    "T12n0345_001:0160b19": "染污。所以者何？菩薩之瑞所化清淨，是為菩",
    "T12n0345_001:0160b20": "薩善權方便。」",
    "T12n0345_001:0160b21": "佛告慧上：「何故菩薩自化其身紫磨金色，現",
    "T12n0345_001:0160b22": "入胞胎？」慧上答曰：「寂然清淨明白之品。」世",
    "T12n0345_001:0160b23": "尊曰：「然。其菩薩者，處眾生上則第一尊，是則",
    "T12n0345_001:0160b24": "化來，諸天人民所不能及，是為菩薩善權",
    "T12n0345_001:0160b25": "方便。",
    "T12n0345_001:0160b26": "「何故菩薩在母胞胎，具足十月無見而生？",
    "T12n0345_001:0160b27": "人儻起念在母之懷，日月不足諸根不具。現",
    "T12n0345_001:0160b28": "滿十月，是為菩薩善權方便。",
    "T12n0345_001:0160b29": "「何故菩薩生於樹園不在中宮？菩薩長夜習",
    "T12n0345_001:0160c01": "在閑居，志樂寂寞行平等淨，欲令天、龍、鬼神、",
    "T12n0345_001:0160c02": "揵沓和、阿須倫、迦留羅、真陀羅、摩睺羅、人與非",
    "T12n0345_001:0160c03": "人，皆捨室宇寂然供養，此諸華香普流天下，",
    "T12n0345_001:0160c04": "使迦維羅衛國中人民歡喜悅預不為放逸，",
    "T12n0345_001:0160c05": "是故菩薩在於樹下寂寞處生，不在宮舘，是",
    "T12n0345_001:0160c06": "為菩薩善權方便。",
    "T12n0345_001:0160c07": "「何故菩薩從右脇生？若不如是眾人有疑，則",
    "T12n0345_001:0160c08": "謂菩薩因由遘精而處胎藏，不為化育。眾必",
    "T12n0345_001:0160c09": "懷結猶預難決，是故示現令人開解。菩薩雖",
    "T12n0345_001:0160c10": "從右脇而生，母無瘡瘠出入之患，往古尊聖",
    "T12n0345_001:0160c11": "因時如然，所行無違，是為菩薩善權方便。",
    "T12n0345_001:0160c12": "「何故菩薩母攀樹枝，然後而生？設不爾者，眾",
    "T12n0345_001:0160c13": "人當謂：『皇后雖生菩薩必有惱患，若如凡庶",
    "T12n0345_001:0160c14": "而無殊別。』欲為黎元示現安隱，母適攀樹",
    "T12n0345_001:0160c15": "枝，志性柔和，則菩薩誕育，是為菩薩善權方",
    "T12n0345_001:0160c16": "便。",
    "T12n0345_001:0160c17": "「何故菩薩安和澹泊忽然而生，其身清淨無",
    "T12n0345_001:0160c18": "有垢穢？菩薩至尊三界之上，雖處胎中如日",
    "T12n0345_001:0160c19": "炤水，淨無所著不增不減，故現脇生不與凡",
    "T12n0345_001:0160c20": "同，是為菩薩善權方便。",
    "T12n0345_001:0160c21": "「何故菩薩適生斯須，帝釋即下前稽首奉，不",
    "T12n0345_001:0160c22": "使餘天？其釋無始立茲本願：『菩薩若生，當",
    "T12n0345_001:0160c23": "以淨意而奉受之。』亦為菩薩本德之徵，是為",
    "T12n0345_001:0160c24": "菩薩善權方便。",
    "T12n0345_001:0160c25": "「何故菩薩適見受已，行地七步亦不八步？是",
    "T12n0345_001:0160c26": "為正士吉祥之應，應七覺意覺不覺者也。自",
    "T12n0345_001:0160c27": "古迄于今，未有能現行七步者，是為菩薩善",
    "T12n0345_001:0160c28": "權方便。",
    "T12n0345_001:0160c29": "「何故菩薩已行七步，舉手而言：『吾於世尊，天",
    "T12n0345_001:0161a01": "上天下為最第一，當盡究竟生老死原！』釋、梵、",
    "T12n0345_001:0161a02": "梵志及諸天子，彼時眾會莫不遍集，設不現",
    "T12n0345_001:0161a03": "斯當各自尊，則懷憍慢，便不復欲禮侍菩薩。",
    "T12n0345_001:0161a04": "菩薩愍念外道梵志、諸天之眾長夜不安，必",
    "T12n0345_001:0161a05": "墜惡趣而受苦痛。是故菩薩舉聲自讚：『吾於",
    "T12n0345_001:0161a06": "世尊，天上天下第一，權慧超異獨步無侶，當",
    "T12n0345_001:0161a07": "究竟盡生老死根。』以此音告三千大千世界。",
    "T12n0345_001:0161a08": "其諸天子未有來者，應聲便至。爾時異學梵",
    "T12n0345_001:0161a09": "志及諸天子，皆共稽首敬禮讚音，叉手歸誠，",
    "T12n0345_001:0161a10": "是為菩薩善權方便。",
    "T12n0345_001:0161a11": "「何故菩薩大悅而笑，不懷輕戲，笑而不諂笑？",
    "T12n0345_001:0161a12": "菩薩興念：『一切眾類本與我俱，發上道意無",
    "T12n0345_001:0161a13": "上正覺，恐畏懈怠放逸自恣，故為卑賤愚冥",
    "T12n0345_001:0161a14": "貢高；或音聲者解一切法，至諸通慧精進敏",
    "T12n0345_001:0161a15": "達，使歸命佛。』猶斯大哀，發起萌類除却放",
    "T12n0345_001:0161a16": "逸，見已願果彼亦普具，以故正士現大欣笑，",
    "T12n0345_001:0161a17": "是為菩薩善權方便。",
    "T12n0345_001:0161a18": "「何故菩薩清淨無垢而復洗浴，釋梵四天所",
    "T12n0345_001:0161a19": "見供侍？凡人初生皆當洗浴，菩薩清淨，隨俗",
    "T12n0345_001:0161a20": "而浴。況世人乎故現此義，是為菩薩善權方",
    "T12n0345_001:0161a21": "便。",
    "T12n0345_001:0161a22": "「何故菩薩初生之後，去到空閑於樹下坐，然",
    "T12n0345_001:0161a23": "後入城？欲以具足諸根之本，示現中宮絃歌",
    "T12n0345_001:0161a24": "倡伎音樂之娛，然火四錠由斯現緣，令眾學",
    "T12n0345_001:0161a25": "勸，棄離財寶樂昇微妙，入家復出不興異",
    "T12n0345_001:0161a26": "行，去家學道則坐佛樹，是為菩薩善權方便。",
    "T12n0345_001:0161a27": "「何故菩薩生後七日其母便薨？后壽終盡福",
    "T12n0345_001:0161a28": "應昇天，非菩薩咎。前處兜術，觀后摩耶大命",
    "T12n0345_001:0161a29": "將終，餘有十月七日之期，故從兜術神變來",
    "T12n0345_001:0161b01": "下現入后藏，以是推之，非菩薩咎，是為菩薩",
    "T12n0345_001:0161b02": "善權方便。",
    "T12n0345_001:0161b03": "「何故菩薩學書射御、兵仗伎術、摴蒱戲樂？",
    "T12n0345_001:0161b04": "隨世習俗現前因緣，三千大千世界諸所伎",
    "T12n0345_001:0161b05": "樂，經藏道要詩頌術數，神呪所療言談嘲調，",
    "T12n0345_001:0161b06": "示現悉學無所不博，欲令庶人不自憍慢，是",
    "T12n0345_001:0161b07": "為菩薩善權方便。",
    "T12n0345_001:0161b08": "慧上菩薩問大善權經卷上"
}