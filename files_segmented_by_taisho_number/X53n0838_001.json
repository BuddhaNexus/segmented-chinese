{
    "X53n0838_001:0118a06": "刻法盈俱舍頌疏敘記序",
    "X53n0838_001:0118a08": "有人嘗登眺某之山履嶔嶇披灌莾然欲極其絕頂",
    "X53n0838_001:0118a09": "奇勝之處而探虎豹之穴踐虬龍之居則羸弊甚至",
    "X53n0838_001:0118a10": "蹣跚踸踔遂不能而歸焉爾後盍簮聚首流連酣暢",
    "X53n0838_001:0118a11": "之餘有人之誇詡其絕頂之勝事則多恨恨胸間不勝",
    "X53n0838_001:0118a12": "其遺憾曰所不重游而探剔其奇者有如日亦人嘗",
    "X53n0838_001:0118a13": "遊某之山挹空翠於層巒捫飛蘿于複嶝息促吻張",
    "X53n0838_001:0118a14": "作鋸木聲然到其所謂絕奇者則往往酸骨咋指殆",
    "X53n0838_001:0118a15": "似與性命衡既而歸焉則委頓三日室外咫尺由企",
    "X53n0838_001:0118a16": "楚越然憶其奇絕之趣則償其頓弊當其所聞之者",
    "X53n0838_001:0118a17": "或甚鮮今夫世之學者之於古典似人之登眺者亦",
    "X53n0838_001:0118a18": "不為少也法盈師俱舍頌疏敘記者援據解釋苞舉",
    "X53n0838_001:0118a19": "縷扸實教黌之間學者崇焉與夫近時之所謂木災",
    "X53n0838_001:0118a20": "者太有徑庭若其未襲篋笥之徒豈得無夫人之登",
    "X53n0838_001:0118a21": "某山而不能極其奇勝之恨乎然研玩之則援據之",
    "X53n0838_001:0118a22": "而有沓[掐-臼+也]焉辟猶駭毉之窮撿毒箭於垂死者解釋",
    "X53n0838_001:0118a23": "之而有偨俿焉辟猶下才而牝黃乎牡驪者要之所",
    "X53n0838_001:0118a24": "謂稽古有餘發明不足者耳尋繹之者亦未可無夫",
    "X53n0838_001:0118b01": "人之遊某山之絕奇而歸後之恨者也記故無梓今",
    "X53n0838_001:0118b02": "梓之流焉然今之梓也唯為夫似指日矢重游之者",
    "X53n0838_001:0118b03": "謀之耳與夫若頓臥一室楚越咫尺之者之與其一",
    "X53n0838_001:0118b04": "等之謂頌疏之於對法藏其既仳離矣況於瑣尾頌",
    "X53n0838_001:0118b05": "疏之序之記乎無乃學泅還溺哉者蓋未敢謀之耳。",
    "X53n0838_001:0118b06": "元祿癸未秋九月日沙門道空敘",
    "X53n0838_001:0118b12": "俱舍頌疏序記",
    "X53n0838_001:0118b14": "建安沙門　法盈　修",
    "X53n0838_001:0118b15": "解前序分二初歎西土論興之益二大唐三藏下此",
    "X53n0838_001:0118b16": "方傳譯請制疏之由初中分二初讚千部能次至於",
    "X53n0838_001:0118b17": "下別彰此論之德。昔釋迦至千部者此總標千部",
    "X53n0838_001:0118b18": "昔者往也易云昔者聖人作易也往古來今為昔釋",
    "X53n0838_001:0118b19": "迦者是姓也此云能仁昔賢劫初有王名三昧多此",
    "X53n0838_001:0118b20": "云共許王即剎利種是佛遠祖也此王子孫相承有",
    "X53n0838_001:0118b21": "十九大轉輪王第十九王名大須彌王子孫相承有",
    "X53n0838_001:0118b22": "十七萬三千二百八十四小轉輪王其最後輪王名",
    "X53n0838_001:0118b23": "魚王子孫相承有一百四十三粟散王其最後王名",
    "X53n0838_001:0118b24": "大茅草王即是佛七代祖初無子息將以國事委政",
    "X53n0838_001:0118c01": "羣臣入山修道為獵者誤射命終肉滴血墮地生兩",
    "X53n0838_001:0118c02": "莖甘蔗貴族應霸精誠潛託甘蔗為日炙開割一莖",
    "X53n0838_001:0118c03": "生男名善生一莖生女名善賢諸臣即立善生嗣位",
    "X53n0838_001:0118c04": "從此稱之瞿曇氏此云日炙種或甘蔗種即是佛六",
    "X53n0838_001:0118c05": "代祖後緣嫡妃忌妒遂擯庶子尼[牛*句]羅等兄弟四人",
    "X53n0838_001:0118c06": "此云別成等居雪山四子建國安人故父王聞已讚",
    "X53n0838_001:0118c07": "曰我子能仁我子能仁因此立姓釋氏是佛五代祖",
    "X53n0838_001:0118c08": "若言瞿曇及喬答摩多是外道毀佛詞也。天親菩",
    "X53n0838_001:0118c09": "薩者梵云提婆盤豆此云天親漢梵皆訛也舊云婆",
    "X53n0838_001:0118c10": "藪盤豆新云筏蘇盤豆亦云筏蘇畔度此云世親劫",
    "X53n0838_001:0118c11": "初之時自在天二十四返人間行化第二十四返現",
    "X53n0838_001:0118c12": "三目八臂身遇目足仙人語仙人曰如我面上有三",
    "X53n0838_001:0118c13": "目即堪與我論議仙人舉足報曰如我足下有目我",
    "X53n0838_001:0118c14": "即與我論議天知墮負現羸瘦形却歸本天更不復",
    "X53n0838_001:0118c15": "來人間時人仰慕天德為之立祠鑄黃金為身頗梨",
    "X53n0838_001:0118c16": "為眼座高二丈號此天像為筏蘇盤豆謂與世人為",
    "X53n0838_001:0118c17": "親友故云世親父母於天祠乞得三子皆從所乞處",
    "X53n0838_001:0118c18": "為名也北印度境有國名富樓沙富羅富樓沙此云",
    "X53n0838_001:0118c19": "丈夫富羅此云志國是帝釋弟能伏修羅建丈夫志",
    "X53n0838_001:0118c20": "因此立名也毗搜紐天王傳云帝釋為伏修羅遣弟",
    "X53n0838_001:0118c21": "毗搜紐天於此國生為提婆王子此國有修羅名因",
    "X53n0838_001:0118c22": "陀羅陀摩耶因陀羅是帝釋名陀摩耶此云伏此修",
    "X53n0838_001:0118c23": "羅有大力常與帝釋戰能伏帝釋故有此名修羅有",
    "X53n0838_001:0118c24": "妹名婆頗婆底婆頗此云明婆底此云妃其有容貌",
    "X53n0838_001:0119a01": "修羅欲害毗搜紐天故將此妹誘之以呪術力變閻",
    "X53n0838_001:0119a02": "浮提一處令陰闇自居暗處不令人見令妹明處語",
    "X53n0838_001:0119a03": "妹云若有人欲得娶汝為妻即報云我兄有大力若",
    "X53n0838_001:0119a04": "取我為妻必與兄相違若能與我兄戰乃可相許後",
    "X53n0838_001:0119a05": "毗搜紐天見心大悅之問云汝是何人答云是修羅",
    "X53n0838_001:0119a06": "童女天云修羅如吐娉諸天我無婦汝無夫相取可",
    "X53n0838_001:0119a07": "否女如兄先言報之天云汝今愛我故有此言我有",
    "X53n0838_001:0119a08": "大力能與汝兄戰遂許之修羅出明處問天汝是何",
    "X53n0838_001:0119a09": "人輙娶我妹為妻天云我非丈夫可為此責我是丈",
    "X53n0838_001:0119a10": "夫今何見恠修羅云汝有何能自一稱丈夫若與我",
    "X53n0838_001:0119a11": "戰得勝與汝妹為妻天云請當決之即各持刀搶互",
    "X53n0838_001:0119a12": "相斬刺天是那羅延力天身斫刺皆不得入天斫修",
    "X53n0838_001:0119a13": "羅手足支分隨斷還生至晚不息無有死狀天力稍",
    "X53n0838_001:0119a14": "弱緣覺疲困若更至夜修羅力盛明妃恐天不如即",
    "X53n0838_001:0119a15": "取鬱婆羅華擗為兩片各擲一邊於其中間去而復",
    "X53n0838_001:0119a16": "來天解其意即提修羅身擗為兩片各擲一邊於其",
    "X53n0838_001:0119a17": "中間去而復來修羅即死為先於仙人處乞願云若",
    "X53n0838_001:0119a18": "我手足身分被斷即還復生所以不死仙人欲令諸",
    "X53n0838_001:0119a19": "天殺之不施擗身還復之願故致死也天居此地顯",
    "X53n0838_001:0119a20": "丈夫志能因此立名稱丈夫志國此土有國師婆羅",
    "X53n0838_001:0119a21": "門名憍尸迦有三子總名筏蘇盤豆自在天處乞得",
    "X53n0838_001:0119a22": "竝取天祠之名其第三子比隣持(貞利反)跋婆比隣持",
    "X53n0838_001:0119a23": "母名跋婆譯為子亦云兒於有部出家得無學果其",
    "X53n0838_001:0119a24": "第二子即取總名於有部出家博學多聞遍通墳籍",
    "X53n0838_001:0119b01": "廣造眾論其大者名阿僧佉此云無著於化地部出",
    "X53n0838_001:0119b02": "家亦云於有部出家修定離欲得大乘空觀因此號",
    "X53n0838_001:0119b03": "曰阿僧佉世親於健陀羅國講婆沙論成六百行頌",
    "X53n0838_001:0119b04": "執小乘為是不信大乘是佛說無著見弟聰慧過人",
    "X53n0838_001:0119b05": "恐毀大乘論墮惡趣遣使往告我今有疾汝可速來",
    "X53n0838_001:0119b06": "世親隨來去兄住處四十里至一僧伽藍聞無著弟",
    "X53n0838_001:0119b07": "子誦華嚴經十地品發心感悟追悔甚深玅法昔所",
    "X53n0838_001:0119b08": "未聞方驗小乘為非誹謗之愆源發於舌舌為罪本",
    "X53n0838_001:0119b09": "今宜除斷即執銛刀欲割舌以謝其罪乃見無著住",
    "X53n0838_001:0119b10": "立告之曰夫大乘教者至真之理也諸佛所讚眾聖",
    "X53n0838_001:0119b11": "攸宗吾欲誨汝汝今自悟悟其明矣何善如之如諸",
    "X53n0838_001:0119b12": "佛聖教斷舌非悔汝設割舌不滅前罪汝既因舌謗",
    "X53n0838_001:0119b13": "大乘法而獲此罪若欲滅者當善讚說大乘大乘補",
    "X53n0838_001:0119b14": "過自然可令此罪速滅杜口絕言其理安在作是語",
    "X53n0838_001:0119b15": "已忽不復現世親承命遂不割舌只且詣無著住處",
    "X53n0838_001:0119b16": "諮受大乘於是研精覃思造五百大乘論解大乘經",
    "X53n0838_001:0119b17": "年八十於阿輸闍國捨命雖跡居凡地實難思議也。",
    "X53n0838_001:0119b18": "纂者集也如三皇五帝有德有位立制作孔子有",
    "X53n0838_001:0119b19": "德無位述而不作今謂佛於餘二藏中已說窮理問",
    "X53n0838_001:0119b20": "答論教名現論主纂集於一處乃云論纂千部。弘",
    "X53n0838_001:0119b21": "宣葢遠者是上弘佛道法音遠布葢由志也謂弘揚",
    "X53n0838_001:0119b22": "宣暢如來教典至遠約處遍大千界就時通萬二千",
    "X53n0838_001:0119b23": "年也。發起良多者下化有情良者善也發起善信",
    "X53n0838_001:0119b24": "者多也又解由論教顯發義理有情以生得慧學論",
    "X53n0838_001:0119c01": "教能發生聞思等慧解多也論教功德大而言之不",
    "X53n0838_001:0119c02": "出上弘佛道下化有情故舉此二事也西明引論語",
    "X53n0838_001:0119c03": "云子夏問曰巧笑倩兮美目盻兮素以為絢兮何謂",
    "X53n0838_001:0119c04": "也解云此是子夏問詩義上二句在衛風碩人二章",
    "X53n0838_001:0119c05": "齊候女莊姜為衛莊公夫人莊公惑於嬖妾使驕上",
    "X53n0838_001:0119c06": "僭(上聲)莊姜賢而不答終以無子國人閔而憂之故作",
    "X53n0838_001:0119c07": "是詩註云倩好口輔也盻目白黑分也箋云此章說",
    "X53n0838_001:0119c08": "莊姜容貌之美也馬注論語云倩美笑貌也盻動目",
    "X53n0838_001:0119c09": "貌也素以為絢兮此一句逸也逸由失遭秦焚書失",
    "X53n0838_001:0119c10": "此句故詩不載也子曰繪事後素鄭注云繪畫文也",
    "X53n0838_001:0119c11": "凡畫繪先布眾綵然後以素分布其間以成其文喻",
    "X53n0838_001:0119c12": "姜女雖有倩盻美質亦須禮以成之也曰禮後乎註",
    "X53n0838_001:0119c13": "云子夏聞繪事後素言解以素喻禮故曰禮後乎子",
    "X53n0838_001:0119c14": "曰起予者商也始與可言詩已矣解云子夏能發明",
    "X53n0838_001:0119c15": "夫子意如商可與共言詩也況論主造論再發起經",
    "X53n0838_001:0119c16": "律教也然用此意即弘宣葢遠義同今不取也(已上總歎",
    "X53n0838_001:0119c17": "千部論)自下別彰此論。揭(去竭反高舉也音亦傑三蒼云舉也擔也負也)莊",
    "X53n0838_001:0119c18": "子曰揭日月而行諸又云擔囊揭篋負匱而趍此皆",
    "X53n0838_001:0119c19": "訓舉也。剖(普厚反判也)。名相者名即諸法能詮名相",
    "X53n0838_001:0119c20": "即諸法體相或相狀也。文約三十卷論。事廣近",
    "X53n0838_001:0119c21": "即包婆沙發智等論遠則包含佛四十年前所說九",
    "X53n0838_001:0119c22": "部經律中事也。工者巧也。言若能究根界之旨",
    "X53n0838_001:0119c23": "者前來都歎此論之工也自下別述此論能根即根",
    "X53n0838_001:0119c24": "品此品明諸法用界即界品此品明諸法體旨者趣。",
    "X53n0838_001:0120a01": "窮世聖之源者此兩品明世出世因果凡取力行",
    "X53n0838_001:0120a02": "因趣果莫過於此。辨因果於真俗者釋上世聖之",
    "X53n0838_001:0120a03": "源也業品明俗諦因隨眠品明俗諦緣智品明真諦",
    "X53n0838_001:0120a04": "因定品明真諦緣也。祛執滯於人我者祛者去也",
    "X53n0838_001:0120a05": "除也釋上究根界之旨此二品辨三科法門去我執",
    "X53n0838_001:0120a06": "也。思已過(去聲)半者周易下繫云智者觀其彖辭則",
    "X53n0838_001:0120a07": "思已過半矣注夫彖者舉三象之統也又略例云彖",
    "X53n0838_001:0120a08": "者何也統論一卦之體明其所由之主者伏羲畫八",
    "X53n0838_001:0120a09": "卦又因而重之成六十四卦其後文王乃造卦下之",
    "X53n0838_001:0120a10": "辭謂之彖辭如乾卦云元亨利貞是也彖者斷也斷",
    "X53n0838_001:0120a11": "一卦之體吉凶之義亦云繇(貞祐反)辭繇者抽也抽一",
    "X53n0838_001:0120a12": "卦之大意也後周公又述六爻之辭爻如乾卦初九",
    "X53n0838_001:0120a13": "潛龍勿用等爻下辭故云爻辭也至孔子乃造十翼",
    "X53n0838_001:0120a14": "一上彖二下彖三上象四下象五上繫六下繫七文",
    "X53n0838_001:0120a15": "言八說卦九序卦十雜卦說此論似經律之彖辭十",
    "X53n0838_001:0120a16": "二部經中明初九部名過半也。專攻說有而已者",
    "X53n0838_001:0120a17": "攻者伐也不但明小乘有教而已亦有大乘空義也",
    "X53n0838_001:0120a18": "或可不但說有部而已亦有經部等諸部義也自下",
    "X53n0838_001:0120a19": "第二此方傳譯分二初譯論二請造疏。大唐三藏",
    "X53n0838_001:0120a20": "者姓陳東京偃師縣人也貞觀二年遊五天竺至十",
    "X53n0838_001:0120a21": "九年正月却屆長安得梵本六百五十七部俱舍是",
    "X53n0838_001:0120a22": "其一也二月六日奉詔於弘福寺翻譯也。再譯真",
    "X53n0838_001:0120a23": "文者陳朝譯為初唐朝譯為再所詮理正文句定為",
    "X53n0838_001:0120a24": "真文。親承密誨者三藏西方大乘諸師立破口授",
    "X53n0838_001:0120b01": "基法師小乘義授光法師如安慧師救論主義等是",
    "X53n0838_001:0120b02": "也自下第二請造疏。正釋者即三十卷為正釋也。",
    "X53n0838_001:0120b03": "既盡善美矣者論語云子謂韶盡美矣又盡善也",
    "X53n0838_001:0120b04": "謂武盡美矣未盡善也韶者舜樂名也夫聖人制樂",
    "X53n0838_001:0120b05": "隨人心為名也韶者紹也舜揖讓紹繼堯德故因制",
    "X53n0838_001:0120b06": "樂名也美者堪合當時之稱也善者理事不惡之名",
    "X53n0838_001:0120b07": "也天下萬人樂舜繼堯而舜從人受禪是合會當時",
    "X53n0838_001:0120b08": "之心故曰盡美也揖讓而代於理事盡旨故曰盡善",
    "X53n0838_001:0120b09": "也武者武王樂名當時殷紂為惡日久萬人怨怒武",
    "X53n0838_001:0120b10": "王征伐行武安天下之心故樂名武也天下樂武王",
    "X53n0838_001:0120b11": "武王從人而伐紂是會合當時之心故盡美也以臣",
    "X53n0838_001:0120b12": "伐君於理事不有善故云未盡善也今序意此論三",
    "X53n0838_001:0120b13": "藏初傳譯光法師承密誨制疏解釋盡理事之宜又",
    "X53n0838_001:0120b14": "何加尚於此而更請造疏耶。三皇五帝三王樂名",
    "X53n0838_001:0120b15": "自古天皇地皇人皇氏五姓紀七十二姓紀三姓紀",
    "X53n0838_001:0120b16": "六姓紀四姓紀有巢氏燧人氏已前竝未有禮樂百",
    "X53n0838_001:0120b17": "姓吸露精食草木之實不足山居者食吮禽獸居水",
    "X53n0838_001:0120b18": "者食魚龜飲血衣茹毛皮人多傷病至燧人氏始鑽",
    "X53n0838_001:0120b19": "木燧取火教人鑄金為釜鼎熟而食之故號燧人氏",
    "X53n0838_001:0120b20": "五行於是生焉至伏羲氏大昊方以木德王始作八",
    "X53n0838_001:0120b21": "卦以通神明製嫁娶之禮始作琴瑟之樂神農氏炎",
    "X53n0838_001:0120b22": "帝而嘉禾生醴泉出制本艸造五絃琴作不謀之樂",
    "X53n0838_001:0120b23": "有熊氏黃帝姓公孫名軒轅作雲門咸池之樂金天",
    "X53n0838_001:0120b24": "氏小昊作九泉之樂高陽氏顓頊作承雲之樂又云",
    "X53n0838_001:0120c01": "使飛龍放八風音作五英之樂高辛氏帝嚳造鼙皷",
    "X53n0838_001:0120c02": "鐘磬管箎作仁英之樂陶唐氏帝堯作大章之樂有",
    "X53n0838_001:0120c03": "虞氏帝舜作太韶之樂夏禹作大夏之樂殷湯作大",
    "X53n0838_001:0120c04": "濩之樂周武王作大武之樂此前燧人伏羲神農為",
    "X53n0838_001:0120c05": "三皇者白虎通云天之總美大稱也皇者煌煌焉人",
    "X53n0838_001:0120c06": "莫違也煩一夫擾一士勞天下不為也故黃金棄於",
    "X53n0838_001:0120c07": "山珠玉捐於淵巖居穴處衣皮毛飲泉液吮露英虗",
    "X53n0838_001:0120c08": "無寥廓與天地通靈也黃帝顓頊帝嚳堯舜為五帝",
    "X53n0838_001:0120c09": "帝者諦也象可承也德合天地者稱之帝帝者天號",
    "X53n0838_001:0120c10": "也夏殷周三王也王者往也天下所歸往也德合仁",
    "X53n0838_001:0120c11": "義稱之王王者五行之稱也王者所以盛禮作樂者",
    "X53n0838_001:0120c12": "何節民之喜怒也樂以法象天禮以法象地人無不",
    "X53n0838_001:0120c13": "合天地之氣有五常之性也樂所以蕩滌收其邪意",
    "X53n0838_001:0120c14": "也禮所以防淫泆節其流靡也樂在宗廟之中君臣",
    "X53n0838_001:0120c15": "上下同聽之則莫不和敬在於鄉里之中長幼同聽",
    "X53n0838_001:0120c16": "之即莫不和順在閨門之內父子兄弟同聽之即莫",
    "X53n0838_001:0120c17": "不和親是先王之樂意也(〔此前意勿恐序也〕)又何加焉加者",
    "X53n0838_001:0120c18": "增上也已上徵請意。論岐(巨岐反)路也此下出請造",
    "X53n0838_001:0120c19": "疏意列子曰楊子之隣人亡羊既率其黨又請楊子",
    "X53n0838_001:0120c20": "之豎追之楊子曰嘻亡一羊何追者眾也隣人曰多",
    "X53n0838_001:0120c21": "岐路既反問獲羊乎曰亡之矣奚亡之曰岐路之中",
    "X53n0838_001:0120c22": "又有岐焉吾不知所之所以反也楊子戚然變容不",
    "X53n0838_001:0120c23": "言者移時不笑者竟日門人怪之請曰羊賤畜又非",
    "X53n0838_001:0120c24": "夫子之有而損言笑者何哉楊子不答門人不獲所",
    "X53n0838_001:0121a01": "命弟子孟孫陽出以告心都子。都子他日與孟孫陽",
    "X53n0838_001:0121a02": "偕入而問曰。昔有昆弟三人遊齊魯。之間同師而學。",
    "X53n0838_001:0121a03": "進仁義之道而歸其父曰。仁義之道若何。伯曰。仁義",
    "X53n0838_001:0121a04": "使我愛身而後名(身體髮膚不敢毀傷也)。仲曰。仁義使我殺身",
    "X53n0838_001:0121a05": "以成名(無求生以害仁有殺身以成仁也)。叔曰。仁義使我身名竝全(既明",
    "X53n0838_001:0121a06": "且晢以保其身)彼三微術相變而同出於儒。孰是孰非耶。楊",
    "X53n0838_001:0121a07": "子曰。人有濵河而居者。習於水。勇於泅。操舟鬻渡。利",
    "X53n0838_001:0121a08": "供百口裹粮就學者。成徒而溺死者。幾半本學泅。不",
    "X53n0838_001:0121a09": "學溺而利害如此。若(汝也)以為孰是孰非。都子嘿然而",
    "X53n0838_001:0121a10": "出。孟孫陽讓(責也)之曰。何吾子問之。迂夫子答之。僻吾",
    "X53n0838_001:0121a11": "惑俞甚心。都子曰大道以多岐亡羊。學者以多方喪",
    "X53n0838_001:0121a12": "生。學非本不同。非本不一而末異。若是唯歸同(同〔卦〕自得",
    "X53n0838_001:0121a13": "也)反一性(性者正性也)為亡得。喪吾子長先生之門。習先",
    "X53n0838_001:0121a14": "生之道而不達先生之志也哀哉。黷者數也亂也",
    "X53n0838_001:0121a15": "謂言詞繁數也。易蒙卦彖辭云。蒙亨匪我求童蒙童",
    "X53n0838_001:0121a16": "蒙求我。初筮告再三黷黷即不告。利貞解曰。蒙有二",
    "X53n0838_001:0121a17": "義。一者微蒙暗弱則童蒙。二者蒙晦嘿則聖人也。大",
    "X53n0838_001:0121a18": "象云山下出泉。蒙君子以果行。育德解曰上卦艮為",
    "X53n0838_001:0121a19": "山也。下卦坎為泉也。山下出泉四面為山所壅。未知",
    "X53n0838_001:0121a20": "所適。況初學者。心中蒙昧。有所決蒙之象也。君子以",
    "X53n0838_001:0121a21": "果行者。君子當發此蒙。道以果決為行。告示童蒙為",
    "X53n0838_001:0121a22": "決蒙之主也。育德者。謂隱默懷藏不自彰顯。云自成",
    "X53n0838_001:0121a23": "聖德也。亨者通也。物既暗弱。意願亨通也。匪我師德",
    "X53n0838_001:0121a24": "明往求童蒙。但暗者求明故。童蒙求我也。初者發始",
    "X53n0838_001:0121b01": "之辭。筮者決疑之物。童蒙既求我。我當以初始一理",
    "X53n0838_001:0121b02": "正直之道以割決告之也。再三黷黷則不告者。師若",
    "X53n0838_001:0121b03": "以深廣二義告之。則童蒙黷亂故不告也。利貞者貞",
    "X53n0838_001:0121b04": "者正也。言蒙之為義利以養正故也(此上二文謂繁者請不敘之也)",
    "X53n0838_001:0121b05": "今序用意三十卷。諸部破立岐略之義說繁十五卷",
    "X53n0838_001:0121b06": "疏義理豐富。辭多黷亂也。幼好斯文者。疏主幼年",
    "X53n0838_001:0121b07": "好學斯文。長年此論獨步長安。有人釋疏主十三講",
    "X53n0838_001:0121b08": "此論名幼好斯文。十七造疏名長而獨得非疏主年",
    "X53n0838_001:0121b09": "五十已上方造疏。居諸未幾者毛詩第二云日居",
    "X53n0838_001:0121b10": "月諸照臨下土言日月未幾疏即成也。遽(渠却反速也急",
    "X53n0838_001:0121b11": "也)。以簡則易知者。易上繫云乾以易知。坤以簡能",
    "X53n0838_001:0121b12": "易。則易知簡則易。從易知。則有親易從。則有功有親",
    "X53n0838_001:0121b13": "即可久有功則可大可久。則賢人之德可大。則賢人",
    "X53n0838_001:0121b14": "之業易簡。而天下之理得矣。意云乾有易知不難之",
    "X53n0838_001:0121b15": "德。則四氣自成。坤有簡靜不繁之德。則萬物自生也",
    "X53n0838_001:0121b16": "乾坤既有簡易之。德人亦法此乾坤。則成可久大之",
    "X53n0838_001:0121b17": "功業也。疏云以簡易知者。以簡即坤易。知即乾有功",
    "X53n0838_001:0121b18": "則坤可大。則乾合言有功。即可大互舉文者。乾坤須",
    "X53n0838_001:0121b19": "兼有。況此疏有簡靜易知。令人成賢人之德業也。",
    "X53n0838_001:0121b20": "俾者使也([(白-日+田)/廾]婢反)。後身廣慧西域記第五云天親無",
    "X53n0838_001:0121b21": "著師子覺三賢哲每相語曰。凡修行業願覩慈氏若",
    "X53n0838_001:0121b22": "先捨壽。得遂宿心當相報語。以知所至其後師子覺",
    "X53n0838_001:0121b23": "先捨壽命三年不報世親菩薩。尋亦捨壽時經六月",
    "X53n0838_001:0121b24": "亦無報命時。諸異學咸皆譏誚。以為彼二賢流轉惡",
    "X53n0838_001:0121c01": "趣。遂無靈鑒其後。無著菩薩。於初夜分正為門人教",
    "X53n0838_001:0121c02": "授禪法。燈光忽翳。空中大明。有一天仙。乘空下降。即",
    "X53n0838_001:0121c03": "進階庭。頂禮無著。無著曰爾來何暮。今名何謂。對曰",
    "X53n0838_001:0121c04": "從此捨命往覩史多天慈氏內眾蓮華中生蓮華。纔",
    "X53n0838_001:0121c05": "開從華臺下禮拜慈氏。慈氏讚曰。善來廣慧善來廣",
    "X53n0838_001:0121c06": "慧。旋繞纔周。即來報命。無著曰師子覺今何所在。對",
    "X53n0838_001:0121c07": "曰我旋繞時。見師子覺在外眾中耽著欲樂。無暇相",
    "X53n0838_001:0121c08": "顧詎能來報矣。淮西域記世親房在健陀羅國。於此",
    "X53n0838_001:0121c09": "造俱舍論。今此意云使廣慧菩薩遙證疏主釋。此通",
    "X53n0838_001:0121c10": "方之教也。過去眾賢永慚偏識者。西域記第四云",
    "X53n0838_001:0121c11": "僧伽跋陀羅(此云眾賢)迦濕彌羅國人也。聰敏博達。幼傳",
    "X53n0838_001:0121c12": "雅譽特深研究。說一切有部毗婆沙論。時有世親菩",
    "X53n0838_001:0121c13": "薩秉心玄道。求解言外。破毗婆沙師所執。作阿毗達",
    "X53n0838_001:0121c14": "磨俱舍論。論辭義善巧。理致精高眾賢修覽。遂有心",
    "X53n0838_001:0121c15": "焉。於是深研鑽極十有二年。作俱舍雹論二萬五千",
    "X53n0838_001:0121c16": "頌。凡八十萬言。凡所製論。言深致遠。窮幽洞微。復告",
    "X53n0838_001:0121c17": "門人曰。以我逸才。持我正論。遂屈世親。挫其鋒銳。無",
    "X53n0838_001:0121c18": "令老叟獨擅先名。於是學徒四三俊彥持所作論。推",
    "X53n0838_001:0121c19": "訪世親。世親是時在北印度磔迦國奢羯羅城。遠傳",
    "X53n0838_001:0121c20": "聲聞眾賢。當至世親。聞已即治行裝。門人懷疑。前進",
    "X53n0838_001:0121c21": "諫曰。大師德高先哲名擅。當時遠邇學徒莫不推謝",
    "X53n0838_001:0121c22": "今聞眾賢。一何遑遽。必有所下。我曹厚顏。世親曰吾",
    "X53n0838_001:0121c23": "今遠遊非避此子顧。此國中無復鑒達眾賢後進也",
    "X53n0838_001:0121c24": "詭辨若流。我衰耄矣。莫能持論欲以一言頺其異執",
    "X53n0838_001:0122a01": "引至中印度。對諸髦彥察乎真偽。詳乎得失。遂即命",
    "X53n0838_001:0122a02": "侶負笈遠遊眾賢至中印度。秣底補羅國。大都城南",
    "X53n0838_001:0122a03": "德光伽藍北三四里。大伽藍中。忽覺氣衰。於是裁書",
    "X53n0838_001:0122a04": "謝世親曰如來寂滅。弟子部執傳其宗學。各擅專門",
    "X53n0838_001:0122a05": "黨同道嫉異部愚以冥昧。猥承傳習覽所製阿毗達",
    "X53n0838_001:0122a06": "磨。俱舍論破毗婆沙師大義。輙不量力沉究彌年。作",
    "X53n0838_001:0122a07": "為此論扶正宗學。智小謀大。死期將至。菩薩宣暢微",
    "X53n0838_001:0122a08": "言抑揚至理。不毀所執得存遺文。斯為幸矣。死何悔",
    "X53n0838_001:0122a09": "哉。於是歷選門人。有辭辨者而告之曰。吾誠後學輕",
    "X53n0838_001:0122a10": "陵先達命矣也。如何當從斯沒。汝持是書及所製論",
    "X53n0838_001:0122a11": "謝彼菩薩代我悔過。授辭適畢。奄爾云亡門人奉書",
    "X53n0838_001:0122a12": "至世親所。致辭曰我師眾賢已捨壽命。遺言致書責",
    "X53n0838_001:0122a13": "躬謝咎不墜其名。非所敢望也。世親菩薩覽書閱論",
    "X53n0838_001:0122a14": "沉吟之久。謂門人曰。眾賢論師聰敏後進。理雖不足",
    "X53n0838_001:0122a15": "詞乃有餘。我今欲破眾賢之論。若指諸掌。顧以埀終",
    "X53n0838_001:0122a16": "之託重其知難之辭。苟緣大義。存其宿志況乎此論。",
    "X53n0838_001:0122a17": "發明我宗。遂為改題為順正理論。門人諫曰眾賢未",
    "X53n0838_001:0122a18": "沒大師遠跡。既得其論又為改題。凡厥學徒何顏受",
    "X53n0838_001:0122a19": "媿世親為除眾疑而說頌曰。如師子王避豕遠逝二",
    "X53n0838_001:0122a20": "力勝負智者。應知眾賢死已焚屍。收骨於伽藍西北",
    "X53n0838_001:0122a21": "二百餘步。菴沒羅林中。起率都婆。今猶現在。意云正",
    "X53n0838_001:0122a22": "理。論為偏識。令過去眾賢永慚見正理論偏識之",
    "X53n0838_001:0122a23": "說。",
    "X53n0838_001:0122a24": "解後序文二初菩薩。赴機論興之益。二者正儀下明",
    "X53n0838_001:0122b01": "道俗興請。製疏之由初分二初總歎千部次別彰此",
    "X53n0838_001:0122b02": "論。粵者語詞也。燭明幽暗北方稱幽。南方稱明。所",
    "X53n0838_001:0122b03": "以北方有幽州。赫者盛也。詩云赫赫明盛貌。皷",
    "X53n0838_001:0122b04": "動颽風。爾雅云南風謂颽風東謂谷風西謂泰風北",
    "X53n0838_001:0122b05": "謂凉風。李巡註云颽樂也。言生長萬物。萬物喜樂以",
    "X53n0838_001:0122b06": "時言之春曰谷風夏曰颽風。秋曰泰風。冬曰涼風。詩",
    "X53n0838_001:0122b07": "颽風章云颽風自南(音任一曰如字)吹彼棘心棘心夭夭母",
    "X53n0838_001:0122b08": "氏劬勞解云此章美孝子也。夏風謂之颽棘難長養",
    "X53n0838_001:0122b09": "者也。夏風而能吹拂成長。夭夭盛貌也。劬勞病苦也",
    "X53n0838_001:0122b10": "颽風能吹長難成之棘。喻寬仁之母劬勞養育七子",
    "X53n0838_001:0122b11": "夭夭之盛也。序意雖春風亦成物舉颽風成棘取萬",
    "X53n0838_001:0122b12": "物極成也。匡大教而濟時者匡正也。謂菩薩匡持",
    "X53n0838_001:0122b13": "佛法以濟時機也。此上義者由日有破暗之能。風有",
    "X53n0838_001:0122b14": "成物之用。菩薩有濟世之德。故取之為況也。爰由於",
    "X53n0838_001:0122b15": "也。弘揚也道引導也。五印度西域記云舊言身",
    "X53n0838_001:0122b16": "毒天竺等。今從正音宜云印度印度之人隨地稱國",
    "X53n0838_001:0122b17": "殊方異俗遙舉想名語其所美謂之印度。印度者此",
    "X53n0838_001:0122b18": "云月月有千名此名其一稱言諸羣生輪迴不息無",
    "X53n0838_001:0122b19": "明長夜莫有司晨。其猶白日既隱。霄燭斯繼雖有星",
    "X53n0838_001:0122b20": "光之照。豈如朗月之明。苟緣斯致。因而譬月。良以其",
    "X53n0838_001:0122b21": "土。聖賢繼軌。道凡御物。如月照臨。由是義故謂之印",
    "X53n0838_001:0122b22": "度。五印度境周九萬餘里三邊大海。北有雪山。北廣",
    "X53n0838_001:0122b23": "南狹。形如半月畵野區分七十餘國。時特暑熱地多",
    "X53n0838_001:0122b24": "泉濕。躅者書云高步曰躅即光顯大師之教迹也。",
    "X53n0838_001:0122c01": "言解外道之邪紛者。即由製論能解外道異執之",
    "X53n0838_001:0122c02": "紛諍已上總歎千部自下別彰此論。六足下自明",
    "X53n0838_001:0122c03": "八蘊者婆沙云雜結智業大種根定見也。西音名健",
    "X53n0838_001:0122c04": "塗此云蘊。蘊者。聚諸法自類各集一處名蘊。謂集種",
    "X53n0838_001:0122c05": "種異相。論道判為雜蘊集結。論道判為結蘊集智論",
    "X53n0838_001:0122c06": "道判為智蘊集。業論道判為業蘊集。大種論道判為",
    "X53n0838_001:0122c07": "大種蘊根定見准說。宗唯以正者論主情無偏黨",
    "X53n0838_001:0122c08": "學該諸部凡厥正義咸以遵崇。潤色者論語云為",
    "X53n0838_001:0122c09": "命禆諶草創之世叔討論之行人子羽修飾之東里",
    "X53n0838_001:0122c10": "子產潤色之此四者皆鄭大夫為命謂作盟會之詞",
    "X53n0838_001:0122c11": "諶性靜怯。若為其君作盟會之詞。即入草野中以創",
    "X53n0838_001:0122c12": "立之世叔不能草創。但能討論治正諶所造之辭又",
    "X53n0838_001:0122c13": "子羽不能討論。但取二人所創治者。更雕琢修飾之",
    "X53n0838_001:0122c14": "子產又但采文潤色之徑。此四賢手懸之千古。聰",
    "X53n0838_001:0122c15": "明者。尚書云。聰明視聽遠家語云聰以知遠。明以察",
    "X53n0838_001:0122c16": "微。謂此論見聞廣也。文葢雲間者晉書曰陸雲字",
    "X53n0838_001:0122c17": "士龍吳郡人也。荀鳴鶴頴川人時士龍在司空張華",
    "X53n0838_001:0122c18": "座鳴鶴後至座上。諸賓素聞鶴名皆為之起鳴鶴曰",
    "X53n0838_001:0122c19": "清風至飛塵颺。士龍曰凡鳥集鳳凰翔既而座定荀",
    "X53n0838_001:0122c20": "陸二人敘溫涼陸曰雲間陸士龍荀曰日下荀鳴鶴",
    "X53n0838_001:0122c21": "時人謂之佳對。縉紳者漢書云縉者插也字應從",
    "X53n0838_001:0122c22": "手紳者大帶古禮插笏。於紳當胸直插非如今腰間",
    "X53n0838_001:0122c23": "斜貫。今時行禮猶依古也。縉字若從糸即帛也。赤也",
    "X53n0838_001:0122c24": "此謂衣冠之士。龜鏡者龜曰卜蓍曰筮皆考疑事",
    "X53n0838_001:0123a01": "也。龜可以決疑。鏡可以鑒物。又云為龜之靈也知先",
    "X53n0838_001:0123a02": "兆之吉凶為鏡之明也。鑒物像之好醜。言其佩縉紳",
    "X53n0838_001:0123a03": "之服類。龜鏡之明也。既勤勤於法門屬自身不懈",
    "X53n0838_001:0123a04": "怠之貌。孜孜(子之反)咀(慈呂反)兼濟者窮則獨擅一身",
    "X53n0838_001:0123a05": "達則兼濟天下。遭遇狎習。蘭室者家語云與善",
    "X53n0838_001:0123a06": "人居如入芝蘭之室。久不聞其香即與之化矣。與不",
    "X53n0838_001:0123a07": "善人居如入鮑魚之肆。久不聞其臰亦與之化矣今",
    "X53n0838_001:0123a08": "疏主接侍郎如狎芝蘭之室也。夕殞者論語云朝",
    "X53n0838_001:0123a09": "聞道夕死可矣。質而不文者論語云質勝文則野",
    "X53n0838_001:0123a10": "注云鄙野也。文勝質則史史者文多質少也。文質彬",
    "X53n0838_001:0123a11": "彬然後君子彬彬文質相半貌也。味道君子俗士",
    "X53n0838_001:0123a12": "義學精人僧眾。鸞鏡者宋寶華泰鸞詩序云罽賓",
    "X53n0838_001:0123a13": "國王網得一鸞欲得鳴而不能致夫人曰妾聞鸞得",
    "X53n0838_001:0123a14": "雙則鳴舞以鏡照之鸞覩鏡中影。悲鳴却鏡而死因",
    "X53n0838_001:0123a15": "號鸞鏡矣。吳越春秋云楚王召風湖子而告之曰",
    "X53n0838_001:0123a16": "寡人聞吳有干將越有歐冶寡人欲因子請此二人",
    "X53n0838_001:0123a17": "作劒可乎風湖子乃往見二子令作之一曰龍泉二",
    "X53n0838_001:0123a18": "曰大阿豫章記云吳猛未言之前。常有紫氣見於牛",
    "X53n0838_001:0123a19": "斗之間。占者以為吳王再興唯張司空以為不然及",
    "X53n0838_001:0123a20": "吳平後。紫氣逾明。華聞雷孔章玅達緯象乃令觀之",
    "X53n0838_001:0123a21": "章曰無他象。唯是寶物之精在豫章豐城縣華遂以",
    "X53n0838_001:0123a22": "章為豐城令至縣堀深二丈。得一青玉匣。長八九尺",
    "X53n0838_001:0123a23": "開之得二劒其夕牛斗氣。不復見後章留其一匣龍",
    "X53n0838_001:0123a24": "泉進之張公。張公遇害。此劒飛入襄城水中也。吳猛",
    "X53n0838_001:0123b01": "豫章人也。少有孝行。夏日常不駈蚊。懼其去已而噬",
    "X53n0838_001:0123b02": "親年三十邑人丁義始授其神方。因還豫章。江波甚",
    "X53n0838_001:0123b03": "急。不假舟檝。以白羽扇畫水而渡。覩者殊異之。敏",
    "X53n0838_001:0123b04": "者達也聰也。",
    "X53n0838_001:0123b06": "俱舍頌疏序記(終)",
    "X53n0838_001:0123b13": "舊本卷尾載明有無漏色斷惑及五果文一紙半",
    "X53n0838_001:0123b14": "餘然非是有關繫二序亦其文非盈師語氣有本",
    "X53n0838_001:0123b15": "注曰古本朱書之知。是本邦學者抄記而且贅此",
    "X53n0838_001:0123b16": "末者。後人以墨代朱。爾來謹錄。傳寫依舊耳。故今",
    "X53n0838_001:0123b17": "除之矣。又後有記云乾元寺僧令端時會昌三年",
    "X53n0838_001:0123b18": "值難唯手抄一卷。將供養後人。有傳持者。請當敘",
    "X53n0838_001:0123b19": "之。憶而矣勅福州觀察處量等御中文語鄙俚未",
    "X53n0838_001:0123b20": "足當一咲多是妄人欲眩惑人然紕繆陋拙非復",
    "X53n0838_001:0123b21": "袁鉉族譜則一見可知耳。或本有寬信跋文曰仁",
    "X53n0838_001:0123b22": "平元年八月勘內外本文而加添削。又語周防公",
    "X53n0838_001:0123b23": "寬尊引載周易本文。又載永正年間三井無約跋",
    "X53n0838_001:0123b24": "語曰對四本校勘之其中闕略亂脫諸本互有此",
    "X53n0838_001:0123c01": "本者。任意抄謄。或除或加。然則此記屢歷後人訂",
    "X53n0838_001:0123c02": "正顧失盈公之真者。亦不尠耳。若夫沓[掐-臼+也]偨俿者",
    "X53n0838_001:0123c03": "亦安知非盈公千歲之冤也有人曰法盈者圓暉",
    "X53n0838_001:0123c04": "弟子見尚慧俱舍私抄第十一而此記智證大師",
    "X53n0838_001:0123c05": "入唐請來。余皆未能考之伏竢博洽云爾。道空識"
}