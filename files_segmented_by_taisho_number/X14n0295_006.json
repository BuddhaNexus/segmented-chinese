{
    "X14n0295_006:0651b11": "大佛頂如來密因修證了義諸菩薩萬行首楞嚴經",
    "X14n0295_006:0651b12": "卷第六",
    "X14n0295_006:0651b13": "淮海參佛弟子蘊空居士陸西星述旨",
    "X14n0295_006:0651b14": "廣陵後學　陳遇時　校定",
    "X14n0295_006:0651b15": "△特表耳根第二十一",
    "X14n0295_006:0651b16": "此卷特表耳根圓通二十五門。此最當機。故須",
    "X14n0295_006:0651b17": "特標。",
    "X14n0295_006:0651b18": "爾時觀世音菩薩即從座起(至)從聞思修入三摩地。",
    "X14n0295_006:0651b19": "謂從三慧入圓通也。達耳之謂聞。著心之謂思。治",
    "X14n0295_006:0651b20": "習之謂修。三者圓明。是謂三慧。",
    "X14n0295_006:0651b21": "初於聞中入流亡所所入既寂動靜二相了然不生。",
    "X14n0295_006:0651b22": "金剛經云。須陀洹名為入流。而無所入。今云入流",
    "X14n0295_006:0651b23": "亡所。是此菩薩亦自陀洹初果修來。故曰初於。其",
    "X14n0295_006:0651b24": "後以次升進。聞中入流者。聞謂聲塵。流謂法性。謂",
    "X14n0295_006:0651c01": "初以聲塵入吾法性之中。而實亡所入。亡所入。即",
    "X14n0295_006:0651c02": "金剛經所謂入流而無所入也。亡所入則外境不",
    "X14n0295_006:0651c03": "入矣。所即能所之所。入有能所。此但亡所。然而法",
    "X14n0295_006:0651c04": "性之中。體自常寂。本無動塵。安有靜相。既亡所入。",
    "X14n0295_006:0651c05": "則見動靜二相了然不生。了然者覺也。覺其不生。",
    "X14n0295_006:0651c06": "此時尚有覺在。有入有亡。有寂有覺。未為究竟。",
    "X14n0295_006:0651c07": "如是漸增聞所聞盡(至)生滅既滅寂滅現前。",
    "X14n0295_006:0651c08": "外塵易亡。內根難盡。如是亡所工夫。以漸增進。使",
    "X14n0295_006:0651c09": "能聞所聞。一時俱盡。則內外兩亡。境智俱泯。然而",
    "X14n0295_006:0651c10": "本覺真空。無有少法可得。亡所盡聞。特思修之法",
    "X14n0295_006:0651c11": "耳。今也盡聞之法。亦復不住。但覺所覺者。空則空",
    "X14n0295_006:0651c12": "覺圓成矣。尚有覺在。至於覺所覺空。空所空滅。生",
    "X14n0295_006:0651c13": "滅既滅。寂滅現前。造詣至此。則圓通智體。於是為",
    "X14n0295_006:0651c14": "至。按此段文。以亡盡空滅為義。而工夫有淺深。乃",
    "X14n0295_006:0651c15": "聖修之漸次。正與清淨經觀空亦空寂無所寂等",
    "X14n0295_006:0651c16": "語。同一意旨。盡者盡其所亡也。空者空其所盡也。",
    "X14n0295_006:0651c17": "滅者滅其所空也。滅有二義。有對生而言滅者。有",
    "X14n0295_006:0651c18": "以無生而言滅者。故云生滅既滅寂滅現前。即涅",
    "X14n0295_006:0651c19": "槃經所謂生滅滅已寂滅為樂也。溫陵分為四義。",
    "X14n0295_006:0651c20": "一亡前塵。二淨內根。三空觀智。四滅諦理。其義良",
    "X14n0295_006:0651c21": "是。",
    "X14n0295_006:0651c22": "忽然超越世出世間(至)三十二應入諸國土。",
    "X14n0295_006:0651c23": "根境圓融。故世出世間不能限礙。而十方法界無",
    "X14n0295_006:0651c24": "不圓明洞達。以故上合諸佛。則愍物興慈。應機成",
    "X14n0295_006:0652a01": "就。即下之三十二應者是。下合羣生。故知其悲仰",
    "X14n0295_006:0652a02": "隨與拯㧞。即下十四無畏者是。",
    "X14n0295_006:0652a03": "世尊若諸菩薩入三摩地(至)而為說法令其解脫。",
    "X14n0295_006:0652a04": "三十二應所指者。四聖六凡。四聖。一佛。二辟支。三",
    "X14n0295_006:0652a05": "緣覺。四聲聞。凡四解脫。佛者。修正定取正果。勝解",
    "X14n0295_006:0652a06": "現圓。辟支以下皆謂之有學小聲聞。寂靜妙明。勝",
    "X14n0295_006:0652a07": "妙現圓。謂之獨覺。緣覺者。觀十二因緣而悟道。緣",
    "X14n0295_006:0652a08": "所緣性。勝妙現圓。聲聞者。得四諦空。修道入滅。勝",
    "X14n0295_006:0652a09": "性現圓。解脫與成就不同。解脫則有超進。成就但",
    "X14n0295_006:0652a10": "成就其能事而已。此聖人因材而篤之教也。",
    "X14n0295_006:0652a11": "若諸眾生欲心明悟(至)無作妙力自在成就。",
    "X14n0295_006:0652a12": "△六凡　一梵王　二帝釋天主(釋提桓因)　三自在天",
    "X14n0295_006:0652a13": "身(欲頂他化自在天)　四大自在天身(色頂摩醘首羅)　五天大將軍",
    "X14n0295_006:0652a14": "(帝釋上將)四天主身(臣於帝釋)　六四天太子身(那吒太子之類)　凡六",
    "X14n0295_006:0652a15": "成就。",
    "X14n0295_006:0652a16": "△二人　一人王(皇帝及邦國小臣)　二長者(有十德為世所推讓)　三",
    "X14n0295_006:0652a17": "居士(愛談名理)　四宰官(剖斷邦邑)　凡四成就。",
    "X14n0295_006:0652a18": "一婆羅門(梵志術數)　凡一成就。",
    "X14n0295_006:0652a19": "一比丘僧　二比丘尼(出家修行)　凡二成就。",
    "X14n0295_006:0652a20": "一優婆塞(近事男)　二優婆夷(近事女在家修行)　凡二成就。",
    "X14n0295_006:0652a21": "一婦女身(主婦以下至婆羅門。女主即后妃也。命婦即公矦之妻。大家后妃之傅)　凡",
    "X14n0295_006:0652a22": "一成就。",
    "X14n0295_006:0652a23": "一童男　二童女　凡二成就　以上共十二成",
    "X14n0295_006:0652a24": "就。",
    "X14n0295_006:0652b01": "△三八部神　一諸天　二諸龍　三藥叉(夜义)",
    "X14n0295_006:0652b02": "　四乾闥婆(高竿樂神)　五阿修羅(魔王)　六緊那羅(歌神頭有二角)　七",
    "X14n0295_006:0652b03": "摩呼羅伽(蟒身)　八迦樓那(金翅鳥此脫)　凡八成就。",
    "X14n0295_006:0652b04": "一人(通指眾生樂修人道者)　二非人(通指有形無形有想無想休咎精明空散消沉",
    "X14n0295_006:0652b05": "之類)　凡二成就　以上共三十二成就。",
    "X14n0295_006:0652b06": "觀世音慈悲之心。無不護念。圓通之力。無不加被。",
    "X14n0295_006:0652b07": "故下復有十四無畏功德。而此菩薩。於娑婆世界。",
    "X14n0295_006:0652b08": "號之為施無畏者。無畏何以施人。葢由己之真性",
    "X14n0295_006:0652b09": "妙圓。十方洞達。以故形神俱妙。隔閡潛通。所謂保",
    "X14n0295_006:0652b10": "始之徵。無懼之實。一夫雄入於九軍故。十方國土",
    "X14n0295_006:0652b11": "一有信心稱名。則此菩薩。便以威神之力。加而被",
    "X14n0295_006:0652b12": "之。使之心無恐怖。而其人蓋不自知也。普門品。世",
    "X14n0295_006:0652b13": "尊偈答無盡意菩薩。與此同旨。",
    "X14n0295_006:0652b14": "世尊我復以此聞熏聞修(至)觀其音聲即得解脫。",
    "X14n0295_006:0652b15": "此下具舉十四無畏功德。言自在菩薩三摩地中",
    "X14n0295_006:0652b16": "由聞思修而入者。原有此等無畏功德。故能以此",
    "X14n0295_006:0652b17": "普施於人。使苦惱眾生。各得解脫。不自觀音。以觀",
    "X14n0295_006:0652b18": "觀者。此菩薩心法也。不自觀音。即前所謂聞中入",
    "X14n0295_006:0652b19": "流而亡所入者也。以觀觀者。倒旋聞機。返照自性。",
    "X14n0295_006:0652b20": "則見空覺極圓。覺所空滅。寂滅現前。原無&#;礙恐",
    "X14n0295_006:0652b21": "怖。又何苦厄之不我度哉。故能依怙眾生。即得解",
    "X14n0295_006:0652b22": "脫。觀其音聲。音謂梵音。海潮音。勝彼世間音也。以",
    "X14n0295_006:0652b23": "觀觀者。觀乃真觀。清淨觀。廣大智慧觀也。與普門",
    "X14n0295_006:0652b24": "偈答。同一旨趣。",
    "X14n0295_006:0652c01": "二者知見旋復令諸眾生(至)大水所漂水不能溺。",
    "X14n0295_006:0652c02": "旋復者。返照自性也。知見者。火之屬也。觀聽者。水",
    "X14n0295_006:0652c03": "之屬也。楞嚴後卷。見業交則見猛火。聞業交則見",
    "X14n0295_006:0652c04": "波濤。發真歸空。則其人已無水火之業。業緣不作。",
    "X14n0295_006:0652c05": "則內無所召。故外無所偶。而水火自無焚溺之虞。",
    "X14n0295_006:0652c06": "此處還作內境說者。殊勝菩薩有此能事。故能以",
    "X14n0295_006:0652c07": "此加被於人。普門偈云。假使興害意。推落大火坑。",
    "X14n0295_006:0652c08": "念彼觀音力。火坑變成池。或漂流巨海。龍魚諸鬼",
    "X14n0295_006:0652c09": "難。念彼觀音力。波浪不能沒。是此意也。甞觀今之",
    "X14n0295_006:0652c10": "師巫邪術。有所謂鐵布衫法者。其呪甚鄙猥。但朝",
    "X14n0295_006:0652c11": "夕祭賽。吞符持行之久。每一舉呪。身中自覺有物",
    "X14n0295_006:0652c12": "作梗。以試刀劒棍棒。任其斫擊。而體不能傷。況菩",
    "X14n0295_006:0652c13": "薩之威神。不可思議者乎。此實理實事。但信之不",
    "X14n0295_006:0652c14": "足者。有不信耳。",
    "X14n0295_006:0652c15": "四者斷滅妄想心無殺害(至)入諸鬼國鬼不能害。",
    "X14n0295_006:0652c16": "普門偈云。或遇惡羅剎毒龍諸鬼等。念彼觀音力。",
    "X14n0295_006:0652c17": "時悉不敢害。溫陵云。心無所召。故境不能為。旨其",
    "X14n0295_006:0652c18": "是矣。",
    "X14n0295_006:0652c19": "五者熏聞成聞六根消復(至)亦如吹光性無搖動。",
    "X14n0295_006:0652c20": "以聞慧熏其聞根。以成圓聞。一根既圓。則六根消",
    "X14n0295_006:0652c21": "復。同於聲聽。無復形礙。雖使加以兵刃。猶如割水",
    "X14n0295_006:0652c22": "吹光。性無動搖。兵無所施其刃也。故段段尋壞。普",
    "X14n0295_006:0652c23": "門偈云。或遭王難苦。臨刑欲壽終。念彼觀音力。刀",
    "X14n0295_006:0652c24": "尋段段壞。是也。",
    "X14n0295_006:0653a01": "六者聞熏精明明徧法界(至)雖近其旁目不能視。",
    "X14n0295_006:0653a02": "聞熏精明。圓光通達。故幽暗之鬼尚不能以惡眼",
    "X14n0295_006:0653a03": "視之。況復加害。藥叉三種。一在地。一在天。一在虗",
    "X14n0295_006:0653a04": "空。羅剎女住海中。鳩槃茶魘魅鬼。毗舍遮噉精氣",
    "X14n0295_006:0653a05": "鬼。富單那熱病鬼。",
    "X14n0295_006:0653a06": "七者音性圓消觀聽返入(至)禁繫伽鎻所不能著。",
    "X14n0295_006:0653a07": "觀聽返入。離諸塵妄。故枷鎻之厄。自不能著。普門",
    "X14n0295_006:0653a08": "偈云。或囚禁枷鎻。手足被杻械。念彼觀音力。釋然",
    "X14n0295_006:0653a09": "得解脫。是也。",
    "X14n0295_006:0653a10": "八者滅音圓聞徧生慈力(至)經過險路賊不能劫。",
    "X14n0295_006:0653a11": "滅音圓聞。交通成和。徧生慈力。或有眾生。齎持重",
    "X14n0295_006:0653a12": "寶。經過險路。一稱其名。即得解脫。意與普門偈同。",
    "X14n0295_006:0653a13": "九者熏聞離塵色所不劫(至)多婬眾生遠離貪欲。",
    "X14n0295_006:0653a14": "眾生以欲習合塵。每為聲色所劫。菩薩熏聞離塵。",
    "X14n0295_006:0653a15": "能令多婬眾生。遠離聲色。雖有妖艶。亶不能劫。溫",
    "X14n0295_006:0653a16": "陵云。性成則欲愛乾枯。離塵則根境不偶。是也。",
    "X14n0295_006:0653a17": "十者純音無塵根境圓融(至)忿恨眾生離諸瞋恚。",
    "X14n0295_006:0653a18": "無對故能離恚。",
    "X14n0295_006:0653a19": "十一者消塵旋明法界身心(至)諸阿顛迦永離癡暗。",
    "X14n0295_006:0653a20": "旋明故能離癡。阿顛迦此云無善心。內業有十。而",
    "X14n0295_006:0653a21": "婬恚癡為甚。故舉以例餘。具見普門品。",
    "X14n0295_006:0653a22": "十二者融形復聞不動道場(至)誕生福德智慧之男。",
    "X14n0295_006:0653a23": "男以稟受為能。女以順承為德。菩薩之於法王亦",
    "X14n0295_006:0653a24": "復如是。形融則隔閡潛通。聞復則真性旋復。故能",
    "X14n0295_006:0653b01": "不動道場。而能涉入法界。供養十方諸佛。各各稟",
    "X14n0295_006:0653b02": "受。其法嗣為法子。將見福德以供佛。而益增智慧。",
    "X14n0295_006:0653b03": "以稟法而益長。能令無子法界眾生求男得男。福",
    "X14n0295_006:0653b04": "德智慧。即與我同。",
    "X14n0295_006:0653b05": "十三者六根圓通明照無二(至)眾人愛敬有相之女。",
    "X14n0295_006:0653b06": "六根圓通。明照不二。是以十方法界。含攝於大圓",
    "X14n0295_006:0653b07": "鏡智之中。而如來真空藏體。秘密法門。領受無失。",
    "X14n0295_006:0653b08": "有女道焉。能令法界眾生求女生女。端正有相。亦",
    "X14n0295_006:0653b09": "與我同。蓋彼以真感。此以真應。生男生女。安得不",
    "X14n0295_006:0653b10": "與之同乎。按白衣呪。南無喝囉怛那哆囉夜耶南",
    "X14n0295_006:0653b11": "無阿利耶婆嚧羯帝鑠鉢囉耶菩提薩埵婆耶摩",
    "X14n0295_006:0653b12": "訶薩埵婆耶摩訶迦嚧尼迦耶唵哆利哆唎咄哆",
    "X14n0295_006:0653b13": "唎咄咄哆唎咄咄咄哆唎娑婆訶(樂官本)。",
    "X14n0295_006:0653b14": "十四者此三千大千世界(至)施無畏力福備眾生。",
    "X14n0295_006:0653b15": "三千大千世界。百億剎土。即有百億日月。百億剎",
    "X14n0295_006:0653b16": "土即有百億法王。垂範立教。各各不同。故有六十",
    "X14n0295_006:0653b17": "二億恒河沙菩薩。其大較也。我以修習耳根圓通",
    "X14n0295_006:0653b18": "微妙法門。含容法界。無不周遍。施以無畏功德。能",
    "X14n0295_006:0653b19": "令眾生持我名號。與彼供養恒河諸佛福等無異。",
    "X14n0295_006:0653b20": "眾不為多。一不為少。何以故。以圓通故。",
    "X14n0295_006:0653b21": "世尊我又獲是圓通(至)故觀音名徧十方界。",
    "X14n0295_006:0653b22": "前之現形。應求功德。猶可思議。此復說言不可思",
    "X14n0295_006:0653b23": "議功德。不可思議者。不見其迹。莫知其然。不可得",
    "X14n0295_006:0653b24": "而測度擬議之也。謂之無作功德。乃吾圓融清淨",
    "X14n0295_006:0653c01": "寶覺。能現眾多妙容。能說無邊神呪。其容其呪。具",
    "X14n0295_006:0653c02": "足妙德。能以無畏。施於眾生。徧於國土。度其貪慳。",
    "X14n0295_006:0653c03": "使施妙寶。應其求請。畢諧所願。蓋由我得耳根圓",
    "X14n0295_006:0653c04": "通三昧故。能成就菩提。斯為第一。",
    "X14n0295_006:0653c05": "爾時世尊於師子座(至)梵唄詠歌自然敷奏(唄音拜)。",
    "X14n0295_006:0653c06": "溫陵註前說圓通之法。此顯圓通之瑞而應之也。",
    "X14n0295_006:0653c07": "諸佛五體同放寶光者。表證性明極。則寶覺圓融。",
    "X14n0295_006:0653c08": "全體發現也。互相灌頂者。頂為圓極之相。表諸佛",
    "X14n0295_006:0653c09": "證性圓極。於此會中。菩薩羅漢。即二十四聖之儔。",
    "X14n0295_006:0653c10": "佛光亦灌其頂者。印其修證等無優劣也。林木池",
    "X14n0295_006:0653c11": "沼皆演法音交光相羅者。圓通現前。則一切聲是",
    "X14n0295_006:0653c12": "佛聲。一切色是佛色。無非悟入之處。無非圓通之",
    "X14n0295_006:0653c13": "理也。大眾普獲金剛三昧者。因此皆能破惑障。悟",
    "X14n0295_006:0653c14": "圓通也。天雨寶華。空現寶色。地隱山河。界含塵剎",
    "X14n0295_006:0653c15": "者。表證圓通性。則無作妙行自然分披。寶明空覺",
    "X14n0295_006:0653c16": "自然發現。有為習漏。當不復生。眾塵廓然。無復隔",
    "X14n0295_006:0653c17": "越也。梵唄詠歌自然敷奏者。能使法界永離眾苦。",
    "X14n0295_006:0653c18": "常得妙樂也。聖人所演圓通法門。奧旨妙利。詳悉",
    "X14n0295_006:0653c19": "若是。故眾瑞詳而應之。",
    "X14n0295_006:0653c20": "△文殊說偈第二十二",
    "X14n0295_006:0653c21": "於是如來告文殊師利(至)承佛威神說偈對佛。",
    "X14n0295_006:0653c22": "覺海性澄圓圓澄覺元妙。",
    "X14n0295_006:0653c23": "覺湛性海。本自澄圓。標其體也。圓澄之覺。妙乎萬",
    "X14n0295_006:0653c24": "物。標其用也。此人人本具之圓通。",
    "X14n0295_006:0654a01": "元明照生所所立照性亡。",
    "X14n0295_006:0654a02": "從元妙中。忽起妄明。是曰元明。妄有所照。故生所。",
    "X14n0295_006:0654a03": "所謂覺非所明。因明立所也。所明既立。照性隨失。",
    "X14n0295_006:0654a04": "迷妄有虗空因空立世界。",
    "X14n0295_006:0654a05": "性真既隱。空覺遂分。根器二界。悉因頑迷妄想安",
    "X14n0295_006:0654a06": "立。",
    "X14n0295_006:0654a07": "想澄成國土知覺乃眾生。",
    "X14n0295_006:0654a08": "妄想凝結。則成無情國土。妄識知覺。則成有情眾",
    "X14n0295_006:0654a09": "生。則彼澄妙者。遂莫得而圓。莫得而通矣。",
    "X14n0295_006:0654a10": "空生大覺中(至)漚滅空本無況復諸三有。",
    "X14n0295_006:0654a11": "牒上迷澄圓而成根器。融根器則復歸澄圓。言大",
    "X14n0295_006:0654a12": "覺海中本絕空有。由微風飄鼓。妄發空漚。而諸有",
    "X14n0295_006:0654a13": "生焉。迷風既息。則空漚自滅。所依諸有遂不可得。",
    "X14n0295_006:0654a14": "而空覺圓融。復歸元妙矣。三有指微塵國中三有",
    "X14n0295_006:0654a15": "也。",
    "X14n0295_006:0654a16": "歸元性無二(至)初心入三昧遲速不同倫。",
    "X14n0295_006:0654a17": "二十五聖。同一圓通。故曰無二。其曰多門。方便法",
    "X14n0295_006:0654a18": "耳。在夫聖性。逆順皆通。不容料揀。其如初心。遲速",
    "X14n0295_006:0654a19": "隨宜。故須選擇。",
    "X14n0295_006:0654a20": "色想結成塵精了不能徹如何不明徹於是獲圓通。",
    "X14n0295_006:0654a21": "此下揀六塵也。言色能起。想結塵使。精性不徹。以",
    "X14n0295_006:0654a22": "故二十五聖所證之法門。若非有如來加被之力。",
    "X14n0295_006:0654a23": "焉獲圓通乎。終不如觀音耳根之妙也。",
    "X14n0295_006:0654a24": "音聲離言語但伊名句味一非合一切云何獲圓通。",
    "X14n0295_006:0654b01": "聲性名句。語言意味。不該不徧。非是以一而含一",
    "X14n0295_006:0654b02": "切者。云何獲圓通。問。聞聲與觀音耳根何殊。何故",
    "X14n0295_006:0654b03": "揀以為非。答。觀音不自觀音。而返觀觀者。是了自",
    "X14n0295_006:0654b04": "己心性。不為聲塵所轉。若作聞聲。雖是佛語。亦屬",
    "X14n0295_006:0654b05": "所聞。",
    "X14n0295_006:0654b06": "香以合中知(至)合離性非定云何獲圓通。",
    "X14n0295_006:0654b07": "三句即一意。言味香觸皆在外。與己性無干。",
    "X14n0295_006:0654b08": "法稱為內塵憑塵非所有能所非徧涉云何獲圓通。",
    "X14n0295_006:0654b09": "法塵無相。獨意能緣。是意為能緣。法為所緣。能於",
    "X14n0295_006:0654b10": "此者。必不能於彼。此為所緣。則彼必非所緣。故云",
    "X14n0295_006:0654b11": "非徧涉也。",
    "X14n0295_006:0654b12": "見性雖洞然(至)支離非涉入云何獲圓通。",
    "X14n0295_006:0654b13": "此下揀六根也。眼虧四維。鼻無交氣。不名圓通。",
    "X14n0295_006:0654b14": "舌非入無端因味生覺了味亡了無有云何獲圓通。",
    "X14n0295_006:0654b15": "與前味塵意同。",
    "X14n0295_006:0654b16": "身與所觸同各非圓覺觀涯量不冥會云何獲圓通。",
    "X14n0295_006:0654b17": "見觸方觸。不能以意觸。故云不冥會。",
    "X14n0295_006:0654b18": "知根雜亂思湛了終無見想念不可脫云何獲圓通。",
    "X14n0295_006:0654b19": "雜亂起思。則於湛了之性。終無所見。如前精了不",
    "X14n0295_006:0654b20": "能徹也。",
    "X14n0295_006:0654b21": "識見雜三和詰本稱非相自體先無定云何獲圓通。",
    "X14n0295_006:0654b22": "眼見以眼根對境。而後起識。故云雜三和。若窮其",
    "X14n0295_006:0654b23": "本。則本無自體。故曰非相。既無自體。不自獲圓通。",
    "X14n0295_006:0654b24": "心聞洞十方生於大因力初心不能入云何獲圓通。",
    "X14n0295_006:0654c01": "普賢菩薩能知河界外事。此由修法界行。大因所",
    "X14n0295_006:0654c02": "生。非初心能入也。初心既不能入。焉能獲圓通乎。",
    "X14n0295_006:0654c03": "鼻想本權機只令攝心住住成心所住云何獲圓通。",
    "X14n0295_006:0654c04": "孫陀散亂。故佛令觀鼻端。此亦權教耳。蓋真心無",
    "X14n0295_006:0654c05": "住。有住則妄。故曰住則成所住。",
    "X14n0295_006:0654c06": "說法耳音聞開悟先成者名句非無漏云何獲圓通。",
    "X14n0295_006:0654c07": "夙根之人。一聞千悟。聲入心通。故開悟者。必先成",
    "X14n0295_006:0654c08": "之人。初心則不能入也。況名句多有挂漏。焉能獲",
    "X14n0295_006:0654c09": "圓通乎。",
    "X14n0295_006:0654c10": "持犯但束身非身無所束元非徧一切云何獲圓通。",
    "X14n0295_006:0654c11": "波離持犯。但束一身而已。不該不徧。焉獲圓通。",
    "X14n0295_006:0654c12": "神通本夙因何關法分別念緣非離物云何獲圓通。",
    "X14n0295_006:0654c13": "目連神通。緣會如意。本乎夙因。非關意識法。分別",
    "X14n0295_006:0654c14": "即意識也。而且有緣有念。不離於念。故非圓通。",
    "X14n0295_006:0654c15": "若以地性觀堅礙非通達有為非聖性云何獲圓通。",
    "X14n0295_006:0654c16": "以下揀七大。",
    "X14n0295_006:0654c17": "若以水性觀想念非真實如如非覺觀云何獲圓通。",
    "X14n0295_006:0654c18": "持地平填。當涉有為。非實聖性。月光水觀。未離念",
    "X14n0295_006:0654c19": "想。難契如如。蓋如如之理。非覺觀之法也。",
    "X14n0295_006:0654c20": "若以火性觀厭有非真離非真心方便云何獲圓通。",
    "X14n0295_006:0654c21": "烏芻聞說欲火。而生厭離。是厭有也。有厭而離。豈",
    "X14n0295_006:0654c22": "真離乎。初心起厭。非方便法也。",
    "X14n0295_006:0654c23": "若以風性觀動寂非無對對非無上覺云何獲圓通。",
    "X14n0295_006:0654c24": "琉璃光觀風性動。則與寂對。有對非真覺也。",
    "X14n0295_006:0655a01": "若以空性觀昏鈍先非覺無覺異菩提云何獲圓通。",
    "X14n0295_006:0655a02": "晦昧為空。故云昏鈍。彌勒修惟識觀。而所觀之識。",
    "X14n0295_006:0655a03": "念念生滅。存心觀之已妄。況獲圓通耶。",
    "X14n0295_006:0655a04": "若以識性觀(至)因果今殊感云何獲圓通。",
    "X14n0295_006:0655a05": "勢至修念佛行。而念性即生滅法。依生滅因。求常",
    "X14n0295_006:0655a06": "住果。是殊感也。星按。文殊所揀。是言初心難入。若",
    "X14n0295_006:0655a07": "二十五菩薩各舉所得。所謂聖性無不通。順逆皆",
    "X14n0295_006:0655a08": "方便也。何得揀擇。",
    "X14n0295_006:0655a09": "我今白世尊(至)欲取三摩提實以聞中入。",
    "X14n0295_006:0655a10": "此選耳根。堪忍眾生迷本循聲。昏惑障重。必須聞",
    "X14n0295_006:0655a11": "熏聞修。以消塵除障。然後可入。然以聞為入。特得",
    "X14n0295_006:0655a12": "其一而已。必期於遺聞反聞。然後為至也。",
    "X14n0295_006:0655a13": "離苦得解脫(至)救世悉安寧出世獲常住。",
    "X14n0295_006:0655a14": "於沙劫入塵國。歎三十二應也。得自在施無畏。歎",
    "X14n0295_006:0655a15": "四不思議十四無畏也。說法不滯為妙音。尋聲救",
    "X14n0295_006:0655a16": "苦為觀音。音性無著為梵音。應不失時為潮音。",
    "X14n0295_006:0655a17": "我今啟如來(至)十處一時聞此則圓真實。",
    "X14n0295_006:0655a18": "分圓通二字。以顯真實之理。耳根之妙。設有一處",
    "X14n0295_006:0655a19": "不聞。不得為圓。",
    "X14n0295_006:0655a20": "目非觀障外(至)五根所不齊是則通真實。",
    "X14n0295_006:0655a21": "一為所隔。不得為通。",
    "X14n0295_006:0655a22": "音聲性動靜(至)生滅二因離是則常真實。",
    "X14n0295_006:0655a23": "動靜有無。皆屬聲塵。耳根圓離。不隨生滅。是則常",
    "X14n0295_006:0655a24": "性之真也。",
    "X14n0295_006:0655b01": "縱令在夢想不為不思無覺觀出思惟身心不能及。",
    "X14n0295_006:0655b02": "此正顯常真實也。五根皆待意思。有無不常。惟耳",
    "X14n0295_006:0655b03": "在夢。能聞杵聲。是不為不思而無也。其為覺觀。出",
    "X14n0295_006:0655b04": "乎思惟之表。絕勝餘根矣。故曰。身心不能及。",
    "X14n0295_006:0655b05": "今此娑婆國(至)豈非隨所淪旋流獲無妄。",
    "X14n0295_006:0655b06": "宣明者。明己之本聞自性也。眾生迷己之本聞。乃",
    "X14n0295_006:0655b07": "循聲而流轉。如阿難落邪。豈非循聲色而流轉乎。",
    "X14n0295_006:0655b08": "雖多聞強記。何益之有。若能旋流返聞。始獲自性。",
    "X14n0295_006:0655b09": "而無輪轉之妄矣。",
    "X14n0295_006:0655b10": "阿難汝諦聽(至)將聞持佛佛何不自聞聞。",
    "X14n0295_006:0655b11": "末句謂將汝循聲之妄聞。以持諸佛之言教。何不",
    "X14n0295_006:0655b12": "反聞自性以求解脫乎。溫陵謂。佛佛乃佛之佛性。",
    "X14n0295_006:0655b13": "不作佛語者。義長。",
    "X14n0295_006:0655b14": "聞非自然生(至)一根既返流六根成解脫。",
    "X14n0295_006:0655b15": "上既警其自聞。今乃略示修相。先指妄聞。非無緣",
    "X14n0295_006:0655b16": "生。生必藉因。因即聲教也。當以三慧旋此根境。俱",
    "X14n0295_006:0655b17": "令脫粘。所拈既脫。則能脫之慧。復何名狀。但得一",
    "X14n0295_006:0655b18": "根返流。則六根皆解脫矣。",
    "X14n0295_006:0655b19": "見聞如幻翳三界若空華聞復翳根除塵消覺圓淨。",
    "X14n0295_006:0655b20": "見聞句通指妄根也。三界句通指妄境也。以皆妄",
    "X14n0295_006:0655b21": "故。聞復則翳除。塵消而覺淨。所以一返源而六解",
    "X14n0295_006:0655b22": "脫也。",
    "X14n0295_006:0655b23": "淨極光通達(至)摩登伽在夢誰能留汝形。",
    "X14n0295_006:0655b24": "淨極二句根解脫也。却來句境解脫也。然則摩登",
    "X14n0295_006:0655c01": "正在夢境。誰能留汝。使不解脫哉。",
    "X14n0295_006:0655c02": "如世巧幻師(至)息機歸寂然諸幻成無性。",
    "X14n0295_006:0655c03": "幻師妄性也。一機妄識也。性由識動。故息機歸寂。",
    "X14n0295_006:0655c04": "則諸幻無性。而各各解脫矣。",
    "X14n0295_006:0655c05": "六根亦如是(至)餘塵尚諸學明極即如來。",
    "X14n0295_006:0655c06": "一精明識精也。六根因之與塵和合。幻作諸妄。故",
    "X14n0295_006:0655c07": "一處休復。六處皆不成。而想塵垢識。應念消亡。得",
    "X14n0295_006:0655c08": "妙圓通矣。細惑未盡。曰餘塵。分證未滿。曰諸學。惑",
    "X14n0295_006:0655c09": "淨用極即如來。",
    "X14n0295_006:0655c10": "大眾及阿難(至)性成無上道圓通實如是。",
    "X14n0295_006:0655c11": "能旋倒妄。反聞自性。必資此性。性成無上菩提。性",
    "X14n0295_006:0655c12": "成。所謂性一切心也。",
    "X14n0295_006:0655c13": "此是微塵佛(至)我亦從中證非惟觀世音。",
    "X14n0295_006:0655c14": "涅槃門。超生死證真常之要道也。三界果人。莫不",
    "X14n0295_006:0655c15": "由此。故未來學人當依此法。",
    "X14n0295_006:0655c16": "誠如佛世尊(至)非是長修學淺深同說法。",
    "X14n0295_006:0655c17": "成就不生不滅涅槃妙心。惟耳根為最。餘則佛之",
    "X14n0295_006:0655c18": "威神加被。今即己事而舍塵勞。非始終長修淺深",
    "X14n0295_006:0655c19": "同說之法也。欲其長修同說。無如觀音法門矣。如",
    "X14n0295_006:0655c20": "那律失明而旋見。畢陵觸刺而遺身。烏芻厭欲而",
    "X14n0295_006:0655c21": "登覺。持地待佛而消塵。皆己事而已。豈因己之一",
    "X14n0295_006:0655c22": "事。便獲圓通乎。明知其為威神加被也。",
    "X14n0295_006:0655c23": "頂禮如來藏無漏不思議(至)三藐三菩提心。",
    "X14n0295_006:0655c24": "△決定清淨明誨第二十三",
    "X14n0295_006:0656a01": "阿難心迹圓明。悲喜交集。欲以是法應世度生。",
    "X14n0295_006:0656a02": "而恐末劫邪師。妄說佛法。受其眩惑。易退覺心。",
    "X14n0295_006:0656a03": "難入正定。欲攝其心。入三摩地。云何安立道場。",
    "X14n0295_006:0656a04": "遠諸魔事。",
    "X14n0295_006:0656a05": "阿難整衣服於大眾中(至)不如此說即波旬說。",
    "X14n0295_006:0656a06": "小乘權教有五淨肉。謂不見。不聞。不疑。自死。烏殘。",
    "X14n0295_006:0656a07": "名五神力所化。於中又除人駝象馬驢狗獅子狐",
    "X14n0295_006:0656a08": "猪獼猴十種身。謂之血肉身分。謂喪毳之類。二塗",
    "X14n0295_006:0656a09": "謂身不服食。心不貪求。",
    "X14n0295_006:0656a10": "阿難又復世界六道眾生(至)不如此說即波旬說。",
    "X14n0295_006:0656a11": "多羅。貝多樹也。刀斷則不復生。卷第六"
}