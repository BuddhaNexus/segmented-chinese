{
    "T27n1545_046:0236b14": "阿毘達磨大毘婆沙論卷第四十",
    "T27n1545_046:0236b15": "六",
    "T27n1545_046:0236b17": "五百大阿羅漢等造",
    "T27n1545_046:0236b18": "三藏法師玄奘奉　詔譯",
    "T27n1545_046:0236b19": "2 結蘊1 不善納息1結蘊第二中不善納息第一之一",
    "T27n1545_046:0236b20": "三結乃至九十八隨眠。如是章及解章義既",
    "T27n1545_046:0236b21": "領會已。次應廣釋此三結等。皆是契經所",
    "T27n1545_046:0236b22": "說唯除五結及九十八隨眠。此中應除如",
    "T27n1545_046:0236b23": "是二論。所以者何。一切阿毘達磨皆為解釋",
    "T27n1545_046:0236b24": "契經。此二論既非契經所說。是故應除。由",
    "T27n1545_046:0236b25": "此尊者妙音作如是說。一切阿毘達磨皆為",
    "T27n1545_046:0236b26": "釋經。因如是如是經。作如是如是論。非",
    "T27n1545_046:0236b27": "經說者皆應除之。有說。不應除此二論。",
    "T27n1545_046:0236b28": "所以者何。彼二亦是契經說故。謂於增一阿",
    "T27n1545_046:0236b29": "笈摩。五法中說五結。九十八法中說九十八",
    "T27n1545_046:0236c01": "隨眠。時經久遠而俱亡失。此本論師以願",
    "T27n1545_046:0236c02": "智力憶念觀察。於此重敘而解釋之。有說。",
    "T27n1545_046:0236c03": "此二雖非經說而不應除。問五結既非契",
    "T27n1545_046:0236c04": "經所說。何故不除。答諸論皆隨作者意樂。",
    "T27n1545_046:0236c05": "不違法相。欲造便造。謂於此中說遍行結",
    "T27n1545_046:0236c06": "非遍行結遍行非遍行結。說遍行結者如三",
    "T27n1545_046:0236c07": "結。說非遍行結者如五結。說遍行非遍行",
    "T27n1545_046:0236c08": "結者如九結。由此五結雖非經說而不應",
    "T27n1545_046:0236c09": "除。問九十八隨眠既非經說何故不除。答",
    "T27n1545_046:0236c10": "阿毘達磨皆為釋經七種隨眠。是經所說。",
    "T27n1545_046:0236c11": "今作論者廣以行相界部差別而分別之。",
    "T27n1545_046:0236c12": "是故此論亦不應除。問何故於此先立章",
    "T27n1545_046:0236c13": "耶。答為欲顯示諸門義故。若不立章門。",
    "T27n1545_046:0236c14": "義無由得顯。如彩畫者不能彩畫虛空。復",
    "T27n1545_046:0236c15": "次欲令此論久住世故。謂此論中雖善立",
    "T27n1545_046:0236c16": "蘊納息章門。而百千眾中乃有一人能具誦",
    "T27n1545_046:0236c17": "持況不善立。誰當有能誦持如是雜亂文",
    "T27n1545_046:0236c18": "句無誦持者便速隱沒。復次若不立章則",
    "T27n1545_046:0236c19": "空。無所問。必有所依而發問故。問何故論",
    "T27n1545_046:0236c20": "者依經立章。答諸所造論皆為釋經。故諸",
    "T27n1545_046:0236c21": "經中所有種種不相似義。今此解釋立為雜",
    "T27n1545_046:0236c22": "蘊。乃至見義立為見蘊。然一一蘊具一切",
    "T27n1545_046:0236c23": "義。復次為顯契經義無量故。非如外典文",
    "T27n1545_046:0236c24": "多義少或全無義。如邏摩衍拏書有一萬二",
    "T27n1545_046:0236c25": "千頌。唯明二事。一明邏伐拏劫私多去。",
    "T27n1545_046:0236c26": "二明邏摩將私多還。佛經不爾。若文若義",
    "T27n1545_046:0236c27": "無量無邊。無量者義難測故。無邊者文難知",
    "T27n1545_046:0236c28": "故。譬如大海無量無邊。無量者深。無邊者",
    "T27n1545_046:0236c29": "廣。復次欲顯契經堪問難故。非如外典不",
    "T27n1545_046:0237a01": "堪問難。若問難時轉增無義。如獼猴子不",
    "T27n1545_046:0237a02": "耐打觸。若打觸時便失糞穢。佛經不爾。堪",
    "T27n1545_046:0237a03": "任問難。若問難時生淨戒色善根妙觸。如婆",
    "T27n1545_046:0237a04": "羅痆斯所出疊衣堪耐打觸。若打觸時發鮮",
    "T27n1545_046:0237a05": "淨色及勝妙觸。復次欲顯契經發則妙故。",
    "T27n1545_046:0237a06": "謂有三事覆則妙。發則不妙。一愚人二女人",
    "T27n1545_046:0237a07": "三外道書論。復有三事發則妙。覆則不妙。一",
    "T27n1545_046:0237a08": "智人二日月三佛法經論。復次欲顯契經堪",
    "T27n1545_046:0237a09": "思擇故。非如外典不堪思擇。若思擇時能",
    "T27n1545_046:0237a10": "使有情慧眼損減。如人觀日損減眼根。佛",
    "T27n1545_046:0237a11": "法不爾。堪任思擇。若思擇時慧眼增益。如",
    "T27n1545_046:0237a12": "人觀月增長眼根。問何故於此先立章後",
    "T27n1545_046:0237a13": "作問耶。答如造舍法故。如欲造舍先立",
    "T27n1545_046:0237a14": "基址後方結搆。如是尊者欲造法舍。如",
    "T27n1545_046:0237a15": "基址法故先立章。如結搆法故後作門。",
    "T27n1545_046:0237a16": "復次如種樹法故。如欲種樹先治其地然",
    "T27n1545_046:0237a17": "後種殖。如是尊者欲種法樹。如治地法",
    "T27n1545_046:0237a18": "故先立章。如種殖法故後作門。復次如結",
    "T27n1545_046:0237a19": "鬘法故。如欲結鬘先經其縷然後結花。",
    "T27n1545_046:0237a20": "如是尊者欲結法鬘。如經縷法故先立章。",
    "T27n1545_046:0237a21": "如結花法故後作門。復次如彩畫法故。如",
    "T27n1545_046:0237a22": "欲彩畫必先作模後填眾彩。如是尊者欲",
    "T27n1545_046:0237a23": "畫法像。如作摸法故先立章。如填彩法故",
    "T27n1545_046:0237a24": "後作門。復次如刻鏤法故。如欲刻鏤必先",
    "T27n1545_046:0237a25": "作朴後刻支體。如是尊者欲鏤法像。如作",
    "T27n1545_046:0237a26": "朴法故先立章。如刻支體法故後作門。復",
    "T27n1545_046:0237a27": "次如觀行法故如瑜伽師先立大種及所",
    "T27n1545_046:0237a28": "造色。後以極微剎那分析。尊者亦爾。如立",
    "T27n1545_046:0237a29": "大種及所造色故先立章。如以極微剎那",
    "T27n1545_046:0237b01": "分析故後作門。復次如佛說法故。如佛說",
    "T27n1545_046:0237b02": "法先摽後釋。謂先摽言六界六觸處十八意近",
    "T27n1545_046:0237b03": "行及四依處說名有情。後復釋言。如是名六",
    "T27n1545_046:0237b04": "界。乃至如是名四依處。尊者亦爾。如先摽",
    "T27n1545_046:0237b05": "法故先立章。如後釋法故後作門。復次欲",
    "T27n1545_046:0237b06": "現二種善巧法故。謂先立章。現於義善巧。",
    "T27n1545_046:0237b07": "後作門。現於文善巧。如義善巧文善巧。當",
    "T27n1545_046:0237b08": "知義力文力義無礙解。法無礙解。義無礙解",
    "T27n1545_046:0237b09": "究竟。法無礙解究竟亦爾。復次顯己智見無",
    "T27n1545_046:0237b10": "錯亂故。謂若智見有錯亂者。其所造論亦",
    "T27n1545_046:0237b11": "復錯亂。不能立蘊納息章門。若彼智見無",
    "T27n1545_046:0237b12": "錯亂者。其所造論亦不錯亂。能善立蘊納",
    "T27n1545_046:0237b13": "息章門。尊者顯己智見無謬故先立章然後",
    "T27n1545_046:0237b14": "作門。問何故立章先依三結。後乃至依九",
    "T27n1545_046:0237b15": "十八隨眠耶。答是作論者意欲爾故。謂作論",
    "T27n1545_046:0237b16": "者隨己意欲而作此論。不違法相故不",
    "T27n1545_046:0237b17": "應責。脇尊者曰。一切生疑謂若先說三不",
    "T27n1545_046:0237b18": "善根。或乃至先說九十八隨眠者。亦皆有",
    "T27n1545_046:0237b19": "疑。何緣立章先依於彼。故但所說不違法",
    "T27n1545_046:0237b20": "相。若先若後俱無有失。復有說者。阿毘達",
    "T27n1545_046:0237b21": "磨應以相求。不應責其先後次第。或有說",
    "T27n1545_046:0237b22": "者。此中亦可隨少因緣釋其次第。然阿毘",
    "T27n1545_046:0237b23": "達磨義理深廣。若復釋此便為繁亂。難可",
    "T27n1545_046:0237b24": "受持故不復釋。有作是說。此中欲顯漸增",
    "T27n1545_046:0237b25": "法故。謂先說三。次四次五。乃至最後說九",
    "T27n1545_046:0237b26": "十八。復次顯煩惱樹漸增長故。先說三結。",
    "T27n1545_046:0237b27": "乃至後說九十八隨眠。有餘師說。欲顯斷",
    "T27n1545_046:0237b28": "彼漸次證得沙門果故。謂三結斷。證得初",
    "T27n1545_046:0237b29": "果。是以先說三不善根。欲漏倍斷得第二",
    "T27n1545_046:0237c01": "果。即彼盡斷得第三果。是故次說。餘二漏斷",
    "T27n1545_046:0237c02": "得第四果。是故後說。瀑流扼取身繫蓋等",
    "T27n1545_046:0237c03": "無別斷證。皆重顯示三漏故說。是故此中",
    "T27n1545_046:0237c04": "先說三結。乃至後說九十八隨眠。有三結。",
    "T27n1545_046:0237c05": "謂有身見結戒禁取結疑結。問此三結以何",
    "T27n1545_046:0237c06": "為自性。答以二十一事為自性。謂有身見",
    "T27n1545_046:0237c07": "結三界見苦所斷有三事。戒禁取結三界見",
    "T27n1545_046:0237c08": "苦道所斷有六事。疑結三界見苦集滅道所",
    "T27n1545_046:0237c09": "斷有十二事。此二十一事是三結自性。我物",
    "T27n1545_046:0237c10": "相分自體本性。已說自性。所以今當說。問",
    "T27n1545_046:0237c11": "何故名結。結是何義。答繫縛義是結義。合苦",
    "T27n1545_046:0237c12": "義是結義雜毒義是結義。此中繫縛義是結",
    "T27n1545_046:0237c13": "義者。謂結即是繫。云何知然。如契經說。尊",
    "T27n1545_046:0237c14": "者執大藏。往尊者舍利子所。問言大德。為",
    "T27n1545_046:0237c15": "眼結色色結眼耶。乃至意法為問亦爾。舍利",
    "T27n1545_046:0237c16": "子言。眼不結色。色不結眼。此中欲貪說名",
    "T27n1545_046:0237c17": "能結。乃至意法亦復如是。如黑白牛同一靷",
    "T27n1545_046:0237c18": "繫。若有問言。為黑繫白。白繫黑耶。應正",
    "T27n1545_046:0237c19": "答言。黑不繫白。白不繫黑。此中有靷說名",
    "T27n1545_046:0237c20": "能繫。由此故知結即是繫。合苦義是結義者",
    "T27n1545_046:0237c21": "謂欲界結令欲界有情與欲界苦合非樂。",
    "T27n1545_046:0237c22": "色界結令色界有情與色界苦合非樂。無",
    "T27n1545_046:0237c23": "色界結令無色界有情與無色界苦合非樂。",
    "T27n1545_046:0237c24": "雜毒義是結義者。謂勝妙生及有漏定。如無",
    "T27n1545_046:0237c25": "量解脫勝處遍處等。以雜煩惱故聖者厭離",
    "T27n1545_046:0237c26": "如雜毒食。雖復美妙。智者遠之。如世尊",
    "T27n1545_046:0237c27": "說。三結永斷證預流果。得不墮法定趣菩",
    "T27n1545_046:0237c28": "提。極七反有七生天上七生人中。流轉往來",
    "T27n1545_046:0237c29": "作苦邊際。問如阿毘達磨說八十八隨眠永",
    "T27n1545_046:0238a01": "斷證預流果。池喻經說。無量苦斷證預流",
    "T27n1545_046:0238a02": "果。何故此說三結永斷證預流果耶。答應",
    "T27n1545_046:0238a03": "作是說。此是世尊為所化生有餘略說。復",
    "T27n1545_046:0238a04": "次世尊觀察所化有情意樂隨眠為說法要。",
    "T27n1545_046:0238a05": "意樂者謂善根。隨眠者謂煩惱。觀察如是意",
    "T27n1545_046:0238a06": "樂隨眠。略說法要斷彼煩惱。所說稱量不",
    "T27n1545_046:0238a07": "少不多。少說不能斷彼煩惱。多說於彼則",
    "T27n1545_046:0238a08": "為唐捐。譬如良醫觀察病者病及病因。授",
    "T27n1545_046:0238a09": "以方藥。所授稱量不少不多。少則不能",
    "T27n1545_046:0238a10": "除其病苦。多則於彼亦為唐捐。復次所說",
    "T27n1545_046:0238a11": "法要有略有廣。略者謂說三結永斷證預",
    "T27n1545_046:0238a12": "流果。廣者謂說八十八隨眠永斷。及說無量",
    "T27n1545_046:0238a13": "苦斷證預流果。如略說廣說諸不分別說分",
    "T27n1545_046:0238a14": "別說總說別說無異說有異說不遍說遍說頓",
    "T27n1545_046:0238a15": "說漸說。當知亦爾。復次為利根者說三結",
    "T27n1545_046:0238a16": "永斷證預流果。為鈍根者說八十八隨眠",
    "T27n1545_046:0238a17": "永斷及說無量苦斷證預流果。如為利根",
    "T27n1545_046:0238a18": "鈍根者說。諸為因力緣力內力外力自思惟",
    "T27n1545_046:0238a19": "力他說法力。開智者說智者說當知亦爾。",
    "T27n1545_046:0238a20": "復次為誘怯弱所化有情。顯示易行。如牽",
    "T27n1545_046:0238a21": "手故謂怯弱者怖多所行。為誘進之於多",
    "T27n1545_046:0238a22": "說少。此中應說佛栗氏子於多聞少便奉",
    "T27n1545_046:0238a23": "行喻。謂有苾芻名佛栗氏子。如來在世於",
    "T27n1545_046:0238a24": "佛法出家。是時已制過二百五十學處。於",
    "T27n1545_046:0238a25": "半月夜說別解脫戒經時。聞說自愛諸善",
    "T27n1545_046:0238a26": "男子樂學戒者應如是學。便生怯弱。誰能",
    "T27n1545_046:0238a27": "於此眾多學處具足奉行。便詣佛所頂禮",
    "T27n1545_046:0238a28": "雙足白言世尊。我今不能守護如是眾多",
    "T27n1545_046:0238a29": "學處。請退還家修本俗業。世尊哀慜軟言",
    "T27n1545_046:0238b01": "訶擯。復勸諭曰。善哉善哉。佛栗氏子。汝能",
    "T27n1545_046:0238b02": "修學三學處不。謂增上戒學增上心學增上",
    "T27n1545_046:0238b03": "慧學。彼聞數少。歡喜踊躍。即白佛言。我能",
    "T27n1545_046:0238b04": "修學彼學。如是三種學時。便為已學一切",
    "T27n1545_046:0238b05": "學處。如是世尊若說八十八隨眠永斷。或",
    "T27n1545_046:0238b06": "說無量苦斷證預流果者。則所化有情心",
    "T27n1545_046:0238b07": "生怯弱。誰能拔此八十八種大煩惱樹。誰能",
    "T27n1545_046:0238b08": "越此八十八種大煩惱河。誰能竭此八十八",
    "T27n1545_046:0238b09": "種大煩惱海。誰能碎此八十八種大煩惱山。",
    "T27n1545_046:0238b10": "誰能修此八十八種煩惱對治。由世尊說三",
    "T27n1545_046:0238b11": "結永斷證預流果。彼聞數少歡喜踊躍。便",
    "T27n1545_046:0238b12": "勤修學三結對治。斷三結時諸見所斷皆",
    "T27n1545_046:0238b13": "得永斷。同對治故。復次世尊於此說勝事",
    "T27n1545_046:0238b14": "故。謂見所斷諸煩惱中三結最勝。是故尊者",
    "T27n1545_046:0238b15": "妙音說曰。於見所斷諸煩惱中三結最勝。餘",
    "T27n1545_046:0238b16": "皆屬此。如因見生貪瞋慢等。復次世尊於",
    "T27n1545_046:0238b17": "此說上首故。謂此三結是見所斷煩惱上首。",
    "T27n1545_046:0238b18": "如勇健將常在軍前。由此勢力諸見所斷煩",
    "T27n1545_046:0238b19": "惱生長難可制伏。復次世尊於此說勝功",
    "T27n1545_046:0238b20": "德勝怨敵故。勝功德者謂預流果。勝怨敵者",
    "T27n1545_046:0238b21": "謂此三結。復次佛於此說三三摩地近障法",
    "T27n1545_046:0238b22": "故。謂有身見是空近障。戒禁取是無願近障。",
    "T27n1545_046:0238b23": "疑是無相近障。復次如是三結近見道者數",
    "T27n1545_046:0238b24": "現行故。如雜蘊說。忍作意持見疑不行設行",
    "T27n1545_046:0238b25": "不覺。煩惱微細覺慧劣故。見謂有身見及戒",
    "T27n1545_046:0238b26": "禁取。疑即是疑。復次由此三結難斷難破難",
    "T27n1545_046:0238b27": "可越度。是故偏說。復次由此三結過患增盛",
    "T27n1545_046:0238b28": "堅固眾多。是故偏說。謂有身見結是六十二",
    "T27n1545_046:0238b29": "見趣根本。諸見趣是餘煩惱根本。餘煩惱是",
    "T27n1545_046:0238c01": "業根本。諸業是異熟果根本。依異熟果一切",
    "T27n1545_046:0238c02": "善不善無記法皆得生長。戒禁取結能起種",
    "T27n1545_046:0238c03": "種無義苦行。疑結能使有情疑前際疑後",
    "T27n1545_046:0238c04": "際疑前後際。於內猶豫此為何物。云何此",
    "T27n1545_046:0238c05": "物。誰現有誰當有。如是有情生從何來死",
    "T27n1545_046:0238c06": "往何所。復次如是三結已斷已遍知。乃至阿",
    "T27n1545_046:0238c07": "羅漢猶相似轉。謂有身見結苦類智忍時已斷",
    "T27n1545_046:0238c08": "已遍知。諸阿羅漢猶相似轉。謂作是說。我鉢",
    "T27n1545_046:0238c09": "我衣我同住我弟子我房舍我資具。於無我",
    "T27n1545_046:0238c10": "中而說有我戒禁取結道類智忍時已斷已",
    "T27n1545_046:0238c11": "遍知。諸阿羅漢猶相似轉。如洗手足住阿",
    "T27n1545_046:0238c12": "練若。但畜三衣常行乞食。乃至具足受持",
    "T27n1545_046:0238c13": "十二杜多功德。謂得清淨。曾聞尊者路摩尚",
    "T27n1545_046:0238c14": "祇迦。雖是阿羅漢每日洗浴謂得清淨。此",
    "T27n1545_046:0238c15": "類極多。疑結道類智忍時已斷已遍知。諸阿",
    "T27n1545_046:0238c16": "羅漢猶相似轉。謂阿羅漢遠見竪物便生猶",
    "T27n1545_046:0238c17": "豫。杌耶人耶。為男為女。若見二路亦懷疑",
    "T27n1545_046:0238c18": "惑。此是正道非正道耶。見二衣鉢亦懷猶",
    "T27n1545_046:0238c19": "豫。是我所有他所有耶。如是一切。復次諸瑜",
    "T27n1545_046:0238c20": "伽師以三結斷為其上首。總證一切見所",
    "T27n1545_046:0238c21": "斷結諸擇滅故。復次諸瑜伽師以三結斷",
    "T27n1545_046:0238c22": "為其上首。總覺一切見所斷結諸擇滅故。",
    "T27n1545_046:0238c23": "復次如是三結是順下分通三界故。貪欲",
    "T27n1545_046:0238c24": "瞋恚雖是順下分。而不通三界。邊執見邪",
    "T27n1545_046:0238c25": "見見取慢無明等雖通三界。非順下分故",
    "T27n1545_046:0238c26": "不說斷。復次七隨眠中諸預流果已永斷",
    "T27n1545_046:0238c27": "者。此中說故。謂預流果七隨眠中已永斷",
    "T27n1545_046:0238c28": "二。謂見及疑。見有二種。謂緣自地他地差",
    "T27n1545_046:0238c29": "別。於中各說一上首者。復次於九結中諸",
    "T27n1545_046:0239a01": "預流果已永斷者。此中說故。謂預流果於九",
    "T27n1545_046:0239a02": "結中已斷三結。謂見取疑。是故尊者妙音說",
    "T27n1545_046:0239a03": "曰。此經應言永斷三結證預流果。謂見取",
    "T27n1545_046:0239a04": "疑。復次十隨眠中諸預流果已永斷者。此中",
    "T27n1545_046:0239a05": "說故。十隨眠者。謂五見。疑貪恚慢癡。預流",
    "T27n1545_046:0239a06": "於此十隨眠中已永斷六。謂五見疑。此中",
    "T27n1545_046:0239a07": "唯說永斷三結不說六者。但說轉故。謂",
    "T27n1545_046:0239a08": "此六中有身見是轉邊執見是隨轉。戒禁取",
    "T27n1545_046:0239a09": "是轉。見取是隨轉。疑是轉。邪見是隨轉。已說",
    "T27n1545_046:0239a10": "轉當知亦說隨轉。是故但說永斷三結。復",
    "T27n1545_046:0239a11": "次此經略現門梯隥故。謂見所斷諸煩惱中。",
    "T27n1545_046:0239a12": "有唯一部有通二部有通四部。若說有",
    "T27n1545_046:0239a13": "身見。當知總說唯一部者。若說戒禁取。當",
    "T27n1545_046:0239a14": "知總說通二部者。雖更無別通二部隨眠。",
    "T27n1545_046:0239a15": "而戒禁取則名通二部。或復說彼相應俱有。",
    "T27n1545_046:0239a16": "若說疑。當知總說通四部者。復次見所斷",
    "T27n1545_046:0239a17": "結。有是自界遍行。有是他界遍行。若說有",
    "T27n1545_046:0239a18": "身見。當知總說自界遍行。若說戒禁取疑",
    "T27n1545_046:0239a19": "當知總說他界遍行。問何故自界遍行但",
    "T27n1545_046:0239a20": "說一結。他界遍行說二結耶。答他界遍行",
    "T27n1545_046:0239a21": "通有漏緣無漏緣故。若說戒禁取。當知總",
    "T27n1545_046:0239a22": "說有漏緣結。若說疑。當知總說無漏緣結。",
    "T27n1545_046:0239a23": "如自界遍行他界遍行。諸自地遍行他地遍",
    "T27n1545_046:0239a24": "行。當知亦爾。復次見所斷結。有是有漏緣。",
    "T27n1545_046:0239a25": "有是無漏緣。若說有身見及戒禁取。當知總",
    "T27n1545_046:0239a26": "說有漏緣結。若說疑當知總說無漏緣結。",
    "T27n1545_046:0239a27": "問何故說二有漏緣結。無漏緣結但說一耶。",
    "T27n1545_046:0239a28": "答有漏緣結有是自界自地緣。有是他界他",
    "T27n1545_046:0239a29": "地緣。若說有身見。當知總說自界自地緣",
    "T27n1545_046:0239b01": "者。若說戒禁取。當知總說他界他地緣者。",
    "T27n1545_046:0239b02": "如有漏緣無漏緣。諸有諍緣無諍緣。世間緣",
    "T27n1545_046:0239b03": "出世間緣。有愛味緣無愛味緣。耽嗜依緣出",
    "T27n1545_046:0239b04": "離依緣。墮界緣不墮界緣。順結緣不順結緣。",
    "T27n1545_046:0239b05": "順取緣不順取緣。順纏緣不順纏緣。當知亦",
    "T27n1545_046:0239b06": "爾。復次見所斷結。有有為緣。有無為緣。若",
    "T27n1545_046:0239b07": "說有身見及戒禁取。當知總說有為緣結。",
    "T27n1545_046:0239b08": "若說疑。當知總說無為緣結。有為緣結說",
    "T27n1545_046:0239b09": "二所以如前應知。如有為緣無為緣諸常",
    "T27n1545_046:0239b10": "緣無常緣恒緣非恒緣有變易緣無變易緣",
    "T27n1545_046:0239b11": "當知亦爾。復次見所斷結有是見性有非",
    "T27n1545_046:0239b12": "見性。若說有身見及戒禁取。當知總說是",
    "T27n1545_046:0239b13": "見性結。若說疑當知總說非見性結。是見",
    "T27n1545_046:0239b14": "性結說二所以如前應知。如見性非見性",
    "T27n1545_046:0239b15": "諸視性非視性推求性非推求性樂尋覓性非",
    "T27n1545_046:0239b16": "樂尋覓性樂迴轉性不樂迴轉性堅執性不堅",
    "T27n1545_046:0239b17": "執性數取境性不數取境性當知亦爾。復次",
    "T27n1545_046:0239b18": "見所斷結有是不善有是無記。若說戒禁取",
    "T27n1545_046:0239b19": "疑。當知總說諸不善結。若說有身見當知",
    "T27n1545_046:0239b20": "總說諸無記結。諸不善結說二所以如前",
    "T27n1545_046:0239b21": "應知。如不善無記有異熟無異熟。感二果",
    "T27n1545_046:0239b22": "感一果。無慚無愧相應。無慚無愧不相應。當",
    "T27n1545_046:0239b23": "知亦爾。復次見所斷結有歡行相轉。有慼行",
    "T27n1545_046:0239b24": "相轉。若說有身見及戒禁取當知總說歡",
    "T27n1545_046:0239b25": "行相轉者。若說疑當知總說慼行相轉者。",
    "T27n1545_046:0239b26": "歡行相轉說二所以如前應知。復次如是",
    "T27n1545_046:0239b27": "三結障三淨蘊。是故偏說謂有身見障淨戒",
    "T27n1545_046:0239b28": "蘊。有說。障淨定蘊戒禁取障淨定蘊。有說。",
    "T27n1545_046:0239b29": "障淨戒蘊疑障淨慧蘊。如障三淨蘊諸障",
    "T27n1545_046:0239c01": "三學三修三清淨當知亦爾。復次如是三",
    "T27n1545_046:0239c02": "結障八支聖道。是故偏說。謂有身見障正",
    "T27n1545_046:0239c03": "語正業正命。有說。障正念正定。戒禁取障",
    "T27n1545_046:0239c04": "正念正定。有說。障正語正業正命。疑障正",
    "T27n1545_046:0239c05": "見正思惟正精進。復次欲令疑者得決定",
    "T27n1545_046:0239c06": "故。說預流果永斷三結。謂世間疑。已得聖",
    "T27n1545_046:0239c07": "者。猶執有我。猶執吉凶。猶懷疑惑。故世尊",
    "T27n1545_046:0239c08": "說永斷此三。證預流果。以預流果初聖",
    "T27n1545_046:0239c09": "果故。",
    "T27n1545_046:0239c10": "問為初得道故名預流。為初得果故名預",
    "T27n1545_046:0239c11": "流。設爾何失。兩俱有過。若初得道故名預",
    "T27n1545_046:0239c12": "流。則第八聖應名預流。第八聖者謂隨信行",
    "T27n1545_046:0239c13": "及隨法行。從勝數之。是第八故。彼最初得",
    "T27n1545_046:0239c14": "無漏道故。若初得果故名預流。則倍離欲",
    "T27n1545_046:0239c15": "染及全離欲染者。入正性離生至道類智",
    "T27n1545_046:0239c16": "位應名預流。爾時證得四聖果中最初果",
    "T27n1545_046:0239c17": "故。有作是說。以初得道故名預流。問第八",
    "T27n1545_046:0239c18": "聖者應名預流。答若初得道具緣道智乃",
    "T27n1545_046:0239c19": "名預流。第八聖者雖初得道。而未具得緣",
    "T27n1545_046:0239c20": "道智故不名預流。復次若初得道是道類",
    "T27n1545_046:0239c21": "智修道果道所攝道者。乃名預流。第八不爾。",
    "T27n1545_046:0239c22": "復次若初得道具三緣者。乃名預流。一捨",
    "T27n1545_046:0239c23": "已得道。二得未得道。三得結斷一味得。捨已",
    "T27n1545_046:0239c24": "得道者。謂捨見道。得未得道者。謂得修道。",
    "T27n1545_046:0239c25": "得結斷一味得者。謂得三界見所斷結一味",
    "T27n1545_046:0239c26": "斷得。第八不爾。復次若初得道具五緣者。",
    "T27n1545_046:0239c27": "乃名預流。一捨已得道。二得未得道三得結",
    "T27n1545_046:0239c28": "斷一味得。四頓得八智。五一時修十六行相。",
    "T27n1545_046:0239c29": "第八不爾。復次若初得道已斷一切見所斷",
    "T27n1545_046:0240a01": "結。無事煩惱忍所斷惑見邪性者乃名預流。",
    "T27n1545_046:0240a02": "第八不爾。復次若初得道有相有施設可",
    "T27n1545_046:0240a03": "共談論者。乃名預流。第八不爾。復次若初",
    "T27n1545_046:0240a04": "得道容死生者乃名預流。第八不爾。有餘",
    "T27n1545_046:0240a05": "師說。以初得果故名預流。問倍離欲染及",
    "T27n1545_046:0240a06": "全離欲染者。入正性離生至道類智位應",
    "T27n1545_046:0240a07": "名預流。答若初得果。是漸次非超越。乃名",
    "T27n1545_046:0240a08": "預流。餘則不爾。復次若初得果證初解脫。",
    "T27n1545_046:0240a09": "是初得度。住初果者。乃名預流。餘則不爾。",
    "T27n1545_046:0240a10": "復次若初得果。先未以世俗道倍離欲染",
    "T27n1545_046:0240a11": "及全離欲染而得果者。乃名預流。餘則不",
    "T27n1545_046:0240a12": "爾。復次若初得果。先未以世俗道證欲界",
    "T27n1545_046:0240a13": "法六品斷。或九品斷而得果者。乃名預流。",
    "T27n1545_046:0240a14": "餘則不爾。復次若初得果。是四果中最初果",
    "T27n1545_046:0240a15": "者。乃名預流。餘則不爾。復次若初得果。是",
    "T27n1545_046:0240a16": "四向四果中最初果者。乃名預流。餘則不",
    "T27n1545_046:0240a17": "爾。復次若初得果。是四雙八隻補特伽羅中",
    "T27n1545_046:0240a18": "最初果者。乃名預流。餘則不爾。復次若初",
    "T27n1545_046:0240a19": "得果地道俱定者。乃名預流。謂一來果地雖",
    "T27n1545_046:0240a20": "定而道不定。有漏無漏道俱能得故。不還果",
    "T27n1545_046:0240a21": "地道俱不定。依六地有漏無漏道皆能得故。",
    "T27n1545_046:0240a22": "阿羅漢果道雖定而地不定。依九地皆能得",
    "T27n1545_046:0240a23": "故。預流果地道俱定。唯依未至定無漏道",
    "T27n1545_046:0240a24": "得故。復有說者。不以初得道故名預流。",
    "T27n1545_046:0240a25": "亦不以初得果故名預流。然以成就預流",
    "T27n1545_046:0240a26": "果故名預流。補特伽羅名依法立。如酥油",
    "T27n1545_046:0240a27": "瓶藥水等故。問以何義故。名預流耶。答流",
    "T27n1545_046:0240a28": "謂聖道。預者謂入。彼入聖道故名預流。問",
    "T27n1545_046:0240a29": "一來不還及阿羅漢亦入聖道。應名預流。",
    "T27n1545_046:0240b01": "答若依此義亦不遮彼。然預流果初故受",
    "T27n1545_046:0240b02": "名。餘依別德更立異稱。",
    "T27n1545_046:0240b03": "問一來不還阿羅漢亦得不墮法。何故唯",
    "T27n1545_046:0240b04": "說預流果得不墮法耶。答亦應說餘而不",
    "T27n1545_046:0240b05": "說者。應知此經是有餘說。復次諸果各有",
    "T27n1545_046:0240b06": "勝義顯義。謂預流果不墮法勝不墮法顯。故",
    "T27n1545_046:0240b07": "說不墮。不墮惡趣故。一來果一來法勝一",
    "T27n1545_046:0240b08": "來法顯。故說一來。唯一往來故。不還果不",
    "T27n1545_046:0240b09": "還法勝不還法顯。故說不還。不還欲界故。",
    "T27n1545_046:0240b10": "阿羅漢果無生法勝無生法顯。故說無生。不",
    "T27n1545_046:0240b11": "受後有故。是故預流獨說不墮。問異生亦",
    "T27n1545_046:0240b12": "有得不墮法。何故於此不說異生。答應說",
    "T27n1545_046:0240b13": "而不說者。當知此義有餘。復次彼不定故。",
    "T27n1545_046:0240b14": "謂諸異生於不墮法有得不得。諸預流者定",
    "T27n1545_046:0240b15": "得不墮。故偏說之。",
    "T27n1545_046:0240b16": "定者謂住正性定聚。諸預流者定般涅槃故",
    "T27n1545_046:0240b17": "說為定。緣已變故。猶如坏器。三層閣上投",
    "T27n1545_046:0240b18": "之於地。未至地頃。雖曰未破。必當破故",
    "T27n1545_046:0240b19": "亦名為破。",
    "T27n1545_046:0240b20": "趣菩提者盡無生智名曰菩提。彼於菩提",
    "T27n1545_046:0240b21": "願樂忍可。敬重愛欲隨順趣向。臨至名趣。",
    "T27n1545_046:0240b22": "極七返有者。謂唯受七有。問應言十四有。",
    "T27n1545_046:0240b23": "或二十八有。若此唯依本有說者。應言十",
    "T27n1545_046:0240b24": "四有。天上人中各七有故。若依本有中有說",
    "T27n1545_046:0240b25": "者。則二十八有。天人各有十四有故。謂七",
    "T27n1545_046:0240b26": "本有及七中有。何故但說極七有耶。答如",
    "T27n1545_046:0240b27": "七葉樹不過七故說極七有。謂天與人本",
    "T27n1545_046:0240b28": "有中有各有七故。如餘經說。佛轉法輪四諦",
    "T27n1545_046:0240b29": "三轉十二行相。非唯三轉十二行相。應說",
    "T27n1545_046:0240c01": "十二轉四十八行相。謂於四諦各有三轉十",
    "T27n1545_046:0240c02": "二行相。然一一諦各有三轉十二行相。不",
    "T27n1545_046:0240c03": "過三轉十二行相故說此言。餘經亦說。有",
    "T27n1545_046:0240c04": "七處善及三義觀。速於聖法毘奈耶中。能盡",
    "T27n1545_046:0240c05": "諸漏。不應但說有七處善。彼應說有三",
    "T27n1545_046:0240c06": "十五處善或無量處善。不過七故作如是",
    "T27n1545_046:0240c07": "說。謂於五蘊或於餘法。一一各有七處善",
    "T27n1545_046:0240c08": "故。此亦如是。又餘經說。苾芻我今當說二",
    "T27n1545_046:0240c09": "法。二謂眼色乃至意法。彼不應言二。應說",
    "T27n1545_046:0240c10": "有十二。不過二故說二法言。此亦如是。",
    "T27n1545_046:0240c11": "問何預流唯經七有流轉往來不增不",
    "T27n1545_046:0240c12": "減。脇尊者曰。若增若減亦俱生疑。唯受七",
    "T27n1545_046:0240c13": "有不違法相故不應責。復次彼異熟因但",
    "T27n1545_046:0240c14": "有爾所感異熟果勢力在故。復次彼業力",
    "T27n1545_046:0240c15": "故能受七有。聖道力故不至第八。如為七",
    "T27n1545_046:0240c16": "步毒蛇所螫。大種力故能行七步。毒勢力",
    "T27n1545_046:0240c17": "故不至第八。復次若受八有。彼第八生應",
    "T27n1545_046:0240c18": "無聖道。聖道法爾不依欲界第八身故。彼",
    "T27n1545_046:0240c19": "第八生若無聖道。應見諦已還不見諦。得",
    "T27n1545_046:0240c20": "聖果已還不得果。入現觀已還不現觀。",
    "T27n1545_046:0240c21": "成聖者已還作異生。勿有斯過。故唯七",
    "T27n1545_046:0240c22": "有。復次若受八有便越三世。過殑伽沙應",
    "T27n1545_046:0240c23": "正等覺法毘奈耶則於如來非內眷屬。如",
    "T27n1545_046:0240c24": "過七族不名為親。復次增上忍時已除欲",
    "T27n1545_046:0240c25": "界人天七生。色無色界處別一生。於諸餘生",
    "T27n1545_046:0240c26": "得非擇滅。若法已得非擇滅者必不現前",
    "T27n1545_046:0240c27": "故唯七有。復次彼於欲界上下七處有受",
    "T27n1545_046:0240c28": "生義。七處謂人及六欲天。於中往來人天相",
    "T27n1545_046:0240c29": "間故受七有。復次欲界九品煩惱勢力有差",
    "T27n1545_046:0241a01": "別故彼受七有。復次彼於七有修七覺支",
    "T27n1545_046:0241a02": "得圓滿故。唯受七有。復次彼於七有修",
    "T27n1545_046:0241a03": "七依定七種聖道得圓滿故。唯受七有。復",
    "T27n1545_046:0241a04": "次彼於七有修七隨眠能對治道得圓",
    "T27n1545_046:0241a05": "滿故唯受七有不增不減。",
    "T27n1545_046:0241a06": "七生天上七生人中者。此依圓滿預流而",
    "T27n1545_046:0241a07": "說故。人天有等受七生。然有預流人天生",
    "T27n1545_046:0241a08": "別。謂或天七人六。或人七天六。或天六人五。",
    "T27n1545_046:0241a09": "或人六天五或天五人四。或人五天四。或天",
    "T27n1545_046:0241a10": "四人三。或人四天三。或天三人二。或人三天",
    "T27n1545_046:0241a11": "二。或天二人一。或人二天一。此中且說極多",
    "T27n1545_046:0241a12": "生者故說預流人天各七。問圓滿預流何處",
    "T27n1545_046:0241a13": "滿七。為在天上為在人中受第七有般",
    "T27n1545_046:0241a14": "涅槃耶。此中有說。若依此生得預流果即",
    "T27n1545_046:0241a15": "說此生入七有數。彼作是說。若人中得果",
    "T27n1545_046:0241a16": "則天上滿七而般涅槃。若天上得果則人中",
    "T27n1545_046:0241a17": "滿七而般涅槃。有作是說。若依此生得預",
    "T27n1545_046:0241a18": "流果不說此生入七有數。彼作是說。若人",
    "T27n1545_046:0241a19": "中得果還人中滿七而般涅槃。若天上得果",
    "T27n1545_046:0241a20": "還天上滿七而般涅槃。應知此中初說非理。",
    "T27n1545_046:0241a21": "以得果生中有全是異生攝故。是則預流",
    "T27n1545_046:0241a22": "唯應說受二十七有。而施設論說。預流者",
    "T27n1545_046:0241a23": "二十八有流轉往來作苦邊際故。不應說",
    "T27n1545_046:0241a24": "初得果生入七有數。問受七有者前六生中",
    "T27n1545_046:0241a25": "起聖道不。有說不起。若當起者應般涅",
    "T27n1545_046:0241a26": "槃。有說亦起。業力持故不般涅槃。問若滿",
    "T27n1545_046:0241a27": "七有無佛出世彼在家得阿羅漢耶。有說",
    "T27n1545_046:0241a28": "不得。彼要出家受餘法服得阿羅漢。有說",
    "T27n1545_046:0241a29": "彼在家得阿羅漢已。後必出家受餘法服。",
    "T27n1545_046:0241b01": "如是說者。彼法爾成佛弟子相乃得極果。",
    "T27n1545_046:0241b02": "如五百仙人在伊師迦山中修道。本是聲聞",
    "T27n1545_046:0241b03": "出無佛世。獼猴為現佛弟子相。彼皆學之",
    "T27n1545_046:0241b04": "證獨覺果無學不受外道相故。",
    "T27n1545_046:0241b05": "流轉往來者天上壽盡來生人中。人中壽盡",
    "T27n1545_046:0241b06": "往生天上。如富貴者林苑遊觀。流謂中有轉",
    "T27n1545_046:0241b07": "謂本有。作苦邊際者是證苦邊際義。問此",
    "T27n1545_046:0241b08": "苦邊際為在苦中為在苦外。若在苦中應",
    "T27n1545_046:0241b09": "非邊際。若在苦外世間現喻當云何通。",
    "T27n1545_046:0241b10": "如世金籌初中後際無不是金。苦之邊際",
    "T27n1545_046:0241b11": "亦應是苦。有作是說。苦邊際者謂在苦中。",
    "T27n1545_046:0241b12": "即阿羅漢最後諸蘊體。雖是苦非後苦因",
    "T27n1545_046:0241b13": "不生後苦後苦不續名苦邊際。有餘師說。",
    "T27n1545_046:0241b14": "苦邊際者謂在苦外即是涅槃。永出苦故",
    "T27n1545_046:0241b15": "名苦邊際。世間現喻不必須通非三藏攝",
    "T27n1545_046:0241b16": "不須釋故。世法聖法理各別故。",
    "T27n1545_046:0241b17": "說一切有部發智大毘婆沙論卷第四十六"
}