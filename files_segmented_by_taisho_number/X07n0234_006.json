{
    "X07n0234_006:0649c13": "大方廣佛華嚴經疏卷第六(入第一卷經第四紙)",
    "X07n0234_006:0649c14": "清涼山沙門　澄觀　述",
    "X07n0234_006:0649c15": "晉水沙門　(淨源)　錄疏注經",
    "X07n0234_006:0649c16": "△第十釋文。第一會中。前總四十眾。大分為二。初",
    "X07n0234_006:0649c17": "一同生。餘是異生。故地論云。解脫月是同生眾故。",
    "X07n0234_006:0649c18": "又云。同生眾請。則知兼有地前。明知不約地位。餘",
    "X07n0234_006:0649c19": "釋云云。不符論意。云何名為同異生耶。然有二義。",
    "X07n0234_006:0649c20": "一謂雜類。作諸異生種種形故。菩薩得法性身。同",
    "X07n0234_006:0649c21": "人作一類菩薩形故。二菩薩為同者。通諸位故。神",
    "X07n0234_006:0649c22": "等為異。法界差別德故。其四十眾。文皆有三。一標",
    "X07n0234_006:0649c23": "數辨類。二列名結數。三攝德圓周。今初同生眾三。",
    "X07n0234_006:0649c24": "初標數辨類。",
    "X07n0234_006:0650a01": "有十佛世界微塵數。",
    "X07n0234_006:0650a02": "標數也。下辨世界。略有三類。一世界。二種。三海。今",
    "X07n0234_006:0650a03": "云世界。則非種非海。權實共許一三千界一佛化",
    "X07n0234_006:0650a04": "境故。或名佛剎佛土。皆準此也。微塵者。七極微量",
    "X07n0234_006:0650a05": "也。謂抹三千界。並為微塵。一塵為一菩薩。則數已",
    "X07n0234_006:0650a06": "難量矣。況舉十數。表無盡耶。",
    "X07n0234_006:0650a07": "菩薩摩訶薩所共圍繞。",
    "X07n0234_006:0650a08": "辨類也。即揀非餘眾。具云菩提薩埵摩訶薩埵。今",
    "X07n0234_006:0650a09": "從略耳。然有三釋。一菩提是所求佛果。薩埵是所",
    "X07n0234_006:0650a10": "化眾生。即悲智所緣之境。從境立名。故名菩薩。二",
    "X07n0234_006:0650a11": "菩提是所求之果。薩埵是能求之人。能所合目。故",
    "X07n0234_006:0650a12": "名菩薩。三薩埵此云勇猛。謂於大菩提。勇猛求故。",
    "X07n0234_006:0650a13": "摩訶云大。大有四義。一願大。求大菩提故。二行大。",
    "X07n0234_006:0650a14": "二利成就故。三時大。經三無數劫故。四德大。具足",
    "X07n0234_006:0650a15": "一乘諸功德故。前二通地前。後二或唯地上。更有",
    "X07n0234_006:0650a16": "諸大。亦不出此。此等並是舍那佛內眷屬。動止常",
    "X07n0234_006:0650a17": "隨。故云所共圍繞。△二列名結數者。夫聖人無名。",
    "X07n0234_006:0650a18": "為物立稱。雖得名千差。而多依行德。行德皆具。而",
    "X07n0234_006:0650a19": "隨宜別標。文二。初列十同名。",
    "X07n0234_006:0650a20": "其名曰普賢菩薩摩訶薩。",
    "X07n0234_006:0650a21": "先十同名普者。顯具法界總相德故。後十異名者。",
    "X07n0234_006:0650a22": "顯具法界別相德故。總別相融。同一法界。今初十",
    "X07n0234_006:0650a23": "名之普。是別之總。普下十異。顯即普能別。普義方",
    "X07n0234_006:0650a24": "成。此是古今諸佛。同行普賢之行。隨於諸位。差別",
    "X07n0234_006:0650b01": "不同。縱成正覺。亦普行攝。故先明之。言普賢者。體",
    "X07n0234_006:0650b02": "性周徧曰普。隨緣成德曰賢。此約自體。又曲濟無",
    "X07n0234_006:0650b03": "遺曰普。鄰極亞聖曰賢。此約諸位普賢。又德周法",
    "X07n0234_006:0650b04": "界曰普。至順調善曰賢。此約當位普賢。又果無不",
    "X07n0234_006:0650b05": "窮曰普。不捨因門曰賢。此約佛後普賢。位中普賢。",
    "X07n0234_006:0650b06": "悲智雙運。佛後普賢。智海已滿。而運即智之悲。寂",
    "X07n0234_006:0650b07": "而常用。窮未來際。又一即一切曰普。一切即一曰",
    "X07n0234_006:0650b08": "賢。此約融攝。所以先列者。為上首故。法門主故。法",
    "X07n0234_006:0650b09": "界體故。一切菩薩無不乘故。無一如來非此成故。",
    "X07n0234_006:0650b10": "令諸聞者見自身中如來藏性。行普行故。上雖多",
    "X07n0234_006:0650b11": "義離釋。今從別稱合釋。無處不賢。名曰普賢。即體",
    "X07n0234_006:0650b12": "普也。此一為總。餘九為別。",
    "X07n0234_006:0650b13": "普德最勝燈光照菩薩摩訶薩。",
    "X07n0234_006:0650b14": "二德普。謂稱性之德。充於法界。以為最勝。委照無",
    "X07n0234_006:0650b15": "遺。如燈之光。",
    "X07n0234_006:0650b16": "普光師子幢菩薩摩訶薩。",
    "X07n0234_006:0650b17": "三慧普。徧照嚴剎。決定高出故。",
    "X07n0234_006:0650b18": "普寶燄妙光菩薩摩訶薩。",
    "X07n0234_006:0650b19": "四行普。內行圓淨。智燄外燭。故稱為妙。",
    "X07n0234_006:0650b20": "普音功德海幢菩薩摩訶薩。",
    "X07n0234_006:0650b21": "五音普。具一切音。演佛淨土深廣高出之行故。",
    "X07n0234_006:0650b22": "普智光照如來境菩薩摩訶薩。",
    "X07n0234_006:0650b23": "六智普。照佛法界無盡境故。",
    "X07n0234_006:0650b24": "普寶髻華幢菩薩摩訶薩。",
    "X07n0234_006:0650c01": "七心普。智寶嚴於心頂。通行等華高出物表故。",
    "X07n0234_006:0650c02": "普覺悅意聲菩薩摩訶薩。",
    "X07n0234_006:0650c03": "八覺普。徧覺性相。聲皆悅機。故無不歸者。",
    "X07n0234_006:0650c04": "普清淨無盡福光菩薩摩訶薩。",
    "X07n0234_006:0650c05": "九福普。障無不淨。稱真無盡故。",
    "X07n0234_006:0650c06": "普光明相菩薩摩訶薩。",
    "X07n0234_006:0650c07": "十相普。無光相之光相。徧益眾生故。六相圓融思",
    "X07n0234_006:0650c08": "之。△二列十異名。",
    "X07n0234_006:0650c09": "海月光大明菩薩摩訶薩。",
    "X07n0234_006:0650c10": "十德十山皆依大海。十地十度皆依佛智。海中看",
    "X07n0234_006:0650c11": "月。淨而且深。依智嚴剎。深而且淨。如海即大。如月",
    "X07n0234_006:0650c12": "即明。故以名也。",
    "X07n0234_006:0650c13": "雲音海光無垢藏菩薩摩訶薩。",
    "X07n0234_006:0650c14": "講如雷震。故曰雲音。辯才汎灩。猶如海光。又海上",
    "X07n0234_006:0650c15": "有光。天涯無際。佛智起用。一念普周。淨惑無窮。名",
    "X07n0234_006:0650c16": "無垢藏。",
    "X07n0234_006:0650c17": "功德寶髻智生菩薩摩訶薩。",
    "X07n0234_006:0650c18": "修治二嚴。猶如淨寶。祕密高顯。故有髻言。",
    "X07n0234_006:0650c19": "功德自在王大光菩薩摩訶薩。",
    "X07n0234_006:0650c20": "法王出現。作用自在。二嚴圓滿。為功德光。",
    "X07n0234_006:0650c21": "善勇猛蓮華髻菩薩摩訶薩。",
    "X07n0234_006:0650c22": "勇猛化生。不染化相。雨法玄妙。如解髻珠。",
    "X07n0234_006:0650c23": "普智雲日幢薩摩訶薩。",
    "X07n0234_006:0650c24": "慈雲智日。互相資映。長劫普應。高出如幢。",
    "X07n0234_006:0651a01": "大精進金剛臍菩薩摩訶薩。",
    "X07n0234_006:0651a02": "堅利智慧。與精進俱。故得稱大。智為行本。若臍為",
    "X07n0234_006:0651a03": "壽因。",
    "X07n0234_006:0651a04": "香燄光幢菩薩摩訶薩。",
    "X07n0234_006:0651a05": "戒等行發。是為香燄。種智高直。故曰光幢。",
    "X07n0234_006:0651a06": "大明德深美音菩薩摩訶薩。",
    "X07n0234_006:0651a07": "智光徧照。是大明德。稱真適物。名深美音。",
    "X07n0234_006:0651a08": "大福光智生菩薩摩訶薩。",
    "X07n0234_006:0651a09": "大智發光。徧照佛境。令福非福相。所以稱大。△二",
    "X07n0234_006:0651a10": "結略顯廣。",
    "X07n0234_006:0651a11": "如是等而為上首有十佛世界微塵數。",
    "X07n0234_006:0651a12": "△三攝德圓滿二。初別歎勝德二。初二句就緣歎。",
    "X07n0234_006:0651a13": "此諸菩薩往昔皆與(至)共集善根修菩薩行。",
    "X07n0234_006:0651a14": "前句往因同行。顯主伴有由。毗即徧也。盧遮那光",
    "X07n0234_006:0651a15": "明照義。迴就方言。應云光明徧照。然有二義。一身",
    "X07n0234_006:0651a16": "光徧照盡空法界乃至塵道。二智光徧照真俗重",
    "X07n0234_006:0651a17": "重法界。身智能所合為一身。圓明獨耀。具德無邊。",
    "X07n0234_006:0651a18": "故立斯號。又毗者。種種義。盧遮障義。那者盡義入",
    "X07n0234_006:0651a19": "義。即種種障盡。種種德圓。故普賢觀經云。釋迦牟",
    "X07n0234_006:0651a20": "尼名毗盧遮那徧一切處。即身亦徧。非唯光徧。又",
    "X07n0234_006:0651a21": "云。其佛住處名常寂光。即土亦光矣。又云。常波羅",
    "X07n0234_006:0651a22": "蜜所攝成處。我波羅蜜所安立處。即德圓義。又云。",
    "X07n0234_006:0651a23": "淨波羅蜜滅有相處。即障盡義。又云。樂波羅蜜不",
    "X07n0234_006:0651a24": "得身心相處。不見有無諸法相處。即證入義。又云。",
    "X07n0234_006:0651b01": "如寂解脫乃至般若波羅蜜。是色常住法。故明皆",
    "X07n0234_006:0651b02": "即應即真為本師矣。此經文證本品當辨。言共集",
    "X07n0234_006:0651b03": "善根。即備道資糧。修菩薩行。即作所應作。云何共",
    "X07n0234_006:0651b04": "集。互為主伴故。主伴有三。一迴向主伴。二同行主",
    "X07n0234_006:0651b05": "伴。三如相主伴。皆稱共集。",
    "X07n0234_006:0651b06": "皆從如來善根海生。",
    "X07n0234_006:0651b07": "後句從德海生。明長為輔翼。謂佛德無邊。積集妙",
    "X07n0234_006:0651b08": "寶。智定盈洽。故稱為海。從生有四。一從自佛善根",
    "X07n0234_006:0651b09": "海生。謂已圓十身故。二從本師海生。佛為勝緣。曾",
    "X07n0234_006:0651b10": "已攝受授法。令行得成滿故。三與遮那同。於餘佛",
    "X07n0234_006:0651b11": "海生。以上云共集故。四從法性佛海生。以上德海",
    "X07n0234_006:0651b12": "諸佛。共同平等一味。但稱性修。即是從生。不揀自",
    "X07n0234_006:0651b13": "他。故梵本云。與佛同一善根海生。△第二就行德",
    "X07n0234_006:0651b14": "以歎。夫大士必崇德廣業。虗心外身。崇德故進齊",
    "X07n0234_006:0651b15": "佛果。廣業故行彌法界。虗心故智周萬法。而不為",
    "X07n0234_006:0651b16": "外身。故功流來際。而非已故德難名矣。略分為三。",
    "X07n0234_006:0651b17": "初自分因行德三。初自利行圓。",
    "X07n0234_006:0651b18": "諸波羅蜜悉已圓滿。",
    "X07n0234_006:0651b19": "諸度行滿。謂六度十度八萬四千多劫積集。究盡",
    "X07n0234_006:0651b20": "事理。故云圓滿。",
    "X07n0234_006:0651b21": "慧眼明徹等觀三世。",
    "X07n0234_006:0651b22": "十眼明徹。分別名慧。照矚稱眼。障翳斯盡。智無不",
    "X07n0234_006:0651b23": "矚。故云明徹。五眼之中。慧眼觀理。理無異味。故云",
    "X07n0234_006:0651b24": "等觀。十眼之中。慧眼觀事。事無不見。故名等觀是",
    "X07n0234_006:0651c01": "則委見其事為明。深達其性為徹。欲以一眼合諸",
    "X07n0234_006:0651c02": "具通事理。但舉其慧。",
    "X07n0234_006:0651c03": "於諸三昧具足清淨。",
    "X07n0234_006:0651c04": "深定已滿。三昧者此云等持。遠離沉掉。平等持心。",
    "X07n0234_006:0651c05": "趣一境故。而云諸者。其餘諸緣亦一境故。真如三",
    "X07n0234_006:0651c06": "昧為其定體。隨境入別。塵數多端。故云諸也。橫則",
    "X07n0234_006:0651c07": "無定不窮。竪則深入無際。故云具足。定障永亡。故",
    "X07n0234_006:0651c08": "云清淨。△二利他行滿有三句。即三輪化益。",
    "X07n0234_006:0651c09": "辯才如海廣大無盡。",
    "X07n0234_006:0651c10": "語含四辯。即正教輪。辯謂巧顯深理。才謂巧應機",
    "X07n0234_006:0651c11": "宜。萬法咸演。則廣大無涯。千難殊對。則無竭盡。故",
    "X07n0234_006:0651c12": "如海也。又海遇風緣。則洪浪雲涌。智逢機請。則口",
    "X07n0234_006:0651c13": "辯波騰。請者既許無邊辯。亦廣大無盡。",
    "X07n0234_006:0651c14": "具佛功德尊嚴可敬。",
    "X07n0234_006:0651c15": "身業神通輪。謂三業無失。智深叵撓。為具佛功德。",
    "X07n0234_006:0651c16": "故得外儀儼若肅然可敬。",
    "X07n0234_006:0651c17": "知眾生根如應化伏。",
    "X07n0234_006:0651c18": "意業記心輪。根義總明。文含性欲。言如應者。根有",
    "X07n0234_006:0651c19": "生熟。化不失時。器有大小。授法無謬。化謂教化。即",
    "X07n0234_006:0651c20": "應攝受者。而攝受之。伏謂調伏。即應折伏者。而折",
    "X07n0234_006:0651c21": "伏之。由此具行。入正法故。△三證理位極亦三句。",
    "X07n0234_006:0651c22": "入法界藏智無差別。",
    "X07n0234_006:0651c23": "證理法也。謂以大智證入平等真法界藏。依佛性",
    "X07n0234_006:0651c24": "論說有五藏。一如來藏。謂在纏含果法故。二自性",
    "X07n0234_006:0652a01": "清淨藏。謂在纏不染。三法身藏。謂果位為功德所",
    "X07n0234_006:0652a02": "依。四出世間上上藏。謂出纏超過二乘菩薩。五法",
    "X07n0234_006:0652a03": "界藏。謂通因果。外持一切染淨有為。故名法界。內",
    "X07n0234_006:0652a04": "含一切恒沙性德故。復名藏。此義寬通。故今證入。",
    "X07n0234_006:0652a05": "言智無差別者。所證之藏。平等要無分別。方契此",
    "X07n0234_006:0652a06": "則智自無差。即由上義。能所不殊。又此能證智。與",
    "X07n0234_006:0652a07": "所證藏。冥合一味。無有境智之異。故云無差。此復",
    "X07n0234_006:0652a08": "有二。一同無相。故下經云。無有少法。為智所入。亦",
    "X07n0234_006:0652a09": "無少智。而入於法。二同法界故。則能所各互攝盡",
    "X07n0234_006:0652a10": "故。下云。無有智外如為智所入。智攝如盡故。亦無",
    "X07n0234_006:0652a11": "如外智能證於如。如全攝故。若皆一味。豈令智同",
    "X07n0234_006:0652a12": "於境。而無智耶。古德釋云。智相盡。故不有。能令智",
    "X07n0234_006:0652a13": "相盡。故不無。不爾。豈令諸相皆盡。而智獨存。是故",
    "X07n0234_006:0652a14": "於境則不礙真而恒俗。於智則不礙寂而恒照。即",
    "X07n0234_006:0652a15": "境智非一。境則不礙俗而恒真。智則不廢照而恒",
    "X07n0234_006:0652a16": "寂。即境智非異。境則空。有無二智則寂照雙融。故",
    "X07n0234_006:0652a17": "云無差別也。上來所釋。約真理寂寥與止寂相順。",
    "X07n0234_006:0652a18": "俗諦流動與觀照相順。起信等中。且為此釋。未盡",
    "X07n0234_006:0652a19": "其源。以令照真。不得名照。照俗之時。不即寂故。今",
    "X07n0234_006:0652a20": "正釋者。謂言用則同而異。由境不能照智。有照故",
    "X07n0234_006:0652a21": "言寂。則異而同。境智無異味故。同故無心。於彼此",
    "X07n0234_006:0652a22": "忘心契合故。異故不失於照功。智異木石故。故真",
    "X07n0234_006:0652a23": "智照理。境則唯寂。智則寂而常照。若約照俗。則以",
    "X07n0234_006:0652a24": "後得智。照差別之境。若約融真俗者。境則真俗不",
    "X07n0234_006:0652b01": "二。智則權實雙行。亦為一味。而不失止。以雖雙行。",
    "X07n0234_006:0652b02": "而即寂故。若約三觀及融境智。至下常辨。",
    "X07n0234_006:0652b03": "證佛解脫甚深廣大。",
    "X07n0234_006:0652b04": "證果法解脫者。謂作用自在。如不思議法品說。於",
    "X07n0234_006:0652b05": "一念中。建立三世一切佛事等。總有十種。廣如彼",
    "X07n0234_006:0652b06": "說。即用而真故甚深。用無涯畔故廣大。上窮彼際。",
    "X07n0234_006:0652b07": "故云證也。",
    "X07n0234_006:0652b08": "能隨方便入於一地(至)恒與智俱盡未來際。",
    "X07n0234_006:0652b09": "得位極。謂普賢身徧於六位。隨在一位。以願海力。",
    "X07n0234_006:0652b10": "持於一切。故舊經云。在於一地普攝一切諸地功",
    "X07n0234_006:0652b11": "德。今此文順西國。若順此方。應云能以方便隨入",
    "X07n0234_006:0652b12": "一地。以願海力。攝持一切地也。然有引梵本廣明",
    "X07n0234_006:0652b13": "此中句數開合不同。不必應爾。何者夫譯梵為唐。",
    "X07n0234_006:0652b14": "誠乃不易。苟文小左右。貴於旨不乖。中若理不可",
    "X07n0234_006:0652b15": "通。則正之以梵本。譯人意近。則會之以舊經。言異",
    "X07n0234_006:0652b16": "意同。何必廣引。言恒與智俱者。明智窮來際。文含",
    "X07n0234_006:0652b17": "二義。一望前。謂雖在因中一地。而願力持一切地",
    "X07n0234_006:0652b18": "功德。皆與智俱。盡未來際。不離一地。如一地。餘地",
    "X07n0234_006:0652b19": "亦爾。是故因門盡於未來。但是一一諸位菩薩不",
    "X07n0234_006:0652b20": "見作佛時。二望後。以盡未來之大智。入如來之果",
    "X07n0234_006:0652b21": "海也雖有二義。順前義勝。△二勝進果行德二。初",
    "X07n0234_006:0652b22": "得果法。",
    "X07n0234_006:0652b23": "了達諸佛希有廣大祕密之境。",
    "X07n0234_006:0652b24": "入佛密境。此有二意。一佛即密境。以三業業具非",
    "X07n0234_006:0652c01": "餘測故。謂非色現色。摩尼不能喻其多。非量現量。",
    "X07n0234_006:0652c02": "應持不能窮其頂。不分而徧。一多不足異其體。全",
    "X07n0234_006:0652c03": "為法身。一毛不可窮其際。此身祕密也。佛言聲也。",
    "X07n0234_006:0652c04": "非近非遠。目連尋之無際。身子對而不聞。非自非",
    "X07n0234_006:0652c05": "他。若天鼓之無從。猶谷響而緣發。無邊法海。卷之",
    "X07n0234_006:0652c06": "在一言。無內圓音。展之該萬類。是謂佛口密也。意",
    "X07n0234_006:0652c07": "則無私。成事等覺。尚不能知。密之至也。皆廣大無",
    "X07n0234_006:0652c08": "涯。超絕奇特。故云希有。二佛之密境。謂即一乘如",
    "X07n0234_006:0652c09": "來知見禪定解脫深入無際帝網之境。時乃說之。",
    "X07n0234_006:0652c10": "故云希有。久默斯要。甚為祕密。又權實隱顯。唯佛",
    "X07n0234_006:0652c11": "方知。故云祕密。今洞見其源。故云了達。",
    "X07n0234_006:0652c12": "善知一切佛平等法。",
    "X07n0234_006:0652c13": "入佛平等。亦有二意。一佛佛平等。謂一切諸佛體",
    "X07n0234_006:0652c14": "性平等。法身無二故。智慧平等。德無增減故。內用",
    "X07n0234_006:0652c15": "平等。悲願普應故。二佛所證法平等。即第一義。此",
    "X07n0234_006:0652c16": "二無二。稱此而了。故名善知。",
    "X07n0234_006:0652c17": "已踐如來普光明地。",
    "X07n0234_006:0652c18": "明得佛位。謂佛有十地。如大乘同性經說。一甚深",
    "X07n0234_006:0652c19": "難知廣明地。乃至第十名毗盧遮那藏海智地。此",
    "X07n0234_006:0652c20": "十同是佛地。約德用成別。今普光明當其第一。普",
    "X07n0234_006:0652c21": "即廣義光明。即明甚深難知。此文雖略。義在普中。",
    "X07n0234_006:0652c22": "舉初攝後。理實皆踐。又普光明亦十地之總。總不",
    "X07n0234_006:0652c23": "出於普法智光故。",
    "X07n0234_006:0652c24": "入於無量三昧海門。",
    "X07n0234_006:0653a01": "證佛三昧。謂海印等定。皆深廣如海。並通一實。故",
    "X07n0234_006:0653a02": "得稱門。△二起果用文有三業。",
    "X07n0234_006:0653a03": "於一切處皆隨現身世法所行悉同其事。",
    "X07n0234_006:0653a04": "一現佛身業。徧世同事。",
    "X07n0234_006:0653a05": "總持廣大集眾法海。",
    "X07n0234_006:0653a06": "二同佛意業。總持大法。",
    "X07n0234_006:0653a07": "辯才善巧轉不退輪。",
    "X07n0234_006:0653a08": "三得佛語業。能轉法輪。不退有四。一稱理不退。無",
    "X07n0234_006:0653a09": "改說故。二應機不退。無虗發故。三利益不退。聞已",
    "X07n0234_006:0653a10": "必定故。四制伏不退。天魔外道不能動故。復有四",
    "X07n0234_006:0653a11": "種不退。謂信位證念。今當第四念不退也。△三二",
    "X07n0234_006:0653a12": "行無礙德。謂引攝佛德。不礙修因故。文有五句。",
    "X07n0234_006:0653a13": "一切如來功德大海咸入其身。",
    "X07n0234_006:0653a14": "一引攝佛德。然有二義。一則行成攝果。二則諸佛",
    "X07n0234_006:0653a15": "同加。",
    "X07n0234_006:0653a16": "一切諸佛所在國土皆隨願往。",
    "X07n0234_006:0653a17": "二隨佛徧生不揀淨穢也。",
    "X07n0234_006:0653a18": "已曾供養一切諸佛無邊際劫歡喜無倦。",
    "X07n0234_006:0653a19": "三供佛集福。十方無邊。三世無際。此一切佛皆供",
    "X07n0234_006:0653a20": "養故。歡慶有遇。不住福相故。長時無厭。",
    "X07n0234_006:0653a21": "一切如來得菩提處常在其中親近不捨。",
    "X07n0234_006:0653a22": "四長為輔翼。義通真應。",
    "X07n0234_006:0653a23": "恒以所得普賢願海令一切眾生智身具足。",
    "X07n0234_006:0653a24": "五悲願調生。不以偏小利物。唯以同體普願攝物。",
    "X07n0234_006:0653b01": "令證菩提。方顯智體圓足。△二總結多門。",
    "X07n0234_006:0653b02": "成就如是無量功德。",
    "X07n0234_006:0653b03": "無得而稱也。菩薩之德。焉言不可周。宜以類取。故",
    "X07n0234_006:0653b04": "云如是無量。△第二異生眾中。總三十九眾。相從",
    "X07n0234_006:0653b05": "為三。第一雜類。諸神眾。第二八部四王眾。第三欲",
    "X07n0234_006:0653b06": "色諸天眾。今初有十九眾。通名神者。靈祇不測故。",
    "X07n0234_006:0653b07": "文皆三叚。初金剛神眾三。初標數辨類。",
    "X07n0234_006:0653b08": "復有佛世界微塵數。",
    "X07n0234_006:0653b09": "標數。",
    "X07n0234_006:0653b10": "執金剛神。",
    "X07n0234_006:0653b11": "辨類也。以執持此杵守護佛故。然一一類皆通有",
    "X07n0234_006:0653b12": "所表。如地表心地。海表德海等。觀其歎德。則知通",
    "X07n0234_006:0653b13": "意。今此表般若堅利。導於眾行。到彼岸故。△二列",
    "X07n0234_006:0653b14": "名結數。",
    "X07n0234_006:0653b15": "所謂妙色那羅延執金剛神。",
    "X07n0234_006:0653b16": "然諸眾立名。皆隨所得法門。為物立稱。那羅延者。",
    "X07n0234_006:0653b17": "此云堅固。由見佛妙色皆不可壞。故受此名。",
    "X07n0234_006:0653b18": "日輪速疾幢執金剛神。",
    "X07n0234_006:0653b19": "見佛身毛。猶如日輪現種種光。速摧障惱故。名曰",
    "X07n0234_006:0653b20": "幢。",
    "X07n0234_006:0653b21": "須彌華光執金剛神。",
    "X07n0234_006:0653b22": "見佛身光映蔽一切。猶如須彌顯于大海。神通等",
    "X07n0234_006:0653b23": "法。如華開敷故。",
    "X07n0234_006:0653b24": "清淨雲音執金剛神。",
    "X07n0234_006:0653c01": "圓音隨類。如雷震故。",
    "X07n0234_006:0653c02": "諸根美妙執金剛神。",
    "X07n0234_006:0653c03": "現為世主。以美妙根。令物悟故。",
    "X07n0234_006:0653c04": "可愛樂光明執金剛神。",
    "X07n0234_006:0653c05": "智光演法。令愛樂故。",
    "X07n0234_006:0653c06": "大樹雷音執金剛神。",
    "X07n0234_006:0653c07": "寶飾妙相。如華嚴樹。方便警物。如雷震音。",
    "X07n0234_006:0653c08": "師子王光明執金剛神。",
    "X07n0234_006:0653c09": "福深相妙。炳著光明。如師子王處眾無畏。",
    "X07n0234_006:0653c10": "密燄勝目執金剛神。",
    "X07n0234_006:0653c11": "慈眼視物。為吉祥目。神通之燄。密現物前。",
    "X07n0234_006:0653c12": "蓮華光摩尼髻執金剛神。",
    "X07n0234_006:0653c13": "雨此嚴具及光明故。下諸眾。皆類此。知至得法處。",
    "X07n0234_006:0653c14": "名當自顯。恐厭繁文。下略不釋。",
    "X07n0234_006:0653c15": "如是等而為上首有佛世界微塵數。",
    "X07n0234_006:0653c16": "△三攝德圓滿。十句分二。初二句總彰願行。",
    "X07n0234_006:0653c17": "皆於往昔無量劫中恒發大願願常親近供養諸佛。",
    "X07n0234_006:0653c18": "由昔願力。得預法會。常為親侍。",
    "X07n0234_006:0653c19": "隨願所行已得圓滿到於彼岸。",
    "X07n0234_006:0653c20": "由今行滿故能徧侍。△二八句別顯滿相。",
    "X07n0234_006:0653c21": "積集無邊清淨福業。",
    "X07n0234_006:0653c22": "福積淨業。",
    "X07n0234_006:0653c23": "於諸三昧所行之境悉已明達。",
    "X07n0234_006:0653c24": "智達定境。事定之境。隨事百千。理定之境。即真如",
    "X07n0234_006:0654a01": "實相。不思議定。則以無礙而為其境。今皆智照。故",
    "X07n0234_006:0654a02": "云明達。",
    "X07n0234_006:0654a03": "獲神通力隨如來住。",
    "X07n0234_006:0654a04": "通隨佛住。",
    "X07n0234_006:0654a05": "入不思議解脫境界。",
    "X07n0234_006:0654a06": "入用難思。",
    "X07n0234_006:0654a07": "處於眾會威光特達。",
    "X07n0234_006:0654a08": "處眾超絕。",
    "X07n0234_006:0654a09": "隨諸眾生所應現身而示調伏。",
    "X07n0234_006:0654a10": "應物調生。",
    "X07n0234_006:0654a11": "一切諸佛化形所在皆隨化往。",
    "X07n0234_006:0654a12": "隨佛化形。",
    "X07n0234_006:0654a13": "一切如來所住之處常勤守護。",
    "X07n0234_006:0654a14": "護佛住處。△二身眾神三。初標辨類。",
    "X07n0234_006:0654a15": "復有佛世界微塵數身眾神。",
    "X07n0234_006:0654a16": "有二義。一身。謂神之自身。眾即同生同名。及所隨",
    "X07n0234_006:0654a17": "者。凡有其一。必更有二。共有其三。三故名眾。能所",
    "X07n0234_006:0654a18": "合目。名身眾神。二約所主。謂此類神。專以變化多",
    "X07n0234_006:0654a19": "身為佛事故。△二列名結數。",
    "X07n0234_006:0654a20": "所謂華髻莊嚴身眾神光(至)有佛世界微塵數。",
    "X07n0234_006:0654a21": "△三攝德圓滿。",
    "X07n0234_006:0654a22": "皆於往昔成就大願供養承事一切諸佛。",
    "X07n0234_006:0654a23": "△三足行神三。初標數辨類。",
    "X07n0234_006:0654a24": "復有佛世界微塵數足行神。",
    "X07n0234_006:0654b01": "亦有二義。一謂依止足行眾生。及守護故。如下善",
    "X07n0234_006:0654b02": "見比丘。足行之神。持華承足。故下德中。戀仰如來。",
    "X07n0234_006:0654b03": "二足所行處。即道路神通。表修行履佛所行故。△",
    "X07n0234_006:0654b04": "二列名結數。",
    "X07n0234_006:0654b05": "所謂寶印手足行神(至)有佛世界微塵數。",
    "X07n0234_006:0654b06": "△三攝德圓滿。",
    "X07n0234_006:0654b07": "皆於過去無量劫中親近如來隨逐不捨。",
    "X07n0234_006:0654b08": "△四道場神三。初標數辨類。",
    "X07n0234_006:0654b09": "復有佛世界微塵數道場神。",
    "X07n0234_006:0654b10": "從所依所守得名。下諸神眾類。皆同此。言道場者。",
    "X07n0234_006:0654b11": "非唯護佛道場。但有莊嚴道場之處。即於中護故。",
    "X07n0234_006:0654b12": "下德中。願供養佛。表護萬行道場。及修行者故。△",
    "X07n0234_006:0654b13": "二列名結數。",
    "X07n0234_006:0654b14": "所謂淨莊嚴幢道場神(至)有佛世界微塵數。",
    "X07n0234_006:0654b15": "△三攝德圓滿。",
    "X07n0234_006:0654b16": "皆於過去值無量佛成就願力廣興供養。",
    "X07n0234_006:0654b17": "△五主城神三。初標數辨類。",
    "X07n0234_006:0654b18": "復有佛世界微塵數主城神。",
    "X07n0234_006:0654b19": "表行德防御法城心城故。如摩耶處說。△二列名",
    "X07n0234_006:0654b20": "結數。",
    "X07n0234_006:0654b21": "所謂寶峯光耀主城神(至)有佛世界微塵數。",
    "X07n0234_006:0654b22": "△三攝德圓滿。",
    "X07n0234_006:0654b23": "皆於無量不思議劫嚴淨如來所居宮殿。",
    "X07n0234_006:0654b24": "以己德行。嚴佛宮殿者。一佛殿為所守之最。瑩飾",
    "X07n0234_006:0654c01": "為尊佛故。二主伴善根。互融攝故。三瑩飾自心佛",
    "X07n0234_006:0654c02": "安處故。△六主地神三。初標數辨類。",
    "X07n0234_006:0654c03": "復有佛世界微塵數主地神。",
    "X07n0234_006:0654c04": "表深重願荷負行德故。亦表心地為依持故。△二",
    "X07n0234_006:0654c05": "列名結數。",
    "X07n0234_006:0654c06": "所謂普德淨華主地神(至)有佛世界微塵數。",
    "X07n0234_006:0654c07": "△三攝德圓滿。",
    "X07n0234_006:0654c08": "皆於往昔發深重願常親近諸佛如來同修福業。",
    "X07n0234_006:0654c09": "△七主山神三。初標數辨類。",
    "X07n0234_006:0654c10": "復有無量主山神。",
    "X07n0234_006:0654c11": "通表萬德高勝。性皆閑寂。別表智德最高故。△二",
    "X07n0234_006:0654c12": "列名結數。",
    "X07n0234_006:0654c13": "所謂寶峯開華主山神(至)而為上首其數無量。",
    "X07n0234_006:0654c14": "△三攝德圓滿。",
    "X07n0234_006:0654c15": "皆於諸法得清淨眼。",
    "X07n0234_006:0654c16": "云清淨眼者。名中多有光稱。△八主林神三。初標",
    "X07n0234_006:0654c17": "數辨類。",
    "X07n0234_006:0654c18": "復有不可思議數主林神。",
    "X07n0234_006:0654c19": "表以無漏智。導於眾行。森聳建立故。德中云。皆有",
    "X07n0234_006:0654c20": "可愛光明。△二列名結數。",
    "X07n0234_006:0654c21": "所謂布華如雲主林神(至)而為上首不思議數。",
    "X07n0234_006:0654c22": "△三攝德圓滿。",
    "X07n0234_006:0654c23": "皆有無量可愛光明。",
    "X07n0234_006:0654c24": "△九主藥神三。初標數辨類。",
    "X07n0234_006:0655a01": "復有無量主藥神。",
    "X07n0234_006:0655a02": "表行德伏惑。資益法身。若約利他。則三業不空。如",
    "X07n0234_006:0655a03": "藥樹王故。下德中。性皆離垢。即伏惑去病也。仁慈",
    "X07n0234_006:0655a04": "祐物。即進善補益也。△二列名結數。",
    "X07n0234_006:0655a05": "所謂吉祥主藥神(至)益氣明目主藥神。",
    "X07n0234_006:0655a06": "總名主藥。藥既不同。神神各別。吉祥者。主香茅之",
    "X07n0234_006:0655a07": "類也。清淨光明。謂乳石之流。名稱普聞。如藥樹王",
    "X07n0234_006:0655a08": "雪山忍草等。明見十方。謂眼藥等。約法準之。",
    "X07n0234_006:0655a09": "如是等而為上首其數無量。",
    "X07n0234_006:0655a10": "△三攝德圓滿。",
    "X07n0234_006:0655a11": "性皆離垢仁慈祐物。",
    "X07n0234_006:0655a12": "△十主稼神三。初標數辨類。",
    "X07n0234_006:0655a13": "復有無量主稼神。",
    "X07n0234_006:0655a14": "稼者。樹五穀也。表萬行法味。資益自他。他益稱心",
    "X07n0234_006:0655a15": "故。德中大喜成就。△二列名結數。",
    "X07n0234_006:0655a16": "所謂柔輭勝味主稼神(至)而為上首其數無量。",
    "X07n0234_006:0655a17": "△三攝德圓滿。",
    "X07n0234_006:0655a18": "莫不皆得大喜成就。",
    "X07n0234_006:0655a19": "△十一主河神三。初標數辨類。",
    "X07n0234_006:0655a20": "復有無量主河神。",
    "X07n0234_006:0655a21": "即河伯之流也。表法河流注。潤益羣品。又於生死",
    "X07n0234_006:0655a22": "瀑流。拯彼漂溺。江河淮濟。清濁俱河故。生死法流。",
    "X07n0234_006:0655a23": "此皆神主。△二列名結數。",
    "X07n0234_006:0655a24": "所謂普發迅流主河神(至)而為上首有無量數。",
    "X07n0234_006:0655b01": "△三結德圓滿。",
    "X07n0234_006:0655b02": "皆勤作意利益眾生。",
    "X07n0234_006:0655b03": "勤益生者。謂遇沿流。則平波息浪。逢泝泳則微動",
    "X07n0234_006:0655b04": "輕風。水性之屬。深止而住居。陸行之流。富生而應",
    "X07n0234_006:0655b05": "采。導百川而去害。灌萬頃而開利。為勤作意利益",
    "X07n0234_006:0655b06": "眾生。約所表法。隨意消息。△十二主海神三。初標",
    "X07n0234_006:0655b07": "數辨類。",
    "X07n0234_006:0655b08": "復有無量數海神。",
    "X07n0234_006:0655b09": "即海若之輩。表具含萬德。一一皆深廣也。△二列",
    "X07n0234_006:0655b10": "名結數。",
    "X07n0234_006:0655b11": "所謂出現寶光主海神(至)海潮雷音主海神。",
    "X07n0234_006:0655b12": "三名遠塵離垢者。瑜伽八十六云。現斷煩惱。離故",
    "X07n0234_006:0655b13": "遠塵。彼隨眠。離繫故離垢。今約近事。塵謂塵境。垢",
    "X07n0234_006:0655b14": "即煩惱。六根對境。了彼性空。故曰遠塵。眾惑不行。",
    "X07n0234_006:0655b15": "誠為離垢。心境相藉離垢。由於遠塵。",
    "X07n0234_006:0655b16": "如是等而為上首其數無量。",
    "X07n0234_006:0655b17": "△三攝德圓滿。",
    "X07n0234_006:0655b18": "悉以如來功德大海充滿其身。",
    "X07n0234_006:0655b19": "△十三主水神三。初標數辨類。",
    "X07n0234_006:0655b20": "復有無量主水神。",
    "X07n0234_006:0655b21": "通上河海等水。及雨露霜雪等也。表法水含潤等",
    "X07n0234_006:0655b22": "多義理故。△二列結數。",
    "X07n0234_006:0655b23": "所謂普興雲幢主水神(至)而為上首其數無量。",
    "X07n0234_006:0655b24": "△三攝德圓滿。",
    "X07n0234_006:0655c01": "常勤救護一切眾生而為利益。",
    "X07n0234_006:0655c02": "拯溺為救。濟危為護。謂已溺邪見貪愛水者。救之。",
    "X07n0234_006:0655c03": "將沈者護之。而為利益。即雲雨等潤。發生萬物也。",
    "X07n0234_006:0655c04": "法合可知。△十四主火神三。初標數辨類。",
    "X07n0234_006:0655c05": "復有無數主火神。",
    "X07n0234_006:0655c06": "即宋無忌之流也。以顯知慧火。燒煩惱薪。成熟善",
    "X07n0234_006:0655c07": "品。破無明闇耳。△二列名結數。",
    "X07n0234_006:0655c08": "所謂普光燄藏主火神(至)而為上首不可稱數。",
    "X07n0234_006:0655c09": "△三結德圓滿。",
    "X07n0234_006:0655c10": "皆能示現種種光明令諸眾生熱惱除滅。",
    "X07n0234_006:0655c11": "夫火有二能。一能為益。二能為損。今用益止損。表",
    "X07n0234_006:0655c12": "法亦爾。示慧光以去闇。用益也。除惑苦之熱惱。止",
    "X07n0234_006:0655c13": "損也。△十五主風神三。初標數辨類。",
    "X07n0234_006:0655c14": "復有無量主風神。",
    "X07n0234_006:0655c15": "通表方便無住。無所不摧。別表如下。△三列名結",
    "X07n0234_006:0655c16": "數。",
    "X07n0234_006:0655c17": "所謂無礙光明主風神(至)而為上首其數無量。",
    "X07n0234_006:0655c18": "△三攝德圓滿。",
    "X07n0234_006:0655c19": "皆勤散滅我慢之心。",
    "X07n0234_006:0655c20": "△十六主空神三。初標數辨類。",
    "X07n0234_006:0655c21": "復有無量主空神。",
    "X07n0234_006:0655c22": "表法性空。別即離染。周徧等亦各如名辨。△二列",
    "X07n0234_006:0655c23": "名結數。",
    "X07n0234_006:0655c24": "所謂淨光普照主空神(至)而為上首其數無量。",
    "X07n0234_006:0656a01": "△三攝德圓滿。",
    "X07n0234_006:0656a02": "心皆離垢廣大明潔。",
    "X07n0234_006:0656a03": "若情塵亂起。翳本性空。智日高升。則情雲自卷。空",
    "X07n0234_006:0656a04": "有日。而廓爾無際。智合理。而杳然無涯。故云爾耳。",
    "X07n0234_006:0656a05": "△十七主方神三。初標數辨類。",
    "X07n0234_006:0656a06": "復有無量主方神。",
    "X07n0234_006:0656a07": "即東方青帝等類也。表顯邪正方隅。使行無迷倒。",
    "X07n0234_006:0656a08": "△二列名結數。",
    "X07n0234_006:0656a09": "所謂徧住一切主方神(至)而為上首其數無量。",
    "X07n0234_006:0656a10": "△三攝德圓滿。",
    "X07n0234_006:0656a11": "能以方便普放光明恒照十方相續不絕。",
    "X07n0234_006:0656a12": "身智教光。無不引攝。名普放也。無時不放。所以稱",
    "X07n0234_006:0656a13": "恒。如日周天。故云相續不絕。△十八主夜神三。初",
    "X07n0234_006:0656a14": "標數辨類。",
    "X07n0234_006:0656a15": "復有無量主夜神。",
    "X07n0234_006:0656a16": "表於無明黑暗。生死長夜。導以慧明。令知正路。△",
    "X07n0234_006:0656a17": "二列名結數。",
    "X07n0234_006:0656a18": "所謂普德淨光主夜神(至)而為上首其數無量。",
    "X07n0234_006:0656a19": "△三攝德圓滿。",
    "X07n0234_006:0656a20": "皆勤修習以法為樂。",
    "X07n0234_006:0656a21": "夜分亡寢。是曰勤修。翻彼長迷故。以法為樂。△十",
    "X07n0234_006:0656a22": "九主晝神三。初標數辨類。",
    "X07n0234_006:0656a23": "復有無量主晝神。",
    "X07n0234_006:0656a24": "於晝攝化。顯行德常明也。△二列名結數。",
    "X07n0234_006:0656b01": "所謂示現宮殿主晝神(至)而為上首其數無量。",
    "X07n0234_006:0656b02": "△三攝德圓滿。",
    "X07n0234_006:0656b03": "皆於妙法能生信解恒共精勤嚴飾宮殿。",
    "X07n0234_006:0656b04": "先修正解。後勤正行。有信無解。增長無明。有解無",
    "X07n0234_006:0656b05": "信。還生邪見。信因解淨解籍信深。晝之義也。上來",
    "X07n0234_006:0656b06": "多主器界故。但名神。準梵本。除金剛神。餘皆女神。",
    "X07n0234_006:0656b07": "表慈育故。菩薩同於彼類。以攝眾生。自下攝領有",
    "X07n0234_006:0656b08": "情。皆受王稱。並是丈夫。△第二八部四王眾。文有",
    "X07n0234_006:0656b09": "八段。前四雜類。後四能統是天王。所統是八部。初",
    "X07n0234_006:0656b10": "阿修羅王三。初標數辨類。",
    "X07n0234_006:0656b11": "復有無量阿修羅王。",
    "X07n0234_006:0656b12": "亦云阿素落。梵音楚夏耳。婆沙譯。為非天佛。地論",
    "X07n0234_006:0656b13": "云。天趣所攝。以多行諂媚。無天實行故。曰非天。依",
    "X07n0234_006:0656b14": "阿毗曇。亦鬼趣攝。諂曲覆故。正法念經。鬼畜二攝。",
    "X07n0234_006:0656b15": "以羅睺阿修羅。是獅子子故。伽陀經。天鬼畜攝。具",
    "X07n0234_006:0656b16": "上說故。由此或開六趣。或合為五。多好鬪諍。懷勝",
    "X07n0234_006:0656b17": "負故。或居眾相山中。或居海下。如正法念。說然有",
    "X07n0234_006:0656b18": "大力者。廣修福故。今之修福。有懷勝負諂媚心者。",
    "X07n0234_006:0656b19": "多生其中。△二列名結數。",
    "X07n0234_006:0656b20": "所謂羅睺阿修羅王(至)妙好音聲阿脩羅王。",
    "X07n0234_006:0656b21": "羅睺。此云攝惱。以能將手隱攝日月。令天惱故。二",
    "X07n0234_006:0656b22": "毗摩。此云絲也。質多羅。種種也。謂此王。能以一絲。",
    "X07n0234_006:0656b23": "幻作種種事故。",
    "X07n0234_006:0656b24": "如是等而為上首其數無量。",
    "X07n0234_006:0656c01": "△三攝德圓滿。",
    "X07n0234_006:0656c02": "悉已精勤摧伏我慢及諸煩惱。",
    "X07n0234_006:0656c03": "實者。因果俱慢故。權應偏摧。非不斷餘。故云及也。",
    "X07n0234_006:0656c04": "△二迦樓羅王三。初標數辨類。",
    "X07n0234_006:0656c05": "復有不可思議數迦樓羅王。",
    "X07n0234_006:0656c06": "昔云金翅。正云妙翅。以翅有種種寶色莊嚴故。此",
    "X07n0234_006:0656c07": "就狀翻。若敵對翻。此云大嗉項。以常著龍於嗉中",
    "X07n0234_006:0656c08": "故。此鳥能食魚龍七寶。然鳥及龍。各具四生。謂卵",
    "X07n0234_006:0656c09": "胎濕化。後後勝前前。劣不能食勝。謂卵生鳥。不能",
    "X07n0234_006:0656c10": "食胎等。勝能啗劣。化食四生。如增一辨。以化食化。",
    "X07n0234_006:0656c11": "蹔得充虗。亦表菩薩攝生。故離世間品云。菩薩迦",
    "X07n0234_006:0656c12": "樓羅如意為堅足。乃至搏撮人天龍。安置涅槃岸。",
    "X07n0234_006:0656c13": "△二列名結數。",
    "X07n0234_006:0656c14": "所謂大速疾力迦樓羅王(至)普音廣目迦樓羅王。",
    "X07n0234_006:0656c15": "大速疾力者。增一中說。此鳥食龍。從金剛山頂鐵",
    "X07n0234_006:0656c16": "杈樹下。入海取龍。水未合間。還至本樹。是為速疾。",
    "X07n0234_006:0656c17": "大海處攝持力者。即是攝彼命將盡者食之。而龍",
    "X07n0234_006:0656c18": "受三歸。及袈裟一縷在身。則不可取。菩薩亦爾。如",
    "X07n0234_006:0656c19": "前引離世間品說。又出現云。攝取善根熟眾生。置",
    "X07n0234_006:0656c20": "佛法中。此為命盡。若心有邪歸。斷見所覆則不可",
    "X07n0234_006:0656c21": "取。普觀海者。即周四天下。求命盡龍。",
    "X07n0234_006:0656c22": "如是等而為上首不思議數。",
    "X07n0234_006:0656c23": "△三攝德圓滿。",
    "X07n0234_006:0656c24": "悉已成就大方便力普能救攝一切眾生。",
    "X07n0234_006:0657a01": "大方便力。即雖了眾生空。而能入有。是十力止觀",
    "X07n0234_006:0657a02": "也。普能救攝。即鼓生死大愛海水。取善根熟者。如",
    "X07n0234_006:0657a03": "出現品說。△三緊那羅王三。初標數辨類。",
    "X07n0234_006:0657a04": "復有無量緊那羅王。",
    "X07n0234_006:0657a05": "緊那羅者。此云疑神。謂頂有一角。形乃似人。面極",
    "X07n0234_006:0657a06": "端正。見者生疑。為是人耶。為非人耶。因此立稱。依",
    "X07n0234_006:0657a07": "雜心論。畜生道攝。亦云歌神。以能歌詠。是天帝執",
    "X07n0234_006:0657a08": "法樂神。即四王眷屬。表菩薩示眾生形。而非眾生。",
    "X07n0234_006:0657a09": "常以法樂。娛眾生故。△二列名結數。",
    "X07n0234_006:0657a10": "所謂善慧光明天緊那羅(至)而為上首其數無量。",
    "X07n0234_006:0657a11": "△三攝德圓滿。",
    "X07n0234_006:0657a12": "皆勤精進觀一切法心恒快樂自在游戲。",
    "X07n0234_006:0657a13": "要勤觀察。則得法樂怡神。自他兼樂。為自在游戲。",
    "X07n0234_006:0657a14": "△四摩睺羅伽王三。初標數辨類。",
    "X07n0234_006:0657a15": "復有無量摩睺羅迦王。",
    "X07n0234_006:0657a16": "摩睺羅伽。此云大腹行。即蟒之類。亦表菩薩。偏行",
    "X07n0234_006:0657a17": "一切。而無行也。△二列名結數。",
    "X07n0234_006:0657a18": "所謂善慧摩睺羅伽王(至)而為上首其數無量。",
    "X07n0234_006:0657a19": "△三攝德圓滿。",
    "X07n0234_006:0657a20": "皆勤修習廣大方便令諸眾生永割癡網。",
    "X07n0234_006:0657a21": "此類聾騃故。令方便捨癡。△五夜叉王三。初標數",
    "X07n0234_006:0657a22": "辨類。",
    "X07n0234_006:0657a23": "復有無量夜叉王。",
    "X07n0234_006:0657a24": "初一是北方天王。即毗沙門是也。若從能領。是天",
    "X07n0234_006:0657b01": "眾攝。今從所領為名。然四王各領二部。從一立稱。",
    "X07n0234_006:0657b02": "夜叉。此云輕捷。飛空速疾故。亦云苦活。此天又領",
    "X07n0234_006:0657b03": "一部。名羅剎。此云可畏。△二別名結數。",
    "X07n0234_006:0657b04": "所謂毗沙門夜叉王(至)力壞高山夜叉王。",
    "X07n0234_006:0657b05": "毗沙門者。此云多聞。以福德之名。聞四方故。此一",
    "X07n0234_006:0657b06": "是天。夜叉之王。餘九是夜叉。夜叉即王。雖一是天。",
    "X07n0234_006:0657b07": "又從所領。況九皆夜叉。故非天眾。下三例然。如龍",
    "X07n0234_006:0657b08": "中娑竭羅王。豈是天耶。",
    "X07n0234_006:0657b09": "如是等而為上首其數無量。",
    "X07n0234_006:0657b10": "△三攝德圓滿。",
    "X07n0234_006:0657b11": "皆勤守護一切眾生。",
    "X07n0234_006:0657b12": "此類飛空噉人故。菩薩示為其王。翻加守護。亦令",
    "X07n0234_006:0657b13": "愛見羅剎。不害法身慧命。△六龍王三。初標數辨",
    "X07n0234_006:0657b14": "類。",
    "X07n0234_006:0657b15": "復有無量諸大龍王。",
    "X07n0234_006:0657b16": "亦初一是天。即西方天王。此王主二部。謂龍。及富",
    "X07n0234_006:0657b17": "單那。當單那者。此云熱病鬼也。△二列名結數。",
    "X07n0234_006:0657b18": "所謂毗樓博叉龍王(至)無熱惱龍王。",
    "X07n0234_006:0657b19": "毗樓博叉唐三藏譯云醜目。毗樓醜也。博叉目也。",
    "X07n0234_006:0657b20": "日照三藏譯云。毗。徧也。多也。樓者。具云嚕波。此云",
    "X07n0234_006:0657b21": "色也。博吃叉。此云諸根也。謂眼等諸根。有種種色",
    "X07n0234_006:0657b22": "故。以為名。此不必醜。娑竭羅。此云海也。於大海中。",
    "X07n0234_006:0657b23": "此最尊故。獨得其名。德又迦。舊云多舌。以嗜語故。",
    "X07n0234_006:0657b24": "正云能害。害於所害。德叉者。能害也。迦者。所害也。",
    "X07n0234_006:0657c01": "謂若瞋噓視。人畜皆死也。無熱惱者。即阿耨達池",
    "X07n0234_006:0657c02": "之龍也。諸龍有四熱惱。今皆離故。四熱。至下當釋。",
    "X07n0234_006:0657c03": "智度論云。此龍。是七地菩薩。須彌藏經云。是馬形",
    "X07n0234_006:0657c04": "龍主。又一切龍。總有五種形類。一象形。善住龍王",
    "X07n0234_006:0657c05": "為主。二蛇形。難陀龍王為主。三馬形。阿那婆達多",
    "X07n0234_006:0657c06": "龍王為主。四魚形。婆樓那龍王為主。五蝦蟇形。摩",
    "X07n0234_006:0657c07": "那斯龍王為主。",
    "X07n0234_006:0657c08": "如是等而為上首其數無量。",
    "X07n0234_006:0657c09": "△三攝德圓滿。",
    "X07n0234_006:0657c10": "莫不勤力興雲布雨令諸眾生熱惱消滅。",
    "X07n0234_006:0657c11": "外則雲行雨施。散去炎毒。內則慈雲廣被。法雨普",
    "X07n0234_006:0657c12": "霑。散業惑之熱惱。△七鳩般茶王三。初標數辨類。",
    "X07n0234_006:0657c13": "復有無量鳩槃茶王。",
    "X07n0234_006:0657c14": "初一是南方天王。即毗樓勒叉。此云增長主。謂能",
    "X07n0234_006:0657c15": "令自他。善根增長故。此王更領一部。謂薜茘多。",
    "X07n0234_006:0657c16": "薜茘多者。此云厭魅鬼。餘如音義。△二列名結",
    "X07n0234_006:0657c17": "數。",
    "X07n0234_006:0657c18": "所謂增長鳩槃茶王(至)而為上首其數無量。",
    "X07n0234_006:0657c19": "△三攝德圓滿。",
    "X07n0234_006:0657c20": "皆勤修學無礙法門放大光明。",
    "X07n0234_006:0657c21": "此類。障礙深重故。偏明無礙。自學權實無礙。法界",
    "X07n0234_006:0657c22": "智光。以利眾生。△八乾闥婆王三。初標數辨類。",
    "X07n0234_006:0657c23": "復有無量乾闥婆王。",
    "X07n0234_006:0657c24": "乾闥婆。此云尋香。謂諸樂兒不事生業。但尋諸家",
    "X07n0234_006:0658a01": "飲食香氣即往。設樂求食自活。因此世人。號諸樂",
    "X07n0234_006:0658a02": "人。為乾闥婆。彼能執樂故。以名焉。亦云食香。止十",
    "X07n0234_006:0658a03": "寶山間。食諸香粖。即帝釋執樂神也。帝釋須樂。此",
    "X07n0234_006:0658a04": "王身有相現。提頭賴咤。即東方天王。此云持國。謂",
    "X07n0234_006:0658a05": "護持國王。安眾生故。此從所領為名。更領一部。名",
    "X07n0234_006:0658a06": "毗舍闍。此云噉精氣。謂噉有情及五穀精氣故。△",
    "X07n0234_006:0658a07": "二列名結數。",
    "X07n0234_006:0658a08": "所謂持國乾闥婆王(至)而為上首其數無量。",
    "X07n0234_006:0658a09": "△三攝德圓滿。",
    "X07n0234_006:0658a10": "皆於大法深生信解歡喜愛重勤脩不倦。",
    "X07n0234_006:0658a11": "大法。即大緣起法也。信解故歡喜。深心故愛重。既",
    "X07n0234_006:0658a12": "歡既重。故不替修行。△第三欲色諸天眾。天者。自",
    "X07n0234_006:0658a13": "在義。光明義。清淨義。智論云。天有三種。一人天。謂",
    "X07n0234_006:0658a14": "帝王。二生天。謂欲色等。三淨天。謂佛菩薩第一義",
    "X07n0234_006:0658a15": "天。今通後二。然諸天壽之長短。身之大小。衣服輕",
    "X07n0234_006:0658a16": "重。宮殿勝劣。俱舍十一。及瑜伽等論。起世等經。皆",
    "X07n0234_006:0658a17": "廣辨之。恐繁不敘。文中先有七段。明欲界天。後有",
    "X07n0234_006:0658a18": "五段。明色界天。前中即分為七。初月天子三。初標",
    "X07n0234_006:0658a19": "數辨類。",
    "X07n0234_006:0658a20": "復有無量月天子。",
    "X07n0234_006:0658a21": "月者。缺也。有虧缺故。下面頗胝迦寶水精所成能",
    "X07n0234_006:0658a22": "冷能照。表菩薩得清涼慈。照生死夜。如云菩薩清",
    "X07n0234_006:0658a23": "涼月等。△二列名結數。",
    "X07n0234_006:0658a24": "所謂月天子(至)大威德光明天子。",
    "X07n0234_006:0658b01": "初一是總。雖標總稱。即受別名。下皆準此。",
    "X07n0234_006:0658b02": "如是等而為上首其數無量。",
    "X07n0234_006:0658b03": "△三攝德圓滿。",
    "X07n0234_006:0658b04": "皆勤顯發眾生心寶。",
    "X07n0234_006:0658b05": "水珠見月。則流潤發光。淨心遇緣。則慈流智發。生",
    "X07n0234_006:0658b06": "了既發正因顯然。生由性成。則了非外入。生與不",
    "X07n0234_006:0658b07": "生無二。發乃發其本心故。顯發雙辨。△二日天子",
    "X07n0234_006:0658b08": "三。初標數辨類。",
    "X07n0234_006:0658b09": "復有無量日天子。",
    "X07n0234_006:0658b10": "日者實也。常充實故。下面亦頗胝迦寶火精所成。",
    "X07n0234_006:0658b11": "能熱能照。表菩薩智照故。又日以陽德。月以陰靈。",
    "X07n0234_006:0658b12": "一能破暗。表根本破惑。一能清涼。表後得益物。又",
    "X07n0234_006:0658b13": "依寶性論。法日有四。一破暗如慧。二照現如智。三",
    "X07n0234_006:0658b14": "輪淨如解脫。四上三不相離。如同法界也。△二列",
    "X07n0234_006:0658b15": "名結數。",
    "X07n0234_006:0658b16": "所謂日天子(至)普光明天子。",
    "X07n0234_006:0658b17": "可畏敬幢者。為惡者畏其照明。為善者敬其辨業。",
    "X07n0234_006:0658b18": "以斯超出故。以名幢。",
    "X07n0234_006:0658b19": "如是等而為上首其數無量。",
    "X07n0234_006:0658b20": "△三攝德圓滿。",
    "X07n0234_006:0658b21": "皆勤修習利益眾生增其善根。",
    "X07n0234_006:0658b22": "居者辨業。成就本行等利益也。生長穀稼。開敷覺",
    "X07n0234_006:0658b23": "華等。為增長善根。如出現品。△三三十三天王三。",
    "X07n0234_006:0658b24": "初標數辨類。",
    "X07n0234_006:0658c01": "復有無量三十三天王。",
    "X07n0234_006:0658c02": "佛地論等皆言。妙高山四面。各有八大天王。帝釋",
    "X07n0234_006:0658c03": "居中。故有三十三也。下釋天名。皆依佛地。△二列",
    "X07n0234_006:0658c04": "名結數。",
    "X07n0234_006:0658c05": "所謂釋迦因陀羅天王(至)自在光明能覺悟天王。",
    "X07n0234_006:0658c06": "釋迦。能也。因陀羅。主也。具足應云釋迦提桓因陀",
    "X07n0234_006:0658c07": "羅提桓天也。即云能天主。撫育勸善。能為天主故。",
    "X07n0234_006:0658c08": "更有異釋。如音義說。",
    "X07n0234_006:0658c09": "如是等而為上首其數無量。",
    "X07n0234_006:0658c10": "△三攝德圓滿。",
    "X07n0234_006:0658c11": "皆勤發起一切世間廣大之業。",
    "X07n0234_006:0658c12": "發起廣大業者。令修普賢行故。以此天居地天之",
    "X07n0234_006:0658c13": "頂。總御四洲。雖勝事頗多。猶懼修羅之敵。若修善",
    "X07n0234_006:0658c14": "者眾。則天侶增威。苟為惡者多。則諸天減少。故多",
    "X07n0234_006:0658c15": "好勸發。況受佛付屬。大權應為。至如堅常啼之心。",
    "X07n0234_006:0658c16": "施雪山之偈。成尸毗大行。破盧志巨慳。談般若於",
    "X07n0234_006:0658c17": "善法堂中。揚大教於如來會下等。皆是發起廣大",
    "X07n0234_006:0658c18": "業也。△四須夜摩天三。初標數辨類。",
    "X07n0234_006:0658c19": "復有無量須夜摩天王。",
    "X07n0234_006:0658c20": "須者。善也妙也夜摩時也。具云善時分天。論云。隨",
    "X07n0234_006:0658c21": "時受樂。故名時分。又大集經。此天用蓮華開合。以",
    "X07n0234_006:0658c22": "明晝夜。又云。赤蓮華開為晝。白蓮華開為夜。故云",
    "X07n0234_006:0658c23": "時分也。隨此時別。受樂亦殊故。論云隨時受樂也。",
    "X07n0234_006:0658c24": "△二列名結數。",
    "X07n0234_006:0659a01": "所謂善時分天王(至)而為上首其數無量。",
    "X07n0234_006:0659a02": "△三攝德圓滿。",
    "X07n0234_006:0659a03": "皆勤修習廣大善根心恒喜足。",
    "X07n0234_006:0659a04": "喜足在於第四。今慕上而修。△五兜率天王三。初",
    "X07n0234_006:0659a05": "標數辨類。",
    "X07n0234_006:0659a06": "復有不可思議數兜率陀天王。",
    "X07n0234_006:0659a07": "兜率陀。此云喜足。論云後身菩薩。於彼教化。多修",
    "X07n0234_006:0659a08": "喜足之行故。得少意悅為喜。更不求餘為足。△二",
    "X07n0234_006:0659a09": "列名結數。",
    "X07n0234_006:0659a10": "所謂知足天王(至)而為上首不思議數。",
    "X07n0234_006:0659a11": "△三攝德圓滿。",
    "X07n0234_006:0659a12": "皆勤念持一切諸佛所有名號。",
    "X07n0234_006:0659a13": "彼天。是諸佛上生之處故。令脩念佛三昧也。召體",
    "X07n0234_006:0659a14": "曰名。響頒人天為號。通號別號。皆悉念也。不計一",
    "X07n0234_006:0659a15": "方。故云一切。以諸如來同一法界。體德均故。念即",
    "X07n0234_006:0659a16": "明記而慧逾增。持而不忘故無間斷。以佛為境。何",
    "X07n0234_006:0659a17": "五塵之能惑哉。△六化樂天王三。初標數辨類。",
    "X07n0234_006:0659a18": "復有無量化樂天王。",
    "X07n0234_006:0659a19": "論云。樂自變化。作諸樂具。以自娛樂。又但受自所",
    "X07n0234_006:0659a20": "化樂。不犯他故。名為善化也。變謂轉變。轉麤為妙。",
    "X07n0234_006:0659a21": "化謂化現。無而忽有。△二列名結數。",
    "X07n0234_006:0659a22": "所謂善變化天王(至)而為上首其數無量。",
    "X07n0234_006:0659a23": "△三攝德圓滿。",
    "X07n0234_006:0659a24": "皆勤調伏一切眾生令得解脫。",
    "X07n0234_006:0659b01": "以出世化。故得解脫。△七他化自在天王三。初標",
    "X07n0234_006:0659b02": "數辨類。",
    "X07n0234_006:0659b03": "復有無數他化自在天王。",
    "X07n0234_006:0659b04": "論云。令他化作樂具。以自娛樂。顯己自在故。△二",
    "X07n0234_006:0659b05": "列名結數。",
    "X07n0234_006:0659b06": "所謂得自在天王(至)因陀羅力妙莊嚴光明天王。",
    "X07n0234_006:0659b07": "寂靜境門者。境為入理之處。即是門也。根無躁動",
    "X07n0234_006:0659b08": "故稱寂靜。根即門也。根無取著。方見境空。合為門",
    "X07n0234_006:0659b09": "也。故鴦掘經云。明見來入門。具足無減修。",
    "X07n0234_006:0659b10": "如是等而為上首其數無量。",
    "X07n0234_006:0659b11": "△三攝德圓滿。",
    "X07n0234_006:0659b12": "皆勤修習自在方便廣大法門。",
    "X07n0234_006:0659b13": "物我自在。即廣大法門。△第二色界諸天。眾有五",
    "X07n0234_006:0659b14": "眾。以第四禪有二眾故。然四靜慮。攝天多少。下經",
    "X07n0234_006:0659b15": "頻列。至十藏品。當會釋之。多依十八。初二三禪。各",
    "X07n0234_006:0659b16": "攝三天。皆舉最上。以勝攝劣故。但列一下文說頌。",
    "X07n0234_006:0659b17": "徧觀諸天。第四靜慮。自攝九天。上五小乘聖居。非",
    "X07n0234_006:0659b18": "此正被異生位中。廣果至極故。今列之。大自在天。",
    "X07n0234_006:0659b19": "三千界主。所以別列。初大梵天王眾三。初標數辨",
    "X07n0234_006:0659b20": "類。",
    "X07n0234_006:0659b21": "復有不可數大梵天王。",
    "X07n0234_006:0659b22": "佛地論云。離欲寂靜。故名為梵。具云梵摩。此云清",
    "X07n0234_006:0659b23": "潔寂靜。謂創離欲染。故名清潔。得根本定。名為寂",
    "X07n0234_006:0659b24": "靜。△二列名結數。",
    "X07n0234_006:0659c01": "所謂尸棄天王(至)悅意海音天王。",
    "X07n0234_006:0659c02": "尸棄。此云持髻。謂此梵王。項有肉髻。似螺形故。亦",
    "X07n0234_006:0659c03": "名螺髻。或云火頂。以火災至此故。貌如童子。身白",
    "X07n0234_006:0659c04": "銀色。衣金色衣。禪悅為食。",
    "X07n0234_006:0659c05": "如是等而為上首不可稱數。",
    "X07n0234_006:0659c06": "△三攝德圓滿。",
    "X07n0234_006:0659c07": "皆具大慈憐愍眾生舒光普照令其快樂。",
    "X07n0234_006:0659c08": "本修慈心。得生梵世。等流相續。還慜眾生。好請轉",
    "X07n0234_006:0659c09": "法故。智光照物。不為汙行故。身光發揮。若有遇之。",
    "X07n0234_006:0659c10": "身心悅樂。△二光音天三。初標數辨類。",
    "X07n0234_006:0659c11": "復有無量光音天王。",
    "X07n0234_006:0659c12": "二禪第三天也。智論亦云。第二禪通名光音。彼天",
    "X07n0234_006:0659c13": "語時。口出淨光故。有云。彼無尋伺。言語亦無。用光",
    "X07n0234_006:0659c14": "當語。故名光音。瑜伽。名極光淨。謂淨光徧照自他",
    "X07n0234_006:0659c15": "處故。△二列名結數。",
    "X07n0234_006:0659c16": "所謂可愛樂光明天王(至)而為上首其數無量。",
    "X07n0234_006:0659c17": "△三攝德圓滿。",
    "X07n0234_006:0659c18": "皆住廣大寂靜喜樂無礙法門。",
    "X07n0234_006:0659c19": "定生喜樂。離尋伺故。得寂靜名。然凡得之。捨動求",
    "X07n0234_006:0659c20": "靜故。非廣大味定之喜。非無礙法。今菩薩。即動而",
    "X07n0234_006:0659c21": "靜。不散不味。是為廣大無礙法門也。△三徧淨天",
    "X07n0234_006:0659c22": "三。初標數辨類。",
    "X07n0234_006:0659c23": "復有無量徧淨天王。",
    "X07n0234_006:0659c24": "此天。離喜身心徧淨故。△二列名結數。",
    "X07n0234_006:0660a01": "所謂清淨名稱天王(至)而為上首其數無量。",
    "X07n0234_006:0660a02": "△三攝德圓滿。",
    "X07n0234_006:0660a03": "悉已安住廣大法門於諸世間勤作利益。",
    "X07n0234_006:0660a04": "身心徧淨。未為廣大。物我無二。普益世間。方為廣",
    "X07n0234_006:0660a05": "大也四廣果天三。初標數辨類。",
    "X07n0234_006:0660a06": "復有無量廣果天王。",
    "X07n0234_006:0660a07": "即第四禪。第三天於異生善果此最廣故。所有功",
    "X07n0234_006:0660a08": "德。勝下三故。△二列名結數。",
    "X07n0234_006:0660a09": "所謂愛樂法光明幢天王(至)而為上首其數無量。",
    "X07n0234_006:0660a10": "△三攝德圓滿。",
    "X07n0234_006:0660a11": "莫不皆以寂靜之法而為宮殿安住其中。",
    "X07n0234_006:0660a12": "此天。離八災患。世中最寂。今以實智。住本寂之宮。",
    "X07n0234_006:0660a13": "△五大自在天三。初標數辨類。",
    "X07n0234_006:0660a14": "無有無數大自在天王。",
    "X07n0234_006:0660a15": "梵云摩醯首羅。是也。於三千界最自在故。智論第",
    "X07n0234_006:0660a16": "二云。此天。有八臂三目。乘白牛。執白拂。一念之間。",
    "X07n0234_006:0660a17": "能知大千雨滴。下經同此。智論第一。過五淨居。有",
    "X07n0234_006:0660a18": "十住菩薩住所。亦詺淨居。號大自在天王。又三乘",
    "X07n0234_006:0660a19": "中。立此為淨土。是報身所居。約實但是第十地菩",
    "X07n0234_006:0660a20": "薩。攝報之果多作彼王耳。△二列名結數。",
    "X07n0234_006:0660a21": "所謂妙燄海天王(至)而為上首不可稱數。",
    "X07n0234_006:0660a22": "△三攝德圓滿。",
    "X07n0234_006:0660a23": "皆勤觀察無相之法所行平等。",
    "X07n0234_006:0660a24": "三千界頂。非無相不超。非離相求故。所行平等。然",
    "X07n0234_006:0660b01": "上釋名歎德。多從義便。以順類殊。若約實德。無不",
    "X07n0234_006:0660b02": "互有。皆可虗求。",
    "X07n0234_006:0660b04": "大方廣佛華嚴經疏卷第六"
}