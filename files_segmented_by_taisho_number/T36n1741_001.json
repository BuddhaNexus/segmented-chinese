{
    "T36n1741_001:1011c02": "No. 1741 [cf. No. 279]",
    "T36n1741_001:1011c03": "華嚴經決疑論序華嚴經決疑論序",
    "T36n1741_001:1011c05": "東方山逝多林寺比丘照明撰",
    "T36n1741_001:1011c06": "北京李長者，皇枝也，諱通玄。性稟天聰，智",
    "T36n1741_001:1011c07": "慧明簡，學非常師，事不可測。留情易道，妙",
    "T36n1741_001:1011c08": "盡精微，放曠林泉，遠於城市，實曰王孫，有同",
    "T36n1741_001:1011c09": "捨國。年過四十，絕覽外書，在則天朝即傾心",
    "T36n1741_001:1011c10": "《華嚴經》，尋諸古德義疏，掩卷歎曰：「經文浩博，",
    "T36n1741_001:1011c11": "義疏多家。惜哉後學，尋文不暇，豈更修行？」幸",
    "T36n1741_001:1011c12": "會《華嚴》新譯，義理圓備，遂考經八十卷，搜括",
    "T36n1741_001:1011c13": "微旨、開點義門，上下科節，成四十卷《華嚴新",
    "T36n1741_001:1011c14": "論》。猶慮時俗機淺，又釋《決疑論》四卷，又《略釋》",
    "T36n1741_001:1011c15": "一卷，又釋《解迷顯智成悲十明論》一卷。至於",
    "T36n1741_001:1011c16": "《十玄六相》、《百門義海》、《普賢行門》、《華嚴觀》，及",
    "T36n1741_001:1011c17": "諸詩賦，竝傳於世。恐寒暑遷謝、代變風移，略",
    "T36n1741_001:1011c18": "敘見聞，用傳知己。起自開元七年，遊東方山，",
    "T36n1741_001:1011c19": "隱淪述論，終在開元十八年三月二十八日",
    "T36n1741_001:1011c20": "卒。時夜半山林震驚，群鳥亂鳴、百獸奔走，白",
    "T36n1741_001:1011c21": "光從頂而出，直上衝天，在於右近道俗，無不",
    "T36n1741_001:1011c22": "哀嗟。識者議曰：「惟西域淨名、遍行是其流，此",
    "T36n1741_001:1011c23": "方孔、老非其類。影響文殊、普賢之幻有也。」照",
    "T36n1741_001:1011c24": "明親承訓授，屢得旨蒙。見其殂𣧩，嗟夫聖人",
    "T36n1741_001:1011c25": "去世，思望不及。時因訪道君子，詢余先聖之",
    "T36n1741_001:1011c26": "始末，不敢不言，謹序之爾。時大曆庚戌秋七",
    "T36n1741_001:1011c27": "月八日述。"
}