{
    "T36n1741_001:1011c03": "華嚴經決疑論序",
    "T36n1741_001:1011c05": "東方山逝多林寺比丘照明撰",
    "T36n1741_001:1011c06": "北京李長者皇枝也。諱通玄。性稟天聰。智",
    "T36n1741_001:1011c07": "慧明簡。學非常師。事不可測。留情易道。妙",
    "T36n1741_001:1011c08": "盡精微。放曠林泉。遠於城市。實曰王孫。有同",
    "T36n1741_001:1011c09": "捨國。年過四十。絕覽外書。在則天朝。即傾心",
    "T36n1741_001:1011c10": "華嚴經。尋諸古德義疏。掩卷歎曰。經文浩博。",
    "T36n1741_001:1011c11": "義疏多家。惜哉後學。尋文不暇。豈更修行。幸",
    "T36n1741_001:1011c12": "會華嚴新譯義理圓備。遂考經八十卷。搜括",
    "T36n1741_001:1011c13": "微旨。開點義門。上下科節。成四十卷華嚴新",
    "T36n1741_001:1011c14": "論。猶慮時俗機淺。又釋決疑論四卷。又略釋",
    "T36n1741_001:1011c15": "一卷。又釋解迷顯智成悲十明論一卷。至於",
    "T36n1741_001:1011c16": "十玄六相。百門義海。普賢行門。華嚴觀。及",
    "T36n1741_001:1011c17": "諸詩賦。竝傳於世。恐寒暑遷謝。代變風移。略",
    "T36n1741_001:1011c18": "敘見聞。用傳知己。起自開元七年。遊東方山。",
    "T36n1741_001:1011c19": "隱淪述論。終在開元十八年三月二十八日",
    "T36n1741_001:1011c20": "卒。時夜半山林震驚。群鳥亂鳴。百獸奔走。白",
    "T36n1741_001:1011c21": "光從頂而出。直上衝天。在於右近。道俗無不",
    "T36n1741_001:1011c22": "哀嗟。識者議曰。惟西域淨名遍行是其流。此",
    "T36n1741_001:1011c23": "方孔老非其類。影響文殊普賢之幻有也。照",
    "T36n1741_001:1011c24": "明親承訓授。屢得旨蒙。見其殂終。嗟夫聖人",
    "T36n1741_001:1011c25": "去世。思望不及。時因訪道君子。詢余先聖之",
    "T36n1741_001:1011c26": "始末。不敢不言。謹序之。爾時大曆庚戌秋七",
    "T36n1741_001:1011c27": "月八日述。",
    "T36n1741_001:1012a02": "略釋新華嚴經修行次第決疑論",
    "T36n1741_001:1012a03": "卷一之上",
    "T36n1741_001:1012a05": "大唐北京李通玄撰",
    "T36n1741_001:1012a06": "夫大方廣佛華嚴經者。是一乘圓教佛果之",
    "T36n1741_001:1012a07": "門。佛果者體無成壞。以化眾生故。示現自成",
    "T36n1741_001:1012a08": "正覺。佛果之樣。舉自五位因果。及攝化境界。",
    "T36n1741_001:1012a09": "報得莊嚴。示與後人。令其發志。依法倣學。令",
    "T36n1741_001:1012a10": "修行者所歸不疑。若不曉解發心初因。如何",
    "T36n1741_001:1012a11": "發意修其成佛之道。設畏罪修福。及息妄住",
    "T36n1741_001:1012a12": "心。及願生淨土。乃至二乘得果。永超三界。且",
    "T36n1741_001:1012a13": "是求自免苦之心。未有以十方三塗人天苦",
    "T36n1741_001:1012a14": "道。及自心之境。便成智境。與一切眾生。及以",
    "T36n1741_001:1012a15": "諸佛同一智海之門。三乘之流。但且說空破",
    "T36n1741_001:1012a16": "有。說一切眾生。有自性清淨。又說三千大千",
    "T36n1741_001:1012a17": "世界。為一佛報境。又云無數劫修菩薩行成",
    "T36n1741_001:1012a18": "佛。又說他方有淨土。此間是穢土。皆是隨情",
    "T36n1741_001:1012a19": "接引。皆是化城。非真實說。此一乘智境。皆非",
    "T36n1741_001:1012a20": "邊量。云十佛剎微塵數身土交參。意明。如虛",
    "T36n1741_001:1012a21": "空無盡無限。智境相入故。化儀利物皆如是",
    "T36n1741_001:1012a22": "故。三世劫量。無去無來。無時可遷。不見三",
    "T36n1741_001:1012a23": "世。不見世間。及以眾生。不見成佛。及不成",
    "T36n1741_001:1012a24": "佛。不見有佛處。無佛處。亦無正法像法。末法",
    "T36n1741_001:1012a25": "時分法故。但以自性普光明無作大智如虛",
    "T36n1741_001:1012a26": "空。平等無作大悲。住眾生見。應根利物。而無",
    "T36n1741_001:1012a27": "失時。無所造作法。如是故智由三昧觀照迷",
    "T36n1741_001:1012a28": "解顯得。不是修成。悲由願興。不是自然。以願",
    "T36n1741_001:1012a29": "興成。功終願廢。五位之中。十住第八。十行第",
    "T36n1741_001:1012b01": "八。十迴向第八。十地第八。分分無功。智悲",
    "T36n1741_001:1012b02": "任運利物故。皆至等覺。方終智悲道滿。時亦",
    "T36n1741_001:1012b03": "不改。法亦不移。但為住熟不同。時法元來不",
    "T36n1741_001:1012b04": "異。如三乘一乘境界殊別。事廣難量。今但略",
    "T36n1741_001:1012b05": "敘紀綱。廣申難盡。意令行者順轍。不枉其功。",
    "T36n1741_001:1012b06": "於此一部之經。略立十門。以知進修之軌。望",
    "T36n1741_001:1012b07": "得免其未得識過歸真。約立十門者。",
    "T36n1741_001:1012b08": "一舉佛自果。勸修生信門。二自己發心。信解",
    "T36n1741_001:1012b09": "修行門。三以定該含古今三世門。四入佛果",
    "T36n1741_001:1012b10": "位。現障成位門。五明自行所及。至果成佛門。",
    "T36n1741_001:1012b11": "六明自成佛果。普賢恒行門。七明成佛果滿。",
    "T36n1741_001:1012b12": "一切皆成法界門。八以佛果法利益人間俗眾",
    "T36n1741_001:1012b13": "門。九令世間人及龍。勸修入法。信心修行因",
    "T36n1741_001:1012b14": "果同時門。十至妙峯山。入位舉行修行門。",
    "T36n1741_001:1012b15": "第一舉佛自果。勸修生信門者。即初會中六",
    "T36n1741_001:1012b16": "品經是。六品經者。一世主妙嚴品。明示成正",
    "T36n1741_001:1012b17": "覺。表如來覺道。及智身周遍。經云。於一切法",
    "T36n1741_001:1012b18": "成最正覺。又十方世界一切人天中俱時出",
    "T36n1741_001:1012b19": "現。經自有文。經云始成正覺者。三世長短執",
    "T36n1741_001:1012b20": "盡。契無古今。名之為始。智現相盡。名之為",
    "T36n1741_001:1012b21": "成。以理智大悲。三法同體。名之為正。達悟心",
    "T36n1741_001:1012b22": "境。一切無明。便成大智。普照十方。都無所",
    "T36n1741_001:1012b23": "得。名之為覺。自成此道。名之為成。餘義論",
    "T36n1741_001:1012b24": "本具言。第二現相品。如來口中放光十方告",
    "T36n1741_001:1012b25": "眾。知佛成正覺。令眾咸集。此明如來語業。及",
    "T36n1741_001:1012b26": "音聲周遍。第三普賢三昧品。明如來體用行",
    "T36n1741_001:1012b27": "門周遍。第四世界成就品。明如來身行周遍。",
    "T36n1741_001:1012b28": "如世界成就品。一一世界海。有世界微塵數",
    "T36n1741_001:1012b29": "所依住。或方或圓。或非方或非圓。無量差別。",
    "T36n1741_001:1012c01": "或如水漩流形。或如山焰形。如是無量無數。",
    "T36n1741_001:1012c02": "依住形狀差別。皆無量同虛空。如來行皆周",
    "T36n1741_001:1012c03": "遍。悉有如來轉法輪。一一眾生。前而皆遍至。",
    "T36n1741_001:1012c04": "化無失時。明如來行業國土。及化生國土。及",
    "T36n1741_001:1012c05": "同行周遍。第五華藏世界品。明如來智悲圓",
    "T36n1741_001:1012c06": "滿。報得功德莊嚴周遍。其此華藏莊嚴世界",
    "T36n1741_001:1012c07": "海。有須彌山。微塵數風輪所持。其風輪都舉",
    "T36n1741_001:1012c08": "次第。有十二重所持。其上莊嚴差別。此十二",
    "T36n1741_001:1012c09": "重風輪。以明十地通等妙二覺。於中所有願",
    "T36n1741_001:1012c10": "行所成。皆是十地初心。欣求佛果。大願力所",
    "T36n1741_001:1012c11": "起。略言有須彌山微塵數風輪。皆以大願為",
    "T36n1741_001:1012c12": "風輪體。於中報得莊嚴。以從行生。以行由願",
    "T36n1741_001:1012c13": "起。還以大願風所持行上功德。以明果不虛",
    "T36n1741_001:1012c14": "來。是故普賢云。如是華藏莊嚴世界海。皆由",
    "T36n1741_001:1012c15": "普賢願力起。以普賢是差別智上行。以明行",
    "T36n1741_001:1012c16": "由願生。其實而論願海無盡。略言須彌山以",
    "T36n1741_001:1012c17": "為塵體者。以表初地欣修十地。及等妙二位。",
    "T36n1741_001:1012c18": "一終願也。總收無盡之大願。如四弘大願也。",
    "T36n1741_001:1012c19": "通收無盡大願。以少該多如經云。如來以親",
    "T36n1741_001:1012c20": "近不可說世界微塵數佛。一一佛所。淨修世",
    "T36n1741_001:1012c21": "界海微塵數願。廣如經說。如此風輪上。持一",
    "T36n1741_001:1012c22": "大香水海。大香水海中。有大蓮華藏世界海。",
    "T36n1741_001:1012c23": "此大蓮華藏世界海中。有十不可說佛剎微",
    "T36n1741_001:1012c24": "塵數香水海。一一海中。皆有世界種。安住其",
    "T36n1741_001:1012c25": "中。一一世界種。復有不可說佛剎微塵數世",
    "T36n1741_001:1012c26": "界。如天帝網分布而住。此中有香水海。名無",
    "T36n1741_001:1012c27": "邊妙華光。以現一切菩薩形。摩尼寶王幢為",
    "T36n1741_001:1012c28": "底。出大蓮華。名一切香摩尼王莊嚴。有世界",
    "T36n1741_001:1012c29": "種。而住其上。此一世界上下安立二十重。從",
    "T36n1741_001:1013a01": "下向上。漸倍增廣。一一重中。皆有佛果名號。",
    "T36n1741_001:1013a02": "具在經說。以明十地昇進。一地中有正有向。",
    "T36n1741_001:1013a03": "兩位各有因果。報得漸漸。廣大殊勝。以此向",
    "T36n1741_001:1013a04": "上。漸漸增廣。重重中皆有佛果名號者。以明",
    "T36n1741_001:1013a05": "隨位昇進因果。佛號也。十地中二十重世界。",
    "T36n1741_001:1013a06": "二十箇佛果名號。皆是一根本普光明智中。",
    "T36n1741_001:1013a07": "隨位昇進立名。無別體也。如一大蓮華。都含",
    "T36n1741_001:1013a08": "不可說佛剎。微塵數香水海。及世界種者。是",
    "T36n1741_001:1013a09": "一佛之報境。以智境無限。攝化利生無限。還",
    "T36n1741_001:1013a10": "報境莊嚴亦無限。如近金剛輪圍山邊。四周",
    "T36n1741_001:1013a11": "有十世界種。上下各有四重世界者。以明四",
    "T36n1741_001:1013a12": "攝法四無量心。攝化眾生之極。盡無限心報",
    "T36n1741_001:1013a13": "生故。皆明報果。皆有因緣。果不虛來。且如是",
    "T36n1741_001:1013a14": "略知。廣在經文及大論中。第六毘盧遮那品。",
    "T36n1741_001:1013a15": "明舉古佛之果。表今古同法。令生信種。不疑",
    "T36n1741_001:1013a16": "古無今有者不可信。以此品經法。令發菩提",
    "T36n1741_001:1013a17": "心者。倣而學之。又初世主妙嚴品中。十箇普",
    "T36n1741_001:1013a18": "賢眾海。月光等十箇別名眾。明以普遍別。方",
    "T36n1741_001:1013a19": "成普義。通神天等眾。有五十眾。是佛以五位",
    "T36n1741_001:1013a20": "攝生之眾。又示現入法。入即齊佛所知。以明",
    "T36n1741_001:1013a21": "修行者。入佛知見故。不令錯修。如經具明。此",
    "T36n1741_001:1013a22": "無相法身。根本智。差別智。三法是一根本智",
    "T36n1741_001:1013a23": "之無相無作神用之源。皆遍周法界虛空界",
    "T36n1741_001:1013a24": "也。此一部經。以文殊師利。此云妙德。明無相",
    "T36n1741_001:1013a25": "法身智慧門。毘盧遮那佛。此云種種光明遍",
    "T36n1741_001:1013a26": "照。以根本智光。遍照種種眾生。同行濟生。名",
    "T36n1741_001:1013a27": "曰普賢。無相法身。明成普賢大悲之行。處世",
    "T36n1741_001:1013a28": "間而不染也。根本智明。神性光明。自無體性",
    "T36n1741_001:1013a29": "根本之相。善知一切眾生業也根種。悉皆",
    "T36n1741_001:1013b01": "明了。名之差別智。此三法是一體性。初發心",
    "T36n1741_001:1013b02": "者。皆須以禪定觀照助顯。方便發起令明。以",
    "T36n1741_001:1013b03": "此信心之後。安立五位之法。進修之行。治此",
    "T36n1741_001:1013b04": "三法。漸漸令明。修行者。常以此文殊師利。毘",
    "T36n1741_001:1013b05": "盧遮那。普賢三法。為始終之體。如修道者。雖",
    "T36n1741_001:1013b06": "有擬成佛之意。多有滯一法。不知進修之路。",
    "T36n1741_001:1013b07": "以迷情固守。不求勝道。少得為足。是故此初",
    "T36n1741_001:1013b08": "會中。有此三法六遍周義。初發心者。一一遍",
    "T36n1741_001:1013b09": "知法則也。立志作意。一似佛所行。行之樣萬",
    "T36n1741_001:1013b10": "成信心。此是信他佛所行之樣。以成自己信",
    "T36n1741_001:1013b11": "心。自己信心。如下第二會。普光明殿中自明",
    "T36n1741_001:1013b12": "也。此初會中言神。言八部鬼王。言天王。總有",
    "T36n1741_001:1013b13": "五十眾。明如來自行。五位眾。因果行門。覆蔭",
    "T36n1741_001:1013b14": "遍周。以明智業如虛空。無色無形。而大用遍",
    "T36n1741_001:1013b15": "周。不往而速。不來而至。不作而用。應物而成",
    "T36n1741_001:1013b16": "功。號之為神。體淨無垢。非質礙所留。隱現自",
    "T36n1741_001:1013b17": "在。號之為天。以智於生死利物。一念而十方",
    "T36n1741_001:1013b18": "遍知。同異差別無作性。應物而用得自在。號",
    "T36n1741_001:1013b19": "之為王。王者自在義。以如來身行遍周。同天",
    "T36n1741_001:1013b20": "同人。乃至十方六道。悉皆遍利遍益。而非天",
    "T36n1741_001:1013b21": "非人。非鬼神之神。以明智之神用覆蔭遍。故",
    "T36n1741_001:1013b22": "上略明佛五位。因果報境行門。令初發志趣",
    "T36n1741_001:1013b23": "求。擬成佛者。一如佛所行之法。然後以大願",
    "T36n1741_001:1013b24": "力。起於一切善法。禪定觀照。無疲勞心。久住",
    "T36n1741_001:1013b25": "生死。無疲勞心。達取無明癡愛。便為智海。",
    "T36n1741_001:1013b26": "無疲勞心。常於生死大海。便為大智大慈悲",
    "T36n1741_001:1013b27": "海。不出不沒。無疲勞心。一似佛所行之行。當",
    "T36n1741_001:1013b28": "建是意。方可發菩提心。自信自心。佛果所修",
    "T36n1741_001:1013b29": "行行之法樣。如下方明。若能於此一乘佛果。",
    "T36n1741_001:1013c01": "起如是趣求。志願力得不退。志願力猶如虛",
    "T36n1741_001:1013c02": "空。無有退動。當知是人。超過聲聞緣覺。淨土",
    "T36n1741_001:1013c03": "菩薩之地。彼三乘中。皆有厭生死之心。不達",
    "T36n1741_001:1013c04": "生死無明。本唯智境。自求樂果。無有大智大",
    "T36n1741_001:1013c05": "慈悲心。故於一乘法界外。別求小果。避生死",
    "T36n1741_001:1013c06": "苦。二乘且以禪定三昧觀照力。超三界現行",
    "T36n1741_001:1013c07": "之業。自化其火。燒分段身。同太虛空。智悲永",
    "T36n1741_001:1013c08": "絕。有貪三昧者。經劫不覺頭上打鼓。不復聞",
    "T36n1741_001:1013c09": "聲。淨土菩薩。厭患生死。往生淨土。見佛聞",
    "T36n1741_001:1013c10": "法。無大悲心。且受自樂。後當迴向。此皆迷",
    "T36n1741_001:1013c11": "自無明本是大智。而於小道別有所求。於維",
    "T36n1741_001:1013c12": "摩法華經中。皆迴此果。經中具說。不可再言。",
    "T36n1741_001:1013c13": "是故能於生死海。成大智境。能行大慈悲。不",
    "T36n1741_001:1013c14": "出不沒者。初發心時。能超三乘出世之業果",
    "T36n1741_001:1013c15": "故。如此經下文。賢首品具明。經云有以三千",
    "T36n1741_001:1013c16": "大千界。頂戴一劫。身不動。彼之所作未為",
    "T36n1741_001:1013c17": "難。信是法者乃為難。有以手擎十佛剎。盡於",
    "T36n1741_001:1013c18": "一劫。空中住。彼之所作未為難。能信此法乃",
    "T36n1741_001:1013c19": "為難。十剎塵數眾生所。悉施樂具。經一劫彼",
    "T36n1741_001:1013c20": "之福德未為勝。信此法者為最勝。十剎塵數",
    "T36n1741_001:1013c21": "如來所。悉皆承事。經一劫。若於此品能誦持。",
    "T36n1741_001:1013c22": "其福最勝過於彼。時賢首菩薩說此偈已。十",
    "T36n1741_001:1013c23": "方世界。六返震動。魔宮隱蔽。惡道休息。十方",
    "T36n1741_001:1013c24": "諸佛。普現其前。各以右手而摩賢首菩薩頂。",
    "T36n1741_001:1013c25": "同聲讚言。善哉善哉快說此法。我等一切悉",
    "T36n1741_001:1013c26": "皆隨喜。為明賢首菩薩說。能信此法者。真實",
    "T36n1741_001:1013c27": "心相契當故。感應及福德業如是故。如經廣",
    "T36n1741_001:1013c28": "明。又經頌云。一切世界群生類。尠有欲求聲",
    "T36n1741_001:1013c29": "聞道。求緣覺者轉復少。趣大乘者甚希有。趣",
    "T36n1741_001:1014a01": "大乘者猶為易。能信此法為甚難。大乘者但",
    "T36n1741_001:1014a02": "觀空破我。行六波羅蜜。但經中說別有淨土",
    "T36n1741_001:1014a03": "在他方者。總是大乘義。一乘者毘盧遮那報",
    "T36n1741_001:1014a04": "佛果德智悲之海。便以無明生死之海。成於",
    "T36n1741_001:1014a05": "大智大慈悲海。無三世古今淨穢之見。是為",
    "T36n1741_001:1014a06": "法界。一切剎海。智凡同止。重重不礙。如光影",
    "T36n1741_001:1014a07": "像。不說他方別有淨土之名。是為一乘。此為",
    "T36n1741_001:1014a08": "大心眾生。所開示悟入。使入佛知見故。三乘",
    "T36n1741_001:1014a09": "所說。但說一切空平等。及一切眾生有自性",
    "T36n1741_001:1014a10": "清淨平等藏。平等佛國。有此土他方淨穢故。",
    "T36n1741_001:1014a11": "一乘說空。無有自他淨穢平等。三世諸佛。自",
    "T36n1741_001:1014a12": "性清淨。無古今性。一時成佛。無前後際平等。",
    "T36n1741_001:1014a13": "一切眾生有如來大智慧平等。一微塵中。十",
    "T36n1741_001:1014a14": "方智凡同住平等。一切法無大小中邊。如虛",
    "T36n1741_001:1014a15": "空量平等。又文殊普賢毘盧遮那。三法體用",
    "T36n1741_001:1014a16": "平等。名為一乘。初發心者。應如是信解。如是",
    "T36n1741_001:1014a17": "觀察。如是修學。如是悟入。普觀自他一切智",
    "T36n1741_001:1014a18": "凡。同一智境。不見餘相。皆如如來相。無有生",
    "T36n1741_001:1014a19": "滅。以智自在。大悲隨世。而安立諸法。解眾迷",
    "T36n1741_001:1014a20": "心。智自無有一法可得。以如來智慧。觀一切",
    "T36n1741_001:1014a21": "眾生。迷如來智慧。從虛妄業執。以幻生其身。",
    "T36n1741_001:1014a22": "知業本無所有。知見本是虛空。無作自在明",
    "T36n1741_001:1014a23": "淨智之知見。名如來知見。普見一切心境。無",
    "T36n1741_001:1014a24": "非佛事。經頌云。欲知諸佛心。當觀佛智慧。佛",
    "T36n1741_001:1014a25": "智無依處。如空無所依。眾生種種樂。及諸方",
    "T36n1741_001:1014a26": "便智。皆依佛智起。聲聞及緣覺及諸佛解脫。",
    "T36n1741_001:1014a27": "皆依於法界。當知法界一切無依。如來設教",
    "T36n1741_001:1014a28": "解迷。總令悟此無依之境。名為解脫。而實言",
    "T36n1741_001:1014a29": "之無縛無解。應如是信解佛境。佛心量。佛所",
    "T36n1741_001:1014b01": "行門。",
    "T36n1741_001:1014b02": "第二自己發心。起信修行法門者。有六品經。",
    "T36n1741_001:1014b03": "一佛名號品。信佛名號。隨根隨世界。名號不",
    "T36n1741_001:1014b04": "同周遍二四諦品。明四聖諦。苦集滅道。隨其",
    "T36n1741_001:1014b05": "根欲。十方皆悉不同。明法門不同。隨根遍周。",
    "T36n1741_001:1014b06": "不離四諦。三光明覺品。明佛足輪下光明。最",
    "T36n1741_001:1014b07": "初凡夫。起信之始觀照之門。令心廣大明淨。",
    "T36n1741_001:1014b08": "四菩薩問明品。明文殊師利。同目首等九箇",
    "T36n1741_001:1014b09": "菩薩。各說一法。明十信菩薩。發生明慧之心。",
    "T36n1741_001:1014b10": "五淨行品。明一百四十願。以淨信心者心行。",
    "T36n1741_001:1014b11": "六賢首品。明如來三昧。名方網三昧。同別自",
    "T36n1741_001:1014b12": "在。令信心者信之修行。行滿必得此法。同自",
    "T36n1741_001:1014b13": "在神功大用。以此六法。用成十信心門。又第",
    "T36n1741_001:1014b14": "二會初。復有爾時世尊。在摩竭提國。阿蘭若",
    "T36n1741_001:1014b15": "法菩提場中。始成正覺。及十定品初。離世間",
    "T36n1741_001:1014b16": "品初。總有此言者。以菩提場。第一會普光明",
    "T36n1741_001:1014b17": "殿。第二會及十定品。離世間品。此四會經。總",
    "T36n1741_001:1014b18": "如是重敘意。明此經教。以根本普光明智。以",
    "T36n1741_001:1014b19": "為教體。以初會明覺得此智。以為菩提體。以",
    "T36n1741_001:1014b20": "普光明智。為初成正覺之體。為智無古今延",
    "T36n1741_001:1014b21": "促之性。始終教意。即明昇進不同。部分差別。",
    "T36n1741_001:1014b22": "說教時。即不離一念。說教音聲。即不離一",
    "T36n1741_001:1014b23": "聲。明此一部經意。以根本智為體。以無量差",
    "T36n1741_001:1014b24": "別法。不離一法界。一時一念無古今。一音聲",
    "T36n1741_001:1014b25": "中說也。設昇天諸會亦云。不離菩提場普光",
    "T36n1741_001:1014b26": "明殿。而昇忉利夜摩等天。世間眾生。情識妄",
    "T36n1741_001:1014b27": "立。有古有今。有延有促。迷亡智現。即無此",
    "T36n1741_001:1014b28": "見也。是故經云。智入三世。而無來往。如今見",
    "T36n1741_001:1014b29": "道智。即古今三世諸佛。一時成佛。普見一切",
    "T36n1741_001:1014c01": "眾生。無眾生相。皆同一智之境是故經言。佛",
    "T36n1741_001:1014c02": "心眾生心。乃至於自心。三心無差別。大意言",
    "T36n1741_001:1014c03": "之。以普光明智。為所覺之教體。會意雖有昇",
    "T36n1741_001:1014c04": "進不同。不離普光明智。大覺之體。不屬時收。",
    "T36n1741_001:1014c05": "如是四重敘致。是故一切處文殊師利。同聲",
    "T36n1741_001:1014c06": "說頌曰。一念普觀。無量劫無去無來亦無住。",
    "T36n1741_001:1014c07": "如是了知三世法。超諸方便成十力。此自己",
    "T36n1741_001:1014c08": "修信心之中。文殊師利。及覺首等十首菩薩。",
    "T36n1741_001:1014c09": "是成十信心。修行之人。金色世界。妙色世界。",
    "T36n1741_001:1014c10": "蓮華色世界等。十色世界。是信心者。能信之",
    "T36n1741_001:1014c11": "心。以十箇信心是。初凡夫生滅色心。生信而",
    "T36n1741_001:1014c12": "起十勝解故。云色世界。如易中漸卦。言鴻漸",
    "T36n1741_001:1014c13": "於干者。亦明初入道。信心昇進。為鴻之與白",
    "T36n1741_001:1014c14": "鶴俱是鶴流。為帶色故。以明初信。亦言。白色",
    "T36n1741_001:1014c15": "純素故言鴻也。不動智佛。無礙智佛。等十箇",
    "T36n1741_001:1014c16": "智佛。是所信自心之果。一切處文殊師利所",
    "T36n1741_001:1014c17": "說之頌。及覺首等九箇首菩薩。各說一頌。是",
    "T36n1741_001:1014c18": "所信之法。如來足輪下光。是信心者作觀隨",
    "T36n1741_001:1014c19": "光引心。漸令心廣大。其光於初會中。眉間放",
    "T36n1741_001:1014c20": "出。照十方已。入足下輪中。名一切菩薩智焰",
    "T36n1741_001:1014c21": "明照耀十方藏。其狀猶如寶色燈雲。作是觀",
    "T36n1741_001:1014c22": "時。作白淨寶光明想。初照三千大千世界作",
    "T36n1741_001:1014c23": "想。成已第二其光至於東方十佛國土。南西",
    "T36n1741_001:1014c24": "北方四維上下亦復如是。悉皆遍觀。第三光",
    "T36n1741_001:1014c25": "照百佛世界。十方遍觀。第四光照千佛世界。",
    "T36n1741_001:1014c26": "十方遍觀。第五光照十千佛世界。十方遍觀。",
    "T36n1741_001:1014c27": "第六光至東方十千佛世界。照百千佛世界。",
    "T36n1741_001:1014c28": "第七光明過百千世界。照東方百萬世界。第",
    "T36n1741_001:1014c29": "八光明過百萬世界。遍照東方一億世界。第",
    "T36n1741_001:1015a01": "九光明過一億世界。遍照十億世界。第十光",
    "T36n1741_001:1015a02": "明過十億世界。遍照東方百億世界。千億百",
    "T36n1741_001:1015a03": "千億。乃至不可稱。不可量。盡法界。虛空界。",
    "T36n1741_001:1015a04": "作光明想。如是四維上下如虛空。光照耀成",
    "T36n1741_001:1015a05": "已。然以此光明。一念十方遍周。然後照此",
    "T36n1741_001:1015a06": "能觀光明之心。無體無相。無身無心。無內",
    "T36n1741_001:1015a07": "無外。無中無邊。無大無小。一切皆無名為",
    "T36n1741_001:1015a08": "法身。於此法身無作性海。體無一物。唯無",
    "T36n1741_001:1015a09": "依之智。本自虛空性無古今。體自明白。恒",
    "T36n1741_001:1015a10": "照十方。無有本末方所可依。名曰根本智。名",
    "T36n1741_001:1015a11": "為智身。一切眾生同共有之。迷之不了。用作",
    "T36n1741_001:1015a12": "貪瞋。著我我所。流浪生死諸惡道中。妄想",
    "T36n1741_001:1015a13": "執固。隨自心所作行業流轉。非他能與。若能",
    "T36n1741_001:1015a14": "如是。觀照力滅。方能顯得。不是修生。如是相",
    "T36n1741_001:1015a15": "應。名十住初心初發心住。便同善財童子。妙",
    "T36n1741_001:1015a16": "峯山頂。德雲比丘所。得憶念一切諸佛智慧",
    "T36n1741_001:1015a17": "光明門。與一切諸佛同一正智家生故。言初",
    "T36n1741_001:1015a18": "發心時便成正覺。與此無依智慧相應已。十",
    "T36n1741_001:1015a19": "信心滿。入法智流。以十住波羅蜜智行嚴之。",
    "T36n1741_001:1015a20": "如鍊真金。轉更明淨。以住一位。總收五位因",
    "T36n1741_001:1015a21": "果。五位行門。皆在一位通收。以初發心住。已",
    "T36n1741_001:1015a22": "契根本智。時不遷。智不異。中間而有昇進。漸",
    "T36n1741_001:1015a23": "漸微細。至十住第六住。心方入通。化身自在。",
    "T36n1741_001:1015a24": "如善財至海幢比丘是也。此法一向令隨智",
    "T36n1741_001:1015a25": "見不取世間情識所知。如隨光引心。令心增",
    "T36n1741_001:1015a26": "廣。有二義。一入智境界。猶如虛空。本無中",
    "T36n1741_001:1015a27": "邊。二隨智行慈悲。度脫眾生。亦如智境。無有",
    "T36n1741_001:1015a28": "限極。如此光明覺品頌云。見諸眾生在險道。",
    "T36n1741_001:1015a29": "生老死苦常逼迫。修諸方便無限量。誓當悉",
    "T36n1741_001:1015b01": "度。是其行聞法。信解無疑惑。了法空寂不驚",
    "T36n1741_001:1015b02": "怖。隨形六道遍十方。普救群迷是其行。如是",
    "T36n1741_001:1015b03": "光明引發心境。令其稱本。顯智境無邊。如淨",
    "T36n1741_001:1015b04": "行品一百四十廣大願。皆緣眾生。以成大慈",
    "T36n1741_001:1015b05": "悲行。使令深厚。終不擬獨求自身無苦。以是",
    "T36n1741_001:1015b06": "義故。從十信中。開廓心境。皆如虛空。等十方",
    "T36n1741_001:1015b07": "眾生際。無有一眾生擬有捨離之心。若根堪",
    "T36n1741_001:1015b08": "不堪。不離其一切世間。一切初發菩提心者。",
    "T36n1741_001:1015b09": "皆須建如是願如是心。起不退想。然後順其",
    "T36n1741_001:1015b10": "志願。求一切智。心無懈倦。具一切智。常於十",
    "T36n1741_001:1015b11": "方三界六道眾生前。對現色身。各隨根欲。而",
    "T36n1741_001:1015b12": "引接之。令其解脫。無有休息。於信心中。常起",
    "T36n1741_001:1015b13": "如是願。於一切眾生敬之如佛。為一切眾生。",
    "T36n1741_001:1015b14": "以如佛智慧。而作生因。總是佛智海中眾生。",
    "T36n1741_001:1015b15": "若也迷解不見始成佛。不見眾生滅。以法無",
    "T36n1741_001:1015b16": "增減故。為法無眾生故。智無成壞故。但為迷",
    "T36n1741_001:1015b17": "悟不同。若也迷解時不見新成佛。不見舊眾",
    "T36n1741_001:1015b18": "生。以智無故新故。觀一切眾生如幻相。體無",
    "T36n1741_001:1015b19": "本末。猶如幻化人。無有根栽生死等相。但以",
    "T36n1741_001:1015b20": "無依本智。而作分別。令見真體。不見是而與",
    "T36n1741_001:1015b21": "非。名入佛知見。是故經云。是法住法位。世間",
    "T36n1741_001:1015b22": "相常住。諸法住法位。方可於自心境。體會無",
    "T36n1741_001:1015b23": "塵。若也存是立非。情見紛撓。何時入道。長劫",
    "T36n1741_001:1015b24": "輪迴。善可思之。益處奉行。如經云。東方過十",
    "T36n1741_001:1015b25": "佛剎微塵數世界有世界。名為金色。佛號不",
    "T36n1741_001:1015b26": "動智者。表法中以明初發心者。眾善初生。覺",
    "T36n1741_001:1015b27": "心始發。是東方義。以明東方是青龍吉慶。春",
    "T36n1741_001:1015b28": "陽發明。萬物初生之始。佛號不動智。以明東",
    "T36n1741_001:1015b29": "方是震動。以明正在動中。是不動智。故過十",
    "T36n1741_001:1015c01": "佛剎微塵數世界。有金色世界者。以明迷。貪",
    "T36n1741_001:1015c02": "瞋無明慢疑身邊二見戒取邪見十。無明為",
    "T36n1741_001:1015c03": "過十佛剎。微塵之數。以表煩惱廣多障。根本",
    "T36n1741_001:1015c04": "不動智。妄謂動故。自作沈淪。若論佛剎海。無",
    "T36n1741_001:1015c05": "有中邊。何有遠近。以情障處立名。達其情塵",
    "T36n1741_001:1015c06": "本無。即世界名金色。以金為白。光明無垢。以",
    "T36n1741_001:1015c07": "表根本不動智光法身無垢故。名為金色。問",
    "T36n1741_001:1015c08": "曰。金位在西方。何為舉東方。為金色世界。答",
    "T36n1741_001:1015c09": "曰。以金受氣於寅。胎於卯。表十信初心如胎",
    "T36n1741_001:1015c10": "也。上首菩薩。名文殊師利者。能了達無明本",
    "T36n1741_001:1015c11": "無性。顯其智用故號。文殊師利。此云無相法",
    "T36n1741_001:1015c12": "身。虛空妙慧。能顯本智之先導故號。文殊為",
    "T36n1741_001:1015c13": "一切諸佛之師為母。一切聖智猶如空慧發",
    "T36n1741_001:1015c14": "生顯起故。一切處金色世界。一切處不動智",
    "T36n1741_001:1015c15": "佛。一切處文殊師利者。迷亡塵謝。智慧朗然。",
    "T36n1741_001:1015c16": "十方智境。無非法事。唯是智用起唯法起。名",
    "T36n1741_001:1015c17": "不動智。故云一切處不動智。以其空慧顯明",
    "T36n1741_001:1015c18": "此理。號一切處文殊師利。文殊師利。與十佛",
    "T36n1741_001:1015c19": "剎微塵數諸菩薩。俱來詣佛所者。以明無邊",
    "T36n1741_001:1015c20": "妙慧根本智。為一體用。云來詣佛所。契會敬",
    "T36n1741_001:1015c21": "順。以信心初以空妙慧。簡擇顯發。根本智現。",
    "T36n1741_001:1015c22": "既顯智業慧為智使故。到已作禮。即於東方",
    "T36n1741_001:1015c23": "化作蓮華藏師子之座。以表明智已生方可",
    "T36n1741_001:1015c24": "心境。無垢以為座體。智境無垢。含容萬德。無",
    "T36n1741_001:1015c25": "可染著。名為蓮華。於一方界常遊。一切眾生",
    "T36n1741_001:1015c26": "生死畏中。得大無畏。名為師子。若於智體清",
    "T36n1741_001:1015c27": "淨報果上。有無量眾福莊嚴。如光如影。重重",
    "T36n1741_001:1015c28": "無有障礙。亦有此莊嚴。今言化作者。以引化",
    "T36n1741_001:1015c29": "十信心眾生。望實報得。不言化作。自爾恒然。",
    "T36n1741_001:1016a01": "無來無去。此乃令信心者。自信己身心。有此",
    "T36n1741_001:1016a02": "十智十世界。一切處不動智佛。一切處文殊",
    "T36n1741_001:1016a03": "師利。皆自有之。及以普賢差別智。以此三法",
    "T36n1741_001:1016a04": "以為教體。令修行者倣之。此初以檀波羅蜜",
    "T36n1741_001:1016a05": "為主。餘九箇佛為伴。今且略述此一門。自餘",
    "T36n1741_001:1016a06": "九法在廣論已說。皆隨方義。表之昇進。一切",
    "T36n1741_001:1016a07": "內外經書。設教皆令自身心中。以法行之學",
    "T36n1741_001:1016a08": "之。不可推之。與先賢聖者。聖者無教。性自天",
    "T36n1741_001:1016a09": "然。略述十信門竟。以十箇智佛。文殊師利等",
    "T36n1741_001:1016a10": "十菩薩眾。各說一法門。和會佛果大用妙慧",
    "T36n1741_001:1016a11": "智慈悲願。六品經。十箇智佛以為信體。名為",
    "T36n1741_001:1016a12": "十信。此信中方便。起入道觀門。以如來足輪",
    "T36n1741_001:1016a13": "下光明引心廣大。向十信入聖位之方便。作",
    "T36n1741_001:1016a14": "意者依法觀之。次第如前。",
    "T36n1741_001:1016a15": "略釋新華嚴經修行次第決疑論卷一之上",
    "T36n1741_001:1016a18": "略釋新華嚴經修行次第決疑論",
    "T36n1741_001:1016a19": "卷一之下",
    "T36n1741_001:1016a21": "大唐北京李通玄撰",
    "T36n1741_001:1016a22": "第三入位契真。會佛智慧門者。如十住以昇",
    "T36n1741_001:1016a23": "須彌山頂表之門。山頂至相盡處也。善財童",
    "T36n1741_001:1016a24": "子至妙峯山亦同此也。得憶念一切諸佛智",
    "T36n1741_001:1016a25": "慧光明普見法門。以處表所昇進心所至之",
    "T36n1741_001:1016a26": "道。以昇山頂。像從十信有為信心。昇此十住。",
    "T36n1741_001:1016a27": "空慧現前。一切心境。都無所得。是名為智慧",
    "T36n1741_001:1016a28": "光明普見法門。以明無相慧光。破無始長夜。",
    "T36n1741_001:1016a29": "計執之闇。常流苦海。今昇此位。真空智慧現",
    "T36n1741_001:1016b01": "前。無始執障無明一時頓盡。如昇山頂至相",
    "T36n1741_001:1016b02": "盡處也。若功至慧明。不勞登山。今以處表法。",
    "T36n1741_001:1016b03": "以昇須彌山表之。於中明昇進。得法之人。還",
    "T36n1741_001:1016b04": "以所得之法為名。是故十箇菩薩俱名為慧。",
    "T36n1741_001:1016b05": "以法慧菩薩為首。於中修行之佛果。十箇佛",
    "T36n1741_001:1016b06": "果。下名悉同名之為月。殊特月佛為首。以明",
    "T36n1741_001:1016b07": "無相智慧光明。能破無始長夜無明貪瞋炎",
    "T36n1741_001:1016b08": "熱。得大清涼樂。故佛果號殊特月。此位中十",
    "T36n1741_001:1016b09": "慧菩薩。是此位修行者之身。十箇華世界。是",
    "T36n1741_001:1016b10": "能開敷妙慧之心。十箇月佛。是妙慧行。十波",
    "T36n1741_001:1016b11": "羅蜜中清涼之果。各隨十波羅蜜行。下意配",
    "T36n1741_001:1016b12": "當皆自有意義。如殊特月配檀波羅蜜。以檀",
    "T36n1741_001:1016b13": "體能捨。以明此位入真空慧。一切見障執業。",
    "T36n1741_001:1016b14": "無明煩惱炎熱。都亡皆捨。此為殊特月佛。配",
    "T36n1741_001:1016b15": "初發心住。檀波羅蜜為主。餘九為伴。無盡月",
    "T36n1741_001:1016b16": "佛者。以明無相法身為戒體。無有成破。一受",
    "T36n1741_001:1016b17": "恒然。名無盡月佛。以忍體如空。心無傾動故。",
    "T36n1741_001:1016b18": "名不動月佛。以此位空慧增明。恒以空慧而",
    "T36n1741_001:1016b19": "觀諸法。轉轉增明。以為精進。如風無體。而能",
    "T36n1741_001:1016b20": "生眾法。能成能壞。佛號風月佛。以禪定身心",
    "T36n1741_001:1016b21": "清涼。能淨諸垢。佛號水月佛。以意准知。世界",
    "T36n1741_001:1016b22": "名因陀羅華者。因陀羅者。此云能主。以空智",
    "T36n1741_001:1016b23": "慧光明。堪能主導一切眾生。開敷慧眼。令其",
    "T36n1741_001:1016b24": "發明。波頭摩華世界者。此云赤蓮華。以戒體",
    "T36n1741_001:1016b25": "內心空寂。戒相外嚴。見者善生。以赤色表法。",
    "T36n1741_001:1016b26": "眾有可觀也。已下十波羅蜜意。表之各有意",
    "T36n1741_001:1016b27": "義。華者明此位貪瞋既亡。智慧開敷也。略釋",
    "T36n1741_001:1016b28": "如是。廣在論本。法慧菩薩。入無量方便三昧",
    "T36n1741_001:1016b29": "者。以一心念亡。無量境界一時亡。無量境界",
    "T36n1741_001:1016c01": "亡。無量智慧一時現。以三昧力。十方各千佛",
    "T36n1741_001:1016c02": "剎微塵數世界之外。有千佛剎微塵數諸佛。",
    "T36n1741_001:1016c03": "皆同一號。名曰法慧。普現其前。以言慰歎。及",
    "T36n1741_001:1016c04": "手摩法慧菩薩頂者。若在迷即千佛世界微",
    "T36n1741_001:1016c05": "塵數迷。名之為外。若以三昧力淨。如許煩惱",
    "T36n1741_001:1016c06": "無明淨。還成如許智慧現前故。有千佛剎微",
    "T36n1741_001:1016c07": "塵數佛智慧現前。明以定發慧。定慧正相應",
    "T36n1741_001:1016c08": "際。名為千佛剎微塵數法慧佛。而現其前摩",
    "T36n1741_001:1016c09": "頂者。定慧相印也。言讚者。以慧發即能為妙",
    "T36n1741_001:1016c10": "言。慧由定起故。須讚能定之心。與法慧菩薩",
    "T36n1741_001:1016c11": "智者。以明不離定而起用。不同二乘空定無",
    "T36n1741_001:1016c12": "慧。以言之與智。十信心位。不入定而說法者。",
    "T36n1741_001:1016c13": "明信是生滅心。未入正位故。此位入定者。非",
    "T36n1741_001:1016c14": "是息心定故。是任性無功。自性淨故。以任法",
    "T36n1741_001:1016c15": "本定。即寂用不礙。即如善財於別山頂上。見",
    "T36n1741_001:1016c16": "德雲比丘。徐步經行者。是其樣也。以明自住",
    "T36n1741_001:1016c17": "之山。初止心不亂。有定可依。別山徐步經行。",
    "T36n1741_001:1016c18": "是寂用自在。是無定亂。可依之定方成定也。",
    "T36n1741_001:1016c19": "此定出過攝念息心修定。方入佛解脫智慧",
    "T36n1741_001:1016c20": "光明之中。凡攝念存心。息止所得之定。是隨",
    "T36n1741_001:1016c21": "其深淺。竝是色無色定。三界業收。心如虛空。",
    "T36n1741_001:1016c22": "煩惱滅不生三界。無大智慧。證涅槃樂。是為",
    "T36n1741_001:1016c23": "聲聞定也。此十住位。所入之定。非如是也。是",
    "T36n1741_001:1016c24": "一切法。本自性定。能起智慧。轉更增明體無",
    "T36n1741_001:1016c25": "沈掉而發生無量智慧。成就智悲。長處生死。",
    "T36n1741_001:1016c26": "不壞本性。恒無業門。此位言昇須彌山。向帝",
    "T36n1741_001:1016c27": "釋宮者有二義。一名如來成道。身行遍周。一",
    "T36n1741_001:1016c28": "切須彌王總至。二表十住昇進。以處表法。如",
    "T36n1741_001:1016c29": "表法中。帝釋遙見佛來。以明從十信起信。向",
    "T36n1741_001:1017a01": "十住之心。以信未真契十住之智慧故。云遙",
    "T36n1741_001:1017a02": "見佛來即以神力莊嚴此殿者。心意作念。置",
    "T36n1741_001:1017a03": "普光明藏師子之座者。安置身心。入無作自",
    "T36n1741_001:1017a04": "性清涼定。包含萬境。無不皆淨。能會本智慧",
    "T36n1741_001:1017a05": "故。名之為普光明藏師子之座。得於生死恒",
    "T36n1741_001:1017a06": "無畏心。名為師子。悉以妙寶所成者。定慧莊",
    "T36n1741_001:1017a07": "嚴。名為妙寶所成。智慧光明。超多煩惱。名十",
    "T36n1741_001:1017a08": "千層級。以表昇進為層級。廣意在論本。今且",
    "T36n1741_001:1017a09": "略言。佛入殿者。明定慧相應也。此位有六品",
    "T36n1741_001:1017a10": "經。成此十住之位。如昇須彌山品。以明從十",
    "T36n1741_001:1017a11": "信昇進。偈讚品明已前諸佛。同入此法。古今",
    "T36n1741_001:1017a12": "法同。令入者不疑。十住品說十種住。以明十",
    "T36n1741_001:1017a13": "種昇進。皆十波羅蜜為體。一中具十。互體十",
    "T36n1741_001:1017a14": "中有百。五位皆然。梵行品明戒體。無相法身",
    "T36n1741_001:1017a15": "為戒體。無成壞性。初發心功德品。明發心者。",
    "T36n1741_001:1017a16": "廣大無限。利益廣多。獲功德無限。稱其心量。",
    "T36n1741_001:1017a17": "與虛空等。論主頌曰。虛空雖廣無有邊。不能",
    "T36n1741_001:1017a18": "出生諸功德。菩提智悲如虛空。重重功德不",
    "T36n1741_001:1017a19": "可說。又經頌云。一念供養無邊佛。亦供無數",
    "T36n1741_001:1017a20": "諸眾生。悉以香華及妙鬘。寶幢幡蓋。上衣服",
    "T36n1741_001:1017a21": "美食。珍座經行處。種種宮殿悉嚴好。種種光",
    "T36n1741_001:1017a22": "明。妙寶珠。如意摩尼。放光耀。念念如是持供",
    "T36n1741_001:1017a23": "養。經無量劫不可說。其人福德雖復多。不及",
    "T36n1741_001:1017a24": "發心功德大。以明有為修福德者。雖無限量。",
    "T36n1741_001:1017a25": "一念惡心盡滅無餘。設得一劫終歸破壞。以",
    "T36n1741_001:1017a26": "初發菩提心。無為智現。智悲相應。一念功德",
    "T36n1741_001:1017a27": "過於虛空。無有限量。以虛空但空。無有福善。",
    "T36n1741_001:1017a28": "無有智悲。無有功德。普光大智為菩提體。初",
    "T36n1741_001:1017a29": "發心功德。不可限量。若迷智體。即有惡道業。",
    "T36n1741_001:1017b01": "以自莊嚴。若一念發心。智業現前。以智自性",
    "T36n1741_001:1017b02": "清淨。業中有無量不可說無邊功德海。自然",
    "T36n1741_001:1017b03": "莊嚴。何況大慈悲。饒益一切眾生。行上所有",
    "T36n1741_001:1017b04": "功德。何有限量。發心者應如是發菩提心。應",
    "T36n1741_001:1017b05": "如是開廓心海。誓度眾生。無有限量。一依此",
    "T36n1741_001:1017b06": "樣。功德不唐捐。應可倣之不虛其德。無法發",
    "T36n1741_001:1017b07": "意。畢竟何歸。雖知發心。不知如何發意如何",
    "T36n1741_001:1017b08": "進求。如十行位。在夜摩天。說有二義。一明佛",
    "T36n1741_001:1017b09": "身行。利眾生遍周。二表十行勝於前位。又明",
    "T36n1741_001:1017b10": "此天在空而居。以明十住中。以得法空。智慈",
    "T36n1741_001:1017b11": "一終和會。此位明於法空起行。以明在行無",
    "T36n1741_001:1017b12": "著。以此十行在夜摩天中說。以夜摩天依空",
    "T36n1741_001:1017b13": "而住故。師子座有萬層級者。以昇進見道。智",
    "T36n1741_001:1017b14": "慧廣多。淨煩惱業。以成座體。層級廣多。前位",
    "T36n1741_001:1017b15": "座置普光明藏師子之座。此位化作寶蓮華",
    "T36n1741_001:1017b16": "藏師子之座。以法空起行故云化作。空行無",
    "T36n1741_001:1017b17": "染故號蓮華。十箇菩薩下名悉同。名之為林。",
    "T36n1741_001:1017b18": "功德林菩薩為首。林者以明行能蔭覆眾多",
    "T36n1741_001:1017b19": "故。十箇佛號之為眼。常住眼佛為首。十箇世",
    "T36n1741_001:1017b20": "界。皆名之為慧。十林菩薩。是修行之人。十慧",
    "T36n1741_001:1017b21": "世界。是修行者智慧。十箇眼佛。是修行者。以",
    "T36n1741_001:1017b22": "智知根。利眾生也。皆是隨位因果法門。自餘",
    "T36n1741_001:1017b23": "法事如前。此位有四品經。成此位法門。第一",
    "T36n1741_001:1017b24": "昇夜摩天宮品明昇進。二夜摩天宮偈讚品。",
    "T36n1741_001:1017b25": "明古今諸佛。同入此法。三十行品。明此位所",
    "T36n1741_001:1017b26": "行之行。四十無盡藏品。明信戒慚愧聞施慧",
    "T36n1741_001:1017b27": "念持辯等是。如十迴向位中。有三品經。成十",
    "T36n1741_001:1017b28": "迴向位。一昇兜率天品。以明昇進。二兜率天",
    "T36n1741_001:1017b29": "宮偈讚品。明古今諸佛。同入此門。三十迴向",
    "T36n1741_001:1017c01": "品。明十住十行。雖修大智大慈悲。然修空智",
    "T36n1741_001:1017c02": "慧。出世心多。此位迴十住十行出世心。令入",
    "T36n1741_001:1017c03": "生死。長養大慈悲。是故善財童子善知識。十",
    "T36n1741_001:1017c04": "住十行之首。皆有比丘。至此十迴向位。長者",
    "T36n1741_001:1017c05": "青蓮華為首。以明出生死解脫心。入於生死。",
    "T36n1741_001:1017c06": "長大慈悲行。處生死不染。是故善財於十迴",
    "T36n1741_001:1017c07": "向位中。以俗人長者。號青蓮華為首表之。以",
    "T36n1741_001:1017c08": "前兩位迎佛之眾。但有諸天眾。無天女眾。以",
    "T36n1741_001:1017c09": "表但得出世間智慧慈悲。未得入生死。同行",
    "T36n1741_001:1017c10": "利生慈悲。以是義故。無有天女。此十迴向位",
    "T36n1741_001:1017c11": "中。全入生死大慈悲行。諸天女龍神八部。無",
    "T36n1741_001:1017c12": "量大眾。皆悉具足。論本廣明。此中略述。令發",
    "T36n1741_001:1017c13": "心者。約知法則。不迷趣求。自知生熟。兜率天",
    "T36n1741_001:1017c14": "王。敷摩尼藏師子之座。百萬億層級者。以明",
    "T36n1741_001:1017c15": "此位但處生死。成就大悲之行。勝前出世心",
    "T36n1741_001:1017c16": "故。以是義故。莊嚴各阿僧祇等寶。百萬億層",
    "T36n1741_001:1017c17": "級。此迴向位。於解脫中。作起智門。廣興等眾",
    "T36n1741_001:1017c18": "生數。情識想念。及大願海。成普賢道。饒益一",
    "T36n1741_001:1017c19": "切無限眾生念。解脫智慧心。於生死中。了生",
    "T36n1741_001:1017c20": "死性本是解脫。如師子王。而得自在。廣度群",
    "T36n1741_001:1017c21": "生。無有休息。後之十地。及等覺位中。滿此",
    "T36n1741_001:1017c22": "十迴向位中大願。即是更無別意。以是說十",
    "T36n1741_001:1017c23": "地位。時不言遙見。不言迎佛。意在同此位中",
    "T36n1741_001:1017c24": "大願滿也。此位兜率天中說者。明和會智悲。",
    "T36n1741_001:1017c25": "令圓滿故。是中道義表此天。欲界之中處中",
    "T36n1741_001:1017c26": "故。下有忉利夜摩。上有化樂他化。一切諸佛",
    "T36n1741_001:1017c27": "示現誕生。皆從此天。而降神也。如發菩提心",
    "T36n1741_001:1017c28": "者。善識經意修行。問曰。此十迴向位。已經十",
    "T36n1741_001:1017c29": "住十行二位。各有十法。以皆知諸法自性空",
    "T36n1741_001:1018a01": "無相無性。智慧現前。至此迴向位中。更興無",
    "T36n1741_001:1018a02": "量大願海。作無量想念情識。起智悲門。豈非",
    "T36n1741_001:1018a03": "是生滅心耶。如何稱道。論主以頌答曰。十住",
    "T36n1741_001:1018a04": "十行是初心。多有緣真念增勝。為除彼行緣",
    "T36n1741_001:1018a05": "真習。是故興願令迴向。是達生滅是無生。起",
    "T36n1741_001:1018a06": "願行慈不生滅。善知世間生滅性。想念情識",
    "T36n1741_001:1018a07": "無非智。初心定慧緣真多。此位起願令知本。",
    "T36n1741_001:1018a08": "善知本者。處世間遊行三界如師子。方能常",
    "T36n1741_001:1018a09": "處世間中。度脫群迷未曾已。是故十地位滿。",
    "T36n1741_001:1018a10": "欲入普賢行。以無量三昧。推求普賢菩薩。竟",
    "T36n1741_001:1018a11": "不能見。却生想念。方見普賢菩薩。在一切十",
    "T36n1741_001:1018a12": "方諸佛前。坐蓮華座。或從他方相續而來。廣",
    "T36n1741_001:1018a13": "意在十定品。十地尚有此三昧涅槃習障。何",
    "T36n1741_001:1018a14": "況十住十行。是故須興大願。成就普賢行。入",
    "T36n1741_001:1018a15": "生死六道。一切處一切法一切願。度脫一切",
    "T36n1741_001:1018a16": "眾生。思惟分別。成就無邊差別智。於一切境",
    "T36n1741_001:1018a17": "界。無不皆是。無生法門。方可功終。算數廣大",
    "T36n1741_001:1018a18": "愚。如來隨好光明功德廣大愚。唯佛當究竟。",
    "T36n1741_001:1018a19": "十如來地一。及等覺位中十定品。總依迴向",
    "T36n1741_001:1018a20": "中願行。滿普賢道。即是其法。於中昇進法則。",
    "T36n1741_001:1018a21": "在他化自在天說。以處表法中。以他化天觀",
    "T36n1741_001:1018a22": "他變化。以成己樂。亦名樂變化天。以樂他變",
    "T36n1741_001:1018a23": "化。以自成樂想。以表十地菩薩所修道業。皆",
    "T36n1741_001:1018a24": "樂欲成他眾生。令其得樂。以為自樂。此地中",
    "T36n1741_001:1018a25": "有三十八箇菩薩眾為首。共成此十地法。三",
    "T36n1741_001:1018a26": "十七箇下名悉同為藏。以金剛藏為首。一箇",
    "T36n1741_001:1018a27": "獨名解脫月者。三十七箇菩薩同名為藏。為",
    "T36n1741_001:1018a28": "明三十七道品法。一切菩薩所成道業。成等",
    "T36n1741_001:1018a29": "正覺。皆由此生。解脫月一人。是此三十七品",
    "T36n1741_001:1018b01": "中果故。此十地之中。解脫月是能問之人。金",
    "T36n1741_001:1018b02": "剛藏是能說十地之中法門之主。以明因果。",
    "T36n1741_001:1018b03": "自相問答。餘不能知。如初歡喜地。為見聞如",
    "T36n1741_001:1018b04": "來色身。及轉法輪。乃至聞正法。多歡喜多適",
    "T36n1741_001:1018b05": "悅。名為歡喜地。廣在經文。以檀波羅蜜增上",
    "T36n1741_001:1018b06": "為主。餘九波羅蜜為伴。隨力兼修。為聞法故。",
    "T36n1741_001:1018b07": "於身命財皆能捨。得離五怖畏。不活畏。惡道",
    "T36n1741_001:1018b08": "畏。大眾威德畏。無我觀。以不作此業故。如此",
    "T36n1741_001:1018b09": "初地中。總別同異成壞六相義。是初地中。總",
    "T36n1741_001:1018b10": "攝十地中義。及如來義。總須解其同別。乃至",
    "T36n1741_001:1018b11": "以一國土。一切國土。入一國土中。如帝網門。",
    "T36n1741_001:1018b12": "自在無礙。此六相義。總攝諸法。皆有此六義。",
    "T36n1741_001:1018b13": "今且舉天帝釋寶網一門。餘萬事准知。如天",
    "T36n1741_001:1018b14": "帝釋宮殿中。莊嚴寶網。以天中淨寶所成。其",
    "T36n1741_001:1018b15": "寶網光淨。互相參映徹。一一寶中。影現重重。",
    "T36n1741_001:1018b16": "無有盡極。天帝釋眷屬。及宮殿莊嚴。亦影像",
    "T36n1741_001:1018b17": "重重。無有盡極。以用此像。以表心智境量同",
    "T36n1741_001:1018b18": "虛空。無有中邊內外等相。一切境界。皆如幻",
    "T36n1741_001:1018b19": "化。本來參映重重不礙。但為眾生妄心識種",
    "T36n1741_001:1018b20": "執業。自障不知。若無自業。本是如是。一切境",
    "T36n1741_001:1018b21": "界。光影相入。能以一智身。一時普現一切國",
    "T36n1741_001:1018b22": "剎。一切眾生前。如應現身。如應說法。令使解",
    "T36n1741_001:1018b23": "脫。得無量樂。根未熟者。方便接引。以智無表",
    "T36n1741_001:1018b24": "裏等。一切境界法界眾生界故。本同一切眾",
    "T36n1741_001:1018b25": "生心故。以初地菩薩。知此道理。發廣大願。令",
    "T36n1741_001:1018b26": "速成就此大智大慈悲行。又初地遍學十地",
    "T36n1741_001:1018b27": "法。及如來地法。總別同異法門。悉具知故。方",
    "T36n1741_001:1018b28": "可漸漸修習而成熟故。設當漸漸修學。經無",
    "T36n1741_001:1018b29": "量劫。而不移初發心時故。以智無三世古今。",
    "T36n1741_001:1018c01": "不遷移故。以十地修行。智用一一殊勝。名之",
    "T36n1741_001:1018c02": "為別。不離根本智。及古今無時。元來一際。名",
    "T36n1741_001:1018c03": "之為總。心行修行。一切境界自體無作。名之",
    "T36n1741_001:1018c04": "為同。一一位次。能淨業障。智慧神用增明。名",
    "T36n1741_001:1018c05": "之為成。一一地中修行。不見修。不見行。不見",
    "T36n1741_001:1018c06": "成不見菩提涅槃等事。名之為壞。且於人身。",
    "T36n1741_001:1018c07": "眼耳舌身手足肢節。共成一身。名為總相。是",
    "T36n1741_001:1018c08": "一心隨用不同。名為別相。皆四大火風所成。",
    "T36n1741_001:1018c09": "名為同相。六根各用不同。名之異相。依業成",
    "T36n1741_001:1018c10": "身。名為成相。一切法緣緣。無主無作者皆如",
    "T36n1741_001:1018c11": "虛空。名為壞相。此六相門通一切法。皆具六",
    "T36n1741_001:1018c12": "事法故。總持門以智觀察可知。如十玄門。義",
    "T36n1741_001:1018c13": "亦如是。一同時具足相應門。二一多相容不",
    "T36n1741_001:1018c14": "同門。三諸法相即自在門。四天帝網影像重",
    "T36n1741_001:1018c15": "重互參無礙門。五微細相容安立門。六祕密",
    "T36n1741_001:1018c16": "隱顯具德門。七諸蓮華藏純雜俱含無障門。",
    "T36n1741_001:1018c17": "八三世圓融互參相入門。九唯智同別自在",
    "T36n1741_001:1018c18": "門。十託事表法生解門。華嚴經有此十事大",
    "T36n1741_001:1018c19": "體。顯無盡法。以智觀之可見。今此初歡喜地",
    "T36n1741_001:1018c20": "菩薩。總通修十地及佛果。并普賢常恒利眾",
    "T36n1741_001:1018c21": "生之行。此位通知。以因知果法。方可修行。如",
    "T36n1741_001:1018c22": "世造作。先須立樣。如檀波羅蜜門為增上。如",
    "T36n1741_001:1018c23": "鍊真金。於一體之上。漸令明淨。然後方堪作",
    "T36n1741_001:1018c24": "輪王寶冠。二離垢地。上上十善戒為增上。治",
    "T36n1741_001:1018c25": "欲界惑。三發光地。忍波羅蜜為增上。治上色",
    "T36n1741_001:1018c26": "界無色界著禪煩惱。入三界自性清淨平等",
    "T36n1741_001:1018c27": "無造作禪。四焰慧地。修三十七助道觀。生如",
    "T36n1741_001:1018c28": "來智慧家。五難勝地。作四諦乃至世諦真諦",
    "T36n1741_001:1018c29": "等二十諦觀。六現前地。作十二有支觀。七遠",
    "T36n1741_001:1019a01": "行地。成就方便波羅蜜。離修空無相無願道。",
    "T36n1741_001:1019a02": "恒常不離三界度眾生。廣在經文。大意明前",
    "T36n1741_001:1019a03": "初地至第六地。雖常以慈悲為首。以四諦十",
    "T36n1741_001:1019a04": "二緣觀。及教化眾生。常有出世心增多。此第",
    "T36n1741_001:1019a05": "七地以所得三空無作無願解脫。常居生死。",
    "T36n1741_001:1019a06": "度脫眾生心多。第八不動地。得一切法。無生",
    "T36n1741_001:1019a07": "忍無功智觀現前。滯淨心多。諸佛加持以手",
    "T36n1741_001:1019a08": "摩頂。勸修行起智門。令念本願。起願興悲。一",
    "T36n1741_001:1019a09": "念以無功自在智。所作福業。初地至七地。百",
    "T36n1741_001:1019a10": "分不及一。乃至百千億那由他分不及一。如",
    "T36n1741_001:1019a11": "是七勸廣如經說。第九善慧地。說法自在。第",
    "T36n1741_001:1019a12": "十法雲地。受一切智職位。坐一大蓮華。量等",
    "T36n1741_001:1019a13": "百萬三千大千世界。以眾妙寶間錯莊嚴。超",
    "T36n1741_001:1019a14": "過一切世間境界。出世善根所起。知諸法如",
    "T36n1741_001:1019a15": "幻性。眾行所成。常放光明。普照法界。有三千",
    "T36n1741_001:1019a16": "大千世界微塵數蓮華。而為眷屬。無量菩薩",
    "T36n1741_001:1019a17": "以為眷屬。各坐其餘蓮華之上。以明一乘智",
    "T36n1741_001:1019a18": "境發心廣大。受職廣大。不同三乘中權學十",
    "T36n1741_001:1019a19": "地菩薩受職。但云蓮華座等一三千大千世",
    "T36n1741_001:1019a20": "界。為三乘菩薩信解心狹。所見十地菩薩受",
    "T36n1741_001:1019a21": "職亦狹。但以一三千大千世界。為一毘盧遮",
    "T36n1741_001:1019a22": "那之智境。各自隨根所見不同。此一乘如來",
    "T36n1741_001:1019a23": "智境所坐之座。量等法界虛空界。以為智之",
    "T36n1741_001:1019a24": "實報所感。今之所信。各依器量不同。若論至",
    "T36n1741_001:1019a25": "實究竟之門。要依一乘智為實。若欲信此一",
    "T36n1741_001:1019a26": "乘如來智境發心。於此經中。初信之首。以十",
    "T36n1741_001:1019a27": "色世界。十智如來。為自心中本有。文殊師利",
    "T36n1741_001:1019a28": "為自妙慧。為能信之心。此經中十信十住十",
    "T36n1741_001:1019a29": "行十迴向十地等覺妙覺二位。從根本普光",
    "T36n1741_001:1019b01": "明大智。無相法身普賢差別智。以為此經修",
    "T36n1741_001:1019b02": "行之體。所發行願知見。皆如來法界虛空界",
    "T36n1741_001:1019b03": "所作。五位方便。重重以鍊磨。行意在大智大",
    "T36n1741_001:1019b04": "慈悲。使令圓滿。深厚廣大稱實。廣意在經。教",
    "T36n1741_001:1019b05": "文事廣而難錄。今略述少許門戶。勸修未可",
    "T36n1741_001:1019b06": "備盡其意。有修行者。以定慧觀行兼讀經。看",
    "T36n1741_001:1019b07": "菩薩所修行願廣大之樣。令不錯路。設修不",
    "T36n1741_001:1019b08": "得。信種須成。以信內勳力。漸漸自能發志不",
    "T36n1741_001:1019b09": "退。任運成就。是故普賢作食少金剛喻。過身",
    "T36n1741_001:1019b10": "便徹任運。至金剛際始住。若人聞如來名號。",
    "T36n1741_001:1019b11": "及所說之法門。一經於耳。設當不信。亦能成",
    "T36n1741_001:1019b12": "種。以一聞法內勳。任運至佛金剛智始住。修",
    "T36n1741_001:1019b13": "行者莫慮此經法深遠。難到難入。若不發心",
    "T36n1741_001:1019b14": "信解修行。恒在生死。長遠未有休期。何如一",
    "T36n1741_001:1019b15": "念歸心。設修不得常生人天。福樂果報。漸漸",
    "T36n1741_001:1019b16": "見佛聞法。解脫成無上道。",
    "T36n1741_001:1019b17": "第三以定該含三世古今無異門者。以明十",
    "T36n1741_001:1019b18": "定品。還在普光明殿中說。明以普光明智。以",
    "T36n1741_001:1019b19": "為定體。以明此教於一言音一三昧。無前後",
    "T36n1741_001:1019b20": "說。出世涅槃同時。故明智境無三世。是故此",
    "T36n1741_001:1019b21": "品。還敘爾時世尊。在摩竭提國菩提場。始",
    "T36n1741_001:1019b22": "成正覺。及普光明殿。初成正覺之時。古人",
    "T36n1741_001:1019b23": "云。三會重來普光明殿。實無重來重去也。意",
    "T36n1741_001:1019b24": "明三十九品經。一時無前後說。乃至三乘總",
    "T36n1741_001:1019b25": "然。於一時說法。各自隨根聞一乘三乘之教。",
    "T36n1741_001:1019b26": "各自不同。依菩薩本業瓔珞經說。有十會",
    "T36n1741_001:1019b27": "四十品經。在第三禪一會。說佛華三昧品未",
    "T36n1741_001:1019b28": "來。此品令十地菩薩。入普賢行。令十地菩",
    "T36n1741_001:1019b29": "薩。捨涅槃三昧。上稠林煩惱。方始入普賢行",
    "T36n1741_001:1019c01": "門。為普賢是入世間同眾生行。十地菩薩。是",
    "T36n1741_001:1019c02": "出世間成佛之行。和會此二行。令處世間自",
    "T36n1741_001:1019c03": "在故。不屬二邊。心無所著。離二邊習氣障",
    "T36n1741_001:1019c04": "故。十箇定名。是如來自說。定之大用是普賢",
    "T36n1741_001:1019c05": "說。以明根本智。是佛自說定名。智中大用。是",
    "T36n1741_001:1019c06": "普賢差別智。還普賢自說。佛告諸菩薩。普賢",
    "T36n1741_001:1019c07": "菩薩今現在道場眾會。親近我住。初無動移",
    "T36n1741_001:1019c08": "者。普賢差別智萬行為會。不離根本智為住",
    "T36n1741_001:1019c09": "處。今明無求出世。但隨世間行不染著是佛",
    "T36n1741_001:1019c10": "也。本來如是。只為迷流多劫。須求出世十",
    "T36n1741_001:1019c11": "地。功終道成方捨。但世間諸事總爾。事終緣",
    "T36n1741_001:1019c12": "壞。功畢作亡。事既未成功不可廢。此十定品",
    "T36n1741_001:1019c13": "初。一百箇菩薩三十箇同名為慧。七十箇各",
    "T36n1741_001:1019c14": "各異名。以十地位。三空慧滿七覺分終。至此",
    "T36n1741_001:1019c15": "入普賢行。方捨方入。任運智慈恒爾。始絕",
    "T36n1741_001:1019c16": "希求。如十定十通十忍三品。總是十住中普",
    "T36n1741_001:1019c17": "賢行。名等覺位。總是普賢自說。以明普賢自",
    "T36n1741_001:1019c18": "行之法。還屬普賢自行。佛自說者。是佛果",
    "T36n1741_001:1019c19": "位法。准此知之。",
    "T36n1741_001:1019c20": "第四入佛果位現障成位門者。心王菩薩問",
    "T36n1741_001:1019c21": "佛阿僧祇品。如來自說。其數如經自明。此數",
    "T36n1741_001:1019c22": "唯佛知見。非餘位所知。若不能以智眼知此",
    "T36n1741_001:1019c23": "廣大數法。及如來隨好功德多少之量。即猶",
    "T36n1741_001:1019c24": "有此二障。不得稱一切智。故號佛果二愚。過",
    "T36n1741_001:1019c25": "此二愚障。方成滿足一切智佛。此之二法。非",
    "T36n1741_001:1019c26": "下位菩薩。及天龍外道所知。以加算法知之",
    "T36n1741_001:1019c27": "者。是菩薩法。如來智眼。知不須算法。自十地",
    "T36n1741_001:1019c28": "以來。有十一種麁重。二十二種愚癡。此之",
    "T36n1741_001:1019c29": "二障佛位知之。心王菩薩問者。以其心得自",
    "T36n1741_001:1020a01": "在。方可能為問主。十一種麁重者。以明從初",
    "T36n1741_001:1020a02": "地至十一地。普賢行未滿。位位有一迷以為",
    "T36n1741_001:1020a03": "十一。故一位之中。有因果正向。為二十二愚",
    "T36n1741_001:1020a04": "癡。如來加青蓮華菩薩。說佛十種不思議者。",
    "T36n1741_001:1020a05": "不可以心思意議。以佛是根本智。無作無言。",
    "T36n1741_001:1020a06": "而自在方便。無言無說中說。說根本智無作",
    "T36n1741_001:1020a07": "神用之法。名佛不思議說。佛果中神用故。青",
    "T36n1741_001:1020a08": "蓮華者。是如來自性清淨智中妙用智慧。一",
    "T36n1741_001:1020a09": "切法無染污自在性。是文殊師利。隨顯法之",
    "T36n1741_001:1020a10": "異名也。菩薩住處品。心王菩薩說。以明住持",
    "T36n1741_001:1020a11": "世間。一切處現在。令諸眾生所依不絕。如",
    "T36n1741_001:1020a12": "來十身相海品。有九十七種大人之相。是普",
    "T36n1741_001:1020a13": "賢菩薩說。如來隨好光明功德品。即是如來",
    "T36n1741_001:1020a14": "自法身。根本智自性清淨無作業中自有。是",
    "T36n1741_001:1020a15": "故如來自說。今言十身者。有十華藏世界微",
    "T36n1741_001:1020a16": "塵數身。下文言。有十華藏世界微塵數大人",
    "T36n1741_001:1020a17": "之相。一一身分眾寶妙相以為莊嚴。如華藏",
    "T36n1741_001:1020a18": "世界品。說是本報身及境界。今此品令普賢",
    "T36n1741_001:1020a19": "菩薩說。即明以根本智起差別智。行萬行上",
    "T36n1741_001:1020a20": "功德。莊嚴本智之身。是故普賢菩薩說普賢",
    "T36n1741_001:1020a21": "行品。至此等覺位行滿門。",
    "T36n1741_001:1020a22": "第五明自行佛果所成果門者。即如來出現",
    "T36n1741_001:1020a23": "品。以明自十信心。十住十行十迴向十地十",
    "T36n1741_001:1020a24": "一地等覺心等。明信心者自行佛果。滿文殊",
    "T36n1741_001:1020a25": "普賢毘盧遮那三法果。總終如此。如來放眉",
    "T36n1741_001:1020a26": "間光明。灌文殊頂。是問法之光。放口中光。",
    "T36n1741_001:1020a27": "灌普賢口口。是說教之光。令普賢說法。以明",
    "T36n1741_001:1020a28": "佛是根本智。是顯得無作無說之智。文殊是",
    "T36n1741_001:1020a29": "無相法身妙慧。是能問之人。普賢是根本智",
    "T36n1741_001:1020b01": "中大用。是說法者三法具足。故如來出現此",
    "T36n1741_001:1020b02": "教。皆有始終。以此三法為體用。至此功終。",
    "T36n1741_001:1020b03": "如鍊真金。功終號為出現。付囑流通總在此",
    "T36n1741_001:1020b04": "中。",
    "T36n1741_001:1020b05": "第六普賢恒行門。如離世間品。是佛果後。普",
    "T36n1741_001:1020b06": "賢常行無休息。常處世間。而無染污。名離世",
    "T36n1741_001:1020b07": "間。此普賢常行。還以根本普光明智。還普光",
    "T36n1741_001:1020b08": "明殿中說。明不離初信之果用。恒利眾生恒",
    "T36n1741_001:1020b09": "在世間。而無染污。名離世間品。第七成佛",
    "T36n1741_001:1020b10": "果滿一切皆為法界門者。法界品在給孤獨",
    "T36n1741_001:1020b11": "園說。以昇進以明昇天。望法界即不離一切",
    "T36n1741_001:1020b12": "處。總法界於法界。初如來普賢文殊師利三",
    "T36n1741_001:1020b13": "法。以成法界之大理智大用。十方普該之大",
    "T36n1741_001:1020b14": "體也。此是一切功終之果。名為法界。菩薩",
    "T36n1741_001:1020b15": "即云。如是等五百人俱。如四十箇菩薩是四",
    "T36n1741_001:1020b16": "位。一一位中。具百是四百。通一百寶冠菩",
    "T36n1741_001:1020b17": "薩是五百眾。一百寶冠菩薩。以明十波羅蜜",
    "T36n1741_001:1020b18": "本數。十中百眾也。前四十心中。一一皆百。至",
    "T36n1741_001:1020b19": "此法界功終行滿。一切十方世界塵塵中。皆",
    "T36n1741_001:1020b20": "有無盡如來轉法輪。塵塵中皆有無盡普賢",
    "T36n1741_001:1020b21": "身。各化無量眾生。明一人成道行滿。入法界",
    "T36n1741_001:1020b22": "體。得如天帝網光影互參。身一時雲集。皆珠",
    "T36n1741_001:1020b23": "帳網。羅覆其身。重重相入。普周法界。遍利眾",
    "T36n1741_001:1020b24": "生。海覺等六千比丘。示現宿世有種。故得法",
    "T36n1741_001:1020b25": "獲益。舍利弗等五百聲聞。示現往世無信種。",
    "T36n1741_001:1020b26": "不聞此一乘智境。如盲若聾對面不見不聞。",
    "T36n1741_001:1020b27": "第八以佛果法利益人間門者。文殊師利出",
    "T36n1741_001:1020b28": "自樓閣。以明智慧重重。舍利弗出自房舍。以",
    "T36n1741_001:1020b29": "二乘人無大智慈。自身解脫名為房舍。六千",
    "T36n1741_001:1020c01": "比丘皆新出家。未證羅漢果。依舍利弗為師。",
    "T36n1741_001:1020c02": "悉皆隨從文殊師利。南行人間覺城。六千比",
    "T36n1741_001:1020c03": "丘舍利弗。勸觀察文殊師利身相福德。六千",
    "T36n1741_001:1020c04": "比丘一時觀察文殊師利身相功德。行路兩",
    "T36n1741_001:1020c05": "邊左右各八步。妙寶莊嚴具。隨路莊嚴。以八",
    "T36n1741_001:1020c06": "正行報生。觀察文殊師利。便即歸依發願。頂",
    "T36n1741_001:1020c07": "禮文殊以為和尚。文殊即為說十種發菩提",
    "T36n1741_001:1020c08": "無疲勞心種種勸慰。一時獲得十眼十耳十",
    "T36n1741_001:1020c09": "身十辯。漸詣覺城東。六千比丘通信位及五",
    "T36n1741_001:1020c10": "位修行。一時總攝號為六千。路上發心者。明",
    "T36n1741_001:1020c11": "聲聞有行未有智。今既發心竟智悲。萬行通",
    "T36n1741_001:1020c12": "兼。",
    "T36n1741_001:1020c13": "第九說教勸修門者。至覺城東明眾善明也。",
    "T36n1741_001:1020c14": "古佛廟者。明所設教不異古也。娑羅林此云",
    "T36n1741_001:1020c15": "高聳。出過餘林者。出過人天三乘。及外道之",
    "T36n1741_001:1020c16": "行也。莊嚴者以普賢行為莊嚴本智也。幢者",
    "T36n1741_001:1020c17": "智無傾動也。文殊師利既至覺城。從眾來有",
    "T36n1741_001:1020c18": "無量劫數四眾。但言五百者。堪入五位行門。",
    "T36n1741_001:1020c19": "龍眾有一萬。龍表智。以智興行故。於五眾之",
    "T36n1741_001:1020c20": "中善財為首。五眾總成入法之人。善財初受",
    "T36n1741_001:1020c21": "胎之夜。宅有金苗縱廣七肘者。以信心為胎。",
    "T36n1741_001:1020c22": "十月誕生者。十波羅蜜為十月也。初生之時。",
    "T36n1741_001:1020c23": "宅有五百寶器。遍其宅內者。以信通收五位。",
    "T36n1741_001:1020c24": "五百波羅蜜行中之果報也。宅中有寶樓。高",
    "T36n1741_001:1020c25": "及縱廣各七肘。明信心中七覺支分法報生。",
    "T36n1741_001:1020c26": "文殊師利說普照法界修多羅經。是說根本",
    "T36n1741_001:1020c27": "普光明智。普印之者。大眾獲益。獨舉善財",
    "T36n1741_001:1020c28": "為首。勸歎起信竟。勸令南行覺城東也。",
    "T36n1741_001:1020c29": "略釋新華嚴經修行次第決疑論卷一之下"
}