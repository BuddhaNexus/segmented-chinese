{
    "T51n2078_009:0763c15": "傳法正宗記卷第九",
    "T51n2078_009:0763c17": "宋藤州東山沙門釋契嵩編修",
    "T51n2078_009:0763c18": "旁出略傳二百五人",
    "T51n2078_009:0763c19": "宗證略傳十一人",
    "T51n2078_009:0763c20": "旁出略傳(并序)",
    "T51n2078_009:0763c21": "序曰。旁出善知識者。已載於他書。此復見之。",
    "T51n2078_009:0763c22": "蓋以其皆出於正宗。的庶雖異。其法一也。周",
    "T51n2078_009:0763c23": "封同姓之國。以貴其宗。親親之義。則文武成",
    "T51n2078_009:0763c24": "康為正。方之大迦葉直下之相承者。亦可知",
    "T51n2078_009:0763c25": "矣。其傳起於末田底。而止乎益州神會禪師",
    "T51n2078_009:0763c26": "者。凡二百有五人。",
    "T51n2078_009:0763c27": "第二祖阿難尊者。其旁出法嗣一人。曰末田",
    "T51n2078_009:0763c28": "底迦者。",
    "T51n2078_009:0763c29": "第二十四祖師子尊者。其旁出法嗣一人。曰",
    "T51n2078_009:0764a01": "達磨達者。",
    "T51n2078_009:0764a02": "師子之二世。曰達磨達尊者。罽賓國人也。不",
    "T51n2078_009:0764a03": "祥姓氏。初師其國之波梨迦尊者出家。頗聰",
    "T51n2078_009:0764a04": "敏有智辯。而德冠諸應真之士。及波梨迦之",
    "T51n2078_009:0764a05": "法離為五家。而尊者首冠於禪定宗。晚與師",
    "T51n2078_009:0764a06": "子尊者辯論。遂伏其道。復宗之為師。及師子",
    "T51n2078_009:0764a07": "遇害。達磨達乃與其二弟子隱於其國之象白",
    "T51n2078_009:0764a08": "山。年壽甚高出于常數。其所出法嗣二人。",
    "T51n2078_009:0764a09": "一曰因陀羅者。一曰瞿羅忌利婆者。",
    "T51n2078_009:0764a10": "評曰。始愚未得證於出三藏記時。有曰吾疑。",
    "T51n2078_009:0764a11": "祖位至師子絕。而其法普傳。猶此六祖大鑒",
    "T51n2078_009:0764a12": "禪師不其然乎。因嘗與其論曰。夫祖位之絕",
    "T51n2078_009:0764a13": "蓋非常事。前後賢聖亦當言之。若此祖數止",
    "T51n2078_009:0764a14": "於大鑒者。乃有般若多羅與夫達磨大士而",
    "T51n2078_009:0764a15": "預記之。六祖雖各授其法亦有人焉。若子所",
    "T51n2078_009:0764a16": "謂祖世絕於師子。必何以證之。其前祖孰嘗",
    "T51n2078_009:0764a17": "記耶。而分傳法者果何人。將之東乎。非人",
    "T51n2078_009:0764a18": "則其法安得至此。雖其旁出達磨達者自為",
    "T51n2078_009:0764a19": "枝派。其所出各不過四五人耳。非普傳也。亦",
    "T51n2078_009:0764a20": "未始聞其徒以法而東揚者。苟以達磨達為",
    "T51n2078_009:0764a21": "之普傳者。則達磨達何乃獨指二十五祖曰。",
    "T51n2078_009:0764a22": "我有同學號婆舍斯多。先師預以法付之。復",
    "T51n2078_009:0764a23": "授衣為信。已適南天竺也。其他同學者曷棄",
    "T51n2078_009:0764a24": "而不言耶。是不然也。子宜以理求之。不可恣",
    "T51n2078_009:0764a25": "其臆度。曰若然則達磨達既宗師子。安得不",
    "T51n2078_009:0764a26": "承之為其正祖。乃推於斯多乎。曰此蓋聖人",
    "T51n2078_009:0764a27": "宜其機緣而命之祖矣。亦以其悟之淺深而",
    "T51n2078_009:0764a28": "授之法印耳。若五祖傳之大鑒。而不付比秀。",
    "T51n2078_009:0764a29": "不其然哉。或者然之。適得僧祐之書。而吾言",
    "T51n2078_009:0764b01": "甚驗。不欲棄之。因系達磨達傳後。",
    "T51n2078_009:0764b02": "師子尊者之三世。曰因陀羅。其所出法嗣四",
    "T51n2078_009:0764b03": "人。一曰達磨尸利帝者。一曰那伽難提者。一",
    "T51n2078_009:0764b04": "曰破樓求多羅者。一曰婆羅婆提者。",
    "T51n2078_009:0764b05": "師子尊者之三世。曰瞿羅忌利婆。其所出法",
    "T51n2078_009:0764b06": "嗣二人。一曰婆羅跋摩者。一曰僧伽羅叉者。",
    "T51n2078_009:0764b07": "師子尊者之四世。曰達磨尸利帝。其所出法",
    "T51n2078_009:0764b08": "嗣二人。一曰摩帝隷披羅者。一曰訶利跋",
    "T51n2078_009:0764b09": "茂者。",
    "T51n2078_009:0764b10": "師子尊者之四世。曰破樓求多羅。其所出法",
    "T51n2078_009:0764b11": "嗣三人。一曰和修盤頭者。一曰達磨訶帝者。",
    "T51n2078_009:0764b12": "一曰旃陀羅多者。",
    "T51n2078_009:0764b13": "師子尊者之四世。曰波羅跋摩。其所出法嗣",
    "T51n2078_009:0764b14": "三人。一曰勒那多羅者。一曰盤頭多羅者。一",
    "T51n2078_009:0764b15": "曰婆羅婆多者。",
    "T51n2078_009:0764b16": "師子尊者之四世。曰僧伽羅叉。其所出法嗣",
    "T51n2078_009:0764b17": "五人。一曰毘舍也多羅者。一曰毘樓羅多摩",
    "T51n2078_009:0764b18": "者。一曰毘栗芻多羅者。一曰優波羶馱者。一",
    "T51n2078_009:0764b19": "曰婆難提多者。",
    "T51n2078_009:0764b20": "二十八祖達磨尊者(此土之初祖也)旁出法嗣九人。",
    "T51n2078_009:0764b21": "一曰有相宗首薩婆羅者。一曰無相宗首波",
    "T51n2078_009:0764b22": "羅提者。一曰定慧宗首婆蘭陀者。一曰戒行",
    "T51n2078_009:0764b23": "宗首(亡名)一曰無得宗首寶靜者。一曰寂靜宗",
    "T51n2078_009:0764b24": "首(亡名)一曰道育者。一曰道副者一曰尼總持",
    "T51n2078_009:0764b25": "者。",
    "T51n2078_009:0764b26": "二十九祖慧可尊者(此土之二祖也)旁出法嗣三人。",
    "T51n2078_009:0764b27": "一曰僧那者。一曰向居士者。一曰相州慧滿",
    "T51n2078_009:0764b28": "者。",
    "T51n2078_009:0764b29": "二十九祖之二世。曰相州慧滿禪師。其所出",
    "T51n2078_009:0764c01": "法嗣六人。一曰峴山神定者。一曰寶月禪師",
    "T51n2078_009:0764c02": "者。一曰華閑居士者。一曰大士化公者。一曰",
    "T51n2078_009:0764c03": "和公者。一曰廖居士者。",
    "T51n2078_009:0764c04": "二十九祖之三世華閑居士。其所出法嗣一",
    "T51n2078_009:0764c05": "人。曰曇邃者。",
    "T51n2078_009:0764c06": "二十九祖之四世。曰曇邃禪師。其所出法嗣",
    "T51n2078_009:0764c07": "三人。一曰延陵慧簡者。一曰彭城慧瑳者。一",
    "T51n2078_009:0764c08": "曰定林慧綱者。",
    "T51n2078_009:0764c09": "二十九祖之五世。曰慧綱禪師。其所出法嗣",
    "T51n2078_009:0764c10": "一人。曰六合大覺者。",
    "T51n2078_009:0764c11": "二十九祖之六世。曰大覺禪師。其所出法嗣",
    "T51n2078_009:0764c12": "一人。曰高郵曇影者。",
    "T51n2078_009:0764c13": "二十九祖之七世。曰曇影禪師。其所出法嗣",
    "T51n2078_009:0764c14": "一人。曰泰山明練者。",
    "T51n2078_009:0764c15": "二十九祖之八世。曰明練禪師。其所出法嗣",
    "T51n2078_009:0764c16": "一人。曰楊州靜泰者。",
    "T51n2078_009:0764c17": "三十一祖道信尊者(此土之四祖也)旁出法嗣一人。",
    "T51n2078_009:0764c18": "曰牛頭法融者。",
    "T51n2078_009:0764c19": "三十一祖之二世。曰金陵牛頭法融禪師。其",
    "T51n2078_009:0764c20": "所出法嗣一人。曰智巖者。",
    "T51n2078_009:0764c21": "三十一祖之三世。曰智巖禪師。其所出法嗣。",
    "T51n2078_009:0764c22": "一人曰慧方者。",
    "T51n2078_009:0764c23": "三十一祖之四世。曰慧方禪師。其所出法嗣",
    "T51n2078_009:0764c24": "一人。曰法持者。",
    "T51n2078_009:0764c25": "三十一祖之五世。曰法持禪師。其所出法嗣",
    "T51n2078_009:0764c26": "一人。曰智威者。",
    "T51n2078_009:0764c27": "三十一祖之六世。曰智威禪師。其所出法嗣",
    "T51n2078_009:0764c28": "一人。曰慧忠者。",
    "T51n2078_009:0764c29": "三十一祖之二世。曰法融禪師。旁出法嗣凡",
    "T51n2078_009:0765a01": "十人。一曰金陵鍾山曇璀者。一曰荊州大素",
    "T51n2078_009:0765a02": "者。一曰幽棲月空者。一曰白馬道演者。一曰",
    "T51n2078_009:0765a03": "新安定莊者。一曰彭城智瑳者。一曰廣州道",
    "T51n2078_009:0765a04": "樹者。一曰湖州智爽者。一曰新州杜默者。",
    "T51n2078_009:0765a05": "一曰上元智誠者。",
    "T51n2078_009:0765a06": "三十一祖之三世。曰智巖禪師。其旁出法嗣",
    "T51n2078_009:0765a07": "八人。一曰東都鏡潭者。一曰襄州志長者。一",
    "T51n2078_009:0765a08": "曰益州端伏者。一曰龍光龜仁者。一曰襄陽",
    "T51n2078_009:0765a09": "辯才者。一曰漢南法俊者。一曰西川敏古者。",
    "T51n2078_009:0765a10": "三十一祖之三世。曰智誠禪師。其所出法嗣",
    "T51n2078_009:0765a11": "一人。曰定真者。",
    "T51n2078_009:0765a12": "三十一祖之四世。曰定真禪師。其所出法嗣",
    "T51n2078_009:0765a13": "一人。曰如度者。",
    "T51n2078_009:0765a14": "三十一祖之五世。曰法持禪師。其旁出法嗣",
    "T51n2078_009:0765a15": "二人。一曰牛頭玄素者。一曰天柱弘仁者。",
    "T51n2078_009:0765a16": "三十一祖之六世。曰智威禪師。其旁出法嗣",
    "T51n2078_009:0765a17": "三人。一曰宣州安國玄挺者。一曰潤州鶴林",
    "T51n2078_009:0765a18": "玄素者。一曰舒州天柱崇慧者。",
    "T51n2078_009:0765a19": "三十一祖之七世。曰慧忠禪師。其所出法嗣",
    "T51n2078_009:0765a20": "一人。曰天台惟則者。",
    "T51n2078_009:0765a21": "三十一祖之七世。曰玄素禪師。其所出法嗣",
    "T51n2078_009:0765a22": "三人。一曰徑山道欽者。一曰金華曇益者。",
    "T51n2078_009:0765a23": "一曰吳門圓鏡者。",
    "T51n2078_009:0765a24": "三十一祖之八世。曰徑山國一禪師道欽。其",
    "T51n2078_009:0765a25": "所出法嗣四人。一曰鳥窠道林者。一曰木",
    "T51n2078_009:0765a26": "渚山悟禪師者。一曰青陽廣敷者。一曰杭州",
    "T51n2078_009:0765a27": "巾子山崇慧者。",
    "T51n2078_009:0765a28": "三十一祖之八世。曰天台佛窟岩惟則禪師。",
    "T51n2078_009:0765a29": "其所出法嗣一人。曰天台雲居智禪師者。",
    "T51n2078_009:0765b01": "三十一祖之九世。曰杭州鳥窠道林禪師。其",
    "T51n2078_009:0765b02": "所出法嗣二人。一曰杭州招賢會通者。一曰",
    "T51n2078_009:0765b03": "靈岩寶觀者。",
    "T51n2078_009:0765b04": "三十一祖之九世。曰天台山雲居智禪師。其",
    "T51n2078_009:0765b05": "所出法嗣凡三十三人。一曰牛頭山道性者",
    "T51n2078_009:0765b06": "一曰江寧智燈者。一曰解玄(解玄或山與寺名未詳)懷信",
    "T51n2078_009:0765b07": "者。一曰鶴林全禪師者。一曰北山懷古者。一",
    "T51n2078_009:0765b08": "曰明州觀宗者。一曰牛頭大智者。一曰白馬",
    "T51n2078_009:0765b09": "善道者。一曰牛頭智真者。一曰牛頭譚顒者。",
    "T51n2078_009:0765b10": "一曰牛頭雲韜者。一曰牛頭山凝禪師者。一",
    "T51n2078_009:0765b11": "曰牛頭法梁者。一曰江寧行應者。一曰牛頭",
    "T51n2078_009:0765b12": "山惠良者。一曰興善道融者。一曰蔣山照明",
    "T51n2078_009:0765b13": "者。一曰牛頭法燈者。一曰牛頭定空者。一曰",
    "T51n2078_009:0765b14": "牛頭山慧涉者。一曰幽棲道遇者。一曰牛頭",
    "T51n2078_009:0765b15": "山凝空者。一曰蔣山道初者。一曰幽機藏禪",
    "T51n2078_009:0765b16": "師者。一曰牛頭靈暉者。一曰幽棲道穎者。一",
    "T51n2078_009:0765b17": "曰牛頭巨英者。一曰釋山法常者。一曰龍門",
    "T51n2078_009:0765b18": "凝寂者。一曰莊嚴遠禪師者。一曰襄州道堅",
    "T51n2078_009:0765b19": "者。一曰尼明悟者。一曰居士殷淨者。",
    "T51n2078_009:0765b20": "三十一祖之十世。曰慧涉禪師。其所出法嗣",
    "T51n2078_009:0765b21": "一人。曰潤州棲霞清源者。",
    "T51n2078_009:0765b22": "第三十二祖弘忍尊者(此土之五祖也)旁出法嗣十有",
    "T51n2078_009:0765b23": "三人。其一曰北宗神秀者。一曰嵩嶽慧安者。",
    "T51n2078_009:0765b24": "一曰蒙山道明者。一曰楊州曇光者。一曰隨",
    "T51n2078_009:0765b25": "州神慥神。一曰金州法持者。一曰資州智侁",
    "T51n2078_009:0765b26": "者。一曰舒州法照者。一曰越州義方者。一曰",
    "T51n2078_009:0765b27": "枝江道俊者。一曰常州玄賾者。一曰越州僧",
    "T51n2078_009:0765b28": "達者。一曰白松山劉主簿者。",
    "T51n2078_009:0765b29": "三十二祖之二世。曰神秀禪師。其所出法嗣",
    "T51n2078_009:0765c01": "凡十有九人。一曰五臺山巨方者。一曰河中",
    "T51n2078_009:0765c02": "智封者。一曰兗州降魔藏禪師者。一曰壽州",
    "T51n2078_009:0765c03": "道樹者。一曰淮南全植者。一曰荊州辭朗",
    "T51n2078_009:0765c04": "者。一曰嵩山普寂者。一曰大佛香育者。一曰",
    "T51n2078_009:0765c05": "西京義福者。一曰忽雷澄禪師者。一曰東京",
    "T51n2078_009:0765c06": "日禪師者。一曰太原遍淨者。一曰南岳元觀",
    "T51n2078_009:0765c07": "者。一曰汝南杜禪師者。一曰嵩山敬禪師者。",
    "T51n2078_009:0765c08": "一曰京兆小福禪師者。一曰晉州霍山觀禪",
    "T51n2078_009:0765c09": "師者。一曰潤洲崇珪者。一曰安陸懷空者。",
    "T51n2078_009:0765c10": "三十二祖之二世。曰嵩嶽慧安國師。其所出",
    "T51n2078_009:0765c11": "法嗣六人。一曰洛京福先仁儉者。一曰嵩嶽",
    "T51n2078_009:0765c12": "破竈墮者。一曰嵩嶽元珪者。一曰常山坦然",
    "T51n2078_009:0765c13": "者。一曰鄴都圓寂者。一曰西京道亮者。",
    "T51n2078_009:0765c14": "三十二祖之二世。曰蒙山道明禪師。其所出",
    "T51n2078_009:0765c15": "法嗣三人。一曰洪州崇寂者。一曰江西環禪",
    "T51n2078_009:0765c16": "師者。一曰撫州神正者。",
    "T51n2078_009:0765c17": "三十二祖之二世。曰隨州神慥禪師。其所出",
    "T51n2078_009:0765c18": "法嗣一人。曰正壽者。",
    "T51n2078_009:0765c19": "三十二祖之二世。曰資州智侁禪師。其所出",
    "T51n2078_009:0765c20": "法嗣一人。曰資州處寂者。",
    "T51n2078_009:0765c21": "三十二祖之二世。曰玄賾禪師。其所出法嗣",
    "T51n2078_009:0765c22": "二人。一曰義興神斐者。一曰湖州暢禪師者。",
    "T51n2078_009:0765c23": "三十二祖之三世。曰降魔藏禪師。其所出法",
    "T51n2078_009:0765c24": "嗣三人。一曰西京寂滿者。一曰西京定莊者。",
    "T51n2078_009:0765c25": "一曰南嶽慧隱者。",
    "T51n2078_009:0765c26": "三十二祖之三世。曰荊州辭朗禪師。其所出",
    "T51n2078_009:0765c27": "法嗣三人。一曰紫金玄宗者。一曰大梅車禪",
    "T51n2078_009:0765c28": "師者。一曰摶界慎徽者。",
    "T51n2078_009:0765c29": "三十二十之三世。曰嵩山普寂禪師。其所出",
    "T51n2078_009:0766a01": "法嗣凡二十四人。一曰終南山惟政者。一曰",
    "T51n2078_009:0766a02": "廣福慧空者。一曰越州禪師者。一曰襄州夾",
    "T51n2078_009:0766a03": "石思禪師者。一曰明瓚者。一曰敬愛真禪師",
    "T51n2078_009:0766a04": "者。一曰兗州守賢者。一曰定州石藏者。一曰",
    "T51n2078_009:0766a05": "南嶽澄心者。一曰南嶽日照者。一曰洛京幹",
    "T51n2078_009:0766a06": "禪師者。一曰蘇州真亮者。一曰瓦官璿禪師",
    "T51n2078_009:0766a07": "者。一曰弋陽法融者。一曰廣陵演禪師者。一",
    "T51n2078_009:0766a08": "曰陝州慧空者。一曰洛京真亮者。一曰澤州",
    "T51n2078_009:0766a09": "亘月者。一曰亳州曇真者。一曰都梁山崇演",
    "T51n2078_009:0766a10": "者。一曰京兆澄禪師者。一曰嵩陽寺一行者。",
    "T51n2078_009:0766a11": "一曰京兆融禪師者。一曰曹州定陶丁居十",
    "T51n2078_009:0766a12": "者。",
    "T51n2078_009:0766a13": "三十二祖之三世。曰西京義福禪師。其所出",
    "T51n2078_009:0766a14": "法嗣八人。一曰大雄猛禪師者。一曰西京大",
    "T51n2078_009:0766a15": "震動禪師者。一曰神斐禪師者。一曰西京大",
    "T51n2078_009:0766a16": "悲光禪師者。一曰西京大隱者。一曰定境者。",
    "T51n2078_009:0766a17": "一曰道播者。一曰玄證者。",
    "T51n2078_009:0766a18": "三十二祖之三世。曰南嶽元觀禪師。其所出",
    "T51n2078_009:0766a19": "法嗣一人。曰神照者。",
    "T51n2078_009:0766a20": "三十二祖之三世。曰小福禪師。其所出法嗣",
    "T51n2078_009:0766a21": "三人。一曰京兆藍田深寂者。一曰太白雲禪",
    "T51n2078_009:0766a22": "師者。一曰東白山法超者。",
    "T51n2078_009:0766a23": "三十二祖之三世。曰霍山觀禪師。其所出法",
    "T51n2078_009:0766a24": "嗣一人。曰峴山幽禪師者。",
    "T51n2078_009:0766a25": "三十二祖之三世。曰西京道亮禪師。其所出",
    "T51n2078_009:0766a26": "法嗣五人。一曰揚州大總管李孝逸者。一曰",
    "T51n2078_009:0766a27": "工部尚書張錫者。一曰國子祭酒崔融者。一",
    "T51n2078_009:0766a28": "曰祕書監賀知章者。一曰睦州刺史康詵者。",
    "T51n2078_009:0766a29": "三十二祖之三世。曰資州處寂禪師。其所出",
    "T51n2078_009:0766b01": "法嗣四人。一曰益州無相者。一曰益州馬禪",
    "T51n2078_009:0766b02": "師者。一曰超禪師者。一曰梓州曉了者。",
    "T51n2078_009:0766b03": "三十二祖之三世。曰義興斐禪師。其所出法",
    "T51n2078_009:0766b04": "嗣二人。一曰西京智游者。一曰東都深智者。",
    "T51n2078_009:0766b05": "三十二祖之四世。曰興善惟政禪師。其所出",
    "T51n2078_009:0766b06": "法嗣二人。一曰衡州定心禪師者。一曰志真",
    "T51n2078_009:0766b07": "禪師者。",
    "T51n2078_009:0766b08": "三十二祖之四世。曰敬愛寺志真禪師。其所",
    "T51n2078_009:0766b09": "出法嗣一人。曰嵩山照禪師者。",
    "T51n2078_009:0766b10": "三十二祖之四世。曰塼界慎徽禪師。其所出",
    "T51n2078_009:0766b11": "法嗣一人。曰武誡禪師者。",
    "T51n2078_009:0766b12": "三十二祖之四世。曰無相禪師。其所出法嗣",
    "T51n2078_009:0766b13": "四人。一曰益州無住者。一曰荊州融禪師者。",
    "T51n2078_009:0766b14": "一曰漢州王頭陀者。一曰益州神會者。",
    "T51n2078_009:0766b15": "宗證略傳(并序)",
    "T51n2078_009:0766b16": "序曰。涅槃曰。復至他方有諸煩惱毒箭之處。",
    "T51n2078_009:0766b17": "示現作祖為其療治。又曰。我有無上正法悉",
    "T51n2078_009:0766b18": "已付囑摩訶迦葉。是迦葉者當為汝等作大",
    "T51n2078_009:0766b19": "依止。此吾道之有祖宗尚矣。但支竺相遠傳",
    "T51n2078_009:0766b20": "之者不真。致令聖人之德不甚明效。加之暴",
    "T51n2078_009:0766b21": "君嫉善毀棄大教。而佛子不善屬書。妄謂其",
    "T51n2078_009:0766b22": "祖絕於二十四世。乃生後世者之疑。聖德益",
    "T51n2078_009:0766b23": "屈。余嘗慨之。適因治書。乃得眾賢所道祖宗",
    "T51n2078_009:0766b24": "之事凡十家。故并其人。列為宗證傳云爾。",
    "T51n2078_009:0766b25": "月支國沙門竺大力者。蓋第二十三祖鶴勒",
    "T51n2078_009:0766b26": "那之弟子也。性素聰晤。能通大小乘學。其國",
    "T51n2078_009:0766b27": "號為三藏。以漢獻帝之世至乎雒邑。嘗與沙",
    "T51n2078_009:0766b28": "門康孟詳。譯正二本起經。一日所館有白光",
    "T51n2078_009:0766b29": "一道忽發於前。大力斂容曰。此光乃我師鶴",
    "T51n2078_009:0766c01": "勒那入滅之相也。眾異之遂以聞帝。帝即命",
    "T51n2078_009:0766c02": "誌之。其時已丑歲也。尋游江南。適值孫權",
    "T51n2078_009:0766c03": "稱王於建康方嚮佛法。乃置寺禮沙門康僧",
    "T51n2078_009:0766c04": "會於其國。僧會初見大力。甚不德之。尋用問",
    "T51n2078_009:0766c05": "答。遂相推重。因曰。仁者何師乃能如是。大力",
    "T51n2078_009:0766c06": "曰。我師鶴勒那。故得此妙悟。乃通他心。僧會",
    "T51n2078_009:0766c07": "曰。鶴勒之徒如師利智凡幾何人。復有過之",
    "T51n2078_009:0766c08": "者乎。大力曰。似我之儔三千。若其頴達離倫",
    "T51n2078_009:0766c09": "唯一上人耳。號師子比丘。其人密受正法與",
    "T51n2078_009:0766c10": "師繼世。方揚化於北天竺國。僧會遂引見於",
    "T51n2078_009:0766c11": "吳主。稱道其異。吳主乃問力曰。孤忝此有土。",
    "T51n2078_009:0766c12": "國祚其有幾何。力遂說偈答之曰。清宵喫飯。",
    "T51n2078_009:0766c13": "雲間鬪走。十四年末。必逢猪口。當時權不曉",
    "T51n2078_009:0766c14": "其言。而亦甚禮之。大力留吳久之。及權死其",
    "T51n2078_009:0766c15": "子亮即位。益相見問。而言皆有効驗。大力尋",
    "T51n2078_009:0766c16": "至孫休之世庚辰歲復還西域。",
    "T51n2078_009:0766c17": "中印度沙門曇摩迦羅者。以魏黃初壬寅之",
    "T51n2078_009:0766c18": "三年。至乎許昌。初視僧威儀不整頗歎之。謂",
    "T51n2078_009:0766c19": "其不識法律。當時許昌有僧曰光璨者。賢於",
    "T51n2078_009:0766c20": "其眾能善遇之。乃禮而問迦羅曰。師於西國",
    "T51n2078_009:0766c21": "所見何者勝師。乃以何法住持。幸以見教。迦",
    "T51n2078_009:0766c22": "羅曰。西土凡有二大勝僧。一曰摩拏羅。二曰",
    "T51n2078_009:0766c23": "鶴勒那。我皆禮遇。二大士者皆傳正法以法",
    "T51n2078_009:0766c24": "住持。預其眾者寡不莊整。然二大士俱得聖",
    "T51n2078_009:0766c25": "道。而異德皆不可測。摩拏羅者。始於那提",
    "T51n2078_009:0766c26": "國以神通力一鼓其腹。乃能威伏百萬惡象。",
    "T51n2078_009:0766c27": "及其出家。教化於西印度。於其國辨塔指泉。",
    "T51n2078_009:0766c28": "皆有驗効(事具其本傳)鶴勒那乃其繼世之弟子",
    "T51n2078_009:0766c29": "也。大興佛事於中天竺國。及其寂滅四眾焚",
    "T51n2078_009:0767a01": "之。將分去其舍利。鶴勒那復能示現。說偈誡",
    "T51n2078_009:0767a02": "之。不容其分(偈亦具其本傳)光璨曰。其滅度久耶近",
    "T51n2078_009:0767a03": "乎。迦羅曰。十二年矣。光璨曰。西國歲曆頗與",
    "T51n2078_009:0767a04": "此同乎。迦羅曰。號謂雖異。而氣候不別也。遂",
    "T51n2078_009:0767a05": "說五天竺之曆數云云。迦葉尋亦西還。光璨",
    "T51n2078_009:0767a06": "即傳其事。後之為僧傳者。得以書之。",
    "T51n2078_009:0767a07": "中天竺國沙門支彊梁樓者。實得果不測之",
    "T51n2078_009:0767a08": "人也。方前魏陳留王曹奐之世至洛。初館于",
    "T51n2078_009:0767a09": "白馬寺。蓋景元二年之辛巳也。是時魏室方",
    "T51n2078_009:0767a10": "危。奐輩憂之。聞支彊異僧。數從問其國之盛",
    "T51n2078_009:0767a11": "衰。支彊遂為奐說偈曰。二公賴虛位。獼猴正",
    "T51n2078_009:0767a12": "當路。五人抱一雞。雞鳴猴不措。及奐去支彊",
    "T51n2078_009:0767a13": "復說偈曰。二人好好去。兩兩歲平安。女子生",
    "T51n2078_009:0767a14": "河內。朱輪上進壇。當時雖不曉其說。而後",
    "T51n2078_009:0767a15": "皆驗之。尋會曇諦康僧鎧曇松白。延諸沙門",
    "T51n2078_009:0767a16": "翻譯眾經。一曰。支彊謂諸僧曰。我在西時。嘗",
    "T51n2078_009:0767a17": "往罽賓國至葱塗源。入其象白山。行之極遠。",
    "T51n2078_009:0767a18": "俄見一茅茨。居僧甚老。有弟子事之。我乃就",
    "T51n2078_009:0767a19": "而禮之。因問之曰。仁者居此幾久。名字謂誰",
    "T51n2078_009:0767a20": "其僧曰。我號達磨達者也。本北天竺之人。初",
    "T51n2078_009:0767a21": "從波梨迦比丘受學。晚遇師子尊者。為之出",
    "T51n2078_009:0767a22": "世之師。自彌羅崛王起難橫害師子。而我遂",
    "T51n2078_009:0767a23": "隱此。久已謝絕人世。豈意復得與汝相遇。然",
    "T51n2078_009:0767a24": "我其聞其名。及是益更敬之。復問師子尊者。",
    "T51n2078_009:0767a25": "誠知其無辜被害。然其所傳之法為何宗乘。",
    "T51n2078_009:0767a26": "方欲訪其端由。而未嘗得之。今幸遇仁者。可",
    "T51n2078_009:0767a27": "得而聞乎。達磨達曰。昔如來用教乘而普傳",
    "T51n2078_009:0767a28": "眾聖。獨以最上乘心印微妙正法付囑摩訶",
    "T51n2078_009:0767a29": "迦葉。迭傳至我師子尊者。然師子知其自不",
    "T51n2078_009:0767b01": "免難。方其存時預以付我同學號婆舍斯多",
    "T51n2078_009:0767b02": "者。復授衣為信。斯多當時遵師之命。即往化",
    "T51n2078_009:0767b03": "於南天竺。支彊然之。曰我亦嘗會是師(婆舍斯多也)",
    "T51n2078_009:0767b04": "於南印度。因以祖事與諸沙門譯之。夫自七",
    "T51n2078_009:0767b05": "佛至乎二十五祖婆舍斯多。乃此支彊梁樓",
    "T51n2078_009:0767b06": "之所譯也。中天竺國沙門婆羅芬多者。亦神",
    "T51n2078_009:0767b07": "異不測人也。或謂其前身為龍。以聽經故得",
    "T51n2078_009:0767b08": "今所生。齊王嘉平二年庚午至洛。洛僧多從",
    "T51n2078_009:0767b09": "其重受大戒。及晉武大始乙酉之元年。會其",
    "T51n2078_009:0767b10": "弟子曰。摩迦陀復來。芬多因問曰。汝在西時",
    "T51n2078_009:0767b11": "頗游北天竺耶。或謂師子尊者無辜為其國",
    "T51n2078_009:0767b12": "王所戮是乎。今復有傳法者與其相繼耶。摩",
    "T51n2078_009:0767b13": "迦陀曰然。師子誅死今已二十三白。有沙門",
    "T51n2078_009:0767b14": "號婆舍斯多者。本罽賓國人。先難得其付法",
    "T51n2078_009:0767b15": "授衣。即日去之。方於中天竺大隆佛事。其國",
    "T51n2078_009:0767b16": "王迦勝甚器重之。雖外道強辯者。皆亦屈伏。",
    "T51n2078_009:0767b17": "與王辯其苑中業泉。國人異之。復號為婆羅",
    "T51n2078_009:0767b18": "多那(事見其本傳)芬多謂其弟子曰。我亦知之。適",
    "T51n2078_009:0767b19": "驗汝說。誠有所合。當時好事者。即書于白馬",
    "T51n2078_009:0767b20": "寺。後有沙門號賢朗法師者。得於其寺乃傳",
    "T51n2078_009:0767b21": "于世(以芬多到中國在齊王之世。則當列支彊之前。為其始顯於晉太始中故次之也)。",
    "T51n2078_009:0767b22": "佛馱跋陀羅。天竺人也。此云覺賢。本姓釋迦",
    "T51n2078_009:0767b23": "氏。甘露飯王之後。少時出家。本國度為沙彌。",
    "T51n2078_009:0767b24": "受業於大禪師佛大先。極聰明隸。業習誦凡",
    "T51n2078_009:0767b25": "一日敵眾人一月所為。尤以禪業自任。嘗與",
    "T51n2078_009:0767b26": "僧伽達多共游罽賓國。達多始未測其人。一",
    "T51n2078_009:0767b27": "日達多禪坐於密室。忽睹跋陀在前。驚而問",
    "T51n2078_009:0767b28": "曰。何來。跋陀曰。暫往兜率致敬彌勒。即隱不",
    "T51n2078_009:0767b29": "見達多異之。他日以是問之。乃知其已得不",
    "T51n2078_009:0767c01": "還果。會秦僧智嚴同在罽賓。嚴因懇請跋陀",
    "T51n2078_009:0767c02": "偕來諸夏。傳授禪法。其師佛大先。時亦在罽",
    "T51n2078_009:0767c03": "賓。因謂智嚴曰。弘持禪法跋陀其人也。遂",
    "T51n2078_009:0767c04": "與智嚴東來。初至長安與羅什相遇甚善。嘗",
    "T51n2078_009:0767c05": "謂什公曰。君所釋不出人意。而特致高名何",
    "T51n2078_009:0767c06": "耶。什曰。吾年老故爾。何必能稱美談。跋陀議",
    "T51n2078_009:0767c07": "論多高簡。頗為什之徒所忌。其後因自言。玄",
    "T51n2078_009:0767c08": "見五舶自其國來。其弟子復言。自得阿那含",
    "T51n2078_009:0767c09": "果。跋陀不即驗問。以此致謗。秦僧以跋陀為",
    "T51n2078_009:0767c10": "誑。眾遂擯之不容同處。跋陀即日與其弟子",
    "T51n2078_009:0767c11": "慧觀等出關南適廬山。而慧遠法師素聞其",
    "T51n2078_009:0767c12": "名。見跋陀至待之甚善。因致書秦王。為其解",
    "T51n2078_009:0767c13": "擯。遂請跋陀出其禪經同譯。譯成遠為之序。",
    "T51n2078_009:0767c14": "因問跋陀曰。天竺傳法諸祖凡有幾何。跋陀",
    "T51n2078_009:0767c15": "曰。西土傳法祖師。自大迦葉直下相承。凡有",
    "T51n2078_009:0767c16": "二十七人。其二十六祖近世滅度。號不如密",
    "T51n2078_009:0767c17": "多者。所出其繼世弟子曰般若多羅者。方在",
    "T51n2078_009:0767c18": "南天竺盛行教化。吾嘗遇之(般若尚在達磨多羅未繼世作祖故",
    "T51n2078_009:0767c19": "未稱之。寶林傳所稱跋陀說其祖事與此並同)會其西之江陵。遠公未",
    "T51n2078_009:0767c20": "及以之為書。跋陀後會劉太尉裕罷鎮荊州。",
    "T51n2078_009:0767c21": "相將同還都下。住道場寺。卒於本寺。當元嘉",
    "T51n2078_009:0767c22": "六年春秋七十有一。",
    "T51n2078_009:0767c23": "僧祐者。本齊人。歸梁以持律知名。嘗著出三",
    "T51n2078_009:0767c24": "藏記。其薩婆多部相承傳目錄。曰婆羅多羅",
    "T51n2078_009:0767c25": "(二十五祖)弗若密多(二十六祖)不若多羅(二十七祖)達磨多羅(二十",
    "T51n2078_009:0767c26": "八祖)祐尋終於梁。",
    "T51n2078_009:0767c27": "罽賓沙門那連耶舍者。以東魏孝靜之世至",
    "T51n2078_009:0767c28": "于鄴都。專務翻譯。及高氏更魏稱齊。耶舍乃",
    "T51n2078_009:0767c29": "益譯出眾經。初與處士萬天懿者。共譯出尊",
    "T51n2078_009:0768a01": "勝菩薩無量門陀羅尼經。天懿嘗問耶舍曰",
    "T51n2078_009:0768a02": "西土頗有大士奉此教乎。耶舍曰。西國諸祖",
    "T51n2078_009:0768a03": "二十七大士。皆亦受持。然其二十七祖號般",
    "T51n2078_009:0768a04": "若多羅。所出繼世弟子曰達磨多羅者。昔當",
    "T51n2078_009:0768a05": "此明帝正光元年。至此雒陽。其人亦善此經。",
    "T51n2078_009:0768a06": "萬天懿曰。然此大士我亦聞其當於祖位傳",
    "T51n2078_009:0768a07": "佛正法。不悉其後復有繼之者乎。耶舍遂說",
    "T51n2078_009:0768a08": "偈而答天懿曰。尊勝今藏古。無肱又有肱。龍",
    "T51n2078_009:0768a09": "來方受寶。奉物復嫌名。天懿復問如前。耶",
    "T51n2078_009:0768a10": "舍又說偈曰。初首不稱名。風狂又有聲。人來",
    "T51n2078_009:0768a11": "不喜見。白寶初平平。天懿復聞。耶舍復說偈",
    "T51n2078_009:0768a12": "曰。自起求無礙。師傳我設繩。路上逢僧禮。脚",
    "T51n2078_009:0768a13": "下六支生。天懿復問。耶舍復說偈曰。三四金",
    "T51n2078_009:0768a14": "無我。隔水受心燈。尊號過諸量。徒瞋不起憎。",
    "T51n2078_009:0768a15": "天懿復間。耶舍復說偈曰。奉物何曾奉。言勤",
    "T51n2078_009:0768a16": "又不勤。唯書四句偈。將勸瑞田人。天懿復問。",
    "T51n2078_009:0768a17": "耶舍復說偈曰。心裏能藏事。說向漢江濱。湖",
    "T51n2078_009:0768a18": "波探一月。將照二三人。天懿復問。耶舍復說",
    "T51n2078_009:0768a19": "偈曰。領得珍勤語。離鄉日日敷。米梁移近路。",
    "T51n2078_009:0768a20": "餘算脚天徒。天懿復問。耶舍曰。前所記者。將",
    "T51n2078_009:0768a21": "有國德間生。吾不復語。然其後之事。為汝",
    "T51n2078_009:0768a22": "并以六偈記之。其一曰。艮地生玄旨。通尊媚",
    "T51n2078_009:0768a23": "亦尊。比肩三九族。足下一屯分。其二曰。靈集",
    "T51n2078_009:0768a24": "媿天恩。生牙二六人。法中無氣味。石上有功",
    "T51n2078_009:0768a25": "勳。其三曰。本是大蟲男。迴成師子談。官家封",
    "T51n2078_009:0768a26": "馮嶺。同詳三十三。其四日。九女出人倫。八箇",
    "T51n2078_009:0768a27": "絕婚姻。朽床添六脚。心祖眾中尊。其五曰。走",
    "T51n2078_009:0768a28": "戊與潮隣。媥烏子出身。二天雖有感。三化寂",
    "T51n2078_009:0768a29": "無塵。其六曰。說少何曾少。言流又不流。草若",
    "T51n2078_009:0768b01": "除其首。三四繼門修。復謂天懿曰。吾滅度後",
    "T51n2078_009:0768b02": "凡二百八十年。是國有大王者。善治其民。風",
    "T51n2078_009:0768b03": "俗安樂。前之所記賢聖。相次皆出。大益群品。",
    "T51n2078_009:0768b04": "然因一勝師始開其甘露門。而致後如此。萬",
    "T51n2078_009:0768b05": "天懿即從耶舍譯其讖偈。耶舍復出其所謂",
    "T51n2078_009:0768b06": "二十七祖與般若多羅之繼世弟子二十八",
    "T51n2078_009:0768b07": "祖。菩提達磨之事者。與天懿正之(亡當時為書之名)耶",
    "T51n2078_009:0768b08": "舍尋悠然獨往廬山。遂入滅於山中。其後梁",
    "T51n2078_009:0768b09": "簡文帝聞之。因使臣劉縣運往齊取其書歸",
    "T51n2078_009:0768b10": "國。詔沙門寶唱。編入續法記(梁簡文。當齊有國。方一戴餘即",
    "T51n2078_009:0768b11": "崩。然其死阨在賊臣暴亂之際。乃暇求法事耶。豈先此因使北聘已得是書手。又不見寶唱作續法記年月尚",
    "T51n2078_009:0768b12": "疑之。但取其文字。自北而傳南。其來有因。且從舊錄而筆之耳)然自七佛至乎",
    "T51n2078_009:0768b13": "二十八祖菩提達磨。蓋此那連耶舍之所譯",
    "T51n2078_009:0768b14": "也。西域沙門犍那者。不知其果何國人。亦不",
    "T51n2078_009:0768b15": "詳何時至於中國也。唐天寶中。會河南尹李",
    "T51n2078_009:0768b16": "常者。得三祖璨大師舍利。遂集沙門於其家。",
    "T51n2078_009:0768b17": "置齋落之。而犍那與焉。李常因問犍那曰。天",
    "T51n2078_009:0768b18": "竺禪門祖師多少。犍那曰。自迦葉直至般若",
    "T51n2078_009:0768b19": "多羅。凡有二十七祖。若敘師子尊者傍出。達",
    "T51n2078_009:0768b20": "磨達之四世二十二人。總有四十九祖若從",
    "T51n2078_009:0768b21": "七佛至。此璨大師。不括橫枝凡有三十七",
    "T51n2078_009:0768b22": "祖。常又問席間他僧曰。余嘗見祖圖。或引",
    "T51n2078_009:0768b23": "五十餘祖。至其支派差殺。宗族不定。或但有",
    "T51n2078_009:0768b24": "空名。此何以然。適有六祖弟子曰智本禪師",
    "T51n2078_009:0768b25": "者。對曰。斯蓋後魏之世佛法毀廢。當時沙門",
    "T51n2078_009:0768b26": "有曰曇曜者。於倉卒間單錄諸祖名目。不暇",
    "T51n2078_009:0768b27": "全寫。懷之亡于山澤。及魏之文成復教。前後",
    "T51n2078_009:0768b28": "歷三十載。至孝文帝之世。曇曜乃進為僧統。",
    "T51n2078_009:0768b29": "尋出其事授眾沙門。修之目為付法藏傳。其",
    "T51n2078_009:0768c01": "差誤亡逸。始自曇曜之所致也。犍那後不知",
    "T51n2078_009:0768c02": "所終。",
    "T51n2078_009:0768c03": "裴休。字公美。事唐。會昌中以兵部侍郎御史",
    "T51n2078_009:0768c04": "大夫同平章事。號為名相。撰圭峯密師傳法",
    "T51n2078_009:0768c05": "碑曰。釋迦如來最後以法眼付大迦葉。令祖",
    "T51n2078_009:0768c06": "祖相傳別行於世。非私於迦葉而外人天聲",
    "T51n2078_009:0768c07": "聞菩薩也。自大迦葉至於達磨。凡二十八世。",
    "T51n2078_009:0768c08": "達磨傳可。可傳璨。璨傳信。信傳忍。忍傳能為",
    "T51n2078_009:0768c09": "六祖。",
    "T51n2078_009:0768c10": "劉昫。字耀遠。涿州歸義人也。天祐中。始以軍",
    "T51n2078_009:0768c11": "事衙推仕。及開運初。授司空平章事。又監修",
    "T51n2078_009:0768c12": "國史。故其撰唐書神秀傳曰。昔後魏末有僧",
    "T51n2078_009:0768c13": "達磨者。本天竺國王子。以護國出家入南海",
    "T51n2078_009:0768c14": "得禪宗妙法。自釋迦相傳有衣鉢為記。世相",
    "T51n2078_009:0768c15": "付授。初來至梁詣武帝。帝問以有為之事。達",
    "T51n2078_009:0768c16": "磨不悅乃之魏。隱於嵩山少林寺而卒。其年",
    "T51n2078_009:0768c17": "魏使宋雲。於葱嶺迴見之。門徒發其墓。但見",
    "T51n2078_009:0768c18": "衣履而已。達磨傳慧可。慧可傳僧璨。僧璨傳",
    "T51n2078_009:0768c19": "道信。道信傳弘忍。弘忍傳慧能神秀。昫卒於",
    "T51n2078_009:0768c20": "宋太保。",
    "T51n2078_009:0768c21": "傳法正宗記卷第九(終)"
}