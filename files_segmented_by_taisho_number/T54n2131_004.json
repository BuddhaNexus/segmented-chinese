{
    "T54n2131_004:1110a15": "翻譯名義集四",
    "T54n2131_004:1110a17": "姑蘇景德寺普潤大師法雲編",
    "T54n2131_004:1110a18": "總明三藏第三十九十二分教第四十",
    "T54n2131_004:1110a19": "律分五部第四十一論開八聚第四十二",
    "T54n2131_004:1110a20": "示三學法第四十三辨六度法第四十四",
    "T54n2131_004:1110a21": "釋十二支第四十五明四諦法第四十六",
    "T54n2131_004:1110a22": "止觀三義第四十七眾善行法第四十八",
    "T54n2131_004:1110a23": "39 總明三藏篇總明三藏篇第三十九",
    "T54n2131_004:1110a24": "一經藏、二律藏、三論藏。經藏則刊定因果，窮",
    "T54n2131_004:1110a25": "究性相。律藏則垂範四儀，嚴制三業。論藏則",
    "T54n2131_004:1110a26": "研真顯正，覈偽摧邪。同出一音，異隨四悉，用",
    "T54n2131_004:1110a27": "顯圓明之理，式開解脫之門，致立三藏之教",
    "T54n2131_004:1110a28": "也。",
    "T54n2131_004:1110a29": "【修多羅】或修單蘭，或修妬路。《西域記》：「名素",
    "T54n2131_004:1110b01": "怛覽。舊曰修多羅，訛也。」或言無翻，含五義",
    "T54n2131_004:1110b02": "故。《摭華》云：「義味無盡，故喻涌泉；能生妙善，",
    "T54n2131_004:1110b03": "故號出生；揩定邪正，故譬繩墨；能示正理，故",
    "T54n2131_004:1110b04": "名顯示；貫穿諸法，故曰結鬘。含此五義，故",
    "T54n2131_004:1110b05": "不可翻出《雜心論》。」或言有翻，《妙玄》明有五譯：「一翻",
    "T54n2131_004:1110b06": "經，二翻論，三翻法本，四翻線，五翻善語教。」",
    "T54n2131_004:1110b07": "天台定云：「今且據一名以為正翻，亦不使二",
    "T54n2131_004:1110b08": "家有怨。何者？從古及今，譯梵為漢，皆題為",
    "T54n2131_004:1110b09": "經。若餘翻是正，何不改作線契？若傳譯僉然，",
    "T54n2131_004:1110b10": "則經正，明矣！以此方周孔之教，名為五經，故",
    "T54n2131_004:1110b11": "以經字翻修多羅。然其眾典，雖單題經，諸論",
    "T54n2131_004:1110b12": "所指，皆曰契經。所謂契理、契機，名契經也。」《摭",
    "T54n2131_004:1110b13": "華》云：「契理則合於二諦，契機則符彼三根。」經",
    "T54n2131_004:1110b14": "者，訓常、訓法。《妙玄》云：「天魔外道不能改壞，名",
    "T54n2131_004:1110b15": "為教常。真正不雜，無能踰過，名為行常。湛",
    "T54n2131_004:1110b16": "然不動，決無異趣，名為理常。又訓法者，法",
    "T54n2131_004:1110b17": "可軌；行可軌；理可軌。」《佛地論》云：「經者，貫攝為",
    "T54n2131_004:1110b18": "義，貫穿所應知義，攝持所化眾生。」慈恩云：「為",
    "T54n2131_004:1110b19": "常，為法；是攝，是貫。常則道軌百王，法乃德",
    "T54n2131_004:1110b20": "模萬𮑒，攝乃集斯妙義，貫乃御彼庸生。庶令",
    "T54n2131_004:1110b21": "同出苦津，終歸覺岸。」",
    "T54n2131_004:1110b22": "【毘奈耶】或毘尼。什師云：「毘尼，秦言善治。謂",
    "T54n2131_004:1110b23": "自治婬怒癡，亦能治眾生惡也。」《圓覺鈔》云：「此",
    "T54n2131_004:1110b24": "云調伏，謂調練三業，制伏過非。調練通於止",
    "T54n2131_004:1110b25": "作，制伏唯明止惡。就所詮之行，彰名調伏",
    "T54n2131_004:1110b26": "之藏。」《四教義》云：「此翻滅，謂佛說作無作戒，能",
    "T54n2131_004:1110b27": "滅身口之惡，是故云滅。」《圓覺略鈔》云：「滅有三",
    "T54n2131_004:1110b28": "義：一滅業非論第一云：滅惡故名曰毘尼，二滅煩惱律云：世尊謂調伏貪嗔",
    "T54n2131_004:1110b29": "癡令盡故，制增上戒學，三得滅果戒經云：戒淨有智慧，便得第一道。」南山云：「毘",
    "T54n2131_004:1110c01": "尼翻滅，從功能為名，非正譯也。正翻為律，律",
    "T54n2131_004:1110c02": "者，法也，從教為名。斷割重輕，開遮持犯，非法",
    "T54n2131_004:1110c03": "不定。俗有九流，法流居一，故世律法，皆約刑",
    "T54n2131_004:1110c04": "科。道與俗違，刑名乃異，至於處斷，必依常法。」",
    "T54n2131_004:1110c05": "谷響云：「以此方法律之名，翻彼土奈耶之",
    "T54n2131_004:1110c06": "語。律者，詮也。詮量輕重犯不犯等。」《風俗通》曰：",
    "T54n2131_004:1110c07": "「〈皐陶謨〉虞造律。律，訓詮、訓法。」《尚書》大傳曰：「丕",
    "T54n2131_004:1110c08": "天之大律。」注云：「奉天之大法。法，亦律也。」此方",
    "T54n2131_004:1110c09": "律名，起於舜世，漢蕭何以為九章，漸分輕重",
    "T54n2131_004:1110c10": "委悉也。《西域記》云：「毘奈耶藏，舊訛云毘那",
    "T54n2131_004:1110c11": "耶。」",
    "T54n2131_004:1110c12": "【阿毘曇】或云阿毘達磨，此云無比法，謂無",
    "T54n2131_004:1110c13": "漏法慧為最勝故。《四教義》曰：「無比法，聖人智",
    "T54n2131_004:1110c14": "慧，分別法義也。新云阿毘達摩，此云對法。",
    "T54n2131_004:1110c15": "對有二種：一者，對向，謂向涅槃，以乘無漏聖",
    "T54n2131_004:1110c16": "道之因，感趣涅槃圓極之果。二者，對觀，對觀",
    "T54n2131_004:1110c17": "四諦，謂以淨慧之心，觀察四諦之法，故名對",
    "T54n2131_004:1110c18": "也。法有二種：一者，勝義法，謂擇滅涅槃云云。",
    "T54n2131_004:1110c19": "二，法相法，即通四聖諦云云。問：『若據此義，合",
    "T54n2131_004:1110c20": "云對法藏。今隱對法之名，但云慧論者，如何？』",
    "T54n2131_004:1110c21": "答：『此乃隨方之聲也。梵語奢薩怛羅，此云",
    "T54n2131_004:1110c22": "論。梵語摩怛理迦，此云本母。本母能生妙",
    "T54n2131_004:1110c23": "慧，妙慧因論而生，故展轉翻為論也。』」《瑜伽論》",
    "T54n2131_004:1110c24": "云：「問答決擇諸法性相，故名論。」奘師《傳》云：",
    "T54n2131_004:1110c25": "「舊曰優波提舍，訛也。正云鄔波弟鑠。」後分",
    "T54n2131_004:1110c26": "經云摩達磨。",
    "T54n2131_004:1110c27": "【俱舍】或云比吒，或云摘迦，此翻為藏。即",
    "T54n2131_004:1110c28": "包含攝持之義。非藏無以積錢財，非藏無以",
    "T54n2131_004:1110c29": "蘊文義。故《攝論》云：「何名為藏？答：『由能攝故，謂",
    "T54n2131_004:1111a01": "攝一切所應知義，無令分散，故名為藏。』」《四教",
    "T54n2131_004:1111a02": "義》云：「今言三名，各含一切文理，故名藏也。阿",
    "T54n2131_004:1111a03": "含即定藏，毘尼即戒藏，阿毘曇即慧藏。今問：",
    "T54n2131_004:1111a04": "『經云貪著小乘三藏學者，且三藏之名，既通",
    "T54n2131_004:1111a05": "大小二教，何故《法華》判局小乘？』答曰：『三藏屬",
    "T54n2131_004:1111a06": "小，凡有二義：一者，小乘三藏，皆佛所說。如《出",
    "T54n2131_004:1111a07": "耀經》云：「佛在波羅奈僊人鹿野苑中，告",
    "T54n2131_004:1111a08": "五比丘：『此苦原本，本所未聞，本所未見。』」廣說",
    "T54n2131_004:1111a09": "此法，為契經藏。佛在羅閱城，時迦蘭陀子，",
    "T54n2131_004:1111a10": "名須陳那，出家學道，最初犯律，故說戒藏。佛",
    "T54n2131_004:1111a11": "在毘舍離，見跋耆子本末因緣，告諸比丘，",
    "T54n2131_004:1111a12": "諸無五畏恚恨之心者，便不墮惡趣，亦復不",
    "T54n2131_004:1111a13": "生入地獄中，廣說如阿毘曇。是知小乘俱是",
    "T54n2131_004:1111a14": "佛說，斯異大乘論藏，自屬菩薩之所造也。二",
    "T54n2131_004:1111a15": "者，小乘三藏，部帙各別，大乘經律二藏混",
    "T54n2131_004:1111a16": "同，是故《法華》判其三藏屬小乘也。又《大論》處",
    "T54n2131_004:1111a17": "處以摩訶衍，斥三藏法非大菩薩，先德妄破",
    "T54n2131_004:1111a18": "天台立教，此由失究經論所以。』問：『《法華》既云",
    "T54n2131_004:1111a19": "三藏學者，《大論》安云佛在世時無三藏名？』答：",
    "T54n2131_004:1111a20": "『佛滅度後，阿難結集修多羅藏，優波離結",
    "T54n2131_004:1111a21": "集毘奈耶藏，迦葉結集阿毘曇藏。是則",
    "T54n2131_004:1111a22": "《法華》梵本，恐無此名，多是譯師加三藏名，顯",
    "T54n2131_004:1111a23": "小乘教。如今經自餘諸品，皆是結集者所置",
    "T54n2131_004:1111a24": "也。』問：『今列三藏，依何詮次？』答：『《四教義》云：「說時",
    "T54n2131_004:1111a25": "非行時，教起之次，阿含為先；修行之初，木",
    "T54n2131_004:1111a26": "叉為首。」』故《出耀經》說教次第，先經次律而後",
    "T54n2131_004:1111a27": "論也。《四教儀》以論居中者，以經是所解，論是",
    "T54n2131_004:1111a28": "能釋，故先經而次論。然觀諸文，前後非一，亦",
    "T54n2131_004:1111a29": "各隨人，不可確執。苟以義局，徒自矛盾。」或",
    "T54n2131_004:1111b01": "標四藏者，《大論》：「四名雜藏。」或言五藏者，《西域",
    "T54n2131_004:1111b02": "記》云：「四名雜集藏，五名禁呪藏。」以上座部唯",
    "T54n2131_004:1111b03": "結三藏，若大眾部別為五藏。又《經音義》列八",
    "T54n2131_004:1111b04": "藏：一、胎化藏，二、中陰藏，三、摩訶衍方等藏，四、",
    "T54n2131_004:1111b05": "戒律藏，五、十住菩薩藏，六、雜藏，七、金剛藏，八、",
    "T54n2131_004:1111b06": "佛藏。",
    "T54n2131_004:1111b07": "40 十二分教篇十二分教篇第四十別明經藏，附出眾題",
    "T54n2131_004:1111b08": "竊以理超四句、教攝群機，散華貫華之殊，應",
    "T54n2131_004:1111b09": "頌孤頌之別，或有請以敷演，或無問而自陳，",
    "T54n2131_004:1111b10": "本事本生，談理談喻。牢籠妄識，統會真源；病",
    "T54n2131_004:1111b11": "有萬殊，藥無一準；故教部類開十二分。《發軫》",
    "T54n2131_004:1111b12": "曰：「長行、重頌並授記，孤起、無問而自說，因",
    "T54n2131_004:1111b13": "緣、譬喻及本事，本生、方廣、未曾有，論義共成",
    "T54n2131_004:1111b14": "十二名，廣出《大論》三十三。」",
    "T54n2131_004:1111b15": "【修多羅】此云契經，有通有別。通則修多羅",
    "T54n2131_004:1111b16": "聖教之都名；別則《妙玄》云：「直說法相者，是別",
    "T54n2131_004:1111b17": "修多羅，如說四諦等也。」所言別者，《雜集論》云：",
    "T54n2131_004:1111b18": "「謂長行綴葺略，說所應說義。」",
    "T54n2131_004:1111b19": "【祗夜】此云重頌。《妙玄》云：「重頌上直說修多",
    "T54n2131_004:1111b20": "羅也。亦曰應頌，頌長行也。」",
    "T54n2131_004:1111b21": "【和伽那】此云授記。達磨欝多羅云：「聖言說",
    "T54n2131_004:1111b22": "與，名授；果為心期，名記。」《妙玄》云：「說九道劫",
    "T54n2131_004:1111b23": "數，當得作佛。」《首楞嚴經》明四種記：一、未發",
    "T54n2131_004:1111b24": "心記，或有流轉六道，往於人間，好樂佛法；過",
    "T54n2131_004:1111b25": "百千萬億劫，當發心；過百千萬億阿僧祇劫，",
    "T54n2131_004:1111b26": "行菩薩道，供佛化人；皆若干劫，當得菩提《淨名",
    "T54n2131_004:1111b27": "疏》云：「雖未發心，而與記也。如佛祇洹林邊，為鴒雀授記。」又云：「約四教位者，雖是具縛凡夫，及二乘方便，若有四教",
    "T54n2131_004:1111b28": "大乘機，雖未發心而記。」。二、適發心與記，是人久種善根，好",
    "T54n2131_004:1111b29": "樂大法，有慈悲心，住不退地，故發心與記",
    "T54n2131_004:1111c01": "《淨名疏》云：「現前即內凡，適發心與記。」。三、密為記，有菩薩未得記，而",
    "T54n2131_004:1111c02": "行六度功德滿足。天龍八部皆作是念：「此",
    "T54n2131_004:1111c03": "菩薩幾時當得菩提？劫國弟子眾數如何？」佛",
    "T54n2131_004:1111c04": "斷此疑，即與授記。舉眾皆知，此菩薩獨不",
    "T54n2131_004:1111c05": "知《淨名疏》「問：『何故密記？』答：『有菩薩心行未熟，若聞授記，心則放逸，不得現前受記。』」又云：「密記即三教外凡位。」。",
    "T54n2131_004:1111c06": "四、無生現前記，於大眾中，現前得無生，顯露",
    "T54n2131_004:1111c07": "與記《淨名疏》云：「無生，取三教見真位。」。",
    "T54n2131_004:1111c08": "【伽陀】此云孤起。《妙玄》云：「不重頌者，名孤",
    "T54n2131_004:1111c09": "起。亦曰諷頌。」《西域記》云：「舊曰偈，梵本略也。",
    "T54n2131_004:1111c10": "或曰偈他，梵音訛也。今從正音，宜云伽陀，唐",
    "T54n2131_004:1111c11": "言頌。」",
    "T54n2131_004:1111c12": "【優陀那】此云無問自說。《妙玄》云：「如佛在舍",
    "T54n2131_004:1111c13": "婆提毘舍佉堂上，陰地經行，自說優陀那。",
    "T54n2131_004:1111c14": "所謂無我、無我所，是事善哉！」",
    "T54n2131_004:1111c15": "【尼陀那】此云因緣。《妙玄》云：「修多羅中有人",
    "T54n2131_004:1111c16": "問故，為說是事。毘尼中有人犯是事，故結是",
    "T54n2131_004:1111c17": "戒。一切佛語緣起事，皆名因緣。」",
    "T54n2131_004:1111c18": "【阿波陀那】此云譬喻。《止觀》云：「月隱重山，舉",
    "T54n2131_004:1111c19": "扇喻之；風息太虛，動樹訓之。」",
    "T54n2131_004:1111c20": "【伊帝目多伽】此云本事。《妙玄》云：「此說他事。",
    "T54n2131_004:1111c21": "如佛將淨飯五百人歸國，說三因緣之偈也。」",
    "T54n2131_004:1111c22": "【闍陀伽】此云本生。此說菩薩行，因本曾為",
    "T54n2131_004:1111c23": "事也。《顯揚論》云：「本事者，謂如來說聖弟子前",
    "T54n2131_004:1111c24": "世等事。本生，謂如來說菩薩本所修行相應",
    "T54n2131_004:1111c25": "等事。」",
    "T54n2131_004:1111c26": "【毘佛略】此云方廣。《妙玄》云：「此從所表為名，",
    "T54n2131_004:1111c27": "方廣之理。正理為方，包富名廣。」",
    "T54n2131_004:1111c28": "【阿浮達摩】此云未曾有。《妙玄》云：「佛現種種",
    "T54n2131_004:1111c29": "神力，眾生怪未曾有。」",
    "T54n2131_004:1112a01": "【優波提舍】此云逐分別所說，義翻論義。",
    "T54n2131_004:1112a02": "《妙玄》云：「答其問者，釋其所以。」《西域記》云：「鄔波",
    "T54n2131_004:1112a03": "弟爍，舊訛云優波提舍。」今問：「如《法華》云：『我此",
    "T54n2131_004:1112a04": "九部法，隨順眾生說，入大乘為本。何故小",
    "T54n2131_004:1112a05": "教唯九部耶？』」答：「此以大教而形小宗，則奪小",
    "T54n2131_004:1112a06": "乘，義唯九部。故《妙玄》云：『小乘灰斷，無如意珠",
    "T54n2131_004:1112a07": "身，故無方廣。小乘根鈍，說必假緣，非天鼓任",
    "T54n2131_004:1112a08": "鳴，少無問自說。雖有授記，記作佛少。』別論雖",
    "T54n2131_004:1112a09": "無，通說亦有。故《妙玄》云：『小有託前六道因",
    "T54n2131_004:1112a10": "果，《阿含》亦授彌勒佛記，亦有自唱善哉，無問",
    "T54n2131_004:1112a11": "自說。聲聞經以法空為大空，斯乃小乘亦通",
    "T54n2131_004:1112a12": "十二。』復次，若以小教而顯大乘，則彰大乘，義",
    "T54n2131_004:1112a13": "亦唯九。以無因緣、譬喻、論義三部。故《妙玄》云：",
    "T54n2131_004:1112a14": "『有人云大乘根利，不假此三，斯亦別論。通語",
    "T54n2131_004:1112a15": "大乘，何得無此三經？』」然此十二分經，舊名十",
    "T54n2131_004:1112a16": "二部者，《妙玄》云：「部別各有類從也，新譯恐濫",
    "T54n2131_004:1112a17": "部帙，改名為分。」《二教論》云：「窮理盡性之格言，",
    "T54n2131_004:1112a18": "出世入真之軌轍。論其文，則部分十二；語其",
    "T54n2131_004:1112a19": "旨，則四種悉檀。理妙域中，固非名號所及；",
    "T54n2131_004:1112a20": "化擅繫表，又非情智所尋。至於遣累亡筌，陶",
    "T54n2131_004:1112a21": "神盡照，近超生死，遠證涅槃，播闡五乘，接群",
    "T54n2131_004:1112a22": "機之深淺，該明六道，辨善惡之升沈。敻休正",
    "T54n2131_004:1112a23": "期出世而法無不周，邇比王化而事無不盡。",
    "T54n2131_004:1112a24": "能博能要，不質不文，自非天下之至慮，孰能",
    "T54n2131_004:1112a25": "與於斯教哉！」",
    "T54n2131_004:1112a26": "【阿含】正云阿笈多，此云教。妙樂云：「此云無",
    "T54n2131_004:1112a27": "比法，即言教也。」《唯識論》云：「謂諸如來所說之",
    "T54n2131_004:1112a28": "教。」《長阿含》序云：「阿含者，秦言法歸，所謂萬法",
    "T54n2131_004:1112a29": "之淵府，總持之林苑也。」《法華論》解其智慧門，",
    "T54n2131_004:1112b01": "為說阿含義甚深。涉法師云：「阿含，此云傳所",
    "T54n2131_004:1112b02": "說義。是則大小二教，通號阿含。而小乘中別",
    "T54n2131_004:1112b03": "開四部：謂《增一阿含》，明人天因果；二、《長阿含》，",
    "T54n2131_004:1112b04": "破邪見；三、《中阿含》，明諸深義；四、《雜阿含》，明諸",
    "T54n2131_004:1112b05": "禪法。以四阿含為轉法輪設教之首，別得其",
    "T54n2131_004:1112b06": "名。嵩《輔教編》，由昧通別，猶豫不決，其詞則枝。」",
    "T54n2131_004:1112b07": "【首楞嚴】《大論》：「秦言健相。分別知諸三昧行",
    "T54n2131_004:1112b08": "相多少深淺，如大將知諸兵力多少也。菩薩",
    "T54n2131_004:1112b09": "得是三昧，諸煩惱魔及魔人，無能壞故。譬如",
    "T54n2131_004:1112b10": "轉輪聖王主兵寶將，所住至處，無能壞伏，故",
    "T54n2131_004:1112b11": "名健相三昧也。」《大經》云：「首楞者，一切事竟；嚴，",
    "T54n2131_004:1112b12": "名堅固。一切畢竟而得堅固，名首楞嚴。」是故",
    "T54n2131_004:1112b13": "首楞嚴定，名為佛性。慈恩翻為金剛藏。此諸",
    "T54n2131_004:1112b14": "菩薩證此定故，以是為名。",
    "T54n2131_004:1112b15": "【楞伽】正言䮚力登迦。佛住南海濱，入楞伽",
    "T54n2131_004:1112b16": "國摩羅耶山，而說此經。梵語楞伽，此云不可",
    "T54n2131_004:1112b17": "往，唯神通人方能到也。阿跋多羅，此云入，謂",
    "T54n2131_004:1112b18": "入此山中，而說此寶。或翻無上，謂此經法是",
    "T54n2131_004:1112b19": "無上寶。",
    "T54n2131_004:1112b20": "【薩達磨芬陀利】此云妙法蓮華。天台云：「妙",
    "T54n2131_004:1112b21": "名不可思議；法謂十界十如權實之法；蓮華",
    "T54n2131_004:1112b22": "者，喻權實之法也。」慈恩云：「藻宏綱之極唱，旌",
    "T54n2131_004:1112b23": "一部之都名。法含軌持，綰群祥以稱妙；華兼",
    "T54n2131_004:1112b24": "秀發，總眾美而彰蓮。」",
    "T54n2131_004:1112b25": "【般舟】此云佛立，亦名《十方現在佛悉在前立",
    "T54n2131_004:1112b26": "定經》。經云：「持佛威神，於三昧中立者，有三",
    "T54n2131_004:1112b27": "事：持佛威神力、持佛三昧力、持本功德力。用",
    "T54n2131_004:1112b28": "是三事，故得見佛。」",
    "T54n2131_004:1112b29": "【摩訶袒持】《止觀》翻大祕要。遮惡持善祕要，",
    "T54n2131_004:1112c01": "祇是實相。《輔行》云：「顯非偏小，故名為大。一",
    "T54n2131_004:1112c02": "切法即一法，故名祕；一法攝一切法，故名要。」",
    "T54n2131_004:1112c03": "【盂蘭盆】盂蘭，西域之語，轉此翻倒懸。盆是",
    "T54n2131_004:1112c04": "此方貯食之器。三藏云：「盆羅百味，式貢三尊。",
    "T54n2131_004:1112c05": "仰大眾之恩光，救倒懸之窘急。」義當救倒懸",
    "T54n2131_004:1112c06": "器如《孟子》云：「當今之時，萬乘之國行仁政，民之悅之，如解倒懸。」。應法師云：「盂蘭",
    "T54n2131_004:1112c07": "言訛，正云烏藍婆拏，此云救倒懸。」",
    "T54n2131_004:1112c08": "【修跋挐】此言金【婆頗婆】此言光【欝多摩】此言明。",
    "T54n2131_004:1112c09": "天台言法性之法，可尊可貴，名法性為金。此",
    "T54n2131_004:1112c10": "法性寂而常照，名為光。此法性大悲，能多利",
    "T54n2131_004:1112c11": "益，名為明。此三字題，《玄義》別釋，乃立五科。",
    "T54n2131_004:1112c12": "文雖明著，人自固迷，或言從法而立號，或曰",
    "T54n2131_004:1112c13": "單譬以為題，或文義以兩存，欲利鈍而䨥濟。",
    "T54n2131_004:1112c14": "宮商各奏，丹素競舒，既惑異端，孰能一貫。余",
    "T54n2131_004:1112c15": "因臨講，遂輒議之。觀此題之旨也，依文正意，",
    "T54n2131_004:1112c16": "唯在於法；就名旁通，乃該於喻。所謂佛入禪",
    "T54n2131_004:1112c17": "那，妙契原寂，遂唱真號，以赴利機。欲令安住",
    "T54n2131_004:1112c18": "於其中，故從當體而立稱。是以依文唯在於",
    "T54n2131_004:1112c19": "法，雖義推譬喻，無有一文。而名通世象，似與",
    "T54n2131_004:1112c20": "喻同，無妨鈍根而作譬解。是故就名旁通於",
    "T54n2131_004:1112c21": "喻，雖利鈍兼攝，法喻咸通，佛元意故，文之旨",
    "T54n2131_004:1112c22": "故，七種立題，當單法也。問：「《搜玄錄》據《玄義》云：",
    "T54n2131_004:1112c23": "『若利根人，即法作譬。』既云作譬，豈是單法？此",
    "T54n2131_004:1112c24": "之一難，詎可通乎？」答曰：「根鈍者，以金光明為",
    "T54n2131_004:1112c25": "物象之號；根利者，以金光明是法性之名。此",
    "T54n2131_004:1112c26": "則即用顯體，金寶是真如，乃知全性成相；真",
    "T54n2131_004:1112c27": "如為金寶，故云即法作譬。既解即法作譬，則",
    "T54n2131_004:1112c28": "了全事是理，所以利人不假譬喻。故《妙玄》曰：",
    "T54n2131_004:1112c29": "『利根即名解理，不假譬喻。』但作法華而解，茲",
    "T54n2131_004:1113a01": "意幽深，逐語奚曉。」問：「邇來匠者，解此經題，分",
    "T54n2131_004:1113a02": "文義之二途，定法喻之兩向。人既僉允，獨何",
    "T54n2131_004:1113a03": "不從？」答：「文是能顯，義是所詮。能詮之文，必召",
    "T54n2131_004:1113a04": "所詮之義；所詮之義，必應能詮之文。今若抗",
    "T54n2131_004:1113a05": "分，則成水火；余不用者，由過在斯。」問：「先達立",
    "T54n2131_004:1113a06": "隨機之義，以伸此題，待人問云：『法耶？喻耶？』乃",
    "T54n2131_004:1113a07": "應之曰：『為問利根？為問鈍根？若問利根，即是",
    "T54n2131_004:1113a08": "單法；若問鈍根，即是單譬。』此義通方，何藉",
    "T54n2131_004:1113a09": "重釋？」答：「隨機雖爾，其如佛唱此名，為依法立？",
    "T54n2131_004:1113a10": "為作喻陳？是則祇圖答問縱橫，不顧釋名淆",
    "T54n2131_004:1113a11": "混。」問：「四明《記》文，據經定題，言從法立；及乎釋",
    "T54n2131_004:1113a12": "義，云被二根。淨覺謂自語相違，前後矛楯，",
    "T54n2131_004:1113a13": "未知此斥，義實然乎？」答曰：「此不可也。何哉？言",
    "T54n2131_004:1113a14": "從法立者，依文之正意也；云被二根者，就名",
    "T54n2131_004:1113a15": "之旁通也。祇由題旨含蘊，遂致釋義通方。",
    "T54n2131_004:1113a16": "其有瑕者，但不合云順古作譬。不知其喻，出",
    "T54n2131_004:1113a17": "自題名，由是輒伸管見，粗述大綱。欲以塵",
    "T54n2131_004:1113a18": "霧之微，少益山海之廣。遂附此集，流布四",
    "T54n2131_004:1113a19": "方，冀觀覽者，塞世情焉。」",
    "T54n2131_004:1113a20": "【樓炭】此翻成敗。",
    "T54n2131_004:1113a21": "41 律分五部篇律分五部篇第四十一",
    "T54n2131_004:1113a22": "世尊成道三十八年，赴王舍城國王食訖。令",
    "T54n2131_004:1113a23": "羅云洗滌，失手㩧鉢，以為五片。是日有多",
    "T54n2131_004:1113a24": "比丘，皆白佛言：「鉢破五片。」佛言：「表我滅後",
    "T54n2131_004:1113a25": "初五百年，諸惡比丘分毘尼藏為五部也。」",
    "T54n2131_004:1113a26": "故迦葉、阿難、末田、和修、毱多五師，體權",
    "T54n2131_004:1113a27": "通道故不分教。毱多有五弟子，各執一見，遂",
    "T54n2131_004:1113a28": "分如來一大律藏為五部焉。",
    "T54n2131_004:1113a29": "【曇無德】亦名曇摩毱多，此云法密。隱覆即",
    "T54n2131_004:1113b01": "密義，又翻法藏。《大集》云：「我涅槃後，我諸弟",
    "T54n2131_004:1113b02": "子受持如來十二部經，書寫讀誦，顛倒宣說。",
    "T54n2131_004:1113b03": "以倒說故，隱覆法藏。人名曇摩毱多，法名四",
    "T54n2131_004:1113b04": "分，天音折埵理。」",
    "T54n2131_004:1113b05": "【薩婆多】此云一切有，此部計三世有實，三性",
    "T54n2131_004:1113b06": "悉得受戒。《大集》云：「而復讀誦書寫外典，受有",
    "T54n2131_004:1113b07": "三世，及以內外。破壞外道，善能論義，說一切",
    "T54n2131_004:1113b08": "性悉得受戒。凡所問難，悉能答對，是故名為",
    "T54n2131_004:1113b09": "薩婆多，法名十誦。」",
    "T54n2131_004:1113b10": "【迦葉遺】此云重空觀。《大集》云：「說無有我及",
    "T54n2131_004:1113b11": "以受者，轉諸煩惱猶如死屍，是故名為迦葉",
    "T54n2131_004:1113b12": "遺，法名解脫。此有戒本，相同五分。」",
    "T54n2131_004:1113b13": "【彌沙塞】此云不著有無觀。《大集》云：「不作地相、",
    "T54n2131_004:1113b14": "水火風相、虛空識相，名彌沙塞，法名五分。」",
    "T54n2131_004:1113b15": "【婆蹉】翻犢【富羅】翻子。上古有僊，染犢生子，",
    "T54n2131_004:1113b16": "自後種姓，皆名犢子。此部計我，非是即蘊，亦",
    "T54n2131_004:1113b17": "不離蘊，而有實我。律本不來。《大集》云：「皆說有",
    "T54n2131_004:1113b18": "我，不說空相，猶如小兒，是故名為婆蹉富羅。」",
    "T54n2131_004:1113b19": "【摩訶僧祗】此云大眾。《大集》云：「廣博遍覽五",
    "T54n2131_004:1113b20": "部經書，是故名為摩訶僧祇。此有律本。首疏",
    "T54n2131_004:1113b21": "云：『總別六部，僧祇是總，前五是別。』此僧祇部",
    "T54n2131_004:1113b22": "眾，行解虛通，不生偏執，遍順五見，以通行",
    "T54n2131_004:1113b23": "故，故知是總。」《遺教三昧》下卷經云：「佛在世時，",
    "T54n2131_004:1113b24": "眾僧唯著死人雜衣。因羅旬喻，分衛空還，佛",
    "T54n2131_004:1113b25": "知其宿行，使眾僧分律為五部，服色亦五種。",
    "T54n2131_004:1113b26": "令其日隨一部中行，遂制儀則，各舉所長，名",
    "T54n2131_004:1113b27": "其服色。曇無屈多迦部，通達理味，開導利益，",
    "T54n2131_004:1113b28": "表發殊勝，應著赤色衣，非南方之赤。薩婆多",
    "T54n2131_004:1113b29": "部，博通敏達，導以法化，應著皂衣，非北方之",
    "T54n2131_004:1113c01": "黑。迦葉遺部，精勤勇猛，快攝眾生，應著木",
    "T54n2131_004:1113c02": "蘭色衣。彌沙塞部，思入玄微，究暢幽密，應著",
    "T54n2131_004:1113c03": "青色衣，非東方之青。摩訶僧祗部，勤學眾",
    "T54n2131_004:1113c04": "經，宣講真義，以處本居中，應著黃色衣，非中",
    "T54n2131_004:1113c05": "方之色。自爾之後，便得大食。斯以五色之衣，",
    "T54n2131_004:1113c06": "用彰五部之相。」",
    "T54n2131_004:1113c07": "42 論開八聚篇論開八聚篇第四十二別明論藏，附出眾題",
    "T54n2131_004:1113c08": "【揵度】正音婆犍圖，此云法聚。如八犍度，以",
    "T54n2131_004:1113c09": "分一部為八聚，故以氣類相從之法，聚為一",
    "T54n2131_004:1113c10": "段。一、業犍度，明三業；二、使犍度，明百八煩",
    "T54n2131_004:1113c11": "惱；三、智，明十智；四、定，明八定；五、根，明根性；",
    "T54n2131_004:1113c12": "六、大，明四大；七、見，破六十二見；八、雜，謂小",
    "T54n2131_004:1113c13": "乘法。《大論》「問：『八犍度誰造？六分阿毘曇從何",
    "T54n2131_004:1113c14": "處出？』答：『佛在無失，滅後百年，阿輸柯王會",
    "T54n2131_004:1113c15": "諸論師，因生別部。有利根者，盡讀三藏，欲解",
    "T54n2131_004:1113c16": "佛經，作八犍度。後諸弟子，為後人不能全解，",
    "T54n2131_004:1113c17": "作略毘曇。其初造者，即迦旃延。』」",
    "T54n2131_004:1113c18": "【瑜伽師地】此云相應，謂一切乘境行果等",
    "T54n2131_004:1113c19": "所有諸法，皆曰相應。師，謂三乘行者，由聞思",
    "T54n2131_004:1113c20": "等，次第習行，如是瑜伽一十七地。",
    "T54n2131_004:1113c21": "【毘婆沙】此云廣解，正云鼻婆沙，此云種種",
    "T54n2131_004:1113c22": "說，又云分分說。總有三義：廣說、勝說、異說。",
    "T54n2131_004:1113c23": "【昆勒】此云篋藏。《大論》云：「昆勒有三百二",
    "T54n2131_004:1113c24": "十萬言，佛在世時，大迦旃延之所造。佛滅度",
    "T54n2131_004:1113c25": "後，人壽轉減，憶識力少，不能廣誦。諸得道",
    "T54n2131_004:1113c26": "人，撰為三十八萬四千言。」論未到此土。",
    "T54n2131_004:1113c27": "【毘婆闍婆提】此云分別論。",
    "T54n2131_004:1113c28": "【育多婆提】此云相應論。",
    "T54n2131_004:1113c29": "【摩得勒伽】此云智母，以生智故。菩薩入此",
    "T54n2131_004:1114a01": "三昧，作論申經。儒家以析理精微名論，釋氏",
    "T54n2131_004:1114a02": "申通辨論宗旨，收束所說，立為十支：一、略陳",
    "T54n2131_004:1114a03": "名數支，即《百法論》；二、粗釋體義支，即《五蘊",
    "T54n2131_004:1114a04": "論》，此二天親所造；三、總包眾義支，即《顯揚",
    "T54n2131_004:1114a05": "論》；四、總攝大乘義支，即《攝大乘論》，皆無著造；",
    "T54n2131_004:1114a06": "五、分別名數支，即《雜集論》；六、離僻處中支，即",
    "T54n2131_004:1114a07": "《辨中邊論》；七、摧破邪山支，即《二十唯識論》；八、",
    "T54n2131_004:1114a08": "高建法幢支，即《三十唯識論》；九、莊嚴體義支，",
    "T54n2131_004:1114a09": "即《大莊嚴論》；十、攝散歸觀支，即《瑜伽論》。以茲",
    "T54n2131_004:1114a10": "十義，疎條諸論，各有流類，斷可見矣。是以宗",
    "T54n2131_004:1114a11": "極絕於稱謂，賢聖以之沖默，玄旨非言不傳，",
    "T54n2131_004:1114a12": "釋迦以之致教。約身口，防之以律禁；明善惡，",
    "T54n2131_004:1114a13": "導之以契經；演幽微，辨之以法相。此即明戒",
    "T54n2131_004:1114a14": "定慧之三學也。",
    "T54n2131_004:1114a15": "43 示三學法篇示三學法篇第四十三",
    "T54n2131_004:1114a16": "安法師云：「世尊立教法有三焉：一者戒律，二",
    "T54n2131_004:1114a17": "者禪定，三者智慧。斯之三者，至道之由戶，泥",
    "T54n2131_004:1114a18": "洹之關要。戒乃斷三惡之干將也，禪乃絕分",
    "T54n2131_004:1114a19": "散之利器也，慧乃濟藥病之妙醫也。」今謂防",
    "T54n2131_004:1114a20": "非止惡曰戒，息慮靜緣曰定，破惑證真曰慧。",
    "T54n2131_004:1114a21": "什法師云：「持戒能折伏煩惱令其勢微，禪定",
    "T54n2131_004:1114a22": "能遮煩惱如石山斷流，智慧能滅煩惱畢竟",
    "T54n2131_004:1114a23": "無餘。」故《遺教》云：「依因此戒，得生諸禪定及滅",
    "T54n2131_004:1114a24": "苦智慧。」南山云：「但身口所發事在戒防，三毒",
    "T54n2131_004:1114a25": "勃興要由心使，今先以戒捉，次以定縛，後以",
    "T54n2131_004:1114a26": "慧殺，理次然乎。」通言學者，所以疏神達思，怡",
    "T54n2131_004:1114a27": "情治性，聖人之上務。學猶飾也，器不飾則無",
    "T54n2131_004:1114a28": "以為美觀，人不學則無以有懿德。若夫為學",
    "T54n2131_004:1114a29": "日益，為道日損。損之則道業踰高，益之則學",
    "T54n2131_004:1114b01": "功踰遠。故形將俗人而永隔，心與世情而懸",
    "T54n2131_004:1114b02": "反。所服唯是三衣，所食未曾再飯。從師則千",
    "T54n2131_004:1114b03": "里命駕，慕法則六時精懇。濯慮於八解之池，",
    "T54n2131_004:1114b04": "怡神於七華之苑。至如道安、道昱、慧遠、慧持、",
    "T54n2131_004:1114b05": "赤髭法主、青眼律師，弘經辯論、講易談詩，開",
    "T54n2131_004:1114b06": "神悅耳，析滯去疑，揚名後代，擅步當時。或與",
    "T54n2131_004:1114b07": "秦王而共輦，乍將晉帝而同幃。遂使桓玄再",
    "T54n2131_004:1114b08": "拜而弗睱，郗超千㪷而無詞，爾乃行因已",
    "T54n2131_004:1114b09": "正，方享餘慶。四梵爭邀，六天俱騁。封畿顯",
    "T54n2131_004:1114b10": "敞，國土華淨。寶樹瓊枝，金蓮玉柄。風含梵",
    "T54n2131_004:1114b11": "響，泉流雅詠。池皎若銀，地平如鏡。妙香芬",
    "T54n2131_004:1114b12": "馥，名華交映。近感樂身，遠招常命。所以修學",
    "T54n2131_004:1114b13": "三法之因，得證五分之果。故五分法身，前",
    "T54n2131_004:1114b14": "三從因而顯德，後二就果以彰能。盡智正習",
    "T54n2131_004:1114b15": "俱斷名解脫身，無生智了了覺照名曰知見。",
    "T54n2131_004:1114b16": "若欲正辨三學，應以七科道品點歸三法，以",
    "T54n2131_004:1114b17": "廣雖三十七品，略但戒定慧三。當知六度乃",
    "T54n2131_004:1114b18": "總舉，三學是別說，例如四禪八定之類也。以",
    "T54n2131_004:1114b19": "菩薩急於化他故，六度加施忍進。由聲聞求",
    "T54n2131_004:1114b20": "於自度，致三學唯戒定慧。故《大論》以六度是",
    "T54n2131_004:1114b21": "為眾生法，三學是為涅槃法。又《大論》以六度",
    "T54n2131_004:1114b22": "是略說，三十七品是廣說，以解六波羅蜜。好",
    "T54n2131_004:1114b23": "學之士，如理思之。",
    "T54n2131_004:1114b24": "【波羅提木叉】《戒疏》云：「此翻解脫。如論所引，",
    "T54n2131_004:1114b25": "道戒名解脫也，事戒名別脫也。隨分果德，寄",
    "T54n2131_004:1114b26": "以明之。道性虛通，舉法類遣，不隨緣別，但名",
    "T54n2131_004:1114b27": "解脫。事戒不爾，緣別而生，緣通萬境，行亦隨",
    "T54n2131_004:1114b28": "遍，據行凌犯，即名得脫。餘非未行，不名解",
    "T54n2131_004:1114b29": "脫。又律云：『木叉者，戒也。據能克果，用目本",
    "T54n2131_004:1114c01": "因，因實是戒，非木叉也。』故經云：『戒是正順解",
    "T54n2131_004:1114c02": "脫之本，故名波羅提木叉。』明知是果，故《五分》",
    "T54n2131_004:1114c03": "說，分別名句木叉者，舉果目教也。」記云：「道戒",
    "T54n2131_004:1114c04": "名解脫者，即七支無表思也，由斷惑得名故。",
    "T54n2131_004:1114c05": "若戒事名解脫者，則僧尼受戒，隨對殺等事",
    "T54n2131_004:1114c06": "不作，別別無因，別別無果，故名別別解脫。」《摭",
    "T54n2131_004:1114c07": "華》曰：「此云別解脫，謂三業七支，各各防非，別",
    "T54n2131_004:1114c08": "別解脫故。」",
    "T54n2131_004:1114c09": "【三昧】此云調直定，又云正定，亦云正受。圭",
    "T54n2131_004:1114c10": "峯疏云：「不受諸受，名為正受。」遠法師云：「夫稱",
    "T54n2131_004:1114c11": "三昧者何？專思寂想之謂也。思專則志一不",
    "T54n2131_004:1114c12": "分，想寂則氣虛神朗；氣虛則智恬其照，神朗",
    "T54n2131_004:1114c13": "則無幽不徹。斯二乃是自然之玄符，用一而",
    "T54n2131_004:1114c14": "致用也。是故靖恭閑宇，而感物通靈，御心惟",
    "T54n2131_004:1114c15": "正，動必入微。此假修以凝神，積功以移性云",
    "T54n2131_004:1114c16": "云。」又諸三昧，名質甚多，功高易進，念佛為先。",
    "T54n2131_004:1114c17": "故天台止觀略明四種：一常坐，二常行，三半",
    "T54n2131_004:1114c18": "行半坐，四非行非坐。一、常坐者，出《文殊說》、《文",
    "T54n2131_004:1114c19": "殊問》兩般若，名為一行三昧。身開常坐，遮行",
    "T54n2131_004:1114c20": "住臥，或可處眾，獨居彌善。居一靜室，安一繩",
    "T54n2131_004:1114c21": "床，九十日為一期，結加正坐。二、常行，出《般舟",
    "T54n2131_004:1114c22": "三昧》。唯專行旋，九十日為期。三、半行半坐。方",
    "T54n2131_004:1114c23": "等云：旋百二十匝，却坐思惟。《法華》云：「其人若",
    "T54n2131_004:1114c24": "行、若立，讀誦此經；是人若坐，思惟此經。」四、非",
    "T54n2131_004:1114c25": "行非坐，實通行坐，南岳呼為隨自意。就此為",
    "T54n2131_004:1114c26": "四：一約諸經，二約諸善，三約諸惡，四約諸無",
    "T54n2131_004:1114c27": "記。《輔行》云：「所言常坐，乃至非行非坐者，約身",
    "T54n2131_004:1114c28": "儀為名。若從法為名者，常坐名一行，常行名",
    "T54n2131_004:1114c29": "佛立，半行半坐名方等法華，非行非坐名隨",
    "T54n2131_004:1115a01": "自意等。」然此四種三昧，先達以事理二觀，分",
    "T54n2131_004:1115a02": "四三昧，義亦殊途。四明法師因奉先清師，謂",
    "T54n2131_004:1115a03": "光明玄十種三法，純明理觀，不須附事而觀。",
    "T54n2131_004:1115a04": "法智破曰：「荊溪云：『如常坐等，或唯觀理，隨自",
    "T54n2131_004:1115a05": "意從末從事。』既云純明理觀，乃是三種三昧，",
    "T54n2131_004:1115a06": "專令於識陰修十乘也。此文則顯四明以上",
    "T54n2131_004:1115a07": "三三昧為理觀。又《指要》云：『隨自意中，修唯識",
    "T54n2131_004:1115a08": "觀。觀於起心，即約變造事用而說。』此文則四",
    "T54n2131_004:1115a09": "明以第四三昧修事觀也。」問：「準《妙宗》云：『常坐",
    "T54n2131_004:1115a10": "一種，縱直觀理。餘三三昧，豈不兼事？』據此，則",
    "T54n2131_004:1115a11": "顯四明，以餘三三昧修事觀耶？」今謂此文，非",
    "T54n2131_004:1115a12": "是正分，占察事理二觀，蓋為孤山定《義例》三",
    "T54n2131_004:1115a13": "種觀法，皆是理觀。十六觀法，乃是事觀。遂不",
    "T54n2131_004:1115a14": "以《義例》三種收十六觀，四明遂約四種三昧，",
    "T54n2131_004:1115a15": "無不歷事觀三諦理。乃顯從行觀中，尚有歷",
    "T54n2131_004:1115a16": "事之相，此非占察事觀也。問：「如《妙宗》云：『若常",
    "T54n2131_004:1115a17": "坐等，直於三道之事。而觀三諦，不兼修善，及",
    "T54n2131_004:1115a18": "縱惡事，故受理名。據此莫顯四明唯許常坐",
    "T54n2131_004:1115a19": "為理觀耶？』」今謂餘三三昧，歷外境事，故受事",
    "T54n2131_004:1115a20": "名非占察事觀。常坐三昧，唯觀內心，故受理名非占察理",
    "T54n2131_004:1115a21": "觀。問：「第四三昧，橫開四科，一諸經行法，此須",
    "T54n2131_004:1115a22": "具收占察二觀。何故四明定隨自意唯修事",
    "T54n2131_004:1115a23": "觀？」答：「占察事理二觀，前三三昧，既修理觀，是",
    "T54n2131_004:1115a24": "故第四，唯修事觀。或云常坐是理，餘三是事。",
    "T54n2131_004:1115a25": "謂常行歷念佛事，方等歷持呪事，隨自意歷",
    "T54n2131_004:1115a26": "三性事。或云上三三昧，並諸經行法，通理通",
    "T54n2131_004:1115a27": "事，唯縱任三性，專修事觀。準荊溪云：『如常坐",
    "T54n2131_004:1115a28": "等，或唯觀理。』則顯上三三昧，通修事觀。此乃",
    "T54n2131_004:1115a29": "由昧二觀之相，遂迷四種之行。」或問止觀，正",
    "T54n2131_004:1115b01": "宗法華，何故行相，卻通眾經？答：「別明行相，雖",
    "T54n2131_004:1115b02": "通眾典，行者造修，開歸法華。故《義例》云：『是知",
    "T54n2131_004:1115b03": "四種三昧，皆依實相，實相是安樂之法，四緣",
    "T54n2131_004:1115b04": "是安樂之行。證實相已，所獲依報，名為大果。",
    "T54n2131_004:1115b05": "起教，只是為令眾生開示悟入；指歸，秖是歸",
    "T54n2131_004:1115b06": "於三軌妙法祕藏。所以始末皆依《法華》，即法",
    "T54n2131_004:1115b07": "華三昧之妙行也。』」",
    "T54n2131_004:1115b08": "【末底】秦言慧。",
    "T54n2131_004:1115b09": "【若那】秦言智。智與於慧，有異有同。言其異",
    "T54n2131_004:1115b10": "者，如肇師云：「決定審理謂之智，造心分別謂",
    "T54n2131_004:1115b11": "之慧。」分別則從因立名，決定乃從果立號。故",
    "T54n2131_004:1115b12": "《大論》以道慧、道種慧，是因中總別。一切智、一",
    "T54n2131_004:1115b13": "切種智，是果上總別。《輔行》云：「言總別者，直語",
    "T54n2131_004:1115b14": "道慧一切智故，故名為總；各加種故，故名為",
    "T54n2131_004:1115b15": "別。」天台云：「善入佛法名慧，巧用佛法名智。」《肇",
    "T54n2131_004:1115b16": "論鈔》云：「智則知也，慧則見也。此約義異，若通",
    "T54n2131_004:1115b17": "途說，智秖是慧，俱通權實及以因果。故梵語",
    "T54n2131_004:1115b18": "般若，此翻智慧，合為一名，不分二別。今就義",
    "T54n2131_004:1115b19": "異，以明慧學。」然《宗鏡》云：「我法俱空，唯從識變。",
    "T54n2131_004:1115b20": "第一心法，能變有三：一、第八異熟識變，二、第",
    "T54n2131_004:1115b21": "七思量識變，三、第六了別識變。以迷人空，故",
    "T54n2131_004:1115b22": "起我見之愚，受妄生死。以迷法空，故違現量",
    "T54n2131_004:1115b23": "之境，障淨菩提。既唯識變，我法皆虛，因此",
    "T54n2131_004:1115b24": "二空，契會玄旨。以我空故，煩惱障斷；以法",
    "T54n2131_004:1115b25": "空故，所知障消；煩惱障斷故，證真解脫；所知",
    "T54n2131_004:1115b26": "障斷故，獲大菩提。行滿因門，心冥果海，境識",
    "T54n2131_004:1115b27": "俱寂，唯一真空。」",
    "T54n2131_004:1115b28": "44 辨六度法篇辨六度法篇第四十四",
    "T54n2131_004:1115b29": "如《法華》云：「為求菩薩道者，說應六波羅蜜。是",
    "T54n2131_004:1115c01": "以行施乃盡命傾財，持戒則防遮護性，忍辱",
    "T54n2131_004:1115c02": "乃猶刀割水，精精進則知救頭然，禪那乃四",
    "T54n2131_004:1115c03": "儀湛寂，智慧則一念圓明。大願之心普被，無作",
    "T54n2131_004:1115c04": "之道遍施，度生死流，登涅槃岸，故曰六度也。」",
    "T54n2131_004:1115c05": "【檀那】《法界次第》云：「秦言布施。若內有信心，",
    "T54n2131_004:1115c06": "外有福田、有財物，三事和合，心生捨法，能",
    "T54n2131_004:1115c07": "破慳貪，是為檀那。布施有二種：一者財施，",
    "T54n2131_004:1115c08": "二者法施。財施者，所謂飲食衣服、田宅六",
    "T54n2131_004:1115c09": "畜、奴婢珍寶、一切己之所有資身之具，及",
    "T54n2131_004:1115c10": "妻子，乃至身命屬他，為他財物，故云捨身猶",
    "T54n2131_004:1115c11": "屬財施。有所須者，悉能施與，皆名財施也。法",
    "T54n2131_004:1115c12": "施者，若從諸佛及善知識，聞說世間出世間",
    "T54n2131_004:1115c13": "善法，若從經論中聞，若自以觀行故知，以清",
    "T54n2131_004:1115c14": "淨心，為人演說，皆名法施。」",
    "T54n2131_004:1115c15": "【尸羅】此云清涼。《大論》云：「秦言性善。好行善",
    "T54n2131_004:1115c16": "道，不自放逸，是名尸羅。」《經音義》云：「此義譯",
    "T54n2131_004:1115c17": "也，正翻止得，謂止惡得善也。」又古師翻戒，",
    "T54n2131_004:1115c18": "戒以防止為義，能防惡律儀無作之非，止",
    "T54n2131_004:1115c19": "三業所起之惡，故名防止。《大論》曰：「云何為戒？",
    "T54n2131_004:1115c20": "若惡止不更作，若心生、若口言、若從他受，息",
    "T54n2131_004:1115c21": "身口惡，是為戒。」《經音義》：「梵言三婆羅，此云禁",
    "T54n2131_004:1115c22": "戒。」《戒疏》云：「戒，義訓警也。警策三業，遠離緣",
    "T54n2131_004:1115c23": "非，明其因也。」《優婆塞戒經》云：「戒者，名制。能制",
    "T54n2131_004:1115c24": "一切不善法故。」又，戒是約義、訓義、勒義。《纂要》",
    "T54n2131_004:1115c25": "云：「約二百五十戒，各有四威儀，合為一千，循",
    "T54n2131_004:1115c26": "三世轉為三千；將三千威儀，分配身口七支，",
    "T54n2131_004:1115c27": "為二萬一千；復約對治三毒及等分，成八萬",
    "T54n2131_004:1115c28": "四千。」",
    "T54n2131_004:1115c29": "【羼提】此曰安忍。《法界次第》云：「秦言忍辱，內",
    "T54n2131_004:1116a01": "心能安忍外所辱境，故名忍辱。忍辱有二種：",
    "T54n2131_004:1116a02": "一者生忍，二者法忍。云何名生忍？生忍有二",
    "T54n2131_004:1116a03": "種：一於恭敬供養中，能忍不著，則不生憍逸；",
    "T54n2131_004:1116a04": "二於瞋罵打害中能忍，則不生瞋恨怨惱，是",
    "T54n2131_004:1116a05": "為生忍。云何名法忍？法忍有二種：一者非心",
    "T54n2131_004:1116a06": "法，謂寒熱、風雨、飢渴、老病、死等；二者心法，謂",
    "T54n2131_004:1116a07": "瞋恚、憂愁、疑、婬、欲、憍慢諸邪見等。菩薩於此",
    "T54n2131_004:1116a08": "二法，能忍不動，是名法忍。」",
    "T54n2131_004:1116a09": "【毘梨耶】《法界次第》云：「秦言精進欲樂。勤行",
    "T54n2131_004:1116a10": "善法，不自放逸，謂之精進。精進有二種：一者",
    "T54n2131_004:1116a11": "身精進，二者心精進。若身勤修善法，行道、禮",
    "T54n2131_004:1116a12": "誦、講說、勸助、開化，是為身精進。若心勤行善",
    "T54n2131_004:1116a13": "道，心心相續，是為心精進。復次勤修施戒善",
    "T54n2131_004:1116a14": "法，是為身精進。勤修忍辱禪定智慧，是為心",
    "T54n2131_004:1116a15": "精進。」《止觀》引舊云：「精進無別體，但督眾行。義",
    "T54n2131_004:1116a16": "而推之，應有別體。例無明通入眾使，更別有",
    "T54n2131_004:1116a17": "無明，今且寄誦經勤策其心，以擬精進，晝夜",
    "T54n2131_004:1116a18": "不虧，乃得滑利，而非三昧慧。」《唯識論》云：「勇捍",
    "T54n2131_004:1116a19": "為性。」疏云：「勇而無怯，自策發也；捍而無懼，耐",
    "T54n2131_004:1116a20": "勞倦也。」陳氏云：「精其心，進其志。」《大集》：「佛言：『精",
    "T54n2131_004:1116a21": "進有二種：一始發精進，二終成精進。菩薩以",
    "T54n2131_004:1116a22": "始發精進，習成一切善法：以終成精進，分別",
    "T54n2131_004:1116a23": "一切法不得自性。』」《法句經》云：「若能心不起，精",
    "T54n2131_004:1116a24": "進無有涯。」",
    "T54n2131_004:1116a25": "【禪那】此云靜慮。《智論》云：「秦言思惟修，言禪",
    "T54n2131_004:1116a26": "波羅蜜一切皆攝。」《法界次第》云：「禪有二種：一",
    "T54n2131_004:1116a27": "者世間禪，二者出世間禪。世間禪者，謂根本",
    "T54n2131_004:1116a28": "四禪、四無量心、四無色定，即是凡夫所行禪。",
    "T54n2131_004:1116a29": "出世間禪，復有二種：一出世間禪，二出世間",
    "T54n2131_004:1116b01": "上上禪。出世間禪者，謂六妙門、十六特勝、通",
    "T54n2131_004:1116b02": "明、九想、八念、十想、八背捨、八勝處、十一切",
    "T54n2131_004:1116b03": "處、練禪、十四變化、願智頂禪、無諍三昧、三",
    "T54n2131_004:1116b04": "三昧、師子奮迅、超越三昧，乃至三明六通，如",
    "T54n2131_004:1116b05": "是等禪，皆是出世間禪。出世間上上禪者，謂",
    "T54n2131_004:1116b06": "自性等九種大禪。」《淨名疏》云：「佛心智鑒圓明，",
    "T54n2131_004:1116b07": "豈煩思惟？究竟無學，豈得言修？又翻棄惡，如",
    "T54n2131_004:1116b08": "來純淨之智，何惡可棄？故思惟等義，皆是因",
    "T54n2131_004:1116b09": "也。」《楞伽經》明四種禪：「愚夫所行禪，謂聲聞",
    "T54n2131_004:1116b10": "緣覺外道修行者，觀人無我性、自相、共相、骨",
    "T54n2131_004:1116b11": "鎖、無常、苦、不淨相，計著為首，如是相不異觀，",
    "T54n2131_004:1116b12": "前後轉進，想不除滅，是名愚夫禪。觀察義",
    "T54n2131_004:1116b13": "禪，謂人無我、自相、共相、外道、自他，俱無性已，",
    "T54n2131_004:1116b14": "觀法無我，彼地相義，漸漸增進，是名觀察義",
    "T54n2131_004:1116b15": "禪。攀緣如禪，謂妄想二無我，妄想如實處，",
    "T54n2131_004:1116b16": "不生妄想，是名攀緣如禪《入楞伽》名觀真如禪。如來禪，謂",
    "T54n2131_004:1116b17": "入如來地，行自覺聖智，三種樂住，成辦眾生",
    "T54n2131_004:1116b18": "不思議事，是名如來禪。頌曰：凡夫所行禪，觀",
    "T54n2131_004:1116b19": "察相義禪，攀緣如實禪，如來清淨禪。」",
    "T54n2131_004:1116b20": "【般若】《法界次第》云：「秦言智慧，照了一切諸",
    "T54n2131_004:1116b21": "法皆不可得，而能通達一切無閡，名為智慧。」",
    "T54n2131_004:1116b22": "《大論》云：「般若定實相甚深極重，智慧輕薄，",
    "T54n2131_004:1116b23": "是故不能稱此生善，故不翻。」此六度法，祖引",
    "T54n2131_004:1116b24": "經論以辨其相，共立五義。一、對治。《善戒經》",
    "T54n2131_004:1116b25": "云：「謂慳、惡、瞋、怠、亂、癡，是所破之蔽。」二、相生。",
    "T54n2131_004:1116b26": "《善戒經》云：「謂捨家，持戒，遇辱須忍，忍已精進，",
    "T54n2131_004:1116b27": "精進已調五根，根調故知法界。」又《解深密經》",
    "T54n2131_004:1116b28": "云：「能為後後引發故，謂諸佛菩薩，若於身財",
    "T54n2131_004:1116b29": "無所顧悋，便能受持清淨禁戒。為護戒故，便",
    "T54n2131_004:1116c01": "修忍辱，修忍辱已，能發精進；發精進已，能",
    "T54n2131_004:1116c02": "辦靜慮；辦靜慮已，便能獲得出世間慧。是",
    "T54n2131_004:1116c03": "故我說波羅蜜多如是次第。」三、果報。《善戒經》",
    "T54n2131_004:1116c04": "云：「富具色力壽安辯。」又餘經云：「施報富，戒報",
    "T54n2131_004:1116c05": "善道，忍報端正，進報神通，禪報生天，智破煩",
    "T54n2131_004:1116c06": "惱。」無著論云：「有二種果，謂未來、現在。未來",
    "T54n2131_004:1116c07": "果者，檀得大福；尸羅得自身具足，謂釋梵等；",
    "T54n2131_004:1116c08": "羼提得大伴助大眷屬；毘梨耶得果報等不",
    "T54n2131_004:1116c09": "斷絕；禪得生身不損壞；般若得諸根猛利，及",
    "T54n2131_004:1116c10": "多諸悅樂，於天人大眾中得自在等。現在果",
    "T54n2131_004:1116c11": "者，得一切信敬供養，及現法涅槃等。」四、互攝",
    "T54n2131_004:1116c12": "者。彌勒頌云：「檀義攝於六，資生無畏法，是中",
    "T54n2131_004:1116c13": "一二三，名為修行住，此檀攝六度也。」又《菩提",
    "T54n2131_004:1116c14": "資糧論》云：「既為菩薩母，亦為諸佛母，般若波",
    "T54n2131_004:1116c15": "羅蜜，是覺初資糧覺是菩提，六度是菩提資糧，般若為初耳。施、戒、忍、進、",
    "T54n2131_004:1116c16": "定，及此五之餘，方便願智力，皆由智度故，波",
    "T54n2131_004:1116c17": "羅蜜所攝。此乃般若攝於六度，初後既爾，中",
    "T54n2131_004:1116c18": "四例知。」五、譬喻。《華嚴》云：「菩薩摩訶薩，以般若",
    "T54n2131_004:1116c19": "波羅蜜為母，方便善巧為父，檀波羅蜜為乳",
    "T54n2131_004:1116c20": "母，尸羅波羅蜜為養母，忍波羅蜜為莊嚴具，",
    "T54n2131_004:1116c21": "勤波羅蜜為養育者，禪波羅蜜為浣濯人，善",
    "T54n2131_004:1116c22": "知識為教授師，一切菩提分為伴侶，一切善",
    "T54n2131_004:1116c23": "法為眷屬，一切菩薩為兄弟，菩提心為家，如",
    "T54n2131_004:1116c24": "理修行為家法，諸地為家處，諸忍為家族，大",
    "T54n2131_004:1116c25": "願為家教，滿足諸行為順家法，勸發大乘為",
    "T54n2131_004:1116c26": "紹家業，法水灌頂一生所繫菩薩為王太子，",
    "T54n2131_004:1116c27": "成就菩提為能淨家族。」六分開者，六度通大",
    "T54n2131_004:1116c28": "小，十度唯在大。一往亦通藏通兩教，以權立",
    "T54n2131_004:1116c29": "三智故。言十度者，於禪中有願智力，故開願",
    "T54n2131_004:1117a01": "度。有神通智，開出力度，根本定，守禪度名。般",
    "T54n2131_004:1117a02": "若中有道種智，開出方便度；有一切種智，開",
    "T54n2131_004:1117a03": "出智度；一切智，守本般若名。",
    "T54n2131_004:1117a04": "【波羅蜜】《大論》：「又云阿羅蜜，秦言遠離；波羅",
    "T54n2131_004:1117a05": "蜜，秦言度彼岸。此二音相近，義相會故，以阿",
    "T54n2131_004:1117a06": "羅蜜，釋波羅蜜。」天台《禪門》云：「一者諸經論",
    "T54n2131_004:1117a07": "中，多翻到彼岸，生死為此岸，涅槃為彼岸，煩",
    "T54n2131_004:1117a08": "惱為中流。菩薩以無相智慧，乘禪定舟航，從",
    "T54n2131_004:1117a09": "生死此岸，到涅槃彼岸，故知約理定以明波",
    "T54n2131_004:1117a10": "羅蜜。二者大論別翻事究竟，即是菩薩大悲，",
    "T54n2131_004:1117a11": "為眾生遍修一切事行滿足故。三瑞應經翻",
    "T54n2131_004:1117a12": "度無極，通論事理，悉有幽遠之義。合而言之，",
    "T54n2131_004:1117a13": "故云度無極，此約事理行滿說波羅蜜。」",
    "T54n2131_004:1117a14": "【波羅伽】《大論》：「秦言度彼岸。」《華嚴》云：「以波羅",
    "T54n2131_004:1117a15": "蜜船，於生死流中，不依此岸，不著彼岸，不住",
    "T54n2131_004:1117a16": "中流，而度眾生，無有休息。」",
    "T54n2131_004:1117a17": "45 釋十二支篇釋十二支篇第四十五",
    "T54n2131_004:1117a18": "惑業互資，因緣交助，三世猶若環旋，六道喻",
    "T54n2131_004:1117a19": "如輪轉。凡夫沈迷，色心氷執；聖人超悟，生死",
    "T54n2131_004:1117a20": "霜融。剪荊棘林，五因頓息，斷牽連索，七果",
    "T54n2131_004:1117a21": "咸亡。故此十二支法，為中乘之達觀也。",
    "T54n2131_004:1117a22": "【尼陀那】此云因緣。什曰：「力強為因，力弱為",
    "T54n2131_004:1117a23": "緣。」肇曰：「前緣相生，因也；現相助成，緣也。」生",
    "T54n2131_004:1117a24": "曰：「因謂先無其事，而從彼生也；緣謂素有其",
    "T54n2131_004:1117a25": "分，而從彼起也。故因親而緣疎。」緣覺根利，通",
    "T54n2131_004:1117a26": "觀三世有因有緣，是名因緣。初觀過去，無明",
    "T54n2131_004:1117a27": "緣行。言無明者，不了法界，邪見妄執，常在闇",
    "T54n2131_004:1117a28": "冥，故曰無明。因煩惱惑，起於三業，造作諸",
    "T54n2131_004:1117a29": "法，故名為行。由茲惑業，感現五果，識緣名",
    "T54n2131_004:1117b01": "色、六入觸受，所謂從行生心。投入母腹，流",
    "T54n2131_004:1117b02": "愛為種，納想在胎，分別諸法，此名曰識。識但",
    "T54n2131_004:1117b03": "有名，凝滑屬色，四七漸堅，故號名色。六根開",
    "T54n2131_004:1117b04": "張，名為六入。從出母胎，至三四歲，對緣取",
    "T54n2131_004:1117b05": "塵，未別苦樂，名之為觸。從五六歲，至十二",
    "T54n2131_004:1117b06": "三，受覺苦樂中庸三境，既能了別，故名為受。",
    "T54n2131_004:1117b07": "復從果報，起愛取有三支惑業，成現在因。從",
    "T54n2131_004:1117b08": "十四五，至十八九，貪種種境，如渴求飲，故名",
    "T54n2131_004:1117b09": "為愛。十九已後，年既長大，貪欲轉盛，不藉身",
    "T54n2131_004:1117b10": "命，能有所取，故名為取。愛取體同，勝劣有",
    "T54n2131_004:1117b11": "異，馳求諸境，起善惡業，牽生三有，故名為",
    "T54n2131_004:1117b12": "有。由此因故，感於未來二種果報，謂生老死。",
    "T54n2131_004:1117b13": "後陰始起，故名為生；住世衰變，故名為老；最",
    "T54n2131_004:1117b14": "後敗壞，故名為死。是十二法，展轉能感果故，",
    "T54n2131_004:1117b15": "名因；互相由藉而有，曰緣。因緣相續，則往還",
    "T54n2131_004:1117b16": "無際；若了無明，生死自息，是為緣覺出世之",
    "T54n2131_004:1117b17": "要術也。",
    "T54n2131_004:1117b18": "46 明四諦法篇明四諦法篇第四十六",
    "T54n2131_004:1117b19": "《法界次第》云：「通言諦者，諦以審實為義。此四",
    "T54n2131_004:1117b20": "諦法，正為聲聞人。從聞生解，故必須藉教。詮",
    "T54n2131_004:1117b21": "理不虛，故云審實也。若由因感果，則應先因",
    "T54n2131_004:1117b22": "而後果。今悉先果而後因者，教門引物為便。」",
    "T54n2131_004:1117b23": "前二諦是世間之法，令知苦以斷集，故先果",
    "T54n2131_004:1117b24": "而次因。後二諦是出世間之法，使為滅以修",
    "T54n2131_004:1117b25": "道，亦先果而次因。佛滅八百年，如意論主王",
    "T54n2131_004:1117b26": "禮為師，立先因後果義云：「集苦是有漏因果，",
    "T54n2131_004:1117b27": "道滅是無漏因果。」外道破云：「汝師出世，說苦",
    "T54n2131_004:1117b28": "集滅道。何以弟子說集苦道滅？有違師之過。」",
    "T54n2131_004:1117b29": "如意救曰：「佛在世日，對不信因果人說先果",
    "T54n2131_004:1117c01": "後因。我今順因果說，亦不相違。」此時外道朋",
    "T54n2131_004:1117c02": "黨熾盛，眾中無證義人，王賜外道金七十兩，",
    "T54n2131_004:1117c03": "封外道論為《金七十論》。如意墮負，嚼舌而終。",
    "T54n2131_004:1117c04": "至九百年，世親披外道論，果見如意墮負。遂",
    "T54n2131_004:1117c05": "造論軌論式等，上王救如意論主。王加珍敬，",
    "T54n2131_004:1117c06": "賜世親金七十兩，封為《勝金七十論》。王縛草",
    "T54n2131_004:1117c07": "鞭屍，表外道邪宗，屍為出血。故出家者，宜應",
    "T54n2131_004:1117c08": "曉了四諦教門因果二法前後之義，慎勿惑",
    "T54n2131_004:1117c09": "焉。",
    "T54n2131_004:1117c10": "【豆佉】或伊禰，晉云苦。《法界次第》云：「苦以逼",
    "T54n2131_004:1117c11": "惱為義。一切有為心行，常為無常患累之所",
    "T54n2131_004:1117c12": "逼惱，故名為苦。苦有三種：一苦苦，二壞苦，",
    "T54n2131_004:1117c13": "三行苦。今明三苦，有別有通。別者，三苦即別",
    "T54n2131_004:1117c14": "對三受。苦受，從苦緣生，情覺是苦，即苦苦也；",
    "T54n2131_004:1117c15": "樂受，樂壞時生苦，即是壞苦；不苦不樂受，常",
    "T54n2131_004:1117c16": "為無常遷動，即是行苦。若通論三苦，則三受",
    "T54n2131_004:1117c17": "通有三苦。所以然者，三受之心即是苦，通從",
    "T54n2131_004:1117c18": "苦緣生故，通是苦苦。三受之心通為壞相所",
    "T54n2131_004:1117c19": "壞故，通是壞苦。三受之心通是起役運動不",
    "T54n2131_004:1117c20": "停之相故，通是行苦。」行以遷流為義，故《楞嚴》",
    "T54n2131_004:1117c21": "云：「譬如瀑流，波浪相續，前際後際，不相踰越。」",
    "T54n2131_004:1117c22": "古德頌行苦密遷云：「如以一睫毛，置掌人不",
    "T54n2131_004:1117c23": "覺；若安眼睛上，違害極不安。愚人如手掌，不",
    "T54n2131_004:1117c24": "覺行苦遷；智者如眼睛，違極生厭患。」《智論》云：",
    "T54n2131_004:1117c25": "「無量眾生，有三種身苦：老、病、死；三種心苦：貪、",
    "T54n2131_004:1117c26": "瞋、癡；三種後世苦：地獄、餓鬼、畜生。」《法句經》云：",
    "T54n2131_004:1117c27": "「昔四比丘論世苦事，一云婬欲惱人；一云飢",
    "T54n2131_004:1117c28": "渴逼體；一云瞋恚擾亂；一云驚怖恐懼。各執",
    "T54n2131_004:1117c29": "己是，競謂他非。佛知遂問，比丘具答。佛言：『汝",
    "T54n2131_004:1118a01": "等所論，不究苦義。身為諸苦之本，眾患之",
    "T54n2131_004:1118a02": "原，當求寂滅，此最為樂。』」",
    "T54n2131_004:1118a03": "【三牟提耶】或彌禰，晉云集。《法界次第》云：「集",
    "T54n2131_004:1118a04": "以招聚為義，若心與結業相應，未來定能招",
    "T54n2131_004:1118a05": "聚生死之苦，故名為集。」",
    "T54n2131_004:1118a06": "【尼樓陀】或娑陀，晉言滅。《法界次第》云：「滅以",
    "T54n2131_004:1118a07": "滅無為義，結業既盡，則無生死之患累，故名",
    "T54n2131_004:1118a08": "為滅。」",
    "T54n2131_004:1118a09": "【末伽】或槃那，晉云道。《法界次第》云：「道以能",
    "T54n2131_004:1118a10": "通為義，道有二種：一正道，實觀三十七道品，",
    "T54n2131_004:1118a11": "三解脫門，緣理慧行，名為正道。二助道者，得",
    "T54n2131_004:1118a12": "解觀中，種種諸對治法，及諸禪定，皆是助道。",
    "T54n2131_004:1118a13": "此二相扶，能通涅槃，故名為道。」此四華梵，出",
    "T54n2131_004:1118a14": "《賢愚經》。毘曇云：「佛為四王，作聖語說四諦，二",
    "T54n2131_004:1118a15": "解二不解；又作毘陀語，一解一不解；又作梨",
    "T54n2131_004:1118a16": "車語說，四王俱解。」故知四諦，名非一概。此四",
    "T54n2131_004:1118a17": "諦法，若以藥病區揀，苦集是世間因果，此屬",
    "T54n2131_004:1118a18": "於病；道滅是出世間因果，此當乎藥。若以真",
    "T54n2131_004:1118a19": "俗甄別，則有三義：一者四諦俱真，如《涅槃》云：",
    "T54n2131_004:1118a20": "「我昔與汝等，不見四真諦，是故久流轉生死",
    "T54n2131_004:1118a21": "大苦海。」二者四諦俱俗，《止觀》云：「滅尚非真，三",
    "T54n2131_004:1118a22": "諦焉是？」三者一真三俗，《勝鬘》云：「此四聖諦，",
    "T54n2131_004:1118a23": "三是無常，一是常。」又云：「是故苦諦集諦道諦，",
    "T54n2131_004:1118a24": "非第一義諦，非常、非依。一苦滅諦，離有相者，",
    "T54n2131_004:1118a25": "是常。」又《涅槃經》明於四諦，凡有四種：一生滅",
    "T54n2131_004:1118a26": "四諦，二無生四諦，三無量四諦，四無作四諦。",
    "T54n2131_004:1118a27": "《勝鬘經》中亦明四種：一有作四諦，二有量四",
    "T54n2131_004:1118a28": "諦，三無作四諦，四無量四諦。但此二經詮次",
    "T54n2131_004:1118a29": "少異。荊溪問曰：「何故立此四種四諦之殊？」答：",
    "T54n2131_004:1118b01": "「諦本無四，諦只是理。理尚無一，云何有四？",
    "T54n2131_004:1118b02": "故知依如來藏同體權實大悲願力，隨順物",
    "T54n2131_004:1118b03": "機，不獲已而用之。機宜不同，致法差降。從一",
    "T54n2131_004:1118b04": "實理，開於權理，權實二理，能詮教殊，故有四",
    "T54n2131_004:1118b05": "種差別教起：三藏詮生滅，通教詮無生，別教",
    "T54n2131_004:1118b06": "詮無量，圓教詮無作。是故天台明四種四諦",
    "T54n2131_004:1118b07": "之法也。」",
    "T54n2131_004:1118b08": "47 止觀三義篇止觀三義篇第四十七",
    "T54n2131_004:1118b09": "實相體寂，因元靜乃稱止；本覺靈照，由常明",
    "T54n2131_004:1118b10": "故曰觀。妄風俄動，假妙奢摩他而止之；心珠",
    "T54n2131_004:1118b11": "久昏，須毘婆舍那而觀矣。《摩訶止觀》釋名章",
    "T54n2131_004:1118b12": "中，初共通三德，二各開三義。今依彼論，分列",
    "T54n2131_004:1118b13": "梵語。初標共通。",
    "T54n2131_004:1118b14": "【奢摩他】此云止。《涅槃經》云：「奢摩他，名為能",
    "T54n2131_004:1118b15": "滅，能滅一切煩惱結故；又名能調，能調諸根",
    "T54n2131_004:1118b16": "惡不善法故。又曰寂靜，能令三業成寂靜故。",
    "T54n2131_004:1118b17": "又曰遠離，能令眾生離五欲故。又曰能清，能",
    "T54n2131_004:1118b18": "清貪欲瞋恚愚癡三濁法故。以是義故，故名",
    "T54n2131_004:1118b19": "定相。」",
    "T54n2131_004:1118b20": "【毘婆舍那】此云觀。《涅槃》云：「毘婆舍那，名為",
    "T54n2131_004:1118b21": "正見，亦名了見。名為能見，名曰遍見，名次第",
    "T54n2131_004:1118b22": "見，名別相見，是名為慧。」",
    "T54n2131_004:1118b23": "【憂畢叉】此云止觀平等。《涅槃》云：「憂畢叉者，",
    "T54n2131_004:1118b24": "名曰平等，亦名不諍。又名不觀，亦名不行，是",
    "T54n2131_004:1118b25": "名為捨。」《止觀》云：「若用兩字共通三德者，止即",
    "T54n2131_004:1118b26": "是斷，斷通解脫；觀即是智，智通般若。止觀等",
    "T54n2131_004:1118b27": "者名為捨相，捨相即是通於法身。」《起信論》云：",
    "T54n2131_004:1118b28": "「所言止者，謂止一切境界相，隨順奢摩他觀",
    "T54n2131_004:1118b29": "義故。所言觀者，謂分別因緣生滅相，隨順毘",
    "T54n2131_004:1118c01": "鉢舍那觀義故。」《永嘉集》云：「以奢摩他故，雖寂",
    "T54n2131_004:1118c02": "而常照；以毘婆舍那故，雖照而常寂；以優畢",
    "T54n2131_004:1118c03": "叉故，非照而非寂。照而常寂，故說俗而即真；",
    "T54n2131_004:1118c04": "寂而常照，故說真而即俗。非寂而非照，故杜",
    "T54n2131_004:1118c05": "口於毘耶。」《長者子六過出家經》「佛告僧伽摩",
    "T54n2131_004:1118c06": "羅比丘：『汝當行二法，止、觀是也。』僧伽摩羅白",
    "T54n2131_004:1118c07": "佛言：『甚解，世尊。』佛言：『我取要而說，云何言甚",
    "T54n2131_004:1118c08": "解耶？』僧伽摩羅言：『止者，諸結永盡。觀者，觀一",
    "T54n2131_004:1118c09": "切法。』『佛言：善哉！』」二明各開，初列三止。",
    "T54n2131_004:1118c10": "【妙奢摩他】即體真止。",
    "T54n2131_004:1118c11": "【三摩】即方便隨緣止。",
    "T54n2131_004:1118c12": "【禪那】即息二邊分別止，名出《楞嚴》。《資中》云：",
    "T54n2131_004:1118c13": "「準《圓覺經》，奢摩他以寂靜為相，三摩提以幻",
    "T54n2131_004:1118c14": "化為相，禪那俱離靜幻二相。然此二經，天台",
    "T54n2131_004:1118c15": "出時，經皆未到。而《止觀》中預立其義，故止觀",
    "T54n2131_004:1118c16": "二字各開三義：一體真止，二方便隨緣止，三",
    "T54n2131_004:1118c17": "息二邊分別止。」又云：「此三止名，雖未見經論，",
    "T54n2131_004:1118c18": "映望三觀，隨義立名。其相云何？體無明顛倒，",
    "T54n2131_004:1118c19": "即是實相之真，名體真止；如此實相遍一切",
    "T54n2131_004:1118c20": "處，隨緣歷境安心不動，名隨緣方便止；生死",
    "T54n2131_004:1118c21": "涅槃，靜散休息，名息二邊止。」孤山釋曰：「今阿",
    "T54n2131_004:1118c22": "難雖專請於止，以即一而三，故此止即觀，亦",
    "T54n2131_004:1118c23": "即平等。三一互融，是以稱妙，妙故方曰楞嚴",
    "T54n2131_004:1118c24": "大定。」今於一止復有三名：奢摩他，即體真止，",
    "T54n2131_004:1118c25": "止於真諦翻奢摩他為止者，定之異名，寂靜義也。謂於染淨等境，心不妄緣故。三摩提，",
    "T54n2131_004:1118c26": "亦曰三摩鉢底，此云等持。即方便隨緣止，止",
    "T54n2131_004:1118c27": "於俗諦三摩提，《智論》云：「一切禪定攝心，皆名三摩提。秦言正心行處，是心從無始來，常曲不端，得是",
    "T54n2131_004:1118c28": "正心行處，心則端直，譬如蛇行常曲，入竹筒則直。」翻等持者，謂離沈掉曰等，令心住一境性曰持。禪那，",
    "T54n2131_004:1118c29": "此云靜慮，即息二邊別分止，止於中道淨覺云：「孤",
    "T54n2131_004:1119a01": "山專用天台三止，配今三名者，得經之深也。何則？止屬於定，觀屬於慧。阿難本以多聞小慧自咎，正以楞嚴大定為",
    "T54n2131_004:1119a02": "請，非三止而何？況三摩禪那顯是定名，雖此定即慧，而所主從別。」。次明三觀。",
    "T54n2131_004:1119a03": "【謂空假中】荊溪臨終顧命眾曰：「一念無相謂",
    "T54n2131_004:1119a04": "之空，無法不備謂之假，不一不異謂之中。」章",
    "T54n2131_004:1119a05": "安云：「天台傳南嶽三種止觀：一漸次，二不定，",
    "T54n2131_004:1119a06": "三圓頓，皆是大乘，俱圓實相，同名止觀。漸則",
    "T54n2131_004:1119a07": "初淺後深，如彼梯隥；不定前後更互，如金剛",
    "T54n2131_004:1119a08": "寶置之日中；圓頓初後不二，如通者騰空。為",
    "T54n2131_004:1119a09": "三根性，說三法門。」雖曰師資相傳，原本皆出",
    "T54n2131_004:1119a10": "佛經。故次第三觀，如《瓔珞》上云：「從假入空觀，",
    "T54n2131_004:1119a11": "亦名二諦觀；從空入假觀，亦名平等觀。因是",
    "T54n2131_004:1119a12": "二空觀為方便，得入中道第一義諦觀，此名",
    "T54n2131_004:1119a13": "次第三觀。」又下卷云：「時佛頂髮放一切光，復",
    "T54n2131_004:1119a14": "集十方百億佛土佛菩薩眾。即於眾中，告文",
    "T54n2131_004:1119a15": "殊、普賢、法慧、功德林、金剛幢、金剛藏、善財童",
    "T54n2131_004:1119a16": "子：『汝見是眾中敬首菩薩，問三觀法界，諸佛",
    "T54n2131_004:1119a17": "自性清淨道，一切菩薩所修三觀法門不？汝",
    "T54n2131_004:1119a18": "等各領百萬大眾，皆應修學如是法門。』」又《中",
    "T54n2131_004:1119a19": "論》云：「因緣所生法，我說即是空，亦名為假名，",
    "T54n2131_004:1119a20": "亦是中道義。」此皆一心三觀之明文也余昔學肆有吳",
    "T54n2131_004:1119a21": "教授垂訪，問曰：「經云作是觀（音官）者，名為正觀（音貫）。呼此二音，義云何辯？」余即答曰：「觀（去呼）詮其體，獨",
    "T54n2131_004:1119a22": "標能想之心。觀（平呼）顯其用，帶召所對之境。故曰以觀觀昏，即昏而朗。」。然此各開三",
    "T54n2131_004:1119a23": "義，全異《涅槃》共通三德，由昔混同，故今分",
    "T54n2131_004:1119a24": "別。",
    "T54n2131_004:1119a25": "48 眾善行法篇眾善行法篇第四十八",
    "T54n2131_004:1119a26": "四悉被物，眾善隨宜。四門之路有殊，一乘之",
    "T54n2131_004:1119a27": "果無別。種種正行，皆斷萬劫之愛繩；一一",
    "T54n2131_004:1119a28": "助道，盡破千生之塵網。今搜梵語，略注宋言，",
    "T54n2131_004:1119a29": "欲具乎二種莊嚴，須啟於四弘誓願。",
    "T54n2131_004:1119b01": "【悉檀】南嶽師以悉檀，例大涅槃，華梵兼稱。",
    "T54n2131_004:1119b02": "悉是華言，檀是梵語。悉之言遍，檀翻為施。佛",
    "T54n2131_004:1119b03": "以四法，遍施眾生，故名悉檀。《妙玄》云：「世界悉",
    "T54n2131_004:1119b04": "檀歡喜益，為人悉檀生善益，對治悉檀破惡",
    "T54n2131_004:1119b05": "益，第一義悉檀入理益。」妙樂云：「則前二教，及",
    "T54n2131_004:1119b06": "別地前，但屬三悉。引入今經，第一義悉。」",
    "T54n2131_004:1119b07": "【僧那】此云弘誓。《肇論》云：「發僧那於始心，終",
    "T54n2131_004:1119b08": "大悲以赴難。」此名字發心也。《仁王》云：「十善菩",
    "T54n2131_004:1119b09": "薩發大心，長別三界苦輪海。」此相似發心也。",
    "T54n2131_004:1119b10": "《華嚴》云：「初發心時，便成正覺。」此分證發心也。",
    "T54n2131_004:1119b11": "言弘誓者，天台云：「廣普之緣謂之弘，自制其",
    "T54n2131_004:1119b12": "心謂之誓，志求滿足乃稱願。大士曠懷，運心",
    "T54n2131_004:1119b13": "廣普。依無作四諦之境，起四種弘誓之心。初",
    "T54n2131_004:1119b14": "依《瓔珞》，未度苦諦，令度苦諦。六道受分段之",
    "T54n2131_004:1119b15": "苦，三乘沈變易之苦，當了陰入皆如，無苦可",
    "T54n2131_004:1119b16": "捨。口發言曰：『眾生無邊誓願度。』次依《瓔珞》，未",
    "T54n2131_004:1119b17": "解集諦，令解集諦。四住煩惱，潤有漏業；無明",
    "T54n2131_004:1119b18": "煩惱，潤無漏業。當了塵勞本淨，無集可除。口",
    "T54n2131_004:1119b19": "發言曰：『煩惱無數誓願斷。』三依《瓔珞》，未安道",
    "T54n2131_004:1119b20": "諦，令安道諦。智慧越苦海之迅航，戒定通祕",
    "T54n2131_004:1119b21": "藏之要道。當了邊邪是中，無道可修。口發誓",
    "T54n2131_004:1119b22": "云：『法門無盡誓願學。』四依《瓔珞》，未得滅諦，令",
    "T54n2131_004:1119b23": "得滅諦。佛陀是無上之世尊，涅槃乃最勝之",
    "T54n2131_004:1119b24": "妙法。當了生死即是涅槃。口發誓云：『佛道無",
    "T54n2131_004:1119b25": "上誓願成。』仰觀大覺，積劫度生，都無懈倦者，",
    "T54n2131_004:1119b26": "為滿本地之願也。」",
    "T54n2131_004:1119b27": "【僧涅】一云僧那大誓，僧涅自誓。一云僧那言",
    "T54n2131_004:1119b28": "鎧，僧涅言著，名著大鎧，亦云莊嚴，故《大品》云",
    "T54n2131_004:1119b29": "大誓莊嚴。正言𦙽蘇干那訶，此云甲；𦙽捺陀，",
    "T54n2131_004:1119c01": "此云被，或云衣於既，謂被甲衣甲也。",
    "T54n2131_004:1119c02": "【毘跋耶斯】此云四念處。念即是觀，處即是境。",
    "T54n2131_004:1119c03": "《智論》釋曰：「初習善法，為不失故，但名念；能轉",
    "T54n2131_004:1119c04": "相轉心，故名為想；決定智無所疑，故名智。」《大",
    "T54n2131_004:1119c05": "經》云：「更有新醫，從遠方來，曉八種術，謂四枯",
    "T54n2131_004:1119c06": "四榮。言四枯者，人於五陰起四倒見，於色計",
    "T54n2131_004:1119c07": "淨，於受計樂，想行計我，心起常見，故令修",
    "T54n2131_004:1119c08": "四念處，破其四倒。」初、觀身不淨。一切色法，名",
    "T54n2131_004:1119c09": "之為身，己名內身，眷屬及他名外身，若己若",
    "T54n2131_004:1119c10": "他名內外身。此三種色，《大論》明五種不淨：一、",
    "T54n2131_004:1119c11": "生處，是身為臭穢，不從蓮華生，亦不從薝蔔，",
    "T54n2131_004:1119c12": "又不出寶山。二、種子不淨，是身種不淨，非餘",
    "T54n2131_004:1119c13": "妙寶物，不由淨白生，父母邪想有。三、自性不",
    "T54n2131_004:1119c14": "淨，地水火風質，能變為不淨，傾海洗此身，不",
    "T54n2131_004:1119c15": "能令香潔。四、自相不淨，種種不淨物，充滿於",
    "T54n2131_004:1119c16": "身內，常流出不止，如漏囊盛物。五、究竟不淨，",
    "T54n2131_004:1119c17": "審諦觀此身，終必歸死處，難御無反復，背恩",
    "T54n2131_004:1119c18": "如小兒。二、觀受是苦。意根受名內受，五根受",
    "T54n2131_004:1119c19": "名外受，六根受名內外受。於一根有順受、違",
    "T54n2131_004:1119c20": "受、不違不順受。於順生樂受，於違生苦受，於",
    "T54n2131_004:1119c21": "不違不順生不苦不樂受。樂受是壞苦，苦受",
    "T54n2131_004:1119c22": "是苦苦，不苦不樂受是行苦。諸受麁細，無不",
    "T54n2131_004:1119c23": "是苦。三、觀心無常。心王不住，體性流動，今",
    "T54n2131_004:1119c24": "日雖存，明亦難保。山水溜，斵石光；若不及時，",
    "T54n2131_004:1119c25": "後悔無益。四、觀法無我。法名軌則，有善法、惡",
    "T54n2131_004:1119c26": "法、無記法，人皆約法計我，我能行善、行惡、行",
    "T54n2131_004:1119c27": "無記。此等法中，求我決不可得。龜毛兔角，但",
    "T54n2131_004:1119c28": "有名字，實不可得。故經云：「起唯法起，滅唯法",
    "T54n2131_004:1119c29": "滅。」但是陰法起滅，無人無我、眾生壽命，是名",
    "T54n2131_004:1120a01": "無我。此說別相念處。總相念處者，緣一境總",
    "T54n2131_004:1120a02": "為四觀，此中應四句料簡：一、境別觀別如上別說，",
    "T54n2131_004:1120a03": "二、境別觀總，三、境總觀別此二是總相念處之方便，四、境觀俱",
    "T54n2131_004:1120a04": "總。是總相念處，若作一身念處觀，或總二陰，",
    "T54n2131_004:1120a05": "乃至總五陰，是名境總觀別也。受心法念，亦",
    "T54n2131_004:1120a06": "復如是。阿毘曇中，明三種念處，謂性、共、緣，對",
    "T54n2131_004:1120a07": "破三種外道。《四教義》云：「一、性念處。《智論》云：『性",
    "T54n2131_004:1120a08": "念處是智慧性；觀身智慧是身念處，受心法",
    "T54n2131_004:1120a09": "亦如是。』解者不同，有但取慧數為智慧性，即",
    "T54n2131_004:1120a10": "是性念處。南岳師解觀五陰理性，名性念處。",
    "T54n2131_004:1120a11": "故雜心偈：『是身不淨相，真實性常定，諸受及",
    "T54n2131_004:1120a12": "心法，亦復如是說。』二、共念處。《智論》云：『觀身",
    "T54n2131_004:1120a13": "為首，因緣生道，若有漏、若無漏；受心法念處",
    "T54n2131_004:1120a14": "亦如是。』解者不同，有師解云：共善五陰，諸善",
    "T54n2131_004:1120a15": "心數法，合明念處。若南岳師解，即是九想、背",
    "T54n2131_004:1120a16": "捨、勝處，諸對治觀門，助正道開三解脫故，名",
    "T54n2131_004:1120a17": "為共念處。故經云：『亦當念空法，修心觀不淨，",
    "T54n2131_004:1120a18": "是名諸如來，甘露灌頂藥。』三、緣念處。有師",
    "T54n2131_004:1120a19": "解通一切所觀境界，皆名緣念處觀；有言十",
    "T54n2131_004:1120a20": "二因緣境；有言慈悲所緣境。若南岳師解：緣",
    "T54n2131_004:1120a21": "佛教說，所詮一切陰入界，四諦、事理、名義、言",
    "T54n2131_004:1120a22": "語、音詞、因果、體用，觀達無礙，能生四辯。於一",
    "T54n2131_004:1120a23": "切法，心無所礙，成無礙解脫，是緣念處觀",
    "T54n2131_004:1120a24": "也明小乘境。」若依大乘以明四榮。如後分云：「阿難！",
    "T54n2131_004:1120a25": "如汝所問佛涅槃後依何住者？阿難！依四念",
    "T54n2131_004:1120a26": "處嚴心而住。觀身性相同於虛空，名身念處；",
    "T54n2131_004:1120a27": "觀受不在內外，不住中間，名受念處；觀心但",
    "T54n2131_004:1120a28": "有名字，名字性離，名心念處；觀法不得善法，",
    "T54n2131_004:1120a29": "不得不善法，名法念處。」《華手經》云：「一切諸法",
    "T54n2131_004:1120b01": "皆名念處。何以故？一切諸法常住自性，無能",
    "T54n2131_004:1120b02": "壞故。」斯乃即法是心，即心是法，皆同一性，性",
    "T54n2131_004:1120b03": "豈能壞乎？",
    "T54n2131_004:1120b04": "【馝毘必柯摩羅阿佚多】此云正勤。斯有四法，",
    "T54n2131_004:1120b05": "《法界次第》云：「一、已生惡法為除斷，一心精勤。",
    "T54n2131_004:1120b06": "四念處觀時，若懈怠心起，五蓋等諸煩惱覆",
    "T54n2131_004:1120b07": "心，離信等五種善根時，如是等惡若已生，為",
    "T54n2131_004:1120b08": "斷故，一心勤精進，方便除斷令盡也。二、未生",
    "T54n2131_004:1120b09": "惡法不令生，一心勤精進。四念處觀時，若懈",
    "T54n2131_004:1120b10": "怠心，及五蓋等諸煩惱惡法，雖未生，恐後應",
    "T54n2131_004:1120b11": "生，遮信等五種善根，今為不令生故，一心勤",
    "T54n2131_004:1120b12": "精進，方便遮止，不令得生也。三、未生善法為",
    "T54n2131_004:1120b13": "生，一心勤精進。四念處觀時，信等五種善根",
    "T54n2131_004:1120b14": "未生，為令生故，一心勤精進，方便修習，令信",
    "T54n2131_004:1120b15": "等善根生也。四、已生善法為增長，一心勤精",
    "T54n2131_004:1120b16": "進。若四念處觀時，信等五種善根已生，為令",
    "T54n2131_004:1120b17": "增長故，一心勤精進，方便修習信等善根，令",
    "T54n2131_004:1120b18": "不退失，增長成就。此四通名正勤者，破邪道，",
    "T54n2131_004:1120b19": "於正道中勤行，故名正勤也。」",
    "T54n2131_004:1120b20": "【摩奴是若】此云如意。《法界次第》明四如意",
    "T54n2131_004:1120b21": "足：「一、欲如意足。欲為主，得定，斷行成就，修如",
    "T54n2131_004:1120b22": "意足分，是為欲如意足。二、精進如意足。精進",
    "T54n2131_004:1120b23": "為主，得定，斷行成就，修如意分，是為精進足。",
    "T54n2131_004:1120b24": "三、心如意。心為主，得定，斷行成就，修如意足。",
    "T54n2131_004:1120b25": "四、思惟如意足。思惟為主。通言如意者，四念",
    "T54n2131_004:1120b26": "處中實智慧，四正勤中正精進，精進智慧",
    "T54n2131_004:1120b27": "增多，定力小弱，得四種定攝心故，智定力等，",
    "T54n2131_004:1120b28": "所願皆得，故名如意足。智定若等，能斷結使，",
    "T54n2131_004:1120b29": "故云斷行成就也。」",
    "T54n2131_004:1120c01": "【婆羅】此云力。《陰持入經》云：「彼力應以何為",
    "T54n2131_004:1120c02": "義？答：無能得壞為力義；有所益為力義；有膽",
    "T54n2131_004:1120c03": "為力義，能得依為力義。」《增一阿含》說六種力：",
    "T54n2131_004:1120c04": "小兒以啼為力，女人以瞋為力，沙門婆羅門",
    "T54n2131_004:1120c05": "以忍辱為力，阿羅漢以精進為力云云。又因人",
    "T54n2131_004:1120c06": "五力，佛果十力。因人五力者：一信力，二精進",
    "T54n2131_004:1120c07": "力，三念力，四定力，五慧力五根，七覺支，八正道，見《法界次第》。《大",
    "T54n2131_004:1120c08": "論》釋曰：信根得力，則能決定受持不疑。精進",
    "T54n2131_004:1120c09": "力故，雖未見法，一心求道，不惜身命，不休不",
    "T54n2131_004:1120c10": "息。念力故，常憶師教，善法來聽入，惡法來不",
    "T54n2131_004:1120c11": "聽入，如守門人。定力故，攝心一處不動，以助",
    "T54n2131_004:1120c12": "智慧。智慧力故，能如實觀諸法實相。佛果十",
    "T54n2131_004:1120c13": "力者，今述頌曰：「是處非處二業力，定根欲性",
    "T54n2131_004:1120c14": "至處道，宿命天眼十漏盡，具釋大論八十八。」",
    "T54n2131_004:1120c15": "論問：「佛十力者，若總相說，佛唯一力，所謂一",
    "T54n2131_004:1120c16": "切種智力；若別相說，則千萬億種力，隨法為",
    "T54n2131_004:1120c17": "名。今何以但說十力？」答：「佛實有無量智力，但",
    "T54n2131_004:1120c18": "以眾生不能得、不能行，故不說。是十力，可度",
    "T54n2131_004:1120c19": "眾生事辦，故說十力。」論問：「佛有十力，菩薩有",
    "T54n2131_004:1120c20": "不？」答：「有。何者？一、發一切智心堅固力；二、不捨",
    "T54n2131_004:1120c21": "眾生大慈力；三、具足大悲力；四、信一切佛法",
    "T54n2131_004:1120c22": "精進力；五、思行禪定力；六、除二邊智慧力；七、",
    "T54n2131_004:1120c23": "成就眾生力；八、觀法實相力；九、入三解脫門",
    "T54n2131_004:1120c24": "力；十、無礙智力。」",
    "T54n2131_004:1120c25": "【尼坻】此云願。志求滿足曰願。《智論》有二種",
    "T54n2131_004:1120c26": "願：一者可得願，二者不可得願。不可得願者，",
    "T54n2131_004:1120c27": "有人欲量虛空盡其邊際，及求時方邊際，如",
    "T54n2131_004:1120c28": "小兒見水中月、鏡中像，如是等願，皆不可得。",
    "T54n2131_004:1120c29": "可得願者，鑽木求火，穿地得水，修福得人天",
    "T54n2131_004:1121a01": "中生，及得阿羅漢、辟支佛果，乃至得諸佛法",
    "T54n2131_004:1121a02": "王，如是等，皆名可得願。願有下、中、上：下願",
    "T54n2131_004:1121a03": "令致今世樂因緣；中願後世樂因緣；上願與",
    "T54n2131_004:1121a04": "涅槃樂因緣。《智論》「問：『佛在世時，眾生尚有飢",
    "T54n2131_004:1121a05": "餓，天不降雨，眾生困弊；佛不能滿一切眾生",
    "T54n2131_004:1121a06": "之願，云何菩薩能滿其願？』答：『菩薩住於十地，",
    "T54n2131_004:1121a07": "入首楞嚴三昧，於三千大千世界，或時現初",
    "T54n2131_004:1121a08": "發意，行六波羅蜜，乃至或現出家成佛，利益",
    "T54n2131_004:1121a09": "如是，何況於佛！而佛身有二種：一者真身，二",
    "T54n2131_004:1121a10": "者化身。眾生見佛真身，無願不滿。』」《智論》「問：『諸",
    "T54n2131_004:1121a11": "菩薩行業清淨，自得淨報。何以要須立願，然",
    "T54n2131_004:1121a12": "後得之？譬如田家得穀，豈復待願？』答：『作福無",
    "T54n2131_004:1121a13": "願，無所樹立，願為導御，能有所成。譬如銷",
    "T54n2131_004:1121a14": "金，隨師而作，金無定也。又莊嚴佛界事大，獨",
    "T54n2131_004:1121a15": "行功德，不能成故，要須願力。譬如牛力，雖能",
    "T54n2131_004:1121a16": "挽車，要須御者能有所至。淨世界願，亦復如",
    "T54n2131_004:1121a17": "是。』」故古德曰：「有行無願，其行必孤；有願無行，",
    "T54n2131_004:1121a18": "其願必虛。」",
    "T54n2131_004:1121a19": "【薩婆迦摩】翻樂欲，好樂希須也。《淨名疏》云：",
    "T54n2131_004:1121a20": "「根是過去，欲是現在，性是未來。若過去善根",
    "T54n2131_004:1121a21": "牢固成就，今生對緣則起，此是因根成欲。若",
    "T54n2131_004:1121a22": "過去善根未牢，今生遇緣起欲，數習成性，故",
    "T54n2131_004:1121a23": "云性以不改為義。」荊溪釋云：「習欲成性，性在",
    "T54n2131_004:1121a24": "未來；由性成欲，性在過去。」《智論》云：「隨所欲說",
    "T54n2131_004:1121a25": "法，所謂善欲，隨心為說，如船順流。惡欲，以苦",
    "T54n2131_004:1121a26": "切語教，如以榍出榍。是故智中，佛悉遍知，",
    "T54n2131_004:1121a27": "無能壞無能勝。」《事鈔》云：「凡作法事，必須身心",
    "T54n2131_004:1121a28": "俱集，方成和合。設若有緣，不開心集，則機教",
    "T54n2131_004:1121a29": "莫同，將何拔濟？故聽傳心口應僧前事，方能",
    "T54n2131_004:1121b01": "彼此俱辦。緣此故開與欲，說云：『大德一心",
    "T54n2131_004:1121b02": "念，某甲比丘，如法僧事，與欲清淨一說便止。』其受",
    "T54n2131_004:1121b03": "欲者，應至僧中，羯磨者言：『不來者說欲，即具",
    "T54n2131_004:1121b04": "修威儀。』說云：『大德僧聽，某甲比丘，我受彼欲",
    "T54n2131_004:1121b05": "清淨。彼如法僧事，與欲清淨。』」",
    "T54n2131_004:1121b06": "【浮曇末】此云至誠。《十六觀經》云：「發三種心，即",
    "T54n2131_004:1121b07": "便往生。何等為三？一者至誠心，二者深心，三",
    "T54n2131_004:1121b08": "者迴向發願心。」《疏》釋至誠心云：「即實行眾生，",
    "T54n2131_004:1121b09": "至之言專，誠之言實。」《禮記》曰：「志之所至，至者，到也。」《易》注曰：「存其誠實，故曰",
    "T54n2131_004:1121b10": "至誠，贊天地之化。」《書》曰：「至治馨香，感于神明，黍稷非馨，明德惟馨。」釋深心云：「佛果",
    "T54n2131_004:1121b11": "高深，發心求往，故云深心。亦從深理生，亦從",
    "T54n2131_004:1121b12": "厚樂善根生。」妙宗云：「今初至誠，《疏》以專實釋",
    "T54n2131_004:1121b13": "之。非念真如，豈名專實，解於深心？疏雖三義，",
    "T54n2131_004:1121b14": "而不相捨。求高深果，須契深理；善契深理，須",
    "T54n2131_004:1121b15": "厚樂善根。此乃立行依理求果也，不出彼論",
    "T54n2131_004:1121b16": "樂集一切諸善行也。經迴向發願心，義當彼",
    "T54n2131_004:1121b17": "論大悲拔苦。《起信》云：『信成就發心者，略說有",
    "T54n2131_004:1121b18": "三種：一直心，正念真如故；二深心，樂集一切",
    "T54n2131_004:1121b19": "諸善行故；三大悲心，欲拔一切眾生苦故。』」",
    "T54n2131_004:1121b20": "【懺摩】此翻悔過。義淨師云：「懺摩，西音，忍義。",
    "T54n2131_004:1121b21": "西國人誤觸身云懺摩，意是請恕，願勿瞋責。",
    "T54n2131_004:1121b22": "此方誤傳久矣，難可改張。」應法師云：「懺，訛略",
    "T54n2131_004:1121b23": "也。書無懺字，正言叉摩。此云忍，謂容恕我罪",
    "T54n2131_004:1121b24": "也。」天台光明釋懺悔品，不辨華梵，但直釋云：",
    "T54n2131_004:1121b25": "「懺者，首也；悔者，伏也。如世人得罪於王，伏款",
    "T54n2131_004:1121b26": "順從，不敢違逆。不逆為伏，順從為首。行人亦",
    "T54n2131_004:1121b27": "爾，伏三寶足下，正順道理，不敢作非，故名懺",
    "T54n2131_004:1121b28": "悔。又懺名白法，悔名黑法。黑法須悔而勿作，",
    "T54n2131_004:1121b29": "白法須企而尚之。取捨合論，故言懺悔。又懺",
    "T54n2131_004:1121c01": "名修來，悔名改往。往日所作不善法，鄙而惡",
    "T54n2131_004:1121c02": "之，故名為悔。往日所棄一切善法，今日已去，",
    "T54n2131_004:1121c03": "誓願勤修，故名為懺。棄往求來，故名懺悔。又",
    "T54n2131_004:1121c04": "懺名披陳眾失，發露過咎，不敢隱諱。悔名斷",
    "T54n2131_004:1121c05": "相續心，厭悔捨離，能作所作合棄，故言懺悔。",
    "T54n2131_004:1121c06": "又懺者名慚，悔者名愧。慚則慚天，愧則愧人。",
    "T54n2131_004:1121c07": "人見其顯，天見其冥，冥細顯麁，麁細皆惡，故",
    "T54n2131_004:1121c08": "言懺悔。」《淨名疏》云：「今明罪滅有三：一作法",
    "T54n2131_004:1121c09": "懺，二觀相懺，三觀無生懺。作法懺，滅違無作",
    "T54n2131_004:1121c10": "罪，依毘尼門；觀相懺，滅性罪，此依定門；觀無",
    "T54n2131_004:1121c11": "生懺，滅妄想罪，此依慧門。復次，違無作罪障",
    "T54n2131_004:1121c12": "戒，性罪障定，妄想罪障慧。作法懺者，如律所",
    "T54n2131_004:1121c13": "明，作法成就，能滅違無作罪，而性罪不滅。《大",
    "T54n2131_004:1121c14": "論》云：『如比丘斬草害命，二罪同篇，作法懺二，",
    "T54n2131_004:1121c15": "無作滅，害命不滅；雖違無作滅，性罪未滅。』觀",
    "T54n2131_004:1121c16": "相懺者，如諸方等經，所明行法，見罪滅相。《菩",
    "T54n2131_004:1121c17": "薩戒》云：『若見光華種種好相，罪便得滅；若不",
    "T54n2131_004:1121c18": "見相，雖懺無益。若見好相，無作及性二罪俱",
    "T54n2131_004:1121c19": "滅。』觀無生懺者，此觀成時，能除根本妄惑之",
    "T54n2131_004:1121c20": "罪。如拔樹根，枝葉自滅。《普賢觀》云：『一切業障",
    "T54n2131_004:1121c21": "海，皆從妄想生。若欲懺悔者，端坐念實相。眾",
    "T54n2131_004:1121c22": "罪如霜露，慧日能消除。』」",
    "T54n2131_004:1121c23": "【地底迦】此云有愧。《涅槃經》云：「諸佛世尊常說",
    "T54n2131_004:1121c24": "是言：『有二白法能救眾生：一慚；二愧。』慚者",
    "T54n2131_004:1121c25": "自不作罪，愧者不教他作。慚者內自羞恥，愧",
    "T54n2131_004:1121c26": "者發露向人。」《雜阿含經》云：「世間若無有慚愧",
    "T54n2131_004:1121c27": "二法者，違越清淨道，向生老病死。」《百法疏》云：",
    "T54n2131_004:1121c28": "「慚者，依自法力，崇重賢善為性，對治無慚，止",
    "T54n2131_004:1121c29": "息惡行為業；愧者，依世間力，輕拒暴惡為性，",
    "T54n2131_004:1122a01": "對治無愧，止息惡行為業。」《阿毘達磨論》云：「慚",
    "T54n2131_004:1122a02": "者，謂於諸過惡自羞為體；愧者，於惡羞他為",
    "T54n2131_004:1122a03": "體。」《涅槃經》云：「智者有二：一者不造諸惡，二者",
    "T54n2131_004:1122a04": "作已懺悔；愚者亦二：一作罪，二覆藏。」",
    "T54n2131_004:1122a05": "【波娑提伽】或云梵摩，此云清淨。葛洪《字苑》：",
    "T54n2131_004:1122a06": "「梵，潔也。」取其義耳。《大論》云：「雖為一切眾生，是",
    "T54n2131_004:1122a07": "心不清淨。不知己身無吾我，不知取者無人",
    "T54n2131_004:1122a08": "無主，不知所施物實性。不可說一，不可說異。",
    "T54n2131_004:1122a09": "於是三事心著，是為不清淨。」《寶性論》云：「一、自",
    "T54n2131_004:1122a10": "性清淨，謂性淨解脫；二、離垢清淨，謂障盡解",
    "T54n2131_004:1122a11": "脫。」《大論》云：「畢竟空，即是畢竟清淨；以人畏空，",
    "T54n2131_004:1122a12": "故言清淨。」",
    "T54n2131_004:1122a13": "【羯磨】南山引《明了論疏》，翻為業也，所作是",
    "T54n2131_004:1122a14": "業；亦翻所作。《百論》云：「事也，若以義求，翻為",
    "T54n2131_004:1122a15": "辦事。謂施造遂法，必有成濟之功焉。」天台禪",
    "T54n2131_004:1122a16": "門，翻為作法。一切羯磨，須具四法：一法、二事、",
    "T54n2131_004:1122a17": "三人、四界。第一法者，羯磨三種：一、心念法，",
    "T54n2131_004:1122a18": "發心念境，口自傳情，非謂不言，而辦前事。二、",
    "T54n2131_004:1122a19": "對首法，謂各共面對，同秉法也。三、眾法。四人",
    "T54n2131_004:1122a20": "已上秉於羯磨，以三羯磨通前單白，故云白",
    "T54n2131_004:1122a21": "《四律》云：「若作羯磨，不如白法作白，不如羯磨",
    "T54n2131_004:1122a22": "法作羯磨。如是漸漸令戒毀壞，以滅正法。隨",
    "T54n2131_004:1122a23": "順文句，勿令增減。」《僧祇》云：「非羯磨地，不得行",
    "T54n2131_004:1122a24": "僧事。」",
    "T54n2131_004:1122a25": "【布薩】《大論》：「秦言善宿。」南山：「此云淨住，淨身",
    "T54n2131_004:1122a26": "口意，如戒而住。」六卷《泥洹》，翻云長養。長養二",
    "T54n2131_004:1122a27": "義：一、清淨戒住，二、增長功德。《雜含》云：「布薩婆",
    "T54n2131_004:1122a28": "陀，若正本音優補陀婆。優言斷，補陀婆言增",
    "T54n2131_004:1122a29": "長。國語不同，律云布薩法，一處名布薩犍度，",
    "T54n2131_004:1122b01": "即說戒也。」應法師云：「此名訛略，應言鉢囉帝",
    "T54n2131_004:1122b02": "提舍耶寐。此云我對說，謂相向說罪也。舊云",
    "T54n2131_004:1122b03": "淨住，乃義翻也。」《事鈔》云：「若眾大聲小，不聞說",
    "T54n2131_004:1122b04": "戒，令作轉輪高座，立上說之，此則見而不聞",
    "T54n2131_004:1122b05": "也。又如多人說戒，何由併得見作法者面？此",
    "T54n2131_004:1122b06": "則聞而不見也。」《善見》曰：「云何得知正法久住？",
    "T54n2131_004:1122b07": "若說戒法不壞是。」摩得伽云：「布薩者，捨諸惡",
    "T54n2131_004:1122b08": "不善法，及諸煩惱有受，證得白法，究竟梵行",
    "T54n2131_004:1122b09": "事，故名也。」又云：「半月半月自觀身。從前半月，",
    "T54n2131_004:1122b10": "至今半月，中間不犯戒耶？若有犯者，於同意",
    "T54n2131_004:1122b11": "所懺悔。」毘尼母云：「若犯七眾不淨人前，應止",
    "T54n2131_004:1122b12": "不說戒。」即律文云：「犯者不得聞戒，不得向犯",
    "T54n2131_004:1122b13": "者說等。」《四分》：「若說戒日，無能誦者，當如布薩",
    "T54n2131_004:1122b14": "法，行籌告白，差一人說法誦經，餘諸教誡，誦",
    "T54n2131_004:1122b15": "《遺教》亦得。若全不解者，律云下至一偈：諸惡",
    "T54n2131_004:1122b16": "莫作，眾善奉行，自淨其意，是諸佛教阿含具解。如",
    "T54n2131_004:1122b17": "是作已，不得不說。若不解者，云謹慎莫放逸",
    "T54n2131_004:1122b18": "便散。並是佛之囑累。」《僧祇》云：「欲得五事利益，",
    "T54n2131_004:1122b19": "當受持此律。何等為五？一、建立佛法；二、令正",
    "T54n2131_004:1122b20": "法久住；三、不欲有疑悔，請問他人；四、僧尼犯",
    "T54n2131_004:1122b21": "罪者為依怙；五、欲遊化諸方，而無有礙。」《四分》：",
    "T54n2131_004:1122b22": "「持律人得五功德：一戒品牢固；二善勝諸怨；",
    "T54n2131_004:1122b23": "三於眾中決斷無畏；四有疑悔者能開解；五",
    "T54n2131_004:1122b24": "善持毘尼，令正法久住。」《明了論》解云：「本音毘那耶，略言毘尼。」《摩耶經》",
    "T54n2131_004:1122b25": "云：「樂好衣服，縱逸嬉戲，奴為比丘，婢為比丘",
    "T54n2131_004:1122b26": "尼。不樂不淨觀，毀謗毘尼，袈裟變白，不受染",
    "T54n2131_004:1122b27": "色，貪用三寶物等，是法滅相。」",
    "T54n2131_004:1122b28": "【安居】《南山》云：「形心攝靜曰安，要期住此曰居。",
    "T54n2131_004:1122b29": "靜處思微，道之正軌，理須假日追功，策進心",
    "T54n2131_004:1122c01": "行，隨緣託處，志唯尚益，不許馳散，亂道妨業。",
    "T54n2131_004:1122c02": "故律通制三時，意存據道；文偏約夏月，情在",
    "T54n2131_004:1122c03": "三過：一、無事游行，妨修出業；二、損傷物命，違",
    "T54n2131_004:1122c04": "慈寔深；三、所為既非，故招世謗。以斯之過，",
    "T54n2131_004:1122c05": "教興在茲。然諸義不無，指歸護命，故夏中方",
    "T54n2131_004:1122c06": "尺之地，悉並有蟲。故《正法念經》云：『夏中除大",
    "T54n2131_004:1122c07": "小便，餘則加趺而坐。』」《事鈔》「問：『何為但結三",
    "T54n2131_004:1122c08": "月者？』一、生死待形，必假資養，故結前三月，開",
    "T54n2131_004:1122c09": "後一月，為成供身衣服故；二、若四月盡結，則",
    "T54n2131_004:1122c10": "四月十六日得成，若有差脫，便不得結。教法",
    "T54n2131_004:1122c11": "太急，用難常準。故如來順物，始從十六日，至",
    "T54n2131_004:1122c12": "後十六日，開其一月續結令成。今但就夏，亦",
    "T54n2131_004:1122c13": "有三時，初四月十六日，是前安居。十七日已",
    "T54n2131_004:1122c14": "去，至五月十五日，名中安居。五月十六日，名",
    "T54n2131_004:1122c15": "後安居。故律中有三種安居，謂前、中、後也。在",
    "T54n2131_004:1122c16": "處須無五過：一、太遠聚落，求須難得；二、太近",
    "T54n2131_004:1122c17": "城市，妨修道業；三、多蚊螘難，或噆匝音齧人，",
    "T54n2131_004:1122c18": "踐傷彼命；四、無可依人，其人具五德，謂：求聞",
    "T54n2131_004:1122c19": "令聞，已聞令清淨，能為訣疑，能令通達，除邪",
    "T54n2131_004:1122c20": "見，得正見；五、無施主施飲食湯藥。無此五過，",
    "T54n2131_004:1122c21": "乃可安居。」《鈔》云：「凡受日緣務，要是三寶請喚，",
    "T54n2131_004:1122c22": "生善滅惡者，聽往；若請喚為利，三寶非法，破",
    "T54n2131_004:1122c23": "戒有難，雖受不成。」《五百問》云：「受七日行，不滿",
    "T54n2131_004:1122c24": "七日還本界。後更行，不須更受。滿七日已，乃",
    "T54n2131_004:1122c25": "復重受。」《鈔》云：「縱令前事唯止一日，皆須七日",
    "T54n2131_004:1122c26": "法。律云：『不及即日還，聽受七日去，夏末一日",
    "T54n2131_004:1122c27": "在，亦作七日法。』對首受法應具儀，對比丘言：",
    "T54n2131_004:1122c28": "『大德一心念，我某甲比丘，今受七日法，出界",
    "T54n2131_004:1122c29": "外，為某事故，還來此中安居三說。』若事是半月、",
    "T54n2131_004:1123a01": "一月者，方應羯磨上之四卷具羯磨法。若受日者多，同緣",
    "T54n2131_004:1123a02": "受者二人、三人，應一時羯磨。」《西域記》云：「覩貨",
    "T54n2131_004:1123a03": "邏國，舊訛曰吐火羅國。東阨葱嶺，西接波剌",
    "T54n2131_004:1123a04": "斯，南大雪山，北據鐵門。氣序既溫，疾疫眾",
    "T54n2131_004:1123a05": "多，冬末春初，霖雨相繼。而諸徒僧，以十二月",
    "T54n2131_004:1123a06": "十六日入安居，三月十日解安居，斯乃據其",
    "T54n2131_004:1123a07": "多雨，亦是設教隨時也。」又云：「印度僧徒，依佛",
    "T54n2131_004:1123a08": "聖教，坐雨安居，或前三月，或後三月。前三月，",
    "T54n2131_004:1123a09": "當此從五月十六日，至八月十五日；後三月，",
    "T54n2131_004:1123a10": "當此從六月十六日，至九月十五日。前代譯",
    "T54n2131_004:1123a11": "經律者，或云坐夏，或云坐臘，斯皆邊裔殊俗，",
    "T54n2131_004:1123a12": "不達中國正音，或方言未融，而傳譯有謬。」又",
    "T54n2131_004:1123a13": "曰：「印度僧徒，依佛聖教，皆以室羅伐拏月，前",
    "T54n2131_004:1123a14": "半一日，入雨安居，當此五月十六日。以頞濕",
    "T54n2131_004:1123a15": "縛庾闍月，後半十五日，解雨安居，當此八月",
    "T54n2131_004:1123a16": "十五日。印度月名，依星而建，古今不易，諸",
    "T54n2131_004:1123a17": "部無差。良以方言未融，傳譯有謬。分時計月，",
    "T54n2131_004:1123a18": "致斯乖異。」故以四月十六日入安居，七月十",
    "T54n2131_004:1123a19": "五日解安居也。",
    "T54n2131_004:1123a20": "【鉢剌婆剌拏】《音義指歸》云：「譯為隨意。」《寄歸",
    "T54n2131_004:1123a21": "傳》云：「凡夏罷歲終之時，此日應名隨意，即是",
    "T54n2131_004:1123a22": "隨他於三事之中，任意舉發，說罪除愆之義。",
    "T54n2131_004:1123a23": "舊云自恣者，是義翻。」然則自恣之言，涉乎善",
    "T54n2131_004:1123a24": "惡，今局善也。故《事鈔》曰：「九旬修道，精練身",
    "T54n2131_004:1123a25": "心。人多迷己，不自見過，理宜仰憑清眾，垂慈",
    "T54n2131_004:1123a26": "誨示。縱宣己罪，恣僧舉過，內彰無私隱，外顯",
    "T54n2131_004:1123a27": "有瑕疵，身口託於他人，故云自恣。」《摩得勒伽",
    "T54n2131_004:1123a28": "論》云：「何故令自恣？使諸比丘不孤獨故。各各",
    "T54n2131_004:1123a29": "憶罪，發露悔過故。以苦言調伏，得清淨故。自",
    "T54n2131_004:1123b01": "意喜悅，無罪故也。所以制在夏末者，若論夏",
    "T54n2131_004:1123b02": "初創集，將同期款，九旬立要，齊修出離。若逆",
    "T54n2131_004:1123b03": "相舉發，恐成怨諍，遞相沿及，廢道亂業故。制",
    "T54n2131_004:1123b04": "在夏末者，以三月策修，同住進業，時竟云別，",
    "T54n2131_004:1123b05": "各隨方詣。必有惡業，自不獨宣，障道深過，義",
    "T54n2131_004:1123b06": "無覆隱，故須請誨，良在茲焉。」故律聽安居竟",
    "T54n2131_004:1123b07": "自恣，此是自言恣他舉罪，非為自恣為惡。前",
    "T54n2131_004:1123b08": "明時節，謂有閏月者，依閏安居，七月十五日",
    "T54n2131_004:1123b09": "自恣。不依閏者，依摩得伽中，數滿九十日自",
    "T54n2131_004:1123b10": "恣。若閏七月者，取前月自恣。非前夏安居者，",
    "T54n2131_004:1123b11": "過閏已，數滿九十日自恣。若修道安樂，延日",
    "T54n2131_004:1123b12": "自恣，得至八月十五日。然律中但明十四日，",
    "T54n2131_004:1123b13": "十五日，自恣。及至給施衣中，次第增中，十六",
    "T54n2131_004:1123b14": "日自恣。增三中，三日自恣。《四分》中云：「安居竟",
    "T54n2131_004:1123b15": "自恣，則七月十六日為定。」律又云：「僧十四日",
    "T54n2131_004:1123b16": "自恣，尼十五日自恣，此謂相依問罪，故制異",
    "T54n2131_004:1123b17": "日。」及論作法，三日通用。克定一期，十六日定。",
    "T54n2131_004:1123b18": "若有難者，如《五百問》中，一月自恣。《事鈔》「問：",
    "T54n2131_004:1123b19": "『十五日自恣已，得出界不？』答：『不得破夏離衣，",
    "T54n2131_004:1123b20": "由夜分未盡故。』問：『此界安居，餘處自恣，得不？』",
    "T54n2131_004:1123b21": "答：『《僧祇》不得，結罪。』」又安居篇云：「四月十六日",
    "T54n2131_004:1123b22": "結者，至七月十五日夜分盡，訖名夏竟，至明",
    "T54n2131_004:1123b23": "相出。」又《四分》云：「若後安居人，從前安居者自",
    "T54n2131_004:1123b24": "恣，住待日足。」《事鈔》「問：『自恣竟，得說戒不？』答：",
    "T54n2131_004:1123b25": "『依《明了論》，先說戒，後自恣。』」《四分》云：「自恣即是",
    "T54n2131_004:1123b26": "說戒。問：『自恣得在未受具戒人前作不？』答：『律",
    "T54n2131_004:1123b27": "中令至不見不聞處，作羯磨自恣。若不肯避",
    "T54n2131_004:1123b28": "去，僧自至不見聞處作之。』問：『安居竟，須離本",
    "T54n2131_004:1123b29": "處不？』答：『安居竟不去，犯罪。』」《毘尼母》云：「比丘",
    "T54n2131_004:1123c01": "安居已，應移餘處。若有緣不得去，不犯。若無",
    "T54n2131_004:1123c02": "緣者，出界一宿，還來不犯。」《大集經》云：「我滅度",
    "T54n2131_004:1123c03": "後，無戒比丘，滿閻浮提，預出家者，宜警察",
    "T54n2131_004:1123c04": "之。」《摭華鈔》云：「諸經律中，以七月十六日，是比",
    "T54n2131_004:1123c05": "丘五分法身生來之歲。則七月十五日，是臘",
    "T54n2131_004:1123c06": "除也。比丘出俗，不以俗年為計，乃數夏臘耳。」",
    "T54n2131_004:1123c07": "增輝云：「臘，接也；謂新故之交接。」",
    "T54n2131_004:1123c08": "【唄蒲介匿】或梵唄，此云止。若準律文，唄匿。如",
    "T54n2131_004:1123c09": "法出要律儀云：「如此欝鞞國語，翻為止斷也。",
    "T54n2131_004:1123c10": "又云止息，由是外緣已止已斷，爾時寂靜，任",
    "T54n2131_004:1123c11": "為法事也。或婆陟，訛也。梵音婆蒲賀師，此云",
    "T54n2131_004:1123c12": "讚歎，梵天之音。」《善見》云：「聽汝作唄。」唄，言說之",
    "T54n2131_004:1123c13": "詞也。《法苑》云：「尋西方之有唄，猶東國之有讚。",
    "T54n2131_004:1123c14": "讚者，從文以結章；唄者，短偈以流頌，比其事",
    "T54n2131_004:1123c15": "義，名異實同。《婆沙》億耳，以三契聲頌所解",
    "T54n2131_004:1123c16": "法，佛讚善哉。《珠林》齊僧辯，能作梵契等。」《音義》",
    "T54n2131_004:1123c17": "云：「契之一字，猶言一節一科也。《弘明集》頌經",
    "T54n2131_004:1123c18": "三契，道安法師集契梵音。《佛道論衡》云：『陳思",
    "T54n2131_004:1123c19": "王幼含珪章，十歲能文，每讀經文，流連嗟",
    "T54n2131_004:1123c20": "玩，以為至道之宗極也。遂製轉讀七聲，昇降",
    "T54n2131_004:1123c21": "曲折之響，世之諷誦，咸憲章焉。嘗游魚山，忽",
    "T54n2131_004:1123c22": "聞空中梵天之響，清颺哀婉，其聲動心。獨聽",
    "T54n2131_004:1123c23": "良久，而侍御莫聞。植深感神理，彌悟法應，乃",
    "T54n2131_004:1123c24": "摹其聲節，為梵唄，撰文。』」",
    "T54n2131_004:1123c25": "【婆闍尼娑婆啉】此云聲音。《法界次第》云：「音者，",
    "T54n2131_004:1123c26": "詮理之聲謂之音。佛所出聲，凡有詮辯，言辭",
    "T54n2131_004:1123c27": "清雅，聞者無厭，聽之無足。能為一切，作與樂",
    "T54n2131_004:1123c28": "拔苦因緣，莫若聞聲之益，即是以慈修口。故",
    "T54n2131_004:1123c29": "有八音：一、極好音，二、柔軟音，三、和適音，四、",
    "T54n2131_004:1124a01": "尊慧音，五、不女音，六、不誤音，七、深遠音，八、不",
    "T54n2131_004:1124a02": "竭音。」《楞嚴》云：「此方真教體，清淨在音聞；欲",
    "T54n2131_004:1124a03": "取三摩提，實以聞中入。」《大論》云：「菩薩音聲，有",
    "T54n2131_004:1124a04": "恒河沙等之數。佛音聲所到，無有限數。如《密",
    "T54n2131_004:1124a05": "跡經》中所說，目連試佛音聲，極至西方，猶聞",
    "T54n2131_004:1124a06": "佛音，若如對面。問：『若爾者，佛常在國土聚落，",
    "T54n2131_004:1124a07": "說法教化。而閻浮提內人，不至佛邊，則不得",
    "T54n2131_004:1124a08": "聞。何以知之？多有從遠方來，欲聽說法者故。』",
    "T54n2131_004:1124a09": "答：『佛音聲有二種：一為口密音聲，二為不密",
    "T54n2131_004:1124a10": "音聲。密音聲先已說，不密音聲，至佛邊乃聞。",
    "T54n2131_004:1124a11": "是亦有二種弟子：一為出世聖人，二為世間",
    "T54n2131_004:1124a12": "凡夫。出世聖人，如目犍連等，能聞微密音聲。",
    "T54n2131_004:1124a13": "凡夫人，隨其所近乃聞。』」《大論》云：「是佛菩薩音",
    "T54n2131_004:1124a14": "聲有三種：一者，先世種善音聲因緣故，咽喉",
    "T54n2131_004:1124a15": "中得微妙四大，能出種種妙好遠近音聲，所",
    "T54n2131_004:1124a16": "謂一里、二里、三里、十里、百千里，乃至三千大",
    "T54n2131_004:1124a17": "千世界，音聲遍滿。二者，神通力故，咽喉四大",
    "T54n2131_004:1124a18": "出聲，遍滿三千大千世界，及十方恒河沙世",
    "T54n2131_004:1124a19": "界。三者，佛音聲，常能遍滿十方虛空。問：『若佛",
    "T54n2131_004:1124a20": "音聲常能遍滿，今眾生何以不得常聞？』答：『眾",
    "T54n2131_004:1124a21": "生無量劫以來，所作惡業覆，是故不聞。譬如",
    "T54n2131_004:1124a22": "雷電霹靂，聾者不聞，雷聲無減。佛亦如是，常",
    "T54n2131_004:1124a23": "為眾生說法，如龍震大雷聲，眾生罪故，自不",
    "T54n2131_004:1124a24": "得聞。』」聲有八轉：一體，二業，三具，四為，五從，",
    "T54n2131_004:1124a25": "六屬，七於，八呼。七轉常用，呼聲用稀，故但",
    "T54n2131_004:1124a26": "云七也。西域國法，欲尋讀內外典籍，要解聲",
    "T54n2131_004:1124a27": "論八轉聲，方知文義分齊；一、補沙，此是直指",
    "T54n2131_004:1124a28": "陳聲，如人斫樹，指說其人，即今體聲。二、補盧",
    "T54n2131_004:1124a29": "衫，是所作業聲，如所作斫樹，故云業也。三、",
    "T54n2131_004:1124b01": "補盧崽拏，是能作具聲，如由斧斫，故云具也。",
    "T54n2131_004:1124b02": "四、補盧沙耶，是所為聲，如為人斫，故云為也。",
    "T54n2131_004:1124b03": "五、補盧沙䫂都我，是從聲，如因人造舍等，故",
    "T54n2131_004:1124b04": "云從也，從即所因故。六、補盧殺娑，是所屬聲，",
    "T54n2131_004:1124b05": "如奴屬主，故云屬也。七、補盧鎩音戒，是所於",
    "T54n2131_004:1124b06": "聲，如客依主，故云於也，於即依義。八、稧補盧",
    "T54n2131_004:1124b07": "沙，是呼召之聲，故云呼也。又諸呪中，若二字",
    "T54n2131_004:1124b08": "合為一聲，名為二合，如云娑他，及怛多等。或",
    "T54n2131_004:1124b09": "以三字連聲，合為一字急呼之，名為三合，如",
    "T54n2131_004:1124b10": "㪍魯奄，及拘盧奢等。《漢書》曰：「聲者，宮、商、角、徵、",
    "T54n2131_004:1124b11": "羽也。」《鉤隱圖》云：「聲屬陽，律屬陰。」楊子云：「聲",
    "T54n2131_004:1124b12": "生於日，律生於辰也。」",
    "T54n2131_004:1124b13": "【鉢底婆】此云辯才。辯，說也，展轉無滯故。辯，別",
    "T54n2131_004:1124b14": "也，分明訣了故。《輔行》明辯有四種：謂義、法、詞、",
    "T54n2131_004:1124b15": "樂說也。義，謂顯了諸法之義；法，謂稱說法之",
    "T54n2131_004:1124b16": "名字；詞，謂能說名之語言。雖有此三，必須樂",
    "T54n2131_004:1124b17": "說，說前三也。《大品》云：「從諸佛所，聽受法教，至",
    "T54n2131_004:1124b18": "薩婆若，初不斷絕，未曾離三昧時，當得捷疾",
    "T54n2131_004:1124b19": "辯、利辯、不盡辯、不可斷辯、隨應辯、義辯、一",
    "T54n2131_004:1124b20": "切世間最上辯。」《智論》釋曰：「於一切法無礙故，",
    "T54n2131_004:1124b21": "得捷疾辯。有人雖能捷疾，鈍根故，不能深入。",
    "T54n2131_004:1124b22": "以能深入故，是利辯。說諸法實相，無邊無盡",
    "T54n2131_004:1124b23": "故，名樂說無盡。般若中無諸戲論故，無能問",
    "T54n2131_004:1124b24": "難斷絕者，名不可斷辯。斷法愛故，隨眾生所",
    "T54n2131_004:1124b25": "應，而為說法，名隨應辯。說趣涅槃利益之事",
    "T54n2131_004:1124b26": "故，名義辯。說一切世間第一之事，所謂大乘，",
    "T54n2131_004:1124b27": "是名世間最上辯。」梁《僧傳》云：「唱導所貴，事有",
    "T54n2131_004:1124b28": "四焉：一、聲也，非聲則無以警眾；二、辯也，非",
    "T54n2131_004:1124b29": "辯則無以適時；三、才也，非才則言無可采；四、",
    "T54n2131_004:1124c01": "博也，非博則語無依據。」《事鈔》曰：「古云：博學為",
    "T54n2131_004:1124c02": "濟貧。」《會正記》云：「故往之言也。」《僧傳》云：「學不厭",
    "T54n2131_004:1124c03": "博，博則通矣！」子曰：「君子博學於文，約之以禮，",
    "T54n2131_004:1124c04": "亦可以弗畔矣夫鄭曰：弗畔，不違道也。」苟生而貧於學者，",
    "T54n2131_004:1124c05": "懦夫也；死而富於道者，君子也。是知博學，濟",
    "T54n2131_004:1124c06": "識見之貧。《思益》云：「於墮邪道眾生，生大悲",
    "T54n2131_004:1124c07": "心，令入正道，不求恩報，故名導師。」",
    "T54n2131_004:1124c08": "【槃那寐】名出聲論，或名槃談，訛云和南，皆",
    "T54n2131_004:1124c09": "翻我禮。或云那謨悉羯羅，此云禮拜。今謂",
    "T54n2131_004:1124c10": "禮之與拜，名有通局長短。經曰：「禮者，履也。進",
    "T54n2131_004:1124c11": "退有度，尊卑有分，謂之禮。」《禮記》云：「禮也者，猶",
    "T54n2131_004:1124c12": "體也。體不備君子，謂之不成人。」故孔子云：「非",
    "T54n2131_004:1124c13": "禮勿視，非禮勿聽，非禮勿言，非禮勿動。」是則",
    "T54n2131_004:1124c14": "凡所施為，皆須合禮，此顯禮名通也。《白虎",
    "T54n2131_004:1124c15": "通》云：「人之相拜者何？所以表情見意，屈節卑",
    "T54n2131_004:1124c16": "禮尊事者也。」拜之言服也，故《周禮》明九拜，此",
    "T54n2131_004:1124c17": "顯拜名局也。若依釋氏，如南山云：「四儀若無",
    "T54n2131_004:1124c18": "法潤，乃名枯槁眾生。」故天台明四種三昧之",
    "T54n2131_004:1124c19": "法，是知四儀法則名禮，身業恭敬名拜，此亦",
    "T54n2131_004:1124c20": "禮通拜局。今此翻譯，禮即是拜。故《大論》云：「禮",
    "T54n2131_004:1124c21": "有三種：一者口禮；二者屈膝，頭不至地；三者",
    "T54n2131_004:1124c22": "頭至地，是為上禮。」一、口禮者，如合掌問訊也。",
    "T54n2131_004:1124c23": "《觀音義疏》云：「此方以拱手為恭，外國以合掌",
    "T54n2131_004:1124c24": "為敬。手本二邊，今合為一，表不散誕，專至一",
    "T54n2131_004:1124c25": "心。」《僧祇律》云：「禮拜不得如瘂羊，當相問訊。」爾",
    "T54n2131_004:1124c26": "雅云：「訊，言也。」《地持論》云：「當安慰舒顏，先語平",
    "T54n2131_004:1124c27": "視，和色正念，在前問訊。」《善見論》云：「比丘到佛",
    "T54n2131_004:1124c28": "所，問訊云：『少病少惱，安樂行不？』」二、屈膝者，",
    "T54n2131_004:1124c29": "即互跪也。《音義指歸》云：「不合云胡跪。蓋梵世",
    "T54n2131_004:1125a01": "遺種，居五竺間，葱嶺之北，諸戎羌胡。今經律",
    "T54n2131_004:1125a02": "多翻互跪，以三處翹聳，故名互跪，即右膝著",
    "T54n2131_004:1125a03": "地也。」《涅槃疏》明三義：一、右膝有力，跪能安久；",
    "T54n2131_004:1125a04": "二、右膝有力，起止便易；三、右膝躁動，著地令",
    "T54n2131_004:1125a05": "安。若兩膝著地，則名長跪。《毘奈耶》云：「尼女",
    "T54n2131_004:1125a06": "體弱，互跪要倒，佛聽長跪。」三、頭至地者，即五",
    "T54n2131_004:1125a07": "體投地。故《大論》云：「人之一身，頭最為上，足最",
    "T54n2131_004:1125a08": "為下。以頭禮足，恭敬之至。」《輔行》云：「準《地持》、《阿",
    "T54n2131_004:1125a09": "含》，皆以雙膝、雙肘及頂至地，名五體投地，亦",
    "T54n2131_004:1125a10": "名五輪，五處圓故。」又勒那三藏，明七種禮：一、",
    "T54n2131_004:1125a11": "我慢禮，謂依位次，無恭敬心；二、唱和禮，高聲",
    "T54n2131_004:1125a12": "喧雜，詞句混亂；三、恭敬禮，五輪著地，捧足殷",
    "T54n2131_004:1125a13": "勤；四、無相禮，深入法性，離能所相空觀；五、起",
    "T54n2131_004:1125a14": "用禮，雖無能所，普運身心，如影普遍，禮不可",
    "T54n2131_004:1125a15": "禮假觀；六、內觀禮，但禮身內法身真佛，不向外",
    "T54n2131_004:1125a16": "求中觀；七、實相禮，若內若外，同一實相三諦一境。《西",
    "T54n2131_004:1125a17": "域記》云：「致敬之式，其儀九等：一、發言慰問，二、",
    "T54n2131_004:1125a18": "俯首示敬，三、舉手高揖，四、合掌平拱，五、屈膝，",
    "T54n2131_004:1125a19": "六、長跪，七、手膝踞地，八、五輪俱屈，九、五體投",
    "T54n2131_004:1125a20": "地。凡斯九等，極唯一拜，跪而讚德，謂之盡敬。」",
    "T54n2131_004:1125a21": "《舍利弗問經》「佛言：『作供養，應須偏袒，以便作",
    "T54n2131_004:1125a22": "事。福田時，應覆兩肩，現田紋相。』」《不拜王論》：「有",
    "T54n2131_004:1125a23": "五戒信士，見神不禮。王曰：『何為不禮？』曰：『恐損",
    "T54n2131_004:1125a24": "神故。』王曰：『但禮。』信士乃禮，其神形儀粉碎。又",
    "T54n2131_004:1125a25": "迦昵色迦王，受佛五戒，曾神祠中禮，神像自",
    "T54n2131_004:1125a26": "倒。後守神者，作佛形像，在神冠中。王禮不",
    "T54n2131_004:1125a27": "倒，怪而問之。曰：『冠中有佛像。』王大喜，知佛最",
    "T54n2131_004:1125a28": "勝而恕之。」又《感通錄》云：「唐蜀川釋寶瓊，出家",
    "T54n2131_004:1125a29": "齋素，讀誦《大品》，本邑連比什邡，並是米族，初",
    "T54n2131_004:1125b01": "不奉佛，沙門不入其鄉，故老女婦，不識者眾。",
    "T54n2131_004:1125b02": "瓊思拔濟，待其會眾，便往赴之，不禮而坐。道",
    "T54n2131_004:1125b03": "黨咸曰：『不禮天尊，非沙門也。』瓊曰：『邪正道殊，",
    "T54n2131_004:1125b04": "所奉各異，天尚禮我，我何得禮老君乎？』眾",
    "T54n2131_004:1125b05": "議紛紜，瓊曰：『吾若下禮，必貽辱也。』即禮一",
    "T54n2131_004:1125b06": "拜，道像連座動搖不安。又禮一拜，反倒狼籍",
    "T54n2131_004:1125b07": "在地。遂合眾禮瓊，一時回信。」《梵網經》云：「出家",
    "T54n2131_004:1125b08": "人法，不向國王禮拜，不向父母禮拜，六親",
    "T54n2131_004:1125b09": "不敬，鬼神不禮。」《西域記》云：「昔有德光論師，天",
    "T54n2131_004:1125b10": "軍接見慈氏，謂非出家之形，長揖不禮。」問：「何",
    "T54n2131_004:1125b11": "緣不輕比丘，普禮四眾？」荊溪釋曰：「菩薩化緣，",
    "T54n2131_004:1125b12": "法無一準，唯利是務，故設斯儀，見眾生理，",
    "T54n2131_004:1125b13": "與果理等。故禮生禮佛，其源不殊，欲令眾生，",
    "T54n2131_004:1125b14": "生慕果願。果願者何？我等但理，彼尚故禮，況",
    "T54n2131_004:1125b15": "證果理，而不尊高？」又云：「汝等皆行菩薩道，當",
    "T54n2131_004:1125b16": "得作佛，豈非擊我令修圓因？此約現在順從",
    "T54n2131_004:1125b17": "者也。」問：「內懷不輕之解，外敬不輕之境，安",
    "T54n2131_004:1125b18": "棄飛禽之真性，而忽走獸之本源乎？」答：「人識",
    "T54n2131_004:1125b19": "義方，可以擊發，異類無知，徒勞勸信。不禮之",
    "T54n2131_004:1125b20": "旨，其在茲歟，不輕禮俗，謹聞命矣！何故方丈",
    "T54n2131_004:1125b21": "僧拜維摩？故彼經曰：『維摩居士即入三昧，令",
    "T54n2131_004:1125b22": "此比丘自識宿命，發菩提心。於是諸比丘稽",
    "T54n2131_004:1125b23": "首禮維摩詰足。』」天台問曰：「出家何以禮俗？」答：",
    "T54n2131_004:1125b24": "「入道恩深，碎身莫報，此諸比丘，方行大道，豈",
    "T54n2131_004:1125b25": "存小儀？」又《涅槃》云：「有知法者，若老若少，故應",
    "T54n2131_004:1125b26": "供養恭敬禮拜。」《入大乘論》云：「被法服菩薩，方",
    "T54n2131_004:1125b27": "便隨順，得禮白衣，敬之如佛。」是則法非一概，",
    "T54n2131_004:1125b28": "可否在人，有益須禮，當亡身以奉法；有損宜",
    "T54n2131_004:1125b29": "止，應逆命以利君。何哉？赫連㪍㪍，據有夏州，",
    "T54n2131_004:1125c01": "兇暴無厭，以殺為樂。繪像服身，抑僧令拜，遂",
    "T54n2131_004:1125c02": "為上天雷震而死。斯乃暴虐之主，誠非聖明",
    "T54n2131_004:1125c03": "之君。不遵付囑之言，故違委寄之道。寧知千",
    "T54n2131_004:1125c04": "聖立法，萬古同風，安以朝覲之禮，而責山林",
    "T54n2131_004:1125c05": "之士。恐後進以未知，遂濡毫而錄示。",
    "T54n2131_004:1125c06": "【南無】或那謨，或南摩，此翻歸命。《要律儀》翻",
    "T54n2131_004:1125c07": "恭敬，《善見論》翻歸命覺，或翻信從。《法華疏》云：",
    "T54n2131_004:1125c08": "「南無，大有義。或言度我，可施眾生。若佛答諸",
    "T54n2131_004:1125c09": "佛，度我義不便。」《五戒經》稱驚怖。驚怖，正可施",
    "T54n2131_004:1125c10": "佛也；生死險難，實可驚怖。《大品》云：「佛言：『若有",
    "T54n2131_004:1125c11": "一人稱南無佛，乃至畢苦，其福不盡。』」《智論》「問",
    "T54n2131_004:1125c12": "曰：『云何但空稱名字，便得畢苦，其福不盡？』答：",
    "T54n2131_004:1125c13": "『是人曾聞佛功德，能度人老病死苦，若多若",
    "T54n2131_004:1125c14": "少供養，及稱名字，得無量福此說稱佛功德。』」《華嚴》云：「寧",
    "T54n2131_004:1125c15": "受地獄苦，得聞諸佛名；不受無量樂，而不聞",
    "T54n2131_004:1125c16": "佛名。所以於往昔，無數劫受苦，流轉生死中，",
    "T54n2131_004:1125c17": "不聞佛名故。」《大品》云：「我得阿耨多羅三藐三",
    "T54n2131_004:1125c18": "菩提時，十方過如恒沙等世界中眾生，聞我",
    "T54n2131_004:1125c19": "名者，必得阿耨多羅三藐三菩提。」《智論》「問曰：",
    "T54n2131_004:1125c20": "『有人生佛世，在佛法中，或墮地獄，如提婆達",
    "T54n2131_004:1125c21": "多、俱迦梨訶多釋子等，三不善法覆心，故墮",
    "T54n2131_004:1125c22": "地獄。此中云何言如恒河沙等世界，但聞佛",
    "T54n2131_004:1125c23": "名，便得道耶？』答：『有眾生福德淳熟，結使心薄，",
    "T54n2131_004:1125c24": "應當得道。若聞佛名，即持得道。又復以佛威",
    "T54n2131_004:1125c25": "力故，聞即得度。譬如熟癰，若無治者，得小因",
    "T54n2131_004:1125c26": "緣，而便自潰。亦如果熟，若無人取，微風因緣，",
    "T54n2131_004:1125c27": "便自墮落。如新淨白㲲，易為受色此說聞佛名福。』」",
    "T54n2131_004:1125c28": "【彌羅】此云慈。淨覺云：「慈名愛念。」《觀音玄義》",
    "T54n2131_004:1125c29": "云：「以觀性德善，愛樂歡喜，起大慈心，欲與其",
    "T54n2131_004:1126a01": "樂。」大經明慈有三種：一、緣眾生，觀一切眾生，",
    "T54n2131_004:1126a02": "如父母親想；二、緣於法，見一切法，皆從緣生；",
    "T54n2131_004:1126a03": "三者、無緣，不住法相，及眾生相。《智論》明三種",
    "T54n2131_004:1126a04": "慈：「一、生緣慈者，十方五道眾生中，以一慈心",
    "T54n2131_004:1126a05": "視之，如父如母，如兄弟、姊妹、子姪、知識，常求",
    "T54n2131_004:1126a06": "好事，欲令得利益安樂。如是心遍滿十方眾",
    "T54n2131_004:1126a07": "生中，如是慈名眾生緣，多在凡夫人行處，或",
    "T54n2131_004:1126a08": "有學人未漏盡者。二、行法緣者，諸漏盡阿羅",
    "T54n2131_004:1126a09": "漢、辟支佛，是諸聖人，破吾我相，滅一異相故。",
    "T54n2131_004:1126a10": "但觀從因緣相續生諸欲心，慈念眾生時，從",
    "T54n2131_004:1126a11": "和合因緣相續生。但空五眾，即是眾生。念",
    "T54n2131_004:1126a12": "是五眾，以慈念眾生，不知是法空而常一，心",
    "T54n2131_004:1126a13": "欲得樂，聖人愍之，令隨意得樂，為世俗法",
    "T54n2131_004:1126a14": "故，故名為法緣。三、無緣者，是慈但諸佛有，何",
    "T54n2131_004:1126a15": "以故？諸佛心，不住有為、無為性中；不依止過",
    "T54n2131_004:1126a16": "去世，未來、現在世；知諸緣不實，顛倒虛誑，故",
    "T54n2131_004:1126a17": "心無所緣。佛以眾生不知諸法實相，往來五",
    "T54n2131_004:1126a18": "道，心著諸法，分別取捨，以是諸法實相智慧，",
    "T54n2131_004:1126a19": "令眾生得之，是名無緣。」",
    "T54n2131_004:1126a20": "【迦樓那】此云悲。淨覺記云：「悲曰愍傷。」《觀音",
    "T54n2131_004:1126a21": "玄義》云：「以觀性德惡毒，惻愴憐愍，起大悲心，",
    "T54n2131_004:1126a22": "欲拔其苦。」悲亦三種，名同三慈。《觀音玄義》云：",
    "T54n2131_004:1126a23": "「若就言說為便，初慈後悲。亦是就菩薩本懷，",
    "T54n2131_004:1126a24": "欲大慈與樂。既不得樂，次大悲拔苦。故初慈",
    "T54n2131_004:1126a25": "後悲。若從用次第者，初以大悲拔苦，方以大",
    "T54n2131_004:1126a26": "慈與樂。又就行者先脫苦，後蒙樂，故先悲後",
    "T54n2131_004:1126a27": "慈。」",
    "T54n2131_004:1126a28": "【阿檀】或阿捺摩，此云無我。《說文》云：「我，施身",
    "T54n2131_004:1126a29": "自謂也。」《華嚴》云：「凡夫無智，執著於我。」《智論》明",
    "T54n2131_004:1126a30": "二種：一者邪我，二者慢我。言邪我者，如《輔行》",
    "T54n2131_004:1126b01": "云：「未得禪來，縱起宿習，所有煩惱，及因現陰，",
    "T54n2131_004:1126b02": "起於我見，仍屬鈍使，初果所斷。此推理見，及",
    "T54n2131_004:1126b03": "發得見，皆名邪我。」二慢我者，如《止觀》云：「如諸",
    "T54n2131_004:1126b04": "蠕動，實不推理，而舉𧑃張鬐，怒目自大。底下",
    "T54n2131_004:1126b05": "凡劣，何嘗執見？行住坐臥，恒起我心，此是慢",
    "T54n2131_004:1126b06": "我。」《大寶積經》「佛言：『迦葉！譬如咽塞病，即能斷",
    "T54n2131_004:1126b07": "命。如是迦葉！一切見中，唯有我見，即時能斷",
    "T54n2131_004:1126b08": "於智慧命。』」《地持經》云：「世間受生，皆由著我；若",
    "T54n2131_004:1126b09": "離著我，則無世間受生身處。」無著論云：「取自",
    "T54n2131_004:1126b10": "體相續，為我想；我所取，為眾生想；謂我乃至",
    "T54n2131_004:1126b11": "壽住，為命想；展轉趣於餘趣，為人想。」《大論》云：",
    "T54n2131_004:1126b12": "「我者，於陰界入計我我所，若即若離。人者，謂",
    "T54n2131_004:1126b13": "於陰界入中，謂我是行人。眾生者，於陰界入",
    "T54n2131_004:1126b14": "和合之中，計有我生。壽者，於陰界入中，計一",
    "T54n2131_004:1126b15": "期報，若長若短。」《輔行》云：「我以計內；人以計",
    "T54n2131_004:1126b16": "外；眾生以續前為義；壽者以趣後為能。」凡夫",
    "T54n2131_004:1126b17": "既執我倒，佛為二乘說無我法，故《智論》號名",
    "T54n2131_004:1126b18": "字我。如《大乘入楞伽》云：「自心所現身器世間，",
    "T54n2131_004:1126b19": "皆是藏心之所顯現，剎那相續，變壞不停。如",
    "T54n2131_004:1126b20": "河流，如種子，如燈焰，如迅風，如浮雲。躁動",
    "T54n2131_004:1126b21": "不安如猿猴，樂不淨處如飛蠅，不知厭足",
    "T54n2131_004:1126b22": "如猛火。無始虛偽習氣為因，諸有趣中流轉",
    "T54n2131_004:1126b23": "不息，如汲井輪。種種色身威儀進止，譬如死",
    "T54n2131_004:1126b24": "屍呪力故行，亦如木人因機運動。若能於此",
    "T54n2131_004:1126b25": "善知其相，是名人無我智。」《大論》云：「但於五眾",
    "T54n2131_004:1126b26": "取相故，計有人相，而生我心；以我心故生我",
    "T54n2131_004:1126b27": "所。我所心生故，有利益我者生貪欲，違逆我",
    "T54n2131_004:1126b28": "者而生瞋恚。此結使不從智生，從狂惑生，是",
    "T54n2131_004:1126b29": "名為癡。三毒為一切煩惱之根本，悉由吾我。",
    "T54n2131_004:1126c01": "故作福德，為我後當得。亦修助道法，我當得",
    "T54n2131_004:1126c02": "解脫。初取相故，名為想眾。因吾我起結使，及",
    "T54n2131_004:1126c03": "諸善行，是名行眾。是二眾，則是法念處。於想",
    "T54n2131_004:1126c04": "行眾法中，求我不可得。何以故？是諸法皆從",
    "T54n2131_004:1126c05": "因緣生，悉是作法，而不牢固，無實我法。行如",
    "T54n2131_004:1126c06": "芭蕉，葉葉求之，中無有堅。想如遠見野馬，無",
    "T54n2131_004:1126c07": "水有水想，但誑惑於眼。」我本空寂，二乘既執",
    "T54n2131_004:1126c08": "四枯，故佛於無我中而示真我。故《涅槃經》明",
    "T54n2131_004:1126c09": "八自在：一、能示一身多身，數如微塵；二、以塵",
    "T54n2131_004:1126c10": "身滿大千界；三、以大身輕舉遠到；四、現無量",
    "T54n2131_004:1126c11": "類，常居一國；五者、諸根互用；六、得一切法，如",
    "T54n2131_004:1126c12": "無法想；七、說一偈，經無量劫；八、身如虛空，存",
    "T54n2131_004:1126c13": "沒隨宜不窮。",
    "T54n2131_004:1126c14": "【阿蘭那】肇翻無諍，又云寂靜。《坐禪三昧經》",
    "T54n2131_004:1126c15": "云：「無諍者，將護眾生，不令起諍也。」什注《淨名》：",
    "T54n2131_004:1126c16": "「無諍有二：一、以三昧力，將護眾生，令不起諍",
    "T54n2131_004:1126c17": "心。二、隨順法性，無違無諍。」",
    "T54n2131_004:1126c18": "【馱那演那】此云靜慮。《婆沙論》：「此定，定慧平",
    "T54n2131_004:1126c19": "等。餘定缺少，不名靜慮。靜，即定也；慮，即慧",
    "T54n2131_004:1126c20": "也。」",
    "T54n2131_004:1126c21": "【末陀摩】本經注云：末者，莫義；陀摩者，中義。莫",
    "T54n2131_004:1126c22": "著中道也。",
    "T54n2131_004:1126c23": "【毘怛迦】此云尋。",
    "T54n2131_004:1126c24": "【毘遮羅】此云伺。藏疏云：「尋謂尋求，伺謂伺",
    "T54n2131_004:1126c25": "察。心之麁性，名之為尋；心之細性，名之為伺。」",
    "T54n2131_004:1126c26": "論云：「入三摩地有三種：一、有尋伺，謂初禪",
    "T54n2131_004:1126c27": "及未至定也；二、無尋唯伺，謂中間禪也。大梵",
    "T54n2131_004:1126c28": "六天，即中間定力所感。三、無尋無伺，謂二",
    "T54n2131_004:1126c29": "禪近分，乃至非非想天。」尋伺亦名覺觀。《智論》",
    "T54n2131_004:1127a01": "「問：『有覺有觀，為一法，為是二法耶？』答：『二法。",
    "T54n2131_004:1127a02": "麁心初念，是名為覺；細心分別，是名為觀。譬",
    "T54n2131_004:1127a03": "如撞鐘，初聲大時名為覺，後聲細微名為",
    "T54n2131_004:1127a04": "觀。』問曰：『如何《毘曇》說：「欲界乃至初禪，一心中",
    "T54n2131_004:1127a05": "覺觀相應。」今云何言：麁心初念名為覺，細心",
    "T54n2131_004:1127a06": "分別名為觀？』答曰：『二法雖在一心，二相不俱。",
    "T54n2131_004:1127a07": "覺時觀不明了；觀時覺不明了。譬如日出，眾",
    "T54n2131_004:1127a08": "星不現。一切心心數法，隨時受名，亦復如是。』」",
    "T54n2131_004:1127a09": "【三跋羅】此翻護，即是無表思，第六識相應",
    "T54n2131_004:1127a10": "善思也。又名無表色，有止惡防非功能，故云",
    "T54n2131_004:1127a11": "護。故《金剛鈔》明戒體，克出體性，即無表思一",
    "T54n2131_004:1127a12": "法也。",
    "T54n2131_004:1127a13": "【三跋致】晉言發趣，或云至奏。奏，為也，進也。",
    "T54n2131_004:1127a14": "【達嚫】尊婆須密論作檀嚫，此云財施。解言",
    "T54n2131_004:1127a15": "報施之法，名曰達嚫，導引福地，亦名達嚫。字",
    "T54n2131_004:1127a16": "或從手。《西域記》「正云達嚫拏者，右也。或云馱",
    "T54n2131_004:1127a17": "器尼，以用右手受人所施，為其生福故。」肇云：",
    "T54n2131_004:1127a18": "「夫以方會人，不可以一息期；以財濟物，不可",
    "T54n2131_004:1127a19": "以一時周。是以會通無隅者，彌綸而不漏；法",
    "T54n2131_004:1127a20": "澤冥被者，不易而普覆。」",
    "T54n2131_004:1127a21": "【周羅】《立世毘曇》云：「閻浮人衣服莊嚴不同，",
    "T54n2131_004:1127a22": "或有頂留一髻，餘髻皆除，名周羅髻。」應法師",
    "T54n2131_004:1127a23": "云：「此譯為小，謂小髻也。」《弘明集》云：「削髮毀",
    "T54n2131_004:1127a24": "容，事存高素，辭親革愛，意趣聖方。祛嗜欲",
    "T54n2131_004:1127a25": "於始心，忘形骸於終果，何眷戀於三界，豈留",
    "T54n2131_004:1127a26": "連於六道哉？」薩婆多云：「剃髮剪爪，是佛所制。」",
    "T54n2131_004:1127a27": "律云：「半月一剃，此是恒式。」《涅槃》云：「惡比丘",
    "T54n2131_004:1127a28": "相，頭鬚爪髮，悉皆長利，是破戒之相。式觀應",
    "T54n2131_004:1127a29": "世，廣說萬行之網目；緬想契理，唯唱四句",
    "T54n2131_004:1127b01": "之綱要。故十二年略教戒曰：諸惡莫作，眾善",
    "T54n2131_004:1127b02": "奉行，自淨其意，是諸佛教。」《妙玄》釋曰：「諸惡即",
    "T54n2131_004:1127b03": "七支過罪，輕重非違，如是等惡，戒所防止戒分",
    "T54n2131_004:1127b04": "性遮，亦名主客，又號新舊。諸善乃善三業，若散若靜，前後方",
    "T54n2131_004:1127b05": "便，支林功德，悉是清升，故稱為善。自淨其意",
    "T54n2131_004:1127b06": "者，破諸邪倒，了知世間出世因果，正助法門，",
    "T54n2131_004:1127b07": "能除心垢，淨諸瑕穢，豈過於慧。佛法曠海，此",
    "T54n2131_004:1127b08": "三攝盡。但由觀機樂欲，為善不同，應物隨宜，",
    "T54n2131_004:1127b09": "示行有異。或辨根性，則分信法之殊；或陳",
    "T54n2131_004:1127b10": "行相，則列別圓之異。且根性信法者，薩婆多",
    "T54n2131_004:1127b11": "云：『因聞入者，是為信行；因思入者，是為法行。』",
    "T54n2131_004:1127b12": "曇無德云：『位在方便，自見法少，憑聞力多，後",
    "T54n2131_004:1127b13": "時要須聞法得悟，名為信行。憑聞力少，自見",
    "T54n2131_004:1127b14": "法多，後時要須思惟得悟，名為法行。』」天台遠",
    "T54n2131_004:1127b15": "討根源，久劫聽學，久劫坐禪，得為信法種子。",
    "T54n2131_004:1127b16": "其次行相別圓者，《妙玄》引《涅槃》明五行：一、聖",
    "T54n2131_004:1127b17": "行，謂戒定慧，為自行因；二、梵行，謂慈悲喜",
    "T54n2131_004:1127b18": "捨，為因中化他，此二是地前修因行也。《垂裕",
    "T54n2131_004:1127b19": "記》「問：『諸文或云聖梵是因，今何以梵行在果？』",
    "T54n2131_004:1127b20": "答：『聖梵二行，並通因果，對於天行，以二為因。",
    "T54n2131_004:1127b21": "今云在果，何所疑也。』」三、天行，謂初地已上，證",
    "T54n2131_004:1127b22": "第一義天，天然之理，由理成行，故名天行。《垂",
    "T54n2131_004:1127b23": "裕記》「問：『天既是證，何名為行？』答：『從天起行，故",
    "T54n2131_004:1127b24": "名天行。故天行位，在於地住。』」四、嬰兒行，謂示",
    "T54n2131_004:1127b25": "同三乘七方便所修之行也；五、病行，謂示同",
    "T54n2131_004:1127b26": "九道之身，現為三障之相。此二皆是從果起",
    "T54n2131_004:1127b27": "應之行。《淨名疏》云：「嬰兒行從大慈善根而起，",
    "T54n2131_004:1127b28": "病行從大悲善根而起。」《四教義》云：「同生善邊，",
    "T54n2131_004:1127b29": "名嬰兒行；同煩惱邊，名為病行。」然此五行，若",
    "T54n2131_004:1127c01": "會三諦，聖行是真諦；梵行、嬰兒、病行是俗",
    "T54n2131_004:1127c02": "諦；天行是中諦。又依《法華》釋圓五行，經云：",
    "T54n2131_004:1127c03": "「如來莊嚴而自莊嚴，即圓聖行；如來室，即圓",
    "T54n2131_004:1127c04": "梵行；如來座，即圓天行。如來衣，有二種：柔和，",
    "T54n2131_004:1127c05": "即圓嬰兒行；忍辱，即圓病行。」《大經》云：「復有一",
    "T54n2131_004:1127c06": "行，是如來行，所謂大乘大般涅槃。」此示行法",
    "T54n2131_004:1127c07": "之綱要也。",
    "T54n2131_004:1127c08": "翻譯名義集四"
}