{
    "T31n1621_001:0884b09": "No. 1621",
    "T31n1621_001:0884b10": "掌中論一卷",
    "T31n1621_001:0884b12": "陳那菩薩造",
    "T31n1621_001:0884b13": "三藏法師義淨奉　制譯",
    "T31n1621_001:0884b14": "論曰：謂於三界但有假名，實無外境，由妄執",
    "T31n1621_001:0884b15": "故。今欲為彼未證真者，決擇諸法自性之門，",
    "T31n1621_001:0884b16": "令無倒解，故造斯論。頌曰：",
    "T31n1621_001:0884b17": "於繩作蛇解，　　見繩知境無，",
    "T31n1621_001:0884b18": "若了彼分時，　　知如蛇解謬。",
    "T31n1621_001:0884b19": "論曰：如於非遠不分明處唯見繩蛇相似之",
    "T31n1621_001:0884b20": "事，未能了彼差別自性，被惑亂故，定執為蛇。",
    "T31n1621_001:0884b21": "後時了彼差別法已，知由妄執誑亂生故，但",
    "T31n1621_001:0884b22": "是錯解無有實事。復於繩處支分差別善觀",
    "T31n1621_001:0884b23": "察時，繩之自體亦不可得。如是知已，所有繩",
    "T31n1621_001:0884b24": "解，猶如蛇覺，唯有妄識。如於繩處有惑亂識，",
    "T31n1621_001:0884b25": "亦於彼分毫釐等處知相假藉、無實可得，是",
    "T31n1621_001:0884b26": "故緣繩及分等心所有相狀但唯妄識。頌",
    "T31n1621_001:0884b27": "曰：",
    "T31n1621_001:0884b28": "諸有假設事，　　詳觀自性時，",
    "T31n1621_001:0884b29": "從他皆假名，　　乃至世俗境。",
    "T31n1621_001:0884c01": "論曰：如於繩等支分之處別別分析審觀察",
    "T31n1621_001:0884c02": "時，知無實體，唯是妄心。如是應知，一切諸",
    "T31n1621_001:0884c03": "法但是假名，如瓶衣等物藉埿縷等成，乃",
    "T31n1621_001:0884c04": "至言說識所行境未至破壞名為瓶等。言「從",
    "T31n1621_001:0884c05": "他」者，謂從世俗言說而有，非於勝義。頌曰：",
    "T31n1621_001:0884c06": "無分非見故，　　至極同非有，",
    "T31n1621_001:0884c07": "但由惑亂心，　　智者不應執。",
    "T31n1621_001:0884c08": "論曰：若復執云諸有假事至極微位不可分",
    "T31n1621_001:0884c09": "析、復無方分是實有者，此即猶如空花及兔",
    "T31n1621_001:0884c10": "角等，不可見故、無力能生緣彼識故，所執極",
    "T31n1621_001:0884c11": "微定非實有。所以須說不可見因，由彼不",
    "T31n1621_001:0884c12": "能安立極微成實有故。所以者何？由有方分",
    "T31n1621_001:0884c13": "事差別故。猶如現見有瓶衣等物、東西北",
    "T31n1621_001:0884c14": "等，方分別故，斯皆現有支分可得。若言極微",
    "T31n1621_001:0884c15": "是現有者，必有方分，別異性故。是則應許東",
    "T31n1621_001:0884c16": "西北等支分別故。此實極微理不成就，亦非",
    "T31n1621_001:0884c17": "一體。多分成故、見事別故。一實極微定不可",
    "T31n1621_001:0884c18": "得，如是應捨極微之論。是故智者了知三界",
    "T31n1621_001:0884c19": "咸是妄情，欲求妙理不應執實。頌曰：",
    "T31n1621_001:0884c20": "妄有非實故，　　與所見不同，",
    "T31n1621_001:0884c21": "由境相虛妄，　　能緣亦非有。",
    "T31n1621_001:0884c22": "論曰：若言我亦於彼瓶衣等事許彼自性是",
    "T31n1621_001:0884c23": "不可得，皆是妄識之所分別，然而緣彼相狀",
    "T31n1621_001:0884c24": "亂識是其實有，觀健達婆城及幻人等，其",
    "T31n1621_001:0884c25": "識是有。設有此識，亦非實故，與所見事不相",
    "T31n1621_001:0884c26": "應故。此惑亂識，於所緣境作有性解。彼事自",
    "T31n1621_001:0884c27": "性已明非有，境既是無，能緣妄識亦非實有，",
    "T31n1621_001:0884c28": "云何令彼妄識有耶？然於世間不曾見有無",
    "T31n1621_001:0884c29": "能生種子有所生芽等？由斯汝說幻城等喻",
    "T31n1621_001:0885a01": "道理不成。頌曰：",
    "T31n1621_001:0885a02": "斯皆是假設，　　善覺者能知，",
    "T31n1621_001:0885a03": "智人斷煩惱，　　易若除蛇怖。",
    "T31n1621_001:0885a04": "論曰：如說三界但有假名，瓶等麁覺既除遣",
    "T31n1621_001:0885a05": "已，知從名言而有其事。善觀察者能了知已，",
    "T31n1621_001:0885a06": "即於繩處蛇怖除遣；復審思惟，了彼差別，於",
    "T31n1621_001:0885a07": "繩等處妄執亦無。如是觀時，一切能生離染",
    "T31n1621_001:0885a08": "之法，易速蠲除煩惱羅網，及諸業果自當斷",
    "T31n1621_001:0885a09": "滅。有別頌曰：",
    "T31n1621_001:0885a10": "智人觀俗事，　　當隨俗所行，",
    "T31n1621_001:0885a11": "欲求煩惱斷，　　要明真勝義。",
    "T31n1621_001:0885a12": "猶如世人於諸俗事瓶衣等處，以為實有名",
    "T31n1621_001:0885a13": "瓶衣等；智者亦爾，當順世間而興言說，知非",
    "T31n1621_001:0885a14": "實有。若樂觀察煩惱過失求解脫者，宜於如",
    "T31n1621_001:0885a15": "是真勝義中周遍推尋、如理作意，於諸境處",
    "T31n1621_001:0885a16": "及能緣妄識煩惱繫縛不復生長。",
    "T31n1621_001:0885a17": "掌中論一卷"
}