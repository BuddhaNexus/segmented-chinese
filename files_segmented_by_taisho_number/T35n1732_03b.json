{
    "T35n1732_03b:0058c23": "folio_3b 大方廣佛華嚴經搜玄分齊通智",
    "T35n1732_03b:0058c24": "方軌卷第三之下",
    "T35n1732_03b:0058c26": "終南山至相寺沙門智儼述",
    "T35n1732_03b:0058c27": "第五地內，六門同前。一釋名者，得出世間",
    "T35n1732_03b:0058c28": "智方便善巧，能度難度，故名難勝地。二所離",
    "T35n1732_03b:0058c29": "者，若依《地論》離身淨我慢障，若依《攝論》下",
    "T35n1732_03b:0059a01": "乘般涅槃。無明又有二障：一生死涅槃一向",
    "T35n1732_03b:0059a02": "背取思惟、二方便所攝修習道品。又治二業",
    "T35n1732_03b:0059a03": "障及一報因緣生死。三明所顯，相續不異義。",
    "T35n1732_03b:0059a04": "四明所成，禪波羅蜜及學四諦。五明所得，",
    "T35n1732_03b:0059a05": "果通達法界相續不異功德，得與三世諸",
    "T35n1732_03b:0059a06": "佛無差別法身果及成五地位；通果同前。",
    "T35n1732_03b:0059a07": "六釋文中，大判有三：初偈頌生後、二釋地",
    "T35n1732_03b:0059a08": "體、三偈結前。初十五偈：一有二偈菩薩",
    "T35n1732_03b:0059a09": "順修供養三業慶喜、次二天王讚佛菩薩無",
    "T35n1732_03b:0059a10": "染功德、次十天女讚因及果大慈悲用二位",
    "T35n1732_03b:0059a11": "圓備、次一解脫請顯入後證。就天女文，",
    "T35n1732_03b:0059a12": "初七歎因、次二讚果、次一顯行成因證矣。",
    "T35n1732_03b:0059a13": "地體有三：一勝慢對治、二不住道行勝、三彼",
    "T35n1732_03b:0059a14": "果勝。前文有二：約慢二種，一自地慢、二他",
    "T35n1732_03b:0059a15": "地慢。他地者，前四地中得出世智，取彼勝",
    "T35n1732_03b:0059a16": "相名之為慢；下以十種淨心為治。二自地",
    "T35n1732_03b:0059a17": "慢，於此十中悕求勝相，復以為慢；下以隨",
    "T35n1732_03b:0059a18": "順如道為治。此二文中通名勝慢，慢治同",
    "T35n1732_03b:0059a19": "故。初文有三：初牒前生後，勸修趣入；二辨",
    "T35n1732_03b:0059a20": "十心；三「菩薩以是」下結成利益。又同念不退",
    "T35n1732_03b:0059a21": "轉心者，方便淨心與不退證心同緣正理",
    "T35n1732_03b:0059a22": "不異也。又文中七淨者，一戒、二定、三見、四",
    "T35n1732_03b:0059a23": "度疑、五道非道。此五大小名同。後二名異小",
    "T35n1732_03b:0059a24": "乘。後二者，一行淨、二名行斷，以彼宗趣滅",
    "T35n1732_03b:0059a25": "故。大乘名者，一名行斷、二名思量菩提分法",
    "T35n1732_03b:0059a26": "上上淨，以此宗依行斷起勝求故。行雖有",
    "T35n1732_03b:0059a27": "七，文有六句。第三句中有二種淨，謂見行",
    "T35n1732_03b:0059a28": "淨及度疑淨。餘相可知。位者，若依小乘，戒",
    "T35n1732_03b:0059a29": "及定見道前、次三見道、次一修道、次一無",
    "T35n1732_03b:0059b01": "學道。大乘三位論之，行斷及行在修道中，",
    "T35n1732_03b:0059b02": "餘悉同前，所由如《大疏》也。二隨如道行，",
    "T35n1732_03b:0059b03": "有三：一舉前起後總顯如行、二「得大願」下",
    "T35n1732_03b:0059b04": "別明隨順如道行相、三「生定不退」下總以",
    "T35n1732_03b:0059b05": "結之。就初總中，法體有三，句別有四。法體",
    "T35n1732_03b:0059b06": "三者，一是四地所修道品、二此地前十種淨",
    "T35n1732_03b:0059b07": "心、三此地中順如道行。文四可知。不住道中，",
    "T35n1732_03b:0059b08": "經文有二：初列四諦實法分別，是護煩惱自",
    "T35n1732_03b:0059b09": "利行也；第二化眾生分別，是護小乘利他行",
    "T35n1732_03b:0059b10": "也。前經有二：初列四諦實法分別；後就此",
    "T35n1732_03b:0059b11": "四明十觀門，即化生分別。此文有二：初列",
    "T35n1732_03b:0059b12": "十名、二次第解文。四諦門中義含法界，菩",
    "T35n1732_03b:0059b13": "薩於中窮照無遺，隨智異論曠別難窮；今",
    "T35n1732_03b:0059b14": "此且就一數之圓，略為十門。然此十門菩薩",
    "T35n1732_03b:0059b15": "自知，知相難明，故寄化生以顯其異，斯乃",
    "T35n1732_03b:0059b16": "約化顯自知耳，以此通名所知法中智清",
    "T35n1732_03b:0059b17": "淨故。言開合者，此之十門，總唯是一，化生分",
    "T35n1732_03b:0059b18": "別。若隨所化大小分二：前九化小、後一化",
    "T35n1732_03b:0059b19": "大。隨化所起分以為三；前五化生令其",
    "T35n1732_03b:0059b20": "生解、次四化生令其起行、後一化生令其",
    "T35n1732_03b:0059b21": "入證。約人不同，離以為七：初諦化於根未",
    "T35n1732_03b:0059b22": "熟者、第二化於根已熟者、第三化於疑深",
    "T35n1732_03b:0059b23": "法者、第四化於謬解法者、第五化於離正",
    "T35n1732_03b:0059b24": "念者、第六第七第八第九化正見者、第十",
    "T35n1732_03b:0059b25": "化於大乘可化。隨法不同，分以為十，若廣",
    "T35n1732_03b:0059b26": "分別數別無量。言對實法辨通別者，此之",
    "T35n1732_03b:0059b27": "十門望前四諦一一皆通。初世諦者，通觀四",
    "T35n1732_03b:0059b28": "諦法相差別。第一義者，通觀四諦體性空寂。",
    "T35n1732_03b:0059b29": "言相諦者，通觀四諦非有非無。言差別者，",
    "T35n1732_03b:0059c01": "通觀四諦有無各異。說成諦者，通觀四諦緣",
    "T35n1732_03b:0059c02": "起集成相狀事也。言事諦者，通觀迷四諦",
    "T35n1732_03b:0059c03": "成苦等事也。言生諦者，通迷四諦起作",
    "T35n1732_03b:0059c04": "集也。盡無生者，通解四諦，得證滅也。言入",
    "T35n1732_03b:0059c05": "道者，通解四諦，得成道也。菩薩如來地成",
    "T35n1732_03b:0059c06": "諦者，通窮四諦緣起實性清淨界，成大乘道",
    "T35n1732_03b:0059c07": "之因果也。又此諦者，前四諦直明法界體性",
    "T35n1732_03b:0059c08": "無非四諦也，下事等四諦是有非四諦也，",
    "T35n1732_03b:0059c09": "中間五諦是方便修相解觀次第，後之一諦",
    "T35n1732_03b:0059c10": "明正稱周法界自體因圓通妙道無障礙德",
    "T35n1732_03b:0059c11": "備也。若約教緣法相差別時，初四諦直明",
    "T35n1732_03b:0059c12": "法體、次世諦第一義諦明於相、次相諦者明",
    "T35n1732_03b:0059c13": "一實諦相、次差別者明法界法相。成諦者，明",
    "T35n1732_03b:0059c14": "如此法界相以凡夫迷倒故菩提為煩惱，",
    "T35n1732_03b:0059c15": "三界繁興熾然於世眾相集成也。次明事",
    "T35n1732_03b:0059c16": "四諦，顯正修對治方便行也。然此有非四",
    "T35n1732_03b:0059c17": "諦乃是菩薩正修方便法，而但以法通無局",
    "T35n1732_03b:0059c18": "故，二乘亦得於中修進，下至人天善業亦",
    "T35n1732_03b:0059c19": "於中行也。今但此菩薩正修對治方便道滿",
    "T35n1732_03b:0059c20": "故，能顯發稱周法界自體圓極無障礙道",
    "T35n1732_03b:0059c21": "故，欲明於菩薩地次第入如來智諦故也。",
    "T35n1732_03b:0059c22": "此觀意如論。信解智非無盡智知者，釋前",
    "T35n1732_03b:0059c23": "如來諦文，謂因智知，非果無盡智知也。又可",
    "T35n1732_03b:0059c24": "說文字阿含，信智知，非不可說義無盡智知",
    "T35n1732_03b:0059c25": "也。此文約解簡耳。下〈離世間品〉中重更簡文",
    "T35n1732_03b:0059c26": "者，約行簡也。釋云鏡像智者，三乘見道前",
    "T35n1732_03b:0059c27": "依定成事，如鏡中像成事自在也。其位",
    "T35n1732_03b:0059c28": "不定，或見前煖等四善心、或光得等四定、或",
    "T35n1732_03b:0059c29": "地前四十心、或十行十迴向等、或世間修慧",
    "T35n1732_03b:0060a01": "乃至得定已去，即是其位也。二護小乘懃方",
    "T35n1732_03b:0060a02": "便，文分有二：一觀有為虛妄誑詐惱於眾",
    "T35n1732_03b:0060a03": "生起悲慈念、二「得如是智慧」下別明悲慈。",
    "T35n1732_03b:0060a04": "此文有二：初明化他願、二「如實觀一切有為」",
    "T35n1732_03b:0060a05": "下明化他心。此文有二：先悲、後「如是苦惱",
    "T35n1732_03b:0060a06": "等」下辨慈。悲文有二：初起悲方便、二「知眾",
    "T35n1732_03b:0060a07": "生」下正明悲觀。於中有二：一觀如實苦知",
    "T35n1732_03b:0060a08": "苦體性、二「又作是念」下觀深重苦。就人顯",
    "T35n1732_03b:0060a09": "過，明其可悲。就深重苦內，經文有二：一",
    "T35n1732_03b:0060a10": "觀眾生怪生受苦不知厭離、二「無明癡故」",
    "T35n1732_03b:0060a11": "下明諸眾生可怪所以。於中有二：初明深",
    "T35n1732_03b:0060a12": "苦、二「如是生死」下明其重苦。二釋慈文中，大",
    "T35n1732_03b:0060a13": "判有二：一為眾生修習善法、二「如是思惟」",
    "T35n1732_03b:0060a14": "下隨其所修發願饒益。初文有二：一於眾",
    "T35n1732_03b:0060a15": "生念惡無始，此經文脫第三句、第五句、第",
    "T35n1732_03b:0060a16": "六也；二唯我一人為集善法。二發願饒益",
    "T35n1732_03b:0060a17": "中，初一總、後九別。此中經文亦有不次，依",
    "T35n1732_03b:0060a18": "次消文，義亦無失。釋果分文，大判有四：一",
    "T35n1732_03b:0060a19": "攝功德勝、二修行勝、三教化眾生勝、四起隨",
    "T35n1732_03b:0060a20": "順世間智勝。前二自行，是上所知智清淨果，",
    "T35n1732_03b:0060a21": "攝功德者自分所成、修行勝者勝進所成。後",
    "T35n1732_03b:0060a22": "二利他，是前利生懃方便果，化生勝者化他",
    "T35n1732_03b:0060a23": "之行、隨順世智者化他之智。餘文可知。四隨",
    "T35n1732_03b:0060a24": "世智中，初總辨意、二「知世所有」下別釋化",
    "T35n1732_03b:0060a25": "智。別中有十：一知書等、二知石性等、三治",
    "T35n1732_03b:0060a26": "病方、四作論等、五日月等、六持戒等、七",
    "T35n1732_03b:0060a27": "不惱生事、八安樂生事、九憐愍故出、十漸",
    "T35n1732_03b:0060a28": "令信入無上佛法。經第三中闕二句，第四義",
    "T35n1732_03b:0060a29": "中無一句，餘文如論。又論中難解，吉凶入",
    "T35n1732_03b:0060b01": "等隨時變相。遍身相者是報定相。隨時變相",
    "T35n1732_03b:0060b02": "有八：日一；月二；星三，星謂五星，東方歲星、",
    "T35n1732_03b:0060b03": "南方瑩或、西方太白、北方辰星、中有鎮星，以",
    "T35n1732_03b:0060b04": "為五星；四宿者，二十八宿，謂角亢等五星於",
    "T35n1732_03b:0060b05": "中止宿，故名為宿也；地動為五；夢六；想七；",
    "T35n1732_03b:0060b06": "吉凶為八。狐鳴等並吉凶攝也。又七曜者，日",
    "T35n1732_03b:0060b07": "月五星是也。入者順也。過去世八相之業，又",
    "T35n1732_03b:0060b08": "順未來八相所表之果也。又遍身諸相者，定",
    "T35n1732_03b:0060b09": "報愛非愛果相也。又五行對五染者，持戒",
    "T35n1732_03b:0060b10": "治破戒、四禪治貪欲、神通治邪歸、四無量",
    "T35n1732_03b:0060b11": "治妄行殺生祭祠求福等、四空治妄修解",
    "T35n1732_03b:0060b12": "脫外道邪修等。就地果文中，三果同前。調",
    "T35n1732_03b:0060b13": "柔分四：一調柔相、二「又如日月」下明教智",
    "T35n1732_03b:0060b14": "淨、三別地行、四結說相。經闕第三句。初文",
    "T35n1732_03b:0060b15": "法說、次喻、後合。初明見佛為起行緣、次能",
    "T35n1732_03b:0060b16": "練行、後所練淨。能練行中，初供養、次修迴",
    "T35n1732_03b:0060b17": "向、後受法行。經多不足。又四五地中出家果",
    "T35n1732_03b:0060b18": "在調柔中，所以者，四地已去得出世無漏行，",
    "T35n1732_03b:0060b19": "出家義顯故。餘義如論應知。三重頌文，初",
    "T35n1732_03b:0060b20": "辨說意；次明偈辭，有三十九：初十一偈頌",
    "T35n1732_03b:0060b21": "勝慢文、次十三偈頌不住道勝、次有七偈",
    "T35n1732_03b:0060b22": "頌不住果、次七頌調柔等三文、後一結之。",
    "T35n1732_03b:0060b23": "初勝慢內，初二頌平等、次九頌順如道行。",
    "T35n1732_03b:0060b24": "不住道內，初四頌智淨、次九頌懃方便利",
    "T35n1732_03b:0060b25": "生文。第六地內，六門同前。一釋名者，般若波",
    "T35n1732_03b:0060b26": "羅蜜行有間大智現前，故名現前地。二所離",
    "T35n1732_03b:0060b27": "者，依《地論》本微煩惱習障，若《依攝》論微細",
    "T35n1732_03b:0060b28": "相行無明，此文寄在七地。復有二障：一證",
    "T35n1732_03b:0060b29": "諸法生起相續，即迷俗也；二相想數起，即迷",
    "T35n1732_03b:0060c01": "真也。又治二業障及一報因緣生死。三所顯，",
    "T35n1732_03b:0060c02": "無染淨義。四辨所成，成般若波羅蜜及解",
    "T35n1732_03b:0060c03": "得緣起。五所得果者，通達十二緣生真如無",
    "T35n1732_03b:0060c04": "染淨功德，得相續清淨，及能清淨一切眾生",
    "T35n1732_03b:0060c05": "染濁果，及六地位；通果同前。六釋文者，此文",
    "T35n1732_03b:0060c06": "有三：初偈頌生後、二辨地體、三偈頌結前。",
    "T35n1732_03b:0060c07": "初有十八偈，前有二偈菩薩讚歎、次二諸",
    "T35n1732_03b:0060c08": "天三業供養、次二天王及以眷屬讚歎地義、",
    "T35n1732_03b:0060c09": "次有十一天女讚地體及諸別行、次一解脫",
    "T35n1732_03b:0060c10": "請入後證。女文分三：初一伎樂供養、次九",
    "T35n1732_03b:0060c11": "正歎果德及因、後一默然觀佛。就前九文",
    "T35n1732_03b:0060c12": "中，初四歎果、次五歎因。因文有三：初一大",
    "T35n1732_03b:0060c13": "悲行、次三六度行、次一結成德用。地體文",
    "T35n1732_03b:0060c14": "中，大判有三：一勝慢對治、二不住道行勝、三",
    "T35n1732_03b:0060c15": "明彼果勝。初文有三：一牒前生後，勸修趣",
    "T35n1732_03b:0060c16": "入；二辨相；三結行成。初明勝慢對治者，",
    "T35n1732_03b:0060c17": "明十平等法，有二種意：一解境、二行境。言",
    "T35n1732_03b:0060c18": "解境者，即此十門為所軌法，「不住道」下明所",
    "T35n1732_03b:0060c19": "依行觀門方便。言行境者，即十平等是觀解",
    "T35n1732_03b:0060c20": "初，「不住道」下明觀成相。又依論別定其文，",
    "T35n1732_03b:0060c21": "亦好也。就十平等，釋相有二：初一總、次九",
    "T35n1732_03b:0060c22": "別。九內有三：初七以無破有、次一以有破",
    "T35n1732_03b:0060c23": "無、次一有無雙破。初文有三：初一空解脫",
    "T35n1732_03b:0060c24": "門即無相觀、次五無相解脫門即無生觀、次",
    "T35n1732_03b:0060c25": "一無願解脫門即無性觀。行次第者，此舉解",
    "T35n1732_03b:0060c26": "成行外。疑云：若諸法無，云何住持久立決定？",
    "T35n1732_03b:0060c27": "為答此疑故，經云「無性故。」言無性者，無實",
    "T35n1732_03b:0060c28": "性也。又云若諸法無，云何現見實有？為破",
    "T35n1732_03b:0060c29": "此疑故，經云「一切法無相平等。」又疑云：若法",
    "T35n1732_03b:0061a01": "無相者，有處法生、有處法滅，取心隨見不由",
    "T35n1732_03b:0061a02": "自意，云何無相？為破此疑故，經云「一切諸",
    "T35n1732_03b:0061a03": "法無生平等。」此下自體空，不如無相等，故異",
    "T35n1732_03b:0061a04": "前也。言無生者，一切諸法並從念生，無有",
    "T35n1732_03b:0061a05": "自立，云何云有？如論念展轉故。又云：若法",
    "T35n1732_03b:0061a06": "從念生，即因緣非一。念等諸緣我盡不見，",
    "T35n1732_03b:0061a07": "唯見所成安立之法，念等不見自可是無，",
    "T35n1732_03b:0061a08": "所成之法應說是有。為破此疑故，經言「無",
    "T35n1732_03b:0061a09": "成故。」言無成者，既法從他生，汝不見彼從",
    "T35n1732_03b:0061a10": "緣而發。既許法從他生，汝不見此相，當知",
    "T35n1732_03b:0061a11": "所見即是。自謂不得實境、妄見所成，故論",
    "T35n1732_03b:0061a12": "云「無成平等。」此二迷苦諦。又云：若諸法從",
    "T35n1732_03b:0061a13": "他生，無自生性，我許非有；能成之因既得",
    "T35n1732_03b:0061a14": "成他，此有力能，應說是有。為答此疑故，",
    "T35n1732_03b:0061a15": "經云「一切離故一切法平等。」依經在第八",
    "T35n1732_03b:0061a16": "句。言離者，但所執境情謂是實，論彼所見",
    "T35n1732_03b:0061a17": "即無所從：一非先有、二無實理。所以知？若",
    "T35n1732_03b:0061a18": "從緣生，即似非實，故知所見即相非有，故",
    "T35n1732_03b:0061a19": "論云「染相故。」此即計集諦。問：若是集諦，即心",
    "T35n1732_03b:0061a20": "聚攝。解既在境，云何應集？答：論能取體，乃",
    "T35n1732_03b:0061a21": "應緣似。煩惱業用計謂境中，境即是無，義",
    "T35n1732_03b:0061a22": "歸取相，故說是集。又云「諸法因緣，尋彼本",
    "T35n1732_03b:0061a23": "末俱不可取。」究其此意，染法依實，迷真而",
    "T35n1732_03b:0061a24": "生，染可說無；所迷真俗滅道二諦，順理應",
    "T35n1732_03b:0061a25": "有。答：汝謂真俗順理是實。此義不然。滅道",
    "T35n1732_03b:0061a26": "真俗乃是梵行正智境界，云何乃云如謂是",
    "T35n1732_03b:0061a27": "實？為破此疑故，經云「本淨平等。」若如謂是",
    "T35n1732_03b:0061a28": "實，即雜染心生，不可言本淨，故論云「淨相",
    "T35n1732_03b:0061a29": "故。」此迷滅道二諦。又云：若法不如所見是",
    "T35n1732_03b:0061b01": "實有者，即不應起世間言說；現有名種種",
    "T35n1732_03b:0061b02": "不同，即驗所目之義非無。答：如言所執名",
    "T35n1732_03b:0061b03": "非一者，是世謂施設，非先實有。所以知？但",
    "T35n1732_03b:0061b04": "見世間得義不得名、得名不得義，故知諸",
    "T35n1732_03b:0061b05": "名不定從義。汝謂義實起名等，此即戲論，",
    "T35n1732_03b:0061b06": "非實有也。為破此疑故，經云「無戲論故。」",
    "T35n1732_03b:0061b07": "名不實有，賴義而生；義不自彰，依名而顯。",
    "T35n1732_03b:0061b08": "此即驗是戲論因緣。又觀義因，不見名果。",
    "T35n1732_03b:0061b09": "又觀名果，不見義因。此似戲論亦無，故論",
    "T35n1732_03b:0061b10": "云「分別相故。」所以唯說分別者，為顯即相",
    "T35n1732_03b:0061b11": "空也。此迷四諦名，上已無生觀說。又云：我",
    "T35n1732_03b:0061b12": "已知相是無，了生非有，即驗如實決定可",
    "T35n1732_03b:0061b13": "趣。答：汝謂自見為妄非有，別見離念為可",
    "T35n1732_03b:0061b14": "取者，還是分別，故經云「無取捨故。」無取捨",
    "T35n1732_03b:0061b15": "者，本為情謂，是取所見，並皆不真。今還見",
    "T35n1732_03b:0061b16": "離念為所趣，即同前妄，故論云「出沒相故。」",
    "T35n1732_03b:0061b17": "所以唯言出沒，為出沒即空。上來以無遣",
    "T35n1732_03b:0061b18": "有。又云：我尋相生是無，又知離念非有，當",
    "T35n1732_03b:0061b19": "知染淨真俗等法並無其體不可進趣。答：",
    "T35n1732_03b:0061b20": "汝見染淨不可進趣謂無法者，此義不然。",
    "T35n1732_03b:0061b21": "為破此疑故，經云「如幻夢等。」若法並無者，",
    "T35n1732_03b:0061b22": "云何有處夢、有處不夢？驗此即知，一切諸法",
    "T35n1732_03b:0061b23": "不定是無，故論云「我非有相。」所以為破我",
    "T35n1732_03b:0061b24": "無唯言無我者，此為離我不住無我故。",
    "T35n1732_03b:0061b25": "緣成幻事此不同上見，此即以有破無。又",
    "T35n1732_03b:0061b26": "云：所以前起八種見，為不盡理，以無破有。",
    "T35n1732_03b:0061b27": "復起一見，又不盡理，已有破無。我今體尋",
    "T35n1732_03b:0061b28": "不可偏有無取，今具成二義，此可當理。答：",
    "T35n1732_03b:0061b29": "如外所見，由不越情。所以知？如所見境，",
    "T35n1732_03b:0061c01": "無義非有義、有義非無義。據其理也，即無",
    "T35n1732_03b:0061c02": "是有，有無是一。為破此疑故，經云「有無不",
    "T35n1732_03b:0061c03": "二。」言不二者，法不自住，應緣成起。復不",
    "T35n1732_03b:0061c04": "是緣，故成果法。尋其諸法不越自他，自他",
    "T35n1732_03b:0061c05": "不住，即事辨空。若如見有無，此由不越",
    "T35n1732_03b:0061c06": "自他兩際，故論云「成壞故。」所以但言成壞",
    "T35n1732_03b:0061c07": "者，謂成壞即空，故不別求。當知不二平等之",
    "T35n1732_03b:0061c08": "法，非除滅有無說為不二，此即如實。即驗",
    "T35n1732_03b:0061c09": "所謂有無名為戲論。亦非有無二法之中別",
    "T35n1732_03b:0061c10": "立一法以為不二，不俱取同上，以因緣法",
    "T35n1732_03b:0061c11": "有無同體各非自性，說彼無法以為有故，",
    "T35n1732_03b:0061c12": "有即非有；還即說彼有法為無，無則非無。",
    "T35n1732_03b:0061c13": "有非有故，無外更無別有為二；無非無故，有",
    "T35n1732_03b:0061c14": "外更無無法為二，故曰有無不二。又復說",
    "T35n1732_03b:0061c15": "彼有無之法為不二故，亦無不二自性可",
    "T35n1732_03b:0061c16": "取，此破有無雙計。第三結文，有二可知，義",
    "T35n1732_03b:0061c17": "相如論耳。上約十二入明所軌法，下約十",
    "T35n1732_03b:0061c18": "二緣生辨所依觀門。問：上明法唯約十二",
    "T35n1732_03b:0061c19": "入，下諸觀門何為偏在緣生？答：攝法取寬，",
    "T35n1732_03b:0061c20": "故約十二入以通依正；今約觀門，攝外",
    "T35n1732_03b:0061c21": "從內故局緣生。此文有二：一就初住以明",
    "T35n1732_03b:0061c22": "不住，即總立宗；二「作是念」下約彼正住以",
    "T35n1732_03b:0061c23": "開觀門，即別釋也。前地劣故，正住地中方",
    "T35n1732_03b:0061c24": "名不住；此地勝故，初住地中即名不住。初",
    "T35n1732_03b:0061c25": "文有二：一觀法相等牒前起後。言法相者，",
    "T35n1732_03b:0061c26": "牒前文中十平等法，隨順牒前得入六地，",
    "T35n1732_03b:0061c27": "此依論，經可准之；二「復以勝大悲」下正顯",
    "T35n1732_03b:0061c28": "不住。於中通下六句分別：一釋其名，對前",
    "T35n1732_03b:0061c29": "觀故，說此為復。大悲首者，念眾生心，拔苦",
    "T35n1732_03b:0062a01": "為悲、悲增曰大。大悲增者，求心愍至稱曰",
    "T35n1732_03b:0062a02": "增上，亦可求於增上果故名為增上，為求",
    "T35n1732_03b:0062a03": "佛智利眾生故名曰大悲。言滿足者，離",
    "T35n1732_03b:0062a04": "有為心，厭有為故觀察緣起，觀之窮盡名",
    "T35n1732_03b:0062a05": "為滿足。此即經論二處不同。若依論文，為",
    "T35n1732_03b:0062a06": "有四句：即以第四生滅一句，依前三門以",
    "T35n1732_03b:0062a07": "成行相。若依經本，第三即生滅，即用生滅",
    "T35n1732_03b:0062a08": "為滿足觀。據經論二處，即有二意釋生滅",
    "T35n1732_03b:0062a09": "門：一依論者，所謂眾生菩提因緣並是有為，",
    "T35n1732_03b:0062a10": "今以智知，故云觀生滅；二依經者，因緣之",
    "T35n1732_03b:0062a11": "法順生逆滅，本為救生，故云大悲。又若依",
    "T35n1732_03b:0062a12": "經，成四句亦得，可知也。二明三心次第之",
    "T35n1732_03b:0062a13": "義，乘前觀空法，便念眾生虛妄所纏，故先",
    "T35n1732_03b:0062a14": "起悲；以悲念故，求佛智慧欲以利益，故",
    "T35n1732_03b:0062a15": "起第二；佛智必由離過所成，故起第三。三",
    "T35n1732_03b:0062a16": "就自利、利他分別，前一利他，後二自利。四",
    "T35n1732_03b:0062a17": "護煩惱、護小分別，前二護小，後一護煩惱。五",
    "T35n1732_03b:0062a18": "就因果，初後攝因，第二求果。六不住分別，",
    "T35n1732_03b:0062a19": "初一利他，不住涅槃；後二自利，不住世間。",
    "T35n1732_03b:0062a20": "二就正住別辨觀門，初通經論科簡觀門、",
    "T35n1732_03b:0062a21": "第二釋義。初門有三：一就經科、二就論科、",
    "T35n1732_03b:0062a22": "三將經論相對分文。就經科中，初別明十",
    "T35n1732_03b:0062a23": "觀、二重結之。十觀是何？一因緣分次第、二",
    "T35n1732_03b:0062a24": "「三界虛妄」下明一心所攝、三「無明有二種」下",
    "T35n1732_03b:0062a25": "明自業助成、四「無明令行不斷」下不相捨離、",
    "T35n1732_03b:0062a26": "五「無明愛取」下三道行、六「無明行是過去」下",
    "T35n1732_03b:0062a27": "明觀先後際、七「無明行乃至六入」下明三苦",
    "T35n1732_03b:0062a28": "集、八「無明因緣行生」下辨因緣起、九「無明因",
    "T35n1732_03b:0062a29": "緣是生縛」下辨因緣生滅縛、十「無明因緣是",
    "T35n1732_03b:0062b01": "隨順有」下是隨順無所有盡觀。於中並各有",
    "T35n1732_03b:0062b02": "順逆觀，即為二也。經文如此。二次就論科。",
    "T35n1732_03b:0062b03": "論家就此十番觀中，三門分別：一就厭離有",
    "T35n1732_03b:0062b04": "為心中觀十二因緣，此即是前滿足生滅門。",
    "T35n1732_03b:0062b05": "二就「深念眾生心中觀十二緣」下，說為悲",
    "T35n1732_03b:0062b06": "隨順觀。言隨順者，此即起悲隨順緣生，即",
    "T35n1732_03b:0062b07": "是前悲為首。三求佛心觀十二緣，論文名",
    "T35n1732_03b:0062b08": "為一切相智分別觀，此即是前悲增上觀。問：",
    "T35n1732_03b:0062b09": "前初住先明悲首、次說增上、後彰悲滿，今",
    "T35n1732_03b:0062b10": "此何故先滿、次悲、後說增上？前初住中生心",
    "T35n1732_03b:0062b11": "次第，故先悲首、後論悲滿；今此是其正行",
    "T35n1732_03b:0062b12": "次第，故先悲滿、後說增上。是義云何？前初住",
    "T35n1732_03b:0062b13": "中乘上十法觀法空寂，便念眾生妄有為",
    "T35n1732_03b:0062b14": "法之所纏故，故先起悲；悲欲拔苦，須得佛",
    "T35n1732_03b:0062b15": "智，次起增上；佛必由離有而成，故明滿足",
    "T35n1732_03b:0062b16": "生滅等觀。今正行中，離過為始，先厭有為；",
    "T35n1732_03b:0062b17": "因自離過，便念眾生處之不出，次辨隨",
    "T35n1732_03b:0062b18": "順。前二攝因，理必在前；一切相智是求果",
    "T35n1732_03b:0062b19": "行，理須在後。此三門中，各有十種觀因緣",
    "T35n1732_03b:0062b20": "集，即為三十；一一門中各有逆順，即成六",
    "T35n1732_03b:0062b21": "十。上來分別但依住地明六十番，對下果",
    "T35n1732_03b:0062b22": "分有一百八十因緣觀門。所以知然，尋果",
    "T35n1732_03b:0062b23": "分文以三空門分別緣集，據此門下各攝",
    "T35n1732_03b:0062b24": "不同故。經云「依空解脫得十空三昧，無生",
    "T35n1732_03b:0062b25": "無願亦復如是。」據此三空便有三義。若以",
    "T35n1732_03b:0062b26": "空三昧觀十二緣，即十二緣皆空，所以知？",
    "T35n1732_03b:0062b27": "已論主將分別無相配空三昧，若以無相",
    "T35n1732_03b:0062b28": "門觀十二緣，十二即似；若以無願門觀十",
    "T35n1732_03b:0062b29": "二緣，緣生即實。論中又說無相觀門為真",
    "T35n1732_03b:0062c01": "實性，由真實離相，故以配之。以無願配",
    "T35n1732_03b:0062c02": "無生，為依他無生，無所願求，故用配之。此",
    "T35n1732_03b:0062c03": "等因緣同異法門，准下十空三昧思之可",
    "T35n1732_03b:0062c04": "解。第三以論對經文分齊者，更有別意。前",
    "T35n1732_03b:0062c05": "依經本十番，即成厭離有為因緣等觀，故",
    "T35n1732_03b:0062c06": "據前後經本十番成一百八十門。又問：若",
    "T35n1732_03b:0062c07": "依經論無有六十門觀相，云何得成一百",
    "T35n1732_03b:0062c08": "八十門？答：由經初開三觀門，後論主仍許",
    "T35n1732_03b:0062c09": "經本二十番，而更別辨三門、四門、九門等。今",
    "T35n1732_03b:0062c10": "以前開三觀門，驗後經中觀體，即知定有",
    "T35n1732_03b:0062c11": "六十門也。今以論對經，攝十門為三番，意",
    "T35n1732_03b:0062c12": "從一觀厭離有為，此意下更分別。然論攝",
    "T35n1732_03b:0062c13": "經分齊者，就厭離有為觀中，攝彼經內十",
    "T35n1732_03b:0062c14": "番觀門，以之為三十中初門，即以為一，名",
    "T35n1732_03b:0062c15": "成答相；次有半門復以為一，名第一義；後",
    "T35n1732_03b:0062c16": "八門半合之為一，名世諦差別。第二大悲",
    "T35n1732_03b:0062c17": "隨順觀中，攝十為四：初門為一，名觀眾生",
    "T35n1732_03b:0062c18": "愚癡顛倒；次一為一，名餘處求解脫；次三為",
    "T35n1732_03b:0062c19": "一，名異道求解脫；後四為一，名求異解脫。",
    "T35n1732_03b:0062c20": "一切相智分別觀中，攝十為九：初有半門",
    "T35n1732_03b:0062c21": "說之為一，名染淨觀；次一門半復以為一，",
    "T35n1732_03b:0062c22": "名染依止觀；次有五門，各別為一；次有兩",
    "T35n1732_03b:0062c23": "門復合為一，名無始觀；次一為一，名種種",
    "T35n1732_03b:0062c24": "觀，通前為九。此三門中，文之前却，後當分",
    "T35n1732_03b:0062c25": "釋。二釋義者，依大經本，法界緣起乃有眾",
    "T35n1732_03b:0062c26": "多，今以要門略攝為二：一約凡夫染法以",
    "T35n1732_03b:0062c27": "辨緣起、二約菩提淨分以明緣起。約淨門",
    "T35n1732_03b:0062c28": "者，要攝為四：一本有、二本有修生、三名修",
    "T35n1732_03b:0062c29": "生、第四修生本有。言本有者，緣起本實，體",
    "T35n1732_03b:0063a01": "離謂情，法界顯然，三世不動，故〈性起〉云「眾生",
    "T35n1732_03b:0063a02": "心中有微塵經卷、有菩提大樹，眾聖共證。」",
    "T35n1732_03b:0063a03": "人證前後不同，其樹不分別異，故知本有。",
    "T35n1732_03b:0063a04": "又此緣生文，十二因緣即第一義。言本有修",
    "T35n1732_03b:0063a05": "生者，然諸淨品本無異性，今約諸緣發生",
    "T35n1732_03b:0063a06": "新善，據彼諸緣乃是妄法所發，真智乃合普",
    "T35n1732_03b:0063a07": "賢性體。本無分別，修智亦無分別，故智順",
    "T35n1732_03b:0063a08": "理、不順諸緣，故知修生即從本有，同性而",
    "T35n1732_03b:0063a09": "發，故〈性品〉云「名菩提心，為性起故。」問：本有",
    "T35n1732_03b:0063a10": "修生既是新發，義非是舊，云何乃說從其",
    "T35n1732_03b:0063a11": "本性？答：此品為是新生之義說是修生，與",
    "T35n1732_03b:0063a12": "本義親，故從性起。如今穀不別劫初，順",
    "T35n1732_03b:0063a13": "本穀親、對今緣疎，故不說新得。此思可",
    "T35n1732_03b:0063a14": "解。三修生者，信等善根先未現前，今對淨",
    "T35n1732_03b:0063a15": "教賴緣始發，故說新生。故論云「彼無無分",
    "T35n1732_03b:0063a16": "別智故。」四修生本有者，其如來藏性隱在諸",
    "T35n1732_03b:0063a17": "纏，凡夫即迷，處而不覺。若對迷時，不名為",
    "T35n1732_03b:0063a18": "有，故《無相論》云「若有應見。」又依《攝論》云「有",
    "T35n1732_03b:0063a19": "得不得、見不見等故也。」今得無分別智，始",
    "T35n1732_03b:0063a20": "顯法身在纏成淨，先無有力同彼無法，今",
    "T35n1732_03b:0063a21": "得成用異本先無，故不可說名為本有，",
    "T35n1732_03b:0063a22": "說為修淨。問：若說始顯為修起者名曰修",
    "T35n1732_03b:0063a23": "生，云何說顯？答：只為是顯修生門中義成",
    "T35n1732_03b:0063a24": "本有，先在迷心不說體用，今時始說有彼",
    "T35n1732_03b:0063a25": "法身，故知與彼新生是親、先有義疎。如論",
    "T35n1732_03b:0063a26": "云「離不離無常。」既言無常，不可從本有。上",
    "T35n1732_03b:0063a27": "來四義，於此緣生理實通有。若對經分文，",
    "T35n1732_03b:0063a28": "此十番緣生唯有二門：一修生、二修生本有，",
    "T35n1732_03b:0063a29": "餘二在〈性起品〉。第二染法分別緣生者，有二",
    "T35n1732_03b:0063b01": "義：一緣起一心門、二依持一心門。緣起門者，",
    "T35n1732_03b:0063b02": "大分有三：初真妄緣集門、二攝本從末門、三",
    "T35n1732_03b:0063b03": "攝末從本門。言緣集者，總相論十二因緣，一",
    "T35n1732_03b:0063b04": "本識作，無真妄別。如論說「依一心法，有二",
    "T35n1732_03b:0063b05": "種門，以此二門不相離故。」又此經云「唯心",
    "T35n1732_03b:0063b06": "轉故。」又如論說「真妄和合名阿梨耶。」唯真",
    "T35n1732_03b:0063b07": "不生、單妄不成，真妄和合方有所為。如夢",
    "T35n1732_03b:0063b08": "中事，知與睡合，方得集起。此是真妄緣集之",
    "T35n1732_03b:0063b09": "門。二攝本從末者，唯妄心作故。論云「名種子",
    "T35n1732_03b:0063b10": "識及果報識。」對治道時本識都盡，法身流轉",
    "T35n1732_03b:0063b11": "五道名為眾生，隨其流處成其別味。法種",
    "T35n1732_03b:0063b12": "眾苦如此非一，故知攝本從其末也。問：",
    "T35n1732_03b:0063b13": "當隨染時為即染也，為由是淨？答：體是淨，",
    "T35n1732_03b:0063b14": "本復是淨，不可名隨，故知染時不可為淨。",
    "T35n1732_03b:0063b15": "若爾者，不應說言依如來藏有生滅心，應",
    "T35n1732_03b:0063b16": "但是單生滅。今言相依，如此說者是有智人",
    "T35n1732_03b:0063b17": "染淨雙證，故作是說，非局染門。三攝末從",
    "T35n1732_03b:0063b18": "本者，十二因緣唯真心作，如波水作，亦如",
    "T35n1732_03b:0063b19": "夢事唯報心作，以真性故。經云「五陰、十二因",
    "T35n1732_03b:0063b20": "緣、無明等法悉是佛性。」又此經云「三界虛妄，",
    "T35n1732_03b:0063b21": "唯一心作。」論釋云「第一義諦故也。」問：攝末從",
    "T35n1732_03b:0063b22": "本應是淨品，云何乃在染門分別？答：此攝",
    "T35n1732_03b:0063b23": "末從本，理在淨品緣生；今為對染顯染如",
    "T35n1732_03b:0063b24": "幻，故在染門。問：義若如此，一切淨法並對",
    "T35n1732_03b:0063b25": "染顯妄，云何獨辨攝末從本在染緣生？答：",
    "T35n1732_03b:0063b26": "凡論淨品緣起，有其二種：一為對染以顯",
    "T35n1732_03b:0063b27": "妄法，故經云「不如實知諸諦第一義故也。」",
    "T35n1732_03b:0063b28": "二但顯淨品緣起，即是顯理之門，即如〈普賢〉、",
    "T35n1732_03b:0063b29": "〈性起品〉等是也。餘義准此可解。此攝末從",
    "T35n1732_03b:0063c01": "本，即是不空如來之藏。此中亦有空義，為自",
    "T35n1732_03b:0063c02": "體空，後當分別。二依持一心門者，六七等識",
    "T35n1732_03b:0063c03": "依梨耶成，故論云「十二緣生依梨耶識，以",
    "T35n1732_03b:0063c04": "梨耶識為通因故。」問：與上緣起一心云何",
    "T35n1732_03b:0063c05": "取別？答：上緣起一心，染淨即體，不分別異。",
    "T35n1732_03b:0063c06": "此依持門，能所不同，故分二也。問：如上諸義",
    "T35n1732_03b:0063c07": "並一一門別，云何得成一證境界？答：上來所",
    "T35n1732_03b:0063c08": "辨並約緣別顯，即是證境方便道緣。欲樂既",
    "T35n1732_03b:0063c09": "別，即今所依觀門非一。若尋證境，如上十",
    "T35n1732_03b:0063c10": "平等說。上來第二釋義門訖。次對文釋觀門",
    "T35n1732_03b:0063c11": "別相。就經本十觀內，初明順觀、次辨逆觀，",
    "T35n1732_03b:0063c12": "餘皆同此。其逆觀相，後當釋。初因緣分次第",
    "T35n1732_03b:0063c13": "者，三種分別：一明所治障、二辨觀體、三釋",
    "T35n1732_03b:0063c14": "經文，餘皆同此。言治障者，治我見執，謂言",
    "T35n1732_03b:0063c15": "十二分是我作也，即是身見邪見遍通。若分",
    "T35n1732_03b:0063c16": "文別，但治人見，此惑通彼三空所治。治相",
    "T35n1732_03b:0063c17": "云何？實無有人相，見實人相，即空門所治。",
    "T35n1732_03b:0063c18": "緣起似我生，不如所取生，計為似相，即",
    "T35n1732_03b:0063c19": "無生所治。所以得知？有彼似我，故論云「自",
    "T35n1732_03b:0063c20": "他差別識，從我見薰習生。」故得知也。成似",
    "T35n1732_03b:0063c21": "生及實法相，即無願門，通治前二執。亦可",
    "T35n1732_03b:0063c22": "治彼無我空及成八自在見相。所以得知？",
    "T35n1732_03b:0063c23": "故論云「自體空者有故，此成無性性也。」即治",
    "T35n1732_03b:0063c24": "惑門。二觀體者，即顯因緣理次第生義。以空",
    "T35n1732_03b:0063c25": "及似實等三性為順觀體，逆即成一緣起空",
    "T35n1732_03b:0063c26": "無性性觀，即用緣起次第理為此觀體。即",
    "T35n1732_03b:0063c27": "依經辨也。若依論辨，但准以思攝。三釋文",
    "T35n1732_03b:0063c28": "者，就因緣分者，即因分也。次第者，漸次也。",
    "T35n1732_03b:0063c29": "觀者，照達義。就此以題章也。此文有四，相",
    "T35n1732_03b:0064a01": "從為三，要則為二，總攝為一。門別四者，一",
    "T35n1732_03b:0064a02": "舉彼解惑，顯成無我門；二依論「愚癡」下、依",
    "T35n1732_03b:0064a03": "經「一切凡夫」下，責情顯理門；三依論「無智」",
    "T35n1732_03b:0064a04": "下、依經「常隨邪念」下，辨相顯實門。四「不知諸",
    "T35n1732_03b:0064a05": "諦第一義諦」下，依實辨相門。相從三者，四門",
    "T35n1732_03b:0064a06": "中，初一名成；釋成無我中二名答，答顯無",
    "T35n1732_03b:0064a07": "我；後一名相，謂依二諦立因緣相。要攝二",
    "T35n1732_03b:0064a08": "者，前之三門宗顯無我，即因緣性；後一總顯",
    "T35n1732_03b:0064a09": "因緣之相。總為一者，總為第一因緣分次第。",
    "T35n1732_03b:0064a10": "就第三辨相顯實中，只由癡愛起諸業行",
    "T35n1732_03b:0064a11": "乃至老死，非由於我。於中初順、次逆、後",
    "T35n1732_03b:0064a12": "結。順中初言無智有無，經云「常隨邪念」，是",
    "T35n1732_03b:0064a13": "無明支。無智是癡，求是愛，求常名有，求斷",
    "T35n1732_03b:0064a14": "曰無也。過去唯癡，實即過去備諸煩惱，癡",
    "T35n1732_03b:0064a15": "愛力強，所以偏舉。「恒隨」下是行。行有六句，",
    "T35n1732_03b:0064a16": "前三行過、後三行體。依經，行過三句亦是無",
    "T35n1732_03b:0064a17": "明支，以闕論中無明支故。「以是行」下是其",
    "T35n1732_03b:0064a18": "識支。初以是行起心種子，乘前起後，由",
    "T35n1732_03b:0064a19": "行熏心令心生後，故說為種，心者是梨耶。",
    "T35n1732_03b:0064a20": "二「有漏」下對後生死顯前種義。有漏是愛，",
    "T35n1732_03b:0064a21": "取想是見。依經，取心心即通想。「所謂業為地」",
    "T35n1732_03b:0064a22": "下復生後有，是名色支。生名色等有七句：",
    "T35n1732_03b:0064a23": "一業為地、二識為種、三無明覆、四愛水潤、",
    "T35n1732_03b:0064a24": "五我心溉灌、六種種見綱、七名色牙生。問：如",
    "T35n1732_03b:0064a25": "熏習義，應業為種、識為依地，云何今識為",
    "T35n1732_03b:0064a26": "種子？答：凡論業種，分別有二：一熏習成種",
    "T35n1732_03b:0064a27": "時、二引生感果時。若熏習成種時，業為種",
    "T35n1732_03b:0064a28": "子，以識為地，為識未被熏時未辨有種。",
    "T35n1732_03b:0064a29": "今為熏習，始說種生，即與上心能熏義親、",
    "T35n1732_03b:0064b01": "與識義疎，故識為地。種為能依，即屬業也。",
    "T35n1732_03b:0064b02": "二引生感果者，以識為種，用業為地。今言",
    "T35n1732_03b:0064b03": "業者是臨生時中陰求生，業心為正業種，",
    "T35n1732_03b:0064b04": "猶在本識未發。今此上心求生中陰，是種",
    "T35n1732_03b:0064b05": "子用相，此用相既非業體，但能引業感得識",
    "T35n1732_03b:0064b06": "支，如地引種令得成果，說業為地。種在",
    "T35n1732_03b:0064b07": "識內，與彼本識同無記性，先造業識上心已",
    "T35n1732_03b:0064b08": "謝、今種現與本識俱成，與識義親、與能薰",
    "T35n1732_03b:0064b09": "疎，故判從識合為種子。此有二義：一是即",
    "T35n1732_03b:0064b10": "體、二是異體，此義如上料簡中說。問：業力無",
    "T35n1732_03b:0064b11": "明及諸見等，現今求生用識為依，應從識",
    "T35n1732_03b:0064b12": "為種，云何別分為所依地？答：理同依識，但",
    "T35n1732_03b:0064b13": "有別義不如種子。以種現同識無記性，一",
    "T35n1732_03b:0064b14": "體、二相，俱一不分。求生無明雖與識同，現",
    "T35n1732_03b:0064b15": "變成其色心等別，不如本識體相二義，不",
    "T35n1732_03b:0064b16": "可從識為種子也。餘文可知。二依止一心",
    "T35n1732_03b:0064b17": "觀者，即十二緣等能依也。心者，即梨耶心。就",
    "T35n1732_03b:0064b18": "此以題章。以梨耶緣起為此觀體。三門同",
    "T35n1732_03b:0064b19": "上。初所治者，治彼外境自性執，謂一切境。",
    "T35n1732_03b:0064b20": "別治但以惑自性差別積聚等三，通治可",
    "T35n1732_03b:0064b21": "知。二能治。所依觀體者，還以三空空似實無",
    "T35n1732_03b:0064b22": "生性相為此順觀，故論云「阿梨耶識為大",
    "T35n1732_03b:0064b23": "空故無生似實。」無願如論，思之應知。逆成",
    "T35n1732_03b:0064b24": "一觀同初門。唯識者，有二種：一梨耶識持",
    "T35n1732_03b:0064b25": "生諸法，離識即無；二明意識唯識，生死涅",
    "T35n1732_03b:0064b26": "槃染淨等法現在意地，離識即無。梨耶唯識",
    "T35n1732_03b:0064b27": "始是解境，非行所依；意識唯識此終，即是正",
    "T35n1732_03b:0064b28": "解所依。心終意始，反前可知。觀相云何？如",
    "T35n1732_03b:0064b29": "行心見法為境，若無觀心覺境，染淨等法",
    "T35n1732_03b:0064c01": "縱任現前，今知意言所作取，謂之心不起。",
    "T35n1732_03b:0064c02": "知識作時，名用依他遣分別境。問：依他與",
    "T35n1732_03b:0064c03": "識云何取別？答：依他約相。所以知？分別體",
    "T35n1732_03b:0064c04": "空，相能起識。其識隨緣不守自性，此應成",
    "T35n1732_03b:0064c05": "空乃現似相，故知約相。二唯識約體，三界",
    "T35n1732_03b:0064c06": "唯心，顛倒分別即空，故得知也。識望無性",
    "T35n1732_03b:0064c07": "即似非實，體相相成，故通說耳。問：如境依",
    "T35n1732_03b:0064c08": "心即是果法，似而非無，云何對識辨境即",
    "T35n1732_03b:0064c09": "空？答：但從心生，非分別境，屬能緣心，依他",
    "T35n1732_03b:0064c10": "性攝。所以知？當見境時，但見實故，故論主",
    "T35n1732_03b:0064c11": "以二諦等文作一依止觀也。問：後知唯識",
    "T35n1732_03b:0064c12": "還是所知，與前謂境有何義別，仍判後境",
    "T35n1732_03b:0064c13": "屬依他性？答：前見境時不知緣集，說唯識",
    "T35n1732_03b:0064c14": "作，作義非性。見識作時分雜謂染，緣集作",
    "T35n1732_03b:0064c15": "理違分別性，故知別也。遣實境滅時，即得",
    "T35n1732_03b:0064c16": "一分空無相性。無相現故，唯識想境並則不",
    "T35n1732_03b:0064c17": "生，名得無性性。此是行門唯識觀法。若約",
    "T35n1732_03b:0064c18": "生解，則三性後辨無性性。問：唯識想滅，為",
    "T35n1732_03b:0064c19": "知無相境遣唯識想？為識想自滅？答：更無",
    "T35n1732_03b:0064c20": "別知無相觀心。但唯識想兼知無性，取想",
    "T35n1732_03b:0064c21": "則自不現在前。又亦依前勢，而得後心不",
    "T35n1732_03b:0064c22": "生也。今此文內通二唯識。三界唯心作，即本",
    "T35n1732_03b:0064c23": "識唯識。如經下偈「但從貪心有」，即意識唯",
    "T35n1732_03b:0064c24": "識。此是順觀，此依經辨。三釋文者，經本有",
    "T35n1732_03b:0064c25": "四：初句立宗、二「十二緣分」下引聖教證、三",
    "T35n1732_03b:0064c26": "「所以者何」下責、四「隨事生欲心」下答。隨者，眾",
    "T35n1732_03b:0064c27": "多義。事者，上心作業。生欲心者，心是梨耶心。",
    "T35n1732_03b:0064c28": "問：既言欲心，即是意識，云何言本心？答：欲",
    "T35n1732_03b:0064c29": "心有二義，一識現起作用分別；二即此識因",
    "T35n1732_03b:0065a01": "緣發起作用義邊即屬其事、能見取邊即",
    "T35n1732_03b:0065a02": "屬意識。因緣發起即屬梨耶，為起時同處",
    "T35n1732_03b:0065a03": "不可分別。如行誑心名為無明，欲心取境",
    "T35n1732_03b:0065a04": "即是不了，豈可欲心之後別辨不了？故知即",
    "T35n1732_03b:0065a05": "欲名為不了，但成文故語有前後。事是行",
    "T35n1732_03b:0065a06": "者上心分別事，即是業行。行誑心名無明",
    "T35n1732_03b:0065a07": "者，其行現成分別實相。今梨耶識變成不了，",
    "T35n1732_03b:0065a08": "名為意識，取其實事故名無明。餘文可知。",
    "T35n1732_03b:0065a09": "此依論辨。問：此與經本何別？答：經通、論局",
    "T35n1732_03b:0065a10": "也。",
    "T35n1732_03b:0065a11": "三自因觀者，自者揀他異之名，唯揀邪因",
    "T35n1732_03b:0065a12": "不揀正因。今此觀內攝四種因，因緣、增上",
    "T35n1732_03b:0065a13": "緣、緣緣、次第緣，以四緣理為此觀體。自此",
    "T35n1732_03b:0065a14": "已下至因緣觀，並用三性相為順觀體，用",
    "T35n1732_03b:0065a15": "三空門為逆觀體，但義別分，有此諸觀，於",
    "T35n1732_03b:0065a16": "分別性內揀異妄計。三門同上。言所治者，",
    "T35n1732_03b:0065a17": "治異計因緣執。如修道貪瞋癡實非發業，",
    "T35n1732_03b:0065a18": "計具因緣能發生業，即戒取見。如自性非",
    "T35n1732_03b:0065a19": "因為因及心煩惱，分同此治。二所依觀門",
    "T35n1732_03b:0065a20": "者，明此自因具四緣等能生諸法。此具因",
    "T35n1732_03b:0065a21": "緣親疎二理，名俗諦觀。妄計不生，成一分",
    "T35n1732_03b:0065a22": "真也。此經文辨之。三釋文者，今言無明有",
    "T35n1732_03b:0065a23": "二種作等者，一親因緣、二是疎緣。一緣中",
    "T35n1732_03b:0065a24": "癡，是親因也；二與行作因，即疎緣也。此中",
    "T35n1732_03b:0065a25": "攝三緣，餘文類可知。又但取疎因，此約論",
    "T35n1732_03b:0065a26": "辨。第四不相捨離觀者，三門同上。不相捨離",
    "T35n1732_03b:0065a27": "者，無他別時相離生也。三性分同上自因",
    "T35n1732_03b:0065a28": "觀。初明所治者，因果異時計，謂因滅果後",
    "T35n1732_03b:0065a29": "生，此即因不生果失。更有餘失，思之可",
    "T35n1732_03b:0065b01": "解，是戒取見。二所依觀門者，以同時生果",
    "T35n1732_03b:0065b02": "理為此觀體。此親疎二因俱同時，此約經",
    "T35n1732_03b:0065b03": "文辨。觀相云何？無明有二種：一子時、二果",
    "T35n1732_03b:0065b04": "時。彼二種時非是前後，依子取時名曰子",
    "T35n1732_03b:0065b05": "時，依果取時名曰果時。其義云何？子者令",
    "T35n1732_03b:0065b06": "行不斷。果者，此子時中所成行果，依此取",
    "T35n1732_03b:0065b07": "時名曰果時。問：果因同時，即別體過；若前後",
    "T35n1732_03b:0065b08": "生因，不生果過。答：我立因果異彼二失，由",
    "T35n1732_03b:0065b09": "是同時異第二失、為是因果異第一失。此",
    "T35n1732_03b:0065b10": "非逆觀，去情說也，但顯俗諦理、非第一義。",
    "T35n1732_03b:0065b11": "所以知同時？故論云「有二種義故，緣事示",
    "T35n1732_03b:0065b12": "現。」云何二義？一是因義、二是果義。緣事示現",
    "T35n1732_03b:0065b13": "者，依緣二種義，示現二種時。如是餘因緣",
    "T35n1732_03b:0065b14": "分自生，因二種義，緣事應知。又論引《中論》",
    "T35n1732_03b:0065b15": "偈云「眾緣所生法，是即不即因，亦復不異",
    "T35n1732_03b:0065b16": "因，非斷亦非常」者，明因果兩義各非斷常，",
    "T35n1732_03b:0065b17": "行是無明果，不即無明因；由是果故，不異",
    "T35n1732_03b:0065b18": "無明因。因義，反前可知。非斷亦非常，行由",
    "T35n1732_03b:0065b19": "是果非斷，是果無方非常，即此時中無明",
    "T35n1732_03b:0065b20": "是因非斷，是果因故非常。此義論主削去",
    "T35n1732_03b:0065b21": "外情作逆觀說，非順緣生俗諦門。所以",
    "T35n1732_03b:0065b22": "得知？論主後自屬當經云「自生因緣觀義，",
    "T35n1732_03b:0065b23": "如前說。」故知也。此約論辨。五三道觀者，三",
    "T35n1732_03b:0065b24": "者數，道者通生義，以煩惱業報及通生義",
    "T35n1732_03b:0065b25": "為此觀體。三門同上。初所治者，對治因緣",
    "T35n1732_03b:0065b26": "廢事計理執。謂計諸法通因緣理，即廢事",
    "T35n1732_03b:0065b27": "執理失。故論云「若因緣生者，一切法俱生。」故",
    "T35n1732_03b:0065b28": "得知也。問：如論文，此語屬後三際，云何從",
    "T35n1732_03b:0065b29": "前以為所治？答：論主別有異意。科後八門",
    "T35n1732_03b:0065c01": "半觀以為俗諦，明執是過，故從後說。論主",
    "T35n1732_03b:0065c02": "用三道為攝過觀，即體是過，不可別有所",
    "T35n1732_03b:0065c03": "治。今依經本，三道是德，故有所治，將在前",
    "T35n1732_03b:0065c04": "論。所以知論主別有異意。如前依止一心",
    "T35n1732_03b:0065c05": "觀分為兩門，豈是十番意也。亦有解者，作",
    "T35n1732_03b:0065c06": "外人與論主成失。若作此釋，義轉難解。所",
    "T35n1732_03b:0065c07": "以得知？疑云：若因緣生者一切法俱生。論答",
    "T35n1732_03b:0065c08": "云：過去業有二種，一未作業、二已作業。只",
    "T35n1732_03b:0065c09": "可未作者非一切生，已作者應一切生。為",
    "T35n1732_03b:0065c10": "如是故，今成論主與外成失，屬前治也。",
    "T35n1732_03b:0065c11": "又一因生諸法，如計宿作及自性等，分同此",
    "T35n1732_03b:0065c12": "治，是戒取耳。二所依觀門者，對三性分，同",
    "T35n1732_03b:0065c13": "上自因觀。因緣之道通生諸有，依煩惱道",
    "T35n1732_03b:0065c14": "生諸有故，同在有流也。依業生諸有，六",
    "T35n1732_03b:0065c15": "道不同、善惡有異。依報生諸法相續不",
    "T35n1732_03b:0065c16": "斷，故得三有，成其事業諸相不同。此理事",
    "T35n1732_03b:0065c17": "相應，理故法齊生，由事隔故不互相生。若",
    "T35n1732_03b:0065c18": "但因緣理不藉事生者，即三有不成。此依",
    "T35n1732_03b:0065c19": "經本辨。三釋文可知。依論辨之可知。第六",
    "T35n1732_03b:0065c20": "三際觀者，三者數，際者顯無始分齊，即以",
    "T35n1732_03b:0065c21": "三時因果理事為此觀體。三門同上。一所",
    "T35n1732_03b:0065c22": "治者，治無因執，即常見也。謂執諸法不從",
    "T35n1732_03b:0065c23": "因生，復言未來無生老死，即斷見也。二能",
    "T35n1732_03b:0065c24": "治所依觀門者，無明行等是過去世，治現在",
    "T35n1732_03b:0065c25": "世執身常見。愛取有等是未來世，對治外",
    "T35n1732_03b:0065c26": "執斷見過也。此依經辨。三釋文者，於是有",
    "T35n1732_03b:0065c27": "三世轉者，謂展轉生諸後有也，此明過患",
    "T35n1732_03b:0065c28": "耳。餘文可知。此依論辨。七三苦觀者，三者",
    "T35n1732_03b:0065c29": "數，苦是義。三門同上。初所治者，謂樂淨執。",
    "T35n1732_03b:0066a01": "是因緣身具有三苦，迷者不了謂有樂淨，",
    "T35n1732_03b:0066a02": "即見取攝，分有戒見。二明所依觀門者，三",
    "T35n1732_03b:0066a03": "性同上。理實通論諸因緣，分通三苦，今約",
    "T35n1732_03b:0066a04": "相分。無明行等以為行苦，觸受二支名為",
    "T35n1732_03b:0066a05": "苦苦，愛取有等以為壞苦。行苦漸增治身常",
    "T35n1732_03b:0066a06": "住計有樂淨，苦苦治身自在有樂淨執，壞",
    "T35n1732_03b:0066a07": "苦治身究竟計有樂淨，此名順俗觀。但以",
    "T35n1732_03b:0066a08": "三苦及知苦智為此觀體。此苦何得通三",
    "T35n1732_03b:0066a09": "性？答：如經說「不生不滅是無常義」等。又云「是",
    "T35n1732_03b:0066a10": "苦是諦是實。」又廣如《中邊論》，准之思之可",
    "T35n1732_03b:0066a11": "解。此依經文辨。釋文者，所以五支名為行",
    "T35n1732_03b:0066a12": "者，諸分漸增未對苦具，但行相增。所以觸",
    "T35n1732_03b:0066a13": "受為苦苦者，為此二支對外苦具增。所以",
    "T35n1732_03b:0066a14": "愛等名壞苦者，是未來世生因緣故，違現在",
    "T35n1732_03b:0066a15": "身，顯其現在非久住世。愛取有體非是壞",
    "T35n1732_03b:0066a16": "相，顯他壞增名為壞苦。餘文可知。此依論",
    "T35n1732_03b:0066a17": "辨。八因緣觀者，三門同上。初所治者，謂計",
    "T35n1732_03b:0066a18": "單因有力生果，如執自性因能生二十五",
    "T35n1732_03b:0066a19": "諦。此身等因緣生，迷者不了謂自性作，即",
    "T35n1732_03b:0066a20": "戒取見。二所依觀門者，三性同上。因緣生理，",
    "T35n1732_03b:0066a21": "因有決定用，緣有發果能，方得法生。若但",
    "T35n1732_03b:0066a22": "因力、無緣發果能者，其因六義不現在前。",
    "T35n1732_03b:0066a23": "何者為六義？一念念滅。此滅是空，有力不",
    "T35n1732_03b:0066a24": "待外緣。所以有力不待緣，為因體未對",
    "T35n1732_03b:0066a25": "緣事自遷動故。二俱有，是空有力待緣。所",
    "T35n1732_03b:0066a26": "以者，為得外緣，唯顯體空，俱成力用也。三",
    "T35n1732_03b:0066a27": "隨逐至治際是有，無力待緣。所以知？為隨",
    "T35n1732_03b:0066a28": "他故不可無，不能違緣故無力也。四決",
    "T35n1732_03b:0066a29": "定是有，有力不待緣。所以知？外緣未至，性",
    "T35n1732_03b:0066b01": "不改，自成故。五觀因緣是空，無力待緣。所",
    "T35n1732_03b:0066b02": "以知者，為待外緣唯，顯親因非有，無力能",
    "T35n1732_03b:0066b03": "生果也。六如引顯自果是有，有力待緣。",
    "T35n1732_03b:0066b04": "所以知？得外緣時，唯顯自因得自果故。",
    "T35n1732_03b:0066b05": "問：此因緣六義分齊云何？答：今言賴緣者，但",
    "T35n1732_03b:0066b06": "取因事之外增上等三緣，不取自因六義互",
    "T35n1732_03b:0066b07": "相發。所以者？其六義者同是理法，對因事",
    "T35n1732_03b:0066b08": "顯；廢生因事，六義不能自互發成。但外三",
    "T35n1732_03b:0066b09": "緣各有理事，故得對顯因果之義。若爾，六",
    "T35n1732_03b:0066b10": "義不應總別相成。答：六義六相共成者，六相",
    "T35n1732_03b:0066b11": "有二義：一順理、二順事。此二義中，順理義",
    "T35n1732_03b:0066b12": "顯、順事義微。其四緣事，二義同上，但順事義",
    "T35n1732_03b:0066b13": "增、順理義微。所以知？因緣生果法起迷義",
    "T35n1732_03b:0066b14": "顯，為此論主別將六相照令入理，故知四",
    "T35n1732_03b:0066b15": "緣順事增也。所以知總別順理義增者，為",
    "T35n1732_03b:0066b16": "辨六相令見心入理。問：何以得知但總別",
    "T35n1732_03b:0066b17": "六義得順理增，不取於事？答：論主簡事不",
    "T35n1732_03b:0066b18": "具六相，唯約義辨，故知也。上二微義，思之",
    "T35n1732_03b:0066b19": "可解。今因緣內各有六義，故說別有勝用",
    "T35n1732_03b:0066b20": "能感於果。問：如論說「非他作自因生，非自",
    "T35n1732_03b:0066b21": "作緣生故。」既言非他，云何但取勝力生果？",
    "T35n1732_03b:0066b22": "答：此舉不生，形取勝力。若不形奪，勝力不",
    "T35n1732_03b:0066b23": "成，令此奪中偏取一邊勝力，屬上論主自",
    "T35n1732_03b:0066b24": "因觀。今此通取二力，不能生義分在其中，",
    "T35n1732_03b:0066b25": "准上六義思之可解。有一別空，入後觀",
    "T35n1732_03b:0066b26": "門至當分別。此即治前獨因感果執。業藉",
    "T35n1732_03b:0066b27": "緣造，後感果時不賴緣發。此執何失？答：若",
    "T35n1732_03b:0066b28": "廢於緣，自因勝力並皆不成。此即俗諦觀，",
    "T35n1732_03b:0066b29": "即以緣生理事及智為觀體。此依經辨。三",
    "T35n1732_03b:0066c01": "釋文者，因即通親疎四種緣也，故云因緣",
    "T35n1732_03b:0066c02": "能生行，故知也。釋名可解，此依論辨。又依",
    "T35n1732_03b:0066c03": "小乘，六因四緣；若依三乘，即十因、二十因等；",
    "T35n1732_03b:0066c04": "若依一乘，即隨法辨因，為一一因緣理事",
    "T35n1732_03b:0066c05": "各別與法界等。今六因義，唯一乘能窮，此約",
    "T35n1732_03b:0066c06": "別教說也。第九因緣生滅縛觀者，因緣牒",
    "T35n1732_03b:0066c07": "成俗諦所依。生者，所生果法。滅者，即離因緣",
    "T35n1732_03b:0066c08": "生力。縛者，即順縛，從俗諦依。經本闕無因",
    "T35n1732_03b:0066c09": "緣二字。三門同上。初所治者，此下二觀但治",
    "T35n1732_03b:0066c10": "心惑。通義可解，謂因緣共力能感果執。又",
    "T35n1732_03b:0066c11": "言因緣法各有少力，共成一果。其緣起理",
    "T35n1732_03b:0066c12": "通有諸義。若見因緣有力共生，即名迷理事",
    "T35n1732_03b:0066c13": "分別執，即法我所見。二所依觀門者，此用三",
    "T35n1732_03b:0066c14": "空門為順觀體，逆成一生縛無分別觀，餘",
    "T35n1732_03b:0066c15": "意下更分別。諸緣生法成俗諦相，不屬一",
    "T35n1732_03b:0066c16": "緣。但諸已生法隨去一緣，果不得立，不簡",
    "T35n1732_03b:0066c17": "親疎故。論云「無知者故，作時不住故。」若因",
    "T35n1732_03b:0066c18": "緣能生，不可不住。問：若因緣不生而有法",
    "T35n1732_03b:0066c19": "者，先因未集亦應生果。又此縛果法、因緣",
    "T35n1732_03b:0066c20": "生果，二相何別？答：因緣生內有二種義，一",
    "T35n1732_03b:0066c21": "無自生義故空、二因緣有力故生得果法。此",
    "T35n1732_03b:0066c22": "緣縛內亦有二義：一是俗諦緣起、二離緣生",
    "T35n1732_03b:0066c23": "力故空。因緣生法若無生力，果即不成，此",
    "T35n1732_03b:0066c24": "緣縛觀。若無空義，果即不成，云何是空相？",
    "T35n1732_03b:0066c25": "答：因內求疎不可得，又求生力不可得。",
    "T35n1732_03b:0066c26": "前因緣生果，生義是增、空義是微，為因緣法",
    "T35n1732_03b:0066c27": "順生迷增故。今緣縛法，空義是增、生力義微，",
    "T35n1732_03b:0066c28": "為緣起法順生無分別智故。故下經云「緣起",
    "T35n1732_03b:0066c29": "之法離有無也。」此雖無生力，以空力成，故",
    "T35n1732_03b:0067a01": "離自性生。經云「無住為本」故。問：若緣生順",
    "T35n1732_03b:0067a02": "迷增者，此義可爾。緣縛順空增，應當真諦",
    "T35n1732_03b:0067a03": "攝。答：空有二種，一為空故得有俗成、二為",
    "T35n1732_03b:0067a04": "空成無分別。今取成俗空，故不入真諦。問：",
    "T35n1732_03b:0067a05": "若觀生縛，當見法時，為有能縛因力以",
    "T35n1732_03b:0067a06": "不？答：無能縛者。若有能縛，即是他義，縛義",
    "T35n1732_03b:0067a07": "不成。此義思之可解。今以俗諦無分別理",
    "T35n1732_03b:0067a08": "事為此觀體，此生縛觀不分因果，此依經",
    "T35n1732_03b:0067a09": "文辨。三釋文者，無明因緣諸行生，以生縛",
    "T35n1732_03b:0067a10": "說者，無明因緣牒俗所依；以生縛說者，正",
    "T35n1732_03b:0067a11": "斥觀體。生縛同前釋。所以言說者，為欲依",
    "T35n1732_03b:0067a12": "言得平等俗故。何者？以此縛字通目生不",
    "T35n1732_03b:0067a13": "生為縛故。非親生，為縛故；非無俗諦，不",
    "T35n1732_03b:0067a14": "可以二相取此二義故。以一說縛字印",
    "T35n1732_03b:0067a15": "定其義，若廢其說，恐別取二義，故觀依",
    "T35n1732_03b:0067a16": "說以取義也，理在說中。餘文可解。又經通",
    "T35n1732_03b:0067a17": "取空力多、有力少。論即不說因也，此依論",
    "T35n1732_03b:0067a18": "辨。十無所有盡觀，依論名隨順有盡觀。三門",
    "T35n1732_03b:0067a19": "同上。初所治者，此局心惑。亦可通諸使，俗",
    "T35n1732_03b:0067a20": "諦通攝故。為執因緣，但有應俗相，自體空",
    "T35n1732_03b:0067a21": "義不現在前，故是障也。何者？但因緣生法，",
    "T35n1732_03b:0067a22": "即自體空，理不自住，順成俗諦。成俗諦果",
    "T35n1732_03b:0067a23": "時，仍以不同因緣。以此義求，有不偏增。若",
    "T35n1732_03b:0067a24": "迷謂唯有俗者，故是過失，即法我我所見。二",
    "T35n1732_03b:0067a25": "所依觀門者，三義同上，生縛意趣有異，後自",
    "T35n1732_03b:0067a26": "分別。諸緣生法，不起即已，起即雙現，如彼",
    "T35n1732_03b:0067a27": "渴鹿見陽焰水乾濕並彰，又如鏡像染淨雙",
    "T35n1732_03b:0067a28": "現。此是正理。問：其所現空，為是真諦？為是",
    "T35n1732_03b:0067a29": "俗諦？又此觀法與前緣生及以生縛，云何取",
    "T35n1732_03b:0067b01": "別？答：因緣及縛唯成順有，今第十觀空有俱",
    "T35n1732_03b:0067b02": "順。又此空有並是俗諦。汎明真俗此有多義：",
    "T35n1732_03b:0067b03": "一體相相對、二空有相對。如此分真俗，其義",
    "T35n1732_03b:0067b04": "非一。若空有分真俗，有則為俗、空即為真，",
    "T35n1732_03b:0067b05": "即證智所知。若體相相對，空有可以相論",
    "T35n1732_03b:0067b06": "故。若約此義，俗諦通空有，此空是自體空，",
    "T35n1732_03b:0067b07": "非事空也。故論云「是心真如相，能示摩訶衍",
    "T35n1732_03b:0067b08": "體。」故知雖是真如，得名俗相，不是體也。此",
    "T35n1732_03b:0067b09": "即空有同為一相，以緣順性，理事為此觀",
    "T35n1732_03b:0067b10": "體，故上文云十二緣生是無為也。此依經",
    "T35n1732_03b:0067b11": "辨。三釋文者，隨順即空，隨順於有盡者為空",
    "T35n1732_03b:0067b12": "隨順，即有盡滅也。此順論主後釋，不順經",
    "T35n1732_03b:0067b13": "文。若依經，無所有盡觀者，無所有者所順、盡",
    "T35n1732_03b:0067b14": "者能順。俗相即空，順於滅理。以俗相求法，",
    "T35n1732_03b:0067b15": "即盡其性，此是周盡之盡。亦有解者，以盡",
    "T35n1732_03b:0067b16": "字為逆觀。此不應經文，為文中別有逆",
    "T35n1732_03b:0067b17": "相。又若此盡即是逆者，諸觀並應置其盡",
    "T35n1732_03b:0067b18": "字。文云「無明因緣諸行生是隨順無所有盡",
    "T35n1732_03b:0067b19": "觀」者，因緣無性，即相辨空。空故隨順無所有",
    "T35n1732_03b:0067b20": "理，盡其性也。十觀亦有相生次第：為知諸",
    "T35n1732_03b:0067b21": "虛妄過故，故有第一。既識妄已，未知妄法",
    "T35n1732_03b:0067b22": "依何得生，故有第二。識知所依，未知有",
    "T35n1732_03b:0067b23": "何理，故有第三。已知生理，未知依何時，",
    "T35n1732_03b:0067b24": "故有第四。識知時已，未知約何義，故明第",
    "T35n1732_03b:0067b25": "五。知其義已，有何本末，故有第六。知本",
    "T35n1732_03b:0067b26": "末已，未知有何過，故有第七。知其過已，云何",
    "T35n1732_03b:0067b27": "對事成，故有第八。知成已，未知有何相，故",
    "T35n1732_03b:0067b28": "有第九。知相已，疑謂乖理，故有第十。依經",
    "T35n1732_03b:0067b29": "十番訖。二依論分別者，有三：一厭離有為、",
    "T35n1732_03b:0067c01": "二大悲隨順、三一切相智。初厭離有為者，解",
    "T35n1732_03b:0067c02": "則為順、行則為逆。解中以三空相為順，大",
    "T35n1732_03b:0067c03": "分為三：一成答相、二第一義諦、三世諦差別",
    "T35n1732_03b:0067c04": "為知。世無人成，世有為過，故須第一。既知",
    "T35n1732_03b:0067c05": "過已，未知趣何理，故有第二。雖知所入法，",
    "T35n1732_03b:0067c06": "未知依何而得，故舉俗諦辨所依觀門。故",
    "T35n1732_03b:0067c07": "論云「隨順觀世諦，即入第一義。」初釋文如",
    "T35n1732_03b:0067c08": "前。問：此相即俗諦，何須第三更明俗諦？答：",
    "T35n1732_03b:0067c09": "此辨俗諦，為取過失。二第一義諦，釋得脫",
    "T35n1732_03b:0067c10": "所以。就彼因緣觀第一義，得脫因緣，此",
    "T35n1732_03b:0067c11": "取依止觀中上半門也。世諦觀者，世即時",
    "T35n1732_03b:0067c12": "也，諦者時中法實，此合經中後八門半為六",
    "T35n1732_03b:0067c13": "門觀，初半為一、取二為一、次三各一、後三",
    "T35n1732_03b:0067c14": "為一。初□是染染依止觀，染者能依也，依止",
    "T35n1732_03b:0067c15": "者所依也。此六門中，初一門明染依止、次二",
    "T35n1732_03b:0067c16": "建立染相、次一就染彰過、次二正觀防非、",
    "T35n1732_03b:0067c17": "後一辨觀分齊。又云何染？故明染相。染何所",
    "T35n1732_03b:0067c18": "依？依第一義。何故說依？妄法依真，為欲",
    "T35n1732_03b:0067c19": "就之求真故也。二言因觀者，觀染所因。問：",
    "T35n1732_03b:0067c20": "論主合本二觀為一因觀，經本初為自因，論",
    "T35n1732_03b:0067c21": "主云他因；經本不相捨離，論主云自因。此",
    "T35n1732_03b:0067c22": "義云何？答：經主言自簡異外道。論言他者，",
    "T35n1732_03b:0067c23": "就四緣內簡取增上緣，成十二因緣義。準",
    "T35n1732_03b:0067c24": "論主意消彼經文，即舉親別疎。取其疎緣",
    "T35n1732_03b:0067c25": "不取親者，為不順十二因緣故也。云何不",
    "T35n1732_03b:0067c26": "順？十二支中但行有二支，報因義顯，餘者",
    "T35n1732_03b:0067c27": "略而不具。又別取增上緣故簡之，所以名",
    "T35n1732_03b:0067c28": "疎緣。作他因者為增上緣，對親因為疎、",
    "T35n1732_03b:0067c29": "望增上自果為親，今對親因說彼增上，",
    "T35n1732_03b:0068a01": "故說他因亦可。反之取其他也。經名不",
    "T35n1732_03b:0068a02": "相捨離，如前觀釋，亦通親疎。論言自因者，",
    "T35n1732_03b:0068a03": "增上緣中取親因緣，即互為因，等由互為",
    "T35n1732_03b:0068a04": "因通諸支故。三攝過觀者，攝十二緣以為",
    "T35n1732_03b:0068a05": "三道觀察，唯是苦集過也。四護過者，護彼凡",
    "T35n1732_03b:0068a06": "夫邪見過也。五不厭厭者，防離二乘慢心",
    "T35n1732_03b:0068a07": "過也。微細之苦，二乘不厭，菩薩能厭，名不",
    "T35n1732_03b:0068a08": "厭厭。六深觀者，觀行窮深因緣之理，妙過情",
    "T35n1732_03b:0068a09": "趣，故名為深。觀相云何？論主分本三觀以",
    "T35n1732_03b:0068a10": "為四法趣其深理：一非他作，自因生故，即成",
    "T35n1732_03b:0068a11": "自因具有勝力，離無因計。二非自作，緣生",
    "T35n1732_03b:0068a12": "故，即顯疎緣具有勝力，即離單因生果不",
    "T35n1732_03b:0068a13": "藉緣失。此二種義，離自性執，由順俗諦，見",
    "T35n1732_03b:0068a14": "心不息。問：何故不言各有少力共成多力？",
    "T35n1732_03b:0068a15": "答：若少，多則不成。三非二作，但隨順生，此則",
    "T35n1732_03b:0068a16": "去前見。因緣相隨，順生者有無不可取，為",
    "T35n1732_03b:0068a17": "隨有故不可無，隨順有故非自有。復隨順",
    "T35n1732_03b:0068a18": "有非定從因生，故離有無不可取也。四",
    "T35n1732_03b:0068a19": "非無因作。隨順有故，即離意地，謂無分別。其",
    "T35n1732_03b:0068a20": "法如上十平等攝。此即深觀之妙趣也。問：此",
    "T35n1732_03b:0068a21": "觀為是逆觀？為是順觀？答：此通逆順。隨順",
    "T35n1732_03b:0068a22": "觀世諦即順也，即入第一義諦故逆也。此",
    "T35n1732_03b:0068a23": "觀通治諸惑，不別明所治。以一緣起無生",
    "T35n1732_03b:0068a24": "唯識為此觀體。問：如上諸義並是順觀，逆觀",
    "T35n1732_03b:0068a25": "云何？答：真俗二諦非分別知，但對見情故",
    "T35n1732_03b:0068a26": "分二相。欲知逆順者，唯越見情，即逆順相",
    "T35n1732_03b:0068a27": "應。云何作方便？如諸觀門互相形奪，即體",
    "T35n1732_03b:0068a28": "其理，得滅諸見。餘義可知。二大悲隨順者，",
    "T35n1732_03b:0068a29": "大悲隨順因緣，亦可因緣隨順大悲。論主",
    "T35n1732_03b:0068b01": "合十為四：一以第一為愚癡顛倒、二以一",
    "T35n1732_03b:0068b02": "門為餘處求解脫、三以四門為異道求解",
    "T35n1732_03b:0068b03": "脫、四以四門為求異解脫。第一辨過為所",
    "T35n1732_03b:0068b04": "離、第二所求理、三為所依道、四為所求果。",
    "T35n1732_03b:0068b05": "此四門中一一對番，邪為所治、正為能治。",
    "T35n1732_03b:0068b06": "初愚癡顛倒者，隨所著處愚癡及顛倒，此事",
    "T35n1732_03b:0068b07": "觀故，以著我故、一切處受生遠離我故，即",
    "T35n1732_03b:0068b08": "無有生，即以顛倒治法我相，用知過心",
    "T35n1732_03b:0068b09": "治執我心。餘處求解脫者，凡夫愚癡顛倒，",
    "T35n1732_03b:0068b10": "常應於梨耶識中及陀那識中求解脫，乃",
    "T35n1732_03b:0068b11": "於餘處我我所中求解脫。此義云何？應於",
    "T35n1732_03b:0068b12": "梨耶緣起法中求，及於妄我境中求解脫，",
    "T35n1732_03b:0068b13": "即用識境以治我境，以唯識智治我智",
    "T35n1732_03b:0068b14": "矣。云何異道求解脫？於顛倒因中求解脫。",
    "T35n1732_03b:0068b15": "此義云何？應因緣理中求道所依，及於妄",
    "T35n1732_03b:0068b16": "因自性等中求解脫道，則以自因理治。自",
    "T35n1732_03b:0068b17": "性為因生、二十五諦理法為自性因，不平等",
    "T35n1732_03b:0068b18": "故須治也。何者為二十五諦？五知根，即眼等",
    "T35n1732_03b:0068b19": "五根；五作根，即手、脚及口、大便、小便根；并心",
    "T35n1732_03b:0068b20": "平等根為十一根。五大，即地、水、火、風、空。五唯",
    "T35n1732_03b:0068b21": "量，即色、聲、香、味、觸。加前十一為二十一。憂、喜、",
    "T35n1732_03b:0068b22": "闇亦名染，麁黑即是貪瞋癡，合名染。心諦",
    "T35n1732_03b:0068b23": "為二十二。慢諦亦名我，心為二十三。覺亦",
    "T35n1732_03b:0068b24": "名智，為二十四。自性為二十五。人欲死時，",
    "T35n1732_03b:0068b25": "不能作業故，先五作根壞，變為五知根，肉",
    "T35n1732_03b:0068b26": "眼壞變為火大、耳變為空、鼻變為地、舌變",
    "T35n1732_03b:0068b27": "為水、身根壞變為風。五大壞變五唯量，地",
    "T35n1732_03b:0068b28": "變為香、水變為味、火變為色、空變為聲、風",
    "T35n1732_03b:0068b29": "變為觸。唯量變為憂喜闇，憂喜變為慢，慢",
    "T35n1732_03b:0068c01": "變為智，智變成自性。今壞者非滅壞，但無",
    "T35n1732_03b:0068c02": "現用，還歸於本，故名壞也。成，反前可知，",
    "T35n1732_03b:0068c03": "不相捨離。以治梵作，為梵天與眾生相",
    "T35n1732_03b:0068c04": "離故。三道治苦行因，為苦行非樂因故。三",
    "T35n1732_03b:0068c05": "際治無因，前中後際因生故。用四智心治",
    "T35n1732_03b:0068c06": "邪智，此有二義：一以緣起為正道體。以修",
    "T35n1732_03b:0068c07": "成智為助道體，自因等為正道體。二以無",
    "T35n1732_03b:0068c08": "分別智為正道，諸道品為助道。即舉法取",
    "T35n1732_03b:0068c09": "能觀智為道體也。求異解脫者，汎釋解",
    "T35n1732_03b:0068c10": "脫有三種：一顯緣起、第二生智、第三滅",
    "T35n1732_03b:0068c11": "惑。今於我我所中求解脫，妄計常樂我淨，",
    "T35n1732_03b:0068c12": "三義即俱不成。論以四義顯之：一用三苦",
    "T35n1732_03b:0068c13": "治彼樂倒，顯緣起理真實樂德，行苦等遷動",
    "T35n1732_03b:0068c14": "無故。二用因緣治彼我倒，即顯我德，有為",
    "T35n1732_03b:0068c15": "不自在故。三用生縛觀治彼淨倒，即顯淨",
    "T35n1732_03b:0068c16": "德，縛非自在淨故。四用隨順有治彼常倒，",
    "T35n1732_03b:0068c17": "即顯常德，為隨順三有不常未出故。又用",
    "T35n1732_03b:0068c18": "常樂等次第配之，餘義如論。三一切相智",
    "T35n1732_03b:0068c19": "觀者，一切即所觀境，智者能觀心。一取有分",
    "T35n1732_03b:0068c20": "觀內半門為染淨分別觀。染者，我慢煩惱染。",
    "T35n1732_03b:0068c21": "淨者，無我慢淨。分別者，差別而知。仍依止觀",
    "T35n1732_03b:0068c22": "取十番內一門半觀為依止觀，前次第半門",
    "T35n1732_03b:0068c23": "真俗二法與迷心為依，後一心觀與俗諦",
    "T35n1732_03b:0068c24": "為依。二依義齊故通一依止。一心依止通",
    "T35n1732_03b:0068c25": "生依止及境界依，前半門內唯境界依。三以",
    "T35n1732_03b:0068c26": "一門為方便觀。方便者，因緣二力方便發",
    "T35n1732_03b:0068c27": "果。四以一門為緣相觀。緣相者，因緣生果",
    "T35n1732_03b:0068c28": "之狀相義也，亦可增上緣狀相義也。問：此一",
    "T35n1732_03b:0068c29": "門與上方便何別？答：前取因緣力，後取成",
    "T35n1732_03b:0069a01": "事狀相。又前位後欲明有支無作，唯有緣相",
    "T35n1732_03b:0069a02": "義也。五以一門為入諦觀。入者觀心，諦者",
    "T35n1732_03b:0069a03": "所知苦集諦也。六以一門為力無力信入",
    "T35n1732_03b:0069a04": "觀者，如無明行生識等果，名為有力。識等",
    "T35n1732_03b:0069a05": "不感後果，名為無力。以此因果分齊，令人",
    "T35n1732_03b:0069a06": "信入，故名信入觀。七以一門為增上慢等",
    "T35n1732_03b:0069a07": "者，聲聞人未斷行苦，謂為究竟，故名增上；",
    "T35n1732_03b:0069a08": "已斷麁惑，名非增上。舉此深苦，令人信入。",
    "T35n1732_03b:0069a09": "八以二門為無始觀。言無始者，無彼無",
    "T35n1732_03b:0069a10": "始也。為成因生，故非緣作；為成緣生，故",
    "T35n1732_03b:0069a11": "非因作。此二處求無作者始，復求二作非",
    "T35n1732_03b:0069a12": "自成，故無自性始，名無始觀。所以二觀",
    "T35n1732_03b:0069a13": "為無始者？答：因緣相形不可說始，以生縛",
    "T35n1732_03b:0069a14": "觀表法有終。若法無終，不可但說言無始",
    "T35n1732_03b:0069a15": "觀。問：縛云何終？答：若縛是果，不可說有終",
    "T35n1732_03b:0069a16": "為縛。不定果，一相故說終。九種種觀者，但",
    "T35n1732_03b:0069a17": "俗隨順，因緣非一，故云種種。此九觀門是種",
    "T35n1732_03b:0069a18": "智境，治無智障。能觀法體即為能治，非理",
    "T35n1732_03b:0069a19": "觀智境。亦有逆順，逆者煩惱滅、順者得法",
    "T35n1732_03b:0069a20": "體。三彼果勝者，文分有五：一對治滅障勝",
    "T35n1732_03b:0069a21": "者，是前勝慢對治家果。前修十法而為對",
    "T35n1732_03b:0069a22": "治，此地滿中，更以甚深三脫為治，名對治",
    "T35n1732_03b:0069a23": "勝。前治五地染淨慢障，今此更治微細我",
    "T35n1732_03b:0069a24": "心及有無等，名滅障勝。此中文亦有背向，",
    "T35n1732_03b:0069a25": "消息無違也。二修行勝者，是前不住道行家",
    "T35n1732_03b:0069a26": "果。依前不住更起勝修，名修行勝。三三昧",
    "T35n1732_03b:0069a27": "勝者，望前治勝以說果也。前修三脫而為",
    "T35n1732_03b:0069a28": "對治，彼治轉增，名三昧勝。此中文，用論比",
    "T35n1732_03b:0069a29": "之可解耳。四不壞心者，望前滅障以說果",
    "T35n1732_03b:0069b01": "也。以滅障故，三昧之心不可破壞。五自在",
    "T35n1732_03b:0069b02": "力者，望前修行以說果也。依前修行，上進",
    "T35n1732_03b:0069b03": "無礙，名自在力。餘文如論。二修行勝中，初",
    "T35n1732_03b:0069b04": "明修行之心、二「菩薩作如是念」下明修行勝。",
    "T35n1732_03b:0069b05": "此文有二：初明修行、二「即得無障礙」下明",
    "T35n1732_03b:0069b06": "修行勝。餘文可知。就三昧有二：初辨空門、",
    "T35n1732_03b:0069b07": "二「無相」下等餘二空。餘義如論。後二果中，",
    "T35n1732_03b:0069b08": "各初一總、後句是別。就地果文內，三果如",
    "T35n1732_03b:0069b09": "前。調柔分四：一調柔行相、二「月光喻」下明",
    "T35n1732_03b:0069b10": "教智淨、三別地行、四結說相。前中，初法、次",
    "T35n1732_03b:0069b11": "喻、後合。就法說中，多見諸佛為起行緣、次",
    "T35n1732_03b:0069b12": "能練行、後所練淨。餘文如論。三重頌，有二：",
    "T35n1732_03b:0069b13": "初明頌意、次正偈頌。偈有三十九：初三一",
    "T35n1732_03b:0069b14": "句頌十平等、次十九三句頌不住道行、三次",
    "T35n1732_03b:0069b15": "六偈頌不住果、次有九偈頌調柔三果、次",
    "T35n1732_03b:0069b16": "一歎顯說分齊。不住有二：初十七一句頌",
    "T35n1732_03b:0069b17": "十種觀、次二半頌結文。不住果文中，初三",
    "T35n1732_03b:0069b18": "頌三脫、次一半頌修行、次半頌三昧、次半",
    "T35n1732_03b:0069b19": "頌不壞心、次半頌自在力。",
    "T35n1732_03b:0069b20": "大方廣佛華嚴經搜玄分齊通智方軌卷第三",
    "T35n1732_03b:0069b21": "之下",
    "T35n1732_03b:0069b22": "　　　　　　　巳歲大藏都監開板"
}