{
    "T19n0997_010:0571c13": "守護國界主陀羅尼經卷第十",
    "T19n0997_010:0571c15": "罽賓國三藏沙門般若共牟尼室利譯",
    "T19n0997_010:0571c16": "阿闍世王受記品第十",
    "T19n0997_010:0571c17": "爾時會中摩伽陀國主阿闍世王。即從座起",
    "T19n0997_010:0571c18": "偏袒右肩。右膝著地合掌恭敬。頂禮佛足而",
    "T19n0997_010:0571c19": "白佛言。世尊如來今在菩提樹下我之國土。",
    "T19n0997_010:0571c20": "說陀羅尼及曼荼羅。既有如是無量功德。何",
    "T19n0997_010:0571c21": "以摩伽陀國。風雨不節旱澇不調。饑饉相仍",
    "T19n0997_010:0571c22": "怨敵侵擾。疾疫災難無量百千。唯願世尊",
    "T19n0997_010:0571c23": "斷我疑網。",
    "T19n0997_010:0571c24": "爾時世尊讚阿闍世作如是言。大王善哉善",
    "T19n0997_010:0571c25": "哉快問斯義。於未來世能多利益一切眾生。",
    "T19n0997_010:0571c26": "大王諦聽諦聽善思念之。吾當為汝分別解",
    "T19n0997_010:0571c27": "說。大王如王所言。於我國中常有飢饉怨",
    "T19n0997_010:0571c28": "敵等者。此守護國界主陀羅尼。以十六俱胝",
    "T19n0997_010:0571c29": "那由他陀羅尼而為眷屬。此大金剛城曼荼",
    "T19n0997_010:0572a01": "羅。三千五百曼荼羅以為眷屬。然彼一切皆",
    "T19n0997_010:0572a02": "以信心而為根本。以深般若而為先導。大菩",
    "T19n0997_010:0572a03": "提心及大悲心以為莊嚴。大王一切善法皆",
    "T19n0997_010:0572a04": "悉從此陀羅尼生。一切罪惡不信因果以為",
    "T19n0997_010:0572a05": "根本。大王汝今不信因果。耽五欲樂如大猛",
    "T19n0997_010:0572a06": "風。吹其信心及菩提心。大悲總持悉皆遠逝。",
    "T19n0997_010:0572a07": "大王今者雖有眼耳如聾盲人。不聞雷霆。不",
    "T19n0997_010:0572a08": "見日月。何以故汝王名字尚不自聞況於餘",
    "T19n0997_010:0572a09": "聲。何謂王名。夫言王者即囉惹義。囉字聲者",
    "T19n0997_010:0572a10": "所謂苦惱聲。啼哭愁歎無主無歸無救護聲。",
    "T19n0997_010:0572a11": "王當慰喻作如是言。汝莫苦惱。我為汝主當",
    "T19n0997_010:0572a12": "救護汝。拭淚慈愍而撫育之。言惹字聲者是",
    "T19n0997_010:0572a13": "最勝義。是富貴義是自在義。是殊勝義是勇",
    "T19n0997_010:0572a14": "猛義。是端正義是智慧義。是能摧滅一切眾",
    "T19n0997_010:0572a15": "生憍慢自高陵篾他義。大王汝於今者不",
    "T19n0997_010:0572a16": "信因果。親近惡友提婆達多。殺所生父囚繫",
    "T19n0997_010:0572a17": "飢餓。渴乏不死而刖其足。復令調達出佛身",
    "T19n0997_010:0572a18": "血。破和合僧復放護財。狂醉惡象暴踐如來。",
    "T19n0997_010:0572a19": "大王汝今復有極大重罪。所謂挑壞一切眾",
    "T19n0997_010:0572a20": "生清淨法眼。斷滅諸佛真正之法關。閉人天",
    "T19n0997_010:0572a21": "涅槃之門。開示三塗生死惡趣。所以者何汝",
    "T19n0997_010:0572a22": "是國王出遊園苑。嚴備象駕一萬二萬。巾",
    "T19n0997_010:0572a23": "馭車馬二三十萬以為翊從。復以百姓所有",
    "T19n0997_010:0572a24": "膏血用塗象馬。時阿闍世王聞此語已。而白",
    "T19n0997_010:0572a25": "佛言世尊。我今惟忖不省曾以百姓膏血用",
    "T19n0997_010:0572a26": "塗象馬。世尊何以作如是說。佛言大王王之",
    "T19n0997_010:0572a27": "象馬。一一皆以欝金龍腦栴檀沈麝。和為香",
    "T19n0997_010:0572a28": "埿用塗象馬。如是等香皆出百姓。徵科百姓",
    "T19n0997_010:0572a29": "如壓油麻。貧匱困苦千戶資財。不能充給一",
    "T19n0997_010:0572b01": "象之費。是故當知百姓膏血甚為易得。如是",
    "T19n0997_010:0572b02": "香等求之甚難。大王若疑當自巡按一切囹",
    "T19n0997_010:0572b03": "圄。萬姓受苦過大地獄。大王逼奪百姓所有",
    "T19n0997_010:0572b04": "資財賞賜豪貴。遂令富者。日益奢侈。貧乏",
    "T19n0997_010:0572b05": "之者轉益貧窮。令諸貧人孤惸困苦。投足無",
    "T19n0997_010:0572b06": "地皆求出家。如是之人無有和上及阿闍梨。",
    "T19n0997_010:0572b07": "自被袈裟不受禁戒無法自居。令諸有情心",
    "T19n0997_010:0572b08": "生輕賤不欲見聞。固是大王挑其法眼斷滅",
    "T19n0997_010:0572b09": "佛法。閉人天路開惡趣門。是故我言大王不",
    "T19n0997_010:0572b10": "聞自己名字。以是因緣如何更得此陀羅尼",
    "T19n0997_010:0572b11": "神力加護。大王我今當說古昔因緣。王當諦",
    "T19n0997_010:0572b12": "思解了其義。大王乃往古世有佛出現。名迦",
    "T19n0997_010:0572b13": "葉波如來應供正遍知明行足善逝世間解無",
    "T19n0997_010:0572b14": "上士調御丈夫天人師佛世尊。彼佛說法初",
    "T19n0997_010:0572b15": "善中善後善開示梵行。彼時有王名訖哩枳。",
    "T19n0997_010:0572b16": "於彼如來深生淨信。王於中夜得二種夢。一",
    "T19n0997_010:0572b17": "者夢見有十獼猴。其九獼猴攝亂城中。一切",
    "T19n0997_010:0572b18": "人民妻妾男女。侵奪飲食破壞什物。仍以不",
    "T19n0997_010:0572b19": "淨而穢污之。唯一獼猴心懷知足。安坐樹上",
    "T19n0997_010:0572b20": "不擾居人。時九獼猴同心惱亂。此知足者作",
    "T19n0997_010:0572b21": "諸留難。驅逐出於獼猴眾會。第二夢者見一",
    "T19n0997_010:0572b22": "白象。猶如大山當帝王門。首尾有口皆食水",
    "T19n0997_010:0572b23": "草。雖恒飲噉身常羸瘦。時王寤已生大恐怖。",
    "T19n0997_010:0572b24": "召占相者以原其夢。占者白王九獼猴者即",
    "T19n0997_010:0572b25": "是九王。其知足者即是大王。是則九王同心",
    "T19n0997_010:0572b26": "篡奪大王寶位。象二口者即是九王食自國邑",
    "T19n0997_010:0572b27": "兼食王國。王聞此語驚怖毛竪而心未決。思",
    "T19n0997_010:0572b28": "欲見佛以斷所疑。即勅左右嚴備種種供養",
    "T19n0997_010:0572b29": "之具。一心往詣迦葉佛所到已作禮。持諸供",
    "T19n0997_010:0572c01": "具上獻如來。曲躬合掌而白佛言。世尊我於",
    "T19n0997_010:0572c02": "昨夜得不善夢唯願世尊為我解說使斷疑",
    "T19n0997_010:0572c03": "網。時王具陳所夢白佛。佛言大王王之所夢。",
    "T19n0997_010:0572c04": "不在於王勿生憂懼。王善諦聽當為王說。此",
    "T19n0997_010:0572c05": "是未來五濁惡世。有佛出現號釋迦牟尼。滅",
    "T19n0997_010:0572c06": "度之後遺法之相。大王十獼猴者即是彼佛",
    "T19n0997_010:0572c07": "十種弟子。王白佛言世尊何名彼佛十種弟",
    "T19n0997_010:0572c08": "子。迦葉佛言一貧畏不活而作沙門。二奴有",
    "T19n0997_010:0572c09": "怖畏而作沙門。三怖畏債負而作沙門。四求",
    "T19n0997_010:0572c10": "佛法過失而作沙門。五為勝他而作沙門。六",
    "T19n0997_010:0572c11": "為名稱而作沙門。七為生天而作沙門。八為",
    "T19n0997_010:0572c12": "利養而作沙門。九為欲求未來王位而作沙",
    "T19n0997_010:0572c13": "門。十真實心而作沙門。時彼大王白彼佛言。",
    "T19n0997_010:0572c14": "世尊此十沙門其相云何。彼佛答言大王貧畏",
    "T19n0997_010:0572c15": "不活作沙門者。多有眾生不信因果。貪求財",
    "T19n0997_010:0572c16": "寶互相侵奪。遂感天地雨澤不時。五穀不登",
    "T19n0997_010:0572c17": "不充官稅。飢貧所逼鬻賣男女。無所投寄披",
    "T19n0997_010:0572c18": "挂遺棄樹上袈裟。自剃鬚髮作沙門像。無阿",
    "T19n0997_010:0572c19": "闍梨亦無和上。無戒無法相似沙門。長時受",
    "T19n0997_010:0572c20": "行一切惡法。入僧伽藍自稱我是律師禪師",
    "T19n0997_010:0572c21": "法師大德。坐居眾首謂餘僧言。汝等皆是我",
    "T19n0997_010:0572c22": "之弟子。於清信士族姓長者婆羅門家。出入",
    "T19n0997_010:0572c23": "遊從多造過失。是名第一貧畏不活而作沙",
    "T19n0997_010:0572c24": "門。大王云何名為奴有怖畏而作沙門。謂下",
    "T19n0997_010:0572c25": "賤奴婢作是思惟。云何一生受他驅策。逃竄",
    "T19n0997_010:0572c26": "出家是為第二。大王云何名為怖畏債負而作",
    "T19n0997_010:0572c27": "沙門。謂有眾生公私債負。息利既多酬還不",
    "T19n0997_010:0572c28": "遂。既被逼迫逃逝出家。是為第三。大王云何",
    "T19n0997_010:0572c29": "名為求佛法過失而作沙門。謂諸外道心生",
    "T19n0997_010:0573a01": "嫉妬遂共集議。誰有聰明利根辯慧。入佛法",
    "T19n0997_010:0573a02": "中學彼所有世出世法。窺其是非還歸我眾。",
    "T19n0997_010:0573a03": "對於國王大臣長者。樹論議幢出其過失。摧",
    "T19n0997_010:0573a04": "壞破滅彼佛正法。是名第四。大王云何名為",
    "T19n0997_010:0573a05": "求勝他故而作沙門。謂或有眾生聞有某甲",
    "T19n0997_010:0573a06": "披衣落髮。多有伎能通達三藏。心生熱惱便",
    "T19n0997_010:0573a07": "即出家學經律論。所修善法皆欲勝彼。是名",
    "T19n0997_010:0573a08": "第五。大王云何名為為名稱故而作沙門。謂",
    "T19n0997_010:0573a09": "或有人竊自思惟。我若在家無有名稱。我應",
    "T19n0997_010:0573a10": "剃落披衣出家。勤學多聞受持禁戒。於大眾",
    "T19n0997_010:0573a11": "中坐禪入定使物知名。是為第六。大王云何",
    "T19n0997_010:0573a12": "名為求生天故而作沙門。謂或有人聞諸天",
    "T19n0997_010:0573a13": "中長壽快樂。我無方便而得上生。遂即剃髮",
    "T19n0997_010:0573a14": "染衣出家。修持善法皆願生天。是為第七。大",
    "T19n0997_010:0573a15": "王云何名為為利養故而作沙門。謂或有人",
    "T19n0997_010:0573a16": "先有財寶更求勝處。得好精舍房院華飾。可",
    "T19n0997_010:0573a17": "以棲遲受用自他所有財產。是名第八。大王",
    "T19n0997_010:0573a18": "云何名為欲求未來帝王位故而作沙門。謂有",
    "T19n0997_010:0573a19": "眾生見於國王。自在尊崇富貴安樂。便生愛",
    "T19n0997_010:0573a20": "樂遂求出家。所修善根惟願當生得居王位。",
    "T19n0997_010:0573a21": "是名第九。大王云何名為真實心故而作沙",
    "T19n0997_010:0573a22": "門。謂有眾生雖生剎利大臣族姓婆羅門家。",
    "T19n0997_010:0573a23": "或生長者居士商主富貴之家盛年美貌。觀",
    "T19n0997_010:0573a24": "諸財色富貴榮顯。猶若浮雲泡幻電光生滅",
    "T19n0997_010:0573a25": "不住。遂起厭離發菩提心。親友珍財一切皆",
    "T19n0997_010:0573a26": "捨。出家慕道秉持律儀。學法修禪精勤匪懈。",
    "T19n0997_010:0573a27": "凡有所作皆為眾生。唯求無上菩提之果。是",
    "T19n0997_010:0573a28": "名第十真實心故而作沙門。大王當知如王",
    "T19n0997_010:0573a29": "所夢。見一獼猴少欲知足。獨處樹上不擾人",
    "T19n0997_010:0573b01": "者。即是釋迦如來遺法之中真實沙門。其九",
    "T19n0997_010:0573b02": "獼猴擾亂眾人。同心驅擯一獼猴者。即是釋",
    "T19n0997_010:0573b03": "迦如來遺法之中前九沙門。無沙門法故總",
    "T19n0997_010:0573b04": "名為相似沙門。同行惡行共驅於一真實沙",
    "T19n0997_010:0573b05": "門出於眾外。大王此惡沙門破戒行惡。污穢",
    "T19n0997_010:0573b06": "一切族姓之家。向於國王大臣官長。論說毀",
    "T19n0997_010:0573b07": "謗真實沙門。橫言是非云是惡人破戒行惡。",
    "T19n0997_010:0573b08": "不合與我持戒比丘同共止住布薩說戒。亦",
    "T19n0997_010:0573b09": "不合同居一寺舍同一國邑。一切惡事皆推",
    "T19n0997_010:0573b10": "與彼真實沙門。蒙蔽國王大臣官長。遂令驅",
    "T19n0997_010:0573b11": "逐真實沙門盡出國界。其破戒者自在遊行。",
    "T19n0997_010:0573b12": "而與國王大臣官長共為親厚。大王彼釋迦",
    "T19n0997_010:0573b13": "牟尼如來所有教法。一切天魔外道惡人五",
    "T19n0997_010:0573b14": "通神仙。皆不能壞乃至少分。而此名相諸",
    "T19n0997_010:0573b15": "惡沙門。皆悉毀滅令無有餘。如須彌山假使",
    "T19n0997_010:0573b16": "盡於三千界中草木為薪。長時焚燒一毫無",
    "T19n0997_010:0573b17": "損。若劫火起火從內生。須更燒滅無餘灰燼。",
    "T19n0997_010:0573b18": "爾時迦葉波佛為訖哩枳王。重說偈言。",
    "T19n0997_010:0573b19": "　貧畏不活而剃落　　言得敬養脫貧窮",
    "T19n0997_010:0573b20": "　散亂高舉務多財　　內虛不實如蘆葦",
    "T19n0997_010:0573b21": "　煩惱眷屬所迷醉　　斯人遠離大菩提",
    "T19n0997_010:0573b22": "　如負真金翻棄捐　　拾薪荷擔生歡喜",
    "T19n0997_010:0573b23": "　名利縈纏增嬾惰　　惰增滅盡淨信心",
    "T19n0997_010:0573b24": "　信心既滅淨戒無　　無戒斷滅人天果",
    "T19n0997_010:0573b25": "　闌若閑林自安處　　本求名利及親知",
    "T19n0997_010:0573b26": "　遠離戒定智慧心　　但依豪貴親識住",
    "T19n0997_010:0573b27": "　自求三惡及八難　　貧窮下賤邊地生",
    "T19n0997_010:0573b28": "　譬如生盲至寶洲　　取石棄於如意寶",
    "T19n0997_010:0573b29": "　放逸馳蕩增勝負　　遠離戒行正念心",
    "T19n0997_010:0573c01": "　墮阿鼻獄極怖中　　經俱胝劫難解脫",
    "T19n0997_010:0573c02": "　內心恒為求名稱　　身口現說為菩提",
    "T19n0997_010:0573c03": "　如鳥飛空遇猛風　　飄落生死大苦海",
    "T19n0997_010:0573c04": "　薄福耽染天人女　　破戒遠離善業因",
    "T19n0997_010:0573c05": "　佛教皆為欲火燒　　如須彌山遇劫火",
    "T19n0997_010:0573c06": "　無菩提味唯求利　　恒為人說求菩提",
    "T19n0997_010:0573c07": "　心不住於解脫中　　如獼猴得堅椰子",
    "T19n0997_010:0573c08": "　如來為求正法寶　　投身懸崖大火坑",
    "T19n0997_010:0573c09": "　既聞法已隨順修　　怨親平等皆慈濟",
    "T19n0997_010:0573c10": "　云何聞佛諸功德　　不生一念好樂心",
    "T19n0997_010:0573c11": "　唯愛非法遠菩提　　如生盲人示他道",
    "T19n0997_010:0573c12": "迦葉如來說此偈已。復告訖哩枳王言。大王",
    "T19n0997_010:0573c13": "汝夢所見帝王門前二口白象。恒食水草身",
    "T19n0997_010:0573c14": "羸瘦者。亦非王事。即是釋迦如來遺法之中",
    "T19n0997_010:0573c15": "五濁惡世不信因果百官令長。上受帝王光",
    "T19n0997_010:0573c16": "寵榮祿。下於百姓非理追求。雖復貪求而多",
    "T19n0997_010:0573c17": "匱乏。賦稅無度萬民貧窮。貿易子孫家業蕩",
    "T19n0997_010:0573c18": "盡。投寺剃落寺復荒蕪。多惡比丘發心無地。",
    "T19n0997_010:0573c19": "遂投外道路伽耶等斷常諸見異學出家。邪",
    "T19n0997_010:0573c20": "見因緣師徒皆墮自入地獄。復與多人開地",
    "T19n0997_010:0573c21": "獄門。相引奔馳趣三惡道。閉人天路解脫",
    "T19n0997_010:0573c22": "無由。大王當知故此二夢並是釋迦如來遺",
    "T19n0997_010:0573c23": "法之相。非干王事。訖哩枳王聞此說已。永斷",
    "T19n0997_010:0573c24": "疑網歡喜踊躍。復以種種上妙供具。恭敬供",
    "T19n0997_010:0573c25": "養迦葉如來。頂禮佛足右遶而退。",
    "T19n0997_010:0573c26": "爾時釋迦如來說此語已。摩揭陀國主阿闍世",
    "T19n0997_010:0573c27": "王復白佛言世。尊如佛所言。諸惡眾生入於",
    "T19n0997_010:0573c28": "地獄。云何得知誰人曾見。復云何知當墮餓",
    "T19n0997_010:0573c29": "鬼及與畜生。當生人天並誰人見。爾時世尊",
    "T19n0997_010:0574a01": "告阿闍世言。大王應當一心諦聽我為王說。",
    "T19n0997_010:0574a02": "令王現前而得知見。大王當知若人命終當",
    "T19n0997_010:0574a03": "墮地獄有十五相。當生餓鬼有八種相。當生",
    "T19n0997_010:0574a04": "畜生有五種相。當生人天各有十相。大王何",
    "T19n0997_010:0574a05": "等名為當生地獄十五種相。一者於自夫妻",
    "T19n0997_010:0574a06": "男女眷屬惡眼瞻視。二者舉其兩手捫摹虛",
    "T19n0997_010:0574a07": "空。三者善知識教不相隨順。四者悲號啼泣",
    "T19n0997_010:0574a08": "嗚咽流淚。五者大小便利不覺不知。六者閉",
    "T19n0997_010:0574a09": "目不開。七者常覆頭面。八者側臥飲噉。九者",
    "T19n0997_010:0574a10": "身口臭穢。十者脚膝戰掉。十一鼻梁欹側。",
    "T19n0997_010:0574a11": "十二左眼瞤動。十三兩目變赤。十四仆面而",
    "T19n0997_010:0574a12": "臥。十五踡身左脇著地而臥。大王當知若有",
    "T19n0997_010:0574a13": "臨終具十五相如是眾生。決定當生阿鼻地",
    "T19n0997_010:0574a14": "獄。大王當知若復有人。臨命終時有八種相。",
    "T19n0997_010:0574a15": "當知必墮焰摩羅界餓鬼趣中。云何為八。一",
    "T19n0997_010:0574a16": "者好舐其脣。二者身熱如火。三者常患飢渴",
    "T19n0997_010:0574a17": "好說飲食。四者張口不合。五者兩目乾枯如",
    "T19n0997_010:0574a18": "鵰孔雀。六者無有小便大便遺漏。七者右膝",
    "T19n0997_010:0574a19": "先冷。八者右手常拳。何以故心懷慳悋乃至",
    "T19n0997_010:0574a20": "於水不與人故。大王若具八相。命終決定生",
    "T19n0997_010:0574a21": "餓鬼中。大王當知若復有人。臨命終時有五",
    "T19n0997_010:0574a22": "相現。是人決定墮畜生趣。云何為五。一者愛",
    "T19n0997_010:0574a23": "染妻子貪視不捨。二者踡手足指。三者遍體",
    "T19n0997_010:0574a24": "流汗。四者出麁澁聲。五者口中咀沫。大王若",
    "T19n0997_010:0574a25": "具此五者。命終決定墮畜生趣。大王當知若",
    "T19n0997_010:0574a26": "復有人。臨命終時有十相現。是人決定生人",
    "T19n0997_010:0574a27": "趣中。云何為十。一者臨終生於善念。謂生柔",
    "T19n0997_010:0574a28": "軟心福德心微妙心歡喜心發起心無憂心。二",
    "T19n0997_010:0574a29": "者身無痛苦。三者少能似語一心憶念所生",
    "T19n0997_010:0574b01": "父母。四者於妻子男女作憐愍心。如常瞻視",
    "T19n0997_010:0574b02": "無愛無恚。耳欲聞於兄弟姊妹親識姓名。五",
    "T19n0997_010:0574b03": "者於善於惡心不錯亂。六者其心正直無有諂",
    "T19n0997_010:0574b04": "誑。七者知於父母親友眷屬善護念我。八者",
    "T19n0997_010:0574b05": "見所營理心生讚歎。九者遺囑家事藏舉財",
    "T19n0997_010:0574b06": "寶示之令出。十者起淨信心請佛法僧對面",
    "T19n0997_010:0574b07": "歸敬。言南謨佛陀南謨達摩南謨僧伽我今",
    "T19n0997_010:0574b08": "歸依。若無佛世歸五通仙。大王若臨命終具",
    "T19n0997_010:0574b09": "此十相。決定得於人趣中生。大王當知若復",
    "T19n0997_010:0574b10": "有人。臨命終時有十種相定得生天。云何為",
    "T19n0997_010:0574b11": "十。一者起憐愍心二者發起善心。三者起歡",
    "T19n0997_010:0574b12": "喜心四者正念現前。五者無諸臭穢六者鼻",
    "T19n0997_010:0574b13": "無欹側。七者心無恚怒八者於家財寶妻子",
    "T19n0997_010:0574b14": "眷屬心無愛戀。九者眼色清淨。十者仰面含",
    "T19n0997_010:0574b15": "笑想念天宮當來迎我。若臨命終具此十相",
    "T19n0997_010:0574b16": "決定生天。大王如是臨終善惡之相汝應當",
    "T19n0997_010:0574b17": "知。時阿闍世王聞佛說已。竊自思念如來此",
    "T19n0997_010:0574b18": "說。為是實事為是虛邪。世尊具足辯才權說",
    "T19n0997_010:0574b19": "此理。爾時如來知阿闍世王心之所念。即以",
    "T19n0997_010:0574b20": "神力令阿闍世見其惡相。忽有地獄苦器充",
    "T19n0997_010:0574b21": "滿。有諸獄卒執持苦具。無量眾生顛墜地獄",
    "T19n0997_010:0574b22": "如駛雨點。爾時獄卒瞋目振威。指阿闍世而",
    "T19n0997_010:0574b23": "作是言。此是惡逆殺父之人。速當擒來付於",
    "T19n0997_010:0574b24": "阿鼻大地獄中而苦治之。時阿闍世聞是語",
    "T19n0997_010:0574b25": "已。極大惶怖身毛皆竪遍體汗流。遽從座起",
    "T19n0997_010:0574b26": "走欲逃竄。悶絕擗地都不覺知。譬如猛風",
    "T19n0997_010:0574b27": "伐無根樹久而不蘇。乃以種種方宜救之漸",
    "T19n0997_010:0574b28": "得蘇息。連聲唱言世尊世尊願賜壽命願賜",
    "T19n0997_010:0574b29": "壽命。願賜壽命如我今日無依無怙從今決",
    "T19n0997_010:0574c01": "定。歸佛法僧於是如來。還攝神力諸相不現。",
    "T19n0997_010:0574c02": "問阿闍世言。大王向見入地獄者諸苦事耶。",
    "T19n0997_010:0574c03": "時阿闍世含悲答言我今已見。世尊所說舉",
    "T19n0997_010:0574c04": "其少分。我向所見苦事甚多。如來世尊是真",
    "T19n0997_010:0574c05": "語者是實語者。世尊我於此身造諸惡業。今",
    "T19n0997_010:0574c06": "對世尊諸大菩薩眾僧大會發露懺悔。止息",
    "T19n0997_010:0574c07": "諸惡斷相續心。我從今日乃至菩提。誓持五",
    "T19n0997_010:0574c08": "戒為優婆塞。如佛所說一字陀羅尼一切功",
    "T19n0997_010:0574c09": "能。以菩提心而為先導。從今向去一日三時",
    "T19n0997_010:0574c10": "精勤修習。以此善根悉皆迴向一切眾生。佛",
    "T19n0997_010:0574c11": "讚王言善哉善哉。大王諦聽我今為王說過",
    "T19n0997_010:0574c12": "去佛微妙伽陀。即說偈言。",
    "T19n0997_010:0574c13": "　若造五逆極重罪　　發露懺悔罪輕微",
    "T19n0997_010:0574c14": "　永斷相續滅罪根　　如壯夫拔連根樹",
    "T19n0997_010:0574c15": "佛說偈已復告王言。大王當知譬如團鐵投",
    "T19n0997_010:0574c16": "水沈沒。若為鉢器置水則浮。大王有智慧人",
    "T19n0997_010:0574c17": "如彼鉢器不沈苦海。汝造惡業合入阿鼻大",
    "T19n0997_010:0574c18": "地獄中一劫受苦。由汝有智發露懺悔暫入",
    "T19n0997_010:0574c19": "便出。如壯男女以手拍毬。暫時著地即便騰",
    "T19n0997_010:0574c20": "起。從此命終生兜率天。見慈氏尊便得授記。",
    "T19n0997_010:0574c21": "時阿闍世聞佛說已心得淨信。以種種供具",
    "T19n0997_010:0574c22": "供養佛已還復本座。當於如來說此法時。無",
    "T19n0997_010:0574c23": "數俱胝那由他眾生。皆發阿耨多羅三藐三",
    "T19n0997_010:0574c24": "菩提心。三十三俱胝那由他菩薩。得隨順忍。",
    "T19n0997_010:0574c25": "守護國界主陀羅尼經如來囑累品第十",
    "T19n0997_010:0574c26": "一",
    "T19n0997_010:0574c27": "爾時文殊師利菩薩摩訶薩。白佛言希有世",
    "T19n0997_010:0574c28": "尊希有善逝。世尊說此陀羅尼門。即是諸佛",
    "T19n0997_010:0574c29": "決定最勝妙陀羅尼。以無邊量名句字門。宣",
    "T19n0997_010:0575a01": "說趣入無邊義理。其義深遠。隨順覺悟因緣",
    "T19n0997_010:0575a02": "性故。難入。懈怠嬾惰無由入故。難解。斷",
    "T19n0997_010:0575a03": "常見者不能了故。難見。依止六處不能見故。",
    "T19n0997_010:0575a04": "難悟。樂下乘者不能覺故。超權。是諸菩薩甚",
    "T19n0997_010:0575a05": "深境故。無相。是一切法真實印故。無開。法",
    "T19n0997_010:0575a06": "界平等無能所故。無異。體同虛空離二相故。",
    "T19n0997_010:0575a07": "無阿賴耶。超過一切所依處故。知眾生行。善",
    "T19n0997_010:0575a08": "解一切因緣法故。得深般若。光明照見諸法",
    "T19n0997_010:0575a09": "性故出生諸度。成就一切巧方便故。善分別",
    "T19n0997_010:0575a10": "法。具足四種無礙智故。身心普遍。能得廣大",
    "T19n0997_010:0575a11": "諸神通故。平等覺法。安住一乘教法中故。",
    "T19n0997_010:0575a12": "無無異行。入如虛空平等性故。亦無平等。",
    "T19n0997_010:0575a13": "於一切處無有對故。是無等等。一切無等唯",
    "T19n0997_010:0575a14": "與諸佛如來等故。遠離二相。出生諸法寂滅",
    "T19n0997_010:0575a15": "體故。諦觀文字。為欲安立一切法故。非言能",
    "T19n0997_010:0575a16": "說。即是真實勝義諦故。不礙宣說。普能隨順",
    "T19n0997_010:0575a17": "世俗諦故。能出生三寶能廣大三乘。能開三",
    "T19n0997_010:0575a18": "脫門能超出三界。能善覺三智能生如來金",
    "T19n0997_010:0575a19": "剛三昧。是一切法之所住處。是一切佛智慧",
    "T19n0997_010:0575a20": "之門。普能養育一切眾生。世尊諸善男子善",
    "T19n0997_010:0575a21": "女人等。應當於此世尊無量三密一字陀羅",
    "T19n0997_010:0575a22": "尼門。發阿耨多羅三藐三菩提心。若聞此法",
    "T19n0997_010:0575a23": "所有義理。應當信受應當書寫。應當讀誦應",
    "T19n0997_010:0575a24": "當修習。應當為人開示宣說。世尊若能如是",
    "T19n0997_010:0575a25": "乃至一偈一句一字。如是之人得福無量。是",
    "T19n0997_010:0575a26": "則名為知佛恩者。是念佛恩是報佛恩。爾時",
    "T19n0997_010:0575a27": "世尊讚文殊師利言。善哉善哉善男子。如汝",
    "T19n0997_010:0575a28": "所說如是之人。所得福德不可稱量。善男子",
    "T19n0997_010:0575a29": "佛眼所見一切佛剎。假使有人以一切寶充",
    "T19n0997_010:0575b01": "滿其中。持用奉施一切如來。所得功德無量",
    "T19n0997_010:0575b02": "無邊。若復有人能聽此經一字一句。或生信",
    "T19n0997_010:0575b03": "樂或能受持。或復書寫或當讀誦。或正修習",
    "T19n0997_010:0575b04": "或廣為人演暢宣說。行住坐臥常勤精進。為",
    "T19n0997_010:0575b05": "令妙法久住世間。為令三寶不斷絕故。此人",
    "T19n0997_010:0575b06": "福德勝前布施諸佛福德。爾時世尊欲重宣",
    "T19n0997_010:0575b07": "此義。而說偈言。",
    "T19n0997_010:0575b08": "　佛眼所見諸佛剎　　滿中珍寶施如來",
    "T19n0997_010:0575b09": "　我說此福尚輕微　　以不聞此深經故",
    "T19n0997_010:0575b10": "　若得聞此妙經典　　甚深勝義悉皆圓",
    "T19n0997_010:0575b11": "　是故讀誦受持經　　斯福最勝過於彼",
    "T19n0997_010:0575b12": "　諸佛唯於法中住　　不因布施得菩提",
    "T19n0997_010:0575b13": "　若有受持佛法門　　即是能知佛恩者",
    "T19n0997_010:0575b14": "　是故供養佛福勘　　不及供養此深經",
    "T19n0997_010:0575b15": "　最勝福聚悉皆圓　　從此能生於善逝",
    "T19n0997_010:0575b16": "　若世無此勝經寶　　佛種法施悉皆無",
    "T19n0997_010:0575b17": "　亦無聽法及修行　　眾生苦海常淪溺",
    "T19n0997_010:0575b18": "　無恩眾生謗此典　　彼破苦海法舟航",
    "T19n0997_010:0575b19": "　斷滅三寶罪根深　　墮阿鼻獄無由出",
    "T19n0997_010:0575b20": "　照明六度如燈炬　　吉祥寶聚等須彌",
    "T19n0997_010:0575b21": "　首楞嚴定等無邊　　及一切法皆從出",
    "T19n0997_010:0575b22": "　若有愚癡翳心眼　　此為慧日破迷心",
    "T19n0997_010:0575b23": "　憂惱赫日所燋燃　　此為滿月清涼照",
    "T19n0997_010:0575b24": "　登最上乘不放逸　　此菩薩住勤修行",
    "T19n0997_010:0575b25": "　能得最靜大菩提　　非下劣乘之所得",
    "T19n0997_010:0575b26": "　所有人天勝妙樂　　聲聞緣覺得菩提",
    "T19n0997_010:0575b27": "　此經一切悉能生　　如摩尼寶隨心願",
    "T19n0997_010:0575b28": "爾時世尊說此偈已。出大音聲普告一切菩",
    "T19n0997_010:0575b29": "薩摩訶薩等諸大眾言。諸佛子我於無量無",
    "T19n0997_010:0575c01": "數劫中。精勤不懈一心專求修習於此諸佛",
    "T19n0997_010:0575c02": "世尊成就菩提不可思議祕密一字陀羅尼",
    "T19n0997_010:0575c03": "經。此大眾中誰能發起大勇猛心為大丈夫。",
    "T19n0997_010:0575c04": "能於如來般涅槃後。受持讀誦廣宣流布。令",
    "T19n0997_010:0575c05": "此妙法久住於世。爾時眾中七十俱胝菩薩",
    "T19n0997_010:0575c06": "摩訶薩。皆從座起恭敬合掌。異口同音而白",
    "T19n0997_010:0575c07": "佛言。世尊我等能於如來滅後。受持於此佛",
    "T19n0997_010:0575c08": "無數劫勤求修習成就菩提祕密一字陀羅尼",
    "T19n0997_010:0575c09": "經廣宣流布。令五濁世一切眾生。聞此法門",
    "T19n0997_010:0575c10": "心得淨信。恭敬尊重種諸善根。唯願如來神",
    "T19n0997_010:0575c11": "力加被。爾時世尊一切種智。告諸菩薩摩訶",
    "T19n0997_010:0575c12": "薩言。善哉善哉汝等乃能發斯大願。我今當",
    "T19n0997_010:0575c13": "以威神之力護持此經。而說偈言。",
    "T19n0997_010:0575c14": "　如來真實語　　常住真實法",
    "T19n0997_010:0575c15": "　諸佛神力故　　擁護於此經",
    "T19n0997_010:0575c16": "　被大悲甲冑　　常住大悲中",
    "T19n0997_010:0575c17": "　憐愍眾生故　　擁護於此經",
    "T19n0997_010:0575c18": "　得福聚圓滿　　從此生智聚",
    "T19n0997_010:0575c19": "　為滿福智故　　擁護於此經",
    "T19n0997_010:0575c20": "　能滅一切魔　　摧破諸外道",
    "T19n0997_010:0575c21": "　斷除邪見故　　擁護於此經",
    "T19n0997_010:0575c22": "　帝釋護世王　　修羅尋香等",
    "T19n0997_010:0575c23": "　為我如被故　　當護持是經",
    "T19n0997_010:0575c24": "　地及虛空中　　十方諸天眾",
    "T19n0997_010:0575c25": "　諸佛加被故　　當受持是經",
    "T19n0997_010:0575c26": "　欲得梵住圓　　次第莊嚴體",
    "T19n0997_010:0575c27": "　及守護眾會　　當擁護此經",
    "T19n0997_010:0575c28": "　色可變為空　　空可變為色",
    "T19n0997_010:0575c29": "　無能變於佛　　擁護令動搖",
    "T19n0997_010:0576a01": "爾時護世四天王。俱從座起合掌同聲而白",
    "T19n0997_010:0576a02": "佛言。世尊我對如來發深重願。於未來世擁",
    "T19n0997_010:0576a03": "護是經。及諸國王大臣長者一切人民受持",
    "T19n0997_010:0576a04": "經者。而說偈言。",
    "T19n0997_010:0576a05": "　隨說此經處　　及聽法眾會",
    "T19n0997_010:0576a06": "　我與諸眷屬　　皆當守護之",
    "T19n0997_010:0576a07": "　若有勤受持　　及發菩提意",
    "T19n0997_010:0576a08": "　當於四方面　　擁護常不離",
    "T19n0997_010:0576a09": "爾時釋提桓因為欲擁護如是經典及持經者",
    "T19n0997_010:0576a10": "合掌向佛而說偈言。",
    "T19n0997_010:0576a11": "　我聞佛說此　　最勝微妙經",
    "T19n0997_010:0576a12": "　決定成菩提　　知佛恩難報",
    "T19n0997_010:0576a13": "　為報佛恩故　　如諸佛護持",
    "T19n0997_010:0576a14": "　當守護是經　　及護持經者",
    "T19n0997_010:0576a15": "爾時大梵天王。為護此經及持經者。合掌白",
    "T19n0997_010:0576a16": "佛。而說偈言。",
    "T19n0997_010:0576a17": "　四禪四無量　　諸乘及解脫",
    "T19n0997_010:0576a18": "　皆從此經出　　由具義甚深",
    "T19n0997_010:0576a19": "　隨有說此經　　我捨梵天樂",
    "T19n0997_010:0576a20": "　往彼而聽受　　供養并護持",
    "T19n0997_010:0576a21": "爾時兜率陀天子。為護此經及持經者。合掌",
    "T19n0997_010:0576a22": "向佛而說偈言。",
    "T19n0997_010:0576a23": "　欲往兜率天　　次生得解脫",
    "T19n0997_010:0576a24": "　當受持於此　　諸佛所護經",
    "T19n0997_010:0576a25": "　隨有說此經　　我當捨天樂",
    "T19n0997_010:0576a26": "　住閻浮擁護　　為報諸佛恩",
    "T19n0997_010:0576a27": "爾時魔王子商主天子。為護此經及持經者。",
    "T19n0997_010:0576a28": "合掌向佛而說偈言。",
    "T19n0997_010:0576a29": "　欲竭魔業海　　不隨魔所行",
    "T19n0997_010:0576b01": "　當受持此經　　具足甚深義",
    "T19n0997_010:0576b02": "　我念佛恩故　　發勤精進心",
    "T19n0997_010:0576b03": "　守護於是經　　令廣宣流布",
    "T19n0997_010:0576b04": "爾時魔王波旬。為護此經及持經者。合掌向",
    "T19n0997_010:0576b05": "佛而說偈言。",
    "T19n0997_010:0576b06": "　若持此經者　　煩惱滅不生",
    "T19n0997_010:0576b07": "　我不於其人　　作障礙留難",
    "T19n0997_010:0576b08": "　有此勝經處　　我當親護持",
    "T19n0997_010:0576b09": "　令魔不入心　　為念佛恩故",
    "T19n0997_010:0576b10": "爾時蘇夜摩天王。為擁護經及持經者。合掌",
    "T19n0997_010:0576b11": "向佛而說偈言。",
    "T19n0997_010:0576b12": "　佛所有菩提　　於此經中說",
    "T19n0997_010:0576b13": "　若受持經者　　已供諸如來",
    "T19n0997_010:0576b14": "　我持佛此經　　為俱胝天說",
    "T19n0997_010:0576b15": "　令殷重聽受　　發大菩提心",
    "T19n0997_010:0576b16": "爾時慈氏菩薩。為欲擁護於此深經及持經",
    "T19n0997_010:0576b17": "者。合掌向佛而說偈言。",
    "T19n0997_010:0576b18": "　若捨諸眷屬　　勤修菩提道",
    "T19n0997_010:0576b19": "　為守護此經　　不自惜身命",
    "T19n0997_010:0576b20": "　我承佛神力　　親從兜率來",
    "T19n0997_010:0576b21": "　令如是深經　　常廣宣流布",
    "T19n0997_010:0576b22": "爾時具壽大迦葉波。為護此經及持經者。合",
    "T19n0997_010:0576b23": "掌向佛而說偈言。",
    "T19n0997_010:0576b24": "　我昔從世尊　　曾聞百千經",
    "T19n0997_010:0576b25": "　未曾得聞此　　如是深妙法",
    "T19n0997_010:0576b26": "　我今親對佛　　受持於此經",
    "T19n0997_010:0576b27": "　為諸菩薩故　　令廣宣流布",
    "T19n0997_010:0576b28": "爾時世尊稱讚釋提桓因四大天王大梵天王",
    "T19n0997_010:0576b29": "兜率天子商主天子及魔波旬菩薩聲聞諸護",
    "T19n0997_010:0576c01": "經者。作如是言善哉善哉。汝等真是勇猛丈",
    "T19n0997_010:0576c02": "夫。為令妙法得久住故。能作如是大獅子吼。",
    "T19n0997_010:0576c03": "諸善男子當聽我說。若諸眾生修行大乘未",
    "T19n0997_010:0576c04": "得法忍。以佛神力受持此經精勤修習。次後",
    "T19n0997_010:0576c05": "佛所即得授記。如是或二或三。不過七佛必",
    "T19n0997_010:0576c06": "定當得阿耨多羅三藐三菩提記。若聲聞乘種",
    "T19n0997_010:0576c07": "姓眾生得聞此經。於慈氏佛龍華第一聲聞",
    "T19n0997_010:0576c08": "會中。當為最上第一聲聞。若緣覺乘種性眾",
    "T19n0997_010:0576c09": "生。得聞此經受持修習。我涅槃後更不聞法。",
    "T19n0997_010:0576c10": "必當得成獨覺菩提。佛說此守護國界主陀",
    "T19n0997_010:0576c11": "羅尼經時。無量無數種種眾生。發阿耨多羅",
    "T19n0997_010:0576c12": "三藐三菩提心。無數菩薩住不退地。無數世",
    "T19n0997_010:0576c13": "界六種震動。日月光明所不能照。幽闇之處",
    "T19n0997_010:0576c14": "而皆大明。雨眾天花繽紛亂墜。十方國土諸",
    "T19n0997_010:0576c15": "來菩薩在此會者。為供養佛及此經故。於菩",
    "T19n0997_010:0576c16": "提樹道場四面各四由旬。以種種寶眾妙雜",
    "T19n0997_010:0576c17": "花莊嚴其地。異口同音而白佛言。世尊我等",
    "T19n0997_010:0576c18": "今日得大利益不空而還。得聞於此決定最",
    "T19n0997_010:0576c19": "勝微妙經典。唯願世尊釋迦牟尼長延壽命。",
    "T19n0997_010:0576c20": "願令此經久住不滅。於閻浮提一切國土作",
    "T19n0997_010:0576c21": "大利益。世尊若比丘比丘尼優婆塞優婆夷。",
    "T19n0997_010:0576c22": "國王大臣一切人民受持此經。除諸病苦壽",
    "T19n0997_010:0576c23": "命長遠。普能利樂一切眾生。",
    "T19n0997_010:0576c24": "爾時文殊師利菩薩白佛言。希有世尊希有世",
    "T19n0997_010:0576c25": "尊。如是決定最勝經典。言詞微妙文字句義",
    "T19n0997_010:0576c26": "莊嚴圓滿。能令一切菩薩大眾生歡喜心。摧",
    "T19n0997_010:0576c27": "伏一切諸魔外道。善能任持一切法門。能令",
    "T19n0997_010:0576c28": "一切眾生歡喜。是能出生一切乘道。隨順趣",
    "T19n0997_010:0576c29": "入一切如來功德大海。若有能於如是經典。",
    "T19n0997_010:0577a01": "精勤宣示一切不空。復白佛言世尊當何名",
    "T19n0997_010:0577a02": "此經。我等云何奉持。佛告文殊師利菩薩摩",
    "T19n0997_010:0577a03": "訶薩言。此經具有一千名字。所謂名為毘盧",
    "T19n0997_010:0577a04": "遮那廣大三密甚深一字經。亦名三界最尊",
    "T19n0997_010:0577a05": "勝經。亦名如來說大悲門。亦名聞如來法不",
    "T19n0997_010:0577a06": "空得記。亦名如來微妙法藏。亦名如來妙究",
    "T19n0997_010:0577a07": "竟果。亦名如來微妙法眼。亦名普照諸法寶",
    "T19n0997_010:0577a08": "炬。亦名能斷一切邪見。亦名顯示諸法平等。",
    "T19n0997_010:0577a09": "有如是等一千名字。時文殊師利復白佛言。",
    "T19n0997_010:0577a10": "世尊如是名中雖皆甚深。唯願如來為我決",
    "T19n0997_010:0577a11": "定。說一名字令我奉持。佛言善男子。此經決",
    "T19n0997_010:0577a12": "定應名守護國界主陀羅尼。以是名字汝當",
    "T19n0997_010:0577a13": "奉持。所以者何以一千名依此生故。爾時世",
    "T19n0997_010:0577a14": "尊說此經已。一切世間天人阿修羅乾闥婆",
    "T19n0997_010:0577a15": "等。無量大眾聞佛所說。皆大歡喜信受奉行。",
    "T19n0997_010:0577a16": "守護國界主陀羅尼經卷十"
}