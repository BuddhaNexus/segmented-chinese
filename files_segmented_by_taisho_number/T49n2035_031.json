{
    "T49n2035_031:0302c25": "佛祖統紀卷第三十一",
    "T49n2035_031:0302c27": "宋景定四明東湖沙門志磐撰",
    "T49n2035_031:0302c28": "15 世界名體志世界名體志第十五之一",
    "T49n2035_031:0302c29": "上窮寶焰下徹風輪。此華嚴所明一世界",
    "T49n2035_031:0303a01": "種。竪高則且約二十重。周圍則略得十一",
    "T49n2035_031:0303a02": "數。復由此數隨方各十。則總之為百十一。",
    "T49n2035_031:0303a03": "如天帝珠網分布而住。斯但舉其一分云",
    "T49n2035_031:0303a04": "耳。若推而廣之。則十不可說微塵世界。遞相",
    "T49n2035_031:0303a05": "連接周遍建立。各各佛出現。各各滿眾生。是",
    "T49n2035_031:0303a06": "為華藏莊嚴世界海也。若夫娑婆大千須彌",
    "T49n2035_031:0303a07": "四天下南洲五竺。東華震旦。若名若體。有說",
    "T49n2035_031:0303a08": "有圖。雖自廣以至狹。實舉別而會總。既",
    "T49n2035_031:0303a09": "明三世須辨方界。此學者所宜知也。撰",
    "T49n2035_031:0303a10": "世界名體志。",
    "T49n2035_031:0303a11": "華藏世界海圖　大千萬億須彌圖　四洲",
    "T49n2035_031:0303a12": "九山八海圖　三千大千世界圖　須彌忉",
    "T49n2035_031:0303b01": "利天宮圖　諸天通論",
    "T49n2035_031:0303b02": "身量　壽量　衣量　身光　業因　報",
    "T49n2035_031:0303b03": "果　廣狹　凡聖　論無色身處　論天",
    "T49n2035_031:0303b04": "主　論四禪四地",
    "T49n2035_031:0303b05": "東華震旦地理圖　漢隋西域諸國圖　西",
    "T49n2035_031:0303b06": "土五印諸國圖　八熱地獄圖　十六遊僧",
    "T49n2035_031:0303b07": "地獄圖　八寒地獄圖",
    "T49n2035_031:0303b08": "華藏世界品云經七此華藏莊嚴世界有須彌",
    "T49n2035_031:0303b09": "山微塵數風輪所持。最在上者名殊勝威光",
    "T49n2035_031:0303b10": "藏。能持普光摩尼香水海。此海有大蓮華。",
    "T49n2035_031:0303b11": "名種種光明蘂香幢。華藏莊嚴世界住在其",
    "T49n2035_031:0303b12": "中。金剛輪山周匝圍遶○此中復有不可說",
    "T49n2035_031:0303d01": "微塵數香水海。一切世界所有莊嚴。悉於中",
    "T49n2035_031:0303d02": "現。芬陀利華十寶階陛欄盾。十寶尸羅幢。寶",
    "T49n2035_031:0303d03": "衣鈴網幢寶華樓閣寶蓮華城。眾寶樹林悉",
    "T49n2035_031:0303d04": "共圍遶○一一香水海各有微塵數香水河。",
    "T49n2035_031:0303d05": "右旋圍遶。常現寶色光雲。十方化佛及諸菩",
    "T49n2035_031:0303d06": "薩。於中涌出。其中央香水海名無邊妙華",
    "T49n2035_031:0303d07": "光。出大蓮華名一切香摩尼王莊嚴。有世",
    "T49n2035_031:0303d08": "界種而住其上。名普照十方熾然寶光明。",
    "T49n2035_031:0303d09": "有不可說佛剎於中布列○最下第一重名",
    "T49n2035_031:0303d10": "最勝光遍照。狀如摩尼寶。一佛剎塵世界圍",
    "T49n2035_031:0303d11": "遶。佛號淨眼離垢燈。第二重名種種香蓮華",
    "T49n2035_031:0303d12": "妙莊嚴世界。狀如師子座。二佛剎塵世界圍",
    "T49n2035_031:0303d13": "遶。佛號師子光勝照。第三重名寶莊嚴普照",
    "T49n2035_031:0303d14": "光世界。其形八隅。三佛剎塵世界圍遶。佛號",
    "T49n2035_031:0303d15": "淨光智勝幢。第四重名種種光明華莊嚴世",
    "T49n2035_031:0303d16": "界。狀如摩尼蓮華。四佛剎塵世界圍遶。佛",
    "T49n2035_031:0303d17": "號金剛光明無量精進力善出現。第五重名",
    "T49n2035_031:0303d18": "普放妙華光世界。其形普方而多隅角。五佛",
    "T49n2035_031:0303d19": "剎塵世界圍遶。佛號香光喜力海。第六重名",
    "T49n2035_031:0303d20": "淨妙光明世界。其形四方。六佛剎塵世界圍",
    "T49n2035_031:0303d21": "遶。佛號普光自在幢。第七重名眾華焰莊嚴",
    "T49n2035_031:0303d22": "世界。狀如樓閣。七佛剎塵世界圍遶。佛號",
    "T49n2035_031:0303d23": "歡喜海功德名稱自在光。第八重名出生威",
    "T49n2035_031:0303d24": "力地世界。狀如因陀羅網。八佛剎塵世界圍",
    "T49n2035_031:0303d25": "遶。佛號廣大名稱智海幢。第九重名出妙音",
    "T49n2035_031:0303d26": "聲世界。狀如梵天身。九佛剎塵世界圍遶。佛",
    "T49n2035_031:0303d27": "號清淨光明相無能摧伏。第十重名金剛幢",
    "T49n2035_031:0303d28": "世界。其狀周圓。十佛剎塵世界圍遶。佛號一",
    "T49n2035_031:0303d29": "切法海最勝王。第十一重名恒出現帝青寶",
    "T49n2035_031:0304a01": "光明世界。狀如半月。十一佛剎塵世界圍遶。",
    "T49n2035_031:0304a02": "佛號無量功德法。第十二重名光明照耀世",
    "T49n2035_031:0304a03": "界。狀如華旋。十二佛剎塵世界圍遶。佛號",
    "T49n2035_031:0304a04": "超釋梵。第十三重名娑婆世界。狀如虛空。",
    "T49n2035_031:0304a05": "以普圓滿天宮而覆其上。十三佛剎塵世界",
    "T49n2035_031:0304a06": "圍遶。佛號毘盧遮那比即十蓮華藏微塵數相千葉盧舍那。一華百億國中當",
    "T49n2035_031:0304a07": "第十三世界也第十四重名寂靜離塵光世界。狀如執",
    "T49n2035_031:0304a08": "金剛形。十四佛剎塵世界圍遶。佛號遍法界",
    "T49n2035_031:0304a09": "勝音。第十五重名眾妙光明燈世界。狀如卍",
    "T49n2035_031:0304a10": "字。十五佛剎塵世界圍遶。佛號清淨日功德",
    "T49n2035_031:0304a11": "眼。第十六重名清淨光遍照世界。狀如龜",
    "T49n2035_031:0304a12": "甲。十六佛剎塵世界圍遶。佛號不可摧伏力",
    "T49n2035_031:0304a13": "普照幢。第十七重名寶莊嚴藏世界。其形八",
    "T49n2035_031:0304a14": "隅。十七佛剎塵世界圍遶。佛號無礙智光明",
    "T49n2035_031:0304a15": "遍照十方。第十八重名離塵世界。狀如珠",
    "T49n2035_031:0304a16": "瓔。十八佛剎塵世界圍遶。佛號無量方便最",
    "T49n2035_031:0304a17": "勝幢。第十九重名清淨光普照世界。十九佛",
    "T49n2035_031:0304a18": "剎塵世界圍遶。佛號普照法界虛空光。第二",
    "T49n2035_031:0304a19": "十重名妙寶焰世界。狀如寶莊嚴具。二十佛",
    "T49n2035_031:0304a20": "剎塵世界圍遶佛號福德相光明。此二十重",
    "T49n2035_031:0304a21": "上闊下狹。如倒安浮圖○若廣說世界種",
    "T49n2035_031:0304a22": "所依形狀。數有剎塵。或名回轉形清涼疏躡褻往來之形",
    "T49n2035_031:0304a23": "乃至江河形。旋流形。輪網形。壇墠形。樹木",
    "T49n2035_031:0304a24": "形。樓觀形。尸羅形。幢形。普方形。胎藏形。蓮",
    "T49n2035_031:0304a25": "華形。佉勒迦形此云竹篅眾生形。佛相形。圓光形。",
    "T49n2035_031:0304a26": "網形。門闥形。須彌山形。諸莊嚴具如上世",
    "T49n2035_031:0304a27": "界。皆在無邊妙華光香水海中。遞相連接成",
    "T49n2035_031:0304a28": "世界網。周遍建立○都有十个二十重世界",
    "T49n2035_031:0304a29": "種。繞此中心世界種。總十一个二十重世界",
    "T49n2035_031:0304b01": "種經第九卷○此十一个世界種。周圍至輪圍山。",
    "T49n2035_031:0304b02": "復有一百个世界種。隨方各十。於中布列。",
    "T49n2035_031:0304b03": "近山周匝十个世界種。各各上下四重。餘九",
    "T49n2035_031:0304b04": "十个世界種不言重數。共有一百十一个世",
    "T49n2035_031:0304b05": "界種。如天帝網分布而住經第十卷○如是十不",
    "T49n2035_031:0304b06": "可說佛剎微塵數香水海中。有十不可說佛",
    "T49n2035_031:0304b07": "剎微塵數世界種。皆依現一切菩薩形摩尼",
    "T49n2035_031:0304b08": "王幢莊嚴蓮華住。各各莊嚴際無有間斷。",
    "T49n2035_031:0304b09": "各各放寶色光明。各各光明雲而覆其上。",
    "T49n2035_031:0304b10": "各各莊嚴具。各各劫差別。各各佛出現。各各",
    "T49n2035_031:0304b11": "演法海。各各眾生遍充滿。各各十方普趣入。",
    "T49n2035_031:0304b12": "各各佛神力所加持。此一一世界種中一切",
    "T49n2035_031:0304b13": "世界。依種種莊嚴住。遞相接連成世界網。",
    "T49n2035_031:0304b14": "於華藏莊嚴世界海。種種差別周遍建立。",
    "T49n2035_031:0304b16": "大千世界萬億須彌之圖",
    "T49n2035_031:0304c01": "吳鎧庵曰。此圖即華嚴蓮華藏世界海。乃",
    "T49n2035_031:0304c02": "實報無障礙土也。昔海禪師雖出其相。而",
    "T49n2035_031:0304c03": "說義未周。止禪師說義頗悉。而未顯其",
    "T49n2035_031:0304c04": "相。今雙收二家。且考之經目。曰法華常",
    "T49n2035_031:0304c05": "在靈山。蓋依智者所指故也。",
    "T49n2035_031:0304c06": "長阿含經。一日月行四天下為一世界。如是",
    "T49n2035_031:0304c07": "千日月。千須彌。千閻羅王。千忉利。千梵天。",
    "T49n2035_031:0304c08": "千鐵圍。名為小千。即數小千至滿一千。名為",
    "T49n2035_031:0304c09": "中千即是百萬亦稱十億即數中千復滿一千。名為大千",
    "T49n2035_031:0304c10": "即是千萬萬亦稱萬億其中須彌山王。四洲日月。乃至梵",
    "T49n2035_031:0304c11": "天。各有萬億光明云百億須彌者億有四等。一十萬為億大千則當萬億。二百萬為億",
    "T49n2035_031:0304c12": "大千則當千億。三千萬為億大千則有百億。四萬萬為億大千則有十億。今言百億是第三之數。然此方以十",
    "T49n2035_031:0304c13": "萬為億為正數成則同成。壞則同壞。皆是一佛化境。",
    "T49n2035_031:0304c14": "號為娑婆世界梵語娑婆此云堪忍。",
    "T49n2035_031:0304c15": "長阿含云。三千大千世界。復有大金剛山",
    "T49n2035_031:0304c16": "繞大海水。金剛山外復有第二大金剛山。二",
    "T49n2035_031:0304c17": "山中間𥥆𥥆冥冥。有八大地獄。日月神天所",
    "T49n2035_031:0304c18": "不能照○瑞應經云。迦維羅衛國者。三千",
    "T49n2035_031:0304c19": "日月孤山疏大千也萬二千天地之中疏大千有萬億天地二千即中千小千也",
    "T49n2035_031:0304c20": "○顯揚論。一日月之照臨名一世界。如是千",
    "T49n2035_031:0304c21": "日月。千六欲。千初禪。名小千界。復以千小",
    "T49n2035_031:0304c22": "千名中千。其中有一三禪一千二禪。百萬",
    "T49n2035_031:0304c23": "初禪。復以千中千為大千。其中有一四禪。",
    "T49n2035_031:0304c24": "一千三禪。百萬二禪。億萬初禪準此當稱億萬須彌○阿",
    "T49n2035_031:0304c25": "毘曇論云。從此須彌頂邊至彼須彌頂邊。",
    "T49n2035_031:0304c26": "十二億三千四百五十由旬。從此須彌中心",
    "T49n2035_031:0304c27": "至彼須彌中心。十二億八萬三千四百五十",
    "T49n2035_031:0304c28": "由旬從此山根至彼山根。十二億三千十五",
    "T49n2035_031:0304c29": "由旬。此佛所說。",
    "T49n2035_031:0305a02": "四洲九山八海圖",
    "T49n2035_031:0305a15": "俱舍論云。第一須彌山高廣各八萬由旬長阿含。",
    "T49n2035_031:0305a16": "起世經。高八萬四千由旬。餘七山及鐵圍。次第減半第一香水海。橫廣八萬",
    "T49n2035_031:0305a17": "由旬起世廣八萬四千第二持雙山。高廣各四萬由旬諸山",
    "T49n2035_031:0305a18": "次第減半第二香水海。橫廣四萬由旬七海橫廣各隨七山高量。次第",
    "T49n2035_031:0305a19": "減半第三持軸山。高廣各二萬由旬。第四擔木",
    "T49n2035_031:0305a20": "山。高廣各一萬由旬。第五善見山。高廣各五",
    "T49n2035_031:0305a21": "千由旬。第六馬耳山。高廣各二千五百由旬。",
    "T49n2035_031:0305a22": "第七障礎山。高廣各一千二百五十由旬。第",
    "T49n2035_031:0305a23": "七香水海。一千二百五十由旬。第八持地山。",
    "T49n2035_031:0305a24": "高廣各六百二十五由旬。第八大鹹水海。橫",
    "T49n2035_031:0305a25": "闊三十二萬二千由旬。中有四州阿毘曇論。水際周圍三十",
    "T49n2035_031:0305a26": "六億八千四百七十五由旬第九小鐵圍山。高廣各三百十二",
    "T49n2035_031:0305a27": "由旬阿毘曇周圍三十六億一萬三百五十由旬諸山入水皆八萬由",
    "T49n2035_031:0305a28": "旬。住金輪上。諸海皆深八萬由旬今詳。自須彌山心南向",
    "T49n2035_031:0305a29": "至本山際。八萬由旬。度七香水海十六萬由旬。度七金山八萬由旬。至七山南際臨海。凡二十八萬由旬。南北通徑",
    "T49n2035_031:0305b01": "凡五十六億萬由旬○長阿含云。須彌山南有天下名閻",
    "T49n2035_031:0305b02": "浮提此云勝金洲。新婆沙論名贍部其土南狹北廣。縱廣七千",
    "T49n2035_031:0305b03": "由旬。人面像此地形。有大樹名閻浮。圍七",
    "T49n2035_031:0305b04": "由旬。高百由旬。枝葉四布五十由旬。人壽",
    "T49n2035_031:0305b05": "百歲。中夭者多○阿毘曇云。南洲衣服莊飾",
    "T49n2035_031:0305b06": "種種不同。一生欲事無數。亦有修行至死",
    "T49n2035_031:0305b07": "無欲○起世云。大海北有閻浮樹。此樹下有",
    "T49n2035_031:0305b08": "閻浮那檀金聚高二十由旬以此勝金出樹下故。因以名樹名洲",
    "T49n2035_031:0305b09": "○順正理論。有二十中洲。一遮末羅新婆沙云羅剎",
    "T49n2035_031:0305b10": "住處二筏羅遮羅。皆有人住○長阿含云。須彌",
    "T49n2035_031:0305b11": "山東有天下名弗于逮此云勝身立世云弗提婆其土東狹",
    "T49n2035_031:0305b12": "西廣。形如半月。縱廣九千由旬。人面像之。",
    "T49n2035_031:0305b13": "有大樹王名伽藍浮。圍七由旬。高百由旬。",
    "T49n2035_031:0305b14": "枝葉四布五十由旬。人壽二百歲樓炭經云三百歲飯",
    "T49n2035_031:0305b15": "食魚肉。以穀帛珠璣共相市易。有嫁娶禮",
    "T49n2035_031:0305b16": "○立世阿毘曇論云。東弗提婆人多欲者。一",
    "T49n2035_031:0305b17": "生數至六七。亦有修行至死無欲。食自死",
    "T49n2035_031:0305b18": "魚肉自不殺生。頭髮剪前披後。著下衣竟",
    "T49n2035_031:0305b19": "上衣繞○順正理論云。有二中洲。一提訶。二",
    "T49n2035_031:0305b20": "毘提訶。皆有人住○長阿含云。須彌山西",
    "T49n2035_031:0305b21": "有天下名俱耶尼此云牛貨。新婆沙云瞿陀尼其土形如",
    "T49n2035_031:0305b22": "滿月。人面像之。縱廣八千由旬。有樹王名",
    "T49n2035_031:0305b23": "斤提。圍七由旬。高百由旬。枝葉布散五千由",
    "T49n2035_031:0305b24": "旬。人壽三百歲。以牛馬珠玉共相市易○阿",
    "T49n2035_031:0305b25": "毘曇云。彼土食肉殺生。人死燒屍。或置水",
    "T49n2035_031:0305b26": "埋土。嫁娶同南洲人。多欲者至十或十二。",
    "T49n2035_031:0305b27": "亦有至死無欲者。莊飾皆被髮上下著衣",
    "T49n2035_031:0305b28": "○順正理云。有二中洲。一舍搋古獲反二怛里",
    "T49n2035_031:0305b29": "拏。皆有人住○起世論云。斤提樹下有一石",
    "T49n2035_031:0305c01": "牛。高一由旬。因名瞿陀尼因以名洲○長阿含云。",
    "T49n2035_031:0305c02": "須彌山北有天下名欝單越此云最勝。新婆沙論名俱盧洲其",
    "T49n2035_031:0305c03": "土正方人面像。縱廣一萬由旬。有大樹王",
    "T49n2035_031:0305c04": "名庵婆羅。圍七由旬。高百由旬。枝葉布散五",
    "T49n2035_031:0305c05": "十由旬。諸山浴池華果豐茂。眾鳥和鳴。四面",
    "T49n2035_031:0305c06": "有阿耨達池出四大河。無有溝阬荊棘蚊",
    "T49n2035_031:0305c07": "虻毒蟲。自然糠米眾味具足。有摩尼珠名",
    "T49n2035_031:0305c08": "曰焰光。置自然釜鍑下自然糠米者自生也。自然釜鍑者自燒然也。鍑",
    "T49n2035_031:0305c09": "方宥反。似釜而大。飯熟光滅。有樹名曲躬。葉葉相次",
    "T49n2035_031:0305c10": "天雨不漏。彼諸男女止宿其下。有諸香樹。",
    "T49n2035_031:0305c11": "果熟之時。自然裂出種種身衣或器或食。河",
    "T49n2035_031:0305c12": "中寶船乘載娛樂。入中浴時脫衣岸上。乘",
    "T49n2035_031:0305c13": "船度水。遇衣便著。不求本衣。次至香樹",
    "T49n2035_031:0305c14": "手取樂器。並以妙聲和絃而行。其人無有",
    "T49n2035_031:0305c15": "眾病。顏貌同等髮紺青色齊眉而止。人起欲",
    "T49n2035_031:0305c16": "時熟視女人。彼女隨詣園林。若是父親母親",
    "T49n2035_031:0305c17": "不應行欲者。樹不曲蔭。各自散去。若非親",
    "T49n2035_031:0305c18": "者樹則曲蔭。隨意娛樂。一日至七日。爾乃",
    "T49n2035_031:0305c19": "捨去。彼人懷妊七八日便產。隨生男女置",
    "T49n2035_031:0305c20": "於四衢。有諸行人出指含𠻳。指出甘乳充",
    "T49n2035_031:0305c21": "遍兒身。過七日已其兒長成。與彼人等。男",
    "T49n2035_031:0305c22": "向男眾女向女眾。彼人命終不相哭泣以人壽定",
    "T49n2035_031:0305c23": "千歲故不吊死莊嚴死屍置四衢道。有鳥名憂尉禪",
    "T49n2035_031:0305c24": "伽。接置他方阿毘曇云。其鳥啄屍。至山外啖食之其地柔軟隨足",
    "T49n2035_031:0305c25": "隱起。大小便時地為開拆。利已還合。其人",
    "T49n2035_031:0305c26": "前世修十善行來生此洲。壽命千歲不增",
    "T49n2035_031:0305c27": "不減。命終之後生天善處○阿毘曇云。北",
    "T49n2035_031:0305c28": "洲人多欲者。一生數至四五。亦有修行至",
    "T49n2035_031:0305c29": "死無欲○順正理論。有二中洲。一矩拉婆。",
    "T49n2035_031:0306a01": "二憍拉婆皆有人住○阿毘曇云。南洲人長",
    "T49n2035_031:0306a02": "三肘半。或四肘。東洲八肘。西洲十六肘。北洲",
    "T49n2035_031:0306a03": "三十二肘起世云。南洲三半。東西洲同量。北洲七肘○一肘即當姬周尺八○長阿",
    "T49n2035_031:0306a04": "含云南州有三事勝。一者勇猛強記能造業",
    "T49n2035_031:0306a05": "行。二者勤修梵行。三者佛出其土○新婆沙",
    "T49n2035_031:0306a06": "論。四大洲八中洲。人形短小。有說遮末羅洲",
    "T49n2035_031:0306a07": "唯羅剎住。復有五百小洲。或有人住。或非",
    "T49n2035_031:0306a08": "人住。或有空者○菩薩藏經。佛言。我觀世",
    "T49n2035_031:0306a09": "間眾生。常為十苦逼迫。一生。二老。三病。四",
    "T49n2035_031:0306a10": "死。五愁。六怨。七苦受。八憂。九痛惱。十生死",
    "T49n2035_031:0306a11": "流轉。眾生為得菩提出離如是逼迫○四",
    "T49n2035_031:0306a12": "教儀。在因之時行五常五戒中品十善。感",
    "T49n2035_031:0306a13": "人道身。",
    "T49n2035_031:0306a14": "述曰。北洲人定千歲。故死不哭吊。佛不出",
    "T49n2035_031:0306a15": "生。故不聞佛法。此所以為八難之一也。",
    "T49n2035_031:0306a16": "昔人謂。列子載黃帝夢遊華胥氏之國者。",
    "T49n2035_031:0306a17": "即北洲也。未知其可。南洲有佛法可學故。",
    "T49n2035_031:0306a18": "大乘根器多生其中。以壽命短促眾苦逼迫",
    "T49n2035_031:0306a19": "故。怖畏發心勤修道行。此其所以為四洲",
    "T49n2035_031:0306a20": "之最勝也。",
    "T49n2035_031:0306a21": "華嚴經云。三千大千世界以無量因緣乃成",
    "T49n2035_031:0306a22": "大地。依於水輪風輪空輪。空無所依。眾生",
    "T49n2035_031:0306a23": "業感世界安住。",
    "T49n2035_031:0306a24": "新菩薩藏經。諸佛成就不思議智故。能行",
    "T49n2035_031:0306a25": "知諸風雨相。知世有火風。名烏盧博迦。",
    "T49n2035_031:0306a26": "眾生諸有覺受。皆由此風之所動搖。此風輪",
    "T49n2035_031:0306a27": "量高三拘盧舍拘盧舍。此云一鼓聲問。準雜寶藏經。五里為一拘盧舍。毘曇論。八拘盧舍",
    "T49n2035_031:0306a28": "為一由旬。即智論中品由旬。當四十里也於此風上虛空之中。復有",
    "T49n2035_031:0306a29": "風起。名贍薄迦。此風輪量高十由旬云云。如",
    "T49n2035_031:0306b01": "是次第輪上六萬八千拘胝風輪之相。悉能",
    "T49n2035_031:0306b02": "了知。最上風輪名周遍上界。為水輪之所",
    "T49n2035_031:0306b03": "依止。其水量高六十八百千由旬。為大地之",
    "T49n2035_031:0306b04": "所依止。其地量高六十八千由旬。是地量表。",
    "T49n2035_031:0306b05": "有一三千大千世界。",
    "T49n2035_031:0306b06": "土水風輪會異土水風輪會異",
    "T49n2035_031:0306b07": "○土輪金輪　○水輪　○風輪",
    "T49n2035_031:0306b08": "○俱舍。共三十二萬由旬○起世。共四十八萬由旬○新菩薩藏。六十八千由旬○樓炭。上二十億萬里金",
    "T49n2035_031:0306b09": "粟金剛各二十億萬里○立世共三十二萬由旬○光明經。土深十八萬由旬。下有金沙。今據起世。四十八",
    "T49n2035_031:0306b10": "萬。此恐脫四字○起世因本經。水上有風吹轉此水。於上成金。如熟乳生膏。是名金輪○增一阿含。地深",
    "T49n2035_031:0306b11": "六十八千由旬○曇無讖光明經。地深十六萬八千由旬。",
    "T49n2035_031:0306b12": "○俱舍。八十萬由旬○起世。六十萬由旬○菩薩藏。六十八百千由旬○樓炭。八十億萬里○立世因本經。以",
    "T49n2035_031:0306b13": "眾王業力水不流散。如食未銷不墮熟藏。",
    "T49n2035_031:0306b14": "○俱舍。百六十萬由旬○起世。三十六萬由旬○菩薩藏。六萬八千俱胝風輪○樓炭。五百二十億萬里○智",
    "T49n2035_031:0306b15": "論。大千世界。皆依風輪為基。",
    "T49n2035_031:0306b16": "述曰。經論所出皆不能一唯俱舍立世略同。佛所說義不應有異。要是部主聽受機見有別。而譯師今古措",
    "T49n2035_031:0306b17": "辭之不同也。",
    "T49n2035_031:0306b18": "須彌山根上升一萬由旬。遶山縱廣一萬由",
    "T49n2035_031:0306b19": "旬。是堅首天住。復上一倍因本二萬遶山八千由",
    "T49n2035_031:0306b20": "旬。是華鬘天住。復上一倍因本三萬遶山四千由",
    "T49n2035_031:0306b21": "旬。是常放逸天住。復上一倍三天皆云一倍者。皆以一萬增倍。至四天",
    "T49n2035_031:0306b22": "王為四萬由旬○因本云。山半四萬二千由旬。四王所住遶山四千由旬。是日月",
    "T49n2035_031:0306b23": "星宿天四天王天住婆沙論○須彌山下別有三",
    "T49n2035_031:0306b24": "級。諸神住處。皆有七重牆院。皆夜叉住起世因本",
    "T49n2035_031:0306b25": "經此三天皆藥叉住。四天王之所部俱舍論○日",
    "T49n2035_031:0306b26": "天宮殿。天金頗梨所成。縱廣五十一由旬。正",
    "T49n2035_031:0306b27": "方如宅遙看似圓智論日月方圓五百里有五種風吹轉",
    "T49n2035_031:0306c01": "而行。閻浮檀金以為妙輦。高十六由旬。方八",
    "T49n2035_031:0306c02": "由旬。日天子及眷屬居中受天五欲。日天子",
    "T49n2035_031:0306c03": "壽五百歲。子孫相承。皆於彼治。宮殿住持",
    "T49n2035_031:0306c04": "滿足一劫歷成住壞空。八十小劫。為一大劫也日天身光。妙輦宮",
    "T49n2035_031:0306c05": "殿光明相照。有一千光。五百旁照五百下照。",
    "T49n2035_031:0306c06": "日天宮殿常行不息。六月北行六月南行。月",
    "T49n2035_031:0306c07": "天宮殿。天銀青琉璃成。高十六由旬。廣八由",
    "T49n2035_031:0306c08": "旬。月天子與諸天女在此輦中受天五欲。",
    "T49n2035_031:0306c09": "月天壽五百歲。子孫相承宮殿住於一劫。月",
    "T49n2035_031:0306c10": "天身光宮殿成千光明。五百旁照。五百下照。",
    "T49n2035_031:0306c11": "何因緣故。月天宮殿漸漸現耶。由日天有六",
    "T49n2035_031:0306c12": "十光障彼月輪。去日漸遠。故漸漸現。復何",
    "T49n2035_031:0306c13": "因緣圓淨滿足當十五日。月宮去日最遠光",
    "T49n2035_031:0306c14": "不能障。復何因緣黑月十五一切不現。此",
    "T49n2035_031:0306c15": "時月宮最近於日。日光隱覆一切不現。復何",
    "T49n2035_031:0306c16": "因緣月宮影現。此大洲有閻浮樹。高故影現",
    "T49n2035_031:0306c17": "月輪起世因本過去有兔行菩薩行。天帝試之索",
    "T49n2035_031:0306c18": "肉欲食。捨身火中。天帝愍之。取其焦兔",
    "T49n2035_031:0306c19": "置於月內。令眾生瞻之。知是菩薩行慈之",
    "T49n2035_031:0306c20": "身西域記南洲日正中。東洲日始沒。西洲日初",
    "T49n2035_031:0306c21": "出。北洲當半夜起世因本經餘三方例知日天宮牆地薄如",
    "T49n2035_031:0306c22": "華葩。為五風所持長阿含日月方圓五百由旬。",
    "T49n2035_031:0306c23": "而今所見不過如扇智論大星宮宅周七百",
    "T49n2035_031:0306c24": "二十里。中星四百八十里。小星百二十里樓炭經",
    "T49n2035_031:0306c25": "過去婆伽婆仙。分布諸宿曜宿音秀護國養人",
    "T49n2035_031:0306c26": "各有所主。東方七宿。角亢晉岡氏房心尾箕。",
    "T49n2035_031:0306c27": "北方七宿。斗牛女虛危室壁。西方七宿。奎婁",
    "T49n2035_031:0306c28": "胃昴畢觜參音茲森南方七宿。井鬼柳星張翼軫",
    "T49n2035_031:0306c29": "大集經。諸星形相姓氏祭物法度所主人物國主。並具在本經佛在淨居天宮。告",
    "T49n2035_031:0307a01": "諸宿曜。遊空天眾九執大天二十八宿十二",
    "T49n2035_031:0307a02": "宮辰。說過去娑羅王如來所說熾盛光大威",
    "T49n2035_031:0307a03": "德陀羅尼除災難法。若有國王及諸大臣。",
    "T49n2035_031:0307a04": "所居之處及諸國界。或被五星陵逼羅睺彗",
    "T49n2035_031:0307a05": "孛妖星照臨所屬本命宮宿及諸星位或臨",
    "T49n2035_031:0307a06": "帝座。於國於家及分野處。陵逼之時或退或",
    "T49n2035_031:0307a07": "入。作諸障難者。但於清淨處置立道場。",
    "T49n2035_031:0307a08": "念此陀羅尼一百八遍。或一千遍消災經有九",
    "T49n2035_031:0307a09": "種執曜。能令晝夜時分增減世間豐儉。其名",
    "T49n2035_031:0307a10": "曰日月熒惑火辰水歲木太白金鎮土羅睺火之餘氣",
    "T49n2035_031:0307a11": "彗孛土之餘氣孔雀經娑婆世界有八萬四千災變惡",
    "T49n2035_031:0307a12": "星楞嚴經毘沙門為星宿之主法華文句○論語曰。北辰。天文志曰。北極",
    "T49n2035_031:0307a13": "須彌山半四萬二千由旬。四天王居智論因本經同。若阿毘",
    "T49n2035_031:0307a14": "曇論。俱舍論。皆云四萬由旬東方城名上賢。南方城名善見。",
    "T49n2035_031:0307a15": "西方名周羅。北方名天敬智論同東方治國天",
    "T49n2035_031:0307a16": "王諸經多云持國領乾闥婆此云尋香行帝釋俗樂神毘舍闍此云啖人精氣鬼又",
    "T49n2035_031:0307a17": "顛狂鬼智論作富單那護東洲人。南方增長天王領鳩槃",
    "T49n2035_031:0307a18": "荼此云厭魅鬼厭魘同睡中為鬼所著薜荔多此云最初餓鬼護南洲人。西",
    "T49n2035_031:0307a19": "方雜語天王孔雀經翻廣目又翻非報能與罪逆眾生不能現報領龍及富",
    "T49n2035_031:0307a20": "單那此云臭餓鬼智論毘舍闍護西洲人。北方多聞天王領",
    "T49n2035_031:0307a21": "夜叉此云捷疾今法會傳送符書使者是此類羅剎此云暴惡食人之鬼護北洲人",
    "T49n2035_031:0307a22": "出長阿含。爾時毘沙門天王此云多聞光明句記福德之名聞四方故提頭賴",
    "T49n2035_031:0307a23": "吒天王此云持國護持國土毘留勒叉天王此云增長令自他善根增長故毘",
    "T49n2035_031:0307a24": "留博叉天王此云雜語能種種雜語又廣目又惡眼專主罰惡令遇苦發心俱從座",
    "T49n2035_031:0307a25": "起而白佛言。是金光明眾經之王云云。我等",
    "T49n2035_031:0307a26": "四王二十八部百千鬼神以淨天眼常觀擁",
    "T49n2035_031:0307a27": "護此閻浮提。是故我等名護世王金光明經○光明句記經",
    "T49n2035_031:0307a28": "家先摽北方者西土以北方為上○涅槃經譬如北方之於東方為無上上四明正據此○初地菩薩",
    "T49n2035_031:0307a29": "多作四天王華嚴經四天皆有昏嫁行欲如人。",
    "T49n2035_031:0307b01": "化生小兒在膝上如二歲小兒。未久自然",
    "T49n2035_031:0307b02": "寶器盛百味食天甘露漿。福多者色白。中者",
    "T49n2035_031:0307b03": "色青。下者色赤。食訖便與諸天等量。初生",
    "T49n2035_031:0307b04": "憶昔往業。戲已忘念長阿含經四天男女生時。若",
    "T49n2035_031:0307b05": "於女處膝上眼處生者。天女作意此是我",
    "T49n2035_031:0307b06": "兒天男亦言此是我兒。若於父膝眠處生",
    "T49n2035_031:0307b07": "者。唯有一父。諸妻皆得為母。四天欲事無",
    "T49n2035_031:0307b08": "數。亦有修行至死無欲。一切欲界諸天亦",
    "T49n2035_031:0307b09": "爾立世論護世四王各有九十一子有大威力。",
    "T49n2035_031:0307b10": "皆名曰帝。能護十方。一切山河樹木土地",
    "T49n2035_031:0307b11": "城郭一切鬼神皆屬四天王智論○一王下",
    "T49n2035_031:0307b12": "有八將軍。四王三十二將周四天下護助",
    "T49n2035_031:0307b13": "出家人。韋將軍於三十二將中最存弘護。",
    "T49n2035_031:0307b14": "比丘道力微者為魔所惑。將軍恓惶奔赴應",
    "T49n2035_031:0307b15": "機除剪天人感通傳。",
    "T49n2035_031:0307b17": "忉利天宮之圖",
    "T49n2035_031:0307c01": "昔婆羅門姓憍尸迦與知友三十二人共修",
    "T49n2035_031:0307c02": "福德。命終皆生須彌山頂。憍尸迦為天主。",
    "T49n2035_031:0307c03": "三十二人為輔臣智論○昔迦葉佛滅後有",
    "T49n2035_031:0307c04": "一女人。發心修塔報為天主。有三十二人",
    "T49n2035_031:0307c05": "助修。報為輔臣。君臣合之為三十三淨名疏○梵語",
    "T49n2035_031:0307c06": "忉利此翻三十三天○帝釋住首楞嚴定。未來成佛號曰",
    "T49n2035_031:0307c07": "無著法華文句。",
    "T49n2035_031:0307c08": "須彌山四角各有一峯婆沙論高廣五百由旬金剛手藥",
    "T49n2035_031:0307c09": "叉於中住。守護諸天。山頂善見大城周萬由",
    "T49n2035_031:0307c10": "旬婆沙論。山頂縱廣八萬四千由旬。其中平可居者止四萬由旬重門高一由旬",
    "T49n2035_031:0307c11": "半。城有千門。各有五百青衣藥叉。嚴仗防",
    "T49n2035_031:0307c12": "守。城中殊勝殿周千由旬。其地真金雜寶嚴",
    "T49n2035_031:0307c13": "飾。柔軟如妬羅綿。隨足高下順正理論帝釋住處",
    "T49n2035_031:0307c14": "中央金城周千由旬即殊勝殿有五百門。中有樓",
    "T49n2035_031:0307c15": "閣。名皮禪延。四邊寶樓一百一所。一萬七千",
    "T49n2035_031:0307c16": "房。一一房有七天女。一一女有七采女。其",
    "T49n2035_031:0307c17": "諸天女皆是帝釋正妃。帝釋與阿脩羅女舍",
    "T49n2035_031:0307c18": "脂共住。化身與諸妃共住阿毘曇論目犍連尊者",
    "T49n2035_031:0307c19": "遊歷小千界。無有端嚴如毘闍延堂者雜阿",
    "T49n2035_031:0307c20": "含經○即毘禪延也。城內衢巷。天人隨其福德屋舍多少。",
    "T49n2035_031:0307c21": "城路五百。中有七市穀米．衣服．眾香．飲食．",
    "T49n2035_031:0307c22": "華鬘．工巧．婬女。並有市官。天子天女往來",
    "T49n2035_031:0307c23": "貿易。商量貴賤。具市廛法。雖作是事無",
    "T49n2035_031:0307c24": "取無與。脫欲所需便可提去。是善見城復",
    "T49n2035_031:0307c25": "有天州天縣天村周匝遍布起世因本經城外四",
    "T49n2035_031:0307c26": "面有四苑。一眾車苑起世因本云雜色車苑。雜阿含云東門外隨天",
    "T49n2035_031:0307c27": "福德種種車現。二粗惡苑起世云。粗澁苑。雜阿含云南門外天",
    "T49n2035_031:0307c28": "欲戰時甲仗自現。三雜林苑起世。雜亂苑。月八十四十五日三十三",
    "T49n2035_031:0307c29": "天放宮內采女入此園中與天眾合雜嬉戲受天五欲雜阿含云在西門外諸天入中極妙",
    "T49n2035_031:0308b01": "欲塵雜類俱至。四喜林苑起世云入中歡喜雜阿含在北門外諸",
    "T49n2035_031:0308b02": "天所玩皆生歡喜。四苑各千由旬。各有一",
    "T49n2035_031:0308b03": "如意池周五十由旬。八功德水。城外西南有",
    "T49n2035_031:0308b04": "善法堂。三十三天時集辨論制伏阿素洛如",
    "T49n2035_031:0308b05": "法不如法事。東北有圓生樹。華開之日順風",
    "T49n2035_031:0308b06": "香聞百由旬。逆風猶及五十里順正理論善法堂",
    "T49n2035_031:0308b07": "最中有師子座毘耶仙人經善法堂。有八萬四千柱。入此堂者無惡觸睡眠頻呻等過。",
    "T49n2035_031:0308b08": "帝釋升座。左右各十六天王隨坐。有二太",
    "T49n2035_031:0308b09": "子。是二大將軍。坐諸天王左右。持國天王",
    "T49n2035_031:0308b10": "與大臣軍旅恭敬諸天依東門坐。增長天",
    "T49n2035_031:0308b11": "王依南門坐。廣目天王依西門坐。多聞天",
    "T49n2035_031:0308b12": "王依北門坐。是四天王以世間善惡。奏聞",
    "T49n2035_031:0308b13": "帝釋諸天王。月八日四王大臣遍行世間。十",
    "T49n2035_031:0308b14": "四日四王太子行。十五日四王自行觀察善",
    "T49n2035_031:0308b15": "惡。若無多人受戒布施。帝釋聞奏憂惱說",
    "T49n2035_031:0308b16": "言。天眾減損。修羅日增阿毘曇論第一善法堂天",
    "T49n2035_031:0308b17": "即帝釋。第二住峯天。三山頂天。四善見城天。五",
    "T49n2035_031:0308c01": "鉢私地天。六住俱吒天。七雜殿天。八歡喜園",
    "T49n2035_031:0308c02": "天。九光明天。十波利樹園天即圓生樹十一險岸",
    "T49n2035_031:0308c03": "天。十二雜險岸天。十三摩尼藏天。十四旋行",
    "T49n2035_031:0308c04": "地天。十五密殿天。十六鬘影天。十七柔軟地",
    "T49n2035_031:0308c05": "天。十八雜莊嚴天。十九如意地天。二十微細",
    "T49n2035_031:0308c06": "行天。二十一歌音樂天。二十二威德輪天。二",
    "T49n2035_031:0308c07": "十三月行天。二十四娑利天二十五速行天。",
    "T49n2035_031:0308c08": "二十六影照天。二十七智慧天。二十八眾分",
    "T49n2035_031:0308c09": "天。二十九住輪天。三十上行天。三十一威德",
    "T49n2035_031:0308c10": "顏天。三十二威德輪天。三十三清淨天正法念經○",
    "T49n2035_031:0308c11": "本為人時施飲食燈明錢財。故名釋提桓",
    "T49n2035_031:0308c12": "因此云能天主本為人時姓故名憍尸迦。舍脂為",
    "T49n2035_031:0308c13": "第一后故名舍脂鉢低。於一座間思千種",
    "T49n2035_031:0308c14": "義故名千眼。於三十三天為主故名因提",
    "T49n2035_031:0308c15": "利中阿含經○本有千名。翻譯不足帝釋有金剛杵力孔雀經○三",
    "T49n2035_031:0308c16": "十三天生時。天女手中華生。自知有兒。即",
    "T49n2035_031:0308c17": "以授夫。七日天生。善知天法。行宮殿中見",
    "T49n2035_031:0308d01": "無主天女。來言聖子善來此汝宮殿。我無夫",
    "T49n2035_031:0308d02": "主今相供養毘邪仙人經天初生時如十二歲兒。",
    "T49n2035_031:0308d03": "於父母生處或兩膝兩股。忽然而生。即有",
    "T49n2035_031:0308d04": "寶器盛天須陀味及以天酒。隨福上中下",
    "T49n2035_031:0308d05": "有白赤黑色。飲食既訖。身量即與舊男女",
    "T49n2035_031:0308d06": "等起世因本經單修上品十善生忉利天四教儀。",
    "T49n2035_031:0308d07": "諸天通論",
    "T49n2035_031:0308d08": "身量俱舍論　衣量長阿含經　壽量阿毘曇論俱舍同　身光",
    "T49n2035_031:0308d09": "智論　飲食　業因三界差別經　報果　境量婆沙論",
    "T49n2035_031:0308d10": "　凡聖　論無色身處　論天主　論四禪四",
    "T49n2035_031:0308d11": "地",
    "T49n2035_031:0308d12": "四天王身長半里。衣重半兩。人間五十歲為",
    "T49n2035_031:0308d13": "四王一日夜。即用四王壽命五百歲。計人間",
    "T49n2035_031:0308d14": "九百萬歲。為等活地獄一日夜。如是數等活",
    "T49n2035_031:0308d15": "壽五百歲。人間三百二十四億歲。為等活一",
    "T49n2035_031:0308d16": "年。忉利天身長一里。衣重六銖。人間一百歲",
    "T49n2035_031:0308d17": "為忉利一日夜。即用此天壽命一千歲。計人",
    "T49n2035_031:0309a01": "間三億六十萬歲。為黑繩地獄一日夜。如是",
    "T49n2035_031:0309a02": "數此獄壽千歲。夜摩天身長一里半。衣重三",
    "T49n2035_031:0309a03": "銖。人間二百歲為此天一日夜。即用此天壽",
    "T49n2035_031:0309a04": "一千歲。計人間十四億四百萬歲。為眾合地",
    "T49n2035_031:0309a05": "獄一日夜。如是數此獄壽二千歲。兜率天身",
    "T49n2035_031:0309a06": "長二里。衣重一銖半。人間四百歲為此天一",
    "T49n2035_031:0309a07": "日夜。即用此天壽四千歲。計人間五十七億",
    "T49n2035_031:0309a08": "六百萬歲。為叫地獄一日夜。如是數此獄壽",
    "T49n2035_031:0309a09": "四千歲。化樂天身長二里半。衣重一銖。人間",
    "T49n2035_031:0309a10": "八百歲為此天一日夜。即用此天壽八千歲。",
    "T49n2035_031:0309a11": "計人間二百三十億萬歲。為大叫地獄一日",
    "T49n2035_031:0309a12": "夜。如是數此獄壽八千歲。他化自在天身長",
    "T49n2035_031:0309a13": "三里。衣重半銖。人間一千六百歲為此天一",
    "T49n2035_031:0309a14": "日夜。即用此天壽一萬六千歲。計人間九百",
    "T49n2035_031:0309a15": "二十一億六百萬歲。為熱地獄一日夜。如是",
    "T49n2035_031:0309a16": "數此獄壽一萬六千歲。摩羅波旬天壽三萬",
    "T49n2035_031:0309a17": "二千歲俱舍論長阿含經阿毘曇○色界壽命即用劫為量。",
    "T49n2035_031:0309a18": "梵眾天半劫二十小劫身半由旬。梵輔天一劫以四十小劫為",
    "T49n2035_031:0309a19": "一劫身一由旬四十里大梵天一劫半六十小劫身一由旬",
    "T49n2035_031:0309a20": "半。少光天二大劫此下並云大劫。即是總成住壞空八十小劫也身二由",
    "T49n2035_031:0309a21": "旬此下身量並隨壽量無量光天四大劫。身四由旬。光音",
    "T49n2035_031:0309a22": "天八大劫。身八由旬。少淨天十六大劫。身十",
    "T49n2035_031:0309a23": "六由旬。無量淨天三十二大劫。身三十二由",
    "T49n2035_031:0309a24": "旬。遍淨天六十四大劫。身六十四由旬。無雲",
    "T49n2035_031:0309a25": "天百二十五大劫。身百二十五由旬此天身壽俱滅三劫三",
    "T49n2035_031:0309a26": "由旬福生天二百五十大劫。身二百五十由旬。",
    "T49n2035_031:0309a27": "無想天廣果天皆五百大劫。身五百由旬。無",
    "T49n2035_031:0309a28": "煩天一千大劫。身一千由旬。無熱天二千大",
    "T49n2035_031:0309a29": "劫。身二千由旬。善見天四千大劫。身四千由",
    "T49n2035_031:0309a30": "旬。善現天八千大劫。身八千由旬。色究竟天",
    "T49n2035_031:0309b01": "一萬六千大劫。身一萬六千由旬長舍論阿毘曇化樂",
    "T49n2035_031:0309b02": "他化二天。所著衣服隨心大小輕重。色界天",
    "T49n2035_031:0309b03": "不著衣服。如著不異。頭雖無髻如著天",
    "T49n2035_031:0309b04": "冠。無男女相形唯一種起世因本○無色界壽命",
    "T49n2035_031:0309b05": "者。空處二萬劫。識處四萬。無所有處六萬劫。",
    "T49n2035_031:0309b06": "非非想處八萬大劫。三界皆有中夭。唯北洲",
    "T49n2035_031:0309b07": "兜率天最後身菩薩無想天。皆定壽命不說",
    "T49n2035_031:0309b08": "中夭阿毘曇空處定行慧行各得一萬劫。識處",
    "T49n2035_031:0309b09": "定慧二行各得二萬劫。上二地但有定行相",
    "T49n2035_031:0309b10": "倍。故唯六萬八萬婆沙論○諸天業報生身光",
    "T49n2035_031:0309b11": "者。欲界諸天以燈燭明珠等施及持戒禪定",
    "T49n2035_031:0309b12": "等清淨故。身常光明。色界諸天行禪離欲",
    "T49n2035_031:0309b13": "修火光三昧故。身常光明勝於欲界。若釋",
    "T49n2035_031:0309b14": "迦常光面各一丈。諸天光明大者。雖無量由",
    "T49n2035_031:0309b15": "旬。於丈光邊蔽而不現。四天王有四種色。",
    "T49n2035_031:0309b16": "紺赤黃白。欲界諸天色皆如是。如初生時",
    "T49n2035_031:0309b17": "見紺華則身紺色智論○法苑云。色界諸天",
    "T49n2035_031:0309b18": "以喜為食。無色界以意業為食。又云。色無",
    "T49n2035_031:0309b19": "色界並以禪悅法喜為食。欲界諸天福厚",
    "T49n2035_031:0309b20": "者。甘露盈杯百味俱至。福薄者雖有飲食",
    "T49n2035_031:0309b21": "常不稱心。故經云。譬如諸天共飲器食隨",
    "T49n2035_031:0309b22": "其福德飯色有異。上者見白。中者見黃。下",
    "T49n2035_031:0309b23": "者見赤。依正法念經云。夜摩已上盡色界",
    "T49n2035_031:0309b24": "天。貧富皆等。忉利已下報有厚薄。故經云。",
    "T49n2035_031:0309b25": "有薄福天患飢下剡浮人中摘酸棗食。又",
    "T49n2035_031:0309b26": "云。四天王天食天須陀味。園林池苑。並自然",
    "T49n2035_031:0309b27": "生一切味。欲界諸天食亦如此○眾生具修",
    "T49n2035_031:0309b28": "十善得欲界天報。修有漏十善與定相應",
    "T49n2035_031:0309b29": "得色界天報。復有修四空定得無色界天",
    "T49n2035_031:0309b30": "報三界差別經○四王忉利。單修上品十善得生。",
    "T49n2035_031:0309c01": "若夜摩天已上兼修未到定。未入根本定",
    "T49n2035_031:0309c02": "故未到定亦名欲界定。其法備見止觀夜摩此云善時。時時唱",
    "T49n2035_031:0309c03": "快樂故。兜率此云知足。於五欲境生喜足",
    "T49n2035_031:0309c04": "故。化樂者於境變化而自樂故。他化者於自",
    "T49n2035_031:0309c05": "他境皆能自在化用故。已上四天悉是空居",
    "T49n2035_031:0309c06": "四教儀集解梵身天下有魔羅波旬諸宮殿起世因本經",
    "T49n2035_031:0309c07": "欲色二界中別有魔宮。其魔懷嫉。譬如石",
    "T49n2035_031:0309c08": "磨。磨壞功德。縱廣六千由旬。宮牆七重樓炭經○",
    "T49n2035_031:0309c09": "大論。魔羅翻奪命。波旬魔王名。羅什云此翻殺者。常欲斷人慧命。涅槃疏。依於佛法而得善利。不念報恩反欲加",
    "T49n2035_031:0309c10": "毀。輔行魔字從石。梁武以來。謂能惱人易之為鬼。淨名經云。多是不思議解脫菩薩。應為魔王。垂裕記云。第六",
    "T49n2035_031:0309c11": "天上別有魔羅所居。他化天攝。即天子魔也○大梵此云離欲。除下地",
    "T49n2035_031:0309c12": "繫上升色界法華疏梵王無別處。但於天中",
    "T49n2035_031:0309c13": "有高樓閣者是俱舍論大梵是君。梵輔是臣。梵",
    "T49n2035_031:0309c14": "眾是民法苑珠林少光天。光明最少。無量光。光明勝",
    "T49n2035_031:0309c15": "前。光音天。無覺觀語言。以光當語。又此天",
    "T49n2035_031:0309c16": "語時口出淨光。少淨天。離喜受樂為淨。未",
    "T49n2035_031:0309c17": "及上位為少。無量淨天。清淨勝前。遍淨天。",
    "T49n2035_031:0309c18": "清淨周遍無有過患。無雲天下三禪皆依雲",
    "T49n2035_031:0309c19": "住。至此四禪方是空居楞嚴作福生天福生天。有勝",
    "T49n2035_031:0309c20": "福力者生楞嚴作福愛天無想天。外道所居。但受一期",
    "T49n2035_031:0309c21": "心想不行。受五百劫無心之報。報畢必起",
    "T49n2035_031:0309c22": "邪見來生地獄。廣果天。果報最勝。無雲福",
    "T49n2035_031:0309c23": "生。廣果。此三天凡夫住處。修上品十善修",
    "T49n2035_031:0309c24": "禪者得生無煩天。無見思煩惱雜故。無熱",
    "T49n2035_031:0309c25": "天。離熱惱故。善見天。定障漸微見極明徹。",
    "T49n2035_031:0309c26": "善現天。形色轉勝善能變化。色究竟天。色法",
    "T49n2035_031:0309c27": "最極是究竟處。此五天名五那含此云不來。三果聖人居",
    "T49n2035_031:0309c28": "處。亦名五淨居。五不還天○無色界。空處天者行人厭患色",
    "T49n2035_031:0309c29": "籠心欲出離。修觀破三種色可見可對色。眼見色塵也。不可",
    "T49n2035_031:0310a01": "見可對色。聲塵味觸也。不可見不可對色。意緣法塵。即無表色也識處天者。厭患",
    "T49n2035_031:0310a02": "虛空無邊。修觀捨前外空更緣內識。無所",
    "T49n2035_031:0310a03": "有處者。外境名空內境名心。捨此二境入",
    "T49n2035_031:0310a04": "無所有。非非想處者。非識處之有想。非無",
    "T49n2035_031:0310a05": "所有之無想。捨有無二邊而入上定也。一",
    "T49n2035_031:0310a06": "切天眾皆作聖言。為彼言辭同中印度。然",
    "T49n2035_031:0310a07": "不由學自解典言順正理論○殺盜婬妄業。若生",
    "T49n2035_031:0310a08": "人中身色憔悴無有威德。若有餘業得天",
    "T49n2035_031:0310a09": "中身應是忉利形貌減劣。寶莊嚴具光明微少。天",
    "T49n2035_031:0310a10": "女皆捨。餘天輕笑。若與修羅戰為他所殺",
    "T49n2035_031:0310a11": "正法念經諸天命終五衰相現。一者衣服穢染。二者",
    "T49n2035_031:0310a12": "冠上華萎。三者兩腋汗流。四者體生臭氣。五",
    "T49n2035_031:0310a13": "者不樂本座新婆沙論○此三十二天。二唯凡",
    "T49n2035_031:0310a14": "住。謂大梵天王不達業因。說我能造化一切",
    "T49n2035_031:0310a15": "天地人物。恃此高慢。聖人不與共居。無想",
    "T49n2035_031:0310a16": "天唯是外道。修無想定受五百劫無心之",
    "T49n2035_031:0310a17": "報。受畢必起邪見墮於地獄。以故聖人不",
    "T49n2035_031:0310a18": "生其中。五唯聖住。謂五淨居天。凡生彼者",
    "T49n2035_031:0310a19": "要是進向那含。身得四禪發於無漏起熏",
    "T49n2035_031:0310a20": "禪業。或起一品乃至九品。方乃得生。凡夫",
    "T49n2035_031:0310a21": "無此熏禪業。故不得生。餘二十五天凡聖",
    "T49n2035_031:0310a22": "共住婆沙論。",
    "T49n2035_031:0310a23": "述曰。論無色界身處。初言無處者。婆沙",
    "T49n2035_031:0310a24": "云。四空離形報無別處。但在欲色二界",
    "T49n2035_031:0310a25": "成就四空無色業者。言無身者。俱舍云。",
    "T49n2035_031:0310a26": "無色無身。纂云。無業果色非異熟身。楞",
    "T49n2035_031:0310a27": "嚴云。是四空天。身心滅盡定性現前。無業",
    "T49n2035_031:0310a28": "果色。孤山釋云。非業果色顯有定果色",
    "T49n2035_031:0310a29": "也。次言有處者。起世云。倍色究竟。有空",
    "T49n2035_031:0310a30": "處乃至非非想處。皆名諸天住處。華嚴云。",
    "T49n2035_031:0310b01": "菩薩鼻根聞無色界宮殿之香。言有身者。",
    "T49n2035_031:0310b02": "阿含云。舍利弗滅時。無色天淚下如春細",
    "T49n2035_031:0310b03": "雨。仁王經列無色天眾。中陰經云。如來",
    "T49n2035_031:0310b04": "至無色界中諸天禮拜。大眾部云。但無",
    "T49n2035_031:0310b05": "粗色非無細色。淨名疏云。若不了義教",
    "T49n2035_031:0310b06": "明無色界無色。若了義教明無色界有色。",
    "T49n2035_031:0310b07": "涅槃云。無色界色非聲聞緣覺所知。今此",
    "T49n2035_031:0310b08": "所明當從後義。",
    "T49n2035_031:0310b09": "述曰。論天主有通別二義。通論者。魔梵",
    "T49n2035_031:0310b10": "欲色各有主義。釋籤云。四天王主四天下",
    "T49n2035_031:0310b11": "此言巡遊賞罰為主大論云。帝釋為二處天主四王忉利魔",
    "T49n2035_031:0310b12": "王為欲界主居欲界頂大梵王為三界天主。淨",
    "T49n2035_031:0310b13": "名疏云。帝釋是地居天主。梵王是娑婆世",
    "T49n2035_031:0310b14": "界主。統御大千統御上下天人感通傳答南山",
    "T49n2035_031:0310b15": "云。魔王雖欲界主。帝釋四王若行佛法",
    "T49n2035_031:0310b16": "魔不能制。妙樂云。梵即色主。亦三界主。",
    "T49n2035_031:0310b17": "魔為欲主。輔行云。梵王為三界主。餘皆",
    "T49n2035_031:0310b18": "臣屬。別論者。於此又三初獨論梵王。文",
    "T49n2035_031:0310b19": "句云。梵王住禪中間。內有覺觀外有言",
    "T49n2035_031:0310b20": "說。得主領為王。單修禪為梵民。加四無",
    "T49n2035_031:0310b21": "量心為王。又云。梵王號令總上冠下。別",
    "T49n2035_031:0310b22": "行疏。梵即色主。名為尸棄。毘曇論云。二",
    "T49n2035_031:0310b23": "禪已上無語言法故不立王。禪門云。初",
    "T49n2035_031:0310b24": "禪有覺觀心則有語言法。主領下地眾",
    "T49n2035_031:0310b25": "生為便。二獨論摩醯。大論云。摩醯首羅",
    "T49n2035_031:0310b26": "八臂三眼騎白牛。又云。過淨居天。有十",
    "T49n2035_031:0310b27": "住菩薩號大自在。大千界主。灌頂經。字威",
    "T49n2035_031:0310b28": "靈帝。華嚴經云。大千世界主摩醯首羅。涅",
    "T49n2035_031:0310b29": "槃疏云。若言世界主正是摩醯首羅。輔行",
    "T49n2035_031:0310b30": "云。摩醯首羅能覆大千。舉世尊之以為",
    "T49n2035_031:0310c01": "化本。三摩梵對論。涅槃疏云。摩醯首羅居",
    "T49n2035_031:0310c02": "色界頂主大千界。若法華中列世界主梵",
    "T49n2035_031:0310c03": "天王者。其實秖領小千。經家美之故言",
    "T49n2035_031:0310c04": "主耳。私謂章安判云此是大千之中。得為大千",
    "T49n2035_031:0310c05": "之主。降此不得大千界有萬億梵王。此",
    "T49n2035_031:0310c06": "處梵王尸棄。居大千之中。故稱為主。自",
    "T49n2035_031:0310c07": "餘諸梵所居既偏故不得為主也。今故斷",
    "T49n2035_031:0310c08": "之曰。摩醯處無色頂。以報勝為主。梵王",
    "T49n2035_031:0310c09": "居大千之中。以統御為主。",
    "T49n2035_031:0310c10": "述曰。自昔談天者未知四禪四地之義。",
    "T49n2035_031:0310c11": "以由諸文森列不能區別耳。據因本經",
    "T49n2035_031:0310c12": "阿毘曇婆沙論等。皆以天名。次第竪高。相",
    "T49n2035_031:0310c13": "去倍遠。皆有住地。此等立義未足可憑。",
    "T49n2035_031:0310c14": "今依俱舍論云。梵天無別處所。但於梵",
    "T49n2035_031:0310c15": "輔中有高樓閣者是。法苑亦云。大梵是",
    "T49n2035_031:0310c16": "君。梵輔是臣。梵眾是民。據此則三天同",
    "T49n2035_031:0310c17": "在初禪。秖一地耳。若薩婆多部。以無想",
    "T49n2035_031:0310c18": "廣果身壽不殊。同為一處。楞嚴經云。從",
    "T49n2035_031:0310c19": "福愛天有二岐路。福德圓明名廣果天。",
    "T49n2035_031:0310c20": "身心俱滅名無想天二岐則是分二類耳此與薩婆義冋。同一處也。又",
    "T49n2035_031:0310c21": "經云。此中復有五不還天此中者指四禪四禪四位",
    "T49n2035_031:0310c22": "天王。但有欽聞不能知見。如世間深山",
    "T49n2035_031:0310c23": "道場阿羅漢。世間麁人所不能見。據此",
    "T49n2035_031:0310c24": "則知。秖一廣果稱王。而於此中具有五",
    "T49n2035_031:0310c25": "那含。一外道同居四禪。秖一地耳。次第禪",
    "T49n2035_031:0310c26": "門云。佛於仁王經說十八梵。亦應有民",
    "T49n2035_031:0310c27": "主之異又云。四禪中有大靜王。瓔珞經。",
    "T49n2035_031:0310c28": "明禪禪皆有梵王。楞嚴亦云。四禪四位天",
    "T49n2035_031:0310c29": "王。華嚴列眾三十九位。其間欲界則天天",
    "T49n2035_031:0310c30": "稱王。色界則禪禪稱王。餘天不列。今詳",
    "T49n2035_031:0311a01": "初禪既以大梵為王。而三經皆說四禪",
    "T49n2035_031:0311a02": "有王仁王瓔珞楞嚴則知光音遍淨廣果三天皆王。",
    "T49n2035_031:0311a03": "自餘皆一臣一民之義。今故依此等大乘",
    "T49n2035_031:0311a04": "經旨。自初禪至四禪。立為四地云廣果",
    "T49n2035_031:0311a05": "為王。福愛為臣。無雲為民。五那含一外",
    "T49n2035_031:0311a06": "道。則寄居廣果天中。已上九天同居四禪",
    "T49n2035_031:0311a07": "一地也二禪三禪例之或以天天身壽不同。須各",
    "T49n2035_031:0311a08": "分處如諸小乘經論者。然梵王之與梵輔",
    "T49n2035_031:0311a09": "梵眾。若身若壽皆長短不齊。又廣果無想。",
    "T49n2035_031:0311a10": "雖五百劫。廣果則有中夭。無想定滿其",
    "T49n2035_031:0311a11": "報。以此論之。雖身壽不同不妨同處。",
    "T49n2035_031:0311a12": "亦猶閻浮之人有壽有夭也。又華嚴謂諸",
    "T49n2035_031:0311a13": "天王皆十地菩薩者。此等皆是權來引實。",
    "T49n2035_031:0311a14": "在於天中化諸實報之天。使求脫天業",
    "T49n2035_031:0311a15": "故得稱王。若謂王者敻居一處。與餘天",
    "T49n2035_031:0311a16": "隔異。則將焉用彼王。餘天何所依仰。不",
    "T49n2035_031:0311a17": "作此論。豈不大乖引實之義。或謂二禪",
    "T49n2035_031:0311a18": "已上無語言法阿毘曇云何以為化者。然光音",
    "T49n2035_031:0311a19": "既以光為語。則知上地諸天威儀進止無",
    "T49n2035_031:0311a20": "非言教。以是義推無不可者。",
    "T49n2035_031:0311a21": "佛祖統紀卷第三十一終"
}