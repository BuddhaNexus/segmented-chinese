{
    "T37n1760_001:0350c03": "刻彌陀經義疏序",
    "T37n1760_001:0350c05": "孤山圓師撰《彌陀經義疏》，後又鈔之名曰「西",
    "T37n1760_001:0350c06": "資」，吾邦未見流行，學者憾焉！比偶獲《義疏》，訂",
    "T37n1760_001:0350c07": "正鏤刻，使學者免傳寫之勞，他日若有得鈔",
    "T37n1760_001:0350c08": "者，與此疏竝行于世，則在西剎行者，豈不大",
    "T37n1760_001:0350c09": "資哉！竊望焉！",
    "T37n1760_001:0350c10": "　時",
    "T37n1760_001:0350c11": "正德甲午仲秋穀旦",
    "T37n1760_001:0350c12": "　　　　　　談峰蓮光院沙門光榮謹書",
    "T37n1760_001:0350c15": "佛說阿彌陀經疏(并序)",
    "T37n1760_001:0350c17": "孤山沙門釋智圓述",
    "T37n1760_001:0350c18": "夫心性之為體也，明乎！靜乎！一而已矣。無凡",
    "T37n1760_001:0350c19": "聖焉、無依正焉、無延促焉、無淨穢焉，及其感",
    "T37n1760_001:0350c20": "物而動、隨緣而變，則為六凡焉、為三聖焉，有",
    "T37n1760_001:0350c21": "依焉、有正焉。依正既作，則身壽有延促矣，國",
    "T37n1760_001:0350c22": "土有淨穢矣！吾佛大聖人，得明靜之一者也，",
    "T37n1760_001:0350c23": "乃假道於慈、託宿於悲，將欲驅群迷使復其",
    "T37n1760_001:0350c24": "本，於是乎無身而示身、無土而示土，延其壽、",
    "T37n1760_001:0350c25": "淨其土，俾其欣促其壽、穢其土俾其厭，既欣",
    "T37n1760_001:0350c26": "且厭則漸誘之策行矣。是故釋迦現有量而",
    "T37n1760_001:0350c27": "取穢土，非欲其厭耶！彌陀現無量而取淨土，",
    "T37n1760_001:0350c28": "非欲其欣乎！此則折之、彼則攝之，使其復本",
    "T37n1760_001:0350c29": "而達性耳，故《淨名》曰：隨所調伏眾生而取佛",
    "T37n1760_001:0351a01": "土者，其是謂乎！雖寶樓金地無悅目之翫，而",
    "T37n1760_001:0351a02": "非惑蕩之色，而能達唯心無境矣。雖風樹鳥",
    "T37n1760_001:0351a03": "聲有入耳之娛，而非惉懘之音，而能念三寶",
    "T37n1760_001:0351a04": "有歸矣。夫如是則復乎明靜之體者如轉掌",
    "T37n1760_001:0351a05": "耳。經云：眾生生者，皆是阿鞞跋致是也。大矣",
    "T37n1760_001:0351a06": "哉！聖人之善權也如此。是故群經森列而偏讚",
    "T37n1760_001:0351a07": "淨方，其有旨哉！佛說阿彌陀經者，其偏讚之",
    "T37n1760_001:0351a08": "謂歟。吾愛其辭簡而理明、其文約而事備，足可",
    "T37n1760_001:0351a09": "以誘弱喪而擊童蒙焉。於是約龍樹之宗、準",
    "T37n1760_001:0351a10": "智者之說，依經辨理為之義疏，若極深研幾則",
    "T37n1760_001:0351a11": "吾豈敢，庶乎有助於真風、為益於後昆爾。",
    "T37n1760_001:0351a12": "釋題玄義五重：二土，果人名也；方等，實相",
    "T37n1760_001:0351a13": "體也；信願，淨業宗也；捨苦得樂，用也；生蘇，",
    "T37n1760_001:0351a14": "大乘教也。夫名以詮體，會體由宗，宗成有用，",
    "T37n1760_001:0351a15": "四義成列。大小未辨，故須教相區以別之。初",
    "T37n1760_001:0351a16": "六字之名有通有別，經字通名，大小同號故；",
    "T37n1760_001:0351a17": "上五別名，此說異彼故。於別名中，佛是果人",
    "T37n1760_001:0351a18": "之通名，彌陀是果人之別號。釋迦既此方化",
    "T37n1760_001:0351a19": "主，庶物咸知，故隱別而彰通；彌陀是彼土世",
    "T37n1760_001:0351a20": "尊，理須標簡，故略通而存別。通別互現，其義",
    "T37n1760_001:0351a21": "惟明。若統而括之，凡有三對：經即能詮之教，",
    "T37n1760_001:0351a22": "上乃所詮之義，教義對也；阿彌陀標彼土世",
    "T37n1760_001:0351a23": "尊，佛說指此方化主，彼此對也；說者誠實口",
    "T37n1760_001:0351a24": "業，佛者黃金之色身，身口對也。寬之狹三對",
    "T37n1760_001:0351a25": "在焉。佛者極果之美號也，果必由因克，始悟",
    "T37n1760_001:0351a26": "名因，悟必從迷，不迷何悟？迷非本是，悟復何",
    "T37n1760_001:0351a27": "從？欲瓢明斯旨，當曉六即：一、理即佛；二、名",
    "T37n1760_001:0351a28": "字即佛；三、觀行即佛；四、相似即佛；五、分真即",
    "T37n1760_001:0351a29": "佛；六、究竟即佛。凡聖不濫故六，初後皆是故",
    "T37n1760_001:0351b01": "即。理即佛者，一念心即如來藏理，如故即空，",
    "T37n1760_001:0351b02": "藏故即假，理故即中，三智一心本來具足非",
    "T37n1760_001:0351b03": "適今也，名理即佛。名字即佛者，理雖即是，自",
    "T37n1760_001:0351b04": "用不知，以未聞三諦、不識佛法，如牛羊眼不",
    "T37n1760_001:0351b05": "識方隅，或從知識或從經卷聞如上說，於名",
    "T37n1760_001:0351b06": "字中通達解了，知一切法皆是佛法，名名字",
    "T37n1760_001:0351b07": "即佛。觀行即佛者，若但聞名口說，如虫食木",
    "T37n1760_001:0351b08": "偶得成字，是虫不知是字非字，既不通達，寧",
    "T37n1760_001:0351b09": "是菩提？必須心觀明了、理慧相應，所行如所",
    "T37n1760_001:0351b10": "言、所言如所行，言行相應，名觀行即佛。相似",
    "T37n1760_001:0351b11": "即佛者，愈觀愈明、愈止愈寂，麁垢自落，六根",
    "T37n1760_001:0351b12": "互□□□□證如鍮似金貴實珠形色相似，",
    "T37n1760_001:0351b13": "名相似即佛。分真即佛者，因相似觀入初住",
    "T37n1760_001:0351b14": "位，破無明見佛性，開祕藏顯真如，始發心終",
    "T37n1760_001:0351b15": "等覺，或普門示現於九界利生，或八相成道",
    "T37n1760_001:0351b16": "以佛身度物，名分真即佛。究竟即佛者，從等",
    "T37n1760_001:0351b17": "覺心轉入妙覺，智光圓滿不可復增，惑闇滅",
    "T37n1760_001:0351b18": "盡更無可斷，唯佛與佛乃能知之，名究竟即",
    "T37n1760_001:0351b19": "佛。譬若貧人家有寶而無知者，知識示之而",
    "T37n1760_001:0351b20": "後知，於是耘除草穢而掘出之，漸漸得近，近",
    "T37n1760_001:0351b21": "已藏開，盡取用之獲大富樂。以喻六即，其旨",
    "T37n1760_001:0351b22": "可見。今言佛者，即釋迦化主，乃究竟人也，如",
    "T37n1760_001:0351b23": "此解者，豈但識果地之崇高必由因克，抑亦",
    "T37n1760_001:0351b24": "達自心之微妙本有果性，是則始凡理具趣",
    "T37n1760_001:0351b25": "取無怯，終聖在佛上慢不生。說者悅也，得機",
    "T37n1760_001:0351b26": "而說稱悅。佛懷此經即得彼物機，與彌陀有",
    "T37n1760_001:0351b27": "緣者乃讚彼依正令發願往生，既生彼國則",
    "T37n1760_001:0351b28": "不退轉而終趣菩提稱悅，佛其在此矣。阿彌",
    "T37n1760_001:0351b29": "陀，梵語也，茲言無量，阿之言無，彌陀言量也。",
    "T37n1760_001:0351c01": "何故名無量耶？以四義故得名：一、光明照耀",
    "T37n1760_001:0351c02": "無量；二、壽命數限無量；三、大小弟子無量；四、",
    "T37n1760_001:0351c03": "一生補處無量，由茲四事以無立尊號。諸經",
    "T37n1760_001:0351c04": "翻為無量壽佛者，乃下之一義耳，四義悉在",
    "T37n1760_001:0351c05": "經文。夫諸佛皆有生、法二身，則有兩種無量：",
    "T37n1760_001:0351c06": "一、生身無量，此則有量之無量；二、法身無量，",
    "T37n1760_001:0351c07": "此是無量之無量。法身譬虛空無生無滅，生",
    "T37n1760_001:0351c08": "身如水月有隱有顯，故釋迦、彌陀俱得法身",
    "T37n1760_001:0351c09": "之無量，但此土機劣故見生身是有量，彼土",
    "T37n1760_001:0351c10": "根勝故見生身是無量，但以人天莫數故言",
    "T37n1760_001:0351c11": "無量、若望法身定屬有量。當知釋迦亦能現",
    "T37n1760_001:0351c12": "無量以取淨土，彌陀亦能現有量以取穢土。",
    "T37n1760_001:0351c13": "故《大論》曰：釋迦文佛更有清淨國土，如阿彌",
    "T37n1760_001:0351c14": "陀佛國；阿彌陀佛亦有不嚴淨國，如釋迦文",
    "T37n1760_001:0351c15": "佛國。又云：此間閻浮提惡故佛壽應短，餘處",
    "T37n1760_001:0351c16": "好故佛壽應長。《涅槃》云：西方去此三十二恒",
    "T37n1760_001:0351c17": "河沙有無勝國，所有莊嚴如安樂世界，我於",
    "T37n1760_001:0351c18": "彼土出現於世。豈非釋迦現淨耶！《鼓音王經》",
    "T37n1760_001:0351c19": "云：阿彌陀佛，婆羅門種，母名殊勝妙顏，亦有",
    "T37n1760_001:0351c20": "惡逆弟子名為調達。既有女人及惡逆者，豈",
    "T37n1760_001:0351c21": "非彌陀現穢耶！故知二佛生身皆為兩重，若",
    "T37n1760_001:0351c22": "示淨穢隨緣不同。問：「釋迦既自能現淨土，何",
    "T37n1760_001:0351c23": "故不勸眾生發願生彼，而度令往彌陀國耶？」",
    "T37n1760_001:0351c24": "答：「物機不等，為化亦殊。若唯於一佛有緣則",
    "T37n1760_001:0351c25": "始終自化，若於二佛有緣則彼此共化，是故",
    "T37n1760_001:0351c26": "釋迦現穢土而折伏，彌陀現淨土而攝受，此",
    "T37n1760_001:0351c27": "折彼攝共熟眾生令至菩提耳。」問：「菩薩法應",
    "T37n1760_001:0351c28": "度眾生，何以但求樂國？」答：「《大論》四十三有此",
    "T37n1760_001:0351c29": "問，而龍樹答云：菩薩有二種：一者、慈悲心多",
    "T37n1760_001:0352a01": "為眾生；二者、多集諸佛功德。樂多集功德者",
    "T37n1760_001:0352a02": "至一乘清淨無量壽國土，好多為眾生者至",
    "T37n1760_001:0352a03": "無佛法僧處讚歎三寶之音。」問：「若爾，應樂多",
    "T37n1760_001:0352a04": "集功德者，即不化眾生也？」答：「不然，先後異耳。",
    "T37n1760_001:0352a05": "故《大論》四十五又云：菩薩有先自成就功德",
    "T37n1760_001:0352a06": "然後度眾生者，有先成就眾生後自成就功",
    "T37n1760_001:0352a07": "德者。」經者，梵言修多羅，義翻契經者，詮表義",
    "T37n1760_001:0352a08": "理契合人心，即契理契機也。經者，《佛地論》云：",
    "T37n1760_001:0352a09": "能貫能攝故名為經，以佛聖教，貫穿所應說",
    "T37n1760_001:0352a10": "義、攝持所化生故。釋名竟。二、辨體者，方等實",
    "T37n1760_001:0352a11": "相為經正體。方謂方廣，等謂平等，實相之體",
    "T37n1760_001:0352a12": "橫遍諸法故言方廣，豎該凡聖故言平等，是",
    "T37n1760_001:0352a13": "則圓融大乘悉名方等。但鹿園一向說小，十",
    "T37n1760_001:0352a14": "二年後創談斯理，故偏得其名。所以《無量義》",
    "T37n1760_001:0352a15": "云：次說方等摩訶般若。《涅槃》云：從酪出生生",
    "T37n1760_001:0352a16": "蘇，譬從修多羅出方等典，皆指第三時也。此",
    "T37n1760_001:0352a17": "經既屬生蘇，則宜用此名以釋其體。應知彌",
    "T37n1760_001:0352a18": "陀由究顯此體故依正莊嚴，眾生由理具此",
    "T37n1760_001:0352a19": "體故願生即得，方廣平等其在此乎。然則體",
    "T37n1760_001:0352a20": "義有三：謂主質義、底義、達義也。若乃為四章",
    "T37n1760_001:0352a21": "之所依、作三分之所趣，況四民之臣主、喻三",
    "T37n1760_001:0352a22": "光之麗天，此主質義也。若乃大乘因果無非",
    "T37n1760_001:0352a23": "實相，智度大海唯佛窮底，此即體是底義也。",
    "T37n1760_001:0352a24": "若乃般若是一法，佛說種種名，實相亦爾，多",
    "T37n1760_001:0352a25": "諸名字號，此即體是達義也。釋體竟。三、明宗",
    "T37n1760_001:0352a26": "者，信願淨業為經宗致。然則宗者要也，種種",
    "T37n1760_001:0352a27": "眾行言因則攝，無量功德言果則攝，當知因",
    "T37n1760_001:0352a28": "果竝宗要。經云：應當發願生彼國土。是明因",
    "T37n1760_001:0352a29": "也。又云：聞是經受持者，皆得不退轉於阿耨",
    "T37n1760_001:0352b01": "多羅三藐三菩提。是明果也。雖兩義兼有而",
    "T37n1760_001:0352b02": "因正果傍，以正勸行人求生故。故經云：若有",
    "T37n1760_001:0352b03": "信者，應當發願生彼國土。又云：聞說阿彌陀佛",
    "T37n1760_001:0352b04": "執持名號，乃至七日即得往生。故以信願淨",
    "T37n1760_001:0352b05": "業為宗也。明宗竟。四、論用者，此經以捨苦得",
    "T37n1760_001:0352b06": "樂為用也。用謂力用，依言修習能捨此方之",
    "T37n1760_001:0352b07": "眾苦，得受彼國之極樂，是經之力用也。論用",
    "T37n1760_001:0352b08": "竟。五、判教者又二：一、教味區別；二、經疏因起。",
    "T37n1760_001:0352b09": "初文此經既對告聲聞弟子，驗非初乳頓說，",
    "T37n1760_001:0352b10": "而談眾生作佛，豈是酪味小乘；不說諸法皆",
    "T37n1760_001:0352b11": "空，則非熟蘇般若；又不開會二乘，故異《法華》、",
    "T37n1760_001:0352b12": "《涅槃》，教文貞實當第三生蘇方等大乘也。詳",
    "T37n1760_001:0352b13": "其所勸，該乎人天及四教初心，比乎《觀經》，則",
    "T37n1760_001:0352b14": "彼乃定業、此唯散善，彼被圓機、此通偏漸。論",
    "T37n1760_001:0352b15": "得生則但云心不顛倒即得往生，豈與夫乘",
    "T37n1760_001:0352b16": "金剛臺證無生忍同耶？語莊嚴則但云華如",
    "T37n1760_001:0352b17": "車輪，豈與夫華葉小者縱廣二十五由旬同",
    "T37n1760_001:0352b18": "耶？以此觀之優劣可知矣。二、經疏因起者，此",
    "T37n1760_001:0352b19": "經有新舊兩譯：一秦羅什法師舊譯，名佛說",
    "T37n1760_001:0352b20": "阿彌陀經；一唐玄奘三藏新譯，名稱讚淨土",
    "T37n1760_001:0352b21": "佛攝受經。秦本立題即依經云：如我今者稱",
    "T37n1760_001:0352b22": "讚阿彌陀佛不可思議功德之利也。唐本立",
    "T37n1760_001:0352b23": "題即依經云：當信是稱讚不可思議功德一切",
    "T37n1760_001:0352b24": "諸佛所護念經也。護念乃攝受之異名耳，乃",
    "T37n1760_001:0352b25": "知兩譯立題各有文證。今所解者秦本也。此",
    "T37n1760_001:0352b26": "疏之因起，予忝學天台之道，誓欲用三觀法",
    "T37n1760_001:0352b27": "門撰十疏以伸十經，以為法施之資焉。筆削",
    "T37n1760_001:0352b28": "之功已及其七，會臥疾經年，慮石火不久、過",
    "T37n1760_001:0352b29": "隙難留，有負疇昔之心，於者乎遂扶羸隱几",
    "T37n1760_001:0352c01": "續成其三，即《無量義》、《普賢觀》及此經也。彼二",
    "T37n1760_001:0352c02": "疏中各有因起一章，斯文也染毫於大宋天",
    "T37n1760_001:0352c03": "禧五年辛酉十月晦，絕筆于十一月二日午",
    "T37n1760_001:0352c04": "後。雖辭理無取，庶填本誓且為往生之先容",
    "T37n1760_001:0352c05": "也。十疏既畢，一生幾何，空華之軀、谷響之言",
    "T37n1760_001:0352c06": "於我何有哉！是時予行年四十六也。世有",
    "T37n1760_001:0352c07": "彌陀經疏，自日東傳來，言智者說者，非也。詞",
    "T37n1760_001:0352c08": "俚義疎，諒倭人之假託乎！判教竟。釋經為",
    "T37n1760_001:0352c09": "三：一、從「如是」訖列眾為序；二、從「爾時」訖「生彼",
    "T37n1760_001:0352c10": "國土」為正宗；三、從「舍利弗如我今者」訖經為",
    "T37n1760_001:0352c11": "流通。諸經皆有通、別兩序，六事同有故言通，",
    "T37n1760_001:0352c12": "發起事異故言別；此經存通而闕別。問：「佛說",
    "T37n1760_001:0352c13": "諸經皆有發起，或因獻蓋、或由放光、或飯訖",
    "T37n1760_001:0352c14": "收衣、或晡時禪起，何於此經全無由藉乎？」答：",
    "T37n1760_001:0352c15": "「夫大聖垂範皆有興致，但事非特異，故譯者",
    "T37n1760_001:0352c16": "略而不敘耳。何者？以此眾集，知必請法，是故",
    "T37n1760_001:0352c17": "如來無問自說，應知集眾義兼發起。新譯則",
    "T37n1760_001:0352c18": "有其詞，故彼經集眾之末乃云：為聞法故俱",
    "T37n1760_001:0352c19": "來會座。是也。而諸經咸有如是等六事者，《大",
    "T37n1760_001:0352c20": "論》明佛將滅度，阿難咨問：『一切經首當安何",
    "T37n1760_001:0352c21": "語？』答云：『當言如是我聞佛住某國與某大眾",
    "T37n1760_001:0352c22": "等。豈唯我然？三世諸佛經初皆爾也。』」今釋六",
    "T37n1760_001:0352c23": "事，作二意分之：前三彰阿難，後三顯教主。前",
    "T37n1760_001:0352c24": "三者：一、阿難示所聞，如是故；二、阿難顯能聞，",
    "T37n1760_001:0352c25": "我聞故；三、阿難指聞時，一時故。後三者：一、稱",
    "T37n1760_001:0352c26": "教主美號，佛故；二、明教主所居，住舍衛等故；",
    "T37n1760_001:0352c27": "三、示化主徒眾，與大比丘等故。雖離成二意，",
    "T37n1760_001:0352c28": "終成阿難之證信也。言如是者，實相之理無",
    "T37n1760_001:0352c29": "二相稱如，絕百非曰是，經詮此理故云如是。",
    "T37n1760_001:0353a01": "又如是，只是指事之詞，謂如是淨土之教是",
    "T37n1760_001:0353a02": "我親聞故，次句即云我聞也。我聞者，我有三",
    "T37n1760_001:0353a03": "種：一、見；二、慢；三、名字。阿難於結集時已是無",
    "T37n1760_001:0353a04": "學人，則見慢俱盡，但為傳化故順世間名字",
    "T37n1760_001:0353a05": "稱我也。聞者，《大論》云：耳根不壞，聲在可聞處，",
    "T37n1760_001:0353a06": "因緣和合作意欲聞即聞也。然則理本無聞，",
    "T37n1760_001:0353a07": "順世稱聞爾。一時者，謂如是淨土之教，我聞",
    "T37n1760_001:0353a08": "當于某年某月某日也，而不言年等但云一",
    "T37n1760_001:0353a09": "時者，以諸國王制立時各不同故。如此土四",
    "T37n1760_001:0353a10": "時、彼三際；東夏以合朔為月旦、西乾以既望為",
    "T37n1760_001:0353a11": "月旦，兩方尚爾，四夷可知。既難以準定，故通",
    "T37n1760_001:0353a12": "言一時耳。佛者，夫法通四人所說，今指親從",
    "T37n1760_001:0353a13": "佛聞，非從弟子、諸仙、諸天化人而聞也。天竺",
    "T37n1760_001:0353a14": "言佛陀，此翻覺者，謂究竟覺了諸法唯只是",
    "T37n1760_001:0353a15": "心，如此覺了之人故號覺者。在舍衛國等者，",
    "T37n1760_001:0353a16": "謂我從佛聞乃有其處，即在舍衛祇園聞佛",
    "T37n1760_001:0353a17": "說也。在者住也。如來本住寂光，憐憫眾生故",
    "T37n1760_001:0353a18": "迹住舍衛。梵語舍衛，此翻聞物，謂具足欲塵",
    "T37n1760_001:0353a19": "財寶之物、聞解脫之人故也。祇樹等者，即祇",
    "T37n1760_001:0353a20": "陀太子所施之樹、給孤長者所施之園。祇陀",
    "T37n1760_001:0353a21": "此云戰勝，波斯匿王太子生時，王與外國戰",
    "T37n1760_001:0353a22": "勝，因立其名。給孤獨者，此方語，梵云須達多，",
    "T37n1760_001:0353a23": "翻為善施，以善行施故，鄉人美之名給孤獨",
    "T37n1760_001:0353a24": "也。少而無父曰孤，老而無子曰獨，以此長者",
    "T37n1760_001:0353a25": "常給施此人故。樹先園後者，君尊臣卑故。與",
    "T37n1760_001:0353a26": "大比丘下，徒眾也。阿難謂非但我於祇園獨",
    "T37n1760_001:0353a27": "聞，況佛與聲聞、菩薩、諸天人天眾同住，而我",
    "T37n1760_001:0353a28": "廁預其間同得聞故。所以六事展轉相由者，",
    "T37n1760_001:0353a29": "阿難意在謬非謬傳以生物信也。文為三：",
    "T37n1760_001:0353b01": "一、聲聞眾；二、菩薩；三、雜眾。以形服言之，則聲",
    "T37n1760_001:0353b02": "聞[矢*見]頂炬袍，每居佛側，故先；菩薩隨機外",
    "T37n1760_001:0353b03": "厥，狀不常，故次；人天身非出俗，故後。眾生但",
    "T37n1760_001:0353b04": "見其迹莫測其本，故以形服而分勝劣。若以",
    "T37n1760_001:0353b05": "內心，則聲聞沈空、人天著有、菩薩從中道，故",
    "T37n1760_001:0353b06": "列於季孟之間以表示之。聲聞眾分六：一、明",
    "T37n1760_001:0353b07": "類；二、示數；三、顯位；四、歎德；五、列名；六、總結。",
    "T37n1760_001:0353b08": "與大比丘僧，明類也。與，共也。大者，梵云摩訶，",
    "T37n1760_001:0353b09": "而含三義：大義、多義、勝義。此諸尊者悉為天",
    "T37n1760_001:0353b10": "王大人所敬故言大，遍解內外典籍故言多，",
    "T37n1760_001:0353b11": "超出九十五種外道故言勝，譯者偏就一義",
    "T37n1760_001:0353b12": "而翻也。比丘者，因果六義，因名乞士、怖魔、破",
    "T37n1760_001:0353b13": "惡，果號應供、殺賊、無生。乞士者，告求資身永",
    "T37n1760_001:0353b14": "離四種邪食故。怖魔者，發心出家，魔王怖其",
    "T37n1760_001:0353b15": "出境故。破惡者，能破九十八使煩惡因故。而",
    "T37n1760_001:0353b16": "此所列同聞眾皆大羅漢，名雖在因其實果",
    "T37n1760_001:0353b17": "人也。僧者，具云僧伽，此翻眾和合，謂四人以",
    "T37n1760_001:0353b18": "上乃至無量，示事理二和無有違諍，故名眾",
    "T37n1760_001:0353b19": "也。千二百五十人俱者，示數也。佛初成道度",
    "T37n1760_001:0353b20": "五人訖，乃化三迦葉，謂優樓頻螺、伽耶、那提",
    "T37n1760_001:0353b21": "也，兄弟共有弟子千人。次化舍利、目連，二人",
    "T37n1760_001:0353b22": "共有弟子二百五十人，悉翻邪向正而獲上",
    "T37n1760_001:0353b23": "果，感佛之恩故常隨侍。又《普曜》云：諸經多列",
    "T37n1760_001:0353b24": "千二百五十人者，重其最初歸佛故經家列",
    "T37n1760_001:0353b25": "之，而未必俱在會也。皆是大阿羅漢，顯位也。",
    "T37n1760_001:0353b26": "謂諸比丘非是學人，皆無學極果也。羅漢含",
    "T37n1760_001:0353b27": "三義：一、應供，堪為人天福田故，此乃乞士之",
    "T37n1760_001:0353b28": "果也；二、殺賊，斷盡煩惱故，此乃破惡之果也；",
    "T37n1760_001:0353b29": "三、無生，不受後有故，此乃怖魔之果也。眾所",
    "T37n1760_001:0353c01": "知識，歎德也，聞名欽德曰知，覩形敬奉曰識。",
    "T37n1760_001:0353c02": "長老下，列名。舍利，此翻珠子亦身子，以其母",
    "T37n1760_001:0353c03": "好身形而聰明之相在乎眼珠，因名珠亦名身",
    "T37n1760_001:0353c04": "也。尊者是珠所生，故名珠子。摩訶目揵連者，",
    "T37n1760_001:0353c05": "摩訶云大，目揵連云胡豆亦采菽，上古有仙，",
    "T37n1760_001:0353c06": "隱居求志，采菽豆而食，尊者是彼苗裔也。同",
    "T37n1760_001:0353c07": "姓者眾，標大以別之。摩訶迦葉，此云大飲光，",
    "T37n1760_001:0353c08": "古仙身光翕赩吞飲餘光使不得現，從此命",
    "T37n1760_001:0353c09": "族。迦旃延，云扇繩，尊者早孤，其母戀子不得",
    "T37n1760_001:0353c10": "再嫁，如繩繫扇，由是立名。俱絺羅云大膝，以",
    "T37n1760_001:0353c11": "膝蓋大故，舍利弗舅氏也。離婆多云室星，北",
    "T37n1760_001:0353c12": "方宿也，父母禱此星而生子故。周梨槃陀伽",
    "T37n1760_001:0353c13": "者，翻蛇奴，或言周利云大路邊、槃陀伽云小",
    "T37n1760_001:0353c14": "路邊，以此尊者生于道旁故。諸經律謂周梨",
    "T37n1760_001:0353c15": "槃特是也。難陀云喜，本牧牛人，以牧牛事",
    "T37n1760_001:0353c16": "諸佛，佛為說法，然後入道。阿難陀此云慶",
    "T37n1760_001:0353c17": "喜，佛之從弟也，以佛成道日生，舉國欣慶因",
    "T37n1760_001:0353c18": "立喜名。羅睺羅云障蔽，此脩羅之名，以其能",
    "T37n1760_001:0353c19": "障蔽日月故，此尊者障佛出家，如脩羅障月",
    "T37n1760_001:0353c20": "故，乃如來之嫡子也。憍梵波提云牛呞亦牛",
    "T37n1760_001:0353c21": "迹，以過去為牛故，口有牛呞，足有牛蹄之相。",
    "T37n1760_001:0353c22": "賓頭盧頗羅墮，或云賓度羅跋羅墮闍，或云",
    "T37n1760_001:0353c23": "軍屠鉢漢，皆梵音楚夏也，賓頭盧翻不動，頗",
    "T37n1760_001:0353c24": "羅墮真諦三藏翻揵疾或利根或廣語，《本行",
    "T37n1760_001:0353c25": "集》翻重幢，婆羅門十八姓中一姓也，尊者是",
    "T37n1760_001:0353c26": "彼種族故。迦留陀夷云黑光或麁黑，以其形",
    "T37n1760_001:0353c27": "醜黑故。劫賓那云房星，以父母禱房星得子",
    "T37n1760_001:0353c28": "故。薄[牛*句]羅云善容，以彼好容儀故。阿[少/兔]樓馱",
    "T37n1760_001:0353c29": "云無貧亦無滅，以其常富是故。如是下，總",
    "T37n1760_001:0354a01": "結。弟子者，學居師後故稱弟，解從師生故稱",
    "T37n1760_001:0354a02": "子，弟則顯師之謙讓，子乃明資之尊仰。并諸",
    "T37n1760_001:0354a03": "下，菩薩眾。又三：一、明類；二、列名；三、總結。初文",
    "T37n1760_001:0354a04": "菩薩者，菩謂菩提此云覺，薩謂薩埵此云眾",
    "T37n1760_001:0354a05": "生，謂以智上求菩提，以悲下救眾生也。列名",
    "T37n1760_001:0354a06": "中文殊師利此云妙德，以微妙三德分開發",
    "T37n1760_001:0354a07": "故。法王子者，《大論》云：佛為法王，菩薩入法正",
    "T37n1760_001:0354a08": "位乃至十地故悉名法王子，皆任為佛，如文",
    "T37n1760_001:0354a09": "殊師利也。阿逸多此云無勝，超出偏小故。乾",
    "T37n1760_001:0354a10": "陀訶提此云不休息，中道正觀念念流入故。",
    "T37n1760_001:0354a11": "常精進者無二邊懈怠。與如是等，總結也。及",
    "T37n1760_001:0354a12": "釋提桓因下，雜眾。具云釋迦因陀羅，此翻能",
    "T37n1760_001:0354a13": "天帝，能為諸天作主故。言等者，等取梵王護",
    "T37n1760_001:0354a14": "世也，此皆天主上首。無量諸天，即其餘天眾",
    "T37n1760_001:0354a15": "也。大眾，即總包人及脩羅等也。經末結益云：一",
    "T37n1760_001:0354a16": "切世間天、人、阿脩羅等聞佛所說。故知在會",
    "T37n1760_001:0354a17": "也。新經則於此備列之。爾時下，二、正宗分。為",
    "T37n1760_001:0354a18": "二：一、總告；二、別示。初文告舍利弗者，經家敘對",
    "T37n1760_001:0354a19": "告人也。所以不告菩薩諸天而告聲聞者，意",
    "T37n1760_001:0354a20": "令小乘初心欣樂求生迴小入大故。身子已",
    "T37n1760_001:0354a21": "證上果，在方等時菩提心死，自謂證入無餘",
    "T37n1760_001:0354a22": "究竟滅度，大乘望之方生變易，而此二途並",
    "T37n1760_001:0354a23": "不求生極樂同居也。今如來對告者，高訓下",
    "T37n1760_001:0354a24": "耳。問：「且小初求生，豈名入大耶？」答：「經云：阿耨",
    "T37n1760_001:0354a25": "多羅三藐三菩提。豈非入大耶？」從是下，總告",
    "T37n1760_001:0354a26": "之辭也。初句明相去之數量，次二句明依正",
    "T37n1760_001:0354a27": "之名號，前句指界標名，後句舉佛顯號，簡非",
    "T37n1760_001:0354a28": "過未故云今現在法。舍利下，二、別示。為二：一、",
    "T37n1760_001:0354a29": "明二報莊嚴；二、勸願生彼國。初又二：一、依報",
    "T37n1760_001:0354b01": "二、正報。初又二：一、徵名釋義；二、約報示相。初",
    "T37n1760_001:0354b02": "又二：一、徵名；其國下，二、釋義。故名極樂者，以",
    "T37n1760_001:0354b03": "對娑婆備有眾苦故受極樂之名。若四土轉",
    "T37n1760_001:0354b04": "論，其樂未極。言四土者：一、凡聖同居土，謂具",
    "T37n1760_001:0354b05": "縛凡夫、斷惑聖人同居住故；二、方便有餘土，",
    "T37n1760_001:0354b06": "謂修方便道斷四住惑，而餘有無明在故，所",
    "T37n1760_001:0354b07": "以出三界外受法性身而有變易生死也；三、",
    "T37n1760_001:0354b08": "實報無障礙土，謂修中道真實之觀破無明",
    "T37n1760_001:0354b09": "惑，得生彼土而受色心無礙之報也；四、常寂",
    "T37n1760_001:0354b10": "光土，即心性妙理也，常即法身；寂即法身、",
    "T37n1760_001:0354b11": "寂即解脫；光即般若。應知前三是事，後一",
    "T37n1760_001:0354b12": "是理。三土如像如飯，寂光如鏡如器。若各論",
    "T37n1760_001:0354b13": "苦樂者，五濁重故苦，體觀斷惑巧故樂，方便",
    "T37n1760_001:0354b14": "也；次第修證故苦，圓融頓入故樂，實報；分證",
    "T37n1760_001:0354b15": "未極故苦，究竟圓滿故樂，寂光也。初後約果",
    "T37n1760_001:0354b16": "論苦樂，中二望因明苦樂。若展轉相望，則前",
    "T37n1760_001:0354b17": "七皆苦，後一唯樂，當知究竟寂光乃名極樂",
    "T37n1760_001:0354b18": "耳。佛意欲令一切咸至第八之樂故，且讚第",
    "T37n1760_001:0354b19": "二令厭初苦。若得第二既不退轉，則第八可",
    "T37n1760_001:0354b20": "期，大聖之善權其若是乎！又舍利弗下，二、",
    "T37n1760_001:0354b21": "約報示樂相，為五：一、欄網行樹莊嚴；二、池",
    "T37n1760_001:0354b22": "水樓閣莊嚴；三、金地天華莊嚴；四、奇妙雜鳥",
    "T37n1760_001:0354b23": "莊嚴；五、風樹妙音莊嚴，由茲五嚴故名但受",
    "T37n1760_001:0354b24": "諸樂也。初文欄楯者，欄檻也，縱曰欄、橫曰楯。",
    "T37n1760_001:0354b25": "四寶者，金、銀、琉璃、水精也。二、池水樓閣莊嚴。",
    "T37n1760_001:0354b26": "八功德水者，《稱讚淨土經》云：一、澄清；二、清冷；",
    "T37n1760_001:0354b27": "三、甘美；四、輕軟；五、潤澤；六、安和；七、飲時除",
    "T37n1760_001:0354b28": "飢渴；八、飲已長養諸根。亦以金銀下，列七寶",
    "T37n1760_001:0354b29": "也。瑠璃，具云吠琉璃，此云不遠，以西域有山",
    "T37n1760_001:0354c01": "去波羅奈城不遠，山出此寶故以名之，字體",
    "T37n1760_001:0354c02": "本作流離，後人從玉。頗梨，正云窣坡致迦，其",
    "T37n1760_001:0354c03": "狀少似此方水精，然有赤白二色。車渠，梵云",
    "T37n1760_001:0354c04": "牟娑洛揭拉婆，此云青白色寶。《尚書大傳》曰：",
    "T37n1760_001:0354c05": "大貝如大車之渠，渠謂車[車*閏]。赤珠者，《佛地",
    "T37n1760_001:0354c06": "論》赤蟲所出或珠體赤名赤珠。《智論》云：真珠",
    "T37n1760_001:0354c07": "出魚腹中、竹中、蛇腦中，不必唯生蚌胎也。瑪",
    "T37n1760_001:0354c08": "腦，梵云摩婆羅伽隷，此云瑪腦，此寶色如馬",
    "T37n1760_001:0354c09": "之腦，因以為名。新本云：阿濕摩揭柆，此云藏",
    "T37n1760_001:0354c10": "杵，或翻胎藏，取此寶堅實為名，字體作馬腦，",
    "T37n1760_001:0354c11": "後人加石或玉。池中下，明蓮華，有三：先通示",
    "T37n1760_001:0354c12": "形量，如車輪故；次示光色，有四異故；後總示",
    "T37n1760_001:0354c13": "香氣，微妙香潔故。三、金地天華莊嚴。曼陀羅，",
    "T37n1760_001:0354c14": "翻適意，以適悅人意故，其色白故，或翻為白",
    "T37n1760_001:0354c15": "華也。衣裓，古釋云：衣襟也。真諦云：外國盛華",
    "T37n1760_001:0354c16": "器也。飯食經行者，食後經行以消息故。四、奇",
    "T37n1760_001:0354c17": "妙雜鳥莊嚴，又二：一、正明；二、釋疑。初文凡有四",
    "T37n1760_001:0354c18": "意：一、舉類；二、列名；三、演音；四、顯益。白鶴者，",
    "T37n1760_001:0354c19": "《相鶴經》曰：體尚潔故其色白，聲聞天故其頂",
    "T37n1760_001:0354c20": "赤，食於水故其啄長，軒於前故後指短，棲於",
    "T37n1760_001:0354c21": "陸故足高而尾凋，翔於空故毛豐而肉疎，大",
    "T37n1760_001:0354c22": "喉以吐故，修頸以納新，故生天壽不可量。",
    "T37n1760_001:0354c23": "鸚鵡者，《山海經》云：黃山有鳥如鴞，青羽赤啄",
    "T37n1760_001:0354c24": "人舌能言，名曰鸚鵡。郭璞注云：有白者。舍利",
    "T37n1760_001:0354c25": "者，此云春鶯或翻鶖鷺。迦陵頻伽，此云妙聲，",
    "T37n1760_001:0354c26": "在[穀-禾+卵]中其音已超眾鳥故。共命之鳥者，兩首",
    "T37n1760_001:0354c27": "一身，異神識、同報命、故名共命。《法華》云命命，",
    "T37n1760_001:0354c28": "《天王》云生，《涅槃》云耆婆耆婆，悉此鳥耳。耆婆",
    "T37n1760_001:0354c29": "梵語，此翻活或翻生或翻命，故知。雅音，者雅",
    "T37n1760_001:0355a01": "正也。演暢者，演廣也，暢通也。五根謂信、進、念、",
    "T37n1760_001:0355a02": "定、慧也。能生曰根。增進堪任非障曰五力。",
    "T37n1760_001:0355a03": "七菩提分者，云覺分亦支也，諸經云七覺支是",
    "T37n1760_001:0355a04": "也。七者謂念、擇、進、喜、輕安、定、捨，前一兼定慧，",
    "T37n1760_001:0355a05": "次三是慧，後三是定。八聖道分者，諸經謂八",
    "T37n1760_001:0355a06": "正道是也。八者：正見、正思惟、正語、正業、正精進、",
    "T37n1760_001:0355a07": "正定、正念、正命。聞是音已下，顯益也。念佛如",
    "T37n1760_001:0355a08": "醫王，念法如良藥，念僧如瞻視人，三者既備",
    "T37n1760_001:0355a09": "則煩惱之病可差也，此念別想三寶耳。又反",
    "T37n1760_001:0355a10": "觀自心寂而常照則諸相炳然念佛，照而常",
    "T37n1760_001:0355a11": "寂則無法可得，名念法，寂照不二即存亡亡存",
    "T37n1760_001:0355a12": "和合，名念僧，此念同體三寶也。眾鳥一音演",
    "T37n1760_001:0355a13": "說，眾生隨類各解，故約別相同體兩義釋之。",
    "T37n1760_001:0355a14": "舍利下，二、釋疑。又二：一、斥內疑；二、為解釋。初",
    "T37n1760_001:0355a15": "文者，恐身子內心疑云：既有雜鳥則有畜趣，",
    "T37n1760_001:0355a16": "此三惡之一也，以由眾生造罪而感三惡報",
    "T37n1760_001:0355a17": "生，何名淨土耶？故佛斥云：汝勿謂此鳥實是",
    "T37n1760_001:0355a18": "罪報所生也。所以下，二、為解釋。又二：一、簡非；",
    "T37n1760_001:0355a19": "二、顯是。初又二：一、直言彼無；二、舉名況實。初",
    "T37n1760_001:0355a20": "文汝莫言實是造罪感報，以彼土無三惡道",
    "T37n1760_001:0355a21": "也。舍利弗下，二、舉名況實。且彼淨土尚無三",
    "T37n1760_001:0355a22": "惡道之名字，況有罪報所生之實體乎！是諸",
    "T37n1760_001:0355a23": "下，二、顯是，如文。五、風樹妙音莊嚴，如文。舍利",
    "T37n1760_001:0355a24": "弗於汝意下，二、明正報。問：「以身望土則身貴",
    "T37n1760_001:0355a25": "而土賤，何故先土而後身？」答：「有二意：一者名",
    "T37n1760_001:0355a26": "便，既報名依正，故先土後身；二者義便，以世",
    "T37n1760_001:0355a27": "界先成後乃佛出故。」就文分二：一、徵名釋義；",
    "T37n1760_001:0355a28": "二、約報示相。初又二，一徵名。阿彌陀，此云無",
    "T37n1760_001:0355a29": "量。舍利下，二、釋義。又二：一、明名含二義；二、明",
    "T37n1760_001:0355b01": "成道十劫。初文有二義，故得無量名：一、光明無",
    "T37n1760_001:0355b02": "量；二、壽命無量。問：「釋迦光明亦能照無量國，",
    "T37n1760_001:0355b03": "應名阿彌陀？」答：「釋迦現劣應身，常光一尋而已，",
    "T37n1760_001:0355b04": "及現通放光方照無量；彼佛現勝應身，常光無",
    "T37n1760_001:0355b05": "量，故受其名。」舍利下，二、明成道十劫。以前總",
    "T37n1760_001:0355b06": "告云今現在說法，故此示其已成之劫數也。",
    "T37n1760_001:0355b07": "又，舍利下，二、約報示相。又二：一、大小弟子莊嚴；",
    "T37n1760_001:0355b08": "二、生者不退莊嚴。前言莊嚴則莊嚴極樂，此",
    "T37n1760_001:0355b09": "言莊嚴則莊嚴無量，語同意別也。然則弟子",
    "T37n1760_001:0355b10": "是其輔佐，生者是其人民，既二皆無量，故使",
    "T37n1760_001:0355b11": "法王名無量也。望前共有四義：一、光明；二、壽",
    "T37n1760_001:0355b12": "命；三、弟子；四、生者，此四皆無量，是故號阿彌",
    "T37n1760_001:0355b13": "陀也。前二從自，後二從他。初文謂聲聞弟子、",
    "T37n1760_001:0355b14": "菩薩弟子悉無量也。聲聞者，聞四諦聲教而",
    "T37n1760_001:0355b15": "悟道故。又舍利弗下，二、生者不退莊嚴。阿鞞",
    "T37n1760_001:0355b16": "跋致此翻不退轉，而不退有三：位、行、念也。通",
    "T37n1760_001:0355b17": "教初果以去齊羅漢位不退，七地行不退，八",
    "T37n1760_001:0355b18": "地念不退；別教以信、行、向對之，初地證念不",
    "T37n1760_001:0355b19": "退，向但修耳；圓教初信至七信位不退，八信",
    "T37n1760_001:0355b20": "以去行不退，初住證念不退。經云皆是，則義",
    "T37n1760_001:0355b21": "必該三。一生補處，即等覺也。彼國既壽長境",
    "T37n1760_001:0355b22": "勝，故於生身多至等覺。阿僧祇，翻無數。舍利",
    "T37n1760_001:0355b23": "弗眾生聞者下，二、勸願生彼國。文為三：一、總",
    "T37n1760_001:0355b24": "勸；二、別示；三、結意。初文眾生聞者，謂聞向依",
    "T37n1760_001:0355b25": "報極樂、正報無量也。與諸上善人是同彼正，",
    "T37n1760_001:0355b26": "俱會一處是同彼依。舍利弗下，二、別示。又二：",
    "T37n1760_001:0355b27": "一、反顯；二、正示。初文不可以小善得生，則反",
    "T37n1760_001:0355b28": "顯可以多善得生也。小善謂等閑發願散亂",
    "T37n1760_001:0355b29": "善稱名，多善謂執持名號要期日限。舍利弗",
    "T37n1760_001:0355c01": "下，二、正示。又四：一、修因；二、感相；三、顯益；四、得",
    "T37n1760_001:0355c02": "生。初文執持名號者，執謂執受，持謂任持，信",
    "T37n1760_001:0355c03": "力故執受在心，念力故任持不忘。其人下，二、",
    "T37n1760_001:0355c04": "感相。是人下，三、顯益。即得下，四、得生。悉如文。",
    "T37n1760_001:0355c05": "舍利弗下，三、結意。我見是利故說此言者，謂",
    "T37n1760_001:0355c06": "見彼世界土極樂、壽命無量、二報莊嚴之利",
    "T37n1760_001:0355c07": "也，遂勸眾生發願生彼，故云故說此言。舍利",
    "T37n1760_001:0355c08": "弗下，三、流通分。文為二：一、佛勸流通；二、眾喜",
    "T37n1760_001:0355c09": "會散。初又三：一、諸佛同讚；二、結勸往生；三、舉",
    "T37n1760_001:0355c10": "難勸信。初又二：一、明釋迦讚；二、顯諸佛同。初",
    "T37n1760_001:0355c11": "如文。東方下，二、顯諸佛同。而但列六合者，秦",
    "T37n1760_001:0355c12": "本略也，唐譯則十方備矣。就文為六，謂四方",
    "T37n1760_001:0355c13": "上下也，而各有二：一、敘彼佛現相表彰。汝等",
    "T37n1760_001:0355c14": "下，二、示彼佛發言勸信。阿閦鞞，此云無動，不",
    "T37n1760_001:0355c15": "為二邊所動故，出廣長舌表無虛妄故。汝等",
    "T37n1760_001:0355c16": "眾生當信等者，勸信此經也。稱讚至佛所護念，",
    "T37n1760_001:0355c17": "是此經別名也。唐譯名「稱讚淨土經」者，正依此",
    "T37n1760_001:0355c18": "文也，稱讚不可思議功德。釋迦說彌陀之依",
    "T37n1760_001:0355c19": "正，一切諸佛所護念，顯十方諸佛咸隨喜護，",
    "T37n1760_001:0355c20": "故使天魔不能撓亂念，故令信者不退菩提。",
    "T37n1760_001:0355c21": "日月燈，喻三智故。名聞光者，名稱普聞如光",
    "T37n1760_001:0355c22": "遍照。大焰肩者，肩表二智，焰表照理。須彌燈",
    "T37n1760_001:0355c23": "者，須彌云妙高，妙則三智圓融，高則超過因",
    "T37n1760_001:0355c24": "位，燈則喻三智之遍照也。難沮者，內證實相",
    "T37n1760_001:0355c25": "四魔不沮敗。網明者，智明如網遍覆十界故。",
    "T37n1760_001:0355c26": "達磨，此云法也，下連法幢、持法，故存梵以異",
    "T37n1760_001:0355c27": "其文，而此三名似表三諦，法乃真空寂然可",
    "T37n1760_001:0355c28": "軌，法幢則俗諦照者可見，持法則中道雙持",
    "T37n1760_001:0355c29": "二邊。雜色寶華嚴身者，以萬行因華嚴佛果",
    "T37n1760_001:0356a01": "之體故。娑羅，此云堅固。舍利弗於汝意下，二、",
    "T37n1760_001:0356a02": "結勸往生。又二：一、聞經佛利益；二、明願生功",
    "T37n1760_001:0356a03": "能。初又三：一、牒異名起徵。舍利弗下，二、約經",
    "T37n1760_001:0356a04": "佛顯益。阿耨多羅云無上，三藐云正，又三云",
    "T37n1760_001:0356a05": "等，菩提云覺，極果超因故云無上，正則正觀",
    "T37n1760_001:0356a06": "中道，等則雙照二邊，蓋果上一心三智也。是",
    "T37n1760_001:0356a07": "故下，三、總結勸雙信。舍利弗下，二、明願生功",
    "T37n1760_001:0356a08": "德。又二：一舉願顯益。若已生等者，過去已發",
    "T37n1760_001:0356a09": "願者已生，現在今發願者今生，未來當發願",
    "T37n1760_001:0356a10": "者當生。是故下，二、約信結勸。佛法大海信為",
    "T37n1760_001:0356a11": "能入，智為能度故。舍利弗下，三、舉難勸信。又",
    "T37n1760_001:0356a12": "二：一、明我讚彼；二、明彼讚我。初文今者稱讚，",
    "T37n1760_001:0356a13": "即所舉六方是也。彼諸下，二、明彼讚我。又二：",
    "T37n1760_001:0356a14": "一、舉彼讚；二、顯不虛。初文釋迦翻能仁，牟尼",
    "T37n1760_001:0356a15": "翻寂默，能仁則大悲應物，寂默則大智冥理。",
    "T37n1760_001:0356a16": "能為甚難希有之事者，一於五濁得菩提，二",
    "T37n1760_001:0356a17": "為眾生說難信法。娑婆云堪忍，以眾生堪任",
    "T37n1760_001:0356a18": "忍受三毒故。劫濁者，梵語劫波，此云時分，下",
    "T37n1760_001:0356a19": "四濁聚在此時，名為劫濁。見濁者，即身邊等",
    "T37n1760_001:0356a20": "五利使。煩惱濁，即貪瞋等五鈍使。眾生濁者，",
    "T37n1760_001:0356a21": "攬利鈍果報而立假名，催年促壽，謂之命濁。",
    "T37n1760_001:0356a22": "通言濁者，譬如沙土投之清水，土失留昇水",
    "T37n1760_001:0356a23": "亡清潔汩然渾濁。今由此五濁，理水亡清。說",
    "T37n1760_001:0356a24": "是難信之法者，說一日執持名號命終即生極",
    "T37n1760_001:0356a25": "樂而得不退菩提，以茲少善根獲此利，是為",
    "T37n1760_001:0356a26": "難信也。然則凡夫賢聖等無高下，心淨土淨",
    "T37n1760_001:0356a27": "超越須臾，若生極樂甚易可信，但為迷深執",
    "T37n1760_001:0356a28": "重聞而不受，故云難信耳。舍利弗下，二、結不",
    "T37n1760_001:0356a29": "虛。是為甚難者，五濁界中行難行之行而得",
    "T37n1760_001:0356b01": "菩提其事已難，復說此難信之法，二事兼作，",
    "T37n1760_001:0356b02": "是甚難也。諸佛讚我，豈虛言哉？佛說下，二、眾",
    "T37n1760_001:0356b03": "喜會散。阿脩羅云非天，彼趣富樂如天，而多",
    "T37n1760_001:0356b04": "諂誑無天行，故因受其名。聞所未聞，故歡喜",
    "T37n1760_001:0356b05": "信受。重法尊師，故作禮而去。",
    "T37n1760_001:0356b06": "佛說阿彌陀經疏"
}