{
    "T18n0889_005:0555a08": "一切如來大祕密王未曾有最上",
    "T18n0889_005:0555a09": "微妙大曼拏羅經卷第五",
    "T18n0889_005:0555a11": "西天譯經三藏朝散大夫",
    "T18n0889_005:0555a12": "試鴻臚少卿明教大師臣",
    "T18n0889_005:0555a13": "天息災奉　詔譯",
    "T18n0889_005:0555a14": "鈴杵相分出生儀則品第六",
    "T18n0889_005:0555a15": "爾時金剛手菩薩。從眾會中起。如師子王示",
    "T18n0889_005:0555a16": "其威德。於彼大眾周遍觀察已。於世尊前不",
    "T18n0889_005:0555a17": "近不遠瞻仰而住。乃為未來諸有情等而作",
    "T18n0889_005:0555a18": "是言。世尊末法之時。有比丘比丘尼優婆塞",
    "T18n0889_005:0555a19": "優婆夷等。修真言行者。云何了知曼拏羅賢",
    "T18n0889_005:0555a20": "聖之位。及彼真言印相。乃至大相應法。及",
    "T18n0889_005:0555a21": "各各真如之智。",
    "T18n0889_005:0555a22": "又復弟子入曼拏羅。云何得福云何得真言",
    "T18n0889_005:0555a23": "成就。云何阿闍梨而得解脫。爾時世尊告金",
    "T18n0889_005:0555a24": "剛手菩薩言。我今為於有情以大悲心。說密",
    "T18n0889_005:0555a25": "中之密最上微妙真如之智。賢聖色相真言",
    "T18n0889_005:0555a26": "悉地一切解脫。金剛手若得真言成就一切",
    "T18n0889_005:0555a27": "解脫者。自然當得一切諸佛諸大菩薩所得",
    "T18n0889_005:0555a28": "正道。金剛手譬如轉輪聖王。於人世中最為",
    "T18n0889_005:0555a29": "第一。彼真如智賢聖色相。乃至菩薩祕密明",
    "T18n0889_005:0555b01": "王諸忿怒明王。於三界中而為最勝亦復如",
    "T18n0889_005:0555b02": "是。又復阿闍梨識五智之體解種種之相。於",
    "T18n0889_005:0555b03": "種種相而能深信現大無畏。於三摩地能生",
    "T18n0889_005:0555b04": "金剛蓮花界佛。及生種種賢聖。又能破壞一",
    "T18n0889_005:0555b05": "切魔王并諸眷屬。能成息災增益等法。復能",
    "T18n0889_005:0555b06": "成就入修羅宮。及成就聖藥眼藥牛黃長年",
    "T18n0889_005:0555b07": "藥。乃至劍輪數珠賢瓶。如意寶幢三股叉等",
    "T18n0889_005:0555b08": "如是諸法。彼阿闍梨及持誦人。若能一一了",
    "T18n0889_005:0555b09": "知者。獲得廣大利益。復次金剛手諸曼拏羅",
    "T18n0889_005:0555b10": "中。隨法賢聖所有色相種種不同。金剛手彼",
    "T18n0889_005:0555b11": "息災增益最上成就法等。曼拏羅中佛及賢",
    "T18n0889_005:0555b12": "聖我今說之。",
    "T18n0889_005:0555b13": "金剛手中方賢聖者。佛三界尊毘盧遮那如",
    "T18n0889_005:0555b14": "來。白色如滿月相。頂戴寶冠著紅衣。最上微",
    "T18n0889_005:0555b15": "妙一切莊嚴。於金剛師子座上作金剛跏趺",
    "T18n0889_005:0555b16": "之坐。東方阿閦如來大青寶色。其面圓滿猶",
    "T18n0889_005:0555b17": "如秋月。相好具足著妙青衣。光明無數照於",
    "T18n0889_005:0555b18": "一切種種莊嚴。左手作金剛拳安髀上。右手",
    "T18n0889_005:0555b19": "作觸地印。面東坐象座一切莊嚴。南方寶生",
    "T18n0889_005:0555b20": "智自在佛。身如日色面如滿月。頂戴寶冠著",
    "T18n0889_005:0555b21": "黃白色衣。面向南坐。左手作金剛拳安髀上。",
    "T18n0889_005:0555b22": "右手作施願印。乘一切普遍智蓮花王寶馬",
    "T18n0889_005:0555b23": "之座。西方無量光如來。身黃金色面如滿月。",
    "T18n0889_005:0555b24": "作入三摩地相。髮髻嚴好頭冠莊嚴。身著紅",
    "T18n0889_005:0555b25": "衣背月輪光。迴面向西坐忿怒明王座。北方",
    "T18n0889_005:0555b26": "不空成就如來。身綠色面如滿月。光明晃耀",
    "T18n0889_005:0555b27": "現微笑容。髮髻嚴好頭冠殊妙。著青色衣種",
    "T18n0889_005:0555b28": "種莊嚴。左手作金剛拳安髀上。右手作說法",
    "T18n0889_005:0555b29": "相。坐大寶蓮花金翅鳥王座。有五義見怖。",
    "T18n0889_005:0555c01": "金剛手白言世尊云何名五義見怖。佛言金",
    "T18n0889_005:0555c02": "剛手我今說彼五義之道。所謂二諦及生滅",
    "T18n0889_005:0555c03": "無常五蘊等法是為五義。金剛手如是諸法。",
    "T18n0889_005:0555c04": "若有阿闍梨及諸行人。依法修行佛威德故。",
    "T18n0889_005:0555c05": "令諸行人於如是之見。皆能省覺不執不住。",
    "T18n0889_005:0555c06": "悉能安住金剛真實妙三摩地諸佛境界。金",
    "T18n0889_005:0555c07": "剛手汝今諦聽。所有如來金剛蓮花界大乘",
    "T18n0889_005:0555c08": "真如心。於三界中出生種種三摩地色。所謂",
    "T18n0889_005:0555c09": "金剛薩埵菩薩而作月色。金剛王菩薩黃色。",
    "T18n0889_005:0555c10": "金剛愛菩薩紅色。金剛善哉菩薩青色。一切",
    "T18n0889_005:0555c11": "有情見者歡喜。",
    "T18n0889_005:0555c12": "又復福德聚。金剛寶菩薩如日紅色。金剛光",
    "T18n0889_005:0555c13": "菩薩如淡紅色或淺黃色。金剛幢菩薩金剛",
    "T18n0889_005:0555c14": "笑菩薩俱淺青色。又復智慧門。金剛法菩薩",
    "T18n0889_005:0555c15": "黃色得大無畏相。金剛利菩薩紅色如童子",
    "T18n0889_005:0555c16": "相。金剛因菩薩作淺青色。金剛語菩薩黑色。",
    "T18n0889_005:0555c17": "又復大精進。金剛業菩薩翡翠色有大力勢。",
    "T18n0889_005:0555c18": "金剛護菩薩黃色。金剛藥叉菩薩赤黑色。口",
    "T18n0889_005:0555c19": "出利牙作大忿怒相。金剛拳菩薩大綠色。又",
    "T18n0889_005:0555c20": "適悅心。金剛戲菩薩翡翠色。金剛鬘菩薩紅",
    "T18n0889_005:0555c21": "色。常樂受持祕密之鬘。金剛歌菩薩黃色作",
    "T18n0889_005:0555c22": "祕密相。金剛舞菩薩淺青色。又復真如熏。金",
    "T18n0889_005:0555c23": "剛香菩薩淺青色。金剛華菩薩紅黃色。金剛",
    "T18n0889_005:0555c24": "燈菩薩紅色。如大光明破諸黑暗。如一切智",
    "T18n0889_005:0555c25": "智之力。金剛塗香菩薩淺青色。又復有堅固",
    "T18n0889_005:0555c26": "智。金剛鉤菩薩如大青色有大力勢。金剛索",
    "T18n0889_005:0555c27": "菩薩紅色如曼度迦花。金剛鎖菩薩黃赤色",
    "T18n0889_005:0555c28": "如童子相。金剛鈴菩薩有大光明能迷惡者。",
    "T18n0889_005:0555c29": "又復各各畫隨方主菩薩身隨方色。與金剛",
    "T18n0889_005:0556a01": "鉤等相向坐。佛子隨眾生心所有信樂現於",
    "T18n0889_005:0556a02": "神通。又復真如體能生一切法。化有情身作",
    "T18n0889_005:0556a03": "轉輪王。復於金剛蓮花界三摩地。作變化相",
    "T18n0889_005:0556a04": "現種種形。或現善相示於無畏。或現極惡示",
    "T18n0889_005:0556a05": "於忿怒。復有嚩日囉吽迦囉大忿怒明王。身",
    "T18n0889_005:0556a06": "翡翠色作顰眉相。此明王於三界中最勝。復",
    "T18n0889_005:0556a07": "有大樂欲明王如牛乳色。手持金剛蓮花貌",
    "T18n0889_005:0556a08": "如欲界天。復有金剛欲自在明王紅黑色。住",
    "T18n0889_005:0556a09": "下方作幻化相。手持金剛示大忿怒相。眼目",
    "T18n0889_005:0556a10": "修廣清淨無垢。復有金剛大笑明王紅色。復",
    "T18n0889_005:0556a11": "有大力最上金剛索明王身綠色。此等明王",
    "T18n0889_005:0556a12": "常護諸佛菩提道場。復有十七佛頂輪王。所",
    "T18n0889_005:0556a13": "謂圓滿如來一切智智大力輪王身黃色。復",
    "T18n0889_005:0556a14": "有無垢佛頂輪王。身亦黃色或如深朱色。復",
    "T18n0889_005:0556a15": "有大白無垢佛頂輪王身如雪色。復有最上",
    "T18n0889_005:0556a16": "智未曾有佛頂輪王身大青寶色。復有蓮花",
    "T18n0889_005:0556a17": "薩埵三摩地化身佛頂輪王。具大悲心現種",
    "T18n0889_005:0556a18": "種力。當令種種眾生皆生信樂。復有蓮花大",
    "T18n0889_005:0556a19": "自在佛頂輪王。身如白曼度迦花色。復有三",
    "T18n0889_005:0556a20": "界最勝大力不空蓮花佛頂輪王身黃色。降",
    "T18n0889_005:0556a21": "伏大地蓮花佛頂輪王身黃色。降伏大地蓮",
    "T18n0889_005:0556a22": "花佛頂輪王身如月色。蓮花吽迦囉佛頂輪",
    "T18n0889_005:0556a23": "王赤黑色。蓮花開敷大相應佛頂輪王黃金",
    "T18n0889_005:0556a24": "色。世間最上蓮花佛頂輪王黃白色。蓮花大",
    "T18n0889_005:0556a25": "笑佛頂輪王淺紅黑色。大忿怒蓮花佛頂輪",
    "T18n0889_005:0556a26": "王如蓮花色。蓮花薩埵大白佛頂輪王如金",
    "T18n0889_005:0556a27": "色。十二面蓮花佛頂輪王黃白色。大忿怒大",
    "T18n0889_005:0556a28": "白蓮花佛頂輪王蓮花色。最上自在相應蓮",
    "T18n0889_005:0556a29": "花佛頂輪王秋月色。如是諸大輪王等。所有",
    "T18n0889_005:0556b01": "三摩地變化種種色相。隨彼諸曼拏羅。持誦",
    "T18n0889_005:0556b02": "護摩成就之法。自性正色及彼真言印相。所",
    "T18n0889_005:0556b03": "有持誦之人。若能依法持誦修行一切成就。",
    "T18n0889_005:0556b04": "復次金剛手菩薩白佛言世尊。此法於末世",
    "T18n0889_005:0556b05": "時云何受持。",
    "T18n0889_005:0556b06": "佛言金剛手菩薩。若有此比丘比丘尼優婆",
    "T18n0889_005:0556b07": "塞優婆夷。為一切有情行真言教。作大利益",
    "T18n0889_005:0556b08": "及求福報者。當須受持頂戴。及戴臂上或絡",
    "T18n0889_005:0556b09": "腋中。金剛手彼人當得阿閦如來寶幢如來",
    "T18n0889_005:0556b10": "無量光如來不空成就如來加持覆護。由如",
    "T18n0889_005:0556b11": "世人愛護其子。",
    "T18n0889_005:0556b12": "復次金剛手菩薩白佛言。世尊云何名金剛",
    "T18n0889_005:0556b13": "杵。彼杵上下中間云何分別。唯願世尊以大",
    "T18n0889_005:0556b14": "智自在而為開說。",
    "T18n0889_005:0556b15": "佛告金剛手菩薩言。諦聽金剛杵者以三印",
    "T18n0889_005:0556b16": "印之。金剛手我今說五股杵。上五股表毘盧",
    "T18n0889_005:0556b17": "遮那佛阿閦佛寶生佛無量光佛不空成就",
    "T18n0889_005:0556b18": "佛。下五股者表四波羅蜜。所謂金剛波羅蜜",
    "T18n0889_005:0556b19": "等。中表清淨菩薩變化身忿怒明王。金剛手",
    "T18n0889_005:0556b20": "彼阿闍梨及彼持誦人。若有依法受持。復發",
    "T18n0889_005:0556b21": "勇猛精進之心。想自身如金剛薩埵。當得一",
    "T18n0889_005:0556b22": "切佛最上微妙法界。最上勇猛智清淨法。",
    "T18n0889_005:0556b23": "金剛手菩薩復言佛。今已說金剛杵相分所",
    "T18n0889_005:0556b24": "有。隨佛隨法祕密真言。乃至別相微妙金剛",
    "T18n0889_005:0556b25": "杵。及一切真言等。調伏藥叉羅剎。并破壞一",
    "T18n0889_005:0556b26": "切極惡之者一切法等。唯願如來以自在智",
    "T18n0889_005:0556b27": "慧方便演說。",
    "T18n0889_005:0556b28": "佛言金剛手金剛杵有隨部種種之相。若復",
    "T18n0889_005:0556b29": "五股作圓相。令股不相著。其中股比餘股長",
    "T18n0889_005:0556c01": "半指節。其杵上下正分三分。兩頭并中是名",
    "T18n0889_005:0556c02": "三分。此金剛智慧自在菩薩金剛杵。或如寶",
    "T18n0889_005:0556c03": "形及圓相頭稍磔開。此寶部金剛杵。或如蓮",
    "T18n0889_005:0556c04": "花相寶莊。此是蓮花部金剛杵。或如優鉢羅",
    "T18n0889_005:0556c05": "花。形有四面作十二股。於蓮花中出股頭不",
    "T18n0889_005:0556c06": "相著。此名羯磨金剛杵。或有三股亦是羯磨",
    "T18n0889_005:0556c07": "金剛杵。若復堅牢圓相作五股頭相著。其股",
    "T18n0889_005:0556c08": "作三稜相。此是如來最上金剛杵。若復作九",
    "T18n0889_005:0556c09": "股上下猛焰相。此是忿怒金剛杵。若復獨股",
    "T18n0889_005:0556c10": "即是微妙心金剛杵。",
    "T18n0889_005:0556c11": "又復降伏藥叉羅剎用金剛劍。亦於調伏法",
    "T18n0889_005:0556c12": "而得成就。又復屈如中指中節。此名金剛叉。",
    "T18n0889_005:0556c13": "又有微妙祕密金剛鈴。亦分三亭或分七亭。",
    "T18n0889_005:0556c14": "其金剛鈴上有三界道。其上面杵或九股。是",
    "T18n0889_005:0556c15": "忿怒變化明王鈴。或是七股亦是金剛忿怒",
    "T18n0889_005:0556c16": "明王鈴。若上面五股杵。是五部金。",
    "T18n0889_005:0556c17": "又鈴。有獨韹者有多韹者。若或鈴聲清響遠",
    "T18n0889_005:0556c18": "近樂聞。用獨韹者於佛所說真言而得成就。",
    "T18n0889_005:0556c19": "若二韹者得降龍法成就。若三韹者得降藥",
    "T18n0889_005:0556c20": "叉法成就。若四韹者於天人法得成就。若五",
    "T18n0889_005:0556c21": "韹者於阿修羅法得成就。若六韹者於諸聖",
    "T18n0889_005:0556c22": "人法中得成就。若七韹者當於調伏他呪而",
    "T18n0889_005:0556c23": "得成就。",
    "T18n0889_005:0556c24": "復次說韹之形相亦有分別。若韹如金剛杵",
    "T18n0889_005:0556c25": "相者。此是金剛部金剛手法中之相。若韹如",
    "T18n0889_005:0556c26": "寶相者。此是金剛寶部之相。若韹如蓮花者。",
    "T18n0889_005:0556c27": "此是金剛蓮花部之相。若韹如金剛羯磨杵",
    "T18n0889_005:0556c28": "團圓相者及如輪者。此是羯磨部之相。可於",
    "T18n0889_005:0556c29": "一切羯磨法中使用。若降拏枳儞。及阿修羅",
    "T18n0889_005:0557a01": "者。乃至作大忿怒法者。亦可用此羯磨鈴。",
    "T18n0889_005:0557a02": "金剛手菩薩復白佛言。世尊作一切曼拏羅",
    "T18n0889_005:0557a03": "時。及作一切護摩法。彼諸最勝護世及諸宿",
    "T18n0889_005:0557a04": "曜。乃至羅剎諸龍鬼等。云何而為彼等作供",
    "T18n0889_005:0557a05": "養。又作供養時所用真言云何。",
    "T18n0889_005:0557a06": "佛言金剛手彼一切護世及宿曜羅剎等。若",
    "T18n0889_005:0557a07": "作曼拏羅及護摩時。當隨力分求諸香花燈",
    "T18n0889_005:0557a08": "塗而為供養。每作供養當須自東北方起首",
    "T18n0889_005:0557a09": "作供養。復誦真言曰。",
    "T18n0889_005:0557a10": "曩莫室戰(二合)拏嚩日囉(二合)播(引)拏曳(引)烏芻",
    "T18n0889_005:0557a11": "瑟摩(二合)骨嚕(二合)馱摩賀(引)摩羅賀曩賀曩尾",
    "T18n0889_005:0557a12": "日林(二合)婆阿曩野阿曩野薩里嚩(二合)努瑟吒",
    "T18n0889_005:0557a13": "(二合)喃(引)吽[口*發]吒娑嚩(二合)賀",
    "T18n0889_005:0557a14": "此真言若為種種曼拏羅。及護摩中供養者。",
    "T18n0889_005:0557a15": "當依如是儀則。亦可於一切處通用。",
    "T18n0889_005:0557a16": "復有呪食作供養。先念請召一切真言曰。",
    "T18n0889_005:0557a17": "唵(引)禰(引)嚩曩(引)誐羅剎娑(引)部多僧伽(引)悉馱",
    "T18n0889_005:0557a18": "是儞也(二合)馱囉室唧(二合)布單曩羯吒布單曩",
    "T18n0889_005:0557a19": "嚕閉尼部多吠多(引)拏巘馱里嚩(二合引)阿酥囉緊",
    "T18n0889_005:0557a20": "曩囉(引)阿鉢娑摩(二合引)嚕烏娑多(二合)囉迦娑母",
    "T18n0889_005:0557a21": "多(引)室唧(二合引)嚩那(引)囉計(引)娑賀賽(引)怛也(二",
    "T18n0889_005:0557a22": "合)僧契(引)室魯怛嚩(二合)左帝(引)阿(引)里焰(二合)覩",
    "T18n0889_005:0557a23": "娑里吠(二合)伊賀部訖多(二合)迦(引)摩(引)阿誐蹉",
    "T18n0889_005:0557a24": "他阿誐蹉他麼里沙(二合引)酥鉢囉拏仡囉(二合)賀",
    "T18n0889_005:0557a25": "囉叉婆(引)室左(二合)曳計(引)唧部[曰/月](引)儞嚩散底",
    "T18n0889_005:0557a26": "禰尾也(二合引)彌(引)撓(引)舍摩(二合)捨儞(引)左嚩儞",
    "T18n0889_005:0557a27": "(引)左扇底曳(引)酥摩不里(二合)瑟致(二合引)囉尾曼",
    "T18n0889_005:0557a28": "拏隷(引)左仡囉(二合引)彌(引)數薩里嚩(二合)數喃那",
    "T18n0889_005:0557a29": "曩嚩儞(引)數娑鱗酥薩里嚩(二合引)酥左娑誐彌",
    "T18n0889_005:0557b01": "(引)數嚩(引)閉多拏(引)計(引)數左波羅末(二合)隷(引)",
    "T18n0889_005:0557b02": "數曳(引)",
    "T18n0889_005:0557b03": "俱波嚩(引)播也(二合引)酥左曩惹里(引)數囉怛曩(二",
    "T18n0889_005:0557b04": "合引)羅曳(引)左訖里(二合)多(引)地嚩(引)娑(引)曩里(引)數",
    "T18n0889_005:0557b05": "薩里吠(二合)數成怛也(二合引)羅曳(引)禰(引)嚩仡里",
    "T18n0889_005:0557b06": "(二合)呬(引)嚩散帝尾賀(引)囉制(引)怛也(二合引)娑嚩",
    "T18n0889_005:0557b07": "(二合)怛也(二合引)舍囉(二合)彌(引)數囉他也(二合引)酥",
    "T18n0889_005:0557b08": "吠(引)體數左左怛嚩里(引)數曳(引)阿娑嚩(二合)舍",
    "T18n0889_005:0557b09": "(引)囉(引)誐祭(二合)滿禰里(引)阿泰迦沒里剎(引)",
    "T18n0889_005:0557b10": "數摩賀(引)鉢體(引)數禰尾(二合)閉數左曳(引)嚩散",
    "T18n0889_005:0557b11": "帝紇里(二合)瑟吒(二合)摩曩娑(引)娑怛(二合)他(引)度",
    "T18n0889_005:0557b12": "波補瑟輩(二合引)仡里(二合)恨赦(二合)覩朋(去聲)惹敢",
    "T18n0889_005:0557b13": "(二合)覩閉挽覩薩里吠(二合)伊難左羯里磨(二合)",
    "T18n0889_005:0557b14": "娑賀楞俱魯他閉挽覩曳(引)薩里嚩(二合)儞婆",
    "T18n0889_005:0557b15": "(引)左囉(引)赧(引)",
    "T18n0889_005:0557b16": "誦此真言請召已。然將所供養物香花食等。",
    "T18n0889_005:0557b17": "復以大力明王真言及印而加持之。彼諸賢",
    "T18n0889_005:0557b18": "聖等方敢就食。",
    "T18n0889_005:0557b19": "大力明王真言曰。",
    "T18n0889_005:0557b20": "唵(引)嚩日囉(二合引)骨魯(二合)馱摩賀(引)摩羅惹致",
    "T18n0889_005:0557b21": "羅楞[曰/月](引)那囉烏芻瑟摩(二合)骨魯(二合)馱賀曩",
    "T18n0889_005:0557b22": "那賀鉢左尾持鑁(二合)娑野烏蹉(引)那野吽誐",
    "T18n0889_005:0557b23": "里(二合)恨拏(二合)誐里(二合)恨拏(二合)誐里(二合)恨",
    "T18n0889_005:0557b24": "拏(二合)播野部惹部惹部惹波野部惹波野伊",
    "T18n0889_005:0557b25": "[牟*含](引)薩里嚩(二合)努瑟吒(二合)薩怛嚩(二合引)吽吽",
    "T18n0889_005:0557b26": "吽[口*發]吒[口*發]吒[口*發]吒娑嚩(二合)賀",
    "T18n0889_005:0557b27": "大力明王印。",
    "T18n0889_005:0557b28": "以二手作拳。以二大指小指。相著合竪成印。",
    "T18n0889_005:0557b29": "誦此真言百遍。結印加持所供養香花食等。",
    "T18n0889_005:0557c01": "令彼一切天龍夜叉羅剎等得食如上勝妙供",
    "T18n0889_005:0557c02": "養之食。得供養已。與彼阿闍梨所作曼拏羅。",
    "T18n0889_005:0557c03": "及一切所求皆悉如願。種種所作悉皆成就。",
    "T18n0889_005:0557c04": "造塔功德品第七",
    "T18n0889_005:0557c05": "復次金剛手菩薩白佛言。世尊於未來世有",
    "T18n0889_005:0557c06": "諸眾生。或剎帝利婆羅門。乃至信心善男子",
    "T18n0889_005:0557c07": "善女人等。是中若有為求法故。或求福壽或",
    "T18n0889_005:0557c08": "自發心。或隨他發心造於塔廟。所造佛塔及",
    "T18n0889_005:0557c09": "於佛像。乃至供養儀則云何。",
    "T18n0889_005:0557c10": "佛告金剛手菩薩言。金剛手造塔像儀者。而",
    "T18n0889_005:0557c11": "有三種。第一金銀銅鑄成。第二白檀木雕成。",
    "T18n0889_005:0557c12": "第三香泥印成。將欲造於塔像者。先選求殊",
    "T18n0889_005:0557c13": "勝吉祥清淨之地。得是地已。相度可用方停。",
    "T18n0889_005:0557c14": "不定多少掘深至膝。去諸瓦礫灰炭。及與毛",
    "T18n0889_005:0557c15": "骨一切不祥之類。然却於異處求清淨之土",
    "T18n0889_005:0557c16": "填築。用吉祥木為杵築實。當須平正勿令塵",
    "T18n0889_005:0557c17": "坌。先以大明王真言而加持之。",
    "T18n0889_005:0557c18": "大明真言曰。",
    "T18n0889_005:0557c19": "唵(引)曩摩悉怛里野(四合)持嚩(二合)努誐哆(引)喃",
    "T18n0889_005:0557c20": "(引)薩里嚩(二合)怛他(引)誐多(引)喃(引)怛儞也(二合)他",
    "T18n0889_005:0557c21": "(引)唵(引)酥剎彌(二合引)酥剎彌(二合引)努誐帝(引)扇(引)帝",
    "T18n0889_005:0557c22": "(引)扇(引)帝(引)難(引)帝(引)難(引)帝(引)儞囉(引)俱隸(引)野",
    "T18n0889_005:0557c23": "輸(引)野輸(引)嚩底帝(引)祖(引)帝祖嚩底薩里嚩(二",
    "T18n0889_005:0557c24": "合)沒馱(引)地瑟姹(二合)曩地瑟恥(二合)帝(引)娑嚩(二",
    "T18n0889_005:0557c25": "合引)賀",
    "T18n0889_005:0557c26": "金剛手化大明乃是過去諸佛之所受持。我",
    "T18n0889_005:0557c27": "今宣說此明。名一切如來藏。若加持地者。於",
    "T18n0889_005:0557c28": "此地上所作功德。於一切有情能滅一切重",
    "T18n0889_005:0557c29": "罪。能盡一切惡業。若諸有情得遇此明。速證",
    "T18n0889_005:0558a01": "無上菩提。復次金剛手若諸有情。欲以泥",
    "T18n0889_005:0558a02": "印脫作佛像者。先想二手中有阿字。得字現",
    "T18n0889_005:0558a03": "已。復見字有光明晃耀。若得如是已。方可",
    "T18n0889_005:0558a04": "取泥入手作團。復念加持作團真言曰。",
    "T18n0889_005:0558a05": "唵(引)阿囉祖(引)尾囉祖(引)娑嚩(二合引)賀",
    "T18n0889_005:0558a06": "復念真言曰。",
    "T18n0889_005:0558a07": "唵(引)訖魯(二合)囉嚩日囉(二合)誐里鼻(二合)娑嚩(二",
    "T18n0889_005:0558a08": "合引)賀",
    "T18n0889_005:0558a09": "念此真言已。將泥團入印中。入印已。",
    "T18n0889_005:0558a10": "復念入印真言曰。",
    "T18n0889_005:0558a11": "唵(引)涅里(二合)茶(去聲)嚩酥地(引)娑嚩(二合引)賀",
    "T18n0889_005:0558a12": "將泥入印已。想此泥決定便能成就佛之相",
    "T18n0889_005:0558a13": "好。作是念已。又想二手中。前想成者阿字變",
    "T18n0889_005:0558a14": "成月輪。又想月輪變成日輪。復想唵字變成",
    "T18n0889_005:0558a15": "毘盧遮那佛。處中而坐作入三摩地相。此想",
    "T18n0889_005:0558a16": "成已念所作成就。真言曰。",
    "T18n0889_005:0558a17": "唵(引)達里摩(二合)馱(引)覩誐里鼻(二合引)娑嚩(二合引)",
    "T18n0889_005:0558a18": "賀",
    "T18n0889_005:0558a19": "念此真言已。復念出印真言曰。",
    "T18n0889_005:0558a20": "唵(引)達里摩(二合)馱(引)覩嚩日囉(二合)娑嚩(二合引)",
    "T18n0889_005:0558a21": "賀",
    "T18n0889_005:0558a22": "念此真言出印已。又想野字變成大蓮花座。",
    "T18n0889_005:0558a23": "復想彼座有種種上妙珍寶。及以金銀而嚴",
    "T18n0889_005:0558a24": "飾之。又想殊妙繖蓋而覆其上作是想已復",
    "T18n0889_005:0558a25": "念莊嚴。真言曰。",
    "T18n0889_005:0558a26": "唵(引)彌尾也(二合)囉娑嚩日囉(二合)娑嚩(二合引)",
    "T18n0889_005:0558a27": "賀",
    "T18n0889_005:0558a28": "如是莊嚴已。然後安置所作佛像。復念安像",
    "T18n0889_005:0558a29": "真言曰。",
    "T18n0889_005:0558b01": "唵(引)酥鉢囉(二合)底瑟恥(二合)多嚩日嚕(二合引)訥",
    "T18n0889_005:0558b02": "婆(二合)嚩(引)野娑嚩(二合引)賀",
    "T18n0889_005:0558b03": "如是安置已。然後逐日燒香獻花而為供養。",
    "T18n0889_005:0558b04": "當用俱嚕吒花迦俱羅花俱母那花。若無此",
    "T18n0889_005:0558b05": "花者但隨力隨時。所得諸花亦可供養。所獻",
    "T18n0889_005:0558b06": "香當求恭俱摩香白檀香龍腦香等。若無如",
    "T18n0889_005:0558b07": "上香者。即用隨所得者好香而為供養。",
    "T18n0889_005:0558b08": "獻香真言曰。",
    "T18n0889_005:0558b09": "唵(引)摩賀(引)彌(引)伽娑頗(二合)囉拏尸羅度閉(引)",
    "T18n0889_005:0558b10": "娑嚩(二合)賀",
    "T18n0889_005:0558b11": "獻花真言曰。",
    "T18n0889_005:0558b12": "唵(引)薩里嚩(二合)囉嚩日嚕(二合引)娑嚩(二合引)賀",
    "T18n0889_005:0558b13": "獻花鬘真言曰。",
    "T18n0889_005:0558b14": "唵(引)禰尾也(二合)俱酥摩麼(引)羅(引)嚩日嚕(二合引)",
    "T18n0889_005:0558b15": "娑嚩(二合引)賀",
    "T18n0889_005:0558b16": "獻燈真言曰。",
    "T18n0889_005:0558b17": "唵(引)達里麼(二合引)路(引)迦鉢囉(二合)禰波(引)野娑",
    "T18n0889_005:0558b18": "嚩(二合引)賀",
    "T18n0889_005:0558b19": "以如是勝妙寶蓋寶座一切珍寶。乃至上妙",
    "T18n0889_005:0558b20": "香花花鬘種種供養已。復念迴向真言曰。",
    "T18n0889_005:0558b21": "唵(引)薩里嚩(二合)薩怛嚩(二合)紇里(二合)那野誐",
    "T18n0889_005:0558b22": "里鼻(二合引)娑嚩(二合引)賀",
    "T18n0889_005:0558b23": "佛告金剛手菩薩言。若諸有情以真實心。欲",
    "T18n0889_005:0558b24": "造佛塔供養者。所獲果報我今略說。金剛",
    "T18n0889_005:0558b25": "手若諸有情。以真實心造佛塔如阿摩勒果。",
    "T18n0889_005:0558b26": "或高四指或高一肘。或高佛尺量一尺。如",
    "T18n0889_005:0558b27": "上大小當得大福。金剛手譬如滿閻浮提一",
    "T18n0889_005:0558b28": "切有情所有珍寶及種種樂具。若有善男子",
    "T18n0889_005:0558b29": "善女人。以如是等珍寶及種種樂具。行檀",
    "T18n0889_005:0558c01": "波羅蜜。悉皆布施三寶及一切有情。如是",
    "T18n0889_005:0558c02": "施已所獲福報其數無量。金剛手彼所造塔",
    "T18n0889_005:0558c03": "或如阿摩勒果。其福勝彼。何況如四指及一",
    "T18n0889_005:0558c04": "肘或佛一尺量。金剛手若能如是造於佛塔。",
    "T18n0889_005:0558c05": "如造一切如來法界之藏。金剛手若如是塔",
    "T18n0889_005:0558c06": "者。不得以足蹈泥。若是蹈泥者返招重罪不",
    "T18n0889_005:0558c07": "獲善報。何以故以彼心不敬重故。",
    "T18n0889_005:0558c08": "金剛手譬如有人身患重病。不求真言威德",
    "T18n0889_005:0558c09": "之力。亦復不求善友妙藥醫治之力。當自用",
    "T18n0889_005:0558c10": "意往屍多林中作火壇法。欲除病苦而作禳",
    "T18n0889_005:0558c11": "災。以無智故心住無明。而於火中却得屍起",
    "T18n0889_005:0558c12": "不吉之相。彼人修塔心不專志失於恭敬。却",
    "T18n0889_005:0558c13": "獲罪報亦復如是。造塔泥者當用手和用諸",
    "T18n0889_005:0558c14": "香水。如前印佛儀則。真言加持其泥造塔成",
    "T18n0889_005:0558c15": "已。當結金剛族忿怒明王印。及金剛族百字",
    "T18n0889_005:0558c16": "明加持。而作擁護安住。然後復以左手作金",
    "T18n0889_005:0558c17": "剛拳。右手持佛入塔中。想如金剛薩埵菩薩",
    "T18n0889_005:0558c18": "持佛入塔。亦得金剛薩埵擁護安住已。復結",
    "T18n0889_005:0558c19": "夜摩天印而作護門。",
    "T18n0889_005:0558c20": "夜摩天印。",
    "T18n0889_005:0558c21": "以二手作金剛拳。以二中指頭相拄成印。作",
    "T18n0889_005:0558c22": "是印護門已。次作發遣。前來初起首造於塔",
    "T18n0889_005:0558c23": "像。或有觀想現前或復自來隨喜。乃至所請",
    "T18n0889_005:0558c24": "召來一切諸佛賢聖。及彼天龍鬼神。既有請",
    "T18n0889_005:0558c25": "來須却發遣奉請各還本位。結發遣印及念",
    "T18n0889_005:0558c26": "真言。",
    "T18n0889_005:0558c27": "發遣印。",
    "T18n0889_005:0558c28": "以二手作金剛拳相對少開。二頭指竪如針。",
    "T18n0889_005:0558c29": "以二大指相顛倒成印。",
    "T18n0889_005:0559a01": "發遣真言。",
    "T18n0889_005:0559a02": "唵(引)娑嚩(二合)婆(引)嚩秣馱嚩日囉(二合)阿賀左",
    "T18n0889_005:0559a03": "阿賀左尾娑里惹(二合)曳唵(引)唵(引)盎盎誐蹉誐",
    "T18n0889_005:0559a04": "蹉達里摩(二合)馱(引)覩誐里鼻(二合引)娑嚩(二合引)賀",
    "T18n0889_005:0559a05": "以此真言及印。請諸賢聖及一切天龍鬼神",
    "T18n0889_005:0559a06": "各還本位。作是發遣已。又想前來種種所作",
    "T18n0889_005:0559a07": "皆為利益。恐於一切蜎飛蠕動微細有情有",
    "T18n0889_005:0559a08": "所傷害。或於儀軌有所闕失。何以故居凡夫",
    "T18n0889_005:0559a09": "位不能觀察諸微細故。若有如是之過。若不",
    "T18n0889_005:0559a10": "懺悔慮却招罪。當用虔至專注之心念懺悔",
    "T18n0889_005:0559a11": "真言曰。",
    "T18n0889_005:0559a12": "唵(引)阿迦(引)舍馱(引)覩誐里鼻(二合引)娑嚩(二合引)賀",
    "T18n0889_005:0559a13": "如是作懺悔已。復起大慈悲心迴向一切有",
    "T18n0889_005:0559a14": "情。皆得無上福果。此後任意。以諸香花上妙",
    "T18n0889_005:0559a15": "供具。及隨力隨時而作供養。",
    "T18n0889_005:0559a16": "復次金剛手菩薩。我今復說造佛菩薩及眾",
    "T18n0889_005:0559a17": "賢聖等量功德。金剛手若復有人。造一尺",
    "T18n0889_005:0559a18": "量三摩地化身菩薩一千身功德果報。不如",
    "T18n0889_005:0559a19": "造一化身如來像。乃至佛塔功德亦復如是。",
    "T18n0889_005:0559a20": "若復有人能造化身如來像化身菩薩像。乃",
    "T18n0889_005:0559a21": "至諸化身賢聖之像。所得功德無量無邊。得",
    "T18n0889_005:0559a22": "大富貴所求成就。",
    "T18n0889_005:0559a23": "復次金剛手若復有人發精進心。行於布施",
    "T18n0889_005:0559a24": "專注不二。於初中後不生退屈。造百千佛以",
    "T18n0889_005:0559a25": "至圓滿。此人所獲果報。當生上族感身端正。",
    "T18n0889_005:0559a26": "復得無病長壽。後獲宿命之智。",
    "T18n0889_005:0559a27": "復次金剛手菩薩白佛言。世尊若諸有情欲",
    "T18n0889_005:0559a28": "畫佛像及書經法。乃至作大供養其法云何。",
    "T18n0889_005:0559a29": "爾時世尊告金剛手言。若有善男子善女人。",
    "T18n0889_005:0559b01": "若自為求增益善果。畫於佛像及書經法者。",
    "T18n0889_005:0559b02": "當選書畫之人。諸根具足相貌圓滿。於諸有",
    "T18n0889_005:0559b03": "情心無殺害亦不謗毀者。如是之人畫於佛",
    "T18n0889_005:0559b04": "像及書經法者。彼善男子善女人。所獲功德",
    "T18n0889_005:0559b05": "殊勝無比。",
    "T18n0889_005:0559b06": "爾時金剛手菩薩復白佛言。世尊若善男子善",
    "T18n0889_005:0559b07": "女人。得知如是正法種種儀則有其人云何。",
    "T18n0889_005:0559b08": "佛言金剛手若有善男子善女人。得知如是",
    "T18n0889_005:0559b09": "正法種種儀則者。是人真是功德之主。彼人",
    "T18n0889_005:0559b10": "如是依法作已。復行布施及依法作護摩者。",
    "T18n0889_005:0559b11": "所作所求一切成就。",
    "T18n0889_005:0559b12": "爾時金剛手菩薩。聞佛世尊如是說已。從坐",
    "T18n0889_005:0559b13": "而起合掌向佛。作是讚言善哉善哉。快說如",
    "T18n0889_005:0559b14": "是微妙法要我今得聞。願為未來一切有情",
    "T18n0889_005:0559b15": "流傳演說。如是讚已歡喜旋遶作禮而退。"
}