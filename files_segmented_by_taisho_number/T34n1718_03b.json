{
    "T34n1718_03b:0037b11": "folio_3b 妙法蓮華經文句卷第三下",
    "T34n1718_03b:0037b13": "天台智者大師說",
    "T34n1718_03b:0037b14": "一切法非權非實者，文云：「非如非異」又云：",
    "T34n1718_03b:0037b15": "「亦復不行上中下法，有為無為、實不實法，非",
    "T34n1718_03b:0037b16": "虛非實如實相也。」若一切法皆權，何所不",
    "T34n1718_03b:0037b17": "破？縱令百千種師，一一師作百千種說，無",
    "T34n1718_03b:0037b18": "不是權，如來有所說尚復是權，況復人師",
    "T34n1718_03b:0037b19": "寧得非權？如前所出悉皆權也，若一切法",
    "T34n1718_03b:0037b20": "皆實者，何所不破？「唯此一事實，餘二則非",
    "T34n1718_03b:0037b21": "真」但一究竟道，寧得眾多究竟道耶？如前",
    "T34n1718_03b:0037b22": "所出諸師，皆破入實，寧復保其樔窟耶？若",
    "T34n1718_03b:0037b23": "一切法亦權亦實，復何所不破？一切悉有",
    "T34n1718_03b:0037b24": "權有實，那得自是一途，非他異解，一一法",
    "T34n1718_03b:0037b25": "中皆有權實，不得一向權一向實也。若一",
    "T34n1718_03b:0037b26": "切法非權非實，復何所不破？何復紛紜強",
    "T34n1718_03b:0037b27": "生建立？直列名尚自如此，遙觀玄覽曠蕩",
    "T34n1718_03b:0037b28": "高明為若此，況論旨趣耶？今就有權有實",
    "T34n1718_03b:0037b29": "句更開十法，就十法中，為八番解釋：一、列",
    "T34n1718_03b:0037c01": "十名，二、生起，三、解釋，四、引證，五、結十為三",
    "T34n1718_03b:0037c02": "種權實，六、分別三種權實照三種二諦，七、",
    "T34n1718_03b:0037c03": "約諸經判權實，八、約本迹判權實。一、列名",
    "T34n1718_03b:0037c04": "者，謂事理、理教、教行、縛脫、因果、體用、漸頓、開",
    "T34n1718_03b:0037c05": "合、通別、悉檀，即是十種名也。二、生起者，從無",
    "T34n1718_03b:0037c06": "住本立一切法。無住者，理也；一切法者，事",
    "T34n1718_03b:0037c07": "也。理事故有教，由教故有行，由行故有縛",
    "T34n1718_03b:0037c08": "脫，由脫故成因果，由果故體顯能用，故",
    "T34n1718_03b:0037c09": "有漸頓之化，由開漸頓故有於開合，開合",
    "T34n1718_03b:0037c10": "故有通別之益，分別兩益故有四悉檀，是",
    "T34n1718_03b:0037c11": "為十章次第云云。三、解釋者，理是真如，真如",
    "T34n1718_03b:0037c12": "本淨，有佛無佛常不變易故，名理為實；事",
    "T34n1718_03b:0037c13": "是心意識等，起淨、不淨業，改動不定故，名",
    "T34n1718_03b:0037c14": "事為權。若非理無以立事，非事不能顯",
    "T34n1718_03b:0037c15": "理，事有顯理之功，是故殷勤稱歎方便。理",
    "T34n1718_03b:0037c16": "教者，總前理事皆名為理，例如真俗俱稱",
    "T34n1718_03b:0037c17": "為諦，諸佛體之而得成聖，聖者正實也，",
    "T34n1718_03b:0037c18": "欲以己法下被眾生，因理而設教，教即權",
    "T34n1718_03b:0037c19": "也，非教無以顯理，顯理由教，是故如來稱",
    "T34n1718_03b:0037c20": "歎方便云云。教行者，依教求理則生正行，行",
    "T34n1718_03b:0037c21": "有進趣深淺之殊，故行名權也；教無進趣",
    "T34n1718_03b:0037c22": "深淺之異，故教名實也。非教無以立行，非",
    "T34n1718_03b:0037c23": "行無以會教，會教由行，是故如來稱歎方",
    "T34n1718_03b:0037c24": "便云云。縛脫者，為行違理則縛，縛是虛妄故",
    "T34n1718_03b:0037c25": "稱權；為行順理則生解，解冥於理故稱",
    "T34n1718_03b:0037c26": "實。非縛無由求脫，得脫由縛，如因屍",
    "T34n1718_03b:0037c27": "渡海，屍有濟岸之力，故稱歎方便。因果",
    "T34n1718_03b:0037c28": "者，因有進趣暫用故名權，果有剋終永證",
    "T34n1718_03b:0037c29": "故為實。無果，因無所望；無因，果不自顯。",
    "T34n1718_03b:0038a01": "是以二觀為方便道，斷惑成因得入中道",
    "T34n1718_03b:0038a02": "解脫之果，若非二觀豈契中道？果由因剋，",
    "T34n1718_03b:0038a03": "故稱歎方便。體用者，前方便為因，正觀入",
    "T34n1718_03b:0038a04": "住為果，住出為體用，體即實相無有分別，",
    "T34n1718_03b:0038a05": "用即立一切法差降不同，如大地一生種種",
    "T34n1718_03b:0038a06": "芽，非地無以生，非生無以顯，尋流得源",
    "T34n1718_03b:0038a07": "推用識體，用有顯體之功，故稱歎方便。",
    "T34n1718_03b:0038a08": "漸頓者，修因證果從體起用，俱有漸頓，今",
    "T34n1718_03b:0038a09": "明起用，用漸為權、用頓為實，若非漸引",
    "T34n1718_03b:0038a10": "無由入頓，從漸得實，故稱歎方便。開合",
    "T34n1718_03b:0038a11": "者，從頓開漸，漸自不合亦不合頓，故名為",
    "T34n1718_03b:0038a12": "權；漸令究竟還合於頓，故名為實。由開",
    "T34n1718_03b:0038a13": "故合，開有合力從開受名，故稱歎方便。通",
    "T34n1718_03b:0038a14": "別益者，通則半字無常之益，別即滿字常住",
    "T34n1718_03b:0038a15": "之益。然常益道長，喜生退沒故，以化城接",
    "T34n1718_03b:0038a16": "引，生安隱想，然後息化引至寶所，若無半",
    "T34n1718_03b:0038a17": "益不得會常，半有顯滿之功，故稱歎方",
    "T34n1718_03b:0038a18": "便。四悉檀者，三是世間是故為權，第一義",
    "T34n1718_03b:0038a19": "是出世是故為實。非世不得出世，由三悉",
    "T34n1718_03b:0038a20": "檀得第一義，是故如來稱歎方便。當用四",
    "T34n1718_03b:0038a21": "句釋十番權實，三番是他經意，一番是此品",
    "T34n1718_03b:0038a22": "意云云。四引證者，此十義通大小教，亘一切",
    "T34n1718_03b:0038a23": "法，且引今經「不如三界見於三界」，三界",
    "T34n1718_03b:0038a24": "者是事，不如三界見者理也；「諸法寂滅不",
    "T34n1718_03b:0038a25": "可言宣」是理，「方便力為五比丘說」是教。「若",
    "T34n1718_03b:0038a26": "聞此經是善行菩薩道證」，教行也。又「汝等",
    "T34n1718_03b:0038a27": "所行是菩薩道，佛子行道已，來世得作佛」。",
    "T34n1718_03b:0038a28": "又「種種因緣而求佛道，但離虛妄名為解",
    "T34n1718_03b:0038a29": "脫」，「未得一切解脫，盡行諸佛所有道法，道",
    "T34n1718_03b:0038b01": "場得成果」云云。「我以佛眼觀見六道眾生，",
    "T34n1718_03b:0038b02": "始見我身，聞我所說，即皆信受入如來慧，",
    "T34n1718_03b:0038b03": "除先修習學小乘者」云云。窮子初逃，中間客",
    "T34n1718_03b:0038b04": "糞，後則付財，初息化城後引寶所，種種欲",
    "T34n1718_03b:0038b05": "種種性相憶念等，此通引一部為證。今別",
    "T34n1718_03b:0038b06": "引一品，雖不次第，十文具足。「諸佛智慧甚",
    "T34n1718_03b:0038b07": "深無量，其智慧門難解難入」者，一切事理境",
    "T34n1718_03b:0038b08": "智等，悉名為實，施設詮辯阿含言教悉是智",
    "T34n1718_03b:0038b09": "慧門，此證理教論權實；難解難入，一切聲",
    "T34n1718_03b:0038b10": "聞支佛不能知者，即是縛脫論權實。所以",
    "T34n1718_03b:0038b11": "者何？「佛曾親近」至「名稱普聞」，即是教行論權",
    "T34n1718_03b:0038b12": "實；「成就甚深」至「意趣難解」，即是體用論權",
    "T34n1718_03b:0038b13": "實；「吾從成佛已來」者，成佛即是果，果必有",
    "T34n1718_03b:0038b14": "因，即是因果論權實；「種種因緣譬喻，至令",
    "T34n1718_03b:0038b15": "離諸著」，即是漸頓論權實。所以者何？「如",
    "T34n1718_03b:0038b16": "來方便知見皆已具足」，即是開合論權實；「諸",
    "T34n1718_03b:0038b17": "佛為大事因緣故出現於世，為令眾生開",
    "T34n1718_03b:0038b18": "示悟入佛之知見故」者，是為利益論權實。",
    "T34n1718_03b:0038b19": "「取要言之，佛悉成就」，即是三悉檀成就也，",
    "T34n1718_03b:0038b20": "「止止不須說」，即是第一義悉檀，是為四悉",
    "T34n1718_03b:0038b21": "檀論權實。所以者何？「佛悉成就第一希有」",
    "T34n1718_03b:0038b22": "至「諸法實相」，即是理；「所謂諸法如是相」者，即",
    "T34n1718_03b:0038b23": "是事，是為理事論權實。此一段長行明五",
    "T34n1718_03b:0038b24": "佛權實，佛佛皆爾。然《法華論》解諸佛智慧甚",
    "T34n1718_03b:0038b25": "深，為證甚深，甚深有五：謂義甚深、實體甚",
    "T34n1718_03b:0038b26": "深、內證甚深、依止甚深、無上甚深。無上甚",
    "T34n1718_03b:0038b27": "深，謂證大菩提也，名智慧門為說阿含義",
    "T34n1718_03b:0038b28": "甚深，此與理教權實意同；《論》解佛曾親近",
    "T34n1718_03b:0038b29": "百千佛，為修行甚深；勇猛精進名稱普聞，",
    "T34n1718_03b:0038c01": "為增長功德甚深，此與教行權實意同；《論》",
    "T34n1718_03b:0038c02": "解成就甚深未曾有法，為微妙事甚深；意",
    "T34n1718_03b:0038c03": "趣難解等，為無上甚深、入甚深，此與體用權",
    "T34n1718_03b:0038c04": "實意同。《論》解吾從成佛已來，為說如來功德",
    "T34n1718_03b:0038c05": "成就法，此與因果權實意同。《論》解無數方便",
    "T34n1718_03b:0038c06": "者即是教化成就、說法成就，此與漸頓、權實",
    "T34n1718_03b:0038c07": "意同。《論》解如來方便知見，乃至深入無際",
    "T34n1718_03b:0038c08": "等，是自身成就不可思議境，勝餘一切菩",
    "T34n1718_03b:0038c09": "薩，此是明利也。《論》解能種種分別，悅可眾",
    "T34n1718_03b:0038c10": "心等，是言語成就，此是益也，與利益權實",
    "T34n1718_03b:0038c11": "意同。《論》解取要言之止不須說等，為可化",
    "T34n1718_03b:0038c12": "眾生成就，此與四悉檀分別可化、不可化意",
    "T34n1718_03b:0038c13": "同。《論》解唯佛與佛乃能究盡，為無量福成",
    "T34n1718_03b:0038c14": "就諸佛能知，謂如來法身之體不變故覺，能",
    "T34n1718_03b:0038c15": "自證成就，能隨順眾生，說一切諸法相等，",
    "T34n1718_03b:0038c16": "此與理事權實意同。彼論解佛經，今疏冥",
    "T34n1718_03b:0038c17": "符二聖，可謂與修多羅、優波提舍皆合也。",
    "T34n1718_03b:0038c18": "五、結權實者，此十種通四教，合四十權實。",
    "T34n1718_03b:0038c19": "若三藏中自證十法，名自行權實；說己十",
    "T34n1718_03b:0038c20": "法利益眾生，名化他權實。化他之十皆合",
    "T34n1718_03b:0038c21": "為權，自行之十皆合為實，名為自他權實。",
    "T34n1718_03b:0038c22": "餘三教十法，束為三種權實亦如是。又當",
    "T34n1718_03b:0038c23": "教各以事理、教行、縛脫、因果四種，為自行權",
    "T34n1718_03b:0038c24": "實；各以理教、開合二種，是化他權實；各以體",
    "T34n1718_03b:0038c25": "用、漸頓、通別、悉檀四種，為自他權實。其名雖",
    "T34n1718_03b:0038c26": "同，其義各異也。別結者，三教若通、若別，當分",
    "T34n1718_03b:0038c27": "皆是化他權實，隨他意語故；圓教若通、若別，",
    "T34n1718_03b:0038c28": "當分皆是自行權實，隨自意語故。化他之三",
    "T34n1718_03b:0038c29": "皆名為權，自行皆名為實。次、結成四句，隨",
    "T34n1718_03b:0039a01": "他意語者，即一切法權；隨自意語者，即一切",
    "T34n1718_03b:0039a02": "法實；雙取，即一切法亦權亦實；雙非，即一切",
    "T34n1718_03b:0039a03": "法非權非實。次、結成三番釋品者，若自行自",
    "T34n1718_03b:0039a04": "意者，此文稱道場所得法，《大經》云：「修道得",
    "T34n1718_03b:0039a05": "故」，《攝大乘》稱如理如量智，皆是圓教自行權",
    "T34n1718_03b:0039a06": "實，隨自意語。佛雖能於此不可說法，方便能",
    "T34n1718_03b:0039a07": "說，而眾生不堪，若發軫單說此法取眾生",
    "T34n1718_03b:0039a08": "者，即不能得也，故言不可說、不可說也。復",
    "T34n1718_03b:0039a09": "置此事，以自行權實，共別教權實，共取眾",
    "T34n1718_03b:0039a10": "生者，大機利者直得、鈍者曲得，小機利鈍俱",
    "T34n1718_03b:0039a11": "不得，蓋《華嚴》意也。復置此事，單用三藏權",
    "T34n1718_03b:0039a12": "實取眾生者，大機利鈍者，密得、顯不得；小",
    "T34n1718_03b:0039a13": "機利鈍者，但保於證，取亦不得，蓋三藏意",
    "T34n1718_03b:0039a14": "也。復置是事，合用四種權實，共取眾生者，",
    "T34n1718_03b:0039a15": "大機利鈍者，曲直俱得；小機利鈍者，保證俱",
    "T34n1718_03b:0039a16": "不得，蓋《方等》意也。復置是事，捨三藏權實，",
    "T34n1718_03b:0039a17": "用三種權實，共取眾生者，大機利鈍俱得；",
    "T34n1718_03b:0039a18": "小機利鈍保證俱不得，蓋《般若》意也。復置",
    "T34n1718_03b:0039a19": "是事，捨三種權實，單用圓教自行權實取",
    "T34n1718_03b:0039a20": "眾生者，大小機利鈍俱得，蓋《法華》意也。如來",
    "T34n1718_03b:0039a21": "智慧靡所不達，明照時宜用與可否，故釋",
    "T34n1718_03b:0039a22": "品云，方者諸方法也，便者善巧用也，巧用",
    "T34n1718_03b:0039a23": "方法取眾生得，是故殷勤稱歎方便。復次",
    "T34n1718_03b:0039a24": "如來自證權實俱不可說，愍念眾生說自",
    "T34n1718_03b:0039a25": "證之權為門，於物非宜，眾生不能得入，",
    "T34n1718_03b:0039a26": "故自證亦不可說。說別權實為門，利者",
    "T34n1718_03b:0039a27": "得入，鈍者不入，於物非宜，別權實亦不可",
    "T34n1718_03b:0039a28": "說。說三藏權實為門，利者密入，鈍者亦",
    "T34n1718_03b:0039a29": "不入，於物非宜，亦不可說。說三種化他權",
    "T34n1718_03b:0039b01": "實為門，利者得入、鈍亦不入，於物非宜，亦",
    "T34n1718_03b:0039b02": "不可說。說二種化他權實為門，於利者得",
    "T34n1718_03b:0039b03": "入，鈍亦不入，亦不可說，於物非宜。捨三",
    "T34n1718_03b:0039b04": "種化他權實，但說自行之權，於利者鈍者",
    "T34n1718_03b:0039b05": "俱得入，從始至終以方便為門，是故如來",
    "T34n1718_03b:0039b06": "稱歎方便。釋品云，方便為入實之門，即此",
    "T34n1718_03b:0039b07": "意也。前一番，明如來能知方便、能用方便，",
    "T34n1718_03b:0039b08": "此一番明行者能隨順方便云云。復次，如來",
    "T34n1718_03b:0039b09": "自證修道所得，於一切方便即是真實，而",
    "T34n1718_03b:0039b10": "此真實不可得說；雖能說之，眾生不能即",
    "T34n1718_03b:0039b11": "實，以方便力，帶不即說一即，利者能即、",
    "T34n1718_03b:0039b12": "鈍不能即；又純說一不即，利者密即、鈍者",
    "T34n1718_03b:0039b13": "不即；又帶三不即說一即，利者能即、鈍者",
    "T34n1718_03b:0039b14": "不即；又帶二不即說一即，利者能即、鈍者",
    "T34n1718_03b:0039b15": "不即；又廢三不即，純說一切即，利鈍者俱",
    "T34n1718_03b:0039b16": "能即，於方便得見真實。上兩意用方便從",
    "T34n1718_03b:0039b17": "方便，此一意即方便即真實，真實即圓因，",
    "T34n1718_03b:0039b18": "圓因即自行之方便，如此自行方便今始證",
    "T34n1718_03b:0039b19": "入。上釋品云，方便者即是真實，從自行方",
    "T34n1718_03b:0039b20": "便得名，故言方便品。六、分別照諦者，前既",
    "T34n1718_03b:0039b21": "通別當分結束權實，今還約此智照義則易",
    "T34n1718_03b:0039b22": "見，若通以十種，明自行二智者，即照隨智",
    "T34n1718_03b:0039b23": "二諦也；通用十法逗緣者，即照隨情二諦",
    "T34n1718_03b:0039b24": "也；若束四為二者，即照隨情智二諦也；若",
    "T34n1718_03b:0039b25": "當分照諦者，事理、教行、縛脫、因果悉是自證，",
    "T34n1718_03b:0039b26": "即照隨智二諦也；理教、開合此兩屬化他，",
    "T34n1718_03b:0039b27": "即照隨情二諦也；體用、漸頓、通別、悉檀四通",
    "T34n1718_03b:0039b28": "自他，即照隨情智二諦也。三教照諦準此",
    "T34n1718_03b:0039b29": "可解。又三藏三十種二智，是化他二智，皆",
    "T34n1718_03b:0039c01": "照隨情二諦；若通別六十種，是自他二智，即",
    "T34n1718_03b:0039c02": "照隨情智二諦也。通教或時與前三藏共",
    "T34n1718_03b:0039c03": "為隨情二諦；若圓教三十種權實，是自行二",
    "T34n1718_03b:0039c04": "智照隨智二諦。又三教若通若別，皆是逗",
    "T34n1718_03b:0039c05": "緣，悉是化他二智，照隨情二諦；圓教若通",
    "T34n1718_03b:0039c06": "若別，皆是自行二智，即照隨智二諦。若束",
    "T34n1718_03b:0039c07": "三教之實為權，束圓教之權為實，即自他",
    "T34n1718_03b:0039c08": "二智照隨情智二諦也。七、約諸經者，《華嚴》",
    "T34n1718_03b:0039c09": "論教但是滿字，論時但是乳，論法是一自",
    "T34n1718_03b:0039c10": "行一化他，若對人但是菩薩，二乘聾啞，生身",
    "T34n1718_03b:0039c11": "菩薩亦未能發自行之權、隨智之實；若依",
    "T34n1718_03b:0039c12": "今經文，未曾向人說如此事。約三藏者，",
    "T34n1718_03b:0039c13": "若論教唯是半字，若論法是一種化他，若論",
    "T34n1718_03b:0039c14": "時即是酪；若依今文，住立門外著弊垢衣，",
    "T34n1718_03b:0039c15": "執除糞器，二乘人耳。約方等教，若論教對",
    "T34n1718_03b:0039c16": "半論滿，若論時並酪明蘇，若論法有三",
    "T34n1718_03b:0039c17": "種化他一種自行；若依今文，心相體信入出",
    "T34n1718_03b:0039c18": "無難。約《般若》，若論教帶半論滿，若依時",
    "T34n1718_03b:0039c19": "挾生而熟，若依法則有二種化他一種自",
    "T34n1718_03b:0039c20": "行；若依今文，出內取與皆使令知。約《法華》，",
    "T34n1718_03b:0039c21": "論教廢半論滿，若論時純是醍醐，若論法",
    "T34n1718_03b:0039c22": "唯有自行；若依今文開權顯實，此實我子",
    "T34n1718_03b:0039c23": "我之所生我實是父，付以家業授記作佛。",
    "T34n1718_03b:0039c24": "前教不說者，今皆發之，正直捨方便，但說",
    "T34n1718_03b:0039c25": "無上道，故是自行之權，故言方便品。自餘或",
    "T34n1718_03b:0039c26": "是自他二智，或化他二智。復次《華嚴》對二菩",
    "T34n1718_03b:0039c27": "薩，說一自一他，不擬二乘不聞不解。三",
    "T34n1718_03b:0039c28": "藏對二乘說一化他，不擬菩薩故無自",
    "T34n1718_03b:0039c29": "行。方等具對小大，對二乘，說兩化他，對菩",
    "T34n1718_03b:0040a01": "薩說一自一他。《般若》亦對三，說一自二他，",
    "T34n1718_03b:0040a02": "對二乘說一他，對菩薩說一自一他。《法華》",
    "T34n1718_03b:0040a03": "普對機熟者，但明一自不復論他。文云：「菩",
    "T34n1718_03b:0040a04": "薩聞是法，疑網皆已除。千二百羅漢，悉亦",
    "T34n1718_03b:0040a05": "當作佛。」一切眾生悉入自行之方便，故言",
    "T34n1718_03b:0040a06": "方便品云云。八、本迹者，如來本地久已證得",
    "T34n1718_03b:0040a07": "一切權實，名為自行；中間垂迹亦作兼帶",
    "T34n1718_03b:0040a08": "等說，今日垂迹寂滅道場，帶別化他說自",
    "T34n1718_03b:0040a09": "行，次說一化他，次說三，次說二，次說廢三",
    "T34n1718_03b:0040a10": "等，皆名化他權實，束本權名實，束迹實",
    "T34n1718_03b:0040a11": "名權，即是自他權實也。結此則有四句：一",
    "T34n1718_03b:0040a12": "切實、一切權，一切亦權亦實，一切非權非實",
    "T34n1718_03b:0040a13": "云云。身子本證一切權實即自行，迹在鹿苑",
    "T34n1718_03b:0040a14": "單受化他，在方等受一被三折，在《般若》",
    "T34n1718_03b:0040a15": "帶二轉一，至《法華》廢三悟一，皆是化他權",
    "T34n1718_03b:0040a16": "實，束本權為實，束迹實為權，即自他權",
    "T34n1718_03b:0040a17": "實，亦具四句云云。若從佛迹說，亦是化他之",
    "T34n1718_03b:0040a18": "權實，亦稱方便品；若從引入圓因自行，亦",
    "T34n1718_03b:0040a19": "是方便品；若從身子迹權，亦是方便品；若",
    "T34n1718_03b:0040a20": "從身子迹入實，亦是方便品；為此諸義故",
    "T34n1718_03b:0040a21": "稱方便品也。",
    "T34n1718_03b:0040a22": "○從此品下，訖〈分別功德品〉十九行偈，或",
    "T34n1718_03b:0040a23": "至偈後現在四信弟子文盡，名為正說分。若",
    "T34n1718_03b:0040a24": "作兩正說，從此下訖〈授學無學人記品〉，是迹",
    "T34n1718_03b:0040a25": "門正說。今且逐近，就迹門正說更為兩：一、",
    "T34n1718_03b:0040a26": "從此下，是略開三顯一；二、從「告舍利弗汝已",
    "T34n1718_03b:0040a27": "殷勤」下，是廣開三顯一。",
    "T34n1718_03b:0040a28": "○略更為二：初、從「爾時世尊」下，是略開三",
    "T34n1718_03b:0040a29": "顯一；二、從「爾時大眾」下，是動執生疑。略開三",
    "T34n1718_03b:0040b01": "顯一，有長行、偈頌。長行為二：一、寄言歎二",
    "T34n1718_03b:0040b02": "智；二、絕言歎二智。若不措言則無能知者，",
    "T34n1718_03b:0040b03": "雖復稱揚言不能盡，諸佛二智如前說云",
    "T34n1718_03b:0040b04": "云。寄言為二：一、明諸佛權實；二、明釋迦權",
    "T34n1718_03b:0040b05": "實。諸佛道同是故俱歎，上光照他土，彌勒橫",
    "T34n1718_03b:0040b06": "問，文殊引古，大眾豎聞，正表於此，故發軫",
    "T34n1718_03b:0040b07": "定起，即明諸佛道同也。就歎諸佛文為",
    "T34n1718_03b:0040b08": "三：一、雙歎；二、雙釋；三、雙結。就雙歎中，先、經家",
    "T34n1718_03b:0040b09": "提起；次、正歎。「爾時」者，當爾之時也，佛常在",
    "T34n1718_03b:0040b10": "定，何故言起？此有所示。往古諸佛說此經",
    "T34n1718_03b:0040b11": "時，必前入無量義即入法華，今佛亦爾，此",
    "T34n1718_03b:0040b12": "示世界悉檀哀從定起；履歷法緣二俱審諦，",
    "T34n1718_03b:0040b13": "說必不謬增長物信，此示為人悉檀哀從",
    "T34n1718_03b:0040b14": "定起；佛寂而常照，尚須入定方乃說法，況",
    "T34n1718_03b:0040b15": "復散心妄有所說，此是對治悉檀哀從定起；",
    "T34n1718_03b:0040b16": "入定緣理安心實相，出定令他安心實相，",
    "T34n1718_03b:0040b17": "此是第一義悉檀哀從定起。安此四法故",
    "T34n1718_03b:0040b18": "言「安詳而起」也。「告舍利弗」者，小乘中智慧",
    "T34n1718_03b:0040b19": "第一，將欲因其破小智、顯大智，廢會開覆",
    "T34n1718_03b:0040b20": "凡十種，如《玄義》中說，此乃經家提起之文。《法",
    "T34n1718_03b:0040b21": "華論》云：「佛入甚深三昧正念不動，如實智",
    "T34n1718_03b:0040b22": "觀，從三昧而起，現如來得自在力故，如來",
    "T34n1718_03b:0040b23": "入定無能驚忤故。」《論》與今義相應，第一義悉",
    "T34n1718_03b:0040b24": "檀出過世間，故無能驚忤，四悉檀無障礙，",
    "T34n1718_03b:0040b25": "故得自在云云。「加趺坐」者，古往微塵恒沙諸",
    "T34n1718_03b:0040b26": "佛及弟子盡行此法故。又加趺起惡覺，尚",
    "T34n1718_03b:0040b27": "生他敬心，況入深境界而不適悅天人耶？",
    "T34n1718_03b:0040b28": "又非世受用法，不與外道共，能破魔軍煩",
    "T34n1718_03b:0040b29": "惱故，又能生三種菩提道故，私謂此是四",
    "T34n1718_03b:0040c01": "悉檀意也。問：餘經云：「繫念在前」者，云何？答：",
    "T34n1718_03b:0040c02": "背色想生死煩惱境界在後故，觀寂滅涅",
    "T34n1718_03b:0040c03": "槃所緣在前，故應作四解云云。問：云何在",
    "T34n1718_03b:0040c04": "面？答：凡人於面起欲能生猗樂，然後遍身。",
    "T34n1718_03b:0040c05": "又九處流穢，面有七孔，以不淨治欲，故繫",
    "T34n1718_03b:0040c06": "緣在面其一。又六識在面，心多上緣，表一切",
    "T34n1718_03b:0040c07": "賢聖尚空與空相應故，繫緣在面其二。又若",
    "T34n1718_03b:0040c08": "觀於面則能分別六識，為分別故故繫緣",
    "T34n1718_03b:0040c09": "在面其三。又身有六分，頭面為勝，表諸法中實",
    "T34n1718_03b:0040c10": "相第一，第一法故繫緣在面其四。就雙歎二",
    "T34n1718_03b:0040c11": "智，先歎實，次歎權。實者諸佛智慧也，非三",
    "T34n1718_03b:0040c12": "種化他權實故言諸佛，顯自行之實故言",
    "T34n1718_03b:0040c13": "智慧，此智慧體即一心三智。「甚深無量」者，即",
    "T34n1718_03b:0040c14": "稱歎之辭也。明佛實智豎徹如理之底故",
    "T34n1718_03b:0040c15": "言甚深，橫窮法界之邊故言無量，無量甚",
    "T34n1718_03b:0040c16": "深深高橫廣，譬如根深則條茂、源遠則流長，",
    "T34n1718_03b:0040c17": "實智既然，權智例爾云云。「其智慧門」即是歎",
    "T34n1718_03b:0040c18": "權智也，蓋是自行道前方便，有進趣之力故",
    "T34n1718_03b:0040c19": "名為門，從門入到道中，道中稱實、道前謂",
    "T34n1718_03b:0040c20": "權也。「難解難入」者，歎權之辭也。不謀而了，無",
    "T34n1718_03b:0040c21": "方大用，七種方便不能測度，十住始解，十地",
    "T34n1718_03b:0040c22": "為入，舉初與後，中間難示，難悟可知，而別",
    "T34n1718_03b:0040c23": "舉聲聞、緣覺所不能知者，執重故別破之",
    "T34n1718_03b:0040c24": "耳。法身本意元以自行權實擬之，無機逃",
    "T34n1718_03b:0040c25": "走故言不知，《華嚴》頓照，聾啞瞽聵故言不知，",
    "T34n1718_03b:0040c26": "《方等》彈斥保住草庵故言不知，《般若》轉教無",
    "T34n1718_03b:0040c27": "心悕取一飱之意故言不知，今大機啟發",
    "T34n1718_03b:0040c28": "放光動地，彼此今古諸佛道同，由懷疑惑故",
    "T34n1718_03b:0040c29": "言不知。利根菩薩節節能知，鈍同二乘是",
    "T34n1718_03b:0041a01": "亦不知也。「門」者，光宅取二乘方便為今經智",
    "T34n1718_03b:0041a02": "慧門，此須與奪。若爾即是得門，云何如來破",
    "T34n1718_03b:0041a03": "言不知？不知者則非門也。與者，此是最淺之",
    "T34n1718_03b:0041a04": "能永不識所云云。今解自有方便智慧為門，",
    "T34n1718_03b:0041a05": "得入佛智慧，如《瓔珞》云：「二觀為方便道，得",
    "T34n1718_03b:0041a06": "入中道第一義諦。」亦是三教各各有四門，為",
    "T34n1718_03b:0041a07": "方便得入中道。光宅之解於二觀中秖是",
    "T34n1718_03b:0041a08": "一觀，於十二門秖是一門云云。又方便智慧",
    "T34n1718_03b:0041a09": "為門，得入方便智，即是三教各各四門齊教",
    "T34n1718_03b:0041a10": "入證也。自有佛智為門得入佛智慧，如",
    "T34n1718_03b:0041a11": "上說圓因稱方便品，即是自行觀智為門，",
    "T34n1718_03b:0041a12": "即是今經所歎其智慧門，圓教四門即其一",
    "T34n1718_03b:0041a13": "也，自有實為門入方便智雙照二諦，即其",
    "T34n1718_03b:0041a14": "義也。如此釋者豐富開闊，何如光宅區區一",
    "T34n1718_03b:0041a15": "種耶？若依論以阿含為門，此須開拓諸",
    "T34n1718_03b:0041a16": "教，準觀可知云云。從「所以者何」下，光宅云：",
    "T34n1718_03b:0041a17": "「歎釋迦章」。今推文意，是雙釋諸佛二智也。",
    "T34n1718_03b:0041a18": "「佛曾親近」至「盡行道法」，是釋諸佛實智，良",
    "T34n1718_03b:0041a19": "由外值佛多，稟承至要故，實智甚深；良由",
    "T34n1718_03b:0041a20": "內行純厚盡行道法故，實智無量。無量則",
    "T34n1718_03b:0041a21": "釋橫廣，甚深則釋豎高也。「勇猛精進名稱",
    "T34n1718_03b:0041a22": "普聞」，是釋諸佛權智。「其智慧門難解難入」，",
    "T34n1718_03b:0041a23": "良由勇猛精進能入難入之門，既入門已澤",
    "T34n1718_03b:0041a24": "被無疆物欽勝德，故名稱普聞。亦可分句，",
    "T34n1718_03b:0041a25": "「勇猛精進」能入法門，即釋權智深，「名稱普聞」",
    "T34n1718_03b:0041a26": "即釋權智廣；觀權文無深廣之語，例實智",
    "T34n1718_03b:0041a27": "此義則成云云。從「成就甚深」下，雙結諸佛二",
    "T34n1718_03b:0041a28": "智。稱理究竟故言成就，到彼岸底故言甚",
    "T34n1718_03b:0041a29": "深，此結成實智也；稱機適會故言隨宜，非",
    "T34n1718_03b:0041b01": "七方便所知故言難解，此結成權智也。隨",
    "T34n1718_03b:0041b02": "情則翳理，故言難解；了義故意顯，故言易",
    "T34n1718_03b:0041b03": "知。《攝大乘》云：「了義經依文判義，不了義經",
    "T34n1718_03b:0041b04": "依義判文」，即斯義也。有時解「成就甚深未曾",
    "T34n1718_03b:0041b05": "有法」，結自行權實，「隨宜所說意趣難解」，結",
    "T34n1718_03b:0041b06": "化他權實云云。從「吾從成佛已來」者，是歎釋",
    "T34n1718_03b:0041b07": "迦權實。舊云釋迦權實各各歎，謂「吾從成佛」",
    "T34n1718_03b:0041b08": "下，是歎權，「所以者何」是釋權；「如來知見廣",
    "T34n1718_03b:0041b09": "大」下，是歎實，從「無量無礙」下，是釋實；從",
    "T34n1718_03b:0041b10": "「如來能種種分別」下，是結歎實文。舊料揀前",
    "T34n1718_03b:0041b11": "後有三意：一、合歎諸佛二智者，明二智體",
    "T34n1718_03b:0041b12": "同，開歎釋迦二智者，明二智功用有異；二、",
    "T34n1718_03b:0041b13": "明垂迹之本，故諸佛先歎實，明顯本之能，",
    "T34n1718_03b:0041b14": "故釋迦先歎權；三、諸佛顯自行，先須得實，",
    "T34n1718_03b:0041b15": "釋迦明化他，先以權引童蒙，而互現出沒",
    "T34n1718_03b:0041b16": "者，將明體圓不可偏存，存則失旨也。今謂",
    "T34n1718_03b:0041b17": "不爾，但依文次第於義易解，不須曲辯。",
    "T34n1718_03b:0041b18": "又汝云諸佛道同，云何異解？如人善讚孝",
    "T34n1718_03b:0041b19": "順而打擲父母云云。就釋迦文亦為三：初、",
    "T34n1718_03b:0041b20": "雙歎；次、雙釋；後、雙結。「吾從成佛已來」歎實智。",
    "T34n1718_03b:0041b21": "若實智不圓佛道不成，既云成佛，一成一",
    "T34n1718_03b:0041b22": "切成，即是歎實智也。「種種因緣」下，是歎權",
    "T34n1718_03b:0041b23": "智。四十餘年以三種化他權實逗會眾生，故",
    "T34n1718_03b:0041b24": "言種種因緣也。「譬喻」者，小乘中以芭蕉、水",
    "T34n1718_03b:0041b25": "沫為譬，大乘中以乾城、鏡幻等譬。依諸論",
    "T34n1718_03b:0041b26": "者以小乘譬乳，大乘譬醍醐也。「廣演」者，能",
    "T34n1718_03b:0041b27": "於一法出無量義也。「無數方便」者，即七種",
    "T34n1718_03b:0041b28": "方便也。「引導眾生令離諸著」者，說散十",
    "T34n1718_03b:0041b29": "善離三途著，說淨十善離欲界著，說三",
    "T34n1718_03b:0041c01": "藏離見思著，說菩薩法離涅槃著，說佛",
    "T34n1718_03b:0041c02": "法離順道法愛著。從「所以者何」，是雙釋二",
    "T34n1718_03b:0041c03": "智也。如來半句即是釋實智，從真如實相",
    "T34n1718_03b:0041c04": "中來而得成佛道，故名如來，即釋成實",
    "T34n1718_03b:0041c05": "智也；方便即是釋權智；由於方便善巧故",
    "T34n1718_03b:0041c06": "能種種因緣知見波羅蜜者，即是雙舉權實",
    "T34n1718_03b:0041c07": "知見也。一切種智名實知，佛眼名實見；道",
    "T34n1718_03b:0041c08": "種智名權知，法眼名權見，悉到事理邊故，",
    "T34n1718_03b:0041c09": "悉名波羅蜜。「皆已具足」者，權實悉究竟也。若",
    "T34n1718_03b:0041c10": "不作雙釋之意，那忽言皆已？皆已者雙釋",
    "T34n1718_03b:0041c11": "意顯也。從「如來知見廣大深遠」，即是雙結釋",
    "T34n1718_03b:0041c12": "迦二智也。如來知見如前說，廣大明橫、深",
    "T34n1718_03b:0041c13": "遠明豎，如此實智非橫非豎，寄言往歎論",
    "T34n1718_03b:0041c14": "其橫豎照無限極，如函大、蓋大也。「無量無",
    "T34n1718_03b:0041c15": "礙」下，即是結權智也。自行之權，道前方便，",
    "T34n1718_03b:0041c16": "約諸法門，故知是結權智明矣；實智無若",
    "T34n1718_03b:0041c17": "干也。光宅以此釋實智，非但光宅不識實",
    "T34n1718_03b:0041c18": "智，梁代皆不知其無礙慧無若干也云云。",
    "T34n1718_03b:0041c19": "「無量」即佛地四等也，「無礙」即佛地四辯也。能",
    "T34n1718_03b:0041c20": "於一辭一義，旋出無量樂說不窮，比於別",
    "T34n1718_03b:0041c21": "通菩薩，如甲上土方地。「力」即十力，「畏」即四",
    "T34n1718_03b:0041c22": "無所畏，「禪」盡禪之實相，「定」即首楞嚴定，「三昧」",
    "T34n1718_03b:0041c23": "即王三昧，「深入無際」者，結成豎深，「成就一",
    "T34n1718_03b:0041c24": "切未曾有法」，結成橫廣。從「舍利弗如來能種",
    "T34n1718_03b:0041c25": "種分別」下，舊將結成前權實；今用起後將",
    "T34n1718_03b:0041c26": "欲絕言，更舉權實為絕歎之由。文為二：",
    "T34n1718_03b:0041c27": "初、舉絕歎之由；次、指絕言之境。鄭重者表",
    "T34n1718_03b:0041c28": "殷勤也，「如來能善分別、巧說諸法」者，即舉",
    "T34n1718_03b:0041c29": "權也。「言辭柔軟悅可眾心」者，舉實也。何以",
    "T34n1718_03b:0042a01": "得知？上見他土說頓云：「其聲清淨出柔軟",
    "T34n1718_03b:0042a02": "音」下，身子領解云：「聞佛柔軟音深遠甚微",
    "T34n1718_03b:0042a03": "妙」，據前後兩文，知是舉實智也。前歎中，",
    "T34n1718_03b:0042a04": "前實後權，今何意前權後實？明前欲寄言",
    "T34n1718_03b:0042a05": "故從實而舒權，今欲絕言須卷權歸實耳。",
    "T34n1718_03b:0042a06": "從「取要言之」，是指實境，要者茣過于實也；",
    "T34n1718_03b:0042a07": "「無量無邊未曾有法」是指權境。又「舉要」是創",
    "T34n1718_03b:0042a08": "指之端，「無量無邊」是指權，「未曾有法」是指",
    "T34n1718_03b:0042a09": "實，言此二法佛悉成就，修道得故，此那可",
    "T34n1718_03b:0042a10": "說？若單明一事，不應言悉，既雙指權實，",
    "T34n1718_03b:0042a11": "其意明矣。「止」者下，第二，即絕言歎也。印師云：",
    "T34n1718_03b:0042a12": "「欲因止生其疑請之心也。」觀師云：「實法難",
    "T34n1718_03b:0042a13": "知，故先抑止，驚其常情。」今明此法深寂言語",
    "T34n1718_03b:0042a14": "道斷，體不可說，故止而歎之。設慈悲為說，",
    "T34n1718_03b:0042a15": "聞不能解，傷其善根，是故止也。從「所以者",
    "T34n1718_03b:0042a16": "何」下，是釋止歎之意。意為兩：一、就佛是最",
    "T34n1718_03b:0042a17": "上人成就，修得最上法，故不可說；次、明甚",
    "T34n1718_03b:0042a18": "深境界不可思議，故不可說。就「佛成就」下，",
    "T34n1718_03b:0042a19": "明上人權實橫滿不可說；從「唯佛與佛」下，",
    "T34n1718_03b:0042a20": "明上人權實豎深不可說。成就對不成就，",
    "T34n1718_03b:0042a21": "乃至難解對不難解，即是橫明成就，修道",
    "T34n1718_03b:0042a22": "得故，故不可說。「唯佛與佛乃能究盡」者，初",
    "T34n1718_03b:0042a23": "中分獲，未盡其源，如十四日月，光用未普；",
    "T34n1718_03b:0042a24": "獨佛與佛究竟邊底，如十五日之月，體",
    "T34n1718_03b:0042a25": "無不圓、光無不遍，如此豎深，修道得故，故",
    "T34n1718_03b:0042a26": "不可說。從「諸法實相」下，即是甚深境界不",
    "T34n1718_03b:0042a27": "可思議，故不可說。光宅云：「初一句標二智章，",
    "T34n1718_03b:0042a28": "諸法標權智境。」三三非一故言諸法，三法",
    "T34n1718_03b:0042a29": "之中其教最顯，教必逗機仍有其人，故知三",
    "T34n1718_03b:0042b01": "三是權也。實相者是實智境，一理非虛故言",
    "T34n1718_03b:0042b02": "實相，四一之中遍舉一理，理是本故，故是實",
    "T34n1718_03b:0042b03": "也。中有九句，還釋上兩章耳。前五句釋權",
    "T34n1718_03b:0042b04": "章。「如是相」者，三乘言教攬而可別也；「如是性」",
    "T34n1718_03b:0042b05": "者，三乘教性分不可移易也；「如是體」者，三",
    "T34n1718_03b:0042b06": "乘之教八音章句各各有體，菩薩教以六度",
    "T34n1718_03b:0042b07": "為體云云；「如是力」者，三乘教用訓導之力也；",
    "T34n1718_03b:0042b08": "「如是作」者，三乘教被前人有造作也，廣實",
    "T34n1718_03b:0042b09": "智境，略不牒章。實境有四一，以四廣其一",
    "T34n1718_03b:0042b10": "理，「如是因」者，境生真解為因，萬善望果也；",
    "T34n1718_03b:0042b11": "「如是緣」者，境發實智為緣，以因所望處為",
    "T34n1718_03b:0042b12": "果，果起酬因為報。後二句雙結，初句結權，",
    "T34n1718_03b:0042b13": "「本」即舉相，「末」即舉作，次句結實，「究竟」即結",
    "T34n1718_03b:0042b14": "因，「等」即結報也。北地師云：「三乘法皆有相、",
    "T34n1718_03b:0042b15": "性、果、報、本末也。」瑤師云：「如是相、性，此釋智慧",
    "T34n1718_03b:0042b16": "照用三乘萌異，為相必爾成三為性；發心",
    "T34n1718_03b:0042b17": "為體；隨心所堪為力；力有所造為作；作",
    "T34n1718_03b:0042b18": "行招果為因；因者語其已分，所由為緣；緣",
    "T34n1718_03b:0042b19": "者語其外力，遂剋為果；酬因為報；相為本；",
    "T34n1718_03b:0042b20": "報為末；終同一致為究竟等也。如是者，其",
    "T34n1718_03b:0042b21": "事不差也。」暢師但約佛上作，相者，十力各",
    "T34n1718_03b:0042b22": "有相貌也；性者，從根各有所習，所習不改",
    "T34n1718_03b:0042b23": "謂之為性，是性力境也；體者，根性不同",
    "T34n1718_03b:0042b24": "所欲亦異，言其心用縛著故以體為名，此",
    "T34n1718_03b:0042b25": "欲力境也；力者，定別名也，神通變動非定",
    "T34n1718_03b:0042b26": "不運，鎮心靜亂非定不寂，故力為禪定境",
    "T34n1718_03b:0042b27": "也；作者，是業，即業力境也；因者，道為因能",
    "T34n1718_03b:0042b28": "至涅槃，即至處道力境也；緣者，緣宿命力境",
    "T34n1718_03b:0042b29": "也；果者，據今因，所召果在未來，是天眼力",
    "T34n1718_03b:0042c01": "境也；報者，今報以望往因，據即漏盡力境",
    "T34n1718_03b:0042c02": "也，故語報是漏盡也；本者是相，末是報，總",
    "T34n1718_03b:0042c03": "而望之都是處非處力境也。上來諸釋非不",
    "T34n1718_03b:0042c04": "一途，然於理不通，於文不允。文不允者",
    "T34n1718_03b:0042c05": "經云「諸法」，何法不收？豈止三乘耶？理不通者，",
    "T34n1718_03b:0042c06": "經云「實相」，何所不在，而但在因果體。若實",
    "T34n1718_03b:0042c07": "獨在於佛，佛則不權；權獨在三乘，三乘則",
    "T34n1718_03b:0042c08": "永無實；若三乘但為五，則權法不足，復全",
    "T34n1718_03b:0042c09": "無實；若四句但在佛，佛全無權，實亦不足；",
    "T34n1718_03b:0042c10": "義不涉於凡夫，則諸法之文，便是無用。實",
    "T34n1718_03b:0042c11": "相不遍，實相外別更有法。如此等過故，皆",
    "T34n1718_03b:0042c12": "不用也。《釋論》三十一，明一一法各有九種：",
    "T34n1718_03b:0042c13": "一、各有體；二、各有法，如眼、耳雖同四大造，",
    "T34n1718_03b:0042c14": "而眼有見用，耳無見功，如火以熱為法而",
    "T34n1718_03b:0042c15": "不能潤也；三各有力，如火以燒為力，水",
    "T34n1718_03b:0042c16": "以潤為力；四、各有因；五、各有緣；六、各有果；",
    "T34n1718_03b:0042c17": "七、各有性；八、各有限礙；九、各有開通方",
    "T34n1718_03b:0042c18": "便。達磨欝多將此九種會《法華》中十如：各",
    "T34n1718_03b:0042c19": "有法者，即是《法華》中如是作；各有限礙者，",
    "T34n1718_03b:0042c20": "即是《法華》中如是相；各有果者，即是《法華》",
    "T34n1718_03b:0042c21": "中如是果，如是報也；各有開通方便者，即是",
    "T34n1718_03b:0042c22": "《法華》中如是本末究竟等；餘者名同可解。今",
    "T34n1718_03b:0042c23": "明此境為二：初一句略標權實章，如文；次",
    "T34n1718_03b:0042c24": "十句廣釋權實相。今作四番釋：一、約十法",
    "T34n1718_03b:0042c25": "界；二、約佛法界；三、約離合；四、約位。經云",
    "T34n1718_03b:0042c26": "「諸法」，故用十法界釋也；經云「佛所成就第",
    "T34n1718_03b:0042c27": "一希有之法」，故用佛法界釋也；經云「止止",
    "T34n1718_03b:0042c28": "不須說，我法妙難思」，故用離合釋也；經云",
    "T34n1718_03b:0042c29": "「唯佛與佛乃能究盡」，故用位釋也。約十法",
    "T34n1718_03b:0043a01": "界者，謂六道、四聖，是為十法也。法雖無量，",
    "T34n1718_03b:0043a02": "數不出十，一一界中雖復多派，不出十如。",
    "T34n1718_03b:0043a03": "如地獄界，當地自具相性本末，亦具畜生",
    "T34n1718_03b:0043a04": "界相性本末，乃至具佛法界相性本末，無",
    "T34n1718_03b:0043a05": "有缺減，故毘曇《毘婆沙》第七云：「地獄道成",
    "T34n1718_03b:0043a06": "就他化天法」，即是其例，餘九法界亦如是。當",
    "T34n1718_03b:0043a07": "知一一界皆有九界、十如，若照自位，九界、十",
    "T34n1718_03b:0043a08": "如皆名為權；照其自位，佛界十如名之為",
    "T34n1718_03b:0043a09": "實。一中具無量，無量中具一，所以名不可",
    "T34n1718_03b:0043a10": "思議。若照六道、三聖，五如為權；若照佛界，",
    "T34n1718_03b:0043a11": "四如為實。當分歷歷，此則可說、可示，何俟",
    "T34n1718_03b:0043a12": "止止絕言歎也？所以一中無量，凡夫雖具，絕",
    "T34n1718_03b:0043a13": "理情迷；二乘雖具，捨離求脫；菩薩雖具，照",
    "T34n1718_03b:0043a14": "則不周，名不了了；如來洞覽橫豎具足，唯獨",
    "T34n1718_03b:0043a15": "自明了，餘人所不見，不可宣示，止止絕言",
    "T34n1718_03b:0043a16": "其在此耳。上《玄義》中已說，今不具記云云。二、",
    "T34n1718_03b:0043a17": "約佛法界釋者，佛界非相、非不相，而名如",
    "T34n1718_03b:0043a18": "是相，指萬善緣因，故下文云「眾寶莊校」，即",
    "T34n1718_03b:0043a19": "其義也。佛界非性、非不性，而名如是性，指",
    "T34n1718_03b:0043a20": "智慧了因，故下文云「有大白牛」也。佛界非",
    "T34n1718_03b:0043a21": "體、非不體，而名如是體，指實相正因，故下",
    "T34n1718_03b:0043a22": "文云「其車高廣」也。佛界非力、非不力，而名",
    "T34n1718_03b:0043a23": "為力，指菩提道心，慈善根力等，故下文云",
    "T34n1718_03b:0043a24": "「又於其上張設幰蓋」也。佛界非作、非不作，",
    "T34n1718_03b:0043a25": "而名如是作，指任運無功用道，故下文云",
    "T34n1718_03b:0043a26": "「其疾如風」也。佛界非因、非不因，而名如是",
    "T34n1718_03b:0043a27": "因，指四十一位，故下文「乘是寶乘遊於四",
    "T34n1718_03b:0043a28": "方」也。佛界非緣、非不緣，而名如是緣，指一",
    "T34n1718_03b:0043a29": "切助菩提道，故下文「又多僕從而侍衛之」。",
    "T34n1718_03b:0043b01": "佛界非果、非不果，而名如是果，指妙覺朗",
    "T34n1718_03b:0043b02": "然，圓因所剋，故下文「直至道場」也。佛界非報、",
    "T34n1718_03b:0043b03": "非不報，而名如是報，指大般涅槃，故下文",
    "T34n1718_03b:0043b04": "「得無量無漏清淨之果報」也。佛果非本、非",
    "T34n1718_03b:0043b05": "末，而言本末，本即佛相，末即佛報，是自行",
    "T34n1718_03b:0043b06": "權也。佛界非等、非不等，而言究竟等，指於",
    "T34n1718_03b:0043b07": "實相，故標章云實相也。是自行之實也，即",
    "T34n1718_03b:0043b08": "實而權故言本末，即權而實故言為等，此",
    "T34n1718_03b:0043b09": "是如來自行權實，最為無上。無上相乃至無",
    "T34n1718_03b:0043b10": "上果報，橫廣豎深而無有上，故標章云諸法",
    "T34n1718_03b:0043b11": "實相也。例亦應言諸法實性、實體、實力，乃至",
    "T34n1718_03b:0043b12": "應言實究竟等，但略舉一而蔽諸耳。如來",
    "T34n1718_03b:0043b13": "遍照橫豎悉周如觀掌果，秖為凡夫如雙",
    "T34n1718_03b:0043b14": "盲，二乘如眇目，菩薩夜視矇朧不曉，不可",
    "T34n1718_03b:0043b15": "得說，止止絕言，其意在此耳。三、約離合者，",
    "T34n1718_03b:0043b16": "若佛心中所觀，十界、十如皆無上相，乃至無",
    "T34n1718_03b:0043b17": "上果報，唯是一佛法界，如海總萬流、若千",
    "T34n1718_03b:0043b18": "車共一轍，此即自行權實；若隨他意則有九",
    "T34n1718_03b:0043b19": "法界、十如相性等，即是化他權實。化他雖復",
    "T34n1718_03b:0043b20": "有實，皆束為權；自行雖復有權，皆束為實，",
    "T34n1718_03b:0043b21": "此即自行化他權實。隨他則開，隨自則合，橫",
    "T34n1718_03b:0043b22": "豎周照開合自在，雖開無量，無量而一；雖",
    "T34n1718_03b:0043b23": "合為一，一而無量。雖無量一，而非一、非無",
    "T34n1718_03b:0043b24": "量；雖非一、非無量而一而無量，唯佛與佛",
    "T34n1718_03b:0043b25": "乃能究盡，凡夫則誹謗不信，二乘則迷悶不",
    "T34n1718_03b:0043b26": "受，菩薩則塵杌未明，為此義故止止絕言",
    "T34n1718_03b:0043b27": "云云。四、約位者，如是相者，一切眾生皆有實",
    "T34n1718_03b:0043b28": "相，本自有之，乃是如來藏之相貌也；如是",
    "T34n1718_03b:0043b29": "性，即是性德智慧第一義空也；如是體，即是",
    "T34n1718_03b:0043c01": "中道法性之理也，是為三德，通十法界位",
    "T34n1718_03b:0043c02": "位皆有。若研此三德入於十信位，則名如",
    "T34n1718_03b:0043c03": "是力、如是作；入四十一地，名如是因、如是",
    "T34n1718_03b:0043c04": "緣；若至佛地，名如是果、如是報。初三名本，",
    "T34n1718_03b:0043c05": "後三名末，初後同是三德，故言究竟等。初",
    "T34n1718_03b:0043c06": "位三德通惡、通善，通賢、通聖，通小、通大，通",
    "T34n1718_03b:0043c07": "始、通極，雖在惡而不沈，雖在善而不升，",
    "T34n1718_03b:0043c08": "雖在賢而不下，雖在聖而不高，雖在小",
    "T34n1718_03b:0043c09": "而不窄，雖在大而不寬，雖在始而非新，",
    "T34n1718_03b:0043c10": "雖在極而非故，故是不可思議、不可得說，",
    "T34n1718_03b:0043c11": "止止絕言耳。復次，三德究竟等者，十界相性",
    "T34n1718_03b:0043c12": "權實開合差別若干，以平等大慧如實觀",
    "T34n1718_03b:0043c13": "之，究竟皆等。若迷此境，即有六界相性，名",
    "T34n1718_03b:0043c14": "為世諦；若解此境，即有二乘相性，名為真",
    "T34n1718_03b:0043c15": "諦；達此非迷非解，即有菩薩、佛界性相中",
    "T34n1718_03b:0043c16": "道第一義諦。若以此慧等於俗諦，俗諦非迷；",
    "T34n1718_03b:0043c17": "等於真諦，真諦非解。非解非迷，雙非迷解，",
    "T34n1718_03b:0043c18": "但名平等。若雙照者，權即是實，實即是權，",
    "T34n1718_03b:0043c19": "雖二而不二，亦名究竟等也。又權實不二",
    "T34n1718_03b:0043c20": "之境七種方便，不能以不二智等不二之",
    "T34n1718_03b:0043c21": "境，唯有諸佛以不二智等不二境，故言究",
    "T34n1718_03b:0043c22": "竟等。又今大乘機動，不明九界性相，直說",
    "T34n1718_03b:0043c23": "一切性相悉入佛界性相，昔教不說，謂昔",
    "T34n1718_03b:0043c24": "不與今等；今教說之，知昔與今等，故言",
    "T34n1718_03b:0043c25": "究竟等。初、約惑解等；次、約人等；後、約教等，",
    "T34n1718_03b:0043c26": "說此甚廣，記者不能委悉耳。若就絕言絕",
    "T34n1718_03b:0043c27": "思，明不可思議，《釋論》七十九云：「不可思議",
    "T34n1718_03b:0043c28": "名不決定，出一切心心數法，出一切言語",
    "T34n1718_03b:0043c29": "道，不能行、不能到，故名不可思議。」若就",
    "T34n1718_03b:0044a01": "譬喻明不可思議，如《釋論》十四：「不以敗壞",
    "T34n1718_03b:0044a02": "色得趣平等道，觀色不異乃能等於大乘。",
    "T34n1718_03b:0044a03": "如明與暗共合，而汝不見，謂明暗異，欲知",
    "T34n1718_03b:0044a04": "其義，如彼月光。又日出時暗不向十方，暗",
    "T34n1718_03b:0044a05": "常在，無所歸趣；明亦如是與暗共合。生死",
    "T34n1718_03b:0044a06": "與道合，道即是生死，佛之所盡已盡、所度已",
    "T34n1718_03b:0044a07": "度，皆不可思議。」諸經諸論此例甚多。若就事",
    "T34n1718_03b:0044a08": "中不可思議者，如《阿含經》明四不可思議，",
    "T34n1718_03b:0044a09": "謂眾生、世界、龍、佛。眾生從何處來？向何處",
    "T34n1718_03b:0044a10": "去？為底而生？為底而死？世界為有邊？無邊？",
    "T34n1718_03b:0044a11": "為可斷？不可斷？為天龍人鬼誰所造耶？《阿",
    "T34n1718_03b:0044a12": "含》云：「一士夫於王舍城拘絺羅池側，思惟世",
    "T34n1718_03b:0044a13": "間邊、無邊，見四兵入藕絲孔，自驚我狂耶？",
    "T34n1718_03b:0044a14": "世無此狂。問佛，佛言：『非狂，是脩羅！為諸天",
    "T34n1718_03b:0044a15": "所逐，退入藕絲孔藏。』」此乃世間思惟非涅",
    "T34n1718_03b:0044a16": "槃道，無義饒益、無法饒益、無梵行饒益云",
    "T34n1718_03b:0044a17": "云。龍雨為從龍口、耳、眼、鼻、舌出耶？實不從",
    "T34n1718_03b:0044a18": "爾許出，但從其念出，念善、念惡皆能出",
    "T34n1718_03b:0044a19": "雨，由前本行今得是力。須彌腹有天名大",
    "T34n1718_03b:0044a20": "力亦能作雨。又經出五道各一不可思議：",
    "T34n1718_03b:0044a21": "地獄有斷續，畜生能飛，鬼能變少為多，人",
    "T34n1718_03b:0044a22": "能令火燒薪，天能自然致果報，皆是果報",
    "T34n1718_03b:0044a23": "法事不可思議云云。此是約因緣事，釋不可",
    "T34n1718_03b:0044a24": "思議，況甚深境界，寧非不可思議耶？偈有",
    "T34n1718_03b:0044a25": "二十一行，為兩：初十七行半頌長行，後三",
    "T34n1718_03b:0044a26": "行半略開三顯一，動執生疑。前又二：初四",
    "T34n1718_03b:0044a27": "行頌寄言歎，後十三行半頌絕言歎。夫偈頌",
    "T34n1718_03b:0044a28": "長行互有廣略者，令義易顯耳。長行二佛",
    "T34n1718_03b:0044a29": "權實各歎表化緣異，故頌中二佛合歎，示二",
    "T34n1718_03b:0044b01": "智理同故。初寄言中又二：初兩行合頌二佛",
    "T34n1718_03b:0044b02": "二智，後二行合頌二佛釋歎結歎等也。初又",
    "T34n1718_03b:0044b03": "二：今初一句「世雄」者，頌上諸佛智慧也。「不",
    "T34n1718_03b:0044b04": "可量」者，頌上甚深無量。此頌諸佛實智也。",
    "T34n1718_03b:0044b05": "次三句頌上諸佛權智，此有三異：一、上舉人",
    "T34n1718_03b:0044b06": "又標法，故云諸佛智慧；今頌但頌人，將人",
    "T34n1718_03b:0044b07": "以美法，故云世雄。二者、上開歎，今合歎，以法",
    "T34n1718_03b:0044b08": "別故須開，以人總故須合。三者、上云一切",
    "T34n1718_03b:0044b09": "二乘不知，今言一切眾生類不知。「佛力」下，",
    "T34n1718_03b:0044b10": "後一行頌歎釋迦二智也。「佛」者頌吾從成",
    "T34n1718_03b:0044b11": "佛也，正頌實智；「力、無畏」等頌諸功德，是頌",
    "T34n1718_03b:0044b12": "權智；「餘法」者即指化他之權，是實智之餘助",
    "T34n1718_03b:0044b13": "耳，正頌上種種因緣云云。「本從」下，後二行合",
    "T34n1718_03b:0044b14": "頌二佛，釋歎結歎之意也。「本從無數佛具足",
    "T34n1718_03b:0044b15": "行諸道」，頌上諸佛釋歎「佛曾親近百千諸佛",
    "T34n1718_03b:0044b16": "盡行道法」之文也。「甚深微妙法」，頌上結歎",
    "T34n1718_03b:0044b17": "實成就甚深未曾有法也。「難見難可了」，頌上",
    "T34n1718_03b:0044b18": "結歎權意趣難解也。「於無量億劫，行此諸道",
    "T34n1718_03b:0044b19": "已」，頌上釋釋迦知見波羅蜜皆已得具足。",
    "T34n1718_03b:0044b20": "上二句舉因具足，次下一句舉果具足。「我已",
    "T34n1718_03b:0044b21": "悉知見」一句，頌上結釋迦二智如來知見廣",
    "T34n1718_03b:0044b22": "大之文也。或時用四偈，合頌上二佛權實。",
    "T34n1718_03b:0044b23": "文為六：初、「世雄」一句，總頌二佛二智；二、「諸",
    "T34n1718_03b:0044b24": "天及世人」三句，頌揀人；三、「佛力」下一行，頌釋",
    "T34n1718_03b:0044b25": "迦中釋權實；四、「本從」下一行，頌諸佛釋權",
    "T34n1718_03b:0044b26": "實；五、「於無量」下半行，頌上行因；六、「道場得成」",
    "T34n1718_03b:0044b27": "下二句，頌上得果。從「如是大果報」去，第二，",
    "T34n1718_03b:0044b28": "有十三行半，頌上絕言也。文為五：初半行",
    "T34n1718_03b:0044b29": "「如是大果報」，即頌不思議境，但舉初，後、中",
    "T34n1718_03b:0044c01": "間略可知，義字兼頌究竟等也。大與種種，",
    "T34n1718_03b:0044c02": "如《玄義》中說。「我及十方佛」下，第二，半行，追頌",
    "T34n1718_03b:0044c03": "「取要言之佛悉成就」也。「不可示」下，第三，半行，",
    "T34n1718_03b:0044c04": "追頌上「止不須說」也，實相非方所故不可",
    "T34n1718_03b:0044c05": "示，非言語道故言辭相寂滅。從「諸餘眾生",
    "T34n1718_03b:0044c06": "類」下，第四，頌舉不知之人，故上長行明無",
    "T34n1718_03b:0044c07": "有知者故止而不說。頌中十行半，頌出不",
    "T34n1718_03b:0044c08": "知之人，文為八：初半偈總揀不入者，即七",
    "T34n1718_03b:0044c09": "方便也；「除諸」下，第二，二句，揀能入者，即圓教",
    "T34n1718_03b:0044c10": "十信，故言「信力堅固者」也。長行明究竟佛",
    "T34n1718_03b:0044c11": "知，頌中明初信知，互舉耳。「諸佛子」下，第三，",
    "T34n1718_03b:0044c12": "有一行半，揀二乘不知。「假使滿」下，第四，有",
    "T34n1718_03b:0044c13": "一行，舉身子不知。「正使滿」下，第五，一行半，",
    "T34n1718_03b:0044c14": "舉諸大弟子。「辟支佛」下，第六，二行，舉支佛。",
    "T34n1718_03b:0044c15": "「新發意」下，第七，二行半，舉發心菩薩不入。發",
    "T34n1718_03b:0044c16": "心語通，或可六度菩薩三僧祇未斷惑名",
    "T34n1718_03b:0044c17": "為發心；或可指上人天中自攝得六度，而",
    "T34n1718_03b:0044c18": "發心之語別擬通、別等發心也。「不退菩薩」下，",
    "T34n1718_03b:0044c19": "第八，有一行，揀不退菩薩亦不知也。通教",
    "T34n1718_03b:0044c20": "不退斷界內惑，是故不知別理；別教地前",
    "T34n1718_03b:0044c21": "亦有證位不退、行不退等，亦所不知也。次",
    "T34n1718_03b:0044c22": "「又告舍利弗無漏」下，第五，一行半，頌上難解",
    "T34n1718_03b:0044c23": "法佛能知實相境。「無漏不思議」者，頌上結",
    "T34n1718_03b:0044c24": "要，舉權實所止之境也。「甚深微妙法」一句，",
    "T34n1718_03b:0044c25": "頌上第一希有難解之法。「我今已具得」三句，",
    "T34n1718_03b:0044c26": "頌上唯佛與佛乃能究盡也，明諸佛道同，同",
    "T34n1718_03b:0044c27": "皆究竟，故云：「唯我知是相，十方佛亦然。」釋不",
    "T34n1718_03b:0044c28": "思議者，如如意珠無毫釐之有能雨眾寶，",
    "T34n1718_03b:0044c29": "實相不生能生般若也。「無漏不思議」一行半",
    "T34n1718_03b:0045a01": "為本，生出四種解釋，已如上說。從無漏半",
    "T34n1718_03b:0045a02": "句，為十法界釋作本，十法界十如，收諸凡",
    "T34n1718_03b:0045a03": "聖理性無漏失也，收三諦無漏失，權實智",
    "T34n1718_03b:0045a04": "無漏失。約不思議為開合釋作本，即權",
    "T34n1718_03b:0045a05": "而實，即實而權，故不可思議也。約甚深微妙",
    "T34n1718_03b:0045a06": "法，為佛法界釋作本，此可知。約唯我知是",
    "T34n1718_03b:0045a07": "相，為約位釋作本，此亦可知云云。從「舍利弗",
    "T34n1718_03b:0045a08": "當知諸佛語無異」下，略開三顯一，動執生",
    "T34n1718_03b:0045a09": "疑。就開顯為二：初、明諸佛顯實，次、明釋",
    "T34n1718_03b:0045a10": "迦開三，互明一邊耳。「諸佛語無異」者，此論",
    "T34n1718_03b:0045a11": "諸佛化道是同，次兩句勸信，後兩句正顯實。",
    "T34n1718_03b:0045a12": "「世尊法久後，要當說真實」，即顯真。動昔之",
    "T34n1718_03b:0045a13": "執，生今之疑，將非魔作佛，正由聞此語也。",
    "T34n1718_03b:0045a14": "佛既如實語勸信，何事翻疑？為防因疑起",
    "T34n1718_03b:0045a15": "謗者，故須勸信耳。從「告諸聲聞眾」下，明釋",
    "T34n1718_03b:0045a16": "迦開三，文為三：初一行正明開三，將明二",
    "T34n1718_03b:0045a17": "乘之非，故言「逮得涅槃者」。又解「我令脫苦縛",
    "T34n1718_03b:0045a18": "逮得涅槃」，即擬六度菩薩乘。何以知之？修",
    "T34n1718_03b:0045a19": "六度行即免四趣縛，未能入滅度，三僧祇",
    "T34n1718_03b:0045a20": "百劫乃得涅槃，逮之言遠乃及耳。又六度行",
    "T34n1718_03b:0045a21": "前度他，故言「我令脫苦縛」，後取無漏，故言",
    "T34n1718_03b:0045a22": "「逮得涅槃」，此義推之，知是六度乘也。又以",
    "T34n1718_03b:0045a23": "數推之，下句云「佛以方便力，示以三乘教」，",
    "T34n1718_03b:0045a24": "若不指此，將何為三？不應重數二乘為",
    "T34n1718_03b:0045a25": "三乘也。次半行正斥三乘皆是虛偽，次兩句",
    "T34n1718_03b:0045a26": "出立三之意，意是權引離諸苦故，非為真",
    "T34n1718_03b:0045a27": "實，但是方便門耳。",
    "T34n1718_03b:0045a28": "○從「爾時大眾」下，是騰疑致請，由聞三偽",
    "T34n1718_03b:0045a29": "一真故，執動疑生。文為二：一、敘疑；二、正請",
    "T34n1718_03b:0045b01": "決。敘疑又二：一、經家敘；二、正生疑。先、敘千",
    "T34n1718_03b:0045b02": "二百疑；次、敘四眾。上斥三乘皆是方便，敘",
    "T34n1718_03b:0045b03": "疑但在二乘者，以其執重疑深偏舉。若至",
    "T34n1718_03b:0045b04": "下陳疑中，即云求佛諸、菩薩大數有八萬，",
    "T34n1718_03b:0045b05": "亦皆有疑，故知三乘僉疑，偏舉二乘耳。從",
    "T34n1718_03b:0045b06": "「各作是念」下，是正疑，又為二：一、疑佛二智；",
    "T34n1718_03b:0045b07": "二、疑己所得。從「何故殷懃稱歎方便」，即是總",
    "T34n1718_03b:0045b08": "疑權實二智。從「而作是言，佛所得法甚深」",
    "T34n1718_03b:0045b09": "者，是疑實智；「有所言說意趣難知」下，是疑",
    "T34n1718_03b:0045b10": "權智。以聞「諸佛語無異，要當說真實」，從此",
    "T34n1718_03b:0045b11": "生疑。何者？佛昔說三乘智慧同證不差，但",
    "T34n1718_03b:0045b12": "餘習有盡不盡耳。今忽稱歎如來二智非",
    "T34n1718_03b:0045b13": "我所及，是故疑佛二智也。從「佛說一解脫",
    "T34n1718_03b:0045b14": "義，我等亦得此法」下，此是自疑所得。三乘聖",
    "T34n1718_03b:0045b15": "道是真出要，我修此理亦到涅槃，而今忽",
    "T34n1718_03b:0045b16": "言皆是方便，未知何者真實，故言不知是",
    "T34n1718_03b:0045b17": "義所趣。此從上斥三為偽而生是疑。「爾時",
    "T34n1718_03b:0045b18": "舍利」下，第二，正請。文有三請二止，就前為",
    "T34n1718_03b:0045b19": "三止。瑤師、龍師云：「初止為理深難解，初請",
    "T34n1718_03b:0045b20": "為自他求決；次止為驚疑不信，次請為久",
    "T34n1718_03b:0045b21": "殖必解；後止為必謗墮惡，後請為利根得",
    "T34n1718_03b:0045b22": "益。」今師或時云，佛豫知三周得益，前後不",
    "T34n1718_03b:0045b23": "俱，故三抑，俟其三請也。就初請為二：一、長",
    "T34n1718_03b:0045b24": "行，二、偈頌。長行為二：一、陳疑；二、陳請。陳疑，",
    "T34n1718_03b:0045b25": "疑二智；陳請，已請、眾請。頌中有十一行偈，",
    "T34n1718_03b:0045b26": "文為六：初、二句，頌疑實智。「自說得」下，第二、",
    "T34n1718_03b:0045b27": "三行，頌疑權智。「無漏諸」下，第三，有三行，明",
    "T34n1718_03b:0045b28": "三乘四眾有疑，上句明羅漢，後二行明緣",
    "T34n1718_03b:0045b29": "覺，中間稱「及求涅槃者」，即是明六度菩薩。",
    "T34n1718_03b:0045c01": "何以得知？上云「逮得涅槃者」，此中稱「及」，及",
    "T34n1718_03b:0045c02": "者此菩薩自求涅槃，又以及他，故異二乘，",
    "T34n1718_03b:0045c03": "知是菩薩也。「於諸」下，第四，有一行半，明身",
    "T34n1718_03b:0045c04": "子疑。「佛口所生」下，第五、有一行，明佛子疑。",
    "T34n1718_03b:0045c05": "「諸天龍」下，第六，二行，總明同疑請也。夫偈頌、",
    "T34n1718_03b:0045c06": "長行，可以意推，如其非頌即是長出，於義",
    "T34n1718_03b:0045c07": "非急者，不能煩文分擘故略耳。從「爾時佛",
    "T34n1718_03b:0045c08": "告」下，是二止，更牒疑為請，悉如文云云。",
    "T34n1718_03b:0045c09": "妙法蓮華經文句卷第三下"
}