{
    "T46n1918_001:0555c10": "No. 1918",
    "T46n1918_001:0555c11": "四念處卷第一",
    "T46n1918_001:0555c13": "隋天台山修禪寺智者大師說",
    "T46n1918_001:0555c14": "門人章安灌頂記",
    "T46n1918_001:0555c15": "一切諸法皆不可思議。不可思想圖度。不可",
    "T46n1918_001:0555c16": "言語商略。何以故。言語道斷故不可議。心行",
    "T46n1918_001:0555c17": "處滅故不可思。大經云。生生不可說。生不生",
    "T46n1918_001:0555c18": "不可說。不生生不可說。不生不生不可說。既",
    "T46n1918_001:0555c19": "不可說亦不可思。大品云。色不可說。乃至識",
    "T46n1918_001:0555c20": "不可說。眼不可說。乃至意不可說。色不可",
    "T46n1918_001:0555c21": "說。乃至法不可說。眼界不可說。乃至法界不",
    "T46n1918_001:0555c22": "可說。當知五陰十二入。十八界。皆不可說。",
    "T46n1918_001:0555c23": "此指俗諦不可說也。四念處不可說。乃至根",
    "T46n1918_001:0555c24": "力覺道。皆不可說。須陀洹不可說。乃至阿",
    "T46n1918_001:0555c25": "羅漢亦不可說。此指真諦不可說。佛十力不",
    "T46n1918_001:0555c26": "可說。四無畏。十八不共。三十二相。八十種好",
    "T46n1918_001:0555c27": "等。皆不可說。此指中道第一義諦不可說也。",
    "T46n1918_001:0555c28": "大論云。實法不顛倒。念想觀已除。言語法",
    "T46n1918_001:0555c29": "皆滅。無量眾罪除。清淨心常一。如是尊妙",
    "T46n1918_001:0556a01": "人。則能見般若。此總指三諦不可思說也。法",
    "T46n1918_001:0556a02": "華云。諸法寂滅相不可以言宣。又云。是法非",
    "T46n1918_001:0556a03": "思量分別之所能解。當知不可以心思口議。",
    "T46n1918_001:0556a04": "亦不可以無心口思議。不可以有無。不可以",
    "T46n1918_001:0556a05": "非有。非無。非方。非數。非法。非諭。寂然無為",
    "T46n1918_001:0556a06": "群經之極說。眾聖之誠言。深深若此。明明",
    "T46n1918_001:0556a07": "若彼。境智雙冥能所俱寂。淨名諸菩薩以言",
    "T46n1918_001:0556a08": "言於無言。文殊以無言言於無言。淨名不以",
    "T46n1918_001:0556a09": "言不以無言。默然無言。文殊歎曰真入不",
    "T46n1918_001:0556a10": "二法門當知。玄妙玄妙不可思議。復不可思",
    "T46n1918_001:0556a11": "議但可冥悟。不可以彰辯。問若不可說不可",
    "T46n1918_001:0556a12": "說。何故言滿龍宮。若不可思不可思。何故",
    "T46n1918_001:0556a13": "雪山深思此義。答佛常樂寂而哀於蒙。欲訥",
    "T46n1918_001:0556a14": "於言而敏於行。慈悲權巧指畫虛空。撝方示",
    "T46n1918_001:0556a15": "月作種種說。或作生生說。或作生不生說。或",
    "T46n1918_001:0556a16": "作不生生說。或作不生不生說。若作生生說",
    "T46n1918_001:0556a17": "時。又非一種。或作有說或作無說。或作亦有",
    "T46n1918_001:0556a18": "亦無說。或作非有非無說。引諸根性從四方",
    "T46n1918_001:0556a19": "門入清涼池聞悅善生惡亡理顯。得四利益",
    "T46n1918_001:0556a20": "餘三句亦如是。欲令此義明了。更引諸經。",
    "T46n1918_001:0556a21": "大經。名諸佛法界佛即果人。法界即果法。於",
    "T46n1918_001:0556a22": "無果中而作果說。大品云。諸法實相慧。名摩",
    "T46n1918_001:0556a23": "訶般若。此慧有能度所度。今取能度名般若。",
    "T46n1918_001:0556a24": "於無因中而作因說。大集云。菩薩觀一切法",
    "T46n1918_001:0556a25": "平等。眾生性同涅槃性。若觀平等即因也。同",
    "T46n1918_001:0556a26": "涅槃即果也。此約亦因亦果說也。華嚴云。遊",
    "T46n1918_001:0556a27": "心法界如虛空。則知諸佛之境界。遊心即因。",
    "T46n1918_001:0556a28": "佛境界即果如前說。法華云。是法不可示言",
    "T46n1918_001:0556a29": "辭相寂滅。此即非因非果說也。法門甚眾廣",
    "T46n1918_001:0556b01": "說令智退。略則義不周。我今處中說方則四",
    "T46n1918_001:0556b02": "句。略則因果。聞而修行名之為因。與法相應",
    "T46n1918_001:0556b03": "名之為果。約果更修故言因因。從因又得果",
    "T46n1918_001:0556b04": "故言果果。若初若後究竟寂滅。故言非因非",
    "T46n1918_001:0556b05": "果。初生生四門亦作因果四說。乃至不生不",
    "T46n1918_001:0556b06": "生亦作四門。門門亦作因果之說。一一說",
    "T46n1918_001:0556b07": "中悅種種眾生。立種種善根。治種種罪垢。從",
    "T46n1918_001:0556b08": "於種種入第一義。故初中後重說無咎。說即",
    "T46n1918_001:0556b09": "是教。稟教修觀。以修觀故名修四念處。此義",
    "T46n1918_001:0556b10": "廣可思之。元佛出世為一大事因緣。開發眾",
    "T46n1918_001:0556b11": "生諸覺寶藏。譬如日出先照高山。先喜先",
    "T46n1918_001:0556b12": "利先治先益。大經云。若欲盛貯先用完淨。若",
    "T46n1918_001:0556b13": "欲耕墾先種肥良。若欲乘御先駕調壯。若欲",
    "T46n1918_001:0556b14": "教詔先教孝明。斯皆積習深厚煩惱障薄。先",
    "T46n1918_001:0556b15": "聞雷震先沐甘雨。先出籠樊先獲正觀。皆由",
    "T46n1918_001:0556b16": "往昔數數勤修。今世道成最初四益。其未度",
    "T46n1918_001:0556b17": "者更設方便而塗熨之。隱其無量神德以貧",
    "T46n1918_001:0556b18": "所樂法趣波羅奈。便有涅槃音。法僧差別名",
    "T46n1918_001:0556b19": "則是從頓次漸而調熟之。今從此義粗為四",
    "T46n1918_001:0556b20": "說說。即是教依教修觀。即是四種四念處所",
    "T46n1918_001:0556b21": "為。生生四念處。乃至不生不生四念處。亦名",
    "T46n1918_001:0556b22": "三藏通別圓四念處。若三藏四念處。更為三。",
    "T46n1918_001:0556b23": "大意五停四念。所言三者。其義有八。謂理教",
    "T46n1918_001:0556b24": "智斷行位因果。理三者。聲聞謂理在正使外。",
    "T46n1918_001:0556b25": "緣覺謂理在習氣外。菩薩謂理在正習外。三",
    "T46n1918_001:0556b26": "人出三種外。方乃見理故言理三也。教三者。",
    "T46n1918_001:0556b27": "聲聞稟四諦。緣覺稟十二緣。菩薩稟六度。",
    "T46n1918_001:0556b28": "聲聞修總相智。緣覺修別相智。菩薩修總別",
    "T46n1918_001:0556b29": "智。聲聞斷正。緣覺斷習。菩薩斷正習。聲聞",
    "T46n1918_001:0556c01": "為自修戒定慧。緣覺為自修獨善寂。菩薩為",
    "T46n1918_001:0556c02": "眾生修六度五通。聲聞住學無學。緣覺住無",
    "T46n1918_001:0556c03": "學。菩薩三僧祇登道場。聲聞帶果行因。緣覺",
    "T46n1918_001:0556c04": "望果行因。菩薩伏惑行因。聲聞斷正如燒木",
    "T46n1918_001:0556c05": "為炭。緣覺斷習如燒木為灰。菩薩正習盡如",
    "T46n1918_001:0556c06": "燒木無灰炭。具此八三故言三也。藏者。謂修",
    "T46n1918_001:0556c07": "多羅藏。毘尼藏。阿毘曇藏。修多羅藏。謂四",
    "T46n1918_001:0556c08": "阿含。增一阿含。說人天因果。長阿含破邪見。",
    "T46n1918_001:0556c09": "雜阿含明諸禪法。中阿含明諸深義。具如彼",
    "T46n1918_001:0556c10": "云云。毘尼藏明持犯輕重。如律藏中說。阿毘",
    "T46n1918_001:0556c11": "曇藏名無比分別無比。分別云云。大經云。此",
    "T46n1918_001:0556c12": "是契經甚深之義。此是戒律輕重之義。此是",
    "T46n1918_001:0556c13": "阿毘曇分別法句。皆佛自釋三藏名也。今不",
    "T46n1918_001:0556c14": "具論。然佛臨涅槃。阿難心沒憂海。阿㝹樓馱",
    "T46n1918_001:0556c15": "語云。汝持佛法人應問將來事云何啼哭。阿",
    "T46n1918_001:0556c16": "難即醒悟乃問四事。佛皆具答。今出其二。比",
    "T46n1918_001:0556c17": "丘當依四念處行道。依波羅提木叉住木叉",
    "T46n1918_001:0556c18": "有二。一舊二客舊又二。一邪。二正。正謂十",
    "T46n1918_001:0556c19": "善。邪謂鷄狗牛馬等云云。定有二。一舊二客。",
    "T46n1918_001:0556c20": "舊又二。一正二邪。正謂三四十二。邪謂邪禪",
    "T46n1918_001:0556c21": "鬼定等云云。慧有二。一舊二客。舊又二。一正。",
    "T46n1918_001:0556c22": "二邪。正謂識因識果。邪謂撥無因果。三種",
    "T46n1918_001:0556c23": "舊邪墮三惡道。佛棄而不用。三種舊正昇三",
    "T46n1918_001:0556c24": "善道。佛會而取之。更說三種客法。客戒者。謂",
    "T46n1918_001:0556c25": "三歸五戒。二百五十等。客定者。謂九想八背",
    "T46n1918_001:0556c26": "等。客慧者。謂四諦智也。佛之遺囑以戒為師。",
    "T46n1918_001:0556c27": "師訓七支。弟子奉行莫令污染。仁讓貞信和",
    "T46n1918_001:0556c28": "雅真正。戰戰兢兢動靜和諧。故言以戒為師",
    "T46n1918_001:0556c29": "也。依木叉住者。木叉名保得解脫。若依木",
    "T46n1918_001:0557a01": "叉住者。保脫世間熱惱。所謂居家逼迫。牢獄",
    "T46n1918_001:0557a02": "熱惱妻子榔檔。繫縛熱惱。財業產貨怨賊熱",
    "T46n1918_001:0557a03": "惱。王難逼迫水火熱惱。若依木叉保脫如此",
    "T46n1918_001:0557a04": "熱惱也。又復住者。未來住安樂之處也。若",
    "T46n1918_001:0557a05": "能住戒者不耐惡聲。惟欣善法。未來保住四",
    "T46n1918_001:0557a06": "天王住處也。若住戒者。則是供養三寶供養",
    "T46n1918_001:0557a07": "父母。未來保住三十三天也。若住戒者。能發",
    "T46n1918_001:0557a08": "麁住保得住於炎摩天住處也。若住戒者。能",
    "T46n1918_001:0557a09": "發細住保住兜率陀天。若持戒者能得欲界",
    "T46n1918_001:0557a10": "定。保住自在天。若住戒者。能發未來禪。保住",
    "T46n1918_001:0557a11": "他化自在天。若持戒者。能發四禪四空。保得",
    "T46n1918_001:0557a12": "住於色無色界諸天住處也。是名依波羅提",
    "T46n1918_001:0557a13": "木叉住也。依念處行道者。若無念處慧。一",
    "T46n1918_001:0557a14": "切行法皆非佛法非行道人。皆空剃頭如放",
    "T46n1918_001:0557a15": "牧者。空著染衣如木頭旛。雖執鉢錫如病人",
    "T46n1918_001:0557a16": "乞具。雖讀誦經書如盲人誦賦。雖復禮拜如",
    "T46n1918_001:0557a17": "碓上下。雖復坐禪如樹木葉。雖復興造。媒",
    "T46n1918_001:0557a18": "衒客作種樹貿易沈淪生死。蠶繭自縛無",
    "T46n1918_001:0557a19": "解脫期。捨身命財但得名施非波羅蜜。雖復",
    "T46n1918_001:0557a20": "持戒不免鷄狗。雖復精進精進無繡媚。雖復",
    "T46n1918_001:0557a21": "坐禪如彼株杌。雖復知解狂顛智慧。常在",
    "T46n1918_001:0557a22": "此岸。不到彼岸。不降愛見不破取相。不得入",
    "T46n1918_001:0557a23": "道品。非賢聖位不成四枯樹。非波羅蜜。何",
    "T46n1918_001:0557a24": "以故。無念慧故。以念慧能破邪顯正。大經云",
    "T46n1918_001:0557a25": "舊醫乳藥其實是毒。如蟲食木偶成字耳。是",
    "T46n1918_001:0557a26": "蟲不知是字非字。更有新醫從遠方來曉八",
    "T46n1918_001:0557a27": "種術。謂四枯四榮以新四枯破其舊乳。法華",
    "T46n1918_001:0557a28": "亦云。大火從四面起。即斯例也。執倒略有三",
    "T46n1918_001:0557a29": "種。一一切智。六師故六臣白王。我師是一切",
    "T46n1918_001:0557b01": "智。王若見者罪垢消滅此執世性也。大論云。",
    "T46n1918_001:0557b02": "得宿命智。見八萬劫事。過是已不復能知。但",
    "T46n1918_001:0557b03": "見初受胎身中陰之識。而自思惟此識。不應",
    "T46n1918_001:0557b04": "無因緣。憶想分別有法名。世性非五情所知。",
    "T46n1918_001:0557b05": "極微細故於世性冥初生覺。覺即中陰識。從",
    "T46n1918_001:0557b06": "覺生我。從我生五塵。謂色聲香味觸。從聲塵",
    "T46n1918_001:0557b07": "生空大。從聲觸生風大。從色觸生火大。從",
    "T46n1918_001:0557b08": "色聲觸味生水大。從色聲觸味香生地大。從",
    "T46n1918_001:0557b09": "空生耳根。從風生身根。從火生眼根。從水",
    "T46n1918_001:0557b10": "生舌根。從地生鼻根。如是漸漸從細至麁。還",
    "T46n1918_001:0557b11": "從麁至細。譬如泥丸中具有瓶盆等性。瓶盆",
    "T46n1918_001:0557b12": "等破還為泥。都無所失世性。是常無所從來。",
    "T46n1918_001:0557b13": "此僧佉所執也。復有執微塵。微塵常不可破。",
    "T46n1918_001:0557b14": "至微細故但待罪福因緣。因緣和合故有身。",
    "T46n1918_001:0557b15": "若天人地獄等以父母故罪福盡則散壞。復",
    "T46n1918_001:0557b16": "有執自然為世界始。貧富貴賤非願行所得。",
    "T46n1918_001:0557b17": "復有人言。天主是世界主。始造吉凶滅時還",
    "T46n1918_001:0557b18": "天攝取。復有人言。世世受苦樂盡自到邊。譬",
    "T46n1918_001:0557b19": "如山上投縷丸盡自止。受罪福命歸於盡。是",
    "T46n1918_001:0557b20": "諸邪外皆於禪定知見。不從他聞。亦不從韋",
    "T46n1918_001:0557b21": "陀中聞。執此明利故云是事實餘妄語即此",
    "T46n1918_001:0557b22": "意也。復計自在天。復計父母等。皆是一切智",
    "T46n1918_001:0557b23": "之執也。二者神通。六師修得五通。停河在耳",
    "T46n1918_001:0557b24": "十二年。變釋為羊千根在體。毘富羅城變",
    "T46n1918_001:0557b25": "為鹵土等是也。三者韋陀。六師解星文地理",
    "T46n1918_001:0557b26": "十八大經知吉凶等是也。雖知世性無神通。",
    "T46n1918_001:0557b27": "是小知世性通是。次知三種備足。是大六師",
    "T46n1918_001:0557b28": "阿毘曇中明三種念處。謂性共緣對破。此三",
    "T46n1918_001:0557b29": "外道有人釋性念處。謂觀無生淺名為生深",
    "T46n1918_001:0557c01": "細觀無生見細法皆生死苦諦名性念處。有",
    "T46n1918_001:0557c02": "人專用慧。數緣無生空理。發真斷結得慧",
    "T46n1918_001:0557c03": "解脫羅漢。對破邪因緣。無因緣顛倒執性。一",
    "T46n1918_001:0557c04": "切智外道也。共念處者。以禪定助道。正助",
    "T46n1918_001:0557c05": "合修亦名事理共觀。發得無漏三明。六通八",
    "T46n1918_001:0557c06": "解。成俱解脫羅漢。對破根本愛慢。得五通外",
    "T46n1918_001:0557c07": "道也。緣念處者。緣佛三藏十二部文言。及一",
    "T46n1918_001:0557c08": "切世間名字。所緣處廣非如支佛出無佛世。",
    "T46n1918_001:0557c09": "不稟聲教。但作神通以悅眾生。不能說法。緣",
    "T46n1918_001:0557c10": "念處人了達根性。善知四辯堪集法藏。成",
    "T46n1918_001:0557c11": "無疑大羅漢。對破世間韋陀。星文地理文字",
    "T46n1918_001:0557c12": "鄙狹。當知邪正真偽。猶金比鐵螢日跡海。故",
    "T46n1918_001:0557c13": "大經云。於諸想中無常為最。於諸耕中秋耕",
    "T46n1918_001:0557c14": "為最。於諸跡中象跡為最。無常譬性耕。譬神",
    "T46n1918_001:0557c15": "通跡。譬文字也。經云。諸優婆塞善解諸法對",
    "T46n1918_001:0557c16": "治之門。所謂常無常等。故知心行理外未入",
    "T46n1918_001:0557c17": "正真。破邪之義可解。二明五停心者。謂數息。",
    "T46n1918_001:0557c18": "不淨。慈心界方便因緣觀也。停名停住。行",
    "T46n1918_001:0557c19": "人聞生滅四諦。發心觀苦諦欲出生死。為煩",
    "T46n1918_001:0557c20": "惱風搖動慧燈。照境不了為除此障。修五停",
    "T46n1918_001:0557c21": "心。息門有數隨觀等。不淨門有九想八背等。",
    "T46n1918_001:0557c22": "慈心界方便十二因緣。皆如禪門中廣說。今",
    "T46n1918_001:0557c23": "不委論。此五停門復有五意。謂對轉不轉。兼",
    "T46n1918_001:0557c24": "亦對亦轉亦不轉。亦兼對者。數息對覺觀。不",
    "T46n1918_001:0557c25": "淨對貪欲。慈心對瞋恚。方便對我。因緣對",
    "T46n1918_001:0557c26": "癡。對治若成煩惱不起又發禪定。禪定持心",
    "T46n1918_001:0557c27": "安隱出入。故云五停心也。心既調定乃可習",
    "T46n1918_001:0557c28": "觀。若對治未益。更須用後四種治之。行者",
    "T46n1918_001:0557c29": "善用四隨巧修五治煩惱。不能障觀心停住。",
    "T46n1918_001:0558a01": "即入初賢位。具如禪門廣說。問此中何不用",
    "T46n1918_001:0558a02": "念佛停心。答作五度門則不用作六度門。即",
    "T46n1918_001:0558a03": "須用因緣對等分念佛。對逼迫障云云。問停",
    "T46n1918_001:0558a04": "心得住名初賢者。今人數息。或得不淨或二",
    "T46n1918_001:0558a05": "三四五是為賢不。答若以愛見心修禪乃至",
    "T46n1918_001:0558a06": "非想尚非初賢。況數息不淨。乃發淺法而",
    "T46n1918_001:0558a07": "名為賢耶。經說多修福德名為愚。多修智慧",
    "T46n1918_001:0558a08": "名為狂。豈可以狂愚為賢舊云隣聖為賢此",
    "T46n1918_001:0558a09": "語大高。今言善直曰賢。應作四句。一隨愛見",
    "T46n1918_001:0558a10": "破戒亂心。此非直非善如無目無足。不能入",
    "T46n1918_001:0558a11": "清涼池。二持戒修禪而生邪見。此善而不直",
    "T46n1918_001:0558a12": "亦不名賢。如有足無目。亦不能入清涼池。三",
    "T46n1918_001:0558a13": "信心正見而破戒心亂此直而不善。亦非是",
    "T46n1918_001:0558a14": "賢。如有目無足不能入清涼池。四信解正智。",
    "T46n1918_001:0558a15": "得佛教意持戒清淨。修安般不淨等觀心得",
    "T46n1918_001:0558a16": "停住。名直名善。有目有足能入清涼池。是四",
    "T46n1918_001:0558a17": "初賢善直義成也。問云何名得佛教意。答中",
    "T46n1918_001:0558a18": "論云。佛去世後像法中人。人根轉鈍深著諸",
    "T46n1918_001:0558a19": "法。求十二因緣。五陰。十二入。十八界等。決",
    "T46n1918_001:0558a20": "定相但著文字。此不知佛意。佛意者。生生",
    "T46n1918_001:0558a21": "不可說。有因緣故作生生說。令物離生死得",
    "T46n1918_001:0558a22": "涅槃。若著文字興毀諍競。則三界火猛不得",
    "T46n1918_001:0558a23": "佛意。非賢人也云云。三釋四念處。四者數也。",
    "T46n1918_001:0558a24": "念者觀慧也。處者境也數有開合。若迷心不",
    "T46n1918_001:0558a25": "迷色則數為五陰。若迷色不迷心則數為十",
    "T46n1918_001:0558a26": "二入。若俱迷者則數為十八界。如毘婆沙也",
    "T46n1918_001:0558a27": "云云。今言四者。人於五陰起四倒。於色多起",
    "T46n1918_001:0558a28": "淨倒。於受多起樂倒。於想行多起我倒。於心",
    "T46n1918_001:0558a29": "多起常倒。舉四倒故言四也。若相生次第應",
    "T46n1918_001:0558b01": "言識受想行色。若麁細次第者。應言色行想",
    "T46n1918_001:0558b02": "受識。今從語便故言身受心法。文從起倒多",
    "T46n1918_001:0558b03": "如前說。然三藏要意。正厭生死欣入涅槃。須",
    "T46n1918_001:0558b04": "信解正因緣三世。二世。一世十二因緣因緣",
    "T46n1918_001:0558b05": "支是四諦。無明行愛取有是集諦。五果是苦",
    "T46n1918_001:0558b06": "諦。知苦斷集是道諦。無集苦是滅諦識。此無",
    "T46n1918_001:0558b07": "明老死破外人邪無因緣。生一切法。種種顛",
    "T46n1918_001:0558b08": "倒。不隨虛想邪僻。深信正因緣也。二真正",
    "T46n1918_001:0558b09": "發心者。驚覺無常之火燒諸世間。一心求出",
    "T46n1918_001:0558b10": "剎那不懈。莫念名利。如麞在圍跳透求脫。",
    "T46n1918_001:0558b11": "似犢失母惆慞。嗚呼修習禪慧如救頭然云",
    "T46n1918_001:0558b12": "云。三巧修定慧。出世之行欲界亂心如風中",
    "T46n1918_001:0558b13": "燈。是故依靜求定。若定無慧如闇中無所",
    "T46n1918_001:0558b14": "見。巧修二法如二手互相揩摩亦如乘馬亦",
    "T46n1918_001:0558b15": "愛亦策。善用四隨信法兩行。八句得所云云。",
    "T46n1918_001:0558b16": "四破法遍者。觀因緣生滅。破一切愛見戲論",
    "T46n1918_001:0558b17": "諸法。遍知一一愛見中。有四諦十二因緣",
    "T46n1918_001:0558b18": "六波羅蜜。以其藥去病除云云。五善知通塞",
    "T46n1918_001:0558b19": "者。知一切愛見之法皆有道滅之理名通。悉",
    "T46n1918_001:0558b20": "有苦集名為塞。六善修道品者。於諸見動而",
    "T46n1918_001:0558b21": "修念處。若別若總乃至三解脫門云云。七善",
    "T46n1918_001:0558b22": "修助道。即是五停心共念緣念六番。觀禪謂",
    "T46n1918_001:0558b23": "八念九想十想八背捨八勝處。十一切處等",
    "T46n1918_001:0558b24": "也。八善知次位者。善識七賢位。不叨濫增",
    "T46n1918_001:0558b25": "上慢成慚愧。有羞僧。內外明照善識邪正",
    "T46n1918_001:0558b26": "佛法非佛法。破諸邪外也。九安忍。強軟兩",
    "T46n1918_001:0558b27": "賊。外則眷屬惡名穢稱。若不忍者則為所壞。",
    "T46n1918_001:0558b28": "內忍種種證得諸禪著則生愛為軟賊所壞境",
    "T46n1918_001:0558b29": "界。逼迫是強賊也。十順道法愛不生發。外",
    "T46n1918_001:0558c01": "凡內凡種種順道善法。心不愛著也是為要",
    "T46n1918_001:0558c02": "意云云。末代求聲聞人。知此十法分明。不著",
    "T46n1918_001:0558c03": "文字戲論。內有智性求於聖道。厭患三界修",
    "T46n1918_001:0558c04": "五停心。入初賢位。即是善知佛教。發種種諸",
    "T46n1918_001:0558c05": "禪境。或有增益觸。或有增病觸。或有二十",
    "T46n1918_001:0558c06": "種壞禪觸。或有十種成禪覺。行者因停心故",
    "T46n1918_001:0558c07": "得欲界定。或得對治心在靜中功德法門起",
    "T46n1918_001:0558c08": "即便觀之。觀之略為十一陰界入境。乃至第",
    "T46n1918_001:0558c09": "十菩薩境自有行人。或次第或不次第。或是",
    "T46n1918_001:0558c10": "善是邪。今作十雙料簡。一次第不次第。乃",
    "T46n1918_001:0558c11": "至第十三障四魔。次第者如上。不次第者不",
    "T46n1918_001:0558c12": "如上。別有所出云云。問大乘生死即涅槃。得",
    "T46n1918_001:0558c13": "有理即乃至六即之義。三藏亦得作六即不。",
    "T46n1918_001:0558c14": "答欲作亦得。三乘同有偏真之理。是理即三",
    "T46n1918_001:0558c15": "藏中習學。名相語言是名字即。五停心別相",
    "T46n1918_001:0558c16": "總相念處是觀行即。四善根是相似即。苦忍",
    "T46n1918_001:0558c17": "真明至第九無礙道是分真即。至佛三十四",
    "T46n1918_001:0558c18": "心斷煩惱及習是究竟即云云。已知三藏要意",
    "T46n1918_001:0558c19": "須識三人念處不同。先明聲聞別四念處。後",
    "T46n1918_001:0558c20": "說總四念處。別者身受心法也。云何觀身一",
    "T46n1918_001:0558c21": "切色法名之為身。內身外身內外身。己名內",
    "T46n1918_001:0558c22": "身眷屬及他名外身若己若他名內外身。此",
    "T46n1918_001:0558c23": "三種色。皆從前世不淨業生。前世不畏生死",
    "T46n1918_001:0558c24": "不厭繫縛。不欣解脫不尚涅槃。於四聖諦了",
    "T46n1918_001:0558c25": "無願樂。種顛倒業。業縛於識將入母胎。則有",
    "T46n1918_001:0558c26": "五種不淨。謂生處。種子。相性。究竟。生處者。",
    "T46n1918_001:0558c27": "女人之體是不淨聚。蟲膿穢惡合集成立。筋",
    "T46n1918_001:0558c28": "纏血塗皮裹其上。如彼土壁假以泥治虛莊",
    "T46n1918_001:0558c29": "粉墡。經十月日二藏間夾窄隘如獄。釋論",
    "T46n1918_001:0559a01": "云。此身非蓮華。亦不由栴檀。糞穢所長養但",
    "T46n1918_001:0559a02": "從尿道出云云。種子不淨者。攬於遺體赤白二",
    "T46n1918_001:0559a03": "渧於中而住。是識隨母氣息。是為受身最初",
    "T46n1918_001:0559a04": "種子不淨也。相不淨者。頭等六分。從首至",
    "T46n1918_001:0559a05": "足純是穢物。譬如死狗盡海水洗。洗死屍盡",
    "T46n1918_001:0559a06": "唯餘一塵。一塵亦臭猶如糞穢。多少俱臭從",
    "T46n1918_001:0559a07": "頭至足。皆不淨相也。性不淨者。根本從穢業",
    "T46n1918_001:0559a08": "生。託於穢物長養其性。自是不可改變。身",
    "T46n1918_001:0559a09": "中有三十六物。內有十二名性不淨。外有十",
    "T46n1918_001:0559a10": "二名相不淨。中有十二通於相性云云。究竟",
    "T46n1918_001:0559a11": "不淨者。業盡報終捐棄塚間。如朽敗木。大小",
    "T46n1918_001:0559a12": "不淨盈流於外。體生諸蟲唼食其肉。狐狼鵄",
    "T46n1918_001:0559a13": "鷲啄裂其外尚不可眼見耳聞。況鼻齅耽湎。",
    "T46n1918_001:0559a14": "故毘曇偈云。是身不淨相。真實性常其始",
    "T46n1918_001:0559a15": "終麁細過患若此。而言淨者是大顛倒。如狂",
    "T46n1918_001:0559a16": "如醉如癡小兒捉糞唼噉是何可恥云云。受念",
    "T46n1918_001:0559a17": "處者。領納名受。有內受外受內外受。緣內",
    "T46n1918_001:0559a18": "名內受。緣外名外受。緣內外名內外受。又意",
    "T46n1918_001:0559a19": "根受名內受。五根受名外受。六根受名內外",
    "T46n1918_001:0559a20": "受。於一根有順受違受。不違不順受。於順",
    "T46n1918_001:0559a21": "生樂受。於違生苦受。於不違不順。生不苦不",
    "T46n1918_001:0559a22": "樂受。於六根即有十八受。根塵能所合三十",
    "T46n1918_001:0559a23": "六受約三世有百八受。諸受皆苦。樂受是壞",
    "T46n1918_001:0559a24": "苦。苦受是苦苦。不樂不苦受。是行苦。諸受麁",
    "T46n1918_001:0559a25": "細無不是苦。如食有毒食消則苦樂受壞則",
    "T46n1918_001:0559a26": "苦。如搔疥初美後苦。樂受壞苦亦復如是餘",
    "T46n1918_001:0559a27": "兩苦可知云云。心念處者。若依麁細。應先法",
    "T46n1918_001:0559a28": "念處。今依說便明心念處。心者心王異乎木",
    "T46n1918_001:0559a29": "石心。例上有內心外心內外心。心王不住體",
    "T46n1918_001:0559b01": "性流動。若麁若細若內若外。皆悉無常無奢",
    "T46n1918_001:0559b02": "無促。今日雖存明亦難保。一比丘不保七月。",
    "T46n1918_001:0559b03": "乃至不保一日。佛訶皆懈怠。一比丘言。出息",
    "T46n1918_001:0559b04": "不保入息。佛言善哉剎那促時。無常。老死",
    "T46n1918_001:0559b05": "至近是一期無常佛法欲滅。是轉變無常山",
    "T46n1918_001:0559b06": "水溜斵石光。若不及時後悔無益云云。法念",
    "T46n1918_001:0559b07": "處者。法名軌則。有善法惡法無記法。人皆約",
    "T46n1918_001:0559b08": "法計我。我能行善行惡行無記。若於心王計",
    "T46n1918_001:0559b09": "我。已屬心念處攝。若於心數計我。從九心數。",
    "T46n1918_001:0559b10": "一切善數惡數。通大地數。並屬行陰法念處",
    "T46n1918_001:0559b11": "攝。此等法中求我。決不可得。龜毛兔角但",
    "T46n1918_001:0559b12": "有名字實不可得。若善法是我。惡法應無我。",
    "T46n1918_001:0559b13": "若惡法有我。善法應無我。又惡法是我何容",
    "T46n1918_001:0559b14": "為惡自害。若無記是我者。無記不能起業但",
    "T46n1918_001:0559b15": "名因等起。因此無記起善起惡。善惡業尚非",
    "T46n1918_001:0559b16": "我。因等起何得是我。當知皆無有我但是行",
    "T46n1918_001:0559b17": "陰故。經云起唯法起。滅唯法滅。但是陰法起",
    "T46n1918_001:0559b18": "滅。無人無我。眾生壽命雖有法起。亦是顛倒。",
    "T46n1918_001:0559b19": "顛倒者。即是身邊二見名為污穢。五陰無記。",
    "T46n1918_001:0559b20": "亦是污穢。五陰無記緣報法起故皆無我也。",
    "T46n1918_001:0559b21": "雖心王心數同時俱起。用有強弱若心強屬",
    "T46n1918_001:0559b22": "心念處。若數強屬法念處。釋論云。覺觀雖同",
    "T46n1918_001:0559b23": "時覺時觀不明。了觀時覺不明了。故分覺觀",
    "T46n1918_001:0559b24": "之異。今心念。法念逐其強弱亦復如是。如是",
    "T46n1918_001:0559b25": "善惡等法。求我不可得故名法念處也。說別",
    "T46n1918_001:0559b26": "相念處竟。總相念處者。緣一境總為四觀。此",
    "T46n1918_001:0559b27": "中應四句料簡。謂境觀俱別。境觀俱總。境別",
    "T46n1918_001:0559b28": "觀總。觀別境總。初是別觀四念處。後三句是",
    "T46n1918_001:0559b29": "總四念處也。略說如此。夫一切眾生。生死流",
    "T46n1918_001:0559c01": "轉皆由顛倒。顛倒縱橫如猪嗜糞。肉肥內飽",
    "T46n1918_001:0559c02": "外油祖父之鎧云云。斯甚惑矣。似魚吞鉤如蛾",
    "T46n1918_001:0559c03": "赴火。以苦捨苦斯甚惑矣掣電野馬水泡石",
    "T46n1918_001:0559c04": "火以無常為常斯甚惑矣。兔角龜毛。黃門子。",
    "T46n1918_001:0559c05": "石女兒無人謂有人。無物謂有物斯惑甚矣。",
    "T46n1918_001:0559c06": "今以念處智慧破之。知身受心法是知苦不",
    "T46n1918_001:0559c07": "起倒惑。是知集厭苦息集是修道苦集寂然",
    "T46n1918_001:0559c08": "是知滅。大經云。我昔與汝等不見四真諦。是",
    "T46n1918_001:0559c09": "故久流轉生死大苦海。若能見四諦即得斷",
    "T46n1918_001:0559c10": "生死。生有既已盡更不受諸有。中論云。能觀",
    "T46n1918_001:0559c11": "身破二十種身見。得須陀洹觀身是知苦身",
    "T46n1918_001:0559c12": "見不起。是無集破二十種身見。是有得道得",
    "T46n1918_001:0559c13": "須陀洹。是證滅經論孱同。當知念處之慧有",
    "T46n1918_001:0559c14": "大利益云云。共念處觀者。大論云。觀身為首",
    "T46n1918_001:0559c15": "因緣生道。若有漏若無漏。受心法念處亦如",
    "T46n1918_001:0559c16": "是。道從因緣生即是共義。觀身為首。共三",
    "T46n1918_001:0559c17": "四十二即是有漏生也。共八背八勝十一切",
    "T46n1918_001:0559c18": "處。即是共無漏生也。南嶽師云。九想八背。",
    "T46n1918_001:0559c19": "諸對治助開。三脫門故名共念處也。經云亦",
    "T46n1918_001:0559c20": "當念空法。修心觀不淨即此意也云云。毘曇有",
    "T46n1918_001:0559c21": "門觀生空。名為空法。修心不淨從不壞。內外",
    "T46n1918_001:0559c22": "色以不淨心。觀之名初背捨。若內外色增廣",
    "T46n1918_001:0559c23": "一村乃至多村。一禽獸乃至一切飛鳥走獸。",
    "T46n1918_001:0559c24": "悉皆不淨是名大不淨。若內無色相以不淨",
    "T46n1918_001:0559c25": "心。觀外色入二背捨。乃至八背捨。八勝一",
    "T46n1918_001:0559c26": "切處。九次第。師子奮迅。超越欲界。初禪皆不",
    "T46n1918_001:0559c27": "淨破淨顛倒。以事助道故名共念處。發真之",
    "T46n1918_001:0559c28": "時理慧成就。事定具足三明六通俱解脫羅",
    "T46n1918_001:0559c29": "漢。堪可結集法藏。破神通外道。有人弘經",
    "T46n1918_001:0560a01": "云非禪不慧。從五停禪生四念處。發聞慧也。",
    "T46n1918_001:0560a02": "若非慧不禪者。此從四念處。生四如意足也。",
    "T46n1918_001:0560a03": "私謂此禪又慧共修證。共修念處應便也。緣",
    "T46n1918_001:0560a04": "念處者。大論云。一切色法名身。一入及十",
    "T46n1918_001:0560a05": "入少分。既是色色屬身也。六受為受六識。為",
    "T46n1918_001:0560a06": "心想行兩陰。及無為法名法通。一切境界皆",
    "T46n1918_001:0560a07": "名緣念處觀。有人言。十二因緣境慈。悲皆緣",
    "T46n1918_001:0560a08": "名緣念處。南嶽師云教所詮。一切入界事理。",
    "T46n1918_001:0560a09": "名義言語音辭因果體用觀達無礙。能生四",
    "T46n1918_001:0560a10": "辯。於一切色心無所礙。成無疑解脫羅漢。",
    "T46n1918_001:0560a11": "破韋陀外道齊此約愛使為觀意。次破見惑。",
    "T46n1918_001:0560a12": "明三種念處者。大論云。真空人亦破一切法。",
    "T46n1918_001:0560a13": "邪見人亦破一切法。云何有異。答邪見有三",
    "T46n1918_001:0560a14": "種。一破因不破果。二因果俱破。三破因果又",
    "T46n1918_001:0560a15": "破一切法。瞋處生瞋。愛處生愛。癡處生癡。是",
    "T46n1918_001:0560a16": "為邪見真空人破諸法。瞋愛癡處不生以此",
    "T46n1918_001:0560a17": "為異云云。有人破空有兩門云。道非有無畢竟",
    "T46n1918_001:0560a18": "不可說。今問空有是斷常者。此則瞋處生瞋。",
    "T46n1918_001:0560a19": "同彼外道畢竟不可說者。此則亦愛處生愛。",
    "T46n1918_001:0560a20": "過同邪見。又是自然計耳。經言。於諸見不",
    "T46n1918_001:0560a21": "動。而修三十七品。此應作四句。動修。不動",
    "T46n1918_001:0560a22": "修。亦動亦不動修。非動非不動修。四句對四",
    "T46n1918_001:0560a23": "門皆動修是析法道品。四句皆不動修。是體",
    "T46n1918_001:0560a24": "法道品。若論見者四句皆見。云何棄兩。云",
    "T46n1918_001:0560a25": "是斷常取一句言是清淨。若論修道品四句。",
    "T46n1918_001:0560a26": "皆得修。云何言一句是修道兩句非修道。若",
    "T46n1918_001:0560a27": "識四句皆是身邊。五陰身邊。五陰即有集。既",
    "T46n1918_001:0560a28": "識苦集即可修於道品。若不識四句。身邊戒",
    "T46n1918_001:0560a29": "取邪疑者。不知苦集。即是愚癡與長爪何異。",
    "T46n1918_001:0560b01": "大品云。色若麁若細若常無常。乃至非常非",
    "T46n1918_001:0560b02": "無常。是見皆依色起。若起我見若麁若細若",
    "T46n1918_001:0560b03": "常若無常。乃至非常非無常。是見皆依色起。",
    "T46n1918_001:0560b04": "即是身見。受心法亦如是。常見有三假。一假",
    "T46n1918_001:0560b05": "有四句。三假十二句。四假則有四十八句。能",
    "T46n1918_001:0560b06": "所合九十六句。受心法一一皆有九十六句。",
    "T46n1918_001:0560b07": "觀性念既爾。共念緣念亦如是。若阿毘曇人",
    "T46n1918_001:0560b08": "善識見有中。六因四緣。因緣無性無常生滅",
    "T46n1918_001:0560b09": "四諦可得道。能破六十二見。若成論。見空",
    "T46n1918_001:0560b10": "善識見空中四緣。三假四諦。能破六十二見。",
    "T46n1918_001:0560b11": "見有見空俱得道即是。於諸見不動而修三",
    "T46n1918_001:0560b12": "十七品。成四枯念處。若不識者只是有見空",
    "T46n1918_001:0560b13": "見。都未入賢。況於聖位設極修善只得人天。",
    "T46n1918_001:0560b14": "若復為惡三途是宅佛法無分。當知四念處",
    "T46n1918_001:0560b15": "觀邪正分門。若得四念處一切法正。若不得",
    "T46n1918_001:0560b16": "者一切法邪。今時行人不識此意。悲痛奚言。",
    "T46n1918_001:0560b17": "若值眾師廣聽多論。無能了者尚不成四枯。",
    "T46n1918_001:0560b18": "豈得四榮可悲轉深云云。總四念處者。有人言",
    "T46n1918_001:0560b19": "共念處即總相念處。今謂不爾。應作四句",
    "T46n1918_001:0560b20": "分別。前已說。今更敘。一境別觀別。二境別而",
    "T46n1918_001:0560b21": "觀總。三境總而觀別。四觀總境亦總。境觀",
    "T46n1918_001:0560b22": "別者。正是別相性念處。次境別觀總。觀別",
    "T46n1918_001:0560b23": "境總此二是總相四念處之方便。四境觀俱",
    "T46n1918_001:0560b24": "總是總相四念處。若作一身念處觀。或總二",
    "T46n1918_001:0560b25": "陰乃至總五陰。是名境觀俱總也。受心法念",
    "T46n1918_001:0560b26": "處亦復如是。總相緣念處。總共相念處亦如",
    "T46n1918_001:0560b27": "是類之可解。若解前方便者。入總相念處修",
    "T46n1918_001:0560b28": "總相。正勤如意根力覺道。類前可解。總相",
    "T46n1918_001:0560b29": "法深細為異耳。若安隱八正道中行。能觀四",
    "T46n1918_001:0560c01": "諦生暖法。故大論云。八正道中行。得善有漏",
    "T46n1918_001:0560c02": "五陰。名為暖法。當知有方便者即得三十七",
    "T46n1918_001:0560c03": "品也。問八正七覺是修道今何得四念處中",
    "T46n1918_001:0560c04": "說耶。答薩婆多云。八正在前七覺在後。決",
    "T46n1918_001:0560c05": "定是無漏。若七覺在前八正在後。通有漏無",
    "T46n1918_001:0560c06": "漏也。此三賢人並名乾慧地。未證善有漏五",
    "T46n1918_001:0560c07": "陰。相似之理定水未霑名乾。既有觀行能伏",
    "T46n1918_001:0560c08": "諸見。故名為慧。住持生善法名之為地。故",
    "T46n1918_001:0560c09": "名乾慧地。亦名外凡位云云。次明支佛觀者。",
    "T46n1918_001:0560c10": "佛者此間名覺。覺有二種有獨覺緣覺。俱有",
    "T46n1918_001:0560c11": "小大。小者在人中生。是時無佛自能得須陀",
    "T46n1918_001:0560c12": "洹。七生又滿不受八生。自性成道是人不名",
    "T46n1918_001:0560c13": "為佛。亦非羅漢。論其道力不如舍利弗。而諸",
    "T46n1918_001:0560c14": "大羅漢呼此為小辟支迦羅。大者於二百劫",
    "T46n1918_001:0560c15": "行。行三多倍隆智慧又強得三十二相。或三",
    "T46n1918_001:0560c16": "十一相或三十。二十九乃至一相。於九種羅",
    "T46n1918_001:0560c17": "漢勝。於總相別相能知能入。久修習空。常樂",
    "T46n1918_001:0560c18": "獨處是名大辟支迦羅。皆歷三種因緣十種",
    "T46n1918_001:0560c19": "十二因緣。分別大小。若聞因緣修性念處。觀",
    "T46n1918_001:0560c20": "十二因緣善根淳熟因於遠離。自然獨覺成",
    "T46n1918_001:0560c21": "小迦羅。若修共念處緣念處。事理善根淳熟",
    "T46n1918_001:0560c22": "獨覺自悟。具足三明八解六通成大迦羅。若",
    "T46n1918_001:0560c23": "聞生滅十二因緣。即發四辯在聲聞數中。故",
    "T46n1918_001:0560c24": "經云。為求辟支佛者。說應十二因緣法。法",
    "T46n1918_001:0560c25": "華云。若人有福曾供養佛。志求勝法為說緣",
    "T46n1918_001:0560c26": "覺也。次論十二因緣觀者。初從愛支為首。一",
    "T46n1918_001:0560c27": "推尋二觀破。推尋者。是人聞正因緣生滅之",
    "T46n1918_001:0560c28": "法。信解分明知一切。屬愛煩惱皆是十二因",
    "T46n1918_001:0560c29": "緣。觀之入空息。心達本源求自然慧。樂獨",
    "T46n1918_001:0561a01": "善寂修五停心。得諸禪定。於定中知屬愛煩",
    "T46n1918_001:0561a02": "惱。即是無明逆順推尋。見十二因緣。推此",
    "T46n1918_001:0561a03": "貪愛因何而生。即知此貪因受而生。受因何",
    "T46n1918_001:0561a04": "生即知因觸。觸因六入六入因名色。名色因",
    "T46n1918_001:0561a05": "識識因行。行因無明。無明因過去一切煩惱。",
    "T46n1918_001:0561a06": "又順推此。愛能生取。取生有。有生未來二十",
    "T46n1918_001:0561a07": "五有生死。因生有老憂悲苦聚。輪迴無際",
    "T46n1918_001:0561a08": "若因停心入深禪定。如是逆尋或見歌羅邏",
    "T46n1918_001:0561a09": "初受身。乃至見過去身。起業煩惱時。乃至二",
    "T46n1918_001:0561a10": "生十生。百生千萬無量世界。順推尋取有。若",
    "T46n1918_001:0561a11": "因禪定之力。或見未來一生。乃至十生。百千",
    "T46n1918_001:0561a12": "無量生。若見過去未來事。其心悲喜道心精",
    "T46n1918_001:0561a13": "進。轉復增盛二觀破屬愛十二因緣者。即是",
    "T46n1918_001:0561a14": "性念處。歷別觀十二緣也。性念處如前說。觀",
    "T46n1918_001:0561a15": "愛即是污穢五陰。性四念處。若觀受觸六入",
    "T46n1918_001:0561a16": "名色。即是果報。無記。五陰性四念處。若觀",
    "T46n1918_001:0561a17": "無明即過去污穢煩惱五陰性四念處。若觀",
    "T46n1918_001:0561a18": "於取。即是污穢煩惱五陰性四念處。若觀於",
    "T46n1918_001:0561a19": "有。即善不善五陰性。四念處。若觀未來生",
    "T46n1918_001:0561a20": "死即果報生死無記性四念處。是名逆順觀",
    "T46n1918_001:0561a21": "察。破四顛倒顛倒滅是無明滅。一切煩惱行。",
    "T46n1918_001:0561a22": "乃至老死憂悲苦滅。是名用性念處。歷別觀",
    "T46n1918_001:0561a23": "愛煩惱十二緣觀也。二明破屬見十二緣。又",
    "T46n1918_001:0561a24": "二一推尋二觀破。尋者。若見神及世間常無",
    "T46n1918_001:0561a25": "常。亦常亦無常。非常非無常。是則現在生身",
    "T46n1918_001:0561a26": "邊四見。因此身邊四見。生十四難六十二見。",
    "T46n1918_001:0561a27": "此身邊四見。即四取逆順。尋此四取因四愛。",
    "T46n1918_001:0561a28": "四愛因四受。四受因四觸。四觸因四入。四",
    "T46n1918_001:0561a29": "入因四名色。四名色因四識。四識因四行。四",
    "T46n1918_001:0561b01": "行因四無明。復順尋四取。四取生四有。四有",
    "T46n1918_001:0561b02": "生一切二十五有。生死憂悲苦聚。若深識見",
    "T46n1918_001:0561b03": "惑。過去未來生事。如前說云云。二明性念處。",
    "T46n1918_001:0561b04": "觀破四取身邊四見。如是次第。乃至無明破",
    "T46n1918_001:0561b05": "過去。如去不如去。亦如去亦不如去。非如去",
    "T46n1918_001:0561b06": "非不如去。身邊二見污穢五陰也。又順觀四",
    "T46n1918_001:0561b07": "取。乃至未來生老死。破有邊無邊。亦有邊",
    "T46n1918_001:0561b08": "亦無邊。非有邊非無邊。身邊二見污穢五陰。",
    "T46n1918_001:0561b09": "能如是用性念處破三世身邊二見。四見即",
    "T46n1918_001:0561b10": "破十四難。六十二見。一切屬見。煩惱一時皆",
    "T46n1918_001:0561b11": "滅則無明滅。乃至老死滅屬見。煩惱既滅即",
    "T46n1918_001:0561b12": "還用前觀愛十二因緣性念處。觀破欲愛色",
    "T46n1918_001:0561b13": "無色愛。三界煩惱道。業道。名有餘涅槃。若苦",
    "T46n1918_001:0561b14": "道滅。即是無餘涅槃。是名性念處智慧。觀十",
    "T46n1918_001:0561b15": "二因緣入涅槃也。經云。十二因緣。其義甚深",
    "T46n1918_001:0561b16": "難解難知。佛說涅槃時有外道。名富那。問",
    "T46n1918_001:0561b17": "云。何令我知神及世間常。乃至非常非無常",
    "T46n1918_001:0561b18": "佛答。汝能畢故不造新。即能知神及世間常",
    "T46n1918_001:0561b19": "無常。乃至非常非無常。梵志悟解求索出家。",
    "T46n1918_001:0561b20": "為佛弟子。又中論明聲聞經入第一義。並約",
    "T46n1918_001:0561b21": "觀十二因緣。破六十二見入第一義。若深得",
    "T46n1918_001:0561b22": "此意不止破外道。若佛弟子學問坐禪發種",
    "T46n1918_001:0561b23": "種見。取諍論起煩惱。作二十五有。生死業。",
    "T46n1918_001:0561b24": "皆是屬見煩惱十二因緣。若覺知者能用性",
    "T46n1918_001:0561b25": "念處。檢校即得解脫。其迷此者流轉生死無",
    "T46n1918_001:0561b26": "有邊際。故中論云。真法及說者聽眾難得故。",
    "T46n1918_001:0561b27": "如是則生死非有邊。非無邊。共念處緣念處。",
    "T46n1918_001:0561b28": "觀十二因緣類前可知。問宿世自然能悟。何",
    "T46n1918_001:0561b29": "須佛說。答聞說疾得。不說未悟。譬如果熟。雖",
    "T46n1918_001:0561c01": "自應落急搖即墮。問支佛何不制果。答聲聞",
    "T46n1918_001:0561c02": "鈍故制果。支佛利。久習智慧不須制果。譬如",
    "T46n1918_001:0561c03": "二人。共行身羸。須止息處身強者。直到故",
    "T46n1918_001:0561c04": "不制果。復次總相。斷結智慧麁故。但除正使",
    "T46n1918_001:0561c05": "名聲聞。若別相智慧。細侵習氣名支佛。復",
    "T46n1918_001:0561c06": "次聲聞鈍。先觀苦諦。緣覺利故先觀集。問聲",
    "T46n1918_001:0561c07": "聞亦別相。為麁總相故為勝。今那得總相故",
    "T46n1918_001:0561c08": "為麁。別相為勝。答若前四諦中。明別相是麁。",
    "T46n1918_001:0561c09": "今歷別十二因緣故別為勝也。復次聲聞禪",
    "T46n1918_001:0561c10": "定力淺。天眼但見小千。支佛久植定力深天",
    "T46n1918_001:0561c11": "眼過三千。見他方世界。問支佛乘何故無方",
    "T46n1918_001:0561c12": "便道。答支佛根利未值佛。已悟道何須前方",
    "T46n1918_001:0561c13": "便入道耶。問支佛自悟。得道共戒。更須受戒",
    "T46n1918_001:0561c14": "不。答若發無作未必更受。若爾小羅漢沙彌",
    "T46n1918_001:0561c15": "應不受戒耶。答受者和僧耳。今三藏有門。緣",
    "T46n1918_001:0561c16": "覺觀十二緣破屬愛見觀門不具足說之。若",
    "T46n1918_001:0561c17": "行者自善思之。餘三門例可見。三明菩薩異",
    "T46n1918_001:0561c18": "凡聖。異聖則四弘誓願異。凡行六度行也。二",
    "T46n1918_001:0561c19": "乘斷煩惱證真。菩薩不斷惑不入真故異聖",
    "T46n1918_001:0561c20": "人也。凡夫任煩惱流。菩薩降煩惱。伏生死作",
    "T46n1918_001:0561c21": "佛事。故與凡夫異也。於檀中修性念處觀。不",
    "T46n1918_001:0561c22": "與二乘斷煩惱。證真同。亦不與凡夫隨生死",
    "T46n1918_001:0561c23": "流轉同。伏煩惱住下忍中修檀。學一切世智",
    "T46n1918_001:0561c24": "調熟眾生。若人為貪應墮地獄。菩薩於念處",
    "T46n1918_001:0561c25": "行檀破貪蔽。令脫地獄苦。若眾生破戒應墮",
    "T46n1918_001:0561c26": "地獄。菩薩修尸令脫地獄。若眾生多瞋應",
    "T46n1918_001:0561c27": "墮地獄。菩薩修羼破之。令脫地獄。若眾生",
    "T46n1918_001:0561c28": "多怠應墮地獄。菩薩行毘離耶破之。令脫地",
    "T46n1918_001:0561c29": "獄。若眾生亂相應墮地獄。菩薩修禪破之。自",
    "T46n1918_001:0562a01": "行教他。讚歎行者行法等上四下一。皆如是。",
    "T46n1918_001:0562a02": "菩薩修念處觀。乃至行般若波羅蜜。破一切",
    "T46n1918_001:0562a03": "眾生愛。煩惱貪著果報。作二十五有業。受",
    "T46n1918_001:0562a04": "生死苦果。菩薩修三種念處。破六蔽。屬愛二",
    "T46n1918_001:0562a05": "十五有因。即是拔苦。令修三種念處。即是道",
    "T46n1918_001:0562a06": "是名與樂。修性念處成四波羅蜜。修共念處",
    "T46n1918_001:0562a07": "成禪波羅蜜。修緣念處。成般若波羅蜜。前四",
    "T46n1918_001:0562a08": "度修性力弱不成。更修共念處成破愛也。又",
    "T46n1918_001:0562a09": "修性念處。故為成大悲拔苦修共念處。為成",
    "T46n1918_001:0562a10": "大慈與樂。修緣念處。為雙成兩誓願也。第二",
    "T46n1918_001:0562a11": "破屬見煩惱。若眾生謂此貪心有無。乃至非",
    "T46n1918_001:0562a12": "有非無。菩薩爾時修念處行檀。破有見中三",
    "T46n1918_001:0562a13": "假。無見中三假。乃至非有非無中三假。自他",
    "T46n1918_001:0562a14": "共無因。四十八句。若有眾生。謂此破戒心有",
    "T46n1918_001:0562a15": "無。乃至非有非無。菩薩修性念處行尸。破",
    "T46n1918_001:0562a16": "有見乃至非有非無見中三假。眾生謂此瞋",
    "T46n1918_001:0562a17": "心有無。乃至非有非無。菩薩修性念處。行忍",
    "T46n1918_001:0562a18": "破之。若眾生謂懈怠心。有無乃至非有非無。",
    "T46n1918_001:0562a19": "菩薩行進破之。若眾生謂亂心有無。乃至非",
    "T46n1918_001:0562a20": "有非無。菩薩修禪破之。有無三假乃至非有",
    "T46n1918_001:0562a21": "非無。四十八句破之。若謂癡心有無。乃至非",
    "T46n1918_001:0562a22": "有非無行般若破之。從有無乃至四十八句",
    "T46n1918_001:0562a23": "破之。無生淳熟。然後三十四心斷結成道。轉",
    "T46n1918_001:0562a24": "三藏法輪入涅槃。此應四門。毘曇。是有門。",
    "T46n1918_001:0562a25": "成論。是空門。昆勒。是亦有亦無門。那陀迦",
    "T46n1918_001:0562a26": "栴延。是非有非無門二門不度。大論。標名",
    "T46n1918_001:0562a27": "指之。俱舍論。破拔和弗多羅部中。明非空非",
    "T46n1918_001:0562a28": "有正解此義。大論。引毘婆沙菩薩品行因證",
    "T46n1918_001:0562a29": "果。成論。無文。若論師破數人見有。不得道言",
    "T46n1918_001:0562b01": "見空得道。若作此語互是互非。通論兩見。見",
    "T46n1918_001:0562b02": "有只是常見。見無只是斷見。斷常二見。豈不",
    "T46n1918_001:0562b03": "相破。故龍樹云若不得般若方便入毘曇。墮",
    "T46n1918_001:0562b04": "有中。若入無墮空中。皆不得道。若不用四悉",
    "T46n1918_001:0562b05": "檀對緣不同。或用世界入理。故云見有得道",
    "T46n1918_001:0562b06": "也。大論云。色若麁若細。總而觀之。無常無我",
    "T46n1918_001:0562b07": "即發真得生。空有門入道也。麁是事觀細是",
    "T46n1918_001:0562b08": "理觀。但得生不得法者。如經云當起法想。但",
    "T46n1918_001:0562b09": "有五陰空法用。為人悉檀破有顯空。菩薩隨",
    "T46n1918_001:0562b10": "根機有益者。宜聞有門得道。今宜聞空門入",
    "T46n1918_001:0562b11": "道。是故破有明空。故兩菩薩作二論伸三藏",
    "T46n1918_001:0562b12": "中空有二門。前後雖異得道是同。故云斷見",
    "T46n1918_001:0562b13": "之人說一念斷。常見之人說異念斷。斷結雖",
    "T46n1918_001:0562b14": "異得道是一。三假入生空。五陰空是平等空。",
    "T46n1918_001:0562b15": "為二聖行。生空是假名空。法空是實法空是",
    "T46n1918_001:0562b16": "老死誰老死二俱邪見是。聲聞經中。說生法",
    "T46n1918_001:0562b17": "二空相。是老死生空誰老死是法空。是三藏",
    "T46n1918_001:0562b18": "中辯四。緣三假入空而有門終是鈍。只得生",
    "T46n1918_001:0562b19": "空於拙度中空門。是利故得法空共念處緣",
    "T46n1918_001:0562b20": "念處亦如是。示知大意細作可解。但無菩薩",
    "T46n1918_001:0562b21": "義唯明二十七賢聖位。若作四句此是一周",
    "T46n1918_001:0562b22": "說法。於三藏教中四門。修生滅四聖諦四念",
    "T46n1918_001:0562b23": "處竟。問何不先說大乘四念處。答經中具二",
    "T46n1918_001:0562b24": "義日照高山則先大。若初至鹿苑則先小。今",
    "T46n1918_001:0562b25": "先說小其意有十。一為用故。如淨名。為國王",
    "T46n1918_001:0562b26": "長者說無常苦空等云云。二為破故。無砧寧得",
    "T46n1918_001:0562b27": "運槌。如淨名破十弟子云云。三為攝故。如淨",
    "T46n1918_001:0562b28": "名室內說身有苦而不樂於涅槃云云。四為會",
    "T46n1918_001:0562b29": "故。如大品會宗明諸法皆是摩訶衍云云。五為",
    "T46n1918_001:0562c01": "開故。如法華決了聲聞法。是諸經之王。大",
    "T46n1918_001:0562c02": "經云為諸聲聞開發慧眼云云。六為學者。識外",
    "T46n1918_001:0562c03": "邪內曲。不為邪曲所誤云云。七為聲聞人破",
    "T46n1918_001:0562c04": "曲。知其失佛方便聞末世僻說。知其壞亂半",
    "T46n1918_001:0562c05": "滿。如有人言毘曇。見有得道。成論見空得道。",
    "T46n1918_001:0562c06": "道非有空見有空那得道。若從此師之說。佛",
    "T46n1918_001:0562c07": "小乘教有無二門便是無用。若無用者。中論",
    "T46n1918_001:0562c08": "那云欲聞聲。聞法中入第一義。如後兩品說",
    "T46n1918_001:0562c09": "箇師翳佛。四枯之教今為申之云云。八末世",
    "T46n1918_001:0562c10": "禪人內證空解同未括尼犍破戒行惡食糞。",
    "T46n1918_001:0562c11": "裸形謂是大乘。同戒取。尼犍壞亂佛法。方",
    "T46n1918_001:0562c12": "便道今雙申之。九為學者令識內外孟浪之",
    "T46n1918_001:0562c13": "說。孟浪之行。精明榮枯法門云云。十為令",
    "T46n1918_001:0562c14": "學者內證之時。懸別邪曲門戶。小大碩異取",
    "T46n1918_001:0562c15": "捨得宜不謬。持瓦礫謂琉璃珠。為此十意",
    "T46n1918_001:0562c16": "須說四枯觀也。私記者雜錄聲聞念處。苦",
    "T46n1918_001:0562c17": "諦為首。緣覺集諦為首。菩薩道諦為首。通菩",
    "T46n1918_001:0562c18": "薩滅諦為首。別菩薩界外道諦為首。圓菩薩",
    "T46n1918_001:0562c19": "界外滅諦為首。又聲聞總相觀。緣覺別相",
    "T46n1918_001:0562c20": "觀。菩薩總別雙觀。通別界內外次第觀。圓界",
    "T46n1918_001:0562c21": "內外圓觀。又聲聞因成假觀為首。緣覺相續",
    "T46n1918_001:0562c22": "假為首。菩薩相待假為首。問道品六度何者",
    "T46n1918_001:0562c23": "為正。答大經云。一地至十地。名智慧莊嚴。六",
    "T46n1918_001:0562c24": "度波羅蜜。名福德莊嚴。法華明五品。一念隨",
    "T46n1918_001:0562c25": "喜為正。兼行六度為助道。淨名。道品善知識",
    "T46n1918_001:0562c26": "六度為等侶。凡三經皆以六度為助道。大論",
    "T46n1918_001:0562c27": "云。三十七品為正道。三解脫助開門乃至不",
    "T46n1918_001:0562c28": "淨。助破貪。勝處助緣中。不自在。十一切處",
    "T46n1918_001:0562c29": "助緣中。不廣普無量心。助福德。並助開門",
    "T46n1918_001:0563a01": "法。問道品是有漏是無漏。答大論對位。各有",
    "T46n1918_001:0563a02": "差降。或有漏無漏云云。成論。明念處不退數",
    "T46n1918_001:0563a03": "人。明暖法退為闡提。頂退為五逆。成論。明",
    "T46n1918_001:0563a04": "念處伏惑成假名空數人但是聞慧。今明若",
    "T46n1918_001:0563a05": "通說從初至後皆是道品逐勝分品節級受名",
    "T46n1918_001:0563a06": "云云。大論。云初從師受前用念持名念處。四",
    "T46n1918_001:0563a07": "種精進名正勤。四種定生名如意足。五善根",
    "T46n1918_001:0563a08": "生名五根。五煩惱破名五力。分別道用名七",
    "T46n1918_001:0563a09": "覺。安隱道中行名八正道。此乃勝者受名皆",
    "T46n1918_001:0563a10": "通念處。位只是有漏耳。故論云。八正道中行",
    "T46n1918_001:0563a11": "初。得善有漏五陰。名為暖法。若不許四念處",
    "T46n1918_001:0563a12": "通至八道。亦不得八道通四念處。故婆沙云。",
    "T46n1918_001:0563a13": "若八正在七覺前。決定是無漏。若八正在七",
    "T46n1918_001:0563a14": "覺後。亦有漏亦無漏。此通修語耳。若八正是",
    "T46n1918_001:0563a15": "見道位。判在前七覺在後是證道位云云。",
    "T46n1918_001:0563a16": "四念處卷第一"
}