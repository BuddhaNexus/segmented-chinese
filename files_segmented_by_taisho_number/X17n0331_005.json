{
    "X17n0331_005:0873b07": "楞伽阿跋多羅寶經合轍卷第五",
    "X17n0331_005:0873b08": "明　二楞庵釋　通潤　述",
    "X17n0331_005:0873b09": "一切佛語心品之三",
    "X17n0331_005:0873b10": "爾時世尊告大慧菩薩摩訶薩言意生身分別通相",
    "X17n0331_005:0873b11": "我今當說諦聽諦聽善思念之大慧白佛言善哉世",
    "X17n0331_005:0873b12": "尊唯然受教佛告大慧有三種意生身云何為三所",
    "X17n0331_005:0873b13": "謂三昧樂正受意生身覺法自性意生身種類俱生",
    "X17n0331_005:0873b14": "無行作意生身修行者了知初地上增進相得三種",
    "X17n0331_005:0873b15": "身。",
    "X17n0331_005:0873b16": "前四無間章中修行至住第八地得離心意意識",
    "X17n0331_005:0873b17": "五法三性二無我相得意生身今以自覺聖智觀",
    "X17n0331_005:0873b18": "察妄想無性便能離妄想上上昇進入如來地恐",
    "X17n0331_005:0873b19": "人不解其義故復與發明意生身分別通相也言",
    "X17n0331_005:0873b20": "通相者謂意生身不止第八地獨得即八地已前",
    "X17n0331_005:0873b21": "八地已後皆得以斷惑有差別故所得意生身亦",
    "X17n0331_005:0873b22": "有差別謂初地斷分別我法二執六七俱生地地",
    "X17n0331_005:0873b23": "漸除至於七地入滅正受總名三昧樂正受意生",
    "X17n0331_005:0873b24": "身至八地六七俱生我執悉已除滅雖未能盡除",
    "X17n0331_005:0873c01": "法執已能通達諸法自性皆悉如幻故從滅正受",
    "X17n0331_005:0873c02": "中起諸幻行廣度眾生以至十地總名覺法自性",
    "X17n0331_005:0873c03": "意生身至十一地以金剛心斷盡生相無明遷流",
    "X17n0331_005:0873c04": "已盡能現千種萬類之身度脫一切此從等入妙",
    "X17n0331_005:0873c05": "總名種類俱生無行作意生身修行者所當了知",
    "X17n0331_005:0873c06": "此是初地已上漸斷漸證所得有三種身非專指",
    "X17n0331_005:0873c07": "第八地也。",
    "X17n0331_005:0873c08": "大慧云何三昧樂正受意生身謂第三第四第五地",
    "X17n0331_005:0873c09": "三昧樂正受故種種自心寂靜安住心海起浪識相",
    "X17n0331_005:0873c10": "不生知自心現境界性非性是名三昧樂正受意生",
    "X17n0331_005:0873c11": "身。",
    "X17n0331_005:0873c12": "所謂三昧正受樂意生身者謂從初地斷分別我",
    "X17n0331_005:0873c13": "法二執證徧行真如復轉六七二識成妙乎二智",
    "X17n0331_005:0873c14": "即以此智觀察俱生我法二執從地至地漸漸增",
    "X17n0331_005:0873c15": "進以至七地念念趨寂念念入滅正受故得自心",
    "X17n0331_005:0873c16": "種種寂靜八識心海始得安住而前七現起波浪",
    "X17n0331_005:0873c17": "之相已不復生雖未能即空法執已知境界從自",
    "X17n0331_005:0873c18": "心現外性非性不生取著故心體澄渟得滅盡定",
    "X17n0331_005:0873c19": "即以此定為受用境仍與二乘躭寂無異但二乘",
    "X17n0331_005:0873c20": "取證涅槃菩薩知涅槃亦從心現不作證心故不",
    "X17n0331_005:0873c21": "同耳此名三昧樂意生身也。",
    "X17n0331_005:0873c22": "大慧云何覺法自性性意生身謂第八地觀察覺了",
    "X17n0331_005:0873c23": "如幻等法悉無所有身心轉變得如幻三昧及餘三",
    "X17n0331_005:0873c24": "昧門無量相力自在明如妙華莊嚴迅疾如意猶如",
    "X17n0331_005:0874a01": "幻夢水月鏡像非造所造如造所造一切色種種支",
    "X17n0331_005:0874a02": "分具足莊嚴隨入一切佛剎大眾通達自性法故是",
    "X17n0331_005:0874a03": "名覺法自性性意生身。",
    "X17n0331_005:0874a04": "所謂覺法自性意生身者謂從七地已知境界從",
    "X17n0331_005:0874a05": "自心現外性非性至八地已以法空智觀察如幻",
    "X17n0331_005:0874a06": "等法悉無所有故不守寂滅從三昧起現無量身",
    "X17n0331_005:0874a07": "無量智慧得無量如幻三昧及無量餘三昧無量",
    "X17n0331_005:0874a08": "自在神通及無量自在三明所現之身如妙蓮華",
    "X17n0331_005:0874a09": "種種莊嚴隨意所往迅速無礙所以得無礙者由",
    "X17n0331_005:0874a10": "彼已證如幻三昧故所現身如幻人如夢境如水",
    "X17n0331_005:0874a11": "月如鏡像非有色香味觸為能造非有地水火風",
    "X17n0331_005:0874a12": "為所造但似有能造所造之相耳故見有一切色",
    "X17n0331_005:0874a13": "一切支節分段悉皆具足莊嚴而能隨入一切佛",
    "X17n0331_005:0874a14": "剎承事諸佛度諸眾生迅速無礙此由通達諸法",
    "X17n0331_005:0874a15": "從自心現不生法執得心自在得法自在故能隨",
    "X17n0331_005:0874a16": "心現種種身是名覺法自性性意生身。",
    "X17n0331_005:0874a17": "大慧云何種類俱生無行作意生身所謂覺一切佛",
    "X17n0331_005:0874a18": "法緣自得樂相是名種類俱生無行作意生身大慧",
    "X17n0331_005:0874a19": "於彼三種身相觀察覺了應當修學。",
    "X17n0331_005:0874a20": "所謂種類俱生無行作意生身者謂八地以至十",
    "X17n0331_005:0874a21": "地皆能現無量身承事諸佛度諸眾生已證菩薩",
    "X17n0331_005:0874a22": "極果今從等入妙覺了諸佛自所證法得自覺聖",
    "X17n0331_005:0874a23": "智善樂故一切法皆是佛法一切相皆寂滅相能",
    "X17n0331_005:0874a24": "事已畢從妙嚴果海逆流而出現十界身一時俱",
    "X17n0331_005:0874b01": "生無類不應而無心無緣無行無作是名種類俱",
    "X17n0331_005:0874b02": "生無行作意生身若修行者於彼三種身相觀察",
    "X17n0331_005:0874b03": "覺了其始也得菩薩三昧正受神力能見諸佛身",
    "X17n0331_005:0874b04": "面言說其次也得菩薩手灌頂神力能現蓮華宮",
    "X17n0331_005:0874b05": "殿種種莊嚴其終也得諸佛無量神力利安眾生",
    "X17n0331_005:0874b06": "此三種意生身之通相應當修學。",
    "X17n0331_005:0874b07": "爾時世尊欲重宣此義而說偈言非我乘大乘非說",
    "X17n0331_005:0874b08": "亦非字非諦非解脫非無有境界然乘摩訶衍三摩",
    "X17n0331_005:0874b09": "提自在種種意生身自在華莊嚴。",
    "X17n0331_005:0874b10": "因上說自覺聖智及一乘相為因遂指三種意生",
    "X17n0331_005:0874b11": "身為果所謂以不生滅為本修因然後圓成果地",
    "X17n0331_005:0874b12": "修證故牽引前文總頌言我所乘之大乘非有乘",
    "X17n0331_005:0874b13": "相可立非有文字可說非有聖諦可為非有解脫",
    "X17n0331_005:0874b14": "可入以纔涉纖毫便墮建立故說無有乘建立我",
    "X17n0331_005:0874b15": "說為一乘亦非絕無境界成斷滅也然乘此一乘",
    "X17n0331_005:0874b16": "摩訶衍法方得初地已上三昧樂正受次得八地",
    "X17n0331_005:0874b17": "已上自在神力如妙華莊嚴及得最後自覺聖智",
    "X17n0331_005:0874b18": "樂相故起信云一切如來本所乘故一切菩薩皆",
    "X17n0331_005:0874b19": "乘此法到如來地故自修行無間章至此又總作",
    "X17n0331_005:0874b20": "一結。",
    "X17n0331_005:0874b21": "爾時大慧菩薩摩訶薩白佛言世尊如世尊說若男",
    "X17n0331_005:0874b22": "子女人行五無間業不入無擇地獄世尊云何男子",
    "X17n0331_005:0874b23": "女人行五間業不入無擇地獄佛告大慧諦聽諦聽",
    "X17n0331_005:0874b24": "善思念之當為汝說大慧白佛言善哉世尊唯然受",
    "X17n0331_005:0874c01": "教佛告大慧云何五無間業所謂殺父母及害羅漢",
    "X17n0331_005:0874c02": "破壞眾僧惡心出佛身血大慧云何眾生母諸愛更",
    "X17n0331_005:0874c03": "受生貪喜俱如緣母立無明為父生入處聚落斷二",
    "X17n0331_005:0874c04": "根本名害父母彼諸使不現如鼠毒發諸法究竟害",
    "X17n0331_005:0874c05": "彼名害羅漢云何破僧謂異相諸陰和合積聚究竟",
    "X17n0331_005:0874c06": "斷彼名為破僧大慧不覺外自共相自心現量七識",
    "X17n0331_005:0874c07": "身以三解脫無漏惡想究竟斷彼七種識佛名為惡",
    "X17n0331_005:0874c08": "心出佛身血若男子女人行此無間者名五無間事",
    "X17n0331_005:0874c09": "亦名無間等。",
    "X17n0331_005:0874c10": "大慧意謂修行四無間行者即得三種意生身若",
    "X17n0331_005:0874c11": "作五無間業者必入五無間獄此則因果如影隨",
    "X17n0331_005:0874c12": "形不相混濫而世尊說言行五間業不入無間地",
    "X17n0331_005:0874c13": "獄者將無因果不相符耶不知更是何等無間業",
    "X17n0331_005:0874c14": "也故詳問之佛言所謂五無間業者即是尋常所",
    "X17n0331_005:0874c15": "說殺父殺母害阿羅漢破和合僧出佛身血五逆",
    "X17n0331_005:0874c16": "罪也然行此業而不入無間獄者名雖同而義實",
    "X17n0331_005:0874c17": "不侔也所謂殺父母者非殺其有形之父母是殺",
    "X17n0331_005:0874c18": "其無形之父母也良以眾生受形之初以貪愛因",
    "X17n0331_005:0874c19": "緣故現所愛境復發愛涎於所愛境流愛為種納",
    "X17n0331_005:0874c20": "想為胎故更受後生而貪喜與之俱生名俱生貪",
    "X17n0331_005:0874c21": "由此潤生無明為受生根本如人緣母而立故以",
    "X17n0331_005:0874c22": "貪愛為母然單愛不生要與過去發業無明和合",
    "X17n0331_005:0874c23": "一處方能生名色芽及五陰聚落故以發業無明",
    "X17n0331_005:0874c24": "為父由此二種無明招感後有生死若以人無",
    "X17n0331_005:0875a01": "我智頓斷二種無明則分段生死立斷名害父母",
    "X17n0331_005:0875a02": "此聲聞乘所行逆也然界內煩惱雖除分段生死",
    "X17n0331_005:0875a03": "已斷而業習未盡遇緣猶發如迦葉之舞畢陵之",
    "X17n0331_005:0875a04": "慢身子之瞋等如鼠囓人毒藏於內瘡雖愈而遇",
    "X17n0331_005:0875a05": "雷即發故立羅漢之名由已斷現種未斷習氣故",
    "X17n0331_005:0875a06": "也今究竟斷彼諸業習氣而諸使永不復現名害",
    "X17n0331_005:0875a07": "羅漢此緣覺所行逆也習氣雖除而五陰未破尚",
    "X17n0331_005:0875a08": "見異相積聚和合故以質礙者為色領納者為受",
    "X17n0331_005:0875a09": "緣慮者名想遷流者名行分別者名識五種異相",
    "X17n0331_005:0875a10": "和合名五陰身故僧之名由五陰和合而立也今",
    "X17n0331_005:0875a11": "以法無我智究竟斷彼法執空五陰相名破和合",
    "X17n0331_005:0875a12": "僧此即初地菩薩所行逆也五陰雖空識情未盡",
    "X17n0331_005:0875a13": "由七識身執彼第八相分為真實法不知自相共",
    "X17n0331_005:0875a14": "相皆是自心現量之境即是法身境界而為七識",
    "X17n0331_005:0875a15": "妄覺染污故謂之血今以空無相無願三種無漏",
    "X17n0331_005:0875a16": "惡想斷彼七識無知染污得見法身名為惡心出",
    "X17n0331_005:0875a17": "佛身血此即二地以至等覺菩薩所行逆也祖師",
    "X17n0331_005:0875a18": "所謂逢父母殺父母逢羅漢殺羅漢逢佛殺佛逢",
    "X17n0331_005:0875a19": "祖殺祖義蓋如此故曰度生須是殺殺盡始安居",
    "X17n0331_005:0875a20": "故羅漢名殺賊菩薩名一闡提也若人行此五種",
    "X17n0331_005:0875a21": "無間者亦名無間所作業亦名無間所證法此即",
    "X17n0331_005:0875a22": "出世間大五逆人非地獄可得拘攝故修首楞嚴",
    "X17n0331_005:0875a23": "大定只是以逆生死流為首逆之一字是修行人",
    "X17n0331_005:0875a24": "一柄金剛王寶劒也。",
    "X17n0331_005:0875b01": "復次大慧有五無間今當演說汝及餘菩薩摩訶薩",
    "X17n0331_005:0875b02": "聞是義已於未來世不墮愚癡云何五無間謂先所",
    "X17n0331_005:0875b03": "說無間若行此者於三解脫一一不得無間等法除",
    "X17n0331_005:0875b04": "此已餘化神力現無間等謂聲聞化神力菩薩化神",
    "X17n0331_005:0875b05": "力如來化神力為餘作無間罪者除疑悔過為勸發",
    "X17n0331_005:0875b06": "故神力變化現無間等無有一向作無間事不得無",
    "X17n0331_005:0875b07": "間等除覺自心現量離身財妄想離我我所攝受或",
    "X17n0331_005:0875b08": "時遇善知識解脫餘趣相續妄想。",
    "X17n0331_005:0875b09": "上明內無間竟此明造外無間業必墮無間地獄",
    "X17n0331_005:0875b10": "令彼聞已必不墮愚癡而造無間業也云何名外",
    "X17n0331_005:0875b11": "無間即前所說五種若實行此五種無間業行即",
    "X17n0331_005:0875b12": "修此三解脫一一不得證此三解脫法應須償業",
    "X17n0331_005:0875b13": "必入無間獄也除此真造五逆者必墮五無間獄",
    "X17n0331_005:0875b14": "已餘如聲聞菩薩如來所得意生身為餘真實作",
    "X17n0331_005:0875b15": "無間等業者或令除疑或令悔過或令勸發故以",
    "X17n0331_005:0875b16": "神力現作五無間業此則雖現五無間業則不墮",
    "X17n0331_005:0875b17": "無間獄也無有一向真實作無間業而不入無間",
    "X17n0331_005:0875b18": "獄者然則墮無間獄者何時乃得脫耶除彼宿有",
    "X17n0331_005:0875b19": "靈根在地獄中熾然受苦處忽覺此身此獄皆是",
    "X17n0331_005:0875b20": "自心所現不從外來當時歇下內不見有根身外",
    "X17n0331_005:0875b21": "不見有器界亦不見我囚首垢面等為受苦之人",
    "X17n0331_005:0875b22": "刀山劒林等為我所受之苦尚何地獄之有或於",
    "X17n0331_005:0875b23": "過去曾種般若靈根不能自發今生緣熟遇善知",
    "X17n0331_005:0875b24": "識開導頓悟自心斷生死根本便得解脫諸趣相",
    "X17n0331_005:0875c01": "續若除此二種更無可脫離者故楞嚴經云除佛",
    "X17n0331_005:0875c02": "出世及奢摩他不得停寢。",
    "X17n0331_005:0875c03": "爾時世尊欲重宣此義而說偈言貪愛名為母無明",
    "X17n0331_005:0875c04": "則為父覺境界為佛諸使為羅漢陰集名為僧無間",
    "X17n0331_005:0875c05": "次第斷謂是五無間不入無擇獄。",
    "X17n0331_005:0875c06": "若行外無間者必墮無間地獄無疑已若行內無",
    "X17n0331_005:0875c07": "間者則以貪愛為母無明為父覺境界七種識心",
    "X17n0331_005:0875c08": "為佛能斷諸使不現者為羅漢破五陰和合積聚",
    "X17n0331_005:0875c09": "者為破僧若以五種無間行次第斷除證無間平",
    "X17n0331_005:0875c10": "等真實法此則名為行無間業而不入無間獄也。",
    "X17n0331_005:0875c11": "爾時大慧菩薩復白佛言世尊唯願為說佛之知覺",
    "X17n0331_005:0875c12": "世尊何等是佛之知覺佛告大慧覺人法無我了知",
    "X17n0331_005:0875c13": "二障離二種死斷二煩惱是名佛之知覺聲聞緣覺",
    "X17n0331_005:0875c14": "得此法者亦名為佛以是因緣故我說一乘爾時世",
    "X17n0331_005:0875c15": "尊欲重宣此義而說偈言善知二無我二障煩惱斷",
    "X17n0331_005:0875c16": "永離二種死是名佛知覺。",
    "X17n0331_005:0875c17": "大慧已聞五逆因是聲聞緣覺菩薩所知所斷故",
    "X17n0331_005:0875c18": "問如來所知所斷也佛言我所知者即是一乘我",
    "X17n0331_005:0875c19": "所斷者即是二我二障二死及二煩惱更無別法",
    "X17n0331_005:0875c20": "以一切眾生因有界內界外二種煩惱則有人法",
    "X17n0331_005:0875c21": "二我既有二我遂有煩惱所知二障既有二障遂",
    "X17n0331_005:0875c22": "有分段變易二種生死若斷界內煩惱則無我執",
    "X17n0331_005:0875c23": "我執空則煩惱障空煩惱障空則分段生死空若",
    "X17n0331_005:0875c24": "斷界外煩惱則無法執法執空則所知障空所知",
    "X17n0331_005:0876a01": "障空則變易生死空如是方名我生已盡梵行已",
    "X17n0331_005:0876a02": "圓不受後有名為入佛知見名為佛之知覺若聲",
    "X17n0331_005:0876a03": "聞緣覺但得人無我未得法無我但斷煩惱障未",
    "X17n0331_005:0876a04": "斷所知障但斷分段死未斷變易死但斷界內惑",
    "X17n0331_005:0876a05": "未斷界外惑若聲聞緣覺一一證此法者亦名為",
    "X17n0331_005:0876a06": "佛非實有三乘也以是因緣故我說言但有一乘",
    "X17n0331_005:0876a07": "無有餘乘偈中言善知者正明佛之知覺也由二",
    "X17n0331_005:0876a08": "乘斷我執而證人無我菩薩斷法執而證法無我",
    "X17n0331_005:0876a09": "皆費功力不名善知若如來者知幻即離離幻即",
    "X17n0331_005:0876a10": "覺更不作漸次方便乃名善知以二乘菩薩皆屬",
    "X17n0331_005:0876a11": "漸知漸修漸斷漸證如來一知一切知一修一切",
    "X17n0331_005:0876a12": "修一斷一切斷一證一切證是名佛之所覺異乎",
    "X17n0331_005:0876a13": "二乘菩薩也。",
    "X17n0331_005:0876a14": "爾時大慧菩薩白佛言世尊何故世尊於大眾中唱",
    "X17n0331_005:0876a15": "如是言我是過去一切佛及種種受生我爾時作漫",
    "X17n0331_005:0876a16": "陀轉輪聖王六牙大象及鸚鵡鳥釋提桓因善眼仙",
    "X17n0331_005:0876a17": "人如是等百千生經說佛告大慧以四等故如來應",
    "X17n0331_005:0876a18": "供等正覺於大眾中唱如是言我爾時作拘留孫拘",
    "X17n0331_005:0876a19": "那含牟尼迦葉佛云何四等謂字等語等法等身等",
    "X17n0331_005:0876a20": "是名四等以四種等故如來應供等正覺於大眾中",
    "X17n0331_005:0876a21": "唱如是言云何字等若字稱我為佛彼字亦稱一切",
    "X17n0331_005:0876a22": "諸佛彼字自性無有差別是名字等云何語等謂我",
    "X17n0331_005:0876a23": "六十四種梵音言語相生彼諸如來應供等正覺亦",
    "X17n0331_005:0876a24": "如是六十四種梵音言語相生無增無減無有差別",
    "X17n0331_005:0876b01": "迦陵頻伽梵音聲性云何身等謂我與諸佛法身及",
    "X17n0331_005:0876b02": "色身相好無有差別除為調伏彼彼諸趣差別眾生",
    "X17n0331_005:0876b03": "故示現種種差別色身是名身等云何法等謂我及",
    "X17n0331_005:0876b04": "彼佛得三十七菩提分法略說佛法無障礙智是名",
    "X17n0331_005:0876b05": "四等是故如來應供等正覺於大眾中唱如是言爾",
    "X17n0331_005:0876b06": "時世尊欲重宣此義而說偈言迦葉拘留孫拘那含",
    "X17n0331_005:0876b07": "是我以此四種等我為佛子說。",
    "X17n0331_005:0876b08": "大慧意謂諸佛覺道即是一乘法身既是一乘不",
    "X17n0331_005:0876b09": "應復有種種差別何故世尊說我即是過去諸佛",
    "X17n0331_005:0876b10": "又說過去為頂生王為帝釋為仙人為象為馬如",
    "X17n0331_005:0876b11": "是等百千生佛言由我上與諸佛性善平等故說",
    "X17n0331_005:0876b12": "過去諸佛是我下與眾生性惡平等故能現種種",
    "X17n0331_005:0876b13": "差別身相也所謂字等者字即名字名為實賓故",
    "X17n0331_005:0876b14": "實等而名亦等也如一水而有甘水苦水之多名",
    "X17n0331_005:0876b15": "一火而有草火木火之別號故名雖不同名之自",
    "X17n0331_005:0876b16": "性未嘗不同也既自性不同謂我即過去諸佛亦",
    "X17n0331_005:0876b17": "何不可所謂語等者謂六十四種梵音言語皆同",
    "X17n0331_005:0876b18": "也如密跡力士經云佛聲有八轉一有體詮諸法",
    "X17n0331_005:0876b19": "體名體聲二有用謂詮所作業名業聲三有器具",
    "X17n0331_005:0876b20": "謂詮作具及能作者名具聲四有因由謂詮所為",
    "X17n0331_005:0876b21": "事名為聲五有相從謂詮所因事名從聲六有繫",
    "X17n0331_005:0876b22": "屬謂詮所屬事名屬聲七有所向謂詮所依事名",
    "X17n0331_005:0876b23": "於聲八有名謂詮呼召事名呼聲是八轉聲各具",
    "X17n0331_005:0876b24": "八德謂調和柔輭諦了易解無雌小無錯謬廣大",
    "X17n0331_005:0876c01": "深遠八八成六十四聲雖言語不同皆是迦陵頻",
    "X17n0331_005:0876c02": "伽梵音聲性彼亦不增我亦不減此與諸佛口業",
    "X17n0331_005:0876c03": "平等謂我即諸佛亦何不可所謂身等者謂諸佛",
    "X17n0331_005:0876c04": "法身報身悉無有異報身有二謂自受用身及他",
    "X17n0331_005:0876c05": "受用身自受用身者恒自受用廣大法樂如釋迦",
    "X17n0331_005:0876c06": "阿僧祇劫修菩薩行則感圓滿報身身有無量色",
    "X17n0331_005:0876c07": "色有無量相相有無量好所住依果亦有無量種",
    "X17n0331_005:0876c08": "種莊嚴隨所示現悉無有邊不可窮盡離分齊相",
    "X17n0331_005:0876c09": "他受用身者謂十地菩薩所現身相令菩薩眾各",
    "X17n0331_005:0876c10": "得受用大乘法樂若化身者復有三種謂大化小",
    "X17n0331_005:0876c11": "化隨類化大化千丈小化丈六隨類化如頂生天",
    "X17n0331_005:0876c12": "帝大象鸚鵡等無類不入此之三身即是四智大",
    "X17n0331_005:0876c13": "圓鏡智是法身平等性智是報身妙觀察智成所",
    "X17n0331_005:0876c14": "作智是化身此之四智諸佛皆具由我法報二身",
    "X17n0331_005:0876c15": "與諸佛同故與諸佛平等由我應化二身與眾生",
    "X17n0331_005:0876c16": "同故與眾生平等既身業與諸佛眾生同謂我即",
    "X17n0331_005:0876c17": "諸佛我即眾生亦何不可所謂法等者謂諸佛所",
    "X17n0331_005:0876c18": "證皆同也三十七品菩提分法者謂四念處四正",
    "X17n0331_005:0876c19": "勤四神足五根五力七覺支八聖道也四念處者",
    "X17n0331_005:0876c20": "謂身受心法念處也四正勤者謂未生惡令不生",
    "X17n0331_005:0876c21": "已生惡令永斷未生善令生已生善令長也四神",
    "X17n0331_005:0876c22": "足者謂欲勤心觀三摩地也五根者謂信進念定",
    "X17n0331_005:0876c23": "慧根也五力者謂信進念定慧力也七覺支者謂",
    "X17n0331_005:0876c24": "念擇法精進喜輕安定捨覺支也八聖道者謂正",
    "X17n0331_005:0877a01": "見正思惟正語正業正命正精進正念正定也若",
    "X17n0331_005:0877a02": "總以喻顯謂法性如地念處如種子正勤如種植",
    "X17n0331_005:0877a03": "神足如抽芽五根如生根五力如莖葉開七覺華",
    "X17n0331_005:0877a04": "結八正果既與諸佛所證不異是意業平等也已",
    "X17n0331_005:0877a05": "上四等略說諸佛所證身口意業悉皆平等於平",
    "X17n0331_005:0877a06": "等中無障無礙是故如來唱如是言即過去佛耳",
    "X17n0331_005:0877a07": "究而言之則法法皆等豈止與諸佛眾生等哉現",
    "X17n0331_005:0877a08": "在賢劫第一佛曰拘留孫此云應所斷第二佛曰",
    "X17n0331_005:0877a09": "拘那含牟尼此云金寂第三佛曰迦葉此云飲光。",
    "X17n0331_005:0877a10": "大慧復白佛言如世尊所說我從某夜得最正覺乃",
    "X17n0331_005:0877a11": "至某夜入般涅槃於其中間乃至不說一字亦不已",
    "X17n0331_005:0877a12": "說當說不說是佛說大慧白佛言世尊如來應供等",
    "X17n0331_005:0877a13": "正覺何因說言不說是佛說佛告大慧我因二法故",
    "X17n0331_005:0877a14": "作如是說云何二法謂緣自得法及本住法是名二",
    "X17n0331_005:0877a15": "法因此二法故我如是說云何緣自得法若彼如來",
    "X17n0331_005:0877a16": "所得我亦得之無增無減緣自得法究竟境界離言",
    "X17n0331_005:0877a17": "說妄想離字二趣云何本住法謂古先聖道如金銀",
    "X17n0331_005:0877a18": "等性法界常住若如來出世若不出世法界常住如",
    "X17n0331_005:0877a19": "趣彼城道譬如士夫行曠野中見向古城平坦正道",
    "X17n0331_005:0877a20": "即隨入城受如意樂大慧於意云何彼作是道及城",
    "X17n0331_005:0877a21": "中種種樂耶答言不也佛告大慧我及過去一切諸",
    "X17n0331_005:0877a22": "佛法界常住亦復如是是故說言我從某夜得最正",
    "X17n0331_005:0877a23": "覺乃至某夜入般涅槃於其中間不說一字亦不已",
    "X17n0331_005:0877a24": "說當說爾時世尊欲重宣此義而說偈言我某夜成",
    "X17n0331_005:0877b01": "道至某夜涅槃於此二中間我都無所說緣自得住",
    "X17n0331_005:0877b02": "法故我作是說彼佛及與我悉無有差別。",
    "X17n0331_005:0877b03": "大慧意謂如來既與諸佛四種皆等則是有佛可",
    "X17n0331_005:0877b04": "成有身可見有法可說可證矣何故又說自始至",
    "X17n0331_005:0877b05": "終未曾談著一字以不說為說者何耶佛言以緣",
    "X17n0331_005:0877b06": "自得法及本住法本不可說故也所謂緣自得法",
    "X17n0331_005:0877b07": "者謂各各本具毫無假借故彼佛所得我今亦得",
    "X17n0331_005:0877b08": "彼佛不增我亦不減彼不曾與我不曾受以自得",
    "X17n0331_005:0877b09": "法是自證自悟究竟境界離言說相離名字相離",
    "X17n0331_005:0877b10": "此二趣但可自知不由於他是名緣自得法故雲",
    "X17n0331_005:0877b11": "門云佛法大煞有只是舌頭短所謂本住法者謂",
    "X17n0331_005:0877b12": "往古聖道是本有之性如金在鑛如火在木不從",
    "X17n0331_005:0877b13": "外得故名法界常住華嚴經云如來成正覺時與",
    "X17n0331_005:0877b14": "不成正覺等無有異故說若佛出世若不出世法",
    "X17n0331_005:0877b15": "界常住無有增減如來說法不過作指路人令彼",
    "X17n0331_005:0877b16": "趨向古城之道而已譬如士夫行曠野中茫無趨",
    "X17n0331_005:0877b17": "向如來為彼作指路人令彼得見入城坦道就彼",
    "X17n0331_005:0877b18": "坦道隨即入城受如意樂於意云何是人既入城",
    "X17n0331_005:0877b19": "中得到家已彼還思路途之樂及城中種種樂否",
    "X17n0331_005:0877b20": "答言若未到家時還思彼樂既到家已更不作念",
    "X17n0331_005:0877b21": "復思路途之樂矣故曰不也如是則知如來說法",
    "X17n0331_005:0877b22": "亦如指路不過令人到法界常住受用法樂既到",
    "X17n0331_005:0877b23": "法界常住受用法樂更不思種種語言文字之樂",
    "X17n0331_005:0877b24": "矣所以如來現在自始至終不曾說著一字亦非",
    "X17n0331_005:0877c01": "過去已說未來當說也以如來所說者皆是城中",
    "X17n0331_005:0877c02": "路途邊樂非親到家自受用樂以自受用樂是自",
    "X17n0331_005:0877c03": "得法是本住法只可自知向人吐露不得故偈中",
    "X17n0331_005:0877c04": "復申此義言不但我無開口處即三世諸佛口掛",
    "X17n0331_005:0877c05": "壁上亦無開口處故曰我都無所說而不說是佛",
    "X17n0331_005:0877c06": "說也。",
    "X17n0331_005:0877c07": "爾時大慧菩薩復請世尊惟願為說一切法有無有",
    "X17n0331_005:0877c08": "相令我及餘菩薩摩訶薩離有無相疾得阿耨多羅",
    "X17n0331_005:0877c09": "三藐三菩提佛告大慧諦聽諦聽善思念之當為汝",
    "X17n0331_005:0877c10": "說大慧白佛言善哉世尊唯然受教佛告大慧此世",
    "X17n0331_005:0877c11": "間依有二種謂依有及無墮性非性欲見不離離相",
    "X17n0331_005:0877c12": "大慧云何世間依有謂有世間因緣生非不有從有",
    "X17n0331_005:0877c13": "生非無有生大慧彼如是說者是說世間無因大慧",
    "X17n0331_005:0877c14": "云何世間依無謂受貪恚癡性已然後妄想計著貪",
    "X17n0331_005:0877c15": "恚癡性非性大慧若不取有性者性相寂靜故謂諸",
    "X17n0331_005:0877c16": "如來聲聞緣覺不取貪恚癡性為有為無。",
    "X17n0331_005:0877c17": "大慧意謂自得與本住法是本來自有不待外求",
    "X17n0331_005:0877c18": "則一切眾生皆可作佛云何於此起有無見卒墮",
    "X17n0331_005:0877c19": "外道不得正覺故請為說一切法有無有相知已",
    "X17n0331_005:0877c20": "即得離二見證菩提佛謂起有無見者皆是不依",
    "X17n0331_005:0877c21": "自得本住而起樂有見則墮於有樂無見則計為",
    "X17n0331_005:0877c22": "無墮有者計實有自性墮無者計有已還無皆於",
    "X17n0331_005:0877c23": "未出離中作出離相也所謂依有者以彼不達本",
    "X17n0331_005:0877c24": "住法本來非有妄計世間因緣生法為有體非不",
    "X17n0331_005:0878a01": "有故計一切法皆從有生非無有生此則不達緣",
    "X17n0331_005:0878a02": "生無性而妄計有生也故斷之云若彼妄計因緣",
    "X17n0331_005:0878a03": "生法是實有者此墮外道無因論中以不知不生",
    "X17n0331_005:0878a04": "滅本住法為因故也所謂依無者謂先實受有三",
    "X17n0331_005:0878a05": "毒性而後妄說三毒為斷滅非性此由不知本住",
    "X17n0331_005:0878a06": "法隨緣不變本來非無而妄說三毒為斷滅無也",
    "X17n0331_005:0878a07": "故佛出其計云彼謂實有三毒但不去取著為有",
    "X17n0331_005:0878a08": "性者則性相如如本來寂靜此即如來聲聞緣覺",
    "X17n0331_005:0878a09": "所證法也謂諸如來聲聞緣覺亦是先受貪恚癡",
    "X17n0331_005:0878a10": "性但不去取著三毒之性為有為無耳。",
    "X17n0331_005:0878a11": "大慧此中何等為壞者大慧白佛言若彼取貪恚癡",
    "X17n0331_005:0878a12": "性後不復取佛告大慧善哉善哉汝如是解大慧非",
    "X17n0331_005:0878a13": "但貪恚癡性非性為壞者於聲聞緣覺及佛亦是壞",
    "X17n0331_005:0878a14": "者所以者何謂內外不可得故煩惱性異不異故大",
    "X17n0331_005:0878a15": "慧貪恚癡若內若外不可得貪恚癡性無身故無取",
    "X17n0331_005:0878a16": "故非佛聲聞緣覺是壞者佛聲聞緣覺自性解脫故",
    "X17n0331_005:0878a17": "縛與縛因非性故大慧若有縛者應有縛是縛因故",
    "X17n0331_005:0878a18": "大慧如是說壞者是名無有相大慧因是故我說寧",
    "X17n0331_005:0878a19": "取人見如須彌山不起無所有增上慢空見大慧無",
    "X17n0331_005:0878a20": "所有增上慢者是名為壞墮自共相希望不知自心",
    "X17n0331_005:0878a21": "現量見外性非性剎那展轉壞陰界入相續流注變",
    "X17n0331_005:0878a22": "滅離文字相妄想是名壞者。",
    "X17n0331_005:0878a23": "世尊既與發明墮有墮無之弊復審大慧此二種",
    "X17n0331_005:0878a24": "人一是非生計生一是非滅計滅其弊皆同二者",
    "X17n0331_005:0878b01": "較之何者最能破壞正法大慧則以先受三毒性",
    "X17n0331_005:0878b02": "而後妄說不復取者此等是妄說法空最能破壞",
    "X17n0331_005:0878b03": "正法故佛讚其善解而復語之曰若此輩人作如",
    "X17n0331_005:0878b04": "是說者不但說自己三毒性非性墮於斷滅且將",
    "X17n0331_005:0878b05": "三乘聖人所證性相寂靜之法亦入斷滅中矣所",
    "X17n0331_005:0878b06": "以者何彼謂內身外境悉不可得而煩惱性與內",
    "X17n0331_005:0878b07": "外法非異不異故亦不可得煩惱性所以在內在",
    "X17n0331_005:0878b08": "外皆不可得者以彼本自無體如兔角然故雖現",
    "X17n0331_005:0878b09": "受貪恚癡性後不復取此即所謂豁達空斷滅見",
    "X17n0331_005:0878b10": "也豈三乘聖人亦若此輩斷滅哉以三乘聖人見",
    "X17n0331_005:0878b11": "本住法自性解脫故無生死可繫縛無煩惱為縛",
    "X17n0331_005:0878b12": "因故說生死煩惱皆無自性豈若凡愚滿腔三毒",
    "X17n0331_005:0878b13": "贓物現存乃自謂無身不可取甘墮壞滅見中耶",
    "X17n0331_005:0878b14": "若使三乘聖人不見自性解脫不了三毒非性則",
    "X17n0331_005:0878b15": "是有繫縛人亦應有生死縛之矣以有煩惱為縛",
    "X17n0331_005:0878b16": "因故而三乘聖人豈如是哉故知所謂受貪恚癡",
    "X17n0331_005:0878b17": "性已然後妄想計著貪恚癡性非性者是名撥無",
    "X17n0331_005:0878b18": "之人也是故我說寧起人見高於須彌莫起增上",
    "X17n0331_005:0878b19": "慢空見雖此二種皆非正見而惡取空為害尤甚",
    "X17n0331_005:0878b20": "故甚言空見之不可起耳非謂有見真可起也以",
    "X17n0331_005:0878b21": "起有見者尚不失人天小果起無見者卒墮泥犁",
    "X17n0331_005:0878b22": "故永嘉云豁達空撥因果莽莽蕩蕩招殃禍故結",
    "X17n0331_005:0878b23": "過云此等心心著有口口談空者是未得謂得未",
    "X17n0331_005:0878b24": "證謂證名為無所有增上慢人此增上慢人即是",
    "X17n0331_005:0878c01": "世間第一等破壞正法之人由彼墮自相共相起",
    "X17n0331_005:0878c02": "希望心欲齊諸聖故作大言以欺人耳其實不知",
    "X17n0331_005:0878c03": "自心現量妄見外性無常剎那剎那展轉變壞而",
    "X17n0331_005:0878c04": "謂之空復見陰界入等相續流注皆悉變滅而謂",
    "X17n0331_005:0878c05": "之離文字相離妄想相是真壞滅正法之人豈與",
    "X17n0331_005:0878c06": "三乘聖人見自性解脫者同日而語哉。",
    "X17n0331_005:0878c07": "爾時世尊欲重宣此義而說偈言有無是二邊乃至",
    "X17n0331_005:0878c08": "心境界淨除彼境界平等心寂滅無取境界性滅非",
    "X17n0331_005:0878c09": "無所有有事悉如如如賢聖境界無種而有生生已",
    "X17n0331_005:0878c10": "而復滅因緣有非有不住我教法非外道非佛非我",
    "X17n0331_005:0878c11": "亦非餘因緣所集起云何而得無誰集因緣有而復",
    "X17n0331_005:0878c12": "說言無邪見論生法妄想計有無若知無所生亦復",
    "X17n0331_005:0878c13": "無所滅觀此悉空寂有無二俱離。",
    "X17n0331_005:0878c14": "不依本住而依有依無皆是邊見亦是妄心所行",
    "X17n0331_005:0878c15": "境界但淨除二種境界即是平等寂滅一心矣若",
    "X17n0331_005:0878c16": "不取境界為實有性故雖有而不有不取貪等為",
    "X17n0331_005:0878c17": "實無性故雖無而不無斯則有無俱遣事事皆如",
    "X17n0331_005:0878c18": "此如如者即是如來聲聞緣覺所證自性解脫境",
    "X17n0331_005:0878c19": "界也豈凡夫所可及哉彼謂無種而有生是以有",
    "X17n0331_005:0878c20": "為因緣也則墮有見又謂生已而復滅是以無為",
    "X17n0331_005:0878c21": "因緣也則墮無見既待因緣而有待因緣而無即",
    "X17n0331_005:0878c22": "墮生滅法中豈本住不生不滅之法乎故不住我",
    "X17n0331_005:0878c23": "教法也所謂不生不滅本住法者非外道因緣之",
    "X17n0331_005:0878c24": "所集起亦非諸佛及我所說展轉因緣之所集起",
    "X17n0331_005:0879a01": "亦非餘弟子所說四大和合因緣之所集起是不",
    "X17n0331_005:0879a02": "生不滅本住法隨眾緣而集起也既本住法隨眾",
    "X17n0331_005:0879a03": "緣而集起者云何而得無之聖且此因緣本無生",
    "X17n0331_005:0879a04": "滅本無自性是誰集之而為有又誰散之而為無",
    "X17n0331_005:0879a05": "由彼墮於邪見但論因緣所生之法妄計為有為",
    "X17n0331_005:0879a06": "無由不知我教法中所說不生不滅因緣之義故",
    "X17n0331_005:0879a07": "論其末而遺其本若知自心因緣本無有生亦無",
    "X17n0331_005:0879a08": "有滅當體空寂自性解脫則有無俱遣而本住法",
    "X17n0331_005:0879a09": "不待證而自證矣。",
    "X17n0331_005:0879a10": "爾時大慧菩薩復白佛言世尊唯願為我及諸菩薩",
    "X17n0331_005:0879a11": "說宗通相若善分別宗通相者我及諸菩薩通達是",
    "X17n0331_005:0879a12": "相通是相已速成阿耨多羅三藐三菩提不隨覺想",
    "X17n0331_005:0879a13": "及眾魔外道佛告大慧諦聽諦聽善思念之當為汝",
    "X17n0331_005:0879a14": "說大慧白佛言唯然受教佛告大慧一切聲聞緣覺",
    "X17n0331_005:0879a15": "菩薩有二種通相謂宗通及說通大慧宗通者謂緣",
    "X17n0331_005:0879a16": "自得勝進相遠離言說文字妄想趣無漏界自覺地",
    "X17n0331_005:0879a17": "自相遠離一切虗妄覺想降伏一切外道眾魔自覺",
    "X17n0331_005:0879a18": "趣光明暉發是名宗通相云何說通相謂說九部種",
    "X17n0331_005:0879a19": "種教法離異不異有無等相以巧方便隨順眾生如",
    "X17n0331_005:0879a20": "應說法令得度脫是名說通相大慧汝及餘菩薩應",
    "X17n0331_005:0879a21": "當修學。",
    "X17n0331_005:0879a22": "大慧意謂計有計無皆由不達自性宗通不得本",
    "X17n0331_005:0879a23": "住法故隨妄想流轉墮於魔外若知自性宗通見",
    "X17n0331_005:0879a24": "本住法則不隨妄想流轉速證菩提必如何而得",
    "X17n0331_005:0879b01": "自性宗通耶佛謂三乘聖人皆有二種通相謂宗",
    "X17n0331_005:0879b02": "通說通宗通者謂以一心緣自得本住法本無一",
    "X17n0331_005:0879b03": "物以無漏正戒證諸地修行得勝進相遠離言說",
    "X17n0331_005:0879b04": "文字分別唯心直進趣至上上無漏界入自覺聖",
    "X17n0331_005:0879b05": "智地得見真如自相境界遠離一切我法二執虗",
    "X17n0331_005:0879b06": "妄分別降伏一切眾魔外道自己光明喚然暉發",
    "X17n0331_005:0879b07": "照天照地如大地火發相似名宗通相故宗鏡云",
    "X17n0331_005:0879b08": "內證自心第一義諦住自覺地入聖智門以此相",
    "X17n0331_005:0879b09": "應名宗通相此是行時非是解時說通者謂得自",
    "X17n0331_005:0879b10": "性宗通已廣說九部教法離異不異有無等句而",
    "X17n0331_005:0879b11": "以方便逗機說法令彼眾生隨得解脫名說通相",
    "X17n0331_005:0879b12": "若不達宗通則於心外妄計有無若不達說通則",
    "X17n0331_005:0879b13": "隨語生解而妄起有無若宗通則自出有無說通",
    "X17n0331_005:0879b14": "則出人有無以起有無二見皆由不了二通故也",
    "X17n0331_005:0879b15": "故曰宗通說亦通如日處虗空。",
    "X17n0331_005:0879b16": "爾時世尊欲重宣此義而說偈曰宗及說通相緣自",
    "X17n0331_005:0879b17": "與教法若見善分別不隨諸覺想非有真實性如愚",
    "X17n0331_005:0879b18": "夫妄想云何起欲想非性為解脫觀察諸有為生滅",
    "X17n0331_005:0879b19": "等相續增長於二見顛倒無所知一是為真諦無罪",
    "X17n0331_005:0879b20": "為涅槃觀察世妄想如幻夢芭蕉雖有貪恚癡而實",
    "X17n0331_005:0879b21": "無有人從愛生諸陰有皆如幻夢。",
    "X17n0331_005:0879b22": "謂此二通一是緣自得法二是流通教法若能善",
    "X17n0331_005:0879b23": "見自性復能善分別教法則不隨有無妄想流轉",
    "X17n0331_005:0879b24": "矣蓋有無二見皆由不了二通而起由不了說通",
    "X17n0331_005:0879c01": "不知如來悉隨眾生希望心故而有言說非是聖",
    "X17n0331_005:0879c02": "智在於言說而有真實之性不過皆隨凡愚妄想",
    "X17n0331_005:0879c03": "為彼解粘去縛實無一法與人云何凡愚隨語生",
    "X17n0331_005:0879c04": "解乃執因緣以為實有而生樂欲又執因緣非性",
    "X17n0331_005:0879c05": "以為解脫乎由不了宗通不解觀察不生不滅是",
    "X17n0331_005:0879c06": "本住法不見自性而反觀察自性所生諸有為法",
    "X17n0331_005:0879c07": "但見生滅滅生相續不斷於不生處見其為生於",
    "X17n0331_005:0879c08": "不滅處見其為滅見其生者計以為有見其滅者",
    "X17n0331_005:0879c09": "遂計為無增長二見此皆不見自性乃為顛倒無",
    "X17n0331_005:0879c10": "知所使故也若不作二見了此一是則當處真如",
    "X17n0331_005:0879c11": "若不依妄想起惑造罪則當處涅槃矣若果見真",
    "X17n0331_005:0879c12": "諦住涅槃觀察世間五陰妄想皆如幻夢芭蕉悉",
    "X17n0331_005:0879c13": "無真實雖有貪恚癡性實無主宰則我執頓空證",
    "X17n0331_005:0879c14": "人空慧豈更作我見耶復能了五陰身心原從無",
    "X17n0331_005:0879c15": "知業愛生起縱有諸陰皆如幻夢則法執頓空證",
    "X17n0331_005:0879c16": "法空慧又豈更作法見耶故知不達二通妄生二",
    "X17n0331_005:0879c17": "見若達二通有無雙遣矣。",
    "X17n0331_005:0879c18": "爾時大慧菩薩白佛言世尊唯願為說不實妄想相",
    "X17n0331_005:0879c19": "不實妄想云何而生說何等法名不實妄想於何等",
    "X17n0331_005:0879c20": "法中不實妄想佛告大慧善哉善哉能問如來如是",
    "X17n0331_005:0879c21": "之義多所饒益多所安樂哀愍世間一切天人諦聽",
    "X17n0331_005:0879c22": "諦聽善思念之當為汝說大慧白佛言善哉世尊唯",
    "X17n0331_005:0879c23": "然受教佛告大慧種種義種種不實妄想計著妄想",
    "X17n0331_005:0879c24": "生大慧攝所攝計著不知自心現量及墮有無見增",
    "X17n0331_005:0880a01": "長外道見妄想習氣計著外種種義心心數妄想計",
    "X17n0331_005:0880a02": "著我我所生。",
    "X17n0331_005:0880a03": "此究二種妄想根源也意謂真諦涅槃本來清淨",
    "X17n0331_005:0880a04": "則不實妄想云何忽生此究妄想生起之所以也",
    "X17n0331_005:0880a05": "說何等法名不實妄想者此究妄想之體也於何",
    "X17n0331_005:0880a06": "等法中不實妄想者此究妄想生處也佛謂一切",
    "X17n0331_005:0880a07": "天人皆由妄想流轉若了其生處即悟無生當下",
    "X17n0331_005:0880a08": "即是故能究此義者多所饒益多所安樂故戒令",
    "X17n0331_005:0880a09": "善聽也種種義者即一切世間名相諸法也謂心",
    "X17n0331_005:0880a10": "體本來清淨本無妄想由彼種種名相處起種種",
    "X17n0331_005:0880a11": "不實妄想計名著相而妄想於是乎生此計著者",
    "X17n0331_005:0880a12": "即妄想生之所以也能取是心所取是境心境元",
    "X17n0331_005:0880a13": "是一體本無能取所取計著之相所以計著者皆",
    "X17n0331_005:0880a14": "由不知從自心現而凡愚起諸現行妄執為有妄",
    "X17n0331_005:0880a15": "執為無增長外道有無二見熏成種子在八識田",
    "X17n0331_005:0880a16": "中復起現行此種現相生即不實妄想之體也復",
    "X17n0331_005:0880a17": "由外種種義牽引心王心所相應而起生徧計執",
    "X17n0331_005:0880a18": "遂計一陰為我餘陰為我所或計根身為我而器",
    "X17n0331_005:0880a19": "界為我所此即妄想所生之處也故知妄想所以",
    "X17n0331_005:0880a20": "由乎計著妄想之體由乎現種妄想所生之處由",
    "X17n0331_005:0880a21": "乎種種義也故妄想一空則一切處無非涅槃",
    "X17n0331_005:0880a22": "矣。",
    "X17n0331_005:0880a23": "大慧白佛言世尊若種種義種種不實妄想計著妄",
    "X17n0331_005:0880a24": "想生攝所攝計著不知自心現量及墮有無見增長",
    "X17n0331_005:0880b01": "外道見妄想習氣計著外種種義心心數妄想我我",
    "X17n0331_005:0880b02": "所計著生世尊若如是外種種義相墮有無相離性",
    "X17n0331_005:0880b03": "非性離見相世尊第一義亦如是離量根分譬因相",
    "X17n0331_005:0880b04": "世尊何故一處妄想不實義種種性計著妄想生非",
    "X17n0331_005:0880b05": "計著第一義處相妄想生將無世尊說邪因論耶說",
    "X17n0331_005:0880b06": "一生一不生佛告大慧非妄想一生一不生所以者",
    "X17n0331_005:0880b07": "何謂有無妄想不生故外現性非性覺自心現量妄",
    "X17n0331_005:0880b08": "想不生大慧我說餘愚夫自心種種妄想相故事業",
    "X17n0331_005:0880b09": "在前種種妄想性相計著生云何愚夫得離我我所",
    "X17n0331_005:0880b10": "計著見離作所作因緣過覺自妄想心量身心轉變",
    "X17n0331_005:0880b11": "究竟明解一切地如來自覺境界離五法自性事見",
    "X17n0331_005:0880b12": "妄想以是因緣故我說妄想從種種不實義計著生",
    "X17n0331_005:0880b13": "知如實義得解脫自心種種妄想。",
    "X17n0331_005:0880b14": "此審問何故俗諦生妄想而真諦不生也大慧因",
    "X17n0331_005:0880b15": "聞不實妄想從計著種種義生故牒佛語而問若",
    "X17n0331_005:0880b16": "如是外種種義而凡夫計有二乘計無故墮有無",
    "X17n0331_005:0880b17": "二相者然究其外種種義本非實有離性非性即",
    "X17n0331_005:0880b18": "究其妄想亦非實有離二見相此則能見所見皆",
    "X17n0331_005:0880b19": "非實有則有無皆離若如是者即與第一義諦了",
    "X17n0331_005:0880b20": "無異相矣然第一義諦所以異世諦者以其離數",
    "X17n0331_005:0880b21": "量離根境離比量離譬喻離因緣也若使外種種",
    "X17n0331_005:0880b22": "義離性非性離見相與第一義無異者則真俗二",
    "X17n0331_005:0880b23": "諦元是一法元在一處則妄想生則俱生不生則",
    "X17n0331_005:0880b24": "俱不生不應有二云何妄想偏計著俗諦種種不",
    "X17n0331_005:0880c01": "實義處生不計著第一義諦處妄想生將無世尊",
    "X17n0331_005:0880c02": "同於外道邪因一分常一分無常論而說一生一",
    "X17n0331_005:0880c03": "不生耶佛言非我說世諦生妄想第一義諦不生",
    "X17n0331_005:0880c04": "妄想以有無妄想本來無性本不生故謂覺一切",
    "X17n0331_005:0880c05": "性從自心現外性非性者尚不見有世諦可得何",
    "X17n0331_005:0880c06": "從而有妄想可生乎然我說有妄想生者正為愚",
    "X17n0331_005:0880c07": "夫不了自心現外性非性自生分別即有種種妄",
    "X17n0331_005:0880c08": "想相現此妄想相總不離目前種種事業由見種",
    "X17n0331_005:0880c09": "種事業故有八種識心各了前境種種妄想計著",
    "X17n0331_005:0880c10": "由是而生是則妄想本來曷嘗有生哉若不作如",
    "X17n0331_005:0880c11": "是說云何令彼愚夫得離我我所計著妄想見及",
    "X17n0331_005:0880c12": "離能作所作善惡因緣生死過患云何能令覺自",
    "X17n0331_005:0880c13": "妄想心量云何能令轉五蘊身得意生身變無明",
    "X17n0331_005:0880c14": "識成自覺智究竟明解十地相得到如來自覺境",
    "X17n0331_005:0880c15": "界乃至離五法三自性妄想乎以是因緣我說妄",
    "X17n0331_005:0880c16": "想從種種不實義計著妄想生者欲令眾生知如",
    "X17n0331_005:0880c17": "實義庶得解脫自心不實種種妄想耳豈謂實有",
    "X17n0331_005:0880c18": "妄想生耶。",
    "X17n0331_005:0880c19": "爾時世尊欲重宣此義而說偈言諸因及與緣從此",
    "X17n0331_005:0880c20": "生世間妄想著四句不知我所通世間非有生亦復",
    "X17n0331_005:0880c21": "非無生不從有無生亦非非有無諸因及與緣云何",
    "X17n0331_005:0880c22": "愚妄想非有亦非無亦復非有無如是觀世間心轉",
    "X17n0331_005:0880c23": "得無我一切性不生以從緣生故一切緣所作所作",
    "X17n0331_005:0880c24": "非自有事不自生事有二事過故無二事過故非有",
    "X17n0331_005:0881a01": "性可得觀諸有為法離攀緣所緣無心之心量我說",
    "X17n0331_005:0881a02": "為心量量者自性處緣性二俱離性究竟妙淨我說",
    "X17n0331_005:0881a03": "名為量施設世諦我彼則無實事諸陰陰施設無事",
    "X17n0331_005:0881a04": "亦復然有四種平等相及因性生第三無我等第四",
    "X17n0331_005:0881a05": "修修者。",
    "X17n0331_005:0881a06": "言我說諸因緣法生世間者意顯諸法無生而愚",
    "X17n0331_005:0881a07": "夫不達隨語生解反依因緣所生之法計著四句",
    "X17n0331_005:0881a08": "妄想分別此不知我所通義也我所通義者謂世",
    "X17n0331_005:0881a09": "間諸法非從有生不從無生不從亦有亦無生不",
    "X17n0331_005:0881a10": "從非有非無生是因緣生本無自生云何愚夫不",
    "X17n0331_005:0881a11": "達此義墮我見中妄計有無四句不知世間諸法",
    "X17n0331_005:0881a12": "本非是有亦非是無亦非非有亦非非無若能如",
    "X17n0331_005:0881a13": "是觀察世間則心轉有我而為無我矣人但知一",
    "X17n0331_005:0881a14": "切法從緣而生不知一切法從緣而未嘗生也故",
    "X17n0331_005:0881a15": "經云一切法以因緣故生以因緣故不生既一切",
    "X17n0331_005:0881a16": "法從緣所作皆非自有既非自有則果不自果必",
    "X17n0331_005:0881a17": "待緣生若不待緣而自生果者則有果生有果無",
    "X17n0331_005:0881a18": "果生無果二俱有過以無緣必無果之自性可得",
    "X17n0331_005:0881a19": "故也故我觀察世間諸有為法內無攀緣之心外",
    "X17n0331_005:0881a20": "無所緣之境心境雙忘名為無心之心無量之量",
    "X17n0331_005:0881a21": "是我所說心量也然既無心應無有量而又說為",
    "X17n0331_005:0881a22": "量者此量即是如來藏性徧一切處能緣所緣二",
    "X17n0331_005:0881a23": "性俱離此自性處隨聲現聲隨色現色而毫無染",
    "X17n0331_005:0881a24": "污究竟妙淨故我說名為量此非有無數量心可",
    "X17n0331_005:0881b01": "得擬也所以得此量者由斷二種我而證四種平",
    "X17n0331_005:0881b02": "等性故唯識論云謂識體轉似二分相見俱依自",
    "X17n0331_005:0881b03": "證起故依斯二分施設我法今達世諦我是假施",
    "X17n0331_005:0881b04": "設本無實體達五陰法亦假施設亦無實體此則",
    "X17n0331_005:0881b05": "我法雙空名相悉遣而轉識成智故有四種平等",
    "X17n0331_005:0881b06": "謂有相與無相等因性生與果性等我與無我等",
    "X17n0331_005:0881b07": "所修與能修等此我所謂性究竟妙淨我說名為",
    "X17n0331_005:0881b08": "量者如此。",
    "X17n0331_005:0881b09": "妄想習氣轉有種種心生境界於外現是世俗心量",
    "X17n0331_005:0881b10": "外現而非有心見彼種種建立於身財我說名為量",
    "X17n0331_005:0881b11": "離一切諸見及離想所想無得亦無生我說為心量",
    "X17n0331_005:0881b12": "非性非非性性非性悉離謂彼心解脫我說為心量",
    "X17n0331_005:0881b13": "如如與空際涅槃及法界種種意生身我說為心量。",
    "X17n0331_005:0881b14": "由彼藏識含藏無始妄想習氣念念流轉故有種",
    "X17n0331_005:0881b15": "種現行心生妄見心外有法故計有計無墮於四",
    "X17n0331_005:0881b16": "句是名世俗心量由於種種不實義生此則以世",
    "X17n0331_005:0881b17": "俗心觀第一義故第一義轉為世俗諦耳故唯識",
    "X17n0331_005:0881b18": "論云如愚所分別外境實皆無習氣擾濁心故似",
    "X17n0331_005:0881b19": "彼而轉若自覺聖智達心外無法雖外現而無有",
    "X17n0331_005:0881b20": "皆是自心建立種種根身器界此由了達境從心",
    "X17n0331_005:0881b21": "現心外無法轉前五識為成所作智而得相平等",
    "X17n0331_005:0881b22": "此我所說自心現量非世俗有相者所通也又不",
    "X17n0331_005:0881b23": "但了達心外無法亦能遠離能見所見及能想所",
    "X17n0331_005:0881b24": "想以離能見所見故心外無一法可得以離能想",
    "X17n0331_005:0881c01": "所想故法外無一心可生由無得無生故轉六識",
    "X17n0331_005:0881c02": "而成妙觀察智而得因性平等此我所說自心現",
    "X17n0331_005:0881c03": "量非世俗所通也又不但離見所見離想所想亦",
    "X17n0331_005:0881c04": "能離一切虗妄計著性故不執第八為是我非我",
    "X17n0331_005:0881c05": "令彼集起心即得解脫由捨藏識不執為我故轉",
    "X17n0331_005:0881c06": "七識成平等智而得無我平等此我所說自心現",
    "X17n0331_005:0881c07": "量非世俗有我者所通也又不但離性非性而已",
    "X17n0331_005:0881c08": "即如如實際涅槃及種種意生身悉皆遠離無能",
    "X17n0331_005:0881c09": "證人無所證法故轉八識成大圓鏡智而得修修",
    "X17n0331_005:0881c10": "者平等此我所說自心現量非妄想有修有證者",
    "X17n0331_005:0881c11": "可通也此則以第一義觀世俗諦故世諦即是第",
    "X17n0331_005:0881c12": "一義心所謂於諦常自一於解常自二故知生不",
    "X17n0331_005:0881c13": "生在人而諦未甞有異也。",
    "X17n0331_005:0881c14": "爾時大慧菩薩白佛言世尊如世尊所說菩薩摩訶",
    "X17n0331_005:0881c15": "薩當善語義云何為菩薩善語義云何為語云何為",
    "X17n0331_005:0881c16": "義佛告大慧諦聽諦聽善思念之當為汝說大慧白",
    "X17n0331_005:0881c17": "佛言善哉世尊唯然受教佛告大慧云何為語謂言",
    "X17n0331_005:0881c18": "字妄想和合依咽喉唇舌齒齗頰輔因彼我言說妄",
    "X17n0331_005:0881c19": "想習氣計著生是名為語大慧云何為義謂離一切",
    "X17n0331_005:0881c20": "妄想相言說相是名為義大慧菩薩摩訶薩於如是",
    "X17n0331_005:0881c21": "義獨一靜處聞思修慧緣自覺了向涅槃城習氣身",
    "X17n0331_005:0881c22": "轉變已自覺境界觀地地中間勝進相是名菩薩摩",
    "X17n0331_005:0881c23": "訶薩善義。",
    "X17n0331_005:0881c24": "前在因緣法中計頓生漸生故世尊謂其隨語生",
    "X17n0331_005:0882a01": "解不善語義隨說善語義以明之此在真俗二諦",
    "X17n0331_005:0882a02": "中計一生一不生甚為近理而世尊又非之則知",
    "X17n0331_005:0882a03": "語義尤難善故問如世尊所說菩薩當善語義不",
    "X17n0331_005:0882a04": "知作何等解名為善語義者又不知何者為語何",
    "X17n0331_005:0882a05": "者為義佛言所謂語者謂言字與妄想和合而成",
    "X17n0331_005:0882a06": "語此依咽喉唇舌等為緣妄想習氣種子為因而",
    "X17n0331_005:0882a07": "彼我相對談事談理言語於是乎生此妄想俗諦",
    "X17n0331_005:0882a08": "邊事也所謂義者謂離心緣相離言說相二相既",
    "X17n0331_005:0882a09": "離則言語道斷心行處滅此第一義真諦邊事也",
    "X17n0331_005:0882a10": "若諸菩薩欲依是義當獨居靜處以聞思修三慧",
    "X17n0331_005:0882a11": "反緣自覺漸向涅槃轉習氣身證入自覺境界觀",
    "X17n0331_005:0882a12": "察地地中間所有無明漸斷漸進至等覺已以勝",
    "X17n0331_005:0882a13": "進相入無間道頓斷生相無明入於妙覺是名菩",
    "X17n0331_005:0882a14": "薩能善義者此即前自性宗通得本住法也。",
    "X17n0331_005:0882a15": "復次大慧善語義菩薩摩訶薩觀語與義非異非不",
    "X17n0331_005:0882a16": "異觀義與語亦復如是若語異義者則不因語辨義",
    "X17n0331_005:0882a17": "而以語入義如燈照色復次大慧不生不滅自性涅",
    "X17n0331_005:0882a18": "槃三乘一乘心自性等如緣言說義計著墮建立及",
    "X17n0331_005:0882a19": "誹謗見異建立異妄想如幻種種妄想現譬如種種",
    "X17n0331_005:0882a20": "幻凡愚眾生作異妄想非聖賢也。",
    "X17n0331_005:0882a21": "若菩薩善語而復善義者但觀語義非異非不異",
    "X17n0331_005:0882a22": "此則語義兼善者也若謂語是語義是義決相異",
    "X17n0331_005:0882a23": "者則不因言語而辯義是則為異今因言語而入",
    "X17n0331_005:0882a24": "義如燈照物是因燈而照物矣菩薩以言語燈照",
    "X17n0331_005:0882b01": "離言境豈得言異哉故善語義者即世諦語言皆",
    "X17n0331_005:0882b02": "可入第一義若隨語生解即不生不滅自性涅槃",
    "X17n0331_005:0882b03": "三乘一乘八識三自性等若即之為有即是建立",
    "X17n0331_005:0882b04": "若取之為無即墮誹謗所以誹謗者由彼異於建",
    "X17n0331_005:0882b05": "立而起異妄想故也豈知如來所說一切世出世",
    "X17n0331_005:0882b06": "法悉皆如幻但有言說都無實義由彼種種妄想",
    "X17n0331_005:0882b07": "計著為有為無正如幻人作諸幻事種種變現而",
    "X17n0331_005:0882b08": "凡愚眾生作異妄想計著實有實無豈聖賢之謂",
    "X17n0331_005:0882b09": "乎若夫聖賢者生死涅槃同於昨夢智慧愚癡通",
    "X17n0331_005:0882b10": "為般若豈言說所能惑哉所謂善語義者為如此。",
    "X17n0331_005:0882b11": "爾時世尊欲重宣此義而說偈言彼言說妄想建立",
    "X17n0331_005:0882b12": "於諸法以彼建立故死墮泥犁中陰中無有我陰非",
    "X17n0331_005:0882b13": "即是我不如彼妄想亦復非無我一切悉有性如凡",
    "X17n0331_005:0882b14": "愚妄想若如彼所見一切應見諦一切法無性淨穢",
    "X17n0331_005:0882b15": "悉無有不實如彼見亦非無所有。",
    "X17n0331_005:0882b16": "此頌不善語義墮二種惡見也意謂世尊所說種",
    "X17n0331_005:0882b17": "種諸法皆是隨他意語與人解粘去縛而實不在",
    "X17n0331_005:0882b18": "言愚夫不知以種種言說妄想建立諸法不知法",
    "X17n0331_005:0882b19": "本離言非言說可得建立也以彼建立即隨彼流",
    "X17n0331_005:0882b20": "轉其墮泥犁無足怪者先德云記得元字脚在心",
    "X17n0331_005:0882b21": "入地獄如箭射況建立諸法乎其誹謗者作異建",
    "X17n0331_005:0882b22": "立妄想以反之如建立五陰者說陰中有我陰即",
    "X17n0331_005:0882b23": "是我彼則反之曰陰中無我陰非是我此雖不同",
    "X17n0331_005:0882b24": "建立妄想者計為有我殊不知亦非無我也是則",
    "X17n0331_005:0882c01": "建立有我者固非而計無我者亦未為是以有我",
    "X17n0331_005:0882c02": "者墮死常而無我者墮斷滅也且彼建立者妄謂",
    "X17n0331_005:0882c03": "一切悉有自性若果如彼所見則一切言說應皆",
    "X17n0331_005:0882c04": "是實如此則說火便應燒口談水自合濕衣今則",
    "X17n0331_005:0882c05": "不然則知言說非實有也彼誹謗者妄謂一切法",
    "X17n0331_005:0882c06": "皆無自性若果如彼見則應世出世間淨法穢法",
    "X17n0331_005:0882c07": "總歸於無皆成斷滅今則不然則知一切法亦非",
    "X17n0331_005:0882c08": "無所有也此皆不了諸法有非真有無非真無而",
    "X17n0331_005:0882c09": "妄計實有實無故總歸妄想若知有非真有對無",
    "X17n0331_005:0882c10": "言有無非真無對有言無即說有說無皆歸第一",
    "X17n0331_005:0882c11": "義諦斯則語義兼善者乎。",
    "X17n0331_005:0882c12": "復次大慧智識相今當說若善分別智識相者汝及",
    "X17n0331_005:0882c13": "諸菩薩則能通達智識之相疾成阿耨多羅三藐三",
    "X17n0331_005:0882c14": "菩提大慧彼智有三種謂世間出世間出世間上上",
    "X17n0331_005:0882c15": "智云何世間智謂一切外道凡夫計著有無云何出",
    "X17n0331_005:0882c16": "世間智謂一切聲聞緣覺墮自共相希望計著云何",
    "X17n0331_005:0882c17": "出世間上上智謂諸佛菩薩觀無所有法見不生不",
    "X17n0331_005:0882c18": "滅離有無品如來地人法無我緣自得生。",
    "X17n0331_005:0882c19": "逐言語而分別者是識忘言語而默契者是智故",
    "X17n0331_005:0882c20": "欲善語義應辯智識故為說智識相也智有三種",
    "X17n0331_005:0882c21": "謂世間出世間出世間上上智所謂世間智者即",
    "X17n0331_005:0882c22": "外道自然四智凡夫所計聰明詳察之智於世法",
    "X17n0331_005:0882c23": "中分貴賤定名分辯是非斷曲直定有無等是也",
    "X17n0331_005:0882c24": "此則以無智為智出世間智者即愚法聲聞八忍",
    "X17n0331_005:0883a01": "八智緣覺推因審因智由彼不了三界唯心於五",
    "X17n0331_005:0883a02": "陰法妄計實有生死可出涅槃可證者是也此則",
    "X17n0331_005:0883a03": "以愚為智出世間上上智者謂諸佛菩薩觀一切",
    "X17n0331_005:0883a04": "法悉無所有親見自性不生不滅離有無品不墮",
    "X17n0331_005:0883a05": "外道凡夫生滅之智入如來地證二無我不墮二",
    "X17n0331_005:0883a06": "乘法我未亡之智此智乃無師智自然智緣自得",
    "X17n0331_005:0883a07": "法生此三智者初則純分別智次則一分無分別",
    "X17n0331_005:0883a08": "智三則純無分別智也。",
    "X17n0331_005:0883a09": "大慧彼生滅者是識不生滅者是智復次墮相無相",
    "X17n0331_005:0883a10": "及墮有無種種相因是識超有無相是智復次長養",
    "X17n0331_005:0883a11": "相是識非長養相是智。",
    "X17n0331_005:0883a12": "前則隨他意語故總為智此則隨如來自意故以",
    "X17n0331_005:0883a13": "前二為識後一為智也世間凡夫皆用妄想意識",
    "X17n0331_005:0883a14": "分別總屬生滅此生滅者即是意識故謂之識若",
    "X17n0331_005:0883a15": "諸佛菩薩親見本來不生不滅已離分別意識故",
    "X17n0331_005:0883a16": "謂之智一切聲聞緣覺計生死為有相涅槃為無",
    "X17n0331_005:0883a17": "相於自共相計有無一異等四句皆以三毒六識",
    "X17n0331_005:0883a18": "為因而起者為識若諸佛菩薩觀一切法皆無所",
    "X17n0331_005:0883a19": "有生死涅槃同於昨夢者為智若世間外道計著",
    "X17n0331_005:0883a20": "冥初為主諦而以二十三法長養士夫者名識若",
    "X17n0331_005:0883a21": "諸佛菩薩四相俱空纖塵不立者名智也。",
    "X17n0331_005:0883a22": "復次有三種相謂知生滅知自共相知不生不滅。",
    "X17n0331_005:0883a23": "此顯如來上上智超凡夫二乘菩薩智實不離凡",
    "X17n0331_005:0883a24": "夫二乘菩薩智也謂達妄想自性空故知生滅唯",
    "X17n0331_005:0883b01": "其知生滅故不墮生滅達緣起自性空故知自共",
    "X17n0331_005:0883b02": "相唯其知自共相故不墮自共相希望計著達成",
    "X17n0331_005:0883b03": "自性空故知不生不滅唯其知不生不滅故不墮",
    "X17n0331_005:0883b04": "菩薩而直證如來地唯達此三者所以名上上智",
    "X17n0331_005:0883b05": "也。",
    "X17n0331_005:0883b06": "復次無礙相是智境界種種礙相是識復次三事和",
    "X17n0331_005:0883b07": "合生方便相是識無事方便自性相是智復次得相",
    "X17n0331_005:0883b08": "是識不得相是智自得聖智境界不出不入故如水",
    "X17n0331_005:0883b09": "中月。",
    "X17n0331_005:0883b10": "此顯上上智即凡夫二乘菩薩智而實超凡夫二",
    "X17n0331_005:0883b11": "乘菩薩智也以如來無境界相故見色聞聲不為",
    "X17n0331_005:0883b12": "聲色障礙名之為智若凡夫者則頭頭繫絆處處",
    "X17n0331_005:0883b13": "牽心故見不超色聽不出聲名之為識由二乘計",
    "X17n0331_005:0883b14": "無知業愛三緣和合而生五陰方便事名之為識",
    "X17n0331_005:0883b15": "如來直見自性不生不滅尚非生因之所生何有",
    "X17n0331_005:0883b16": "所作方便事名之為二乘菩薩有無明可斷有真",
    "X17n0331_005:0883b17": "如可得名之為識若如來則識陰都盡圓滿菩提",
    "X17n0331_005:0883b18": "歸無所得名之為智以如來以自得智所證境界",
    "X17n0331_005:0883b19": "雖不出凡夫二乘菩薩境界而亦不入凡夫二乘",
    "X17n0331_005:0883b20": "菩薩境界正如水中之月了無所著此智雖等一",
    "X17n0331_005:0883b21": "切智而一切智皆不能等是名無等等上上智也",
    "X17n0331_005:0883b22": "智識之相如此其可不詳辯乎。",
    "X17n0331_005:0883b23": "爾時世尊欲重宣此義而說偈言採集業為識不採",
    "X17n0331_005:0883b24": "集為智觀察一切法通達無所有逮得自在力是則",
    "X17n0331_005:0883c01": "名為慧縛境界為心覺想生為智無所有及勝慧則",
    "X17n0331_005:0883c02": "從是生心意及與識遠離思惟想得無思想法佛子",
    "X17n0331_005:0883c03": "非聲聞寂靜勝進忍如來清淨智生於善勝義所行",
    "X17n0331_005:0883c04": "悉遠離我有三種智聖開發真實於彼想思惟悉攝",
    "X17n0331_005:0883c05": "受諸性二乘不相應智離諸所有計著於自性從諸",
    "X17n0331_005:0883c06": "聲聞生超度諸心量如來智清淨。",
    "X17n0331_005:0883c07": "此頌轉識成智也葢自覺聖智不離心識紛飛之",
    "X17n0331_005:0883c08": "處只在採集不採集間以分智識故曰採集種種",
    "X17n0331_005:0883c09": "業者為含藏識若不採集種種業轉名大圓鏡智",
    "X17n0331_005:0883c10": "矣然採集業種者雖係第八而能廣採集者是七",
    "X17n0331_005:0883c11": "識造種種業者是六識取種種塵者是前五識總",
    "X17n0331_005:0883c12": "不離藏識轉變故但舉第八已該餘七若不集諸",
    "X17n0331_005:0883c13": "業空諸所有則一識轉而餘識亦盡轉矣故自資",
    "X17n0331_005:0883c14": "糧位中觀察一切諸法從自心現外性非性得入",
    "X17n0331_005:0883c15": "初地爾時轉第六識為妙觀察智前五為成所作",
    "X17n0331_005:0883c16": "智通達無所有境界於諸境相不生取著至於八",
    "X17n0331_005:0883c17": "地則轉七識為平等性智得心自在名勝慧地然",
    "X17n0331_005:0883c18": "所以名心名智名慧者以前五識隨其五塵對至",
    "X17n0331_005:0883c19": "即現而為境界所縛不得自由名之為心由第六",
    "X17n0331_005:0883c20": "識不了諸法唯自心現生諸覺想於諸境界計染",
    "X17n0331_005:0883c21": "計淨名為智識故自初地轉前六識名無所有至",
    "X17n0331_005:0883c22": "八地轉第七識名勝慧也若夫第八名勝慧者以",
    "X17n0331_005:0883c23": "轉第七識為平等智不執第八為自內我捨藏識",
    "X17n0331_005:0883c24": "名遠離心意意識思惟想心而得無思想法證無",
    "X17n0331_005:0884a01": "生法忍此是菩薩所證境界非二乘可及故名勝",
    "X17n0331_005:0884a02": "慧由此勝慧勝進不已證寂滅忍爾時轉第八識",
    "X17n0331_005:0884a03": "為大圓鏡智此即如來最勝清淨智也至此即證",
    "X17n0331_005:0884a04": "勝義諦中真勝義性異熟識中種種微細行相亦",
    "X17n0331_005:0884a05": "皆遠離若得此最勝智即十地菩薩尚不能測況",
    "X17n0331_005:0884a06": "餘菩薩及二乘乎是故言我有三種智所謂知生",
    "X17n0331_005:0884a07": "滅知自共相知不生不滅唯我具此三智於彼外",
    "X17n0331_005:0884a08": "道二乘思惟想法及彼所取種種諸性一一皆與",
    "X17n0331_005:0884a09": "開發真實第一諦然此智離諸所有不與二乘相",
    "X17n0331_005:0884a10": "應以彼二乘計著種種自性實有生死可出涅槃",
    "X17n0331_005:0884a11": "可證雖曰無相而實未離相以不能超越自心現",
    "X17n0331_005:0884a12": "量故唯如來智了達諸法唯自心現一無所有故",
    "X17n0331_005:0884a13": "能超越心量不為心量所縛此如來智所以獨名",
    "X17n0331_005:0884a14": "清淨以超越外道二乘而又能化導外道二乘故",
    "X17n0331_005:0884a15": "也。",
    "X17n0331_005:0884a16": "復次大慧外道有九種轉變論外道轉變見生所謂",
    "X17n0331_005:0884a17": "形處轉變相轉變因轉變成轉變見轉變性轉變緣",
    "X17n0331_005:0884a18": "分明轉變所作分明轉變事轉變大慧是名九種轉",
    "X17n0331_005:0884a19": "變見一切外道因是起有無生轉變論。",
    "X17n0331_005:0884a20": "辨智識後繼之九種轉變者何以一切法皆從諸",
    "X17n0331_005:0884a21": "識熏變展轉相因而起外道不知妄生九種轉變",
    "X17n0331_005:0884a22": "論此即數論師所計二十五諦也分為九位就其",
    "X17n0331_005:0884a23": "中二十三諦自有七位一覺二我慢三五唯量四",
    "X17n0331_005:0884a24": "五大五五知根六五作業根七心平等根兼其初",
    "X17n0331_005:0884b01": "後初為冥諦後為神我共為九位一計冥初自性",
    "X17n0331_005:0884b02": "是第一諦是本性故無變異謂本性能生大等二",
    "X17n0331_005:0884b03": "十三法故名本不從他生故非變異二計大等亦",
    "X17n0331_005:0884b04": "本變謂大我慢五唯此七亦本亦變大從本性生",
    "X17n0331_005:0884b05": "故變異能生我慢故為本慢從大生故變異能生",
    "X17n0331_005:0884b06": "五唯故為本五唯從慢生故變異能生五大故為",
    "X17n0331_005:0884b07": "本三十六但變異謂五大五知根五作業根心平",
    "X17n0331_005:0884b08": "等根但從他生故唯變異不能生他故不名本四",
    "X17n0331_005:0884b09": "知者非本變謂我知為體故不從他生亦不能生",
    "X17n0331_005:0884b10": "他故非本非變此中形處轉變者是總舉根身器",
    "X17n0331_005:0884b11": "界有轉變也相轉變者謂二十三法各別相狀也",
    "X17n0331_005:0884b12": "因轉變者謂謂埵剌闍答摩三德為因而生諸法",
    "X17n0331_005:0884b13": "也成轉變者謂三德成此而復成彼也見轉變者",
    "X17n0331_005:0884b14": "見即是覺謂能生我知也性轉變者性即冥性能",
    "X17n0331_005:0884b15": "轉生二十三法者也緣轉變者緣即五唯謂能一",
    "X17n0331_005:0884b16": "一分明轉生五大也所作分明轉變者所作即十",
    "X17n0331_005:0884b17": "一根謂五大一一分明能轉生十一根也事轉變",
    "X17n0331_005:0884b18": "者即指二十三事皆能轉變也由此二十五諦分",
    "X17n0331_005:0884b19": "為九位轉變相生故名九種轉變見世世相承一",
    "X17n0331_005:0884b20": "切外道因此九種轉變而起有無二見此數論師",
    "X17n0331_005:0884b21": "為一切外道之首而且混亂諸識展轉因為害尤",
    "X17n0331_005:0884b22": "甚故獨舉之也。",
    "X17n0331_005:0884b23": "云何形處轉變謂形處異見譬如金變作諸器物則",
    "X17n0331_005:0884b24": "有種種形處顯現非金性變一切性變亦復如是或",
    "X17n0331_005:0884c01": "有外道作如是妄想乃至事變妄想彼非如非異妄",
    "X17n0331_005:0884c02": "想故如是一切性轉變當知如乳酪酒果等熟外道",
    "X17n0331_005:0884c03": "轉變妄想彼亦無有轉變若有若無自心現外性非",
    "X17n0331_005:0884c04": "性大慧如是凡愚眾生自妄想修習生大慧無有法",
    "X17n0331_005:0884c05": "若生若滅如見幻夢色生。",
    "X17n0331_005:0884c06": "所謂形處轉變者謂外道於諸法形處起種種異",
    "X17n0331_005:0884c07": "見復自喻云如金作種種器形狀雖變而金性不",
    "X17n0331_005:0884c08": "變則一切法形處雖見有變壞而冥性不變此即",
    "X17n0331_005:0884c09": "所計一分常一分無常論也或有外道作如是形",
    "X17n0331_005:0884c10": "處分別乃至若見若性若因若成若見若緣若所",
    "X17n0331_005:0884c11": "作若事種種轉變妄想彼亦自謂非如非異不知",
    "X17n0331_005:0884c12": "但是妄想所計半生半滅之論耳非我所說真如",
    "X17n0331_005:0884c13": "隨緣不變不變隨緣為非如非異而喻之以金莊",
    "X17n0331_005:0884c14": "嚴具也然彼所計一切性轉變者正如乳之成酪",
    "X17n0331_005:0884c15": "米之成酒華之成果漸漸成熟謂之轉變耳非展",
    "X17n0331_005:0884c16": "轉相因也且彼計云世間生有二種一者轉變生",
    "X17n0331_005:0884c17": "二者非轉變生轉變生者如乳中生酪非轉變生",
    "X17n0331_005:0884c18": "者如父生子此從轉變生處計為有也又云無間",
    "X17n0331_005:0884c19": "自之散壞如乳酪酒果轉變中間不可見無常毀",
    "X17n0331_005:0884c20": "壞一切性此從轉變滅處計為無也世尊斷之曰",
    "X17n0331_005:0884c21": "彼外道雖從轉變生滅處計有計無彼實無有轉",
    "X17n0331_005:0884c22": "變若有若無以一切法皆自心現外性非性故如",
    "X17n0331_005:0884c23": "是計度皆是凡愚眾生用自妄想習氣生起實無",
    "X17n0331_005:0884c24": "一法若生若滅如因幻夢所見諸色如石女兒說",
    "X17n0331_005:0885a01": "有生死。",
    "X17n0331_005:0885a02": "爾時世尊欲重宣此義而說偈言形處時轉變四大",
    "X17n0331_005:0885a03": "種諸根中陰漸次生妄想非明智最勝於緣起非如",
    "X17n0331_005:0885a04": "彼妄想然世間緣起如乾闥婆城。",
    "X17n0331_005:0885a05": "此形處轉變初以四唯生四大次以四大生十一",
    "X17n0331_005:0885a06": "根此在中陰父母胎中漸次轉變如此總之皆是",
    "X17n0331_005:0885a07": "愚夫妄想所計非明智也若如來具最勝智觀形",
    "X17n0331_005:0885a08": "處及事等法皆從無知業愛為緣而生陰入界處",
    "X17n0331_005:0885a09": "悉無自性非如彼妄想所計實有冥初自性為主",
    "X17n0331_005:0885a10": "而轉變種種諸法也然我所說世間諸法皆從緣",
    "X17n0331_005:0885a11": "起如乾闥婆城於虗空中種種莊嚴非有實法豈",
    "X17n0331_005:0885a12": "可定執為有為無由彼外道不了如幻故外九種",
    "X17n0331_005:0885a13": "轉變論不可語於最勝之門也。",
    "X17n0331_005:0885a15": "楞伽阿跋多羅寶經合轍卷第五"
}