{
    "T27n1545_065:0335a23": "阿毘達磨大毘婆沙論卷第六十",
    "T27n1545_065:0335a24": "五",
    "T27n1545_065:0335a26": "五百大阿羅漢等造",
    "T27n1545_065:0335a27": "三藏法師玄奘奉　詔譯",
    "T27n1545_065:0335a28": "3結蘊第二中有情納息第三之三",
    "T27n1545_065:0335a29": "三結乃至九十八隨眠一一盡何果攝。問何",
    "T27n1545_065:0335b01": "故作此論。答先雖說十五部結盡諸果所",
    "T27n1545_065:0335b02": "攝。而未說十六章煩惱盡諸果所攝。今欲",
    "T27n1545_065:0335b03": "說之故作斯論。答三結中有身見盡四沙門",
    "T27n1545_065:0335b04": "果攝。或無處。四沙門果攝者。謂彼盡證預流",
    "T27n1545_065:0335b05": "果時即預流果攝。乃至證阿羅漢果時即阿",
    "T27n1545_065:0335b06": "羅漢果攝。或無處者謂無異生非果攝義。",
    "T27n1545_065:0335b07": "所以者何。無異生者能離非想非非想處",
    "T27n1545_065:0335b08": "有身見故。次第者苦現觀一心頃。集滅現觀",
    "T27n1545_065:0335b09": "各四心頃。道現觀三心頃。有身見盡非果攝。",
    "T27n1545_065:0335b10": "如三結中有身見盡。應知五順下分結中有",
    "T27n1545_065:0335b11": "身見。五見中有身見邊執見盡亦爾。自性等",
    "T27n1545_065:0335b12": "故同對治故。戒禁取疑盡四沙門果攝。四果",
    "T27n1545_065:0335b13": "攝義如前應知。此無異生非果攝義。所以",
    "T27n1545_065:0335b14": "者何。無異生者能離非想非非想處戒禁取",
    "T27n1545_065:0335b15": "疑故。亦無次第者非果攝義。所以者何。",
    "T27n1545_065:0335b16": "道類智忍滅時方斷彼盡。道類智生時隨其",
    "T27n1545_065:0335b17": "所應證前三果。戒禁取疑盡即前三果攝",
    "T27n1545_065:0335b18": "故。如三結中戒禁取疑盡。應知四瀑流軛",
    "T27n1545_065:0335b19": "中見瀑流軛。四取中見取戒禁取。四身繫中",
    "T27n1545_065:0335b20": "戒禁取此實執身繫。五順下分結中戒禁取",
    "T27n1545_065:0335b21": "疑。五見中邪見見取戒禁取。七隨眠中見",
    "T27n1545_065:0335b22": "疑隨眠。九結中見取疑結盡亦爾。自性等故。",
    "T27n1545_065:0335b23": "同對治故。三不善根盡不還阿羅漢果攝。或",
    "T27n1545_065:0335b24": "無處。不還果攝者。謂彼盡證不還果時即不",
    "T27n1545_065:0335b25": "還果攝。阿羅漢果攝者。謂彼盡證阿羅漢果",
    "T27n1545_065:0335b26": "時即阿羅漢果攝。或無處者。謂諸異生已離",
    "T27n1545_065:0335b27": "欲染彼盡非果攝。已離欲染入正性離生",
    "T27n1545_065:0335b28": "者。見道十五心頃彼盡非果攝。無次第者",
    "T27n1545_065:0335b29": "非果攝義。所以者何。離欲染第九無間道",
    "T27n1545_065:0335c01": "滅時方斷彼盡。第九解脫道生時證不還果",
    "T27n1545_065:0335c02": "即不還果攝故。如三不善根盡。應知三漏中",
    "T27n1545_065:0335c03": "欲漏。四瀑流軛中欲瀑流軛。四取中欲取。四",
    "T27n1545_065:0335c04": "身繫中貪欲瞋恚。五蓋中前四蓋。五結中瞋",
    "T27n1545_065:0335c05": "嫉慳結。五順下分結中貪欲瞋恚。六愛身中",
    "T27n1545_065:0335c06": "鼻舌觸所生愛身。七隨眠中貪欲瞋恚。九結",
    "T27n1545_065:0335c07": "中恚嫉慳結盡亦爾。自性等故。同對治故。有",
    "T27n1545_065:0335c08": "漏無明漏盡阿羅漢果攝。謂彼盡證阿羅漢",
    "T27n1545_065:0335c09": "果時即阿羅漢果攝。無有異生非果攝義。",
    "T27n1545_065:0335c10": "所以者何。無異生者能離非想非非想處有",
    "T27n1545_065:0335c11": "漏無明漏故。亦無次第者非果攝義。所以",
    "T27n1545_065:0335c12": "者何。金剛喻定現在前時方斷彼盡。初盡智",
    "T27n1545_065:0335c13": "生時證阿羅漢果彼盡即阿羅漢果攝故。如",
    "T27n1545_065:0335c14": "有漏無明漏盡。應知四瀑流軛中有無明瀑",
    "T27n1545_065:0335c15": "流軛。四取中我語取。五結中貪慢結。五順上",
    "T27n1545_065:0335c16": "分結中除色貪餘四。六愛身中意觸所生愛",
    "T27n1545_065:0335c17": "身。七隨眠中有貪無明慢。九結中愛慢無明",
    "T27n1545_065:0335c18": "結盡亦爾。自性等故。同對治故。疑蓋盡四沙",
    "T27n1545_065:0335c19": "門果攝。或無處。四沙門果攝者如前說。或無",
    "T27n1545_065:0335c20": "處者。謂諸異生已離欲染疑蓋盡非果攝。",
    "T27n1545_065:0335c21": "已離欲染入正性離生者。見道十五心頃",
    "T27n1545_065:0335c22": "疑蓋盡非果攝。次第者道現觀二心頃疑蓋",
    "T27n1545_065:0335c23": "盡非果攝。色貪順上分結盡阿羅漢果攝或",
    "T27n1545_065:0335c24": "無處。阿羅漢果攝者。謂彼盡證阿羅漢果時",
    "T27n1545_065:0335c25": "即阿羅漢果攝。或無處者。謂諸異生已離色",
    "T27n1545_065:0335c26": "染彼盡非果攝。已離色染入正性離生者。",
    "T27n1545_065:0335c27": "見道十五心頃及道類智等諸有學位彼盡",
    "T27n1545_065:0335c28": "非果攝。次第者從離第四靜慮染第九解",
    "T27n1545_065:0335c29": "脫道。乃至金剛喻定現在前時彼盡非果攝。",
    "T27n1545_065:0336a01": "如色貪順上分結盡。應知眼耳身觸所生愛",
    "T27n1545_065:0336a02": "身盡亦爾。自性等故。同對治故。然有差別。",
    "T27n1545_065:0336a03": "此中應言或無處者。謂諸異生已離梵世染",
    "T27n1545_065:0336a04": "彼盡非果攝。已離梵世染入正性離生者。",
    "T27n1545_065:0336a05": "見道十五心頃及道類智等諸有學位彼盡非",
    "T27n1545_065:0336a06": "果攝。次第者從離初靜慮染第九解脫道。",
    "T27n1545_065:0336a07": "乃至金剛喻定現在前時彼盡非果攝。九十",
    "T27n1545_065:0336a08": "八隨眠中欲界見苦集滅道所斷隨眠盡四沙",
    "T27n1545_065:0336a09": "門果攝或無處。此如十五部結中欲界前四",
    "T27n1545_065:0336a10": "部盡說。欲界修所斷隨眠盡不還阿羅漢果",
    "T27n1545_065:0336a11": "攝或無處。此如十五部結中。欲界第五部盡",
    "T27n1545_065:0336a12": "說。色界見苦集滅道所斷隨眠盡四沙門果",
    "T27n1545_065:0336a13": "攝或無處。此如十五部結中色界前四部盡",
    "T27n1545_065:0336a14": "說。色界修所斷隨眠盡阿羅漢果攝或無處。",
    "T27n1545_065:0336a15": "此如十五部結中色界第五部盡說。無色界",
    "T27n1545_065:0336a16": "見苦集滅所斷隨眠盡四沙門果攝或無處。",
    "T27n1545_065:0336a17": "此如十五部結中無色界前三部盡說。無色",
    "T27n1545_065:0336a18": "界見道所斷隨眠盡四沙門果攝。此如十五",
    "T27n1545_065:0336a19": "部結中無色界第四部盡說。無色界修所斷",
    "T27n1545_065:0336a20": "隨眠盡阿羅漢果攝。此如十五部結中無色",
    "T27n1545_065:0336a21": "界第五部盡說。預流向中諸結盡何果攝。答",
    "T27n1545_065:0336a22": "無處。所以者何。預流果前無沙門果攝彼",
    "T27n1545_065:0336a23": "盡故。預流果中諸結盡何果攝。答預流果。謂",
    "T27n1545_065:0336a24": "此果中總攝三界見所斷諸結盡。一來向中",
    "T27n1545_065:0336a25": "諸結盡何果攝。答預流果或無處。預流果攝",
    "T27n1545_065:0336a26": "者。謂此果中總攝三界見所斷諸結盡。或無",
    "T27n1545_065:0336a27": "處者。謂倍離欲染入正性離生者。見道十五",
    "T27n1545_065:0336a28": "心頃諸結盡非果攝。次第者欲界前五品修",
    "T27n1545_065:0336a29": "所斷諸結盡非果攝。所以者何。是勝果道所",
    "T27n1545_065:0336b01": "證得故。如勝果道非果所攝。所得結盡理亦",
    "T27n1545_065:0336b02": "應爾。一來果中諸結盡何果攝。答一來果。謂",
    "T27n1545_065:0336b03": "此果中總攝三界見所斷諸結盡。及攝欲界",
    "T27n1545_065:0336b04": "修所斷前六品諸結盡。不還向中諸結盡何果",
    "T27n1545_065:0336b05": "攝。答一來果或無處。一來果攝者。謂此果中。總",
    "T27n1545_065:0336b06": "攝三界見所斷諸結盡。及攝欲界修所斷前",
    "T27n1545_065:0336b07": "六品諸結盡。或無處者。謂已離欲乃至無所",
    "T27n1545_065:0336b08": "有處染入正性離生者。見道十五心頃諸結",
    "T27n1545_065:0336b09": "盡非果攝。次第者。欲界修所斷第七第八品",
    "T27n1545_065:0336b10": "諸結盡非果攝。不還果中諸結盡何果攝。答",
    "T27n1545_065:0336b11": "不還果。謂此果中總攝三界見所斷諸結盡。",
    "T27n1545_065:0336b12": "及攝欲界修所斷諸結盡。阿羅漢向中諸結",
    "T27n1545_065:0336b13": "盡何果攝。答不還果或無處。不還果攝者。謂",
    "T27n1545_065:0336b14": "此果中總攝三界見所斷諸結盡。及攝欲界",
    "T27n1545_065:0336b15": "修所斷諸結盡。或無處者。謂離初靜慮一品。",
    "T27n1545_065:0336b16": "乃至非想非非想處八品染諸結盡非果攝。",
    "T27n1545_065:0336b17": "所以者何。是勝果道所證得故。如勝果道",
    "T27n1545_065:0336b18": "非果所攝。所得結盡理亦應爾阿羅漢果中",
    "T27n1545_065:0336b19": "諸結盡何果攝。答阿羅漢果。謂此果中總攝",
    "T27n1545_065:0336b20": "三界見修所斷諸結盡。問此中為說諸向果",
    "T27n1545_065:0336b21": "中所成就諸結盡。為說諸向果中新所證",
    "T27n1545_065:0336b22": "得諸結盡。設爾何失。二俱有過。所以者何。",
    "T27n1545_065:0336b23": "若說諸向果中所成就諸結盡者。前三果中",
    "T27n1545_065:0336b24": "諸結盡不應唯說自果攝。如已離欲前五",
    "T27n1545_065:0336b25": "品染入正性離生者。至道類智時證預流",
    "T27n1545_065:0336b26": "果。彼欲界修所斷五品結盡。非此果攝。何",
    "T27n1545_065:0336b27": "故不說或無處耶。又已離欲前八品染入",
    "T27n1545_065:0336b28": "正性離生者。至道類智時證一來果。彼欲",
    "T27n1545_065:0336b29": "界修所斷第七八品結盡非此果攝何故不",
    "T27n1545_065:0336c01": "說或無處耶。又已離欲乃至無所有處染",
    "T27n1545_065:0336c02": "入正性離生者。至道類智時證不還果。彼",
    "T27n1545_065:0336c03": "上二界七地修所斷結盡非此果攝何故不",
    "T27n1545_065:0336c04": "說或無處耶。若說諸向果中新所證得諸",
    "T27n1545_065:0336c05": "結盡者。後三向中諸結盡不應亦說前果",
    "T27n1545_065:0336c06": "攝。向中新所證結盡定非前果所攝故。答此",
    "T27n1545_065:0336c07": "中總說諸向果中所成就諸結盡。問若爾善",
    "T27n1545_065:0336c08": "通後三向難。前三果難當云何通。答此說",
    "T27n1545_065:0336c09": "具縛入見道者故。前三果所成就結盡唯",
    "T27n1545_065:0336c10": "說自果攝。有作是說。此中果位說新所證",
    "T27n1545_065:0336c11": "所求滿故。向位未滿所求事故總說成就",
    "T27n1545_065:0336c12": "故。向果位二說善通。",
    "T27n1545_065:0336c13": "具見世尊弟子未離欲染。欲界修所斷諸結",
    "T27n1545_065:0336c14": "盡何果攝。答一來果或無處。一來果攝者。謂",
    "T27n1545_065:0336c15": "欲界修所斷前六品諸結盡。或無處者。謂",
    "T27n1545_065:0336c16": "欲界修所斷第七第八品諸結盡。已離欲染",
    "T27n1545_065:0336c17": "未離色染。色界修所斷諸結盡何果攝。答無",
    "T27n1545_065:0336c18": "處。謂離初靜慮一品乃至第四靜慮八品染。",
    "T27n1545_065:0336c19": "彼修所斷諸結盡非果攝。已離色染未離",
    "T27n1545_065:0336c20": "無色染。無色修所斷諸結盡何果攝。答無處。",
    "T27n1545_065:0336c21": "謂離空無邊處一品乃至非想非非想處八",
    "T27n1545_065:0336c22": "品染。彼修所斷諸結盡非果攝。",
    "T27n1545_065:0336c23": "此中說有四沙門果。謂預流果一來果不還",
    "T27n1545_065:0336c24": "果阿羅漢果。問何故說此四沙門果。答為止",
    "T27n1545_065:0336c25": "他宗顯己義故。謂或有說。四沙門果唯是",
    "T27n1545_065:0336c26": "無為如分別論者。問彼何故作是說。答依",
    "T27n1545_065:0336c27": "契經故。如契經說。佛告苾芻。吾當為汝",
    "T27n1545_065:0336c28": "說沙門性及沙門沙門果。云何沙門性。謂八",
    "T27n1545_065:0336c29": "支聖道。云何沙門謂成就此法者。云何沙門",
    "T27n1545_065:0337a01": "果。謂預流果乃至阿羅漢果。云何預流果謂",
    "T27n1545_065:0337a02": "永斷三結。云何一來果謂永斷三結薄貪",
    "T27n1545_065:0337a03": "瞋癡。云何不還果謂永斷五順下分結。云何",
    "T27n1545_065:0337a04": "阿羅漢果。謂永斷貪瞋癡及一切煩惱。依此",
    "T27n1545_065:0337a05": "經故說沙門果唯是無為。為遮彼意顯沙",
    "T27n1545_065:0337a06": "門果亦有為亦無為。若沙門果唯無為者便",
    "T27n1545_065:0337a07": "違契經。如契經說。有行四向有住四果。此",
    "T27n1545_065:0337a08": "中住者住有為果非無為果。以無為果不",
    "T27n1545_065:0337a09": "可住故。彼作是說。無為果中亦可說住故。",
    "T27n1545_065:0337a10": "施設論作如是說。彼住於斷不求勝進。為",
    "T27n1545_065:0337a11": "得未得。為獲未獲。為觸未觸。為證未證。",
    "T27n1545_065:0337a12": "彼論非證。所以者何。彼論意說。住於道故。",
    "T27n1545_065:0337a13": "謂住斷者非如乘象馬住象馬上。但於證",
    "T27n1545_065:0337a14": "斷道不進不退說名為住。有餘契經。唯說",
    "T27n1545_065:0337a15": "有為是沙門果。如說五根增上猛利迅速圓",
    "T27n1545_065:0337a16": "滿。名俱解脫阿羅漢果。次減劣者名慧解脫",
    "T27n1545_065:0337a17": "阿羅漢果。次減劣者名不還果。次減劣者名",
    "T27n1545_065:0337a18": "一來果。最減劣者名預流果。此中。唯說信",
    "T27n1545_065:0337a19": "等五根勝劣差別名沙門果故。知沙門果。",
    "T27n1545_065:0337a20": "非但是無為。問若沙門果亦是有為。云何通",
    "T27n1545_065:0337a21": "彼所引契經。答四沙門果實通有為無為。而",
    "T27n1545_065:0337a22": "彼契經且說是無為者。所以者何。唯說果",
    "T27n1545_065:0337a23": "故。若法是沙門果非沙門性者彼經說之道。",
    "T27n1545_065:0337a24": "是沙門果亦是沙門性故彼不說。復次若法",
    "T27n1545_065:0337a25": "是婆羅門果非婆羅門性者彼經說之道。是",
    "T27n1545_065:0337a26": "婆羅門果亦是婆羅門性故彼不說。復次若",
    "T27n1545_065:0337a27": "法是梵行果非梵行性者彼經說之道。是梵",
    "T27n1545_065:0337a28": "行果亦是梵行性故彼不說。復次若法是果",
    "T27n1545_065:0337a29": "非有果者彼經說之道。是果亦是有果故彼",
    "T27n1545_065:0337b01": "不說。復次若法是離非有離者彼經說之",
    "T27n1545_065:0337b02": "道。是離亦是有離故彼不說。復次若法是所",
    "T27n1545_065:0337b03": "求非所厭者彼經說之道。是所求亦是所厭",
    "T27n1545_065:0337b04": "故彼不說。為止如是他宗所說欲顯自",
    "T27n1545_065:0337b05": "宗故說四果。復次勿為止他顯示己義。但",
    "T27n1545_065:0337b06": "為開發法相正理令他了知故說四果。問",
    "T27n1545_065:0337b07": "四沙門果自性是何。答品類足論作如是說。",
    "T27n1545_065:0337b08": "預流果有二種。謂有為及無為。云何有為預",
    "T27n1545_065:0337b09": "流果。謂證預流果者於諸學法已正當得。",
    "T27n1545_065:0337b10": "已得者謂過去。正得者謂現在。當得者謂未",
    "T27n1545_065:0337b11": "來。云何無為預流果。謂證預流果者。於諸",
    "T27n1545_065:0337b12": "結斷已正當得。已得者謂過去。正得者謂現",
    "T27n1545_065:0337b13": "在。當得者謂未來。問道是有為墮在三世可",
    "T27n1545_065:0337b14": "說於彼已正當得。斷是無為不墮三世云",
    "T27n1545_065:0337b15": "何說於彼已正當得耶。答品類足論應作",
    "T27n1545_065:0337b16": "是說。於諸結斷得獲觸證不應說言已正",
    "T27n1545_065:0337b17": "當得。作是說者有別意趣。欲顯彼斷得及",
    "T27n1545_065:0337b18": "相續得者。謂彼斷得在過去名已得。在現",
    "T27n1545_065:0337b19": "在名正得。在未來名當得。相續者謂證斷",
    "T27n1545_065:0337b20": "相續。在過去名已得。在現在名正得。在",
    "T27n1545_065:0337b21": "未來名當得。又彼論說一來果有二種。謂",
    "T27n1545_065:0337b22": "有為及無為。云何有為一來果。謂證一來果",
    "T27n1545_065:0337b23": "者。於諸學法已正當得。餘如前說。云何無",
    "T27n1545_065:0337b24": "為一來果。謂證一來果者。於諸結斷已正",
    "T27n1545_065:0337b25": "當得餘如前說。不還果有二種。謂有為及無",
    "T27n1545_065:0337b26": "為。云何有為不還果。謂證不還果者。於諸",
    "T27n1545_065:0337b27": "學法已正當得餘如前說。云何無為不還果。",
    "T27n1545_065:0337b28": "謂證不還果者。於諸結斷已正當得。餘如",
    "T27n1545_065:0337b29": "前說。阿羅漢果有二種。謂有為及無為。云何",
    "T27n1545_065:0337c01": "有為阿羅漢果。謂證阿羅漢果者。於諸無",
    "T27n1545_065:0337c02": "學法已正當得。餘如前說。云何無為阿羅漢",
    "T27n1545_065:0337c03": "果。謂證阿羅漢果者。於諸結斷已正當得。",
    "T27n1545_065:0337c04": "餘如前說。施設論中亦作是說。預流果有",
    "T27n1545_065:0337c05": "二種。謂有為及無為。云何有為預流果。謂此",
    "T27n1545_065:0337c06": "果得及此得得。此果得者。謂有為無為預流",
    "T27n1545_065:0337c07": "果得。此得得者。謂此果得之得由此果得故",
    "T27n1545_065:0337c08": "成就預流果。由此得得故成就此果得。若",
    "T27n1545_065:0337c09": "諸學根學力學戒學善根八學法。及此種類",
    "T27n1545_065:0337c10": "諸學法。是名有為預流果。云何無為預流果。",
    "T27n1545_065:0337c11": "謂三結永斷。及此種類諸結法永斷。八十八",
    "T27n1545_065:0337c12": "隨眠永斷。及此種類隨眠法永斷。是名無為",
    "T27n1545_065:0337c13": "預流果。一來果有二種。謂有為及無為。云何",
    "T27n1545_065:0337c14": "有為一來果。謂此果得及此得得。餘如前說。",
    "T27n1545_065:0337c15": "若諸學根學力學戒學善根八學法。及此種",
    "T27n1545_065:0337c16": "類諸學法。是名有為一來果。云何無為一來",
    "T27n1545_065:0337c17": "果。謂三結永斷。及此種類諸結法永斷。八十",
    "T27n1545_065:0337c18": "八隨眠永斷。及此種類隨眠法永斷貪瞋癡",
    "T27n1545_065:0337c19": "倍斷。及此種類煩惱法倍斷。是名無為一來",
    "T27n1545_065:0337c20": "果。不還果有二種。謂有為及無為。云何有為",
    "T27n1545_065:0337c21": "不還果。謂此果得及此得得。餘如前說。若諸",
    "T27n1545_065:0337c22": "學根學力學戒學善根八學法。及此種類諸學",
    "T27n1545_065:0337c23": "法。是名有為不還果。云何無為不還果。謂五",
    "T27n1545_065:0337c24": "順下分結永斷。及此種類諸結法永斷。九十",
    "T27n1545_065:0337c25": "二隨眠永斷。及此種類隨眠法永斷。是名無",
    "T27n1545_065:0337c26": "為不還果。阿羅漢果有二種。謂有為及無為。",
    "T27n1545_065:0337c27": "云何有為阿羅漢果。謂此果得及此得得。餘",
    "T27n1545_065:0337c28": "如前說。若諸無學根無學力無學戒無學善",
    "T27n1545_065:0337c29": "根十無學法。及此種類諸無學法。是名有為",
    "T27n1545_065:0338a01": "阿羅漢果。云何無為阿羅漢果。謂貪瞋癡永",
    "T27n1545_065:0338a02": "斷。及一切煩惱永斷。越一切趣斷一切路。",
    "T27n1545_065:0338a03": "滅三種火渡四瀑流。摧諸傲慢離諸渴愛。",
    "T27n1545_065:0338a04": "破阿賴耶。無上究竟無上寂靜無上安樂。及",
    "T27n1545_065:0338a05": "諸愛盡離滅涅槃。是名無為阿羅漢果。是謂",
    "T27n1545_065:0338a06": "四沙門果自性我物相分本性。已說自性。所",
    "T27n1545_065:0338a07": "以今當說。問何故名沙門果。沙門果是何",
    "T27n1545_065:0338a08": "義。答所有聖道是沙門性。有為無為及諸",
    "T27n1545_065:0338a09": "擇滅。是此果故名沙門果。問若爾。此果不",
    "T27n1545_065:0338a10": "應唯四。謂見道中八忍品是沙門性。八智",
    "T27n1545_065:0338a11": "品是有為沙門果。八部法斷是無為沙門果。",
    "T27n1545_065:0338a12": "離欲界染時九無間道是沙門性。九解脫道",
    "T27n1545_065:0338a13": "是有為沙門果。九品法斷是無為沙門果。如",
    "T27n1545_065:0338a14": "是乃至離非想非非想處染時應知亦爾。",
    "T27n1545_065:0338a15": "如是便有八十九有為沙門果。八十九無為",
    "T27n1545_065:0338a16": "沙門果。若依此說。此沙門果有二百六十",
    "T27n1545_065:0338a17": "七。謂八十九在過去。八十九在現在。八十",
    "T27n1545_065:0338a18": "九在未來。品類足論作如是說。云何果法。",
    "T27n1545_065:0338a19": "謂一切有為法及擇滅。隨諸聖道爾所剎那。",
    "T27n1545_065:0338a20": "即有爾所有為沙門果。隨有漏法有爾所",
    "T27n1545_065:0338a21": "量。擇滅無為亦有爾所。隨有爾所擇滅無",
    "T27n1545_065:0338a22": "為。即有爾所無為沙門果。若以剎那在身",
    "T27n1545_065:0338a23": "分別。便有無量沙門果體。何故唯說四沙",
    "T27n1545_065:0338a24": "門果。有作是說。此是世尊為受化者所宜",
    "T27n1545_065:0338a25": "聞故有餘略說。脇尊者曰。唯佛世尊能具",
    "T27n1545_065:0338a26": "正智諸法性相勢用分齊。餘不能知。若此",
    "T27n1545_065:0338a27": "堪立沙門果者即便立之。若不堪者便不",
    "T27n1545_065:0338a28": "建立。故不應難。尊者世友作如是說。此是",
    "T27n1545_065:0338a29": "世尊為開智者簡要而說。故不應難。復次",
    "T27n1545_065:0338b01": "此四果位易見易施設。謂此是預流果乃至",
    "T27n1545_065:0338b02": "此是阿羅漢果。所餘諸位難見難施設。故佛",
    "T27n1545_065:0338b03": "但說四沙門果。復次此四果位。諸瑜伽師於",
    "T27n1545_065:0338b04": "果發起增上慶悅。餘位不爾。如務農者於",
    "T27n1545_065:0338b05": "六月中修治稼穡。後收子實積置場中生",
    "T27n1545_065:0338b06": "大慶悅。此亦如是。故佛唯說四沙門果。復",
    "T27n1545_065:0338b07": "次此四果位具三因緣。一捨曾得道。二得",
    "T27n1545_065:0338b08": "未曾得道。三證結斷一味得。餘位不爾。故",
    "T27n1545_065:0338b09": "佛唯說四沙門果。復次此四果位具五因",
    "T27n1545_065:0338b10": "緣。一捨曾得道。二得未曾得道。三證結斷",
    "T27n1545_065:0338b11": "一味得。四頓得八智。五一時修十六行相。餘",
    "T27n1545_065:0338b12": "位不爾。故佛唯說四沙門果。復次此四果",
    "T27n1545_065:0338b13": "位。是瑜伽師最勝安隱穌息之處。餘位不爾",
    "T27n1545_065:0338b14": "故佛唯說四沙門果。復次此四果位所有聖",
    "T27n1545_065:0338b15": "道是功用。是功用究竟所有結斷是所作。是",
    "T27n1545_065:0338b16": "所作究竟。餘位聖道是功用非功用究竟。餘",
    "T27n1545_065:0338b17": "位結斷是所作非所作究竟。故佛唯說四沙",
    "T27n1545_065:0338b18": "門果。復次此四果位容修行者廣修聖道。",
    "T27n1545_065:0338b19": "餘位不爾。故佛唯說四沙門果。復次此四",
    "T27n1545_065:0338b20": "果位。諸瑜伽師能善了知功德過失。功德者",
    "T27n1545_065:0338b21": "謂道及道果。過失者謂生死因果。餘位不爾。",
    "T27n1545_065:0338b22": "故佛唯說四沙門果。復次此四果位。諸瑜",
    "T27n1545_065:0338b23": "伽師方能善取四聖諦相。餘位不爾。如人",
    "T27n1545_065:0338b24": "道。行於四方相未能善取。若坐一處方能",
    "T27n1545_065:0338b25": "善取。此亦如是。故佛唯說四沙門果。復次",
    "T27n1545_065:0338b26": "此四果位。若退失時有證知者。餘位不爾。",
    "T27n1545_065:0338b27": "如村邑中若被劫奪有證知者非兩中間。",
    "T27n1545_065:0338b28": "故佛唯說四沙門果。復次此四果位。諸瑜",
    "T27n1545_065:0338b29": "伽師先廣加行安足堅固。餘位不爾。預流果",
    "T27n1545_065:0338c01": "先廣加行者。謂彼先求解脫果故。精勤修",
    "T27n1545_065:0338c02": "習惠施淨戒。不淨觀持息念念住聞思修慧。",
    "T27n1545_065:0338c03": "及煖頂忍世第一法。并見道中十五心頃。即",
    "T27n1545_065:0338c04": "此總名安足堅固。有說。從初乃至世第一法",
    "T27n1545_065:0338c05": "名廣加行。見道十五心名安足堅固。一來果",
    "T27n1545_065:0338c06": "先廣加行者。謂即前說及離欲染諸加行道。",
    "T27n1545_065:0338c07": "六無間道五解脫道即此名為安足堅固。有",
    "T27n1545_065:0338c08": "說。預流果名安足堅固。不還果先廣加行者。",
    "T27n1545_065:0338c09": "謂即前說及離欲染諸加行道。三無間道",
    "T27n1545_065:0338c10": "二解脫道。即此名為安足堅固。有說。一來",
    "T27n1545_065:0338c11": "果名安足堅固。阿羅漢果先廣加行者。謂即",
    "T27n1545_065:0338c12": "前說及離初靜慮一品染諸加行道。乃至金",
    "T27n1545_065:0338c13": "剛喻定。即此總名安足堅固。有說。不還果",
    "T27n1545_065:0338c14": "名安足堅固。故佛唯說四沙門果。復次此",
    "T27n1545_065:0338c15": "四果位。諸瑜伽師斷絕止息一切生分。餘位",
    "T27n1545_065:0338c16": "不爾。謂預流果除欲界七生及色無色界一",
    "T27n1545_065:0338c17": "一處一生。餘一切生得非擇滅。一來果除欲",
    "T27n1545_065:0338c18": "界二生及色無色界一一處一生。餘一切生",
    "T27n1545_065:0338c19": "得非擇滅。不還果除色無色界一一處一生。",
    "T27n1545_065:0338c20": "餘一切生得非擇滅。阿羅漢果於一切生。",
    "T27n1545_065:0338c21": "得非擇滅。故佛唯說四沙門果。復次此四果",
    "T27n1545_065:0338c22": "位。諸瑜伽師總集三界見修所斷煩惱斷得。",
    "T27n1545_065:0338c23": "餘位不爾。謂預流果位總集三界見所斷煩",
    "T27n1545_065:0338c24": "惱斷得。一來果位總集三界見所斷。及欲界",
    "T27n1545_065:0338c25": "修所斷前六品煩惱斷得。不還果位總集三",
    "T27n1545_065:0338c26": "界見所斷。及欲界修所斷九品煩惱斷得。阿",
    "T27n1545_065:0338c27": "羅漢果位總集三界見修所斷一切煩惱斷",
    "T27n1545_065:0338c28": "得。故佛唯說四沙門果。復次此四果位。是瑜",
    "T27n1545_065:0338c29": "伽師本所求處。餘位不爾故佛唯說四沙門",
    "T27n1545_065:0339a01": "果。復次此四果位。諸瑜伽師說有退者若",
    "T27n1545_065:0339a02": "未還得必不命終。餘位不爾。故佛唯說四",
    "T27n1545_065:0339a03": "沙門果。復次此四果位對治五趣得非擇",
    "T27n1545_065:0339a04": "滅。餘位不爾。謂預流果對治地獄傍生鬼趣",
    "T27n1545_065:0339a05": "得非擇滅。一來果對治人趣一分得非擇",
    "T27n1545_065:0339a06": "滅。不還果對治人趣全分得非擇滅。阿羅",
    "T27n1545_065:0339a07": "漢果對治天趣得非擇滅。故佛唯說四沙",
    "T27n1545_065:0339a08": "門果。復次此四果位對治四生得非擇滅。餘",
    "T27n1545_065:0339a09": "位不爾。謂預流果對治卵生濕生得非擇",
    "T27n1545_065:0339a10": "滅。一來果對治胎生一分得非擇滅。不還",
    "T27n1545_065:0339a11": "果對治胎生全分得非擇滅。阿羅漢果對",
    "T27n1545_065:0339a12": "治化生得非擇滅。故佛唯說四沙門果。復",
    "T27n1545_065:0339a13": "次此四果位對治二邊。餘位不爾。言二邊",
    "T27n1545_065:0339a14": "者。謂欲界及有頂對治欲界邊故得一來",
    "T27n1545_065:0339a15": "不還果。對治有頂邊故得預流阿羅漢果。",
    "T27n1545_065:0339a16": "故佛唯說四沙門果。復次此四果位對治二",
    "T27n1545_065:0339a17": "有根本。餘位不爾二有根本者。謂欲界及有",
    "T27n1545_065:0339a18": "頂。對治欲界有根本故得一來不還果。對",
    "T27n1545_065:0339a19": "治有頂有根本故得預流阿羅漢果。故佛唯",
    "T27n1545_065:0339a20": "說四沙門果。復次此四果位能永對治二種",
    "T27n1545_065:0339a21": "惡思。及彼異熟所依諸蘊。餘位不爾。二種惡",
    "T27n1545_065:0339a22": "思者。謂斷善根思及起無間業思。預流果",
    "T27n1545_065:0339a23": "能永對治斷善根思。一來果能永對治起",
    "T27n1545_065:0339a24": "無間業思。不還果能永對治彼異熟果。阿羅",
    "T27n1545_065:0339a25": "漢果能永對治彼所依諸蘊。故佛唯說四沙",
    "T27n1545_065:0339a26": "門果。復次此四果位對治三法。餘位不爾。",
    "T27n1545_065:0339a27": "謂預流果對治三結。一來果對治三不善根",
    "T27n1545_065:0339a28": "及欲漏一分。不還果對治三不善根及欲漏",
    "T27n1545_065:0339a29": "全分。阿羅漢果對治有漏無明漏。故佛唯說",
    "T27n1545_065:0339b01": "四沙門果。復次此四果位對治四法。餘位不",
    "T27n1545_065:0339b02": "爾。謂預流果對治見瀑流軛見取戒禁取及",
    "T27n1545_065:0339b03": "後二身繫。一來果對治欲瀑流軛取及初二身",
    "T27n1545_065:0339b04": "繫一分。不還對治欲瀑流軛取及前二身繫",
    "T27n1545_065:0339b05": "全分。阿羅漢果對治有無明瀑流軛及我語",
    "T27n1545_065:0339b06": "取。故佛唯說四沙門果。復次此四果位對治",
    "T27n1545_065:0339b07": "五法。餘位不爾。謂預流果對治疑蓋後三順",
    "T27n1545_065:0339b08": "下分結及五見。一來果對治前四蓋瞋嫉慳",
    "T27n1545_065:0339b09": "結。及前二順下分結一分。不還果對治前四",
    "T27n1545_065:0339b10": "蓋瞋嫉慳結。及前二順下分結全分。阿羅漢",
    "T27n1545_065:0339b11": "果對治貪慢結。及五順上分結。故佛唯說四",
    "T27n1545_065:0339b12": "沙門果。復次此四果位對治六愛身。餘位不",
    "T27n1545_065:0339b13": "爾。謂預流果對治見所斷意觸所生愛身。一",
    "T27n1545_065:0339b14": "來果對治鼻舌觸所生愛身一分。不還果對",
    "T27n1545_065:0339b15": "治鼻舌觸所生愛身全分。阿羅漢果對治眼",
    "T27n1545_065:0339b16": "耳身觸所生愛身。及修所斷意觸所生愛身。",
    "T27n1545_065:0339b17": "故佛唯說四沙門果。復次此四果位對治",
    "T27n1545_065:0339b18": "七隨眠。餘位不爾。謂預流果對治見疑隨",
    "T27n1545_065:0339b19": "眠。一來果對治欲貪瞋恚隨眠一分。不還果",
    "T27n1545_065:0339b20": "對治欲貪瞋恚隨眠全分。阿羅漢果對治有",
    "T27n1545_065:0339b21": "貪慢無明隨眠。故佛唯說四沙門果。復次此",
    "T27n1545_065:0339b22": "四果位對治九結。餘位不爾。謂預流果對",
    "T27n1545_065:0339b23": "治見取疑結。一來果對治恚嫉慳結一分。不",
    "T27n1545_065:0339b24": "還果對治恚嫉慳結全分。阿羅漢果對治愛",
    "T27n1545_065:0339b25": "慢無明結。故佛唯說四沙門果。復次此四果",
    "T27n1545_065:0339b26": "位對治九十八隨眠。餘位不爾。謂預流果",
    "T27n1545_065:0339b27": "對治三界見所斷隨眠。一來果對治欲界修",
    "T27n1545_065:0339b28": "所斷隨眠一分。不還果對治欲界修所斷隨",
    "T27n1545_065:0339b29": "眠全分。阿羅漢果對治色無色界修所斷隨",
    "T27n1545_065:0339c01": "眠。故佛唯說四沙門果。復次此四果位各出",
    "T27n1545_065:0339c02": "一種重煩惱際。餘位不爾。謂預流果出見所",
    "T27n1545_065:0339c03": "斷重煩惱際。一來果出能等起五無間業重",
    "T27n1545_065:0339c04": "煩惱際。謂欲界前六品煩惱能等起五無間",
    "T27n1545_065:0339c05": "業。後三品不爾。勢力劣故。不還果出諸不",
    "T27n1545_065:0339c06": "善重煩惱際。阿羅漢果出諸無記重煩惱際。",
    "T27n1545_065:0339c07": "故佛唯說四沙門果。",
    "T27n1545_065:0339c08": "問何故離欲界染立二沙門果。謂一來不還",
    "T27n1545_065:0339c09": "果。離色無色界染立一沙門果。謂阿羅漢果",
    "T27n1545_065:0339c10": "耶。脇尊者曰。唯佛世尊能具正知諸法性相",
    "T27n1545_065:0339c11": "勢用分齊餘不能知。若離此染堪立二",
    "T27n1545_065:0339c12": "果便即立二。若離此染堪立一果便即立",
    "T27n1545_065:0339c13": "一。故不應難。復次四沙門果無不皆因離",
    "T27n1545_065:0339c14": "三界染而得建立。謂離三界見所斷染立",
    "T27n1545_065:0339c15": "預流果。若離三界見所斷染。及離欲界修所",
    "T27n1545_065:0339c16": "斷前六品染立一來果。若離三界見所斷染。",
    "T27n1545_065:0339c17": "及離欲界修所斷染立不還果。若離三界見",
    "T27n1545_065:0339c18": "修所斷染立阿羅漢果。復次以欲界是不定",
    "T27n1545_065:0339c19": "界非修地非離染地。故離彼染立二沙門",
    "T27n1545_065:0339c20": "果。色無色界是定界是修地是離染地。故離",
    "T27n1545_065:0339c21": "彼染唯立一沙門果。復次以欲界難斷難破",
    "T27n1545_065:0339c22": "難可越度。故離彼染立二沙門果。色無色",
    "T27n1545_065:0339c23": "界易斷易破易可越度。故離彼染唯立一",
    "T27n1545_065:0339c24": "沙門果。復次以欲界過患增盛過患堅固過",
    "T27n1545_065:0339c25": "患眾多故。離彼染立二沙門果。色無色界",
    "T27n1545_065:0339c26": "與此相違。故離彼染唯立一沙門果。復次",
    "T27n1545_065:0339c27": "以欲界煩惱猶如瀑流難可越度。故離彼",
    "T27n1545_065:0339c28": "染立二沙門果。如人渡河其水深廣濤波",
    "T27n1545_065:0339c29": "漂急數數止息乃能渡之。如契經說。邑主",
    "T27n1545_065:0340a01": "當知。言瀑流者喻五妙欲。色無色界與此",
    "T27n1545_065:0340a02": "相違。故離彼染唯立一沙門果。復次以欲",
    "T27n1545_065:0340a03": "界是嶮難界。煩惱增重作業增重。猶如重擔",
    "T27n1545_065:0340a04": "難可越度。故離彼染立二沙門果。色無色",
    "T27n1545_065:0340a05": "界非嶮難界。煩惱作業設有增重而易越",
    "T27n1545_065:0340a06": "度。故離彼染唯立一沙門果。如人擔重登",
    "T27n1545_065:0340a07": "嶮難山數數止息乃能越度。若至平地雖復",
    "T27n1545_065:0340a08": "擔重而易遠涉。此亦如是。復次以欲界是",
    "T27n1545_065:0340a09": "雜穢界。猶如淤泥雜諸糞穢難可出離。故",
    "T27n1545_065:0340a10": "離彼染立二沙門果。色無色界與此相違。",
    "T27n1545_065:0340a11": "故離彼染唯立一沙門果。如糞聚上造立",
    "T27n1545_065:0340a12": "宮室。雖復妙好人不樂住。色無色界亦復",
    "T27n1545_065:0340a13": "如是。為居欲界雜穢法上。雖復妙好賢聖",
    "T27n1545_065:0340a14": "不樂。是故尊者僧伽筏蘇作如是說。此欲",
    "T27n1545_065:0340a15": "界中多諸過失。謂喪父母兄弟姊妹妻子眷",
    "T27n1545_065:0340a16": "屬亡失財位。或被割截耳鼻手足及諸身",
    "T27n1545_065:0340a17": "分。或復遭於四百四病。由如是等種種因",
    "T27n1545_065:0340a18": "緣受諸劇苦。如是欲界多諸過失。若離彼",
    "T27n1545_065:0340a19": "染。總立一切四沙門果猶少況二。復次以",
    "T27n1545_065:0340a20": "欲界有男身女身難可越度。故離彼染立",
    "T27n1545_065:0340a21": "二沙門果。色無色界唯有男身易可越度。",
    "T27n1545_065:0340a22": "故離彼染唯立一沙門果。復次以欲界有",
    "T27n1545_065:0340a23": "男根女根難可越度。故離彼染立二沙門",
    "T27n1545_065:0340a24": "果。色無色界無男女根易可越度。故離彼",
    "T27n1545_065:0340a25": "染唯立一沙門果。復次以欲界有不善無",
    "T27n1545_065:0340a26": "記二種煩惱難可越度。故離彼染立二沙",
    "T27n1545_065:0340a27": "門果。色無色界唯有一種無記煩惱易可",
    "T27n1545_065:0340a28": "越度。故離彼染唯立一沙門果如不善無",
    "T27n1545_065:0340a29": "記二種煩惱。如是有異熟無異熟生二果生",
    "T27n1545_065:0340b01": "一果。無慚無愧相應不相應煩惱應知亦爾。",
    "T27n1545_065:0340b02": "復次以欲界有苦根憂根無慚無愧嫉慳",
    "T27n1545_065:0340b03": "段食。及婬欲愛五蓋五欲諸惡趣等種種過",
    "T27n1545_065:0340b04": "患難可出離。故離彼染立二沙門果。色無",
    "T27n1545_065:0340b05": "色界與此相違故離彼染唯立一沙門果。",
    "T27n1545_065:0340b06": "復次欲界具有十八界十二處等多有漏法",
    "T27n1545_065:0340b07": "難可出離。故離彼染立二沙門果。色無色",
    "T27n1545_065:0340b08": "界有漏法少。故離彼染唯立一沙門果。問",
    "T27n1545_065:0340b09": "何故離見所斷染立初一沙門果。離修所",
    "T27n1545_065:0340b10": "斷染立後三沙門果耶。答見所斷染易可",
    "T27n1545_065:0340b11": "遠離。故離彼時立初一沙門果。修所斷染難",
    "T27n1545_065:0340b12": "可遠離。故離彼時立後三沙門果。",
    "T27n1545_065:0340b13": "說一切有部發智大毘婆沙論卷第六十五"
}