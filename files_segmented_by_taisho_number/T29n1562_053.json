{
    "T29n1562_053:0636b20": "阿毘達磨順正理論卷第五十三",
    "T29n1562_053:0636b22": "尊者眾賢造",
    "T29n1562_053:0636b23": "三藏法師玄奘奉　詔譯",
    "T29n1562_053:0636b24": "9 九辯隨眠品第五之九",
    "T29n1562_053:0636b25": "因辯隨眠於如是位繫如是事，傍論已了，今",
    "T29n1562_053:0636b26": "於此中復應思擇：諸事未斷，彼必被繫耶？設",
    "T29n1562_053:0636b27": "事被繫，彼必未斷耶？若事未斷彼必被繫，有",
    "T29n1562_053:0636b28": "事被繫而非未斷，繫非未斷其相云何？頌曰：",
    "T29n1562_053:0636b29": "於見苦已斷，　　餘遍行隨眠，",
    "T29n1562_053:0636c01": "及前品已斷，　　餘緣此猶繫。",
    "T29n1562_053:0636c02": "論曰：且見道位苦智已生集智未生，見苦所",
    "T29n1562_053:0636c03": "斷諸事已斷，見集所斷遍行隨眠若未永斷，",
    "T29n1562_053:0636c04": "能緣此者於此猶繫。及修道位隨何道生，九",
    "T29n1562_053:0636c05": "品事中前品已斷，餘未斷品所有隨眠，能緣",
    "T29n1562_053:0636c06": "此者於此猶繫。及聲兼明前前已斷、後後未",
    "T29n1562_053:0636c07": "斷，皆能繫義。此中何用說緣此言？修斷九品",
    "T29n1562_053:0636c08": "必相緣故。非是所緣者有時非所緣，故緣此",
    "T29n1562_053:0636c09": "言定為無用。若謂別說有不能緣，即遍行中",
    "T29n1562_053:0636c10": "亦應簡別，以有見集所斷遍行不緣見苦所",
    "T29n1562_053:0636c11": "斷事故。經主何意簡此非彼？今詳經主或作",
    "T29n1562_053:0636c12": "是思：此中所言前品已斷，約世俗道，隨其所",
    "T29n1562_053:0636c13": "應，總分見修所斷煩惱以為九品漸次斷除，",
    "T29n1562_053:0636c14": "前品已斷中，有餘未斷品，遍行煩惱亦能為",
    "T29n1562_053:0636c15": "繫。簡緣他地遍行隨眠，說緣此言可成有用。",
    "T29n1562_053:0636c16": "然於前說餘遍行中，闕緣此言，義不成立。或",
    "T29n1562_053:0636c17": "應以後所說及聲，兼顯前文攝緣此義。謂於",
    "T29n1562_053:0636c18": "前說見苦已斷，及此前品已斷事中，皆有所",
    "T29n1562_053:0636c19": "餘，緣此猶繫。此文雜亂，於見位中，餘及遍行",
    "T29n1562_053:0636c20": "應隨去一。然此煩說闕緣此言，應問慈尊自",
    "T29n1562_053:0636c21": "言意趣，何事有幾隨眠隨增？此中但應辯所",
    "T29n1562_053:0636c22": "緣相，謂辯何法何識所緣？則易了知此所繫",
    "T29n1562_053:0636c23": "事，定有爾所隨眠隨增。且法與識數各有幾？",
    "T29n1562_053:0636c24": "諸法雖多略為十六，三界五部及諸無漏。能",
    "T29n1562_053:0636c25": "緣彼識名數亦然。此中何法為幾識境？頌",
    "T29n1562_053:0636c26": "曰：",
    "T29n1562_053:0636c27": "見苦集修斷，　　若欲界所繫，",
    "T29n1562_053:0636c28": "自界三色一，　　無漏識所行。",
    "T29n1562_053:0636c29": "色自下各三，　　上一淨識境，",
    "T29n1562_053:0637a01": "無色通三界，　　各三淨識行。",
    "T29n1562_053:0637a02": "見滅道所斷，　　皆增自識行，",
    "T29n1562_053:0637a03": "無漏三界中，　　後三淨識境。",
    "T29n1562_053:0637a04": "論曰：若欲界繫見苦見集修所斷法，各五識",
    "T29n1562_053:0637a05": "緣。謂自界三，即如前說。及色界一，即修所斷。",
    "T29n1562_053:0637a06": "無漏第五，皆容緣故。且欲界繫見苦斷法，為",
    "T29n1562_053:0637a07": "自界三識所緣者，謂欲見苦所斷一切，及欲",
    "T29n1562_053:0637a08": "見集所斷遍行，欲修所斷善無記識，色修所",
    "T29n1562_053:0637a09": "斷善識非餘，無漏識中唯法智品。見集修斷",
    "T29n1562_053:0637a10": "如應當知。若色界繫即前所說，三部諸法各",
    "T29n1562_053:0637a11": "八識緣，謂自下三皆如前說，及上界一即修",
    "T29n1562_053:0637a12": "所斷，無漏第八，皆容緣故。且色界繫見苦斷",
    "T29n1562_053:0637a13": "法，為自界三及上界一識所緣者，准前應知。",
    "T29n1562_053:0637a14": "為下界三識所緣者，謂欲見苦見集所斷上",
    "T29n1562_053:0637a15": "緣相應修斷善識，若無漏識唯類智品。見集",
    "T29n1562_053:0637a16": "修斷如應當知。若無色繫即前所說，三部諸",
    "T29n1562_053:0637a17": "法各十識緣，謂三界三皆如前說，無漏第",
    "T29n1562_053:0637a18": "十，皆容緣故。准色界繫如應當知，見滅見道",
    "T29n1562_053:0637a19": "所斷諸法，應知一一增自識緣。此復云何？謂",
    "T29n1562_053:0637a20": "欲界繫見滅所斷為六識緣，五識即如前，增",
    "T29n1562_053:0637a21": "欲見滅斷。見道所斷義准應知。色無色繫見",
    "T29n1562_053:0637a22": "滅道斷，隨應為九十一識緣，八十如前，各增",
    "T29n1562_053:0637a23": "自識。若無漏法為十識緣，謂三界中各後三",
    "T29n1562_053:0637a24": "部，即見滅道修所斷識，無漏第十，皆容緣故。",
    "T29n1562_053:0637a25": "不委釋者，如應當思。應以如前所略建立十",
    "T29n1562_053:0637a26": "六法識蘊在心中，思擇隨眠所隨增事，恐文",
    "T29n1562_053:0637a27": "煩廣略示方隅。且有問言：所繫事肉眼根",
    "T29n1562_053:0637a28": "有幾隨眠隨增？應觀眼根總唯有二，謂欲色",
    "T29n1562_053:0637a29": "界各修所斷。此隨所應欲色修斷及彼遍行",
    "T29n1562_053:0637b01": "隨眠隨增。若有問言：緣眼根識復有幾種隨",
    "T29n1562_053:0637b02": "眠隨增？應觀此識總有八種，謂欲色界各有",
    "T29n1562_053:0637b03": "三識，即見苦集所斷遍俱，及修所斷合而成",
    "T29n1562_053:0637b04": "六，無色界一即修所斷，空處近分所攝善識",
    "T29n1562_053:0637b05": "無漏第八皆緣眼根。且應了知一切無漏，決",
    "T29n1562_053:0637b06": "定不為隨眠隨增。前七隨應欲色各三部，無",
    "T29n1562_053:0637b07": "色修斷遍隨眠隨增。謂欲界繫見苦所斷遍",
    "T29n1562_053:0637b08": "行俱識，欲見苦斷見集斷遍隨眠隨增。翻此",
    "T29n1562_053:0637b09": "應知見集斷識。修所斷識欲修所斷，及諸遍",
    "T29n1562_053:0637b10": "行隨眠隨增。准此應知，色界三識、無色善識，",
    "T29n1562_053:0637b11": "能緣第四靜慮眼根，無色修斷及彼遍行隨",
    "T29n1562_053:0637b12": "眠隨增。若復有問言：緣緣眼根識復有幾種",
    "T29n1562_053:0637b13": "隨眠隨增？應觀此識有十三種，謂於三界各",
    "T29n1562_053:0637b14": "有四識，除見滅斷合成十二，并諸無漏識能",
    "T29n1562_053:0637b15": "緣緣眼根。此隨所應三界四部，除見滅斷隨",
    "T29n1562_053:0637b16": "眠隨增，謂欲界繫見苦所斷遍行俱識能緣",
    "T29n1562_053:0637b17": "眼根，此識容為欲見苦斷見集斷遍，修道所",
    "T29n1562_053:0637b18": "斷善無記識，及色界繫修斷善識，并法智品",
    "T29n1562_053:0637b19": "無漏識。緣此諸能緣緣眼根識，隨應欲界見",
    "T29n1562_053:0637b20": "苦見集修道所斷色修所斷，及彼遍行隨眠",
    "T29n1562_053:0637b21": "隨增。餘隨所應，當如理釋。乃至無漏緣眼根",
    "T29n1562_053:0637b22": "識，此識容為三界所繫，見道所斷無漏緣識，",
    "T29n1562_053:0637b23": "修所斷善無漏識緣，此諸能緣緣眼根識，隨",
    "T29n1562_053:0637b24": "應三界見道所斷、修所斷遍隨眠隨增。若別",
    "T29n1562_053:0637b25": "疏條前十二種，各有爾所隨眠隨增，應言欲",
    "T29n1562_053:0637b26": "界見苦所斷諸緣緣識，欲見苦斷見集斷遍隨",
    "T29n1562_053:0637b27": "眠隨增。翻此應知見集斷識、修所斷識、欲修",
    "T29n1562_053:0637b28": "所斷及諸遍行隨眠隨增，見道斷識欲見道",
    "T29n1562_053:0637b29": "斷及諸遍行隨眠隨增。然無漏緣唯相應縛，",
    "T29n1562_053:0637c01": "所餘但作所緣隨增。准此應知，色無色界有",
    "T29n1562_053:0637c02": "差別者，見道斷識，欲界上界如次應知緣法",
    "T29n1562_053:0637c03": "類品緣眼根識，餘所繫事例眼應思。今於此",
    "T29n1562_053:0637c04": "中復應思擇：若心由彼名有隨眠，彼於此心",
    "T29n1562_053:0637c05": "定隨增不？此不決定，謂彼隨眠未斷隨增，非",
    "T29n1562_053:0637c06": "已斷故。如本論說：彼於此心或有隨增或不",
    "T29n1562_053:0637c07": "隨增。云何隨增？謂彼隨眠與此心相應及緣",
    "T29n1562_053:0637c08": "心未斷。云何不隨增？謂彼隨眠與此心相應",
    "T29n1562_053:0637c09": "已得永斷。何等名曰有隨眠心？有隨眠名依",
    "T29n1562_053:0637c10": "何義立？復由何等名有隨眠？且前所言三界",
    "T29n1562_053:0637c11": "各五部十五種識名有隨眠心。如是諸心各",
    "T29n1562_053:0637c12": "有二種，謂遍非遍行，有漏無漏緣染不染心",
    "T29n1562_053:0637c13": "有差別故。依二義立有隨眠名，一是隨眠所",
    "T29n1562_053:0637c14": "隨增故、二以隨眠為助伴故，由隨眠故名有",
    "T29n1562_053:0637c15": "隨眠。相應隨眠通斷未斷，所緣唯未斷心名",
    "T29n1562_053:0637c16": "有隨眠。云何與心相應煩惱，乃至未斷於心",
    "T29n1562_053:0637c17": "隨增？謂彼隨眠能引起得，於心相續能為拘",
    "T29n1562_053:0637c18": "礙。又與來世為同類因，引相續中心等流起，",
    "T29n1562_053:0637c19": "故乃至未斷，說於心隨增，斷則不然，無隨增",
    "T29n1562_053:0637c20": "義。非由斷故令彼離心，故雖已斷而名有彼，",
    "T29n1562_053:0637c21": "以助伴性不可壞故。謂對治力於相續中能",
    "T29n1562_053:0637c22": "遮隨眠令不現起，及能遮彼所引起得，於心",
    "T29n1562_053:0637c23": "相續不為拘礙，故說已斷相應隨眠無隨增",
    "T29n1562_053:0637c24": "理。非對治力能遮隨眠俱行伴性故，彼雖已",
    "T29n1562_053:0637c25": "斷心，名有隨眠。若諸隨眠緣心未斷，隨心斷",
    "T29n1562_053:0637c26": "未斷，於心隨增故，恒令心得有隨眠名。若彼",
    "T29n1562_053:0637c27": "緣心隨眠已斷，心不由彼名有隨眠，道力令",
    "T29n1562_053:0637c28": "心離隨眠故。雖為助伴及能所緣，俱非道",
    "T29n1562_053:0637c29": "力能令相離，而對助伴能所緣疏，故此有名。",
    "T29n1562_053:0638a01": "唯據未斷，助伴性親，斷亦名有。此中身見相",
    "T29n1562_053:0638a02": "應之心，由所相應無明身見隨增伴性，名有",
    "T29n1562_053:0638a03": "隨眠。由自部餘見集斷遍，唯隨增性，名有隨",
    "T29n1562_053:0638a04": "眠。所餘俱非，故非有彼。其餘見苦見集所斷",
    "T29n1562_053:0638a05": "遍不遍心，如理應思。見滅所斷邪見俱心，由",
    "T29n1562_053:0638a06": "所相應無明邪見隨增伴性，名有隨眠。由",
    "T29n1562_053:0638a07": "自部攝有漏緣遍，唯隨增性，名有隨眠。所餘",
    "T29n1562_053:0638a08": "俱非，故非有彼。其餘見滅見道所斷，若緣無",
    "T29n1562_053:0638a09": "漏、緣有漏心，如其所應例應思擇。修道所斷",
    "T29n1562_053:0638a10": "貪相應心，由所相應無明及愛隨增伴性，名",
    "T29n1562_053:0638a11": "有隨眠。由自部餘及諸遍行，唯隨增性，名有",
    "T29n1562_053:0638a12": "隨眠。所餘俱非，故非有彼。餘修所斷煩惱俱",
    "T29n1562_053:0638a13": "心，如其所應例應思擇。諸修所斷不染污心，",
    "T29n1562_053:0638a14": "由自部攝隨眠及遍，唯隨增性，名有隨眠。如",
    "T29n1562_053:0638a15": "是所論皆約未斷，彼若斷已有伴性者，唯由",
    "T29n1562_053:0638a16": "伴性名有隨眠。依此義門，應作是說。頌曰：",
    "T29n1562_053:0638a17": "有隨眠心二，　　謂有染無染，",
    "T29n1562_053:0638a18": "有染心通二，　　無染局隨增。",
    "T29n1562_053:0638a19": "論曰：有隨眠心總有二種，有染、無染，心差別",
    "T29n1562_053:0638a20": "故。於中有染所有隨眠若未斷時，相應具二，",
    "T29n1562_053:0638a21": "所緣唯一。若已斷時，相應有一，所緣都無。彼",
    "T29n1562_053:0638a22": "無染心所有煩惱，唯未斷位名有隨眠。斷已",
    "T29n1562_053:0638a23": "都無，非助伴故。此緣無染所有隨眠，在有心",
    "T29n1562_053:0638a24": "前或俱時斷。斷緣染者通前後俱，相應與心",
    "T29n1562_053:0638a25": "必俱時斷。故染通二名有隨眠，無染局一有",
    "T29n1562_053:0638a26": "隨增性。如上所辯，十種隨眠次第生時，誰前",
    "T29n1562_053:0638a27": "誰後？諸隨眠起無定次第，可一切後，一切生",
    "T29n1562_053:0638a28": "故。然有一類煩惱現行，前後相牽非無次第。",
    "T29n1562_053:0638a29": "今且就彼辯次第者，謂有一類不善觀察，由",
    "T29n1562_053:0638b01": "邪聞力宿習力故，因緣所引無我行中，最初",
    "T29n1562_053:0638b02": "欻生我我所見。次於如是所計行中，迷因謂",
    "T29n1562_053:0638b03": "常、迷果謂斷，墮斷邊者便增邪見，執為最",
    "T29n1562_053:0638b04": "勝即是見取。墮常邊者為我得樂離眾苦故，",
    "T29n1562_053:0638b05": "事自在等修勝生因及解脫道，起戒取已，於",
    "T29n1562_053:0638b06": "諸邪師執因道中有差別故，無師為決遂復",
    "T29n1562_053:0638b07": "生疑：諸所執中誰真誰妄？隨謂一勝於彼起",
    "T29n1562_053:0638b08": "貪，計為己朋恃而生慢，於他朋見陵蔑起瞋。",
    "T29n1562_053:0638b09": "若於其中不決真妄，疑所擾亂於觀生勞，起",
    "T29n1562_053:0638b10": "厭怠心便自諫止，終難決定何用觀察，勝仙",
    "T29n1562_053:0638b11": "能了非我所知。彼既自摧勤觀察志，便背",
    "T29n1562_053:0638b12": "觀察愛樂無知，由此息心憩無明室，是為",
    "T29n1562_053:0638b13": "一類十種隨眠相牽現行前後次第。復有一",
    "T29n1562_053:0638b14": "類稟性愚癡，於諸沙門梵志所說，不能審察",
    "T29n1562_053:0638b15": "勝劣有殊，遂復生疑：此中誰勝？因此觀察墮",
    "T29n1562_053:0638b16": "我見者，由我見力便執斷常，為我當來得樂",
    "T29n1562_053:0638b17": "離苦，便妄計執顛倒果因。若觀察時墮無我",
    "T29n1562_053:0638b18": "者，不了真實無我理故，便撥無有施等果因，",
    "T29n1562_053:0638b19": "於此見中執為最勝，由見勝德於中起貪，因",
    "T29n1562_053:0638b20": "此於中陵他起慢，於餘見趣憎背起瞋。彼由",
    "T29n1562_053:0638b21": "如斯順違歡慼，便起無量煩惱雜染，遠正等",
    "T29n1562_053:0638b22": "覺所說聖教，沈淪苦海拔濟為難。復有於斯",
    "T29n1562_053:0638b23": "別立次第，頌曰：",
    "T29n1562_053:0638b24": "無明疑邪身，　　邊見戒見取，",
    "T29n1562_053:0638b25": "貪慢瞋如次，　　由前引後生。",
    "T29n1562_053:0638b26": "論曰：謂諸煩惱次第生時，先由無明於諦不",
    "T29n1562_053:0638b27": "了，不欲觀苦乃至道諦。由不了故無觀察能，",
    "T29n1562_053:0638b28": "既聞二途便懷猶豫，為苦非苦乃至廣說。若",
    "T29n1562_053:0638b29": "遇邪說便生邪見，撥無苦諦乃至廣說。於取",
    "T29n1562_053:0638c01": "蘊中既撥無苦，因此便起薩迦耶見。從此復",
    "T29n1562_053:0638c02": "執我有斷常，隨執一邊計為能淨，於如是計",
    "T29n1562_053:0638c03": "執為第一，見已見德緣之起貪，謂此勝他恃",
    "T29n1562_053:0638c04": "而生慢，於他所起違見生瞋，如執我徒憎無",
    "T29n1562_053:0638c05": "我見。或於己見取捨位中，必應起瞋憎嫌所",
    "T29n1562_053:0638c06": "捨。此依一類辯十隨眠相牽現行前後次第，",
    "T29n1562_053:0638c07": "理實煩惱行相無邊，以所待緣有差別故，無",
    "T29n1562_053:0638c08": "有決定次第而生。故上所論略標一二。諸煩",
    "T29n1562_053:0638c09": "惱起，由幾同緣？此起因緣乃有多種，或同分",
    "T29n1562_053:0638c10": "是此起因緣，謂見有情隨眾同分，定有此類",
    "T29n1562_053:0638c11": "煩惱現行，如鴿鴛鴦貪最猛盛，蚖蛇蝮蠍瞋",
    "T29n1562_053:0638c12": "最熾然，如是所餘隨類應說。或富樂是此起",
    "T29n1562_053:0638c13": "因緣，謂多有情具善意樂堪逮殊勝，由獲富",
    "T29n1562_053:0638c14": "樂起諸煩惱便無堪能，要捨富樂方堪逮勝。",
    "T29n1562_053:0638c15": "或方域是此起因緣，謂生南方貪多猛盛，生",
    "T29n1562_053:0638c16": "北方者瞋多熾然，如是餘方隨應當說。或邪",
    "T29n1562_053:0638c17": "論是此起因緣，謂習兵書便增瞋恚，聽倡逸",
    "T29n1562_053:0638c18": "論便長欲貪，學外道書愚癡轉盛，若聞正法",
    "T29n1562_053:0638c19": "煩惱不生，由怖生死貪等息故。或寡聞是此",
    "T29n1562_053:0638c20": "起因緣，謂無知人煩惱熾盛，諸多聞者煩惱",
    "T29n1562_053:0638c21": "輕微，以習多聞伏煩惱故。或多眠是此起因",
    "T29n1562_053:0638c22": "緣，謂多睡眠煩惱增長。或樂等是此起因緣，",
    "T29n1562_053:0638c23": "謂樂增貪苦增瞋等。或飲食是此起因緣，謂",
    "T29n1562_053:0638c24": "飲酒等煩惱熾盛。或年位是此起因緣，謂少",
    "T29n1562_053:0638c25": "壯老起煩惱異。或數習是此起因緣，謂習此",
    "T29n1562_053:0638c26": "惑此便增盛。或身境是此起因緣，謂遇與",
    "T29n1562_053:0638c27": "身相稱境界，隨應便發此類煩惱。或時分是",
    "T29n1562_053:0638c28": "此起因緣，謂有有情於此時分，隨應便發此",
    "T29n1562_053:0638c29": "類煩惱。如是等類因緣無邊，然於其中勝唯",
    "T29n1562_053:0639a01": "三種。頌曰：",
    "T29n1562_053:0639a02": "由未斷隨眠，　　及隨應境現，",
    "T29n1562_053:0639a03": "非理作意起，　　說惑具因緣。",
    "T29n1562_053:0639a04": "論曰：由三因緣諸煩惱起。且如將起欲貪隨",
    "T29n1562_053:0639a05": "眠，未斷未遍知欲貪隨眠故，順欲貪境現在",
    "T29n1562_053:0639a06": "前故，緣彼非理作意起故。餘隨眠起，類此應",
    "T29n1562_053:0639a07": "知。未斷未遍知欲貪隨眠者，三緣故說未斷",
    "T29n1562_053:0639a08": "遍知，謂得未斷故、對治未生故、未遍知境",
    "T29n1562_053:0639a09": "故。又斷有二，一有分斷、二無分斷。故說未",
    "T29n1562_053:0639a10": "斷未遍知言，此說隨眠由因力起，順欲貪境",
    "T29n1562_053:0639a11": "現在前者。且應徵問：此境是何？若謂於中有",
    "T29n1562_053:0639a12": "欲貪繫，亦瞋所繫應名瞋境，則順瞋境亦順",
    "T29n1562_053:0639a13": "欲貪，如是欲貪境無定故，不應說有順境現",
    "T29n1562_053:0639a14": "前。若謂可意名順貪境，此可意境亦非決定，",
    "T29n1562_053:0639a15": "一所愛境餘不愛故。若謂遍依一相續說，非",
    "T29n1562_053:0639a16": "不決定，亦不應理，現見一色於一有情，有時",
    "T29n1562_053:0639a17": "順情、有時違故。然必應許有定境界，緣彼方",
    "T29n1562_053:0639a18": "有欲貪現前，由此故言順貪境現。向所設難，",
    "T29n1562_053:0639a19": "後當通釋，此則說隨眠由境界力起。緣彼非",
    "T29n1562_053:0639a20": "理作意起者，謂有如木境界現前，及有如鑽",
    "T29n1562_053:0639a21": "燧非理作意起，鑽境界木欲貪火生。此中何",
    "T29n1562_053:0639a22": "名非理作意？謂於上妙衣服花鬘嚴具塗",
    "T29n1562_053:0639a23": "香彫粧彩飾嬌姿所顯女想糞聚，起有情想",
    "T29n1562_053:0639a24": "所住持心，俱顛倒警覺，名非理作意。此則說",
    "T29n1562_053:0639a25": "隨眠，由加行力起。若諸隨眠起皆具三因緣，",
    "T29n1562_053:0639a26": "云何許有阿羅漢退？非阿羅漢隨眠未斷，且",
    "T29n1562_053:0639a27": "非定許煩惱現前方得名為阿羅漢退。或",
    "T29n1562_053:0639a28": "此且據從前煩惱無間引生，故說無過。以煩",
    "T29n1562_053:0639a29": "惱生總有二種，一從煩惱無間引生、二次所",
    "T29n1562_053:0639b01": "餘非煩惱起。若異此者，善無記心無間不應",
    "T29n1562_053:0639b02": "有煩惱起。此中不據次所餘生，是故不應舉",
    "T29n1562_053:0639b03": "退為難。或此且據具因緣說，實有唯託境界",
    "T29n1562_053:0639b04": "力生。譬喻部師作如是說：由分別力苦樂生",
    "T29n1562_053:0639b05": "故，知諸境界體不成實。以佛於彼《摩建地迦",
    "T29n1562_053:0639b06": "契經》中說：諸癩病者，觸苦火時，以為樂故。又",
    "T29n1562_053:0639b07": "說一色於一有情名可意境，非於餘故。又如",
    "T29n1562_053:0639b08": "淨穢不成實故，謂別生趣同分有情，於一事",
    "T29n1562_053:0639b09": "中取淨穢異。既淨穢相非定可得，故無成實",
    "T29n1562_053:0639b10": "淨穢二境。正理論者作如是言：一切境界無",
    "T29n1562_053:0639b11": "不成實，經說有色樂隨行故，又說貪著可愛",
    "T29n1562_053:0639b12": "色故。又言有可愛眼所識色故，又意近行境",
    "T29n1562_053:0639b13": "決定故。又契經說：如是色中，淨妙相沒、過",
    "T29n1562_053:0639b14": "患相現。然為斷貪，說於可愛可瞋癡事。應斷",
    "T29n1562_053:0639b15": "貪者，此依不淨了知淨界。由於此中有淨界",
    "T29n1562_053:0639b16": "故，說諸母邑為可愛境。又離貪者不觀彼",
    "T29n1562_053:0639b17": "故。又契經說：諸色聚中皆有愛味過患相",
    "T29n1562_053:0639b18": "故。理亦應爾，見諸事中諸煩惱生有差別故。",
    "T29n1562_053:0639b19": "謂於可意諸境事中，雖有生瞋，非如貪重。未",
    "T29n1562_053:0639b20": "離貪者遇可意事時，任運生貪、分別起瞋",
    "T29n1562_053:0639b21": "故。以因加行雖無差別，而見煩惱現行別故，",
    "T29n1562_053:0639b22": "知諸境體非不成實。由境界力令彼別故，豈",
    "T29n1562_053:0639b23": "不已顯境不成實，許一事中起貪瞋故。不爾，",
    "T29n1562_053:0639b24": "一聚中容有二境故。謂可意聚中有少可瞋",
    "T29n1562_053:0639b25": "相，如妙衣服少被糞塗，諸樂淨人總生憎",
    "T29n1562_053:0639b26": "惡。又如於蒜憎其香者，於其味等亦總生嫌。",
    "T29n1562_053:0639b27": "於彼味中有生貪者，於彼香等亦總生愛。故",
    "T29n1562_053:0639b28": "知諸法同聚俱生，謂一聚中有可貪等法，故",
    "T29n1562_053:0639b29": "於一聚容起貪瞋癡，非起貪境即起餘二，故",
    "T29n1562_053:0639c01": "諸境界無不成實。若爾，既有成實淨相，隨觀",
    "T29n1562_053:0639c02": "淨見應皆如實，乘如實見應不生貪。然於境",
    "T29n1562_053:0639c03": "中無實淨相，妄計為淨乘此生貪，故知諸境",
    "T29n1562_053:0639c04": "皆不成實。不爾說境非成實者，取不淨見同",
    "T29n1562_053:0639c05": "此失故。謂無成實不淨相中，隨觀不淨應非",
    "T29n1562_053:0639c06": "如實，此復如何能伏煩惱？若伏煩惱由勝解",
    "T29n1562_053:0639c07": "力，是則不應作如是計，要如實見方能離貪，",
    "T29n1562_053:0639c08": "起貪要由不如實見。然應境事雖亦實有少",
    "T29n1562_053:0639c09": "分淨相，由勝解力觀為不淨能伏煩惱；雖亦",
    "T29n1562_053:0639c10": "實有少分不淨，而增益故於中起貪。又若諸",
    "T29n1562_053:0639c11": "法無成實性，但由分別力起貪或離貪，聖教",
    "T29n1562_053:0639c12": "如何可作是說：此事可厭、此事可欣，此事順",
    "T29n1562_053:0639c13": "結、此不順結，此事應修、此不應修。又若一事",
    "T29n1562_053:0639c14": "或有起愛起恚起癡，即言境中可愛等相不",
    "T29n1562_053:0639c15": "成實者，豈不曾聞有懷僻見所作頌義理亦",
    "T29n1562_053:0639c16": "應成。如彼論中有如是頌：",
    "T29n1562_053:0639c17": "「以有於一事，　　見常見無常，",
    "T29n1562_053:0639c18": "見俱見俱非，　　故法皆無性。」",
    "T29n1562_053:0639c19": "若爾，顛倒亦應不成，於實淨中取為淨故。不",
    "T29n1562_053:0639c20": "爾，此中於少淨種，由作意力增益轉故，謂於",
    "T29n1562_053:0639c21": "可意不可意境，作意增益不淨淨相，由此顛",
    "T29n1562_053:0639c22": "倒起瞋起貪，非增益依亦不成實，故於少種",
    "T29n1562_053:0639c23": "由作意力增益而轉非不顛倒。又貪等樂等",
    "T29n1562_053:0639c24": "於境界生無有決定故，境雖成實而顛倒體",
    "T29n1562_053:0639c25": "非不得成。若爾，善心亦應成倒，有取可意境",
    "T29n1562_053:0639c26": "為不可意故。不爾，如是勝解作意能斷煩惱，",
    "T29n1562_053:0639c27": "故非顛倒。有善作意由勝解力，於境界中唯",
    "T29n1562_053:0639c28": "取淨相，云何非倒？非此勝解於諸煩惱有斷",
    "T29n1562_053:0639c29": "力故。彼為自觀於貪已斷有勢力不，故雖於",
    "T29n1562_053:0640a01": "境取淨相轉而非顛倒。或今但念如昔染心",
    "T29n1562_053:0640a02": "所取境相，為自觀察所得修果為成不成，無",
    "T29n1562_053:0640a03": "別增益故非顛倒。或善作意於諸事中，隨應",
    "T29n1562_053:0640a04": "但緣淨不淨相故非顛倒。貪等作意於諸事",
    "T29n1562_053:0640a05": "中，隨應總緣為淨不淨，故不同善。然彼所言",
    "T29n1562_053:0640a06": "由分別力苦樂生故，境不成實，《摩建地迦經》",
    "T29n1562_053:0640a07": "為證者，理必不然，現見有於非所欲境亦生",
    "T29n1562_053:0640a08": "貪故，不爾便為撥境界力。又現見有由根過",
    "T29n1562_053:0640a09": "故，於甘等味顛倒而取，於冷煖等顛倒亦然，",
    "T29n1562_053:0640a10": "彼不可言此由境界不成實故遂致如是。又",
    "T29n1562_053:0640a11": "說一色於一有情名可意境，非於餘故，知諸",
    "T29n1562_053:0640a12": "境界不成實者，理亦不然，前己說故。前說一",
    "T29n1562_053:0640a13": "聚容有二境，謂一聚中容有可意不可意種",
    "T29n1562_053:0640a14": "於中增益，遂總謂為可不可意。有說約位境",
    "T29n1562_053:0640a15": "體成實，謂於此時境成可意非不可意，餘",
    "T29n1562_053:0640a16": "位相違。又如淨穢不成實故，知無成實淨穢",
    "T29n1562_053:0640a17": "境者，理亦不然，於不淨中計淨顛倒應不成",
    "T29n1562_053:0640a18": "故，謂若都無成實不淨設取為淨，如何得成",
    "T29n1562_053:0640a19": "於不淨中淨想顛倒？既許一境亦淨不淨，於",
    "T29n1562_053:0640a20": "中起想何倒非倒？又如於非常，常想成倒，故",
    "T29n1562_053:0640a21": "知不淨性決定成實。或於有漏行，通取常非",
    "T29n1562_053:0640a22": "常，應非常性亦不成實。或如非常性，不淨性",
    "T29n1562_053:0640a23": "亦爾。故淨不淨非不成實。言別生趣同分有",
    "T29n1562_053:0640a24": "情，於一事中取淨穢異，知無成實淨穢境者，",
    "T29n1562_053:0640a25": "理亦不然，前釋一聚容有二境義已成故。言",
    "T29n1562_053:0640a26": "淨穢相非定可得，故無成實淨穢境者，理亦",
    "T29n1562_053:0640a27": "不然，准前說故。謂非無相有淨穢性，性若",
    "T29n1562_053:0640a28": "無者顛倒不成，故不應言相不可得，便為淨",
    "T29n1562_053:0640a29": "穢不成實因。又佛世尊於有漏法，決定成立",
    "T29n1562_053:0640b01": "有不淨性。其義云何？謂有漏法，為煩惱所染，",
    "T29n1562_053:0640b02": "名勝義不淨，故知淨穢非不成實。若爾，豈不",
    "T29n1562_053:0640b03": "諸有漏法皆是不淨，或有於中起淨妙覺，此",
    "T29n1562_053:0640b04": "覺境界既不成實，餘例應然。此覺所增雖不",
    "T29n1562_053:0640b05": "成實，而不淨境是成實故，於中謂淨顛倒義",
    "T29n1562_053:0640b06": "成，後貪起時隨此淨見，故所增相雖不成實",
    "T29n1562_053:0640b07": "而無所緣，非成實過。又先已說不淨聚中有",
    "T29n1562_053:0640b08": "少淨種淨種淨性無異體故，淨境非無，但由",
    "T29n1562_053:0640b09": "於中總增成倒。又色等法有淨自體，但由",
    "T29n1562_053:0640b10": "有漏立不淨名。故一切境非不成實。有餘師",
    "T29n1562_053:0640b11": "說：依五識身所起煩惱境界成實，非於一境",
    "T29n1562_053:0640b12": "二心轉故，五識唯取現在境故，所取色等剎",
    "T29n1562_053:0640b13": "那性故。所餘煩惱境不成實，由一剎那取色",
    "T29n1562_053:0640b14": "等已，後相續起異分別故。此亦應就總聚遮",
    "T29n1562_053:0640b15": "遣，謂於過去可愛聚中，有可增境能發瞋",
    "T29n1562_053:0640b16": "恚，先緣可愛於聚生貪，後憶可憎於聚生恚，",
    "T29n1562_053:0640b17": "是故意地所起煩惱，所緣境界非不成實。即",
    "T29n1562_053:0640b18": "上所說隨眠并伴，佛說為漏、瀑流、軛、取。漏謂",
    "T29n1562_053:0640b19": "三漏，一欲漏、二有漏、三無明漏。言瀑流者，謂",
    "T29n1562_053:0640b20": "四瀑流，一欲瀑流、二有瀑流、三見瀑流、四無",
    "T29n1562_053:0640b21": "明瀑流。軛謂四軛，如瀑流說。取謂四取，一欲",
    "T29n1562_053:0640b22": "取、二見取、三戒禁取、四我語取。如是漏等其",
    "T29n1562_053:0640b23": "體云何？頌曰：",
    "T29n1562_053:0640b24": "欲煩惱并纏，　　除癡名欲漏，",
    "T29n1562_053:0640b25": "有漏上二界，　　唯煩惱除癡。",
    "T29n1562_053:0640b26": "同無記內門，　　定地故合一，",
    "T29n1562_053:0640b27": "無明諸有本，　　故別為一漏。",
    "T29n1562_053:0640b28": "瀑流軛亦然，　　別立見利故，",
    "T29n1562_053:0640b29": "見不順住故，　　非於漏獨立。",
    "T29n1562_053:0640c01": "欲有軛并癡，　　見分二名取，",
    "T29n1562_053:0640c02": "無明不別立，　　以非能取故。",
    "T29n1562_053:0640c03": "論曰：欲界煩惱并纏除癡，四十一物總名欲",
    "T29n1562_053:0640c04": "漏，謂欲界繫根本煩惱三十一并十纏。色無",
    "T29n1562_053:0640c05": "色界煩惱除癡，五十二物總名有漏，謂上二",
    "T29n1562_053:0640c06": "界根本煩惱各二十六。色無色界雖復亦有",
    "T29n1562_053:0640c07": "惛沈掉舉，而纏不應依界分別，上界纏少",
    "T29n1562_053:0640c08": "不自在故，由是有漏唯說煩惱。若纏亦依界",
    "T29n1562_053:0640c09": "分別者，則有漏體有五十六，故《品類足》作如",
    "T29n1562_053:0640c10": "是言：云何有漏？謂除無明，餘色無色二界所",
    "T29n1562_053:0640c11": "繫結、縛、隨眠、隨煩惱、纏。何緣合說二界煩惱",
    "T29n1562_053:0640c12": "為一有漏？同無記性、於內門轉、依定地生，由",
    "T29n1562_053:0640c13": "三義同，故合為一。彼界煩惱亦於外門有緣",
    "T29n1562_053:0640c14": "色聲觸境轉故，應更別說第二合因，謂彼隨",
    "T29n1562_053:0640c15": "眠同一對治。設依此義，無壞頌文，謂此應言：",
    "T29n1562_053:0640c16": "何緣合說二界煩惱為一有漏？同無記對治，",
    "T29n1562_053:0640c17": "定地故合一。何緣唯彼得有漏名？此即如前",
    "T29n1562_053:0640c18": "名有貪釋，義准三界十五無明為無明漏體，",
    "T29n1562_053:0640c19": "故頌不別說。何緣唯此別立漏名？為顯無明",
    "T29n1562_053:0640c20": "過患勝故，謂獨能作生死根本。如契經說：無",
    "T29n1562_053:0640c21": "明為因生於貪染，乃至廣說。又如頌曰：",
    "T29n1562_053:0640c22": "「諸所有惡趣，　　此及他世間，",
    "T29n1562_053:0640c23": "皆無明為根，　　貪欲所等起。」",
    "T29n1562_053:0640c24": "已辯三漏復應思擇，如本論說：結、縛、隨眠、隨",
    "T29n1562_053:0640c25": "煩惱、纏為前二漏，若具五義方得漏名，是",
    "T29n1562_053:0640c26": "則十纏應非漏體；若隨具一便得漏名，染思",
    "T29n1562_053:0640c27": "恨等亦應名漏，則上所結物數唐捐。今於此",
    "T29n1562_053:0640c28": "中唯據勝顯，說一百八諸惑為漏。謂非染污",
    "T29n1562_053:0640c29": "思等恨等，非漏所攝，唯此諸惑稽留有情久",
    "T29n1562_053:0641a01": "住生死，或令流轉於生死中，從有頂天至無",
    "T29n1562_053:0641a02": "間獄，用強易了是故偏說。瀑流及軛體與",
    "T29n1562_053:0641a03": "漏同，然於其中見亦別立。謂前欲漏即欲瀑",
    "T29n1562_053:0641a04": "流及欲軛，如是有漏即有瀑流及有軛。析出",
    "T29n1562_053:0641a05": "諸見為見瀑流及見軛者，以猛利故，謂漂合",
    "T29n1562_053:0641a06": "執義立瀑流軛取。如餘煩惱但除無明，總互",
    "T29n1562_053:0641a07": "相資能漂合執，諸見亦爾，由猛利故，離餘相",
    "T29n1562_053:0641a08": "助能漂合執，故亦別立瀑流軛取。又諸煩惱",
    "T29n1562_053:0641a09": "皆令眾生漂淪染法，離諸善品無解邪解，湧",
    "T29n1562_053:0641a10": "泛波濤漂激眾生於善更遠，故無明見於此",
    "T29n1562_053:0641a11": "別立。若爾，何不別立見漏？令住名漏，如後當",
    "T29n1562_053:0641a12": "說。見不順彼，義有別故。謂令異生及諸聖者",
    "T29n1562_053:0641a13": "等住生死，故名為漏。諸見無有令聖住能，漏",
    "T29n1562_053:0641a14": "義不全，故不別立。漂合執義，聖異生殊，故",
    "T29n1562_053:0641a15": "後三門皆別立見。謂此諸惑能漂異生，容有",
    "T29n1562_053:0641a16": "令離一切善品，漂諸聖者則不可然。漂已能",
    "T29n1562_053:0641a17": "令諸異生類，遍與非愛界趣生合，令聖者合",
    "T29n1562_053:0641a18": "則不可然。合已能令諸異生類無不依執，令",
    "T29n1562_053:0641a19": "聖不然。由此三門，異生異聖於中見勝，是",
    "T29n1562_053:0641a20": "故別立。有餘師說：見躁利故，於令住義獨不",
    "T29n1562_053:0641a21": "能辯，故於漏門與餘合立，若與餘合便有住",
    "T29n1562_053:0641a22": "能，如於調象王繫縛生象子。如是已顯二十",
    "T29n1562_053:0641a23": "九物名欲瀑流，謂貪瞋慢各有五種，疑四，纏",
    "T29n1562_053:0641a24": "十。二十八物名有瀑流，謂貪與慢各十，疑八。",
    "T29n1562_053:0641a25": "三十六物名見暴流，謂三界中各十二見。十",
    "T29n1562_053:0641a26": "五物名無明暴流，謂三界無明各有五。應知",
    "T29n1562_053:0641a27": "四軛與瀑流同。四取應知體同四軛，然欲我",
    "T29n1562_053:0641a28": "語各并無明。見分為二，與前軛別，即前欲軛",
    "T29n1562_053:0641a29": "并欲無明三十四物總名欲取，謂貪瞋慢無",
    "T29n1562_053:0641b01": "明各五，疑有四，并十纏。即前有軛并二界無",
    "T29n1562_053:0641b02": "明三十八物，總名我語取，謂貪慢無明各十，",
    "T29n1562_053:0641b03": "疑有八。於見軛中除戒禁取，餘三十物總名",
    "T29n1562_053:0641b04": "見取。所除六物名戒禁取，由此獨為聖道怨",
    "T29n1562_053:0641b05": "故，雙誑在家出家眾故。何緣無明不別立取？",
    "T29n1562_053:0641b06": "依能取義建立取名，然諸無明非能取故。謂",
    "T29n1562_053:0641b07": "不了相說名無明，彼非能取，不猛利故。但可",
    "T29n1562_053:0641b08": "與餘合立為取，餘建立取及廣決擇，如緣起",
    "T29n1562_053:0641b09": "中應如理解。瀑流軛取若能總攝一切煩惱，",
    "T29n1562_053:0641b10": "便違契經，如契經言：云何欲軛？謂愚夫類無",
    "T29n1562_053:0641b11": "聞異生，不如實知諸欲集沒愛味過患及與",
    "T29n1562_053:0641b12": "出離，乃至廣說。彼於諸欲，欲貪、欲欲、欲親、",
    "T29n1562_053:0641b13": "欲愛、欲樂、欲悶、欲耽、欲嗜、欲憙、欲藏、欲隨、欲",
    "T29n1562_053:0641b14": "著，纏壓於心，是名欲軛。有軛見軛，應知亦",
    "T29n1562_053:0641b15": "爾。此於愛體說三軛名。又餘經說欲貪名",
    "T29n1562_053:0641b16": "取，由此故知於欲等四所起欲貪名欲等取。",
    "T29n1562_053:0641b17": "如何具攝諸煩惱耶？此不相違，經意別故。就",
    "T29n1562_053:0641b18": "所化者機行差別，密意說故，猶如瀑流。謂契",
    "T29n1562_053:0641b19": "經說：有四瀑流。然餘經中佛觀所化機行差",
    "T29n1562_053:0641b20": "別，說如是言：苾芻若能多住於此，便為已渡",
    "T29n1562_053:0641b21": "前五瀑流，第六瀑流亦當能渡。云何知此是",
    "T29n1562_053:0641b22": "密意言？非唯以愛為三軛體，以契經中說有",
    "T29n1562_053:0641b23": "九結，結之與軛義類相似，故知煩惱皆有軛",
    "T29n1562_053:0641b24": "相。佛觀所化機行所須，於多體中且略舉一。",
    "T29n1562_053:0641b25": "又如經說：若斷一法，我能保汝得不還果，一",
    "T29n1562_053:0641b26": "法者謂薩迦耶見。非唯斷此得不還果。又如",
    "T29n1562_053:0641b27": "經說：應斷害忿。非餘煩惱不應斷害。又如說",
    "T29n1562_053:0641b28": "無明能蓋有情類，然於餘處說蓋有五。此經",
    "T29n1562_053:0641b29": "亦爾，隨所化生現相續中為愛所惱，故略為",
    "T29n1562_053:0641c01": "彼說愛無失。欲有二軛可略舉愛，愛彼攝故。",
    "T29n1562_053:0641c02": "見軛云何？愛與見軛性各別故，舉亦無失。以",
    "T29n1562_053:0641c03": "見軛名依訓釋門通二義故。若見即軛名為",
    "T29n1562_053:0641c04": "見軛，如無明軛。若於見軛名為見軛，猶如有",
    "T29n1562_053:0641c05": "軛。佛令弟子知二義故，雖亦於愛立見軛名，",
    "T29n1562_053:0641c06": "而亦無有違法性失。如是已辯隨眠并纏。經",
    "T29n1562_053:0641c07": "說為漏瀑流軛取，此隨眠等名有何義？頌曰：",
    "T29n1562_053:0641c08": "微細二隨增，　　隨逐與隨縛，",
    "T29n1562_053:0641c09": "住流漂合執，　　是隨眠等義。",
    "T29n1562_053:0641c10": "論曰：根本煩惱現在前時，行相難知，故名微",
    "T29n1562_053:0641c11": "細。是故聖者阿難陀言：我今不知於同梵行",
    "T29n1562_053:0641c12": "起慢心不？不說全無，以慢隨眠行相微細，彼",
    "T29n1562_053:0641c13": "尚不了慢心有無，況諸異生餘例應爾。有釋",
    "T29n1562_053:0641c14": "於一剎那極微亦有隨增，故名微細。二隨增",
    "T29n1562_053:0641c15": "者，謂於所緣及所相應皆隨增故。如何煩惱",
    "T29n1562_053:0641c16": "有於所緣相應隨增？如前已辯，或如怨害伺",
    "T29n1562_053:0641c17": "求瑕隙，及如見毒，應知煩惱於自所緣有隨",
    "T29n1562_053:0641c18": "增義。如熱鐵丸能令水熱，及如觸毒，應知煩",
    "T29n1562_053:0641c19": "惱於自相應有隨增義。二皆同乳母，令嬰兒",
    "T29n1562_053:0641c20": "隨增，乳母能令嬰兒增長，及令伎藝漸次積",
    "T29n1562_053:0641c21": "集。所緣相應，令諸煩惱相續增長及得積集。",
    "T29n1562_053:0641c22": "言隨逐者，謂無始來於相續中起得隨逐。言",
    "T29n1562_053:0641c23": "隨縛者，極難離故，如四日瘧及鼠毒等。有",
    "T29n1562_053:0641c24": "說：隨縛謂得恒隨，如海水行隨空行影。由此",
    "T29n1562_053:0641c25": "所說諸因緣故，十種煩惱立隨眠名。依訓詞",
    "T29n1562_053:0641c26": "門釋此名者，謂隨流者，相續中眠，故名隨眠，",
    "T29n1562_053:0641c27": "即順流者身中安住增惛滯義。或隨勝者相",
    "T29n1562_053:0641c28": "續中眠，故名隨眠，即是趣入如實解位為惛",
    "T29n1562_053:0641c29": "迷義。或有獄中長時隨逐覆有情類，故名隨",
    "T29n1562_053:0642a01": "眠。何緣隨眠唯貪等十，非餘忿等？唯此十",
    "T29n1562_053:0642a02": "種習氣堅牢，非忿等故。謂唯此十習氣堅牢，",
    "T29n1562_053:0642a03": "起便難歇，如擔山火或如怨結，故名隨眠。若",
    "T29n1562_053:0642a04": "爾，恨應是隨眠性。不爾，隨眠任運轉故，要設",
    "T29n1562_053:0642a05": "功用恨方隨轉。然諸隨眠性尤重故，不設功",
    "T29n1562_053:0642a06": "用亦堅固轉。或恨隨瞋有所作故，謂諸恨垢",
    "T29n1562_053:0642a07": "是瞋等流，隨瞋所為方有所作。憶念種種瞋",
    "T29n1562_053:0642a08": "恚相時，隨瞋所為結恨不捨，故無恨垢成隨",
    "T29n1562_053:0642a09": "眠失，是為訓釋建立隨眠。稽留有情久住生",
    "T29n1562_053:0642a10": "死，或令流轉於生死中，從有頂天至無間獄，",
    "T29n1562_053:0642a11": "由彼相續於六瘡門泄過無窮，故名為漏。極",
    "T29n1562_053:0642a12": "漂善品，故名瀑流。於界趣生，和合名軛。執取",
    "T29n1562_053:0642a13": "彼彼自體名取。經主此中復作是說：若善釋",
    "T29n1562_053:0642a14": "者應作是言，諸境界中流注相續泄過不絕，",
    "T29n1562_053:0642a15": "故名為漏。若勢增上說名瀑流，謂諸有情若",
    "T29n1562_053:0642a16": "墜於彼，唯可隨順無能違逆，湧泛漂激難違",
    "T29n1562_053:0642a17": "拒故。於現行時非極增上說名為軛，但令有",
    "T29n1562_053:0642a18": "情與種種類苦和合故。或數現行故名為軛。",
    "T29n1562_053:0642a19": "執欲等故說名為取。彼有何善？釋四名中，二",
    "T29n1562_053:0642a20": "與我同、二違理故。謂彼所說，諸境界中流注",
    "T29n1562_053:0642a21": "相續泄過不絕故名為漏，即我宗說由彼相",
    "T29n1562_053:0642a22": "續於六瘡門泄過無窮故名為漏。非離諸漏",
    "T29n1562_053:0642a23": "有別相續，由彼勢力於境泄過，即諸煩惱或",
    "T29n1562_053:0642a24": "總或別流注不絕得相續名。說於六瘡門，即",
    "T29n1562_053:0642a25": "說於六境。彼言不絕，即我無窮。與我何殊，獨",
    "T29n1562_053:0642a26": "言彼善？彼勢增上說名瀑流，即我宗言極漂",
    "T29n1562_053:0642a27": "善品。與我何別，彼獨善耶？言現行時非極",
    "T29n1562_053:0642a28": "增上說名為軛，令與種種苦和合故。此與理",
    "T29n1562_053:0642a29": "違，於現行時若非增上，何能令與種種苦合？",
    "T29n1562_053:0642b01": "如何可說彼釋為善？又諸善法數數現行，亦",
    "T29n1562_053:0642b02": "令有情與眾苦合，應與煩惱俱立軛名。若言",
    "T29n1562_053:0642b03": "我釋亦同此過，此難非理，我說煩惱由發業",
    "T29n1562_053:0642b04": "門，有此能故。所釋取義亦與理違，謂若取名",
    "T29n1562_053:0642b05": "唯因愛者，說取緣有，義如何成？應但說言愛",
    "T29n1562_053:0642b06": "緣有故。又如前際後際業緣，亦應通攝一切",
    "T29n1562_053:0642b07": "煩惱，如緣起中已廣思擇。由彼所釋違正理",
    "T29n1562_053:0642b08": "故，毘婆沙師不作是說。",
    "T29n1562_053:0642b09": "說一切有部順正理論卷第五十三"
}