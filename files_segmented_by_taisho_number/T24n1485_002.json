{
    "T24n1485_002:1017a01": "菩薩瓔珞本業經卷下",
    "T24n1485_002:1017a04": "姚秦涼州沙門竺佛念譯",
    "T24n1485_002:1017a05": "釋義品第四",
    "T24n1485_002:1017a06": "佛告敬首菩薩：「汝先言義相云何者，所謂",
    "T24n1485_002:1017a07": "十住、十行、十向、十地、無垢地、妙覺地義相，今",
    "T24n1485_002:1017a08": "當說。佛子！是金剛海藏瓔珞經中釋賢聖",
    "T24n1485_002:1017a09": "相義，義出體。體者，菩薩體。義名功德。如是",
    "T24n1485_002:1017a10": "二法，一切菩薩為體、為義，故名體義。",
    "T24n1485_002:1017a11": "「佛子！發心住者，是人從始具縛凡夫，未識",
    "T24n1485_002:1017a12": "三寶聖人、未識好惡因之以果，一切不識不",
    "T24n1485_002:1017a13": "解不知。佛子！從不識始凡夫地，值佛菩薩",
    "T24n1485_002:1017a14": "教法中起一念信，便發菩提心。是人爾時住",
    "T24n1485_002:1017a15": "前，名信想菩薩，亦名假名菩薩，亦名名字菩",
    "T24n1485_002:1017a16": "薩。其人略行十心，所謂：信心、進心、念心、慧",
    "T24n1485_002:1017a17": "心、定心、戒心、迴向心、護法心、捨心、願心。復",
    "T24n1485_002:1017a18": "行十心，所謂十善法、五戒、八戒、十戒、六波羅",
    "T24n1485_002:1017a19": "蜜戒。是人復行十善，若一劫二劫三劫修十",
    "T24n1485_002:1017a20": "信，受六天果報。上善有三品：上品鐵輪王",
    "T24n1485_002:1017a21": "化一天下，中品粟散王，下品人中王。具足一",
    "T24n1485_002:1017a22": "切煩惱，",
    "T24n1485_002:1017a23": "集無量善業，亦退亦出。若值善知識學佛法，",
    "T24n1485_002:1017a24": "若一劫二劫方入住位。若不爾者，常沒不出。",
    "T24n1485_002:1017a25": "住退分善根如上說。佛子！發心住者，是上進",
    "T24n1485_002:1017a26": "分善根人。若一劫二劫一恒二恒三恒佛所，",
    "T24n1485_002:1017a27": "行十信心信三寶，常住八萬四千般若波羅",
    "T24n1485_002:1017a28": "蜜，一切行一切法門皆習受行。常起信心，不",
    "T24n1485_002:1017a29": "作邪見、十重、五逆、八倒，不生難處；常值佛法，",
    "T24n1485_002:1017b01": "廣多聞慧多求方便，始入空界住空性位，故",
    "T24n1485_002:1017b02": "名為住。空理智心習古佛法，一切功德不自",
    "T24n1485_002:1017b03": "造，心生一切功德故，不名為地但得名住。",
    "T24n1485_002:1017b04": "「佛子！治地住者，常隨空心淨八萬四千法",
    "T24n1485_002:1017b05": "門，清淨白故，名治地住。佛子！長養一切行",
    "T24n1485_002:1017b06": "故，名修行住。佛子！生在佛家，種性清淨故，",
    "T24n1485_002:1017b07": "名生貴住。佛子！多習無量善根故，名方便",
    "T24n1485_002:1017b08": "具足住。佛子！成就第六般若故，名正心住。",
    "T24n1485_002:1017b09": "佛子！入無生畢竟空界，心心常行空無相願",
    "T24n1485_002:1017b10": "故，名不退住。佛子！從發心不生倒，不起邪",
    "T24n1485_002:1017b11": "魔破菩提心故，名童真住。佛子！從佛王教",
    "T24n1485_002:1017b12": "中生解，當紹佛位故，名法王子住。佛子！從上",
    "T24n1485_002:1017b13": "九觀空，得無生心最上故，名灌頂住。",
    "T24n1485_002:1017b14": "「是故佛子！從灌頂心進入五陰法性空位，亦",
    "T24n1485_002:1017b15": "行八萬四千般若波羅蜜，故名中十行佛子。",
    "T24n1485_002:1017b16": "就中始入法空，不為外道邪論所倒，入正位",
    "T24n1485_002:1017b17": "故，名歡喜行。「佛子！得常化一切眾生，皆法",
    "T24n1485_002:1017b18": "利眾生故，名饒益行。「佛子！法實得法忍，心",
    "T24n1485_002:1017b19": "無我無我所故，名無瞋恨行。「佛子！常住功德，",
    "T24n1485_002:1017b20": "現化眾生故，名無盡行。「佛子！命終之時，無明",
    "T24n1485_002:1017b21": "鬼不亂不濁，不失正念故，名離癡亂行。「佛子！",
    "T24n1485_002:1017b22": "生生常在佛國中生故，名善現行。「佛子！於我",
    "T24n1485_002:1017b23": "無我乃至一切法空故，名無著行。「佛子！三世",
    "T24n1485_002:1017b24": "佛法中常敬順故，名尊重行。「佛子！說法授",
    "T24n1485_002:1017b25": "人動成物則故，名善法行。「佛子！二諦非如非",
    "T24n1485_002:1017b26": "相非非相故，名真實行。",
    "T24n1485_002:1017b27": "「是故佛子！從真實心入眾生空、無我空，二空",
    "T24n1485_002:1017b28": "平等無別，一觀相、一合相。學習百萬億般若",
    "T24n1485_002:1017b29": "波羅蜜空觀故，迴易前後心心，觀唯明明寂",
    "T24n1485_002:1017c01": "滅，長養上地明觀法故迴因向果，復以無量",
    "T24n1485_002:1017c02": "心不捨不受故，十向法如是。佛子！常以無",
    "T24n1485_002:1017c03": "相心中常行六道而入果報，不受而受諸受，",
    "T24n1485_002:1017c04": "迴易轉化故，名救護一切眾生離眾生相迴",
    "T24n1485_002:1017c05": "向。「佛子！觀一切法但有受、但有用、但有名，",
    "T24n1485_002:1017c06": "念念不住故，名不壞迴向。「佛子！三世諸佛法",
    "T24n1485_002:1017c07": "一切時行故，名等一切佛迴向。「佛子！以大願",
    "T24n1485_002:1017c08": "力入一切佛國中，供養一切佛故，名至一切",
    "T24n1485_002:1017c09": "處迴向。「佛子！以常住三寶授與前人故，名無",
    "T24n1485_002:1017c10": "盡功德藏迴向。「佛子！習行相善、無漏善而不",
    "T24n1485_002:1017c11": "二故，名隨順平等善根迴向。「佛子！以觀善",
    "T24n1485_002:1017c12": "惡父母無二，一相一合相故，名隨順等觀一",
    "T24n1485_002:1017c13": "切眾生迴向。「佛子！常照有無二諦，一切法一",
    "T24n1485_002:1017c14": "合相故，名如相迴向。「佛子！以諸法無二、般若",
    "T24n1485_002:1017c15": "無生、二諦平等，過去一合相、現在一合相、未",
    "T24n1485_002:1017c16": "來一合相故，名無縛解脫迴向。「佛子！覺一切",
    "T24n1485_002:1017c17": "法第一義諦中道無相，一切法皆一照相故，名",
    "T24n1485_002:1017c18": "法界無量迴向。「佛子！是三十心，義釋無量無",
    "T24n1485_002:1017c19": "邊，非一切凡智所能思量，十方諸佛一切菩",
    "T24n1485_002:1017c20": "薩之所遊路。",
    "T24n1485_002:1017c21": "「佛子！汝先言云何名地？佛子！地名持，持一",
    "T24n1485_002:1017c22": "切百萬阿僧祇功德；亦名生，成一切因果，故",
    "T24n1485_002:1017c23": "名地。佛子！捨凡夫行生在佛家，紹菩薩位入",
    "T24n1485_002:1017c24": "聖眾中，四魔不到，有無二邊平等雙照，大信",
    "T24n1485_002:1017c25": "始滿。習學無生中道第一義諦觀，上至二地",
    "T24n1485_002:1017c26": "三地乃至十一地，明觀法門心心寂滅法流",
    "T24n1485_002:1017c27": "水中，一相無相、二身無方，通同佛土故，名歡",
    "T24n1485_002:1017c28": "喜地。「佛子！以正無相善入眾生空，現萬佛",
    "T24n1485_002:1017c29": "世界，六通變化空同無為故，名離垢地。「佛子！",
    "T24n1485_002:1018a01": "光慧信忍修習古佛道，所謂十二部經：修多",
    "T24n1485_002:1018a02": "羅、祇夜、毘伽羅那、伽陀、憂陀那、尼陀那、阿",
    "T24n1485_002:1018a03": "波陀那、伊帝目多伽、闍陀伽、毘佛略、阿浮陀",
    "T24n1485_002:1018a04": "達摩、憂波提舍。以此法度眾生，光光變通，故",
    "T24n1485_002:1018a05": "名明地。「佛子！大順無生起忍，觀一切法二諦",
    "T24n1485_002:1018a06": "相，上觀佛功德、下觀六道眾生。大慈觀故",
    "T24n1485_002:1018a07": "說法授樂，大悲觀救三苦眾生，大喜觀喜前",
    "T24n1485_002:1018a08": "人受樂，大捨觀一切眾生，皆入平等、入七觀",
    "T24n1485_002:1018a09": "法，故名焰地。「佛子！順忍修道，三界無明疑",
    "T24n1485_002:1018a10": "見，一切無不皆空。八辯功德入五明論，所",
    "T24n1485_002:1018a11": "謂四辯：因、果、內道、外道辯；五論者，內外方道、",
    "T24n1485_002:1018a12": "因果、鬼師無不通達，故名難勝地。「佛子！上順",
    "T24n1485_002:1018a13": "諸法，觀過去一切法一合相、現在一切法一",
    "T24n1485_002:1018a14": "合相、未來一切法一合相，法界因緣寂滅無",
    "T24n1485_002:1018a15": "二，故名現前地。",
    "T24n1485_002:1018a16": "「佛子！無生忍諸法，觀非有煩惱非無煩惱，一",
    "T24n1485_002:1018a17": "生一滅一果，三界最後一身一入一出，集無",
    "T24n1485_002:1018a18": "量功德，常向上地念念寂滅，故名遠行地。",
    "T24n1485_002:1018a19": "「佛子！是故菩薩無生觀，捨三界報變易果，用",
    "T24n1485_002:1018a20": "入中忍無相慧。出有入無化現無常，自見己",
    "T24n1485_002:1018a21": "身當果、諸佛摩頂說法，身心別行不可思議，",
    "T24n1485_002:1018a22": "故名不動地。「佛子！復入上觀光光佛化無生",
    "T24n1485_002:1018a23": "忍道，現一切佛身，故名妙慧地。",
    "T24n1485_002:1018a24": "「佛子！菩薩爾時入中道第一義諦，大寂忍下",
    "T24n1485_002:1018a25": "品中行，行佛行處、坐千寶相蓮華、受佛記",
    "T24n1485_002:1018a26": "位、學佛化功，二習伏斷大信成就，同真際、等",
    "T24n1485_002:1018a27": "法界，二諦一相，具一切功德入眾生根，無量",
    "T24n1485_002:1018a28": "瓔珞功德一時等現一切形相，故名法雲地。",
    "T24n1485_002:1018a29": "「佛子！菩薩爾時住大寂門中品忍觀，功行滿",
    "T24n1485_002:1018b01": "足登大山臺，入百千三昧，集佛儀用唯有累",
    "T24n1485_002:1018b02": "果，無常生滅心心無為，行過十地解與佛同，",
    "T24n1485_002:1018b03": "坐佛坐處。其智見二常無常一切法境，當知",
    "T24n1485_002:1018b04": "如佛，名為學佛。下地一切菩薩，於此菩薩不",
    "T24n1485_002:1018b05": "能別知。於佛名菩薩，於下菩薩名佛。所以者",
    "T24n1485_002:1018b06": "何？是菩薩以大變力，住壽百劫萬劫現作佛",
    "T24n1485_002:1018b07": "化，初生、得道、轉法輪、入無餘滅度。說八法輪，",
    "T24n1485_002:1018b08": "似佛非佛，一切佛等故。威儀進止一切法同，",
    "T24n1485_002:1018b09": "住是百千三昧中，如是佛行，故入金剛三昧，",
    "T24n1485_002:1018b10": "一相無相寂滅無為，故名無垢地。「佛子！妙觀",
    "T24n1485_002:1018b11": "上忍大寂無相，唯以一切眾生緣生善法，亦",
    "T24n1485_002:1018b12": "自持一切功德，故名佛藏，而寂照一切法，自",
    "T24n1485_002:1018b13": "佛以下一切菩薩照寂。是故佛子！吾昔第四",
    "T24n1485_002:1018b14": "禪中為八億梵天王，說寂照如來無心無色",
    "T24n1485_002:1018b15": "而寂照一切法。佛子！吾今略說義句，為此大",
    "T24n1485_002:1018b16": "眾開善法行。」",
    "T24n1485_002:1018b17": "菩薩瓔珞本業經佛母品第五",
    "T24n1485_002:1018b18": "爾時敬首菩薩白佛言：「佛及菩薩，二初照智",
    "T24n1485_002:1018b19": "從何而生？寂照、寂照之義復云何？二諦法",
    "T24n1485_002:1018b20": "性為一為二？為有為無？第一義諦復當云何？」",
    "T24n1485_002:1018b21": "佛言：「佛子！所謂有諦、無諦、中道第一義諦，",
    "T24n1485_002:1018b22": "是一切諸佛菩薩智母，乃至一切法亦是",
    "T24n1485_002:1018b23": "諸佛菩薩智母。所以者何？諸佛菩薩從法",
    "T24n1485_002:1018b24": "生故。佛子！二諦者，世諦有故不空，無諦空",
    "T24n1485_002:1018b25": "故不有；二諦常爾故不一，聖照空故不二；",
    "T24n1485_002:1018b26": "有佛無佛法界不變故不空，第一無二故不",
    "T24n1485_002:1018b27": "有；無佛有佛法界二相故不一，諸法常清",
    "T24n1485_002:1018b28": "淨故不二；諸佛還為凡夫故不空，無無故",
    "T24n1485_002:1018b29": "不有；空實故不一，本際不生故不二；不壞假",
    "T24n1485_002:1018c01": "名諸法相故不空，諸法即非諸法故不有；法",
    "T24n1485_002:1018c02": "非法故不二，非非法故不一。佛子！二諦義者，",
    "T24n1485_002:1018c03": "不一亦不二、不常亦不斷、不來亦不去、不生",
    "T24n1485_002:1018c04": "亦不滅，而二相即，聖智無二，無二故是諸佛",
    "T24n1485_002:1018c05": "菩薩智母。佛子！十方無極剎土諸佛，皆亦如",
    "T24n1485_002:1018c06": "是說。吾今為是大眾略說明月瓔珞經中二",
    "T24n1485_002:1018c07": "諦要義。」",
    "T24n1485_002:1018c08": "爾時敬首菩薩白佛言：「諸佛菩薩大方便平",
    "T24n1485_002:1018c09": "等慧照諸法界，為頓等覺、為漸漸？云何無",
    "T24n1485_002:1018c10": "明藏？與心為一為異？劫量久近復當云何？」佛",
    "T24n1485_002:1018c11": "言：「佛子！汝於過去七佛法中一一已問，非為",
    "T24n1485_002:1018c12": "不知。直為此大眾十四億人，於此法中便欲",
    "T24n1485_002:1018c13": "令得決了故問。佛子！吾今為十四億大眾，",
    "T24n1485_002:1018c14": "以金剛口說決定了義。佛子！我昔會有一億",
    "T24n1485_002:1018c15": "八千無垢大士，即坐達法性原，頓覺無二一",
    "T24n1485_002:1018c16": "切法一合相。從法會出，各各坐十方界，說菩",
    "T24n1485_002:1018c17": "薩瓔珞大藏。時坐大眾見一億八千世尊，名",
    "T24n1485_002:1018c18": "頓覺如來，各坐百寶師子吼座。時無量大眾",
    "T24n1485_002:1018c19": "亦坐一處，聽等覺如來說瓔珞法藏。是故無",
    "T24n1485_002:1018c20": "漸覺世尊，唯有頓覺如來。三世諸佛所說無",
    "T24n1485_002:1018c21": "異，今我亦然。",
    "T24n1485_002:1018c22": "「佛子。汝先言無明、心一者，是事不然。若解與",
    "T24n1485_002:1018c23": "無明諸見一相者，應無縛解、凡佛非二。所以",
    "T24n1485_002:1018c24": "者何？煩惱同一體相故。何以故？而共一心生",
    "T24n1485_002:1018c25": "滅一時，不別不異故。佛子！若縛解一相者，四",
    "T24n1485_002:1018c26": "大可為一、六味應不異，而大異而味異故，",
    "T24n1485_002:1018c27": "縛解亦如是。佛子！一切菩薩為凡夫時具足",
    "T24n1485_002:1018c28": "一切結，而斷時麁分先去、細分後除。若一",
    "T24n1485_002:1018c29": "心煩惱一者，不應明闇有二。佛子！復以近",
    "T24n1485_002:1019a01": "況遠。凡夫善心中尚無不善，何況無相心中",
    "T24n1485_002:1019a02": "而有無明？佛子！而言善惡一心者，是洴沙王",
    "T24n1485_002:1019a03": "國中外道安陀師偈，明闇一相、善惡一心。",
    "T24n1485_002:1019a04": "「佛子！我法正義而可得言善惡同一行者，有",
    "T24n1485_002:1019a05": "縛有解、有凡有佛。相續百劫同一行者，而不",
    "T24n1485_002:1019a06": "得善惡同一心。古佛常說，無相智火滅無明",
    "T24n1485_002:1019a07": "闇，而善惡二別。而言同一果者，亦無是處。一",
    "T24n1485_002:1019a08": "切善受佛果，無明受有為生滅之果。是故善",
    "T24n1485_002:1019a09": "果從善因生，是故惡果從惡因生，故名善不",
    "T24n1485_002:1019a10": "受生滅之果，唯受常佛之果。佛子！若凡夫聖",
    "T24n1485_002:1019a11": "人一切善，皆名無漏不受漏果。而言受漏果",
    "T24n1485_002:1019a12": "者，佛化眾生行善背惡故，緣因而發有為果",
    "T24n1485_002:1019a13": "報，非為無漏。因者無明，業受果故，是名三受",
    "T24n1485_002:1019a14": "三苦：苦苦、行苦、壞苦。苦受、樂受、捨受，二受善",
    "T24n1485_002:1019a15": "緣因果，苦受惡因果，一切皆苦無明為本。",
    "T24n1485_002:1019a16": "「佛子。汝先言一切菩薩行道劫數久近者，譬",
    "T24n1485_002:1019a17": "如一里二里乃至十里石，方廣亦然，以天衣",
    "T24n1485_002:1019a18": "重三銖，人中日月歲數三年一拂，此石乃盡，",
    "T24n1485_002:1019a19": "名一小劫。若一里二里乃至四十里，亦名小",
    "T24n1485_002:1019a20": "劫。又八十里石方廣亦然，以梵天衣重三銖，",
    "T24n1485_002:1019a21": "即梵天中百寶光明珠為日月歲數，三年一",
    "T24n1485_002:1019a22": "拂此石乃盡，名為中劫。又八百里石方廣亦",
    "T24n1485_002:1019a23": "然，以淨居天衣重三銖，即淨居天千寶光明",
    "T24n1485_002:1019a24": "鏡為日月歲數，三年一拂此石乃盡，故名一",
    "T24n1485_002:1019a25": "大阿僧祇劫。佛子！劫數者，所謂一里二里乃",
    "T24n1485_002:1019a26": "至十里石盡，名一里劫二里劫。五十里石盡，",
    "T24n1485_002:1019a27": "名五十里劫，百里石盡名百里劫，千里石盡",
    "T24n1485_002:1019a28": "名為千里劫，萬里石盡名為萬里劫。佛子！一",
    "T24n1485_002:1019a29": "切賢聖入是數量，修一切法門，時節久近得",
    "T24n1485_002:1019b01": "佛果，其數百劫乃得等覺。若一切眾生入是",
    "T24n1485_002:1019b02": "數者得佛不久，若不入者不名菩薩。「佛子！法",
    "T24n1485_002:1019b03": "門者，所謂十信心，是一切行本。是故十信心",
    "T24n1485_002:1019b04": "中，一信心有十品信心，為百法明門。復從是",
    "T24n1485_002:1019b05": "百法明心中，一心有百心故，為千法明門。復",
    "T24n1485_002:1019b06": "從千法明心中一心有千心，為萬法明門。",
    "T24n1485_002:1019b07": "如是增進至無量明，轉勝進上上法故，為明",
    "T24n1485_002:1019b08": "明法門。百萬阿僧祇功德，一切行盡入此明",
    "T24n1485_002:1019b09": "門。」",
    "T24n1485_002:1019b10": "菩薩瓔珞本業經因果品第六",
    "T24n1485_002:1019b11": "敬首菩薩白佛言：「賢聖正法已說具足。因",
    "T24n1485_002:1019b12": "果二相復當云何？」佛言：「佛子！三世諸佛所",
    "T24n1485_002:1019b13": "行之因，所謂十般若波羅蜜是百萬阿僧祇",
    "T24n1485_002:1019b14": "功德本，佛及菩薩亦攝在中。是故十法為金",
    "T24n1485_002:1019b15": "剛智慧海藏，出一切光明功德之行。",
    "T24n1485_002:1019b16": "「佛子！十般若波羅蜜者，從行施有三緣：一財、",
    "T24n1485_002:1019b17": "二法、三施眾生無畏。戒有三緣：一自性戒、二",
    "T24n1485_002:1019b18": "受善法戒、三利益眾生戒。忍有三緣：一忍苦",
    "T24n1485_002:1019b19": "行、二忍外惡、三第一義諦忍。精進有三緣：",
    "T24n1485_002:1019b20": "一起大誓之心、二方便進趣、三勤化眾生。",
    "T24n1485_002:1019b21": "禪有三緣：一定亂相不起、二定生一切功",
    "T24n1485_002:1019b22": "德、三定利眾生。慧有三緣：一照有諦、二無",
    "T24n1485_002:1019b23": "諦、三中道第一義諦。願有三緣：一自行願、",
    "T24n1485_002:1019b24": "二神通願、三外化願。方便有三緣：一進趣向",
    "T24n1485_002:1019b25": "果、二巧會有無、三一切法不捨不受。通力有",
    "T24n1485_002:1019b26": "三緣：一報通、二修定通、三變化通。無垢慧有",
    "T24n1485_002:1019b27": "三緣：一無相智、二一切種智、三變化智。佛",
    "T24n1485_002:1019b28": "子！從十智生一切功德行。七財：信、施、戒、聞、",
    "T24n1485_002:1019b29": "慧、慚、愧，資用成佛故說財。四攝：利益、濡語、",
    "T24n1485_002:1019c01": "施法、同事。法辯、義辯、語辯、樂說辯，於此",
    "T24n1485_002:1019c02": "四辯法中無障無礙，故名無礙。從無礙智生",
    "T24n1485_002:1019c03": "智名依，故依了經不依不了經、依法不須",
    "T24n1485_002:1019c04": "人、依義不須語、依智不須識。從智生十",
    "T24n1485_002:1019c05": "力、四無畏、六通三明百萬億阿僧祇功德。次",
    "T24n1485_002:1019c06": "第生智，能緣八世諦一切法，四諦、二諦、十二",
    "T24n1485_002:1019c07": "緣。諸法緣成，假法無我，有法相待，一切相",
    "T24n1485_002:1019c08": "虛，相續名一，空不可得，因生集起。即法",
    "T24n1485_002:1019c09": "非緣，實實集有，名生成法。法假造法，受名起",
    "T24n1485_002:1019c10": "用，名聚法。是故八有為法，一切法本，智所照",
    "T24n1485_002:1019c11": "處。復從是智，能除五蓋：貪、瞋、睡、掉、疑。四食：觸、",
    "T24n1485_002:1019c12": "識、思、段食。四生：卵生、胎生、濕生、化生。十惡五",
    "T24n1485_002:1019c13": "逆、八倒三障、八難十三煩惱、六道三界、六十",
    "T24n1485_002:1019c14": "二見、四流四縛四取、九煩惱七識住四結，",
    "T24n1485_002:1019c15": "一切所除皆名不善。佛子！十智境所除一切",
    "T24n1485_002:1019c16": "功德，皆名佛因，汝應受應行。「佛子！汝先言",
    "T24n1485_002:1019c17": "果者，是五賢菩薩修諸道法，證一大果為法",
    "T24n1485_002:1019c18": "性體。其體者，非有非無、非大非小、非身非",
    "T24n1485_002:1019c19": "心、非相非三世、非天非人非名字、非常樂我",
    "T24n1485_002:1019c20": "淨、非六道非六識入、非數量法過一切法相、",
    "T24n1485_002:1019c21": "非福田非鬼神、非動靜非生滅、非第一非五",
    "T24n1485_002:1019c22": "色、非六大非土田、非法界非三界、非縛解、非",
    "T24n1485_002:1019c23": "明闇、非得法，寂然無為一切法外，心行處滅",
    "T24n1485_002:1019c24": "其處難量，就有諦中修劫量行而有果報。「佛",
    "T24n1485_002:1019c25": "子！有二法身：一果極法身、二應化法身。",
    "T24n1485_002:1019c26": "其應化法身如影隨形，以果身常故應身亦",
    "T24n1485_002:1019c27": "常。佛子！古昔諸佛二身道同。佛子！一切菩",
    "T24n1485_002:1019c28": "薩二身俱是無常身。佛子！一切凡夫亦有二",
    "T24n1485_002:1019c29": "身：一報身、二方便身。報身不共有，方便身",
    "T24n1485_002:1020a01": "共一切眾生有。佛子！一切菩薩一切眾生皆",
    "T24n1485_002:1020a02": "有二身，一切諸如來常作如是說，故名決定",
    "T24n1485_002:1020a03": "了義。佛子！佛義功德身者，諸佛道同果法不",
    "T24n1485_002:1020a04": "異，所謂十號：一如來、二應供、三正遍知、四明",
    "T24n1485_002:1020a05": "行足、五善逝、六世間解、七無上士、八調御丈夫、",
    "T24n1485_002:1020a06": "九天人師、十佛陀。具向十德故，為一切眾生",
    "T24n1485_002:1020a07": "所供養。復次十八不共法，所謂：身無失、念",
    "T24n1485_002:1020a08": "無失、口無失、無異想、無不定心、無不知已",
    "T24n1485_002:1020a09": "捨、心念無減、欲無減、精進無減、智慧無減、",
    "T24n1485_002:1020a10": "解脫無減、解脫知見無減、身業隨智慧行、口",
    "T24n1485_002:1020a11": "業隨智慧行、意業隨智慧行、智知過去未",
    "T24n1485_002:1020a12": "來現在無礙無障。復有十力：是處非處力、業",
    "T24n1485_002:1020a13": "力、定力、根力、欲力、性力、果力、天眼力、宿命力、結",
    "T24n1485_002:1020a14": "盡力。慈悲喜捨，我是一切智人，我漏已盡無",
    "T24n1485_002:1020a15": "漏，出煩惱道煩惱障道，天身天眼、天耳、漏盡、",
    "T24n1485_002:1020a16": "宿命、他心。五眼、五分法身。無罪三業：佛寶、法、",
    "T24n1485_002:1020a17": "僧，滅諦解脫靈智一乘，金剛寶藏法身藏、自",
    "T24n1485_002:1020a18": "性清妙藏。三達、三無為、三明。一諦一道，獨法",
    "T24n1485_002:1020a19": "大樂無為。佛子！一切聖果無量功德藏中，不",
    "T24n1485_002:1020a20": "可說不可說果，是果一道。佛子！果體圓滿，無",
    "T24n1485_002:1020a21": "德不備、理無不周，居中道第一義諦清淨國",
    "T24n1485_002:1020a22": "土，無極、無名、無相，非一切法可得。非有體、非",
    "T24n1485_002:1020a23": "無體，其一照相、一合相、一體相、一覺相，淨明",
    "T24n1485_002:1020a24": "無二。佛子！是果獨法圓滿常住。一果體相",
    "T24n1485_002:1020a25": "有無量義，義有無量德，德有無量名。義果者，",
    "T24n1485_002:1020a26": "所謂滅諦常樂我淨、十八不共一切功德，皆",
    "T24n1485_002:1020a27": "名義果，故名果果。佛子！義德名是三，皆教化",
    "T24n1485_002:1020a28": "故，有如是三句之義。若賢人一切眾生有",
    "T24n1485_002:1020a29": "解是三句者，是人已為三世諸佛受佛職位。",
    "T24n1485_002:1020b01": "佛子！其果不可說不可知，而就名相法中說",
    "T24n1485_002:1020b02": "名相法，是故一果名體，義名果果。是義果者，",
    "T24n1485_002:1020b03": "出圓果故，名果果。佛子！吾說此因果，百",
    "T24n1485_002:1020b04": "千劫說不可盡。汝諸大眾，善自受持。」",
    "T24n1485_002:1020b05": "菩薩瓔珞本業經大眾受學品第七",
    "T24n1485_002:1020b06": "爾時敬首菩薩敬禮於諸佛，奉承大眾教，略",
    "T24n1485_002:1020b07": "問於要義七會之所說，信順三寶藏，為法法",
    "T24n1485_002:1020b08": "不絕、不為世名利，願令法久住，白佛言：「世",
    "T24n1485_002:1020b09": "尊！佛上已說若因若果若賢若聖一切功德",
    "T24n1485_002:1020b10": "藏。今此大眾有十四那由他人，誰能不起此",
    "T24n1485_002:1020b11": "坐受學修道，從始至終一一具行次第入菩",
    "T24n1485_002:1020b12": "薩位者？」時釋迦牟尼佛頂髻放一切佛光、一",
    "T24n1485_002:1020b13": "切菩薩光，復集十方各百億佛土其中佛及",
    "T24n1485_002:1020b14": "菩薩。一切皆集已，即於是眾中告文殊師利",
    "T24n1485_002:1020b15": "菩薩、普賢菩薩、法慧菩薩、功德林菩薩、金剛",
    "T24n1485_002:1020b16": "幢菩薩、金剛藏菩薩、善才童子菩薩言：「汝",
    "T24n1485_002:1020b17": "見是大眾中敬首菩薩，能問三觀法界諸佛",
    "T24n1485_002:1020b18": "自性清淨道，一切菩薩所修明觀法門。汝等",
    "T24n1485_002:1020b19": "七菩薩，各領百萬大眾，應受觀學如是法門。",
    "T24n1485_002:1020b20": "佛子！我今更重說如是明觀法，所謂六入",
    "T24n1485_002:1020b21": "次第道。諦聽善思，修諸智慧，戒勅於眾，受用",
    "T24n1485_002:1020b22": "伏行。佛子！若一切眾生初入三寶海以信為",
    "T24n1485_002:1020b23": "本，住在佛家以戒為本。佛子！始行菩薩若信",
    "T24n1485_002:1020b24": "男若信女中，諸根不具、黃門、婬男婬女、奴婢、",
    "T24n1485_002:1020b25": "變化人受得戒，皆有心向故。初發心出家",
    "T24n1485_002:1020b26": "欲紹菩薩位者，當先受正法戒。戒者是一切",
    "T24n1485_002:1020b27": "行功德藏根本，正向佛果道一切行本。是戒",
    "T24n1485_002:1020b28": "能除一切大惡，所謂七見六著，正法明鏡。佛",
    "T24n1485_002:1020b29": "子！今為諸菩薩結一切戒根本，所謂三受",
    "T24n1485_002:1020c01": "門：攝善法戒，所謂八萬四千法門；攝眾生戒，",
    "T24n1485_002:1020c02": "所謂慈悲喜捨化及一切眾生皆得安樂；攝",
    "T24n1485_002:1020c03": "律儀戒，所謂十波羅夷。",
    "T24n1485_002:1020c04": "「佛子！受戒有三種受：一者諸佛菩薩現在前",
    "T24n1485_002:1020c05": "受，得真實上品戒。二者諸佛菩薩滅度後，",
    "T24n1485_002:1020c06": "千里內有先受戒菩薩者，請為法師教授我",
    "T24n1485_002:1020c07": "戒。我先禮足，應如是語：『請大尊者為師，授與",
    "T24n1485_002:1020c08": "我戒。』其弟子得正法戒，是中品戒。三佛滅",
    "T24n1485_002:1020c09": "度後千里內無法師之時，應在諸佛菩薩形",
    "T24n1485_002:1020c10": "像前，胡跪合掌自誓受戒。應如是言：『我某",
    "T24n1485_002:1020c11": "甲白十方佛及大地菩薩等，我學一切菩薩",
    "T24n1485_002:1020c12": "戒。』者，是下品戒。第二、第三亦如是說。佛子！",
    "T24n1485_002:1020c13": "是三攝受、三種受戒，過去佛已說、未來佛當",
    "T24n1485_002:1020c14": "說、現在佛今說。",
    "T24n1485_002:1020c15": "過去諸菩薩已學、未來諸菩薩當學、現在諸",
    "T24n1485_002:1020c16": "菩薩今學。是諸佛正法戒，若一切佛一切菩",
    "T24n1485_002:1020c17": "薩不入此法戒門，得無上道果虛空平等地",
    "T24n1485_002:1020c18": "者，無有是處。」佛告諸佛子：「今正說正戒。善",
    "T24n1485_002:1020c19": "男子善女人當受戒時，先禮過去世盡過去",
    "T24n1485_002:1020c20": "際一切佛、禮未來世盡未來際一切佛、禮現",
    "T24n1485_002:1020c21": "在世盡現在際一切佛。如是三禮已，法僧亦",
    "T24n1485_002:1020c22": "然。佛子！復敬受四不壞信，依止四依法。『從",
    "T24n1485_002:1020c23": "今時盡未來際身，歸依佛、歸依法、歸依賢聖",
    "T24n1485_002:1020c24": "僧、歸依法戒。』如是三說已。佛子！次當教悔",
    "T24n1485_002:1020c25": "過三世罪。『若現在身口意十惡罪，願畢竟不",
    "T24n1485_002:1020c26": "起，盡未來際。若未來身口意十惡罪，願畢竟",
    "T24n1485_002:1020c27": "不起，盡未來際。若過去身口意十惡罪，願",
    "T24n1485_002:1020c28": "畢竟不起，盡未來際。』如是悔過已，三業清淨",
    "T24n1485_002:1020c29": "如淨琉璃內外明照，即與授十無盡戒。汝",
    "T24n1485_002:1021a01": "等善聽。」佛告佛子：「『從今身至佛身，盡未來際，",
    "T24n1485_002:1021a02": "於其中間不得故殺生。若有犯，非菩薩行、失",
    "T24n1485_002:1021a03": "四十二賢聖法。不得犯。能持不？』其受者答言：",
    "T24n1485_002:1021a04": "『能。』『佛子！從今身至佛身，盡未來際，於其中間",
    "T24n1485_002:1021a05": "不得故妄語。若有犯，非菩薩行、失四十二",
    "T24n1485_002:1021a06": "賢聖法。不得犯。能持不？』其受者答言：『能。』『佛",
    "T24n1485_002:1021a07": "子！從今身至佛身，盡未來際，於其中間不得",
    "T24n1485_002:1021a08": "故婬。若有犯，非菩薩行、失四十二賢聖法。",
    "T24n1485_002:1021a09": "不得犯。能持不？』其受者答言：『能。』『佛子！從今身",
    "T24n1485_002:1021a10": "至佛身，盡未來際，於其中間不得故盜。若有",
    "T24n1485_002:1021a11": "犯，非菩薩行、失四十二賢聖法。不得犯。能持",
    "T24n1485_002:1021a12": "不？』其受者答言：『能。』『佛子！從今身至佛身，盡未",
    "T24n1485_002:1021a13": "來際，於其中間不得沽酒。若有犯，非菩薩",
    "T24n1485_002:1021a14": "行、失四十二賢聖法。不得犯。能持不？』其受者",
    "T24n1485_002:1021a15": "答言：『能。』『佛子！從今身至佛身，盡未來際，於其",
    "T24n1485_002:1021a16": "中間不得故說在家出家菩薩罪過。若有犯，",
    "T24n1485_002:1021a17": "非菩薩行、失四十二賢聖法。不得犯。能持不？』",
    "T24n1485_002:1021a18": "其受者答言：『能。』『佛子！從今身至佛身，盡未來",
    "T24n1485_002:1021a19": "際，於其中間不得故慳。若有犯，非菩薩行、",
    "T24n1485_002:1021a20": "失四十二賢聖法。不得犯。能持不？』其受者答",
    "T24n1485_002:1021a21": "言：『能。』『佛子！從今身至佛身，盡未來際，於其中",
    "T24n1485_002:1021a22": "間不得故瞋。若有犯，非菩薩行、失四十二賢",
    "T24n1485_002:1021a23": "聖法。不得犯。能持不？』其受者答言：『能。』『佛子！",
    "T24n1485_002:1021a24": "從今身至佛身，盡未來際，於其中間不得故",
    "T24n1485_002:1021a25": "自讚毀他。若有犯，非菩薩行、失四十二賢聖",
    "T24n1485_002:1021a26": "法。不得犯。能持不？』其受者答言：『能。』『佛子！從",
    "T24n1485_002:1021a27": "今身至佛身，盡未來際，於其中間不得故謗",
    "T24n1485_002:1021a28": "三寶藏。若有犯，非菩薩行、失四十二賢聖法。",
    "T24n1485_002:1021a29": "不得犯。能持不？』其受者答言：『能。』",
    "T24n1485_002:1021b01": "「佛子！受十無盡戒已，其受者過度四魔、越三",
    "T24n1485_002:1021b02": "界苦。從生至生不失此戒，常隨行人乃至成",
    "T24n1485_002:1021b03": "佛。佛子！若過去未來現在一切眾生，不受",
    "T24n1485_002:1021b04": "是菩薩戒者，不名有情識者；畜生無異，不名",
    "T24n1485_002:1021b05": "為人；常離三寶海，非菩薩非男非女非鬼非",
    "T24n1485_002:1021b06": "人，名為畜生、名為邪見、名為外道不近人情。",
    "T24n1485_002:1021b07": "故知菩薩戒有受法而無捨法，有犯不失，盡",
    "T24n1485_002:1021b08": "未來際。若有人欲來受者，菩薩法師先為解",
    "T24n1485_002:1021b09": "說讀誦，使其人心開意解生樂著心，然後為",
    "T24n1485_002:1021b10": "受。又復法師能於一切國土中，教化一人出",
    "T24n1485_002:1021b11": "家受菩薩戒者，是法師其福勝造八萬四千",
    "T24n1485_002:1021b12": "塔，況復二人三人乃至百千，福果不可稱量。",
    "T24n1485_002:1021b13": "其師者，夫婦六親得互為師授。其受戒者，入",
    "T24n1485_002:1021b14": "諸佛界菩薩數中，超過三劫生死之苦，是故",
    "T24n1485_002:1021b15": "應受。有而犯者，勝無不犯，有犯名菩薩，無",
    "T24n1485_002:1021b16": "犯名外道。以是故，有受一分戒名一分菩薩，",
    "T24n1485_002:1021b17": "乃至二分三分四分，十分名具足受戒。是故",
    "T24n1485_002:1021b18": "菩薩十重、八萬威儀戒，十重有犯無悔，得",
    "T24n1485_002:1021b19": "使重受戒；八萬威儀戒盡名輕，有犯得使",
    "T24n1485_002:1021b20": "悔過對首悔滅。一切菩薩凡聖戒盡心為體，",
    "T24n1485_002:1021b21": "是故心亦盡戒亦盡，心無盡故戒亦無盡。六",
    "T24n1485_002:1021b22": "道眾生受得戒，但解語，得戒不失。佛子！三世",
    "T24n1485_002:1021b23": "劫中一切佛常作是說，我今在此樹下為十",
    "T24n1485_002:1021b24": "四億人說，住前信想菩薩初受戒法。佛子！是",
    "T24n1485_002:1021b25": "信想菩薩，於十千劫行十戒法，當入十住心。",
    "T24n1485_002:1021b26": "佛子！當先為諸大眾受菩薩戒，然後為說瓔",
    "T24n1485_002:1021b27": "珞經，同見同行。」爾時眾中有百億人，即從坐",
    "T24n1485_002:1021b28": "起受持佛戒，其名梵陀首王，共無數天子修",
    "T24n1485_002:1021b29": "十戒滿足，入初住位。",
    "T24n1485_002:1021c01": "「佛子！復從是住，修行百法觀門，所謂十信、十",
    "T24n1485_002:1021c02": "進、十發趣、十乘、十金剛、十隨喜、十戒、十願、十護、",
    "T24n1485_002:1021c03": "十迴向。以是百法觀達三界空，假名皆空，一",
    "T24n1485_002:1021c04": "切法無我無人、無受、無因，皆無定性。即滅十",
    "T24n1485_002:1021c05": "三縛，所謂七見六著，如實相入初行位。佛子！",
    "T24n1485_002:1021c06": "復從是行觀修千法明門，所謂十信乃至十",
    "T24n1485_002:1021c07": "向，轉轉入法。法無我、法集法起法道法滅，皆",
    "T24n1485_002:1021c08": "無人受法，法如虛空、如幻如城如焰。一切",
    "T24n1485_002:1021c09": "法無相，百千生滅皆不可得，入初迴向位。佛",
    "T24n1485_002:1021c10": "子！復從是向明明轉照，照智學相似平等",
    "T24n1485_002:1021c11": "觀，觀名無得，無得假得。喻如然燈有炷，非",
    "T24n1485_002:1021c12": "初焰者，非初焰有時中有燒；非離初焰者，非",
    "T24n1485_002:1021c13": "初焰無時中有燒。後亦如之，直以有為諸",
    "T24n1485_002:1021c14": "法二諦皆迭遷，假號故燒，故知始焰非今、今",
    "T24n1485_002:1021c15": "燋非始。今燋非始故，於今方有；始焰非今",
    "T24n1485_002:1021c16": "故，於今無燒。無燒於今，今燒假燒。得平等觀",
    "T24n1485_002:1021c17": "亦復如是，非初心有中有得，亦非初心無中",
    "T24n1485_002:1021c18": "有得，後心亦然。是故始心非今心，今起非始",
    "T24n1485_002:1021c19": "起。今起非始起故，於今方有；始心非今心故，",
    "T24n1485_002:1021c20": "於今無得。無得於今，今得假得。中道第一義",
    "T24n1485_002:1021c21": "諦心，念念寂滅入萬法明門，從十信乃至十",
    "T24n1485_002:1021c22": "向，自然流入平等道。無得一相真實觀，一",
    "T24n1485_002:1021c23": "照相入初地道。",
    "T24n1485_002:1021c24": "「佛子！復從是地正觀一照智中，入百萬阿僧",
    "T24n1485_002:1021c25": "祇功德門，於一相觀中一時行。乃至第十",
    "T24n1485_002:1021c26": "地，心心寂滅自然流入無垢地。佛子！復從",
    "T24n1485_002:1021c27": "是地以一照智，了一切業因業果法界無不",
    "T24n1485_002:1021c28": "一觀。以智知一切眾生識始起一相住於緣，",
    "T24n1485_002:1021c29": "順第一義諦起名善、背第一義諦起名惑，以",
    "T24n1485_002:1022a01": "此二為住地故，名生得善、生得惑。因此二善",
    "T24n1485_002:1022a02": "惑為本，起後一切善惑，從一切法緣生善惑",
    "T24n1485_002:1022a03": "名，作以得善、作以得惑，而心非善惑。從二",
    "T24n1485_002:1022a04": "得名，故善惑二心。起欲界惑，名欲界住地。",
    "T24n1485_002:1022a05": "起色界惑，名色界住地。起心惑故，名無色界",
    "T24n1485_002:1022a06": "住地。以此四住地，起一切煩惱故，為始起四",
    "T24n1485_002:1022a07": "住地。其四住地前更無法起故，故名無始無",
    "T24n1485_002:1022a08": "明住地。金剛智知此始起一相有終，而不",
    "T24n1485_002:1022a09": "知其始前有法無法。云何而得知生得一住",
    "T24n1485_002:1022a10": "地、作得三住地？唯佛知始知終。是無垢菩薩",
    "T24n1485_002:1022a11": "一切智齊知自地，常住第一義諦中，自然流",
    "T24n1485_002:1022a12": "入妙覺海地。佛子！住是妙覺地中，唯現化可",
    "T24n1485_002:1022a13": "名，有無量義、有無量名其出一體，所謂妙果，",
    "T24n1485_002:1022a14": "常住清淨至若虛空、不可思議、不可說、不可",
    "T24n1485_002:1022a15": "名數、不可名，入界分可得。",
    "T24n1485_002:1022a16": "「佛子！我說菩薩次第六入法門無量功德，如",
    "T24n1485_002:1022a17": "是六入法門，一切菩薩無不入者。我今此座",
    "T24n1485_002:1022a18": "有十四億人，不離本座入此六入法門。佛子！",
    "T24n1485_002:1022a19": "我本初得道時，在此樹間說十世界海法門，",
    "T24n1485_002:1022a20": "有九十億人亦入此六入明門。復至普光堂",
    "T24n1485_002:1022a21": "說十佛國土，有百萬億人入此六入明門。復",
    "T24n1485_002:1022a22": "至帝釋堂說十住，有五百萬人入此六入明",
    "T24n1485_002:1022a23": "門。復至焰寶堂說十行，有千萬人入此六入",
    "T24n1485_002:1022a24": "明。門復至第四天法光堂說十迴向，有十河",
    "T24n1485_002:1022a25": "沙人入此六入明門。復至第六摩尼堂說十",
    "T24n1485_002:1022a26": "地，有百萬河沙人入此六入明門。復至祇洹",
    "T24n1485_002:1022a27": "林說入法界品，有十二河沙人入此六入明",
    "T24n1485_002:1022a28": "門。今復至此第八會座，為十方無極大眾敬",
    "T24n1485_002:1022a29": "首菩薩一切眾說六入明門，一切大眾受持",
    "T24n1485_002:1022b01": "若一無二無別。」",
    "T24n1485_002:1022b02": "菩薩瓔珞本業經集散品第八",
    "T24n1485_002:1022b03": "佛告敬首菩薩及此會十四億那由他人大",
    "T24n1485_002:1022b04": "眾：「汝聞上四十二賢聖因果明觀法門，一切",
    "T24n1485_002:1022b05": "大眾皆應發三菩提心。」如是三告：「佛子！應受、",
    "T24n1485_002:1022b06": "應持、應發心。」時諸大眾中有百千天子，聞是",
    "T24n1485_002:1022b07": "法門發初住心，捨凡夫法修行伏忍，得入",
    "T24n1485_002:1022b08": "十住明觀法。復有十千信男信女，入清淨",
    "T24n1485_002:1022b09": "十行法門。復有八萬大梵天王，得初地明",
    "T24n1485_002:1022b10": "觀法。復有八部阿須輪王，各捨本形，入十信",
    "T24n1485_002:1022b11": "心行十善行。復有八萬第十地人現成正覺。",
    "T24n1485_002:1022b12": "「佛子！爾時十方無極佛剎一切大眾，聞佛說",
    "T24n1485_002:1022b13": "瓔珞中六入法門，所謂十住、十行、十向、十地、",
    "T24n1485_002:1022b14": "無垢地、妙覺地，各各發無上菩提心還歸本",
    "T24n1485_002:1022b15": "國。復有色界無色界，各各還修神通，歸本所",
    "T24n1485_002:1022b16": "住處，轉宣菩薩瓔珞法門化授天人。復有六",
    "T24n1485_002:1022b17": "欲天人，還歸本天，廣為諸天人說本行無量。",
    "T24n1485_002:1022b18": "時諸大眾各各受持讀誦解其義味，還本土",
    "T24n1485_002:1022b19": "說菩薩之本行、諸佛之本業，受持已竟。」",
    "T24n1485_002:1022b20": "爾時佛告文殊師利、慧海、金剛藏、道華等八千",
    "T24n1485_002:1022b21": "菩薩，皆為十方諸佛國中第一弟子：「汝應為",
    "T24n1485_002:1022b22": "十方無明眾生，受持讀誦解其義味。為過去",
    "T24n1485_002:1022b23": "未來現在一切眾生，開空慧道入法明門。」爾",
    "T24n1485_002:1022b24": "時有五十萬大菩薩，皆一生補處，從座而起，",
    "T24n1485_002:1022b25": "受持佛語經劫不滅。復有萬梵天王，亦即從",
    "T24n1485_002:1022b26": "座起，受持佛語。復有無量天女，從座而起，受",
    "T24n1485_002:1022b27": "持佛語。爾時他方無極剎菩薩、此國菩薩，已",
    "T24n1485_002:1022b28": "變化神通入如幻三昧，踊在虛空歡喜無量，",
    "T24n1485_002:1022b29": "得聞受持瓔珞功德經，心心受行成佛不捨",
    "T24n1485_002:1022c01": "眾賢聖門。時佛復現百萬變化神通無量光",
    "T24n1485_002:1022c02": "無量清淨身，重囑此金剛藏海瓔珞經：「汝諸",
    "T24n1485_002:1022c03": "大眾！受持受此經法。是經是過去無量百千",
    "T24n1485_002:1022c04": "佛心中所行法，汝等受持供養。」是時一切大",
    "T24n1485_002:1022c05": "眾，一時從座放千光明，照三千大千世界，歡",
    "T24n1485_002:1022c06": "喜受持菩薩不可思議瓔珞經。頂受供養禮",
    "T24n1485_002:1022c07": "佛而退。復有六欲天子、十千國王，聞佛法座",
    "T24n1485_002:1022c08": "離散，一時號泣涕出流慟聲滿三千，無不悲",
    "T24n1485_002:1022c09": "泣從座而去。復有八十億大菩薩，皆以四無",
    "T24n1485_002:1022c10": "量心有無一等無為無相受持佛語，各入無",
    "T24n1485_002:1022c11": "盡法化三昧，歡喜而退。復有十千始行賢者，",
    "T24n1485_002:1022c12": "入九觀定，四禪、四空定、盡滅定，七淨十戒心",
    "T24n1485_002:1022c13": "入定見道度疑，正道行、知見行，斷知見，得入",
    "T24n1485_002:1022c14": "法故，禮佛而退。",
    "T24n1485_002:1022c15": "爾時座中有八千菩薩各從座起，一金剛華",
    "T24n1485_002:1022c16": "菩薩白佛言：「世尊！未來世中說經菩薩法輪",
    "T24n1485_002:1022c17": "下，其聽法者受化奉行法用，復當云何？」佛",
    "T24n1485_002:1022c18": "言：「佛子！快發斯問。佛子！先當為聽法者與",
    "T24n1485_002:1022c19": "授菩薩法戒，然後為說菩薩之本行六入法",
    "T24n1485_002:1022c20": "門。佛子！次第為授四歸法：歸佛、歸法、歸僧、",
    "T24n1485_002:1022c21": "歸戒。得四不壞信心故，然後為授十戒：不",
    "T24n1485_002:1022c22": "殺、不盜、不妄語、不婬、不沽酒、不說在家出家",
    "T24n1485_002:1022c23": "菩薩罪過、不慳、不瞋、不自讚毀他、不謗三寶，",
    "T24n1485_002:1022c24": "是十波羅夷不可悔法。佛子！受十戒已，復",
    "T24n1485_002:1022c25": "為聽者教供養法師，常以天上無量華香、百",
    "T24n1485_002:1022c26": "千燈明、百千天衣瓔珞、百千妓樂、百味飲食",
    "T24n1485_002:1022c27": "屋宅經書，一切所須之物皆悉給與。弘通法",
    "T24n1485_002:1022c28": "師當如敬佛、如事父母、如事火婆羅門法。",
    "T24n1485_002:1022c29": "佛子！如事帝釋父母師僧，日日三時禮敬。為",
    "T24n1485_002:1023a01": "法捨身沒命，乃是佛子。如是求法之人，乃可",
    "T24n1485_002:1023a02": "為說菩薩之本行、百千萬佛轉授瓔珞法門。」",
    "T24n1485_002:1023a03": "時十億大眾歎言：「未來世中無法、無三寶、無",
    "T24n1485_002:1023a04": "賢人，時劫從惡世起故。其說法者、其聽法者，",
    "T24n1485_002:1023a05": "甚難甚難。」復從坐起各各悲泣，號聲大慟，地",
    "T24n1485_002:1023a06": "轉海波、三千倒覆、二十八宿日月不現。是時",
    "T24n1485_002:1023a07": "大眾還攝神力僉然而敬，受持讀誦解說義",
    "T24n1485_002:1023a08": "句，十劫不滅無窮無盡。各各歡喜奉行，作",
    "T24n1485_002:1023a09": "禮而退。",
    "T24n1485_002:1023a10": "菩薩瓔珞本業經卷下"
}