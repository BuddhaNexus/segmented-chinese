{
    "T53n2122_050:0663b09": "法苑珠林卷第五十",
    "T53n2122_050:0663b11": "西明寺沙門釋道世撰",
    "T53n2122_050:0663b12": "◎報恩篇第五十一",
    "T53n2122_050:0663b13": "背恩篇五十二",
    "T53n2122_050:0663b14": "報恩篇(此有二部)",
    "T53n2122_050:0663b15": "述意部第一",
    "T53n2122_050:0663b16": "蓋聞重恩三寶慈蔭四生。化育十方等同一",
    "T53n2122_050:0663b17": "子。機無細而不臨。智有來而必撫。遂使優填",
    "T53n2122_050:0663b18": "刻像欝爾浮光。斯匿鑄形超然避席。自茲厥",
    "T53n2122_050:0663b19": "後靈瑞倍興。嘉聲彌盛靡草從風。念則罪減",
    "T53n2122_050:0663b20": "福生。敬則德隆終古。良由如來長我法身父",
    "T53n2122_050:0663b21": "母養我生身。既修長壽之因。不存蜉蝣之",
    "T53n2122_050:0663b22": "命。恩義深重特須思報恩也。",
    "T53n2122_050:0663b23": "引證部第二",
    "T53n2122_050:0663b24": "如正法念經云。有四種恩甚為難報。何等為",
    "T53n2122_050:0663b25": "四。一者母。二者父。三者如來。四者說法師。",
    "T53n2122_050:0663b26": "若有供養此四種人得無量福。現在為人之",
    "T53n2122_050:0663b27": "所讚歎。於未來世能得菩提。",
    "T53n2122_050:0663b28": "又大般若經(第四百四十三云)若有問言。誰是知恩能",
    "T53n2122_050:0663b29": "報恩者。應正答言。佛是知恩能報恩者。何以",
    "T53n2122_050:0663c01": "故。一切世間知恩報恩無過佛故。",
    "T53n2122_050:0663c02": "又增一阿含經云。爾時世尊告諸比丘。若有",
    "T53n2122_050:0663c03": "眾生知返復者。此人可敬。小恩尚不忘。何況",
    "T53n2122_050:0663c04": "大恩。設離此間百千由旬。猶近我不異。我",
    "T53n2122_050:0663c05": "常歎譽。若有眾生不知返復者。大恩尚不",
    "T53n2122_050:0663c06": "憶。何況小恩。彼非近我。我不近彼。正使被僧",
    "T53n2122_050:0663c07": "伽梨在吾左右。此人猶遠。是故比丘當念念",
    "T53n2122_050:0663c08": "返復。莫學無返復。",
    "T53n2122_050:0663c09": "又舍利弗問經云。佛言。夫受戒。隨其力辨。",
    "T53n2122_050:0663c10": "可以為施。不限多少。文殊師利白佛言。云何",
    "T53n2122_050:0663c11": "如來說父母恩大不可不報。又言師僧之恩。",
    "T53n2122_050:0663c12": "不可稱量。其誰為最。佛言。夫在家者。孝事父",
    "T53n2122_050:0663c13": "母在於膝下。莫以報生長與之等。以生育恩",
    "T53n2122_050:0663c14": "深故言大也。若從師學開發知見。次恩大也。",
    "T53n2122_050:0663c15": "夫出家者。捨其父母生死之家。入法門中受",
    "T53n2122_050:0663c16": "微妙法。師之力也。生長法身出功德財養智",
    "T53n2122_050:0663c17": "惠命。功莫大也。追其所生乃次之耳。",
    "T53n2122_050:0663c18": "又中陰經。佛問彌勒。閻浮提兒生墮地。乃至",
    "T53n2122_050:0663c19": "三歲母之懷抱為飲幾乳。彌勒答曰。飲乳一",
    "T53n2122_050:0663c20": "百八十斛。除母腹中所食四分。東弗于逮兒",
    "T53n2122_050:0663c21": "生墮地。乃至三歲飲乳一千八百斛。西拘耶",
    "T53n2122_050:0663c22": "尼兒生墮地。乃至三歲飲乳八百八十斛。北",
    "T53n2122_050:0663c23": "欝單越兒生墮地坐著陌頭。行人授指[口*束]指",
    "T53n2122_050:0663c24": "七日成人。彼土無乳。中陰眾生飲吸於風(古人用其",
    "T53n2122_050:0663c25": "小斗准今唐斗一斗當舊三斗故乳似多)。",
    "T53n2122_050:0663c26": "又難報經云。左肩持父右肩持母。經歷千年",
    "T53n2122_050:0663c27": "便利背上。猶不能報父母之恩。",
    "T53n2122_050:0663c28": "又增一阿含經云。孝順供養父母功德果報。",
    "T53n2122_050:0663c29": "與一生補處菩薩功德一等。",
    "T53n2122_050:0664a01": "又佛說古來世時經阿那律比丘自說宿命",
    "T53n2122_050:0664a02": "云。吾昔在波羅柰國。穀米勇貴人民飢饉。",
    "T53n2122_050:0664a03": "我負擔草賣以自活。彼有緣覺名曰和理。來",
    "T53n2122_050:0664a04": "游其國。我早出城欲擔負草。爾時緣覺著衣",
    "T53n2122_050:0664a05": "持鉢入城分衛。至於中道吾負草還。於城門",
    "T53n2122_050:0664a06": "中復與相遇。空鉢而出。和理緣覺遙見吾來。",
    "T53n2122_050:0664a07": "即自念言。吾早入城。此人出城。今負草還。想",
    "T53n2122_050:0664a08": "朝未食。吾當隨後往詣其家。乞以遏飢。我時",
    "T53n2122_050:0664a09": "擔草自還其舍。下草著地。顧見緣覺追吾之",
    "T53n2122_050:0664a10": "後如影隨形。我時心念。朝出城時見此緣覺",
    "T53n2122_050:0664a11": "入城分衛。而空鉢還。想未獲食。吾當斷食",
    "T53n2122_050:0664a12": "以奉施之。即持食出長跪授之。道人愍受。其",
    "T53n2122_050:0664a13": "緣覺曰。今穀米飢貴人民虛餓。分為二分。一",
    "T53n2122_050:0664a14": "分著鉢。一分自食。爾為應法耳。施主報之。",
    "T53n2122_050:0664a15": "唯然聖人。白衣居家徐炊食之。早晚無在。",
    "T53n2122_050:0664a16": "道人願受。加哀一門。時彼緣覺悉受飯食。吾",
    "T53n2122_050:0664a17": "因是德七返生天為諸天王。七返在世人",
    "T53n2122_050:0664a18": "中之尊。因此一施為諸國王。長者人民群臣",
    "T53n2122_050:0664a19": "百官所見奉事。四輩道俗所見供養。自來求",
    "T53n2122_050:0664a20": "吾吾無所忘。",
    "T53n2122_050:0664a21": "又佛昇忉利天為母說法經云。佛在忉利天",
    "T53n2122_050:0664a22": "歡喜園中波利質多羅樹下。三月安居四眾",
    "T53n2122_050:0664a23": "圍繞。身毛孔中放千光明。普照三千大千世",
    "T53n2122_050:0664a24": "界。摩耶夫人聞已乳自流出。若審是我所生",
    "T53n2122_050:0664a25": "悉達多者。當令乳汁直至於口。作此語已兩",
    "T53n2122_050:0664a26": "乳直出。猶白蓮華。而便入如來口中。摩耶見",
    "T53n2122_050:0664a27": "喜踊躍怡悅。如華開榮。一心五體投地專精",
    "T53n2122_050:0664a28": "正念。結使消伏。佛為說法得須陀洹果。佛在",
    "T53n2122_050:0664a29": "天上種種利益。不可具述。爾時世尊夏三月",
    "T53n2122_050:0664b01": "盡。將欲還下閻浮。放五色光照曜顯赫。時天",
    "T53n2122_050:0664b02": "帝釋知佛當下。即使鬼神作三道寶階。中央",
    "T53n2122_050:0664b03": "閻浮檀金。左用琉璃。右用馬腦。欄楯雕鏤",
    "T53n2122_050:0664b04": "極為嚴麗。佛語摩耶。生死之法會必有離。我",
    "T53n2122_050:0664b05": "今應下還閻浮提。不久亦當入於涅槃。摩耶",
    "T53n2122_050:0664b06": "垂淚說偈。爾時世尊與母辭別。下躡寶階。梵",
    "T53n2122_050:0664b07": "天王執蓋。及四天王侍立左右。四部大眾歌",
    "T53n2122_050:0664b08": "唄讚歎。天作伎樂充塞虛空。散華燒香導從",
    "T53n2122_050:0664b09": "來下閻浮提。其王波斯匿等一切大眾集在",
    "T53n2122_050:0664b10": "寶階稽首奉迎。佛還祇桓處師子座。四眾圍",
    "T53n2122_050:0664b11": "繞。歡喜踊躍不可具說。",
    "T53n2122_050:0664b12": "又觀佛三昧經云。父王白佛。當往忉利天為",
    "T53n2122_050:0664b13": "母說法。佛言。當如輪王行法問訊檀越。時持",
    "T53n2122_050:0664b14": "地菩薩入首楞嚴定。從金剛際作金剛華。華",
    "T53n2122_050:0664b15": "華相次。四龍各持七寶臺。持地為佛作三道",
    "T53n2122_050:0664b16": "寶階。世尊至已入宮。白毫相光化作七寶蓋",
    "T53n2122_050:0664b17": "覆母上。作七寶床奉令坐。",
    "T53n2122_050:0664b18": "又六度集經云。昔者菩薩為大理家積財巨",
    "T53n2122_050:0664b19": "億。常奉三尊慈向眾生。觀市覩鼈心悼之",
    "T53n2122_050:0664b20": "焉。問價貴賤。鼈主知菩薩有普慈之德。答曰。",
    "T53n2122_050:0664b21": "百萬。菩薩答曰。大善。將鼈歸家。臨水放之覩",
    "T53n2122_050:0664b22": "其游去悲喜誓曰。眾難命全如爾今也。廣起",
    "T53n2122_050:0664b23": "弘願。諸佛讚善。鼈於後夜來齧其門。怪門有",
    "T53n2122_050:0664b24": "聲便出見鼈。語菩薩曰。吾受重潤身得獲全。",
    "T53n2122_050:0664b25": "無以答恩。水居之物知水盈虛。洪水將至必",
    "T53n2122_050:0664b26": "為巨害矣。願速嚴舟臨時相迎。答曰。大善。明",
    "T53n2122_050:0664b27": "晨詣門如事啟王。王以菩薩宿有善名信用",
    "T53n2122_050:0664b28": "其言。遷下處高。時至鼈來洪水至矣。可速下",
    "T53n2122_050:0664b29": "載。尋吾所之可獲無患。船尋其後。有蛇趣船。",
    "T53n2122_050:0664c01": "菩薩曰取。鼈云大善。又覩漂狐。曰取。鼈云亦",
    "T53n2122_050:0664c02": "善。又覩漂人博頰呼天哀濟吾命。曰取。鼈",
    "T53n2122_050:0664c03": "曰慎無取也。凡人心偽。尠有終信。背恩追勢",
    "T53n2122_050:0664c04": "好為凶逆。菩薩曰。蟲類爾濟。人類吾賤。豈",
    "T53n2122_050:0664c05": "是仁哉。吾不忍為也。於是取之。鼈王悔哉。遂",
    "T53n2122_050:0664c06": "之豐土。鼈辭曰。恩畢請退。答曰。吾獲如來無",
    "T53n2122_050:0664c07": "所著至真等正覺者。必當相度。鼈曰。大善。鼈",
    "T53n2122_050:0664c08": "退蛇狐各去。狐以穴為居。獲古人伏藏紫磨",
    "T53n2122_050:0664c09": "名金百斥。喜曰。當以報彼恩矣。狐還白曰。",
    "T53n2122_050:0664c10": "小蟲受潤獲濟微命。蟲穴居之物求穴以自",
    "T53n2122_050:0664c11": "安。獲金百斤。斯穴非塜非家非劫非盜。吾",
    "T53n2122_050:0664c12": "精誠之致。願以貢賢。菩薩深惟。不取徒損無",
    "T53n2122_050:0664c13": "益於貧民。可以布施眾生獲濟。不亦善乎。尋",
    "T53n2122_050:0664c14": "而取之。漂人覩焉曰。分吾半矣。菩薩即以十",
    "T53n2122_050:0664c15": "斤惠之。漂人曰。爾掘塜劫金罪應奈何。不",
    "T53n2122_050:0664c16": "半分之吾必告有司。答曰。貧民困者吾欲等",
    "T53n2122_050:0664c17": "施。爾欲專之不亦偏乎。漂人遂告有司。菩薩",
    "T53n2122_050:0664c18": "見拘無所告訴。唯歸命三尊悔過自責。慈願",
    "T53n2122_050:0664c19": "眾生早離八難。莫有怨結如今吾也。蛇狐會",
    "T53n2122_050:0664c20": "曰。奈何斯事。蛇曰。吾將濟之。遂銜良藥開關",
    "T53n2122_050:0664c21": "入獄。見菩薩狀顏色有損愴而心悲。謂菩薩",
    "T53n2122_050:0664c22": "言。以藥自隨。吾將齚太子。其毒尤甚莫能濟",
    "T53n2122_050:0664c23": "者。賢者以藥自聞傅即瘳矣。菩薩默然蛇如",
    "T53n2122_050:0664c24": "所云。太子命欲將殞。王令曰。有能濟茲。封之",
    "T53n2122_050:0664c25": "相國吾與參治。菩薩上聞。傅之即瘳。王喜問",
    "T53n2122_050:0664c26": "其所由。本末自陳。王悵然自咎曰。吾闇甚",
    "T53n2122_050:0664c27": "哉。即誅漂人大赦其國。封為相國執手入宮。",
    "T53n2122_050:0664c28": "並坐談論佛法遂致太平。佛告諸沙門。理家",
    "T53n2122_050:0664c29": "者是吾身。國王者彌勒是。鼈者阿難是。狐者",
    "T53n2122_050:0665a01": "秋露子是。蛇者目連是。漂人者調達是。菩",
    "T53n2122_050:0665a02": "薩慈惠度無極行布施如是。",
    "T53n2122_050:0665a03": "又新婆沙論云。昔揵馱羅國迦膩色迦王有",
    "T53n2122_050:0665a04": "一黃門。常監內事暫出城外。見有群牛數盈",
    "T53n2122_050:0665a05": "五百。來入城內問驅牛者。此是何牛。答言。此",
    "T53n2122_050:0665a06": "牛將去其種。於是黃門即自思忖。我宿惡業",
    "T53n2122_050:0665a07": "受不男身。今應以財救此牛難。遂償其價悉",
    "T53n2122_050:0665a08": "令得脫。善業力故。令此黃門即復男身。深生",
    "T53n2122_050:0665a09": "慶悅尋還城內。佇立宮門。附使啟王請入奉",
    "T53n2122_050:0665a10": "現。王令喚入怪問所由。於是黃門具奏上事。",
    "T53n2122_050:0665a11": "王聞驚喜厚賜珍財。轉授高官令知外事。",
    "T53n2122_050:0665a12": "頌曰。",
    "T53n2122_050:0665a13": "　盛哉能仁　　悲救為先　　乘機訃感",
    "T53n2122_050:0665a14": "　鞠養慈憐　　狐金蛇賞　　閹人身全",
    "T53n2122_050:0665a15": "　知恩報德　　幽冥應焉",
    "T53n2122_050:0665a16": "感應緣(略引四驗)",
    "T53n2122_050:0665a17": "宋時吳子英宋時有人念佛免難宋",
    "T53n2122_050:0665a18": "時勃海陳裴唐并州石壁寺僧",
    "T53n2122_050:0665a19": "宋吳子英者。舒鄉人。善入水捕得赤鯉魚",
    "T53n2122_050:0665a20": "愛其色好持歸不殺。養之池中。數飼以米穀。",
    "T53n2122_050:0665a21": "食之一年長丈餘。遂生角有翅。子英悑拜謝",
    "T53n2122_050:0665a22": "之。魚言。我來迎汝。上我背與汝俱昇天。歲",
    "T53n2122_050:0665a23": "來歸見其妻子。魚後迎之。如此有七十人。",
    "T53n2122_050:0665a24": "故吳中門戶。並作神魚子英祠(右此一驗出列仙傳)。",
    "T53n2122_050:0665a25": "宋有一國。與羅剎相近。羅剎數入境食人無",
    "T53n2122_050:0665a26": "度。王與羅剎約言。自今已後國中家。各專",
    "T53n2122_050:0665a27": "一日當分送往。勿復枉殺。有奉佛家。唯有一",
    "T53n2122_050:0665a28": "子。始年十歲。次當充行。父母哀號。便至心",
    "T53n2122_050:0665b01": "念佛。爰及宗親助子屬想。便送此兒辭別捨",
    "T53n2122_050:0665b02": "之。以佛威神力大鬼不得近。明日見子尚在",
    "T53n2122_050:0665b03": "歡喜同歸。於茲遂絕。國人嘉慶慕焉(右一驗出幽",
    "T53n2122_050:0665b04": "冥錄)。",
    "T53n2122_050:0665b05": "宋酒泉郡太守。到官無幾輒卒死。後有勃海",
    "T53n2122_050:0665b06": "陳裴。見使此郡。裴憂愁不樂。就卜者占其吉",
    "T53n2122_050:0665b07": "凶。卜者曰。遠諸侯放伯裘能解此者則無憂。",
    "T53n2122_050:0665b08": "裴仍不解此語。卜者報曰。但去自當解之。",
    "T53n2122_050:0665b09": "裴既到官。侍醫有王侯平。有史侯董俟等。",
    "T53n2122_050:0665b10": "裴心窹曰。此所謂諸侯矣乃遠之。即臥思放",
    "T53n2122_050:0665b11": "伯裘之義。不知何謂。至夜半後有物來上裴",
    "T53n2122_050:0665b12": "被上。裴覺以被冐取之。其物跳踉訇訇作聲。",
    "T53n2122_050:0665b13": "外人聞持火入欲殺之。魅乃言曰。我實無惡",
    "T53n2122_050:0665b14": "意。但欲試府君耳。聽一相赦當深報府君恩。",
    "T53n2122_050:0665b15": "府君曰。汝為何物而忽于犯太守。魅曰。我本",
    "T53n2122_050:0665b16": "百歲狐也。今變為魅。垂垂化為神。而正觸",
    "T53n2122_050:0665b17": "府君威怒。甚遭困厄。聽一放我。我字伯裘。若",
    "T53n2122_050:0665b18": "府君有急難。但呼我字。則自解矣。裴乃喜曰。",
    "T53n2122_050:0665b19": "卜真放伯裘之義。即便放之。小開被忽然有",
    "T53n2122_050:0665b20": "赤光如震電。從戶出。明日夜有敲戶者。裴問",
    "T53n2122_050:0665b21": "曰誰。答曰。伯裘。問曰。何為。答曰。白事。問曰。",
    "T53n2122_050:0665b22": "白何事。答曰。北界有賊。發奴也。裴案發則",
    "T53n2122_050:0665b23": "驗。每事先以語裴。於是境界無毫毛之姦。而",
    "T53n2122_050:0665b24": "咸曰。聖君出。後經月餘主簿李音共裴侍婢",
    "T53n2122_050:0665b25": "私通。既而驚懼慮伯裘來白。遂與諸侯謀殺",
    "T53n2122_050:0665b26": "裴。却為傍無人。便使諸侯持杖。直入欲格殺",
    "T53n2122_050:0665b27": "之。裴惶悑即呼伯裘來救我。即有物如申一",
    "T53n2122_050:0665b28": "匹絳課。然作聲音。侯伏地失魂。乃以次縛",
    "T53n2122_050:0665b29": "取之拷問來意。故皆伏首。後月餘日與裴",
    "T53n2122_050:0665c01": "辭曰。今得為神矣。當上天去。不得復與府君",
    "T53n2122_050:0665c02": "相見往來。遂去不見也(右此一驗出搜神異記)。",
    "T53n2122_050:0665c03": "唐并州石壁寺有一老僧。禪誦為業。精進練",
    "T53n2122_050:0665c04": "行。貞觀末有鴿。巢其房楹上哺養二鶵。法師",
    "T53n2122_050:0665c05": "每有餘食常就巢哺之。鴿鶵後雖漸長羽翼",
    "T53n2122_050:0665c06": "未成。乃並學飛俱墜地而死。僧並收瘞之。經",
    "T53n2122_050:0665c07": "旬後僧夜夢。二小兒白之曰。兒等為先有少",
    "T53n2122_050:0665c08": "罪遂受鴿身。比來聞法師讀法華經及金剛",
    "T53n2122_050:0665c09": "般若經。既聞妙法得受人身。兒等今於此寺",
    "T53n2122_050:0665c10": "側十餘里某村某姓名家託生為男。十月之",
    "T53n2122_050:0665c11": "外當即誕育。僧乃依期往視。見此家一婦人",
    "T53n2122_050:0665c12": "同時誕育二子。因為作滿月齋。僧呼為鴿兒。",
    "T53n2122_050:0665c13": "兩兒並應之曰諾。一應之後歲餘始言(右此一驗出冥",
    "T53n2122_050:0665c14": "報拾遺)報恩事廣不可具述。",
    "T53n2122_050:0665c15": "背恩篇第五十二(此有二部)",
    "T53n2122_050:0665c16": "述意部第一",
    "T53n2122_050:0665c17": "蓋聞。四生沈溺必假舟航。六趣昏迷本憑獎",
    "T53n2122_050:0665c18": "導。是故三寶大慈俯應蒼民。曲垂提引令脫",
    "T53n2122_050:0665c19": "苦難。況復違背重恩。豈不永沈苦海。是故婦",
    "T53n2122_050:0665c20": "人鴆毒夫蒙王賞。樵人害熊現報臂落。良由",
    "T53n2122_050:0665c21": "違恩業重現受交報。故智度論云。知恩者生",
    "T53n2122_050:0665c22": "大悲之根本。開善業之初門。人所愛敬。名",
    "T53n2122_050:0665c23": "譽遠聞。死得生天。終成佛道。不知恩者甚於",
    "T53n2122_050:0665c24": "畜生也。",
    "T53n2122_050:0665c25": "引證部第二",
    "T53n2122_050:0665c26": "如百喻經云。昔有一婦荒婬無度。欲情既盛",
    "T53n2122_050:0665c27": "嫉惡其夫。每思方策規欲殘害。種種設計不",
    "T53n2122_050:0665c28": "得其便。會值其夫騁使隣國。婦密為計。造毒",
    "T53n2122_050:0665c29": "藥丸欲用害夫。詐語夫言。爾今遠使慮有",
    "T53n2122_050:0666a01": "乏短。今我造作五百歡喜丸。用為資糧以送",
    "T53n2122_050:0666a02": "於爾。爾若出國至他境界。飢困之時乃可取",
    "T53n2122_050:0666a03": "食。夫用其言。至他界已未及食之。於夜暗中",
    "T53n2122_050:0666a04": "止宿林間。畏懼惡獸上樹避之。其歡喜丸忘",
    "T53n2122_050:0666a05": "置樹下。即以其夜值五百偷賊。盜彼國王五",
    "T53n2122_050:0666a06": "百匹馬并及寶物來止樹下。由其逃突盡皆",
    "T53n2122_050:0666a07": "飢渴。於其樹下見歡喜丸。諸賊取已各食一",
    "T53n2122_050:0666a08": "丸。藥毒氣盛五百群賊一時俱死。時樹上人",
    "T53n2122_050:0666a09": "至天明已。見此群賊死在樹下。詐以刀箭斫",
    "T53n2122_050:0666a10": "射死屍。收其鞍馬并及財寶驅向彼國。時彼",
    "T53n2122_050:0666a11": "國王多將人眾尋跡來逐。會於中路值於彼",
    "T53n2122_050:0666a12": "王。彼王問言。汝是何人何處得馬。其人答",
    "T53n2122_050:0666a13": "言。我是某國人。而於道路值此群賊共相斫",
    "T53n2122_050:0666a14": "射。五百群賊。今皆一處死在樹下。由是之故",
    "T53n2122_050:0666a15": "我得馬及以珍寶來投王國。若不見信。往看",
    "T53n2122_050:0666a16": "賊之創痍殺害處所。是王即遣親信往看。果",
    "T53n2122_050:0666a17": "如其言。王時欣然歎未曾有。既還國已厚加",
    "T53n2122_050:0666a18": "爵賞。封以聚落。彼王舊臣咸生妬嫉。而白王",
    "T53n2122_050:0666a19": "言。彼是遠人未可信伏。如何卒爾寵遇過厚。",
    "T53n2122_050:0666a20": "至於爵賞逾越舊臣。遠人聞已而作是言。誰",
    "T53n2122_050:0666a21": "有勇健能共我試。請於平原校其技能。舊人",
    "T53n2122_050:0666a22": "愕然無敢敵者。後時彼國大曠野中有惡師",
    "T53n2122_050:0666a23": "子。截道殺人。斷絕王路。時彼舊臣詳共議之。",
    "T53n2122_050:0666a24": "彼遠人者。自謂勇健無能敵者。今復若能殺",
    "T53n2122_050:0666a25": "彼師子為國除害。真為奇特。作是議已便白",
    "T53n2122_050:0666a26": "於王。王聞是已給賜刀仗尋即遣之。爾時遠",
    "T53n2122_050:0666a27": "人既受勅已。堅強其意向師子所。師子見之",
    "T53n2122_050:0666a28": "奮迅虓吼騰躍而前。遠人驚悑即便上樹。",
    "T53n2122_050:0666a29": "師子張口仰頭向樹。其人悑急失所捉刀落",
    "T53n2122_050:0666b01": "師子口。師子尋死。爾時遠人歡喜踊躍。來白",
    "T53n2122_050:0666b02": "於王。王倍寵遇。時彼國人率爾敬服。咸皆讚",
    "T53n2122_050:0666b03": "歎。",
    "T53n2122_050:0666b04": "又諸經要集云。有人入林伐木。迷惑失心。",
    "T53n2122_050:0666b05": "時值大雨日暮飢寒。惡蟲毒獸欲侵害之。是",
    "T53n2122_050:0666b06": "人入石窟中。有一大熊見之悑出。熊語之言。",
    "T53n2122_050:0666b07": "汝勿恐悑。此舍溫暖。可於中宿。時連雨七",
    "T53n2122_050:0666b08": "日。常以甘果美水供給此人。七日雨止。熊將",
    "T53n2122_050:0666b09": "此人示其道徑。熊語人言。我是罪身多人怨",
    "T53n2122_050:0666b10": "家。若有問者莫言見我。人答言爾。此人前行",
    "T53n2122_050:0666b11": "見諸獵者。問汝從何來。見有眾獸不。答言。見",
    "T53n2122_050:0666b12": "一大熊於我有恩。不得示汝。獵者言。汝是人",
    "T53n2122_050:0666b13": "黨以人類相觀。何以惜熊。今一失道何時復",
    "T53n2122_050:0666b14": "來。汝示我者。我與汝多分。此人心變。即將獵",
    "T53n2122_050:0666b15": "者示熊處所。獵者殺熊。即以多分與之。此人",
    "T53n2122_050:0666b16": "展手取肉。二肘俱墮。獵者言。汝有何罪。答",
    "T53n2122_050:0666b17": "曰。是熊看我如父視子。我今背恩將是罪報。",
    "T53n2122_050:0666b18": "獵者恐悑不敢食肉。持施眾僧。上座是羅",
    "T53n2122_050:0666b19": "漢語諸下座。此是菩薩。未來出世當得作佛。",
    "T53n2122_050:0666b20": "莫食此肉。即時起塔供養。王聞此事勅下國",
    "T53n2122_050:0666b21": "內。背恩之人無令住此(新婆沙論云時上座觀肉是菩薩肉共取香薪焚燒其肉",
    "T53n2122_050:0666b22": "收其餘骨起窣堵波禮拜供養如事塔佛也)。",
    "T53n2122_050:0666b23": "又九色鹿經云。昔者菩薩身為九色鹿。其毛",
    "T53n2122_050:0666b24": "九種色角白如雪。常在殑伽河邊飲食水草。",
    "T53n2122_050:0666b25": "常與一烏為知識。時水中有一溺人隨流來",
    "T53n2122_050:0666b26": "下。或出或沒。仰頭呼天。山神樹神諸天龍神。",
    "T53n2122_050:0666b27": "何不愍我。鹿聞下水救之語言。汝可騎我背",
    "T53n2122_050:0666b28": "捉我角。負出上岸。溺人下地繞鹿三匝。向鹿",
    "T53n2122_050:0666b29": "叩頭。乞為大家作奴。給其使令採取水草。",
    "T53n2122_050:0666c01": "鹿言。不用且各自去。欲報恩者莫道我在。此",
    "T53n2122_050:0666c02": "人貪我皮角必來殺我。時國王夫人夜夢見",
    "T53n2122_050:0666c03": "九色鹿。即詐病不起。王問何以。答曰。我昨夜",
    "T53n2122_050:0666c04": "夢見非常之鹿。其毛九種色。其角白如雪。我",
    "T53n2122_050:0666c05": "思欲得其皮作坐褥其角作拂柄。王當為我",
    "T53n2122_050:0666c06": "得之。王若不得我將死矣。王募國中。若有能",
    "T53n2122_050:0666c07": "得當分國而治。賜其金鉢盛滿銀粟。賜其銀",
    "T53n2122_050:0666c08": "鉢盛滿金粟。溺人聞之。欲取富貴。念言。鹿是",
    "T53n2122_050:0666c09": "畜生死活何在。往至王所言知鹿處。王大歡",
    "T53n2122_050:0666c10": "喜言。汝若能得其皮角來者。報之半國。溺人",
    "T53n2122_050:0666c11": "面上即生癩瘡。溺人言。大王。此鹿雖是畜生",
    "T53n2122_050:0666c12": "大有威神。王宜多出人兵乃可得耳。王即大",
    "T53n2122_050:0666c13": "出人眾。徑到殑伽河邊。烏在樹頭見人兵",
    "T53n2122_050:0666c14": "來。即呼鹿言。知識且起。王兵來至。鹿故熟眠",
    "T53n2122_050:0666c15": "臥不覺。烏下啄耳。鹿方驚覺。四向顧望無復",
    "T53n2122_050:0666c16": "走地。便往趣王車邊。傍臣欲射。王曰莫射。此",
    "T53n2122_050:0666c17": "鹿非常。將是天神。鹿言。大王。且莫射我。我",
    "T53n2122_050:0666c18": "前活王國中一人。鹿復長跪問王言。誰道我",
    "T53n2122_050:0666c19": "在此。王便指示車邊癩面人是也。鹿即仰頭",
    "T53n2122_050:0666c20": "視此人面。眼中淚出不能自勝。此人前溺在",
    "T53n2122_050:0666c21": "水中。我不惜身命。自投水中負此人出。約不",
    "T53n2122_050:0666c22": "相導。人無反復。不如出水中浮木也。王有",
    "T53n2122_050:0666c23": "愧色。汝受其恩柰何反欲殺之。即下於國",
    "T53n2122_050:0666c24": "中。若有驅逐此鹿者。當誅五族。眾鹿數千皆",
    "T53n2122_050:0666c25": "來依附。飲食水草不侵禾稼。風雨時節五穀",
    "T53n2122_050:0666c26": "豐熟。人無疾病其世太平。時九色鹿我身是",
    "T53n2122_050:0666c27": "也。烏者阿難是也。國王者今父王悅頭檀是",
    "T53n2122_050:0666c28": "也。時王夫人者今孫陀利是也。時溺人者調",
    "T53n2122_050:0666c29": "達是也。我雖有善心向之。故欲害我。難有",
    "T53n2122_050:0667a01": "至意。",
    "T53n2122_050:0667a02": "又雀王經云。昔者菩薩身為雀王。慈心濟眾。",
    "T53n2122_050:0667a03": "由護身瘡有虎食獸。骨刺其齒困飢將終。",
    "T53n2122_050:0667a04": "雀王入口啄骨。日日若茲。雀口生瘡身為瘦",
    "T53n2122_050:0667a05": "瘠。骨出虎活。雀飛登樹說佛經曰。殺為凶",
    "T53n2122_050:0667a06": "虐其惡莫大。虎聞雀誡。厲聲勃然恚曰。爾",
    "T53n2122_050:0667a07": "始離吾口。而敢多言。雀覩其不可化即速",
    "T53n2122_050:0667a08": "飛去。佛言。雀王者是吾身。虎者是調達身。",
    "T53n2122_050:0667a09": "又雜寶藏經云。時提婆達。心常懷惡欲害世",
    "T53n2122_050:0667a10": "尊。乃雇五百善財婆羅門。使持弓箭。詣世",
    "T53n2122_050:0667a11": "尊所挽弓射佛。所射之箭變成諸華。五百婆",
    "T53n2122_050:0667a12": "羅門見是神變皆大悑畏。即投弓箭禮佛懺",
    "T53n2122_050:0667a13": "悔。佛為說法皆得須陀洹道。復白佛言。願聽",
    "T53n2122_050:0667a14": "我等出家學道。佛言。善來比丘。鬚髮自落法",
    "T53n2122_050:0667a15": "服著體。重為說法得阿羅漢道。諸比丘白佛",
    "T53n2122_050:0667a16": "言。世尊神力。甚為希有。提婆達多常欲害佛。",
    "T53n2122_050:0667a17": "然佛常生大慈佛言。非但今日如是。於過去",
    "T53n2122_050:0667a18": "時。波羅柰國有一商主。名不識恩。共五百賈",
    "T53n2122_050:0667a19": "客入海採寶。得寶還返到淵洄處。遇水羅剎",
    "T53n2122_050:0667a20": "而捉其船不能得前。眾商人等極大驚悑。皆",
    "T53n2122_050:0667a21": "共唱言。天神地神日月諸神。誰能慈救濟我",
    "T53n2122_050:0667a22": "也。有一大龜背廣一里。心生悲愍來向船所。",
    "T53n2122_050:0667a23": "負載眾人即得度海。時龜小睡。不識恩者欲",
    "T53n2122_050:0667a24": "以大石打龜頭殺。諸商人言。我等蒙龜濟難",
    "T53n2122_050:0667a25": "活命。殺之不祥不識恩也。不識恩曰。我停",
    "T53n2122_050:0667a26": "飢急誰能念恩。輒便殺龜而食其肉。即日夜",
    "T53n2122_050:0667a27": "中有大群象蹹殺眾人。爾時大龜我身是也。",
    "T53n2122_050:0667a28": "爾時不識恩者。提婆達多是也。五百商人",
    "T53n2122_050:0667a29": "者。五百婆羅門出家得道是也。我於往昔濟",
    "T53n2122_050:0667b01": "彼免難。今復拔其生死之患也。",
    "T53n2122_050:0667b02": "又佛說栴檀樹經云。佛告阿難。諦聽執受。",
    "T53n2122_050:0667b03": "時維邪梨國有五百人。入海採寶。置船步",
    "T53n2122_050:0667b04": "還。經歷深山日暮止宿。豫嚴早發。四百九十",
    "T53n2122_050:0667b05": "九人皆引去。一人臥熟失輩。仍遇天雨雪失",
    "T53n2122_050:0667b06": "去徑路。窮厄山中啼哭呼天。有大栴檀香",
    "T53n2122_050:0667b07": "樹。樹神謂窮人言。可止留此。自相給衣食到",
    "T53n2122_050:0667b08": "春可去。窮人便留。至于三月啟樹神言。受恩",
    "T53n2122_050:0667b09": "得全身命。未有微報顧有二親。今在本土。實",
    "T53n2122_050:0667b10": "思得還。願乞發遣。樹神言善。便自從意。以金",
    "T53n2122_050:0667b11": "一餅賜之。去此不遠當得還邑。窮人臨去問",
    "T53n2122_050:0667b12": "樹神言。此樹香潔世所希有。今當委還。願知",
    "T53n2122_050:0667b13": "其名。神言。不須問也。窮人復言。依陰此樹積",
    "T53n2122_050:0667b14": "歷三月。若到本國當宣樹恩。神便報言。樹名",
    "T53n2122_050:0667b15": "栴檀。根莖枝葉治人百病。其香遠聞世之奇",
    "T53n2122_050:0667b16": "異。人所貪求不須噵也。窮人還至國中親族",
    "T53n2122_050:0667b17": "歡喜。後無幾間國王病頭痛。禱祀天地山水",
    "T53n2122_050:0667b18": "諸神。痛不消差。名醫省視。唯得栴檀香以",
    "T53n2122_050:0667b19": "護病得愈。王即募求民間無有。便宣令國中",
    "T53n2122_050:0667b20": "得栴檀香者。拜為封侯。妻以王女。時窮人聞",
    "T53n2122_050:0667b21": "賞祿重。便詣王所白言。我知栴檀香處。王便",
    "T53n2122_050:0667b22": "令匠臣將窮人往伐取香樹。至到樹所。使者",
    "T53n2122_050:0667b23": "見樹洪直。枝條茂盛華果煌煌。以希見故心",
    "T53n2122_050:0667b24": "不忍伐。不伐者則違王命。躊躇[褒-保+(非/(乏-之))]回不知",
    "T53n2122_050:0667b25": "云何。樹神空中言曰。便伐。但置其根。伐已",
    "T53n2122_050:0667b26": "以人血塗之。肝腸覆其上。樹自當生還復如",
    "T53n2122_050:0667b27": "故。使者聞神言如此。便令人伐之。窮人住在",
    "T53n2122_050:0667b28": "樹邊。樹枝跢地標殺窮人。使者便與左右議",
    "T53n2122_050:0667b29": "言。向者樹神言。當得人血肝腸以祠樹心。不",
    "T53n2122_050:0667c01": "知當以誰賽。此人今死。便以當之。則屠割",
    "T53n2122_050:0667c02": "之。取其肝血如神所勅。樹即更生如本無",
    "T53n2122_050:0667c03": "異。車載伐樹以還國中。醫即進藥王病得愈。",
    "T53n2122_050:0667c04": "舉國歡喜。王命國中人民其有病者。皆出香",
    "T53n2122_050:0667c05": "給病皆得愈。舉國欣欣遂致太平。阿難退坐",
    "T53n2122_050:0667c06": "稽首質言。是窮人。何無反復。違樹神重誓。佛",
    "T53n2122_050:0667c07": "報曰。乃往昔維衛佛時。有父子三人。其父奉",
    "T53n2122_050:0667c08": "行齋戒未曾懈怠。大兒常於中庭空中燒香",
    "T53n2122_050:0667c09": "供養十方諸佛。小弟愚癡不知三尊。輒以衣",
    "T53n2122_050:0667c10": "覆香上。兄謂弟言。此事大重。何以犯之。弟起",
    "T53n2122_050:0667c11": "惡言。誓斷兄兩足。兄復起念當拍殺弟。父",
    "T53n2122_050:0667c12": "言。汝二子諍使我頭痛。大兒報言。願得我",
    "T53n2122_050:0667c13": "身為藥令父平損。口不妄言。故世世受罪。",
    "T53n2122_050:0667c14": "弟興惡意欲斷兄足。後果將人往斷樹身。兄",
    "T53n2122_050:0667c15": "欲拍殺弟。今作樹神。果因樹為體拍殺弟身。",
    "T53n2122_050:0667c16": "時國王頭痛者其父也。奉齋精進故得尊貴。",
    "T53n2122_050:0667c17": "時言使我頭痛者。後果頭痛。各受其殃。佛言。",
    "T53n2122_050:0667c18": "罪福報應如影隨形。",
    "T53n2122_050:0667c19": "頌曰。",
    "T53n2122_050:0667c20": "　大悲愍濟　　德重乾坤　　恩深父母",
    "T53n2122_050:0667c21": "　義越君尊　　忠孝盡命　　猶難報恩",
    "T53n2122_050:0667c22": "　如違厥理　　交喪其魂",
    "T53n2122_050:0667c23": "法苑珠林卷第五十"
}