{
    "X64n1262_001:0435a03": "禪林寶訓音義序",
    "X64n1262_001:0435a05": "寶訓一書。昔妙喜竹菴二師。慮末法之澆漓藂林之",
    "X64n1262_001:0435a06": "衰替。於是摭古德之嘉言善行。會萃成編。冀欲挽回",
    "X64n1262_001:0435a07": "佛日。重整頺綱。使凡庸之輩。因言企行。德業惟新者",
    "X64n1262_001:0435a08": "也。然編集雖成。未遑流布。葢法運有時。待緣方顯。嗣",
    "X64n1262_001:0435a09": "有東吳淨善師者。遊歷雲居。獲殘編於祖庵師。忻其",
    "X64n1262_001:0435a10": "所遇。脗浹于懷。第恨首尾不完。難成教義。是以重加",
    "X64n1262_001:0435a11": "纂集。廣搜先德之言。積累三百餘篇。斯寶訓所繇出",
    "X64n1262_001:0435a12": "也。其中扶揚法化。教誡僧徒。革藂林之弊政。警學者",
    "X64n1262_001:0435a13": "之疎愚。則是編也。顧可以少乎哉。奈何躁淺之流。視",
    "X64n1262_001:0435a14": "其詞章平易。而束之高閣者。比比有之。豈不負前賢",
    "X64n1262_001:0435a15": "之苦心溝壑之言哉。(建)自戊申。辭雪浪師于蘇之望",
    "X64n1262_001:0435a16": "亭。學之于長安。參預諸師門下。凡宗乘講演之期。曾",
    "X64n1262_001:0435a17": "不捨此。諄諄熟習。故彼方禪衲。淳朴之風猶在矣。惟",
    "X64n1262_001:0435a18": "是集也。文約義豐。事多愽涉。初學未諳。不無留阻。間",
    "X64n1262_001:0435a19": "有音義。傳寫未刊。遞悞成訛。參差魚魯。繇是音義所",
    "X64n1262_001:0435a20": "刊。烏容已也。今也山中多冊。擇其簡要者。以為定本。",
    "X64n1262_001:0435a21": "復于內外經書。參互考證。繼晷焚膏。日以積月。讐校",
    "X64n1262_001:0435a22": "方成。時諸法侶。覩斯善本。爰常住授梓流通。以便後",
    "X64n1262_001:0435a23": "來尋討。不揣荒陋。敘其本末云耳。",
    "X64n1262_001:0435a24": "旹",
    "X64n1262_001:0435b01": "崇禎乙亥仲春三日梁溪比丘大建識",
    "X64n1262_001:0435b07": "禪林寶訓音義",
    "X64n1262_001:0435b09": "雲棲後學比丘　大建　較",
    "X64n1262_001:0435b10": "●序篇首也。猶門之庠序也。",
    "X64n1262_001:0435b11": "禪林禪者。靜慮也。林者。叢林也。葢謂山林之士。湖",
    "X64n1262_001:0435b12": "海之流。雲集招提。同堂共命。結伴參學。修習靜業。",
    "X64n1262_001:0435b13": "以此言之。故曰禪林。",
    "X64n1262_001:0435b14": "寶訓寶者。珍愛也。訓者。教誡也。葢謂此書所載。皆",
    "X64n1262_001:0435b15": "諸老嘉言善行也。足以開其未悟。訓其未成。故使",
    "X64n1262_001:0435b16": "後學重如至寶。由是名之。故曰寶訓。",
    "X64n1262_001:0435b17": "者者之一字。疊定之辭。葢欲敘一書之來由也。",
    "X64n1262_001:0435b18": "昔妙喜昔者。往古也。妙喜者。臨安府(今杭州)徑山宗",
    "X64n1262_001:0435b19": "杲大慧普覺禪師。江東宣州寧國奚氏子。嗣佛果",
    "X64n1262_001:0435b20": "克勤禪師。南嶽下十五世。十三入校。不樂世典。詣",
    "X64n1262_001:0435b21": "東山慧雲院。惠濟禪師。十七落髮披緇。後入雲居",
    "X64n1262_001:0435b22": "之西。古雲門寺之舊基。誅茅結庵經二十年。辟地",
    "X64n1262_001:0435b23": "湖湘轉仰山。邂逅竹菴珪禪師。相與著頌古百餘",
    "X64n1262_001:0435b24": "篇。此寶訓。是其時集也。詳見通載二十卷。",
    "X64n1262_001:0435c01": "竹庵溫州龍翔竹庵士珪禪師。成都府史氏子。嗣",
    "X64n1262_001:0435c02": "佛眼清遠禪師。南嶽下十五世也。",
    "X64n1262_001:0435c03": "誅茅江西雲門時共集誅茅者。斬草也。謂其二師",
    "X64n1262_001:0435c04": "於雲門寺舊址。誅斬茅草結庵隱居之時。同鳩集",
    "X64n1262_001:0435c05": "此書也。",
    "X64n1262_001:0435c06": "予淳熈間。遊雲居得之老僧祖庵予者。我也。不稱",
    "X64n1262_001:0435c07": "我而稱予。乃賓主之謙辭也。淳熈。宋孝宗之年號",
    "X64n1262_001:0435c08": "也。遊者。涉歷也。謂淨善老師。遊方。至雲居山雲門",
    "X64n1262_001:0435c09": "之故址。老僧祖庵。所得此寶訓。祖庵未詳氏族法",
    "X64n1262_001:0435c10": "嗣也。",
    "X64n1262_001:0435c11": "惜其年深蠧損。首尾不完惜者。難之歎惜也。其者。",
    "X64n1262_001:0435c12": "指物之辭。蠧者。食紙魚蟲也。謂歎惜所得寶訓。年",
    "X64n1262_001:0435c13": "載深遠。被蠧魚損壞。上下前後首尾不得完全也。",
    "X64n1262_001:0435c14": "後來或見于語錄傳記中。積之十年。僅五十篇餘",
    "X64n1262_001:0435c15": "語者。密顯真機曰語。總集眾事曰錄。博載古今曰",
    "X64n1262_001:0435c16": "傳。廣誌賢否曰記。僅方纔也。謂自得此書以來。有",
    "X64n1262_001:0435c17": "不完之篇。或全覩見於諸語錄傳記中。積聚十年。",
    "X64n1262_001:0435c18": "方纔五十之餘篇也。",
    "X64n1262_001:0435c19": "仍取黃龍隆興府。黃龍惠南禪師。信州張氏子。嗣",
    "X64n1262_001:0435c20": "石霜楚圓。南嶽下十一世也。",
    "X64n1262_001:0435c21": "下至佛照慶元府。即明州育王寺。德光佛照拙庵",
    "X64n1262_001:0435c22": "禪師。臨江郡彭氏子。嗣大慧宗杲禪師。南嶽下十",
    "X64n1262_001:0435c23": "六世。依本郡東山華光寺。吉禪師祝髮。後來孝宗",
    "X64n1262_001:0435c24": "淳熈三年十一月。詔入選德殿談禪。淳熈五年賜",
    "X64n1262_001:0436a01": "佛照號。達於天下。宗風大振也。",
    "X64n1262_001:0436a02": "簡堂台州國清寺簡堂行機禪師。本郡楊氏子。嗣",
    "X64n1262_001:0436a03": "護國景元禪師。南嶽下十六世也。",
    "X64n1262_001:0436a04": "諸老遺語。節葺類三百篇仍者。復也。節。制也。葺。修",
    "X64n1262_001:0436a05": "補也。謂仍復取黃龍以下至佛照簡堂諸老。遺留",
    "X64n1262_001:0436a06": "語錄。節制補葺。兼前五十餘篇類。積聚三百篇也。",
    "X64n1262_001:0436a07": "其所得有先後。而不以古今為詮次其助語之辭。",
    "X64n1262_001:0436a08": "謂其所得簡篇。有先有後而錄之。不依往古為先。",
    "X64n1262_001:0436a09": "來今為後。作詮顯次第耳。此序約三分分科。自此",
    "X64n1262_001:0436a10": "已上為序分也。",
    "X64n1262_001:0436a11": "大槩使學者。削勢利人我。趣道德仁義而已槩者。",
    "X64n1262_001:0436a12": "意也。略也。削。刪也勢。威勢。也。利。財利也。人我者。彼",
    "X64n1262_001:0436a13": "此之稱。趣。向也。又行而張足也。道者。事物當然之",
    "X64n1262_001:0436a14": "理。人所共由也。德者。得也。行道而得於心也。仁者。",
    "X64n1262_001:0436a15": "心之德。愛之理。義者。心之制。事之宜也。葢此書大",
    "X64n1262_001:0436a16": "意。使令學者削威勢財利之心。人我彼此之念。趣",
    "X64n1262_001:0436a17": "向道德義理而已。而已者。結盡無餘之辭。此言寶",
    "X64n1262_001:0436a18": "訓之義。",
    "X64n1262_001:0436a19": "其文理優游平易。無高誕荒邈詭異之跡此伸寶",
    "X64n1262_001:0436a20": "訓之文也。文。謂文字。理。謂條理。優游者。自如之貌。",
    "X64n1262_001:0436a21": "平和簡易。高誕者。孤危高大也。誕。又誑妄也。荒。蕪",
    "X64n1262_001:0436a22": "也。詭。詐也。謂此書文字。條理。優游自如。平和簡易。",
    "X64n1262_001:0436a23": "有如此之善。無孤危妄誕荒蕪無稽之言。邈慢詭",
    "X64n1262_001:0436a24": "詐異恠失據之事跡也。",
    "X64n1262_001:0436b01": "實可以助入道之遠猷也此深言其効也。可。謂近",
    "X64n1262_001:0436b02": "可而有所未盡之辭。猷。法也。道也。謂此書其文平",
    "X64n1262_001:0436b03": "易。實可以與學者。助入道之法則也。以上為正宗",
    "X64n1262_001:0436b04": "分。下乃流通分也",
    "X64n1262_001:0436b05": "且將刊木以廣流傳。必有同志之士。一見而心許者。",
    "X64n1262_001:0436b06": "予雖老死丘壑。而志願足矣且。權且也。將且然未",
    "X64n1262_001:0436b07": "必之辭。士。謂有行義之稱。許。謂允從也。丘者。士阜",
    "X64n1262_001:0436b08": "之高者也。壑者。有水曰澤。無水曰壑也。志者。心之",
    "X64n1262_001:0436b09": "所之也。願謂情希也。葢謂將此書刊木印造。以廣",
    "X64n1262_001:0436b10": "流傳而不滯止。如有與予同志之士。一見此書。心",
    "X64n1262_001:0436b11": "若允從者。予縱老死丘壑之中。而心志情願滿足",
    "X64n1262_001:0436b12": "矣。",
    "X64n1262_001:0436b13": "東吳沙門淨善書東吳。蘇州郡名也。沙門。略梵謂",
    "X64n1262_001:0436b14": "也。全謂沙迦門曩。此云勤息。謂勤行善法。息滅諸",
    "X64n1262_001:0436b15": "惡。淨善乃序主諱。後學不可雙稱。當曰上淨下善",
    "X64n1262_001:0436b16": "也。是東吳人也。書者。如也。敘事如人之意也。又舒",
    "X64n1262_001:0436b17": "也。劉勰曰。舒布其言。陳於簡牘者曰書。",
    "X64n1262_001:0436b18": "●卷上卷者。卷也。卷多而舒少也。上者。對待之義。",
    "X64n1262_001:0436b19": "有上則有下也。",
    "X64n1262_001:0436b20": "明教杭州佛日明教契嵩禪師。字仲靈自號潛子",
    "X64n1262_001:0436b21": "藤州譚津李氏子。嗣洞山曉聰。清源下十世。七歲",
    "X64n1262_001:0436b22": "出家。十三得度。十九遊方。常戴觀音像一軸。日誦",
    "X64n1262_001:0436b23": "聖號十萬。率以為常。世間經書莫不徧覧。作原教",
    "X64n1262_001:0436b24": "論十萬餘言。儒釋之道一貫。以抗韓愈排佛之說。",
    "X64n1262_001:0436c01": "知開封府龍圖王公素。歐陽修。程師孟奏進。仁宗",
    "X64n1262_001:0436c02": "覧之嘉歎。付編修入藏。曰輔教篇三卷。賜紫衣方",
    "X64n1262_001:0436c03": "袍明教之號也。",
    "X64n1262_001:0436c04": "和尚梵本正名鄔波迦。傳之于闐翻為和尚。傳至",
    "X64n1262_001:0436c05": "此土翻為力生。謂出家者。因師之力。而生長法身。",
    "X64n1262_001:0436c06": "出功德財。養智慧命。故曰力生也。",
    "X64n1262_001:0436c07": "尊重也。崇也。",
    "X64n1262_001:0436c08": "道心通曰道。又成名之謂道。即佛祖微妙之道也。",
    "X64n1262_001:0436c09": "在儒即允執厥中之妙道也。",
    "X64n1262_001:0436c10": "德身正曰德。立身之謂也。僧有戒定慧。儒有孝悌",
    "X64n1262_001:0436c11": "忠信。皆謂之德也。",
    "X64n1262_001:0436c12": "匹夫窮獨之稱也。三軍之中可奪帥。匹夫之志不",
    "X64n1262_001:0436c13": "可奪。註。三軍之勇在人。匹夫之志在己故也。",
    "X64n1262_001:0436c14": "王王去聲。凡有天下者。人稱曰王。又身臨四海曰",
    "X64n1262_001:0436c15": "王。",
    "X64n1262_001:0436c16": "伯夷叔齊孤竹君之二子也。孤竹。即殷湯所封之",
    "X64n1262_001:0436c17": "邦君也。姓墨胎氏。名初。字子期。其子伯夷名允。字",
    "X64n1262_001:0436c18": "公信。季子叔齊名智。字公達。諡曰。伯夷叔齊也。其",
    "X64n1262_001:0436c19": "父將薨。遺命立叔齊。齊以天倫為重。我在位不義。",
    "X64n1262_001:0436c20": "伯夷以父命為尊。我在位不孝。二人俱迯。國人立",
    "X64n1262_001:0436c21": "其仲子為君。其二人聞西伯昌善養老。盍往而歸",
    "X64n1262_001:0436c22": "之。文王卒。武王伐紂。二人叩馬首而諫曰。父死不",
    "X64n1262_001:0436c23": "葬。爰及干戈。可謂孝乎。以臣弒君。可謂忠乎。左右",
    "X64n1262_001:0436c24": "欲兵之。太公曰。此義人也。扶而去之。武王平定。天",
    "X64n1262_001:0437a01": "下宗周。夷齊耻不食周粟。遂隱首陽山。採薇而食。",
    "X64n1262_001:0437a02": "卒之餓死。史咏云。孤竹夷齊耻戰爭。望塵遮道請",
    "X64n1262_001:0437a03": "休兵。首陽山倒為平地。應始無人說姓名。",
    "X64n1262_001:0437a04": "夏桀名履癸。帝發之子。諡法。賊人多殺曰桀。荒婬",
    "X64n1262_001:0437a05": "無道。得施氏女名妹喜。作瓊樓瑤臺。極意取娛。酒",
    "X64n1262_001:0437a06": "池運船。糟堤可望十里。龍逢以忠諫不從而殺。殷",
    "X64n1262_001:0437a07": "湯有德。伊尹佐湯伐桀。桀戰不勝。奔三椶國。湯又",
    "X64n1262_001:0437a08": "從而伐之。放桀於南巢而死。自禹至桀。一十七世。",
    "X64n1262_001:0437a09": "歷年四百三十有二。",
    "X64n1262_001:0437a10": "商紂名辛。亦名受。帝乙之子。諡法。殘義損善曰紂。",
    "X64n1262_001:0437a11": "得蘇氏女妲己。甚寵愛之。設酒池肉林。使男女躶",
    "X64n1262_001:0437a12": "形相逐其間。作長夜宮。一百一十日為一晝。用炮",
    "X64n1262_001:0437a13": "烙之刑。刳孕剒涉。造鹿臺。七年乃成。業害忠良。臣",
    "X64n1262_001:0437a14": "叔比干。竭忠而諫。遂剖心而死。太師箕子。徉狂而",
    "X64n1262_001:0437a15": "為奴。庶兄微子。為其亡仁。避而去之。後武王舉兵",
    "X64n1262_001:0437a16": "伐之。敗登鹿臺。蒙頭赴火而死。自湯至紂。共三十",
    "X64n1262_001:0437a17": "世。歷年六百二十九年。史咏云。積粟成塵竟不開。",
    "X64n1262_001:0437a18": "誰知拒諫剖英才。武王兵起無人敵。遂作商郊一",
    "X64n1262_001:0437a19": "聚灰。",
    "X64n1262_001:0437a20": "周幽名宮涅。宣王之子。諡法。壅遏不通曰幽。殆政",
    "X64n1262_001:0437a21": "虐民。遂致岐山自崩。山川水竭。得褒人女名褒姒",
    "X64n1262_001:0437a22": "以寵之。乃貶申后。并太子宜臼。褒姒不好笑。於驪",
    "X64n1262_001:0437a23": "山舉火。戲媚褒姒之笑。後申侯怒。召犬戎殺於驪",
    "X64n1262_001:0437a24": "山之下。史咏曰。恃寵多矯得自由。驪山舉火戲諸",
    "X64n1262_001:0437b01": "侯。豈知一笑傾家國。不覺胡塵滿玉樓。",
    "X64n1262_001:0437b02": "周厲名胡。夷王之子。諡法。殺戮無辜曰厲。王行無",
    "X64n1262_001:0437b03": "道。侈傲暴虐。國人謗之。王使衛巫監謗。但有謗者",
    "X64n1262_001:0437b04": "盡殺之。召公諫曰。塞下之口。遂上之過。恐為社稷",
    "X64n1262_001:0437b05": "憂。王不聽。國人叛之。禍及於王。王乃出奔於彘。太",
    "X64n1262_001:0437b06": "子幼。周召二公相和恊。共理國事。故稱共和也。小",
    "X64n1262_001:0437b07": "雅二十二篇。皆文武成康之善政。至此而盡廢矣。",
    "X64n1262_001:0437b08": "喜怒唐太宗曰。桀紂。天子也。以桀紂之名。加之於",
    "X64n1262_001:0437b09": "匹夫則怒。顏閔匹夫也。以匹夫之名。加於天子則",
    "X64n1262_001:0437b10": "喜。所貴在德。不在位也。",
    "X64n1262_001:0437b11": "患憂也。",
    "X64n1262_001:0437b12": "○聖靈明洞鑑曰聖。又聖猶正也。以正教誨人也。",
    "X64n1262_001:0437b13": "賢超凡亞聖。曰賢。",
    "X64n1262_001:0437b14": "學習學也。已知未知未能。而欲求知求能者也。",
    "X64n1262_001:0437b15": "學以聚之君子學以聚之。問以辯之。寬以居之。仁",
    "X64n1262_001:0437b16": "以行之。註曰。聖人在下。雖顯而未得位。則進德修",
    "X64n1262_001:0437b17": "業而已。學聚問辯。進業也。寬居行仁。修德也。又學",
    "X64n1262_001:0437b18": "聚問辯者。謂人苟不務學。則無以會眾理。而但有",
    "X64n1262_001:0437b19": "諸己也。學弗問。無以辯別眾理。使之條件不紊。而",
    "X64n1262_001:0437b20": "精麤本末。或不知所擇也。出易經九二之文也。",
    "X64n1262_001:0437b21": "裨補也。助也。",
    "X64n1262_001:0437b22": "日新湯之盤銘曰。苟日新。日日新。又日新。然在彼",
    "X64n1262_001:0437b23": "學者。進業修德而轉新也。如沐其身滌除舊染之",
    "X64n1262_001:0437b24": "污而自新也。此文出大學。",
    "X64n1262_001:0437c01": "○太史公姓司馬。名談。為太史令。其子名遷。襲其",
    "X64n1262_001:0437c02": "父職。乃尊其父。故稱公也。西漢龍門人。",
    "X64n1262_001:0437c03": "孟子名軻。字子輿。鄒國人。作孟子之書七篇。上下",
    "X64n1262_001:0437c04": "兩卷也。",
    "X64n1262_001:0437c05": "梁惠王魏侯[葷-車+(卸-ㄗ)]也。都大梁。僭稱王位。諡曰惠。史記",
    "X64n1262_001:0437c06": "惠王三十五年。卑禮厚弊以招賢。而孟子至。梁王",
    "X64n1262_001:0437c07": "問曰。叟。不遠千里而來。何以利吾國乎。孟子對曰。",
    "X64n1262_001:0437c08": "王何必曰利。亦有仁義而已。王問意。強兵富國之",
    "X64n1262_001:0437c09": "類。孟子之對。不以富為利。以義為利也。",
    "X64n1262_001:0437c10": "罕言利罕者。少也。罕言利與命與仁。命之理微。仁",
    "X64n1262_001:0437c11": "之道大。利之害義。謂聖人恐學者陷溺於利。以利",
    "X64n1262_001:0437c12": "滅公。貪利害義。淪於污下。故罕言之。",
    "X64n1262_001:0437c13": "尊崇下尊崇。天子也。貧賤。庶民也。謂自天子至庶",
    "X64n1262_001:0437c14": "民。同害貪利之病。有何差別。",
    "X64n1262_001:0437c15": "弊病也。夫承上啟下之辭。",
    "X64n1262_001:0437c16": "悖戾逆理乖違法度也。",
    "X64n1262_001:0437c17": "是不亦豈不是也。張施也。",
    "X64n1262_001:0437c18": "征取也。",
    "X64n1262_001:0437c19": "○有形下論云。有形之惡。其來有方。其敵可禦。無",
    "X64n1262_001:0437c20": "形之惡。其來不測。其害非細故。所以殺人之惡小。",
    "X64n1262_001:0437c21": "害人之惡大。殺人者以跡言之。害人者以心言之。",
    "X64n1262_001:0437c22": "跡雖殺人。其過可恕。忍心害理。其殃極甚。是故有",
    "X64n1262_001:0437c23": "形之惡。顯然可見。無形之惡。冥然莫測。以人之可",
    "X64n1262_001:0437c24": "見可知。故以為輕為小。以人之莫見莫知。故以為",
    "X64n1262_001:0438a01": "重為大也。",
    "X64n1262_001:0438a02": "游晏游。逸也。賓主合歡安靜之筵也。",
    "X64n1262_001:0438a03": "鴆毒鳥名。其形如鷄。其色紫綠。頸長八寸。以蛇蝮",
    "X64n1262_001:0438a04": "為食。其毛羽歷於飲食之間。食則殺人也。",
    "X64n1262_001:0438a05": "戈矛皆兵器也。戈。平頭戟。長六尺六寸。矛。長二丈。",
    "X64n1262_001:0438a06": "其形如鈎。俱傷人器也。",
    "X64n1262_001:0438a07": "堂奧正房曰堂。幽深曰奧。",
    "X64n1262_001:0438a08": "隣巷五家為隣。二十五家為巷。",
    "X64n1262_001:0438a09": "戎狄西戎北狄也。",
    "X64n1262_001:0438a10": "禮法天理之節文。人事之儀則。法者。制度品節也。",
    "X64n1262_001:0438a11": "左傳曰。藏於杳然冥然之間。而發於卒然之際。非",
    "X64n1262_001:0438a12": "聖人以禮為之防。則人之類滅久矣。",
    "X64n1262_001:0438a13": "○大覺明州育王寺懷璉禪師。字器之。福建漳州",
    "X64n1262_001:0438a14": "陳氏子。嗣泐潭懷澄禪師。清源下十四世。宋仁宗",
    "X64n1262_001:0438a15": "皇祐二年。正月詔住京師十方淨因禪院。二月十",
    "X64n1262_001:0438a16": "九日。詔對化成殿。問佛法大意。奏對稱旨。賜號大",
    "X64n1262_001:0438a17": "覺禪師。歸居於阿育王山廣利寺。",
    "X64n1262_001:0438a18": "包公名拯。字希仁。諡孝肅。官為御史。天性嚴厲。未",
    "X64n1262_001:0438a19": "甞有笑容。知開封府日。有民李覺安。生子年幼。因",
    "X64n1262_001:0438a20": "病以白金百兩。寄與張惠明。覺安命終。惠明還歸",
    "X64n1262_001:0438a21": "其子。其子不受。一謂受人之寄可當還之。一謂父",
    "X64n1262_001:0438a22": "無所寄不當受之。各盡其心而已。",
    "X64n1262_001:0438a23": "責付給散也。",
    "X64n1262_001:0438a24": "○圓通廬山圓通居訥禪師。字仲敏。西蜀梓州蹇",
    "X64n1262_001:0438b01": "氏子。嗣延慶子榮。清源下十世。為人英偉。過目成",
    "X64n1262_001:0438b02": "誦。十一出家。十七誦法華經得度。後遊襄州。密契",
    "X64n1262_001:0438b03": "心要。後遊廬山。道價日重。南康郡守程師孟。奏請",
    "X64n1262_001:0438b04": "住圓通寺。",
    "X64n1262_001:0438b05": "中正中而不偏。正而不邪。",
    "X64n1262_001:0438b06": "尊嚴尊而可敬。嚴而可威。",
    "X64n1262_001:0438b07": "誼義同。",
    "X64n1262_001:0438b08": "言簡言簡則誠實而信。盡理則道體精明也。",
    "X64n1262_001:0438b09": "鮮少也。○仁祖宋四帝仁宗也。",
    "X64n1262_001:0438b10": "皇祐即年號也。",
    "X64n1262_001:0438b11": "銀璫耳[王*垂]也。秦漢中以小宦官。著銀璫左貂。明帝",
    "X64n1262_001:0438b12": "改為金璫右貂。宮中出入傳命使。悉用閹人。",
    "X64n1262_001:0438b13": "綠綈下音啼。綠色也。即盛詔書囊也。",
    "X64n1262_001:0438b14": "尺一漢時制一尺之板。而駕詔書也。",
    "X64n1262_001:0438b15": "孝慈汴京自唐朝毀寺。太祖建隆間復興兩街。止",
    "X64n1262_001:0438b16": "是南山律部。慈恩賢首疏鈔義學而已。士夫聰明",
    "X64n1262_001:0438b17": "超越者。皆厭名相因果。當時天台止觀。達磨禪宗",
    "X64n1262_001:0438b18": "未行。淳化(太宗年號)以來。四明尊者。天台懺主遵式行",
    "X64n1262_001:0438b19": "道東南。止觀心宗慧眼照映天下。翰林楊億晁回。",
    "X64n1262_001:0438b20": "首發明之至。是時內使李允寧。奏施汴宅一區。創",
    "X64n1262_001:0438b21": "立禪席。賜額十方淨因禪院。帝留意空宗。詔下三",
    "X64n1262_001:0438b22": "省定議。召有道者住持。歐陽修。程師孟。奏請圓通",
    "X64n1262_001:0438b23": "訥禪師。允寧親持詔下江州。訥稱目疾耳背不赴。",
    "X64n1262_001:0438b24": "帝益敬重。聽舉自代。訥舉大覺應詔。天下賢哲。在",
    "X64n1262_001:0438c01": "訥得之矣。",
    "X64n1262_001:0438c02": "伽藍譯為眾園。園謂生植之所。佛弟子則生植道",
    "X64n1262_001:0438c03": "芽。趣登聖果。能福利羣生。故曰眾園也。",
    "X64n1262_001:0438c04": "旌旗首曰旌。以旌有功者。又欽也。",
    "X64n1262_001:0438c05": "崇敬重也。",
    "X64n1262_001:0438c06": "固辭辭而不受也。三辭為節。一辭為禮。二辭為謙。",
    "X64n1262_001:0438c07": "三辭為固辭也。",
    "X64n1262_001:0438c08": "濫廁泛雜也。幸不當得而得也。",
    "X64n1262_001:0438c09": "飯蔬飯。食也。蔬。麤食也。聖人之心。渾然天理。雖處",
    "X64n1262_001:0438c10": "困極。而樂亦無不在焉。其視不義之富貴。如浮雲",
    "X64n1262_001:0438c11": "之有無。漠然無動其心。",
    "X64n1262_001:0438c12": "不為性本如空。難名難相。金屑雖貴。落眼成塵。",
    "X64n1262_001:0438c13": "先哲指范蠡也。累縈縛也。",
    "X64n1262_001:0438c14": "厭滿足也。",
    "X64n1262_001:0438c15": "東坡姓蘇。名軾。字子瞻。號東坡居士。眉山人。得法",
    "X64n1262_001:0438c16": "東林常聰禪師。仕至翰林。甞與佛印。激揚酬唱。葢",
    "X64n1262_001:0438c17": "可見之。宋七哲宗元符三年。於黃州築室城東。因",
    "X64n1262_001:0438c18": "號東坡。於徽宗靖國元年。卒于常州。",
    "X64n1262_001:0438c19": "○躄跛而不能行也。挾兼有恃之稱也。",
    "X64n1262_001:0438c20": "○百丈洪州百丈山懷海大智禪師。福州常樂王",
    "X64n1262_001:0438c21": "氏子。嗣馬祖道一禪師。南嶽下二世。",
    "X64n1262_001:0438c22": "叢林乃眾僧所止之處。行人棲心修道之所也。草",
    "X64n1262_001:0438c23": "不亂生曰叢。木不亂長曰林。言其內有規矩法度也。",
    "X64n1262_001:0438c24": "規矩圓器曰規。方器曰矩。乃叢林之模範也。",
    "X64n1262_001:0439a01": "盜規矩因公置私。監守自盜之義。又因法作奸。佐",
    "X64n1262_001:0439a02": "監為盜也。此言因規矩而反害叢林也。",
    "X64n1262_001:0439a03": "巢居穴處上古之士。未有叢林。夏則居巢。冬則居",
    "X64n1262_001:0439a04": "穴。守典刑而自律也。",
    "X64n1262_001:0439a05": "安危興亡有德者叢林日安。無德者叢林日危。數",
    "X64n1262_001:0439a06": "也。時也。謂安危在人。興亡在時。住持無道德。則叢",
    "X64n1262_001:0439a07": "林將廢。縱有道德。苟非其時。亦不可強也。",
    "X64n1262_001:0439a08": "可將持守行之。譚子化書云。苟德可將。何必廣粟",
    "X64n1262_001:0439a09": "帛乎。苟數可憑。何必廣甲兵乎。",
    "X64n1262_001:0439a10": "○治修必曰治。定心曰治。修理其事。方用其力曰",
    "X64n1262_001:0439a11": "治。事有條理。已見効故曰治。",
    "X64n1262_001:0439a12": "震上坤下。",
    "X64n1262_001:0439a13": "重門豫雷地豫卦。安和悅樂之義。楊氏曰。川途既",
    "X64n1262_001:0439a14": "通。則暴客至矣。不可不禦之術也。故取諸豫。重門",
    "X64n1262_001:0439a15": "以禦之。擊柝以警之。則暴客無自而入也。二陰在",
    "X64n1262_001:0439a16": "上。重門之象。一陽在下。擊柝之象。三陰在內。悅豫",
    "X64n1262_001:0439a17": "之象。又曰。豫者。怠惰也。擊柝以警怠惰。",
    "X64n1262_001:0439a18": "柝音托。斫木為之。夜行所擊也。",
    "X64n1262_001:0439a19": "○玉不琢下此二句。出禮記學記篇。",
    "X64n1262_001:0439a20": "今之所下此二句。出韓文公答唐順宗表狀。",
    "X64n1262_001:0439a21": "善惡善者所以感發人之善心。惡者可以懲創人",
    "X64n1262_001:0439a22": "之逸志。",
    "X64n1262_001:0439a23": "○妙神明不測。玄奧難知。言詞不可示。分別不能",
    "X64n1262_001:0439a24": "解。故曰妙也。",
    "X64n1262_001:0439b01": "寓寄也。異恠也。",
    "X64n1262_001:0439b02": "逮及也。",
    "X64n1262_001:0439b03": "釋迦此云能仁。謂以仁德利化眾生。",
    "X64n1262_001:0439b04": "醇精一無雜也。",
    "X64n1262_001:0439b05": "第一義真諦非有。俗諦非無。不有不無。名中道第",
    "X64n1262_001:0439b06": "一義諦也。",
    "X64n1262_001:0439b07": "示垂示也。猶天地以萬像。垂示與人也。",
    "X64n1262_001:0439b08": "慈悲慈能與樂。悲能拔苦。",
    "X64n1262_001:0439b09": "生民葢自天降生民。即陰陽交媾。元氣感化而生",
    "X64n1262_001:0439b10": "於人也。",
    "X64n1262_001:0439b11": "淳朴實心不虗也。",
    "X64n1262_001:0439b12": "三皇皇。大也。道。配天之大也。天之極大之稱。煌煌",
    "X64n1262_001:0439b13": "人莫違故也。太昊。伏羲氏。炎帝。神農氏。黃帝。有熊",
    "X64n1262_001:0439b14": "氏。此能廣其道。故稱三皇。善用時政也。",
    "X64n1262_001:0439b15": "簡素三皇之時。風俗淳厚。人民質朴。結繩作政。畫",
    "X64n1262_001:0439b16": "地為牢。不爭競而財饒。無制令而民自服也。",
    "X64n1262_001:0439b17": "竇孔穴也。",
    "X64n1262_001:0439b18": "鑿心無天游。則六鑿相攘。謂之鑿情也。",
    "X64n1262_001:0439b19": "五帝審諦也。謂審諦於萬物。王天下之號也。少昊。",
    "X64n1262_001:0439b20": "金天氏。顓頊。高楊氏。帝嚳。高辛氏。帝堯。陶唐氏。帝",
    "X64n1262_001:0439b21": "舜。有虞氏。主社稷。安人民。合於帝道。故稱五帝善",
    "X64n1262_001:0439b22": "用仁信也。",
    "X64n1262_001:0439b23": "詳文五帝之時。風氣漸開。剏制立法。五典敦而五",
    "X64n1262_001:0439b24": "禮備。五服彰而五刑周。法度禮樂彰矣。",
    "X64n1262_001:0439c01": "三王往也。天下所歸往也。乃夏禹。姒姓。殷湯。于姓。",
    "X64n1262_001:0439c02": "周文王。姬姓。孔子曰。善用智勇也。",
    "X64n1262_001:0439c03": "密嚴三王之時。九五之位。不遜賢而傳子孫。禮樂",
    "X64n1262_001:0439c04": "文章。刑政法度。至此大備。",
    "X64n1262_001:0439c05": "誥誓尚書之篇名。如商之仲虺之誥。湯誥。周之康",
    "X64n1262_001:0439c06": "誥。酒誥。商之甘誓。湯誓。周之秦誓也。誓約也。盟約",
    "X64n1262_001:0439c07": "於諸侯曰。朕躬有罪。無以萬方。萬方有罪。罪在朕",
    "X64n1262_001:0439c08": "躬。",
    "X64n1262_001:0439c09": "佛梵語佛陀。此云覺也。謂自覺覺他。覺行圓滿也。",
    "X64n1262_001:0439c10": "如來從如實道而來。如謂本覺。來謂始覺。始本不",
    "X64n1262_001:0439c11": "二。故曰如來。",
    "X64n1262_001:0439c12": "性命理天之所賦曰命。物之所受曰性。性之所具",
    "X64n1262_001:0439c13": "曰理。其名雖殊。而理則一也。",
    "X64n1262_001:0439c14": "迭遞也。互也。",
    "X64n1262_001:0439c15": "極窮盡也。此明已上諸聖。皆造乎至極之地。則不",
    "X64n1262_001:0439c16": "能無獘。獘迹示其不通也。乃不能周全萬備。如夫",
    "X64n1262_001:0439c17": "子大聖人不得位。而誅正卯之迹。周公雖聖。而誅",
    "X64n1262_001:0439c18": "管蔡之迹。堯舜雖聖。不能化其子之善。先聖後聖。",
    "X64n1262_001:0439c19": "其揆一也。道之不行。乃時數之變也。若以時變。責",
    "X64n1262_001:0439c20": "聖人之心。非愚即狂。孫莘老是其人也。",
    "X64n1262_001:0439c21": "弊迹如丹朱商均之不肖。桀紂幽厲之不君。法門",
    "X64n1262_001:0439c22": "教化陵夷。國家紀綱紊亂。皆稱獘迹也。",
    "X64n1262_001:0439c23": "靡靡漸漸也。又壞散延連也。",
    "X64n1262_001:0439c24": "鼎立禹王。造鼎三足兩耳。和五味之器也。鼎分三",
    "X64n1262_001:0440a01": "足。一口朝天。一口。即王道也。",
    "X64n1262_001:0440a02": "詆訾責謗也。",
    "X64n1262_001:0440a03": "孫莘老書修撰侍郎孫莘老。問教於大覺曰。三代",
    "X64n1262_001:0440a04": "以降。列聖相承。政通人和。道傳統續。不以佛教未",
    "X64n1262_001:0440a05": "來為欠。周姬訖籙。更秦換漢。憲網刑巢。蔽空落野。",
    "X64n1262_001:0440a06": "不以佛教已至而革。四海派分。異說捷出。由唐而",
    "X64n1262_001:0440a07": "至。五季為甚。庶務萬機。理亂非常。奉佛之教奚益。",
    "X64n1262_001:0440a08": "間有草衣木食。巖棲澗飲。不過獨善其身耳。又有",
    "X64n1262_001:0440a09": "名而異行。假而非真。教化未孚。弊乃生焉。然師必",
    "X64n1262_001:0440a10": "有辯佇聞其說。妙道篇。師所答也。",
    "X64n1262_001:0440a11": "○克除己之私心也。",
    "X64n1262_001:0440a12": "四眾在家二眾。出家二眾。",
    "X64n1262_001:0440a13": "○聰明見聞不惑。故曰聰明。",
    "X64n1262_001:0440a14": "石門聰襄州谷隱山石門寺。蘊聰禪師。嗣首山念",
    "X64n1262_001:0440a15": "禪師。南嶽下九世。得法後住石門日。襄州太守。以",
    "X64n1262_001:0440a16": "私意笞辱。既歸。眾僧迎於道側。首座趣前問訊曰。",
    "X64n1262_001:0440a17": "太守無辜曲辱和尚。師以手指地云。平地起骨堆。",
    "X64n1262_001:0440a18": "隨手湧一骨堆。太守聞知。令人削去。復湧如初。太",
    "X64n1262_001:0440a19": "守全家死於襄州也。",
    "X64n1262_001:0440a20": "棲賢舜南康軍雲居曉舜禪師。字老夫。嗣洞山聰。",
    "X64n1262_001:0440a21": "瑞州胡氏子。清源下十世。住廬山棲賢日。槐都官",
    "X64n1262_001:0440a22": "守南康。多貪墨蹟。舜不忍以常住物。結情固位。被",
    "X64n1262_001:0440a23": "人譖於郡守問還俗。民其衣。大覺昔曾入舜之室。",
    "X64n1262_001:0440a24": "故往京都訪大覺。讓舜正寢。璉居偏室。仁宗數詔",
    "X64n1262_001:0440b01": "入內問道。竟不言舜事。偶一日。聖旨勑淨慈飯僧。",
    "X64n1262_001:0440b02": "見大覺侍舜甚恭。歸奏。帝召見之。乃嘆曰。道韻奇",
    "X64n1262_001:0440b03": "偉。真山林達士。遂於扇書曰。賜曉舜依舊為僧。再",
    "X64n1262_001:0440b04": "住棲賢。仍賜紫衣銀鉢。舜罷棲賢日。有二壯力。舁",
    "X64n1262_001:0440b05": "轎至羅漢寺前。二人相謂曰。今不是我院長老。不",
    "X64n1262_001:0440b06": "須遠送。棄轎而回。舜既再來。令人安撫曰。你當時",
    "X64n1262_001:0440b07": "做得是。但安心不必疑懼。入院上堂曰。無端被譖",
    "X64n1262_001:0440b08": "枉遭迍。半年有餘作俗人。今日再歸三峽寺。幾多",
    "X64n1262_001:0440b09": "歡喜幾多嗔。",
    "X64n1262_001:0440b10": "歟疑辭。謙退而不敢質言。而言歟也。",
    "X64n1262_001:0440b11": "隱微上幽暗也。下細事也。謂事之首不足慮。禍隱",
    "X64n1262_001:0440b12": "微深可憂也。葢著者。人所易見。故得為之。隱者。人",
    "X64n1262_001:0440b13": "所難知。故當謹而不可忽也。",
    "X64n1262_001:0440b14": "尤甚也。○罹非理而遭痛毒也。",
    "X64n1262_001:0440b15": "橫逆強暴不順理也。文出孟子離婁章。",
    "X64n1262_001:0440b16": "民衣老夫還俗。服民之衣也。",
    "X64n1262_001:0440b17": "疇往昔之事也。",
    "X64n1262_001:0440b18": "輦天子之車也。有輪曰輦。無輪曰輿。",
    "X64n1262_001:0440b19": "○賦稟也。均表敷布曰賦。謂天之所賦性於人。均",
    "X64n1262_001:0440b20": "而無偏也。",
    "X64n1262_001:0440b21": "權衡上秤鎚也。下秤杆也。",
    "X64n1262_001:0440b22": "貨以財變物曰貨。",
    "X64n1262_001:0440b23": "殖積聚財寶曰殖。又貨之所宜曰殖。",
    "X64n1262_001:0440b24": "一日不作百丈寺。在南嶽之絕頂也。大智禪師。每",
    "X64n1262_001:0440c01": "日力作以償其供。有勸止者。則曰我無德以勞人。",
    "X64n1262_001:0440c02": "眾不忍而藏其作具。徧索不得。遂不食。故有一日",
    "X64n1262_001:0440c03": "不作一日不食之語。流播寰宇。先德率身多如此",
    "X64n1262_001:0440c04": "矣。",
    "X64n1262_001:0440c05": "垂將也。涉歷也。",
    "X64n1262_001:0440c06": "○傳持代代相承曰傳。拳拳執守曰持。",
    "X64n1262_001:0440c07": "操守志不改曰操。履踐行不怠曰履。",
    "X64n1262_001:0440c08": "住持安住道德。執持教化。令法久住故也。又住於",
    "X64n1262_001:0440c09": "真理。持而不失。",
    "X64n1262_001:0440c10": "衒彰賣也。渝變也。",
    "X64n1262_001:0440c11": "夷險上坦而平也。下峻而不平也。",
    "X64n1262_001:0440c12": "致理也。",
    "X64n1262_001:0440c13": "○遠錄公舒州浮山法遠圓鑑禪師。鄭州王氏子。",
    "X64n1262_001:0440c14": "嗣葉縣省禪師。遠甞與達觀頴。薛大頭。七八輩遊",
    "X64n1262_001:0440c15": "蜀。幾次遭迍。師以智脫之。眾以曉吏事。故稱遠公",
    "X64n1262_001:0440c16": "也。",
    "X64n1262_001:0440c17": "益堅乃馬援之言也。不墜青雲之志。",
    "X64n1262_001:0440c18": "益壯寧識白首之心。",
    "X64n1262_001:0440c19": "苟竊不正之貌。苟容取安也。",
    "X64n1262_001:0440c20": "志心之所之曰志。謹守而不逐物也。",
    "X64n1262_001:0440c21": "質本色也。表耐也。",
    "X64n1262_001:0440c22": "節義有節操而所行。合乎義理也。",
    "X64n1262_001:0440c23": "標致標。舉也。言其超卓傑立之極也。",
    "X64n1262_001:0440c24": "自強易云。君子之道。終日乾乾。而自強不息也。",
    "X64n1262_001:0441a01": "逸翮上縱也。下羽勁也。",
    "X64n1262_001:0441a02": "○陸沉言無水而沉也。當顯而反隱。陸沉於眾。不",
    "X64n1262_001:0441a03": "願人知也。",
    "X64n1262_001:0441a04": "葉縣省汝州葉縣廣教院。歸省禪師。冀州賈氏子。",
    "X64n1262_001:0441a05": "嗣首山念禪師。南嶽下九世。其住持枯淡嚴密。衲",
    "X64n1262_001:0441a06": "子畏之。浮山遠。天衣懷。聞其高風。特往參叩。正值",
    "X64n1262_001:0441a07": "雪寒。省喝罵驅逐。至以將水潑地。衣服皆濕。他僧",
    "X64n1262_001:0441a08": "怒去。唯遠與懷。整衣數具。復坐如故。師到呵曰。你",
    "X64n1262_001:0441a09": "更不去。待我打你。遠。近前云。某二人數千里。特來",
    "X64n1262_001:0441a10": "參和尚禪。豈以一杓水潑之便去。師笑曰。你兩個",
    "X64n1262_001:0441a11": "果來要參禪。却去掛搭。遠充典座。眾苦其枯淡。省",
    "X64n1262_001:0441a12": "偶出庄去。遠竊取鑰匙取油麵。作五味粥方熟。師",
    "X64n1262_001:0441a13": "忽歸。粥罷詣典作。遠至。師云。汝竊取油麵。係盜用",
    "X64n1262_001:0441a14": "常住。遠云。實取油麵。願乞責罰。師令筭估衣鉢還",
    "X64n1262_001:0441a15": "訖。更打三十拄杖赶出院。道友勸勉師不允。友曰。",
    "X64n1262_001:0441a16": "若不容歸。只乞隨眾聽法。師亦不許。師一日出街。",
    "X64n1262_001:0441a17": "見遠旅邸前立。師曰。此是院門房廊。你在此許久。",
    "X64n1262_001:0441a18": "曾還店錢否。令筭所欠追取。遠無難色。持鉢於市",
    "X64n1262_001:0441a19": "化還之。師一日出街。見遠持鉢。歸謂眾曰。遠真意",
    "X64n1262_001:0441a20": "參禪。遂令歸。上堂對眾付衣法嗣。",
    "X64n1262_001:0441a21": "依違謀善者從之。不善者違之。亦何有所定平。出",
    "X64n1262_001:0441a22": "小雅也。",
    "X64n1262_001:0441a23": "姑息苟容取安。出禮記。",
    "X64n1262_001:0441a24": "○暴音曝。日晒也。○刻剝削害於人也。",
    "X64n1262_001:0441b01": "中外中則徒屬。外則四眾。",
    "X64n1262_001:0441b02": "洽恩澤周徧曰洽。哀敢怒而不敢言。",
    "X64n1262_001:0441b03": "○三要宋仁宗。司馬光諫曰仁明勇。註曰。仁者。純",
    "X64n1262_001:0441b04": "乎天理。斷絕眾惡。無一毫私欲也。明者。燭物理。辯",
    "X64n1262_001:0441b05": "是非。無一息之疑惑也。勇者。見義必為。聞善必遷。",
    "X64n1262_001:0441b06": "無一之退怯也。",
    "X64n1262_001:0441b07": "教化以道誨人曰教。躬行於上。風動於下曰化。",
    "X64n1262_001:0441b08": "侫才辨論曲謂也。耘鋤也。",
    "X64n1262_001:0441b09": "刈割也。",
    "X64n1262_001:0441b10": "○智愚賢不肖稟清和之氣。才識明敏曰智。稟滓",
    "X64n1262_001:0441b11": "濁駁雜之氣。頑蠢無知曰愚。稟得天地至和之氣。",
    "X64n1262_001:0441b12": "慈儉溫良曰賢。稟陰陽謬亂之氣。凶險奸邪曰不",
    "X64n1262_001:0441b13": "肖。如明暗相傾。薰蕕不並。決然之理矣。",
    "X64n1262_001:0441b14": "詐侫詐侫者。與君子不似也。謂發言宛同聖賢。行",
    "X64n1262_001:0441b15": "事不如常人。",
    "X64n1262_001:0441b16": "素分命稟於有生之前。而清濁已定。故有智愚之",
    "X64n1262_001:0441b17": "分也。",
    "X64n1262_001:0441b18": "醇懿一色成體曰醇。溫柔克聖曰懿。",
    "X64n1262_001:0441b19": "嗜慾上貪也。下情之所好慾也。",
    "X64n1262_001:0441b20": "綱紀總繩曰綱。眾目曰紀。網賴綱紀。君賴股肱。乃",
    "X64n1262_001:0441b21": "規範之大者也。",
    "X64n1262_001:0441b22": "優劣上勝也。下衰弱也。",
    "X64n1262_001:0441b23": "烏何也。",
    "X64n1262_001:0441b24": "○從容上七恭切。含緩而不迫也。",
    "X64n1262_001:0441c01": "雍肅和敬也。",
    "X64n1262_001:0441c02": "○道悟真潭州道悟寺可真禪師。嗣石霜圓禪師。",
    "X64n1262_001:0441c03": "南嶽十世。",
    "X64n1262_001:0441c04": "馳騁自誇也。",
    "X64n1262_001:0441c05": "丹雘彩色之總名。山海經云。雞足山下多丹雘。說",
    "X64n1262_001:0441c06": "文云。雘。美也。",
    "X64n1262_001:0441c07": "○五祖演蘄州五祖法演禪師。綿州鄧氏子。嗣白",
    "X64n1262_001:0441c08": "雲端禪師。南嶽下十三世。",
    "X64n1262_001:0441c09": "心為下心者。神明之府。虗靈洞徹。以具眾理而應",
    "X64n1262_001:0441c10": "萬事者也。謂百千三昧。無量法門。莫不皆由一心",
    "X64n1262_001:0441c11": "而建立也。",
    "X64n1262_001:0441c12": "敬和悅也。莊端嚴也。",
    "X64n1262_001:0441c13": "神靈也。陰陽不測之謂神。又陽之精也。",
    "X64n1262_001:0441c14": "○士有德之稱。",
    "X64n1262_001:0441c15": "諦當審實曰諦。中正曰當。",
    "X64n1262_001:0441c16": "聞去聲。聲著於外曰聞。",
    "X64n1262_001:0441c17": "利養財之所欲曰利。利之所樂曰養。",
    "X64n1262_001:0441c18": "把茅出世為人而結菴。乃草菴也。",
    "X64n1262_001:0441c19": "勉加力行之也。",
    "X64n1262_001:0441c20": "○楊岐遠州楊岐山方會禪師。宜春冷氏之子。嗣",
    "X64n1262_001:0441c21": "慈明圓禪師。南嶽十世。",
    "X64n1262_001:0441c22": "僅將也。莫與暮同。季冬也。",
    "X64n1262_001:0441c23": "霰雨雪雜下。",
    "X64n1262_001:0441c24": "遑不急之貌。謂雖有雪霰。不以寒苦動其心。",
    "X64n1262_001:0442a01": "詎豈也。",
    "X64n1262_001:0442a02": "事豐屋事。好也。宋李靖公名沆。為丞相。自奉甚薄。",
    "X64n1262_001:0442a03": "所居陋巷。廳事無重門。家人勸修之。沆曰。身食厚",
    "X64n1262_001:0442a04": "祿。安榮如意。人生朝暮不保。奚用功夫。事豐屋也。",
    "X64n1262_001:0442a05": "翌明日也。",
    "X64n1262_001:0442a06": "樹下居佛戒弟子日中一食。樹下一宿。修身以避",
    "X64n1262_001:0442a07": "名。臨大節而不可奪。",
    "X64n1262_001:0442a08": "○心城謂其中有正覺法王。萬德所聚。故曰心城。",
    "X64n1262_001:0442a09": "使宼不侵奪。境緣不搖動。方可進道。",
    "X64n1262_001:0442a10": "越思越。過也。學而不思則罔。思而不學則殆。",
    "X64n1262_001:0442a11": "○陶鑄範土曰陶。鎔金曰鑄。",
    "X64n1262_001:0442a12": "革改也。",
    "X64n1262_001:0442a13": "○病憂也。聖人云。不患人之不己知。患不知人也。",
    "X64n1262_001:0442a14": "聽言觀行始我觀聽於人也。謂聽其所說。以為有",
    "X64n1262_001:0442a15": "德。但恐其能言而不能行。必欲觀其所行之行也。",
    "X64n1262_001:0442a16": "南嶽讓衡州南嶽懷讓禪師。金州杜氏子。嗣六祖",
    "X64n1262_001:0442a17": "大鑑禪師。",
    "X64n1262_001:0442a18": "大鑑六祖惠能大鑑禪師。范陽人。即涿州也。盧氏",
    "X64n1262_001:0442a19": "子。先父遷於嶺南新州住。後生能。嗣五祖弘忍大",
    "X64n1262_001:0442a20": "師也。",
    "X64n1262_001:0442a21": "馬祖江西馬祖道一禪師。漢州什邡縣馬氏子。嗣",
    "X64n1262_001:0442a22": "南嶽讓禪師。依羅漢寺出家。容貌奇異。牛行虎視。",
    "X64n1262_001:0442a23": "引舌過鼻。足下有二輪。乃唐德宗時人也。",
    "X64n1262_001:0442a24": "固非下道高于師。方堪傳授。見于師齊。減師半德",
    "X64n1262_001:0442b01": "也。",
    "X64n1262_001:0442b02": "洪規大法也。謂權衡佛祖。模範人天。非細事也。",
    "X64n1262_001:0442b03": "當家種草當家者。選有德之子。克紹家業。使祖風",
    "X64n1262_001:0442b04": "之不遺墜也。種草者。如農家種田。相地厚薄而投",
    "X64n1262_001:0442b05": "子也。",
    "X64n1262_001:0442b06": "巧言令色令。猶善也。言乃心之聲。出於口。當出而",
    "X64n1262_001:0442b07": "出。色。心之發。見於面。當見而見。則天理存於內",
    "X64n1262_001:0442b08": "矣。或出諸於外。巧言如簧。甘言若醴。象恭其容。色",
    "X64n1262_001:0442b09": "莊其貌。務以悅人之聽觀。而本心之德全忘矣。",
    "X64n1262_001:0442b10": "便僻外習威儀。舉止輕揚。而內無實德也。",
    "X64n1262_001:0442b11": "謟屈己侫求。曰謟。媚親順取悅於人也。",
    "X64n1262_001:0442b12": "○柄權也。",
    "X64n1262_001:0442b13": "惠以恩及人曰惠。愛施者。仁之端。",
    "X64n1262_001:0442b14": "德以敬修身曰德。修身者。智之府。",
    "X64n1262_001:0442b15": "敷施也。適當也。用也。",
    "X64n1262_001:0442b16": "養保守也。宣布散也。",
    "X64n1262_001:0442b17": "蓄養也。積也。孰誰也。",
    "X64n1262_001:0442b18": "○省覲省察也。秋後見曰覲。如朝廷。須為朝覲。乃",
    "X64n1262_001:0442b19": "會合省察一年之事。",
    "X64n1262_001:0442b20": "籌慮方思後對。而不敢便答。",
    "X64n1262_001:0442b21": "正色有威而不猛。嚴而厲恭。雖曰怒。而不失其正",
    "X64n1262_001:0442b22": "也。",
    "X64n1262_001:0442b23": "細務急先務心。君子務本。",
    "X64n1262_001:0442b24": "慈明潭州石霜慈明楚圓禪師。金州李氏子。嗣汾",
    "X64n1262_001:0442c01": "陽善昭禪師。南嶽下九世也。",
    "X64n1262_001:0442c02": "機辯機如掣電。辯似懸河。",
    "X64n1262_001:0442c03": "弟子學於師後曰弟。智從師生曰子。",
    "X64n1262_001:0442c04": "應對有呼則應。有問則對。",
    "X64n1262_001:0442c05": "含緩忍而不敢言曰含。從容而不急曰緩。",
    "X64n1262_001:0442c06": "○猥屑不可言其所為謂之惡也。猥。鄙也。屑。苟也。",
    "X64n1262_001:0442c07": "愈加下施不測之恩也。",
    "X64n1262_001:0442c08": "○己過孟子曰。子路人告之有過則喜。喜其得聞",
    "X64n1262_001:0442c09": "改之。其勇於自修如此。程子曰。子路人告之有過",
    "X64n1262_001:0442c10": "則喜。可謂百世之師也。",
    "X64n1262_001:0442c11": "喜善禹王聞善言則拜。葢不待有過。而屈己以受",
    "X64n1262_001:0442c12": "天下之善也。",
    "X64n1262_001:0442c13": "包荒易經泰卦。君子處泰之道。必有包荒之量。其",
    "X64n1262_001:0442c14": "施為寬裕詳密也。又量寬容眾。德廣安居也。",
    "X64n1262_001:0442c15": "碩廣也。大也。○啻止也。",
    "X64n1262_001:0442c16": "○郭功輔提刑郭正祥。字功輔。號淨空居士。問道",
    "X64n1262_001:0442c17": "於白雲端。",
    "X64n1262_001:0442c18": "造物儒言天命。釋言定業也。",
    "X64n1262_001:0442c19": "○絕江直渡也。",
    "X64n1262_001:0442c20": "訪白雲郭功輔。乃現宰官身而作佛事。可謂在欲",
    "X64n1262_001:0442c21": "而無欲。居塵不染塵。亦是他宿植德本。有大因緣。",
    "X64n1262_001:0442c22": "故致根塵脫繫。一念無依。到此橋斷路窮。不免求",
    "X64n1262_001:0442c23": "人指示。故訪白雲於海會。白具通方正眼。運匠石",
    "X64n1262_001:0442c24": "之功。施無礙之辯。便問公牛淳乎。以公曾經大冶",
    "X64n1262_001:0443a01": "鎚鉗。已到不疑之地。謂全身擔荷。脫體承當。向他",
    "X64n1262_001:0443a02": "道淳矣。白雲居養子之緣。婆心太切。只恐他見道",
    "X64n1262_001:0443a03": "未穩。故以雷轟電掣之機。振地威雄之勢而叱之。",
    "X64n1262_001:0443a04": "可謂把關須用精嚴吏。不驗分明不放行。正如疾",
    "X64n1262_001:0443a05": "風知勁草。烈火辯真金。公已是鼻孔撩天。脚跟點",
    "X64n1262_001:0443a06": "地的人。縱是八面風吹他不動。得處穩密。何妨八",
    "X64n1262_001:0443a07": "面風吹。見地唯深。豈懼四山來合。遂拱而立。謂得",
    "X64n1262_001:0443a08": "處自然忘計較。拈來全不費工夫。白雲到此。雪後",
    "X64n1262_001:0443a09": "始知松栢操。事難方顯丈夫兒。車不橫推。理無曲",
    "X64n1262_001:0443a10": "斷。滿口許他道。淳乎。淳乎。南泉大溈無異此也。仍",
    "X64n1262_001:0443a11": "贈一偈。前二句頌他見地明白。謂饑飡嫩草遙山",
    "X64n1262_001:0443a12": "去。渴飲寒泉遶澗迴。後二句頌他放曠今時。謂放",
    "X64n1262_001:0443a13": "曠不耕空劫地。暮天何用牧歌摧。又曰。上大人者。",
    "X64n1262_001:0443a14": "一是歸美之辭。二是出身活句。可謂大冶精金。還",
    "X64n1262_001:0443a15": "他作者。",
    "X64n1262_001:0443a16": "白雲端舒州白雲守端禪師。衡陽葛氏子。嗣楊岐",
    "X64n1262_001:0443a17": "方會禪師。南嶽下十二世。",
    "X64n1262_001:0443a18": "南泉池州南泉普願禪師。鄭州新鄭王氏子。嗣馬",
    "X64n1262_001:0443a19": "祖道一禪師。一日上堂示眾云。王老師牧一頭水",
    "X64n1262_001:0443a20": "牯牛。擬向溪東牧。不免犯官家苗稼。擬向溪西牧。",
    "X64n1262_001:0443a21": "亦不免犯官家苗稼。不如隨分納些些。總不見得也。",
    "X64n1262_001:0443a22": "大溈潭州溈山靈祐禪師。福州長溪趙氏子。嗣百",
    "X64n1262_001:0443a23": "丈懷海禪師。一日上堂云。老僧百年後。向山下檀",
    "X64n1262_001:0443a24": "越家。作一水牯牛。右脇書五字。溈山僧某甲。當時",
    "X64n1262_001:0443b01": "喚作溈山僧。却是水牯牛。喚作水牯牛。却是溈山",
    "X64n1262_001:0443b02": "僧。畢竟喚作什麼即得。仰山出眾禮拜而退。",
    "X64n1262_001:0443b03": "○翠巖真洪州翠巖可真禪師。福州人。得法於石",
    "X64n1262_001:0443b04": "霜楚圓禪師。",
    "X64n1262_001:0443b05": "點胸因他裝點胸襟。欲高過於人。故點胷之混名。",
    "X64n1262_001:0443b06": "播揚於叢林。",
    "X64n1262_001:0443b07": "禪觀秉一心而為禪。照萬法而為觀。又禪止散亂。",
    "X64n1262_001:0443b08": "觀照心昏。",
    "X64n1262_001:0443b09": "金鑾善慈明之高弟也。道悟真。楊岐方會。皆推伏",
    "X64n1262_001:0443b10": "之。未詳法嗣。",
    "X64n1262_001:0443b11": "癡禪躭味禪而未發慧。曰癡禪。如守株待兔等。翠",
    "X64n1262_001:0443b12": "巖真。甞謂親見慈明。天下無可其意者。一日與金",
    "X64n1262_001:0443b13": "鑾善論道遊山次。善拈一片瓦置於石上曰。向這",
    "X64n1262_001:0443b14": "裏下得一轉語。許你親見慈明。真擬之。善叱之曰。",
    "X64n1262_001:0443b15": "佇思停機。情關未透。何曾夢見先師在。師兄參禪",
    "X64n1262_001:0443b16": "雖多。而不妙悟。可謂癡禪矣。",
    "X64n1262_001:0443b17": "○朝市鄽闠之所也。白樂天云。大隱居朝市。小隱",
    "X64n1262_001:0443b18": "住丘樊。丘樊甚冷落。朝市太囂喧。不如作中隱。隱",
    "X64n1262_001:0443b19": "作留司官。",
    "X64n1262_001:0443b20": "鼓惑鼓動人心。惑亂人意。",
    "X64n1262_001:0443b21": "稽考證之謂。",
    "X64n1262_001:0443b22": "○無為子姓楊名傑。字次公。號無為居士。任至禮",
    "X64n1262_001:0443b23": "部。無為州人。得法於天衣懷禪師。",
    "X64n1262_001:0443b24": "可言馬氏曰。夫可言不可行。君子不言也。則言顧",
    "X64n1262_001:0443c01": "行。而言不違行矣。",
    "X64n1262_001:0443c02": "可行可行不可言。君子弗行也。則行顧言。而行不",
    "X64n1262_001:0443c03": "違言矣。",
    "X64n1262_001:0443c04": "類比也。法也。",
    "X64n1262_001:0443c05": "樞機門轉處曰樞。機者弩牙也。易繫辭曰。君子居",
    "X64n1262_001:0443c06": "其室。出其言。善則千里之外應之。況其邇者乎。言",
    "X64n1262_001:0443c07": "行君子之樞機。樞機之發。榮辱之主也。所以動天",
    "X64n1262_001:0443c08": "地。感鬼神。可不慎乎。昔成湯有七年之旱。太史占",
    "X64n1262_001:0443c09": "之曰。當以人禱之。湯曰。吾所為請雨者民也。若以",
    "X64n1262_001:0443c10": "人禱。返害其民。吾當自禱。遂齋戒剪髮斷爪。素車",
    "X64n1262_001:0443c11": "白馬。身穿白苧。以身為犧。禱於桑林之野。祝曰。無",
    "X64n1262_001:0443c12": "以余一人不敏。傷民之命。遂以六事自責曰。政不",
    "X64n1262_001:0443c13": "節歟。民失職歟。女謁盛歟。宮室崇歟。苞苴行歟。讒",
    "X64n1262_001:0443c14": "夫昌歟。言訖。忽大雨數千里。湯有此德。故言行遂",
    "X64n1262_001:0443c15": "能動天地也。",
    "X64n1262_001:0443c16": "○止觀定慧三觀之總名也。停息諸念曰止。如理",
    "X64n1262_001:0443c17": "思惟曰觀。內心不動曰定。隨緣照了曰慧。梵語奢",
    "X64n1262_001:0443c18": "摩他。此云止。止久曰定。梵語三摩鉢提。此云觀。觀",
    "X64n1262_001:0443c19": "久曰慧。梵語禪那。此云等該。等該前二。即定慧之",
    "X64n1262_001:0443c20": "通稱。通遮通照。故曰等該。在因曰止觀。在果曰定",
    "X64n1262_001:0443c21": "慧。若約三學互論。即一心不動。人境雙忘曰戒。覺",
    "X64n1262_001:0443c22": "心圓明。內外湛然曰定。隨緣應物。妙用無窮曰慧。",
    "X64n1262_001:0443c23": "名雖有三。其揆一也。",
    "X64n1262_001:0443c24": "作止任滅作者。即心造心作之謂也。若有人言。我",
    "X64n1262_001:0444a01": "於本心作種種行。欲求真理。即名為病。止者。止妄",
    "X64n1262_001:0444a02": "即真之謂也。若有人言。我今永息諸念。寂然平等。",
    "X64n1262_001:0444a03": "欲求真理。即名為病。任者。隨緣任情之謂也。若有",
    "X64n1262_001:0444a04": "人言。我等今者。不斷生死。不求涅槃。任彼一切。欲",
    "X64n1262_001:0444a05": "求真理。是名為病。滅者。寂滅之謂也。若有人言。我",
    "X64n1262_001:0444a06": "今求永滅一切煩惱身心。根塵虗妄境界。欲求真",
    "X64n1262_001:0444a07": "理。是名為病。止觀定慧為本。作止任滅為末。",
    "X64n1262_001:0444a08": "自欺欺昧也。大學曰。所謂誠其意者。毋自欺也。知",
    "X64n1262_001:0444a09": "為善以去惡。而心之所發由未誠。是為自欺也。",
    "X64n1262_001:0444a10": "○上下偷安去聖時遙。邪侫之輩。寄身於我教中。",
    "X64n1262_001:0444a11": "在上者。不教其下。其下者。不奉其上。各取一身之",
    "X64n1262_001:0444a12": "安也。",
    "X64n1262_001:0444a13": "歸宗寺名。在廬山之南。昔年羲之隱居之處。洗硯",
    "X64n1262_001:0444a14": "池。今猶在也。",
    "X64n1262_001:0444a15": "○晦堂隆興府黃龍山。祖心晦堂寶覺禪師。南雄",
    "X64n1262_001:0444a16": "鄔氏子。嗣黃龍。南嶽下。十二世也。",
    "X64n1262_001:0444a17": "寶峯寺名。",
    "X64n1262_001:0444a18": "月公晦諱曉月。字公晦。得法於瑯琊覺禪師。於宋",
    "X64n1262_001:0444a19": "熈寧間。住洪州泐潭寶峯精舍。作楞嚴標旨。",
    "X64n1262_001:0444a20": "洞徹洞明玄理。徹底無依。",
    "X64n1262_001:0444a21": "忝辱也。",
    "X64n1262_001:0444a22": "功名美器有功名。無美器。有美器。無功名。葢天命",
    "X64n1262_001:0444a23": "也。不與人全。昔種放隱終南。聞希夷之風。往見之。",
    "X64n1262_001:0444a24": "希夷曰。當有顯宦。但名者古今美器。造物所忌。子",
    "X64n1262_001:0444b01": "名將有敗之。後果如言也。",
    "X64n1262_001:0444b02": "終君子曰終。小人曰死。謂君子有益於時。死聞於",
    "X64n1262_001:0444b03": "後。平生以保身為事。故沒可言終也。死者。澌盡泯",
    "X64n1262_001:0444b04": "沒。濫朽無節。故小人則言死也。文見論語大全。",
    "X64n1262_001:0444b05": "幾微易繫辭曰。知幾其神乎。君子上交不謟。下交",
    "X64n1262_001:0444b06": "不瀆。其知幾乎。幾者。動之微。吉凶之先見者也。",
    "X64n1262_001:0444b07": "○獨步湖海孤危也。袁淑謂謝莊曰。江東無我。卿",
    "X64n1262_001:0444b08": "當獨步。",
    "X64n1262_001:0444b09": "扣礪上取也。下磨礪也。謂取他有餘。補我不足。",
    "X64n1262_001:0444b10": "慊曾子曰。晉楚之富不及也。彼以其富。我以吾仁。",
    "X64n1262_001:0444b11": "被以其爵。我以吾義。吾何慊乎哉。慊自是也。",
    "X64n1262_001:0444b12": "強勝也。樂也。",
    "X64n1262_001:0444b13": "自廣而狹自廣而狹小於人。出書經。",
    "X64n1262_001:0444b14": "矜式規法也。令人依而行之。使諸大夫國人。皆有",
    "X64n1262_001:0444b15": "所矜式。出孟子。",
    "X64n1262_001:0444b16": "○陳瑩中延平縣。陳了翁。名。壦字瑩中號。華嚴居士。",
    "X64n1262_001:0444b17": "糅米不絕色。謂碎米而雜其好飯。言君子小人。相",
    "X64n1262_001:0444b18": "混而不可辯。",
    "X64n1262_001:0444b19": "惻隱孟子曰。惻隱之心。仁之端也。惻者傷之切。隱",
    "X64n1262_001:0444b20": "者痛之深。即慈悲不忍之心也。",
    "X64n1262_001:0444b21": "障百川迴眾流而入海也。韓文公進學解曰。障百",
    "X64n1262_001:0444b22": "川而東之。迴狂瀾而既倒。謂入鄽垂手。接物利生",
    "X64n1262_001:0444b23": "也。",
    "X64n1262_001:0444b24": "謐靜也。",
    "X64n1262_001:0444c01": "○感副寺南嶽福巖慈感禪師。潼州杜氏子。嗣黃",
    "X64n1262_001:0444c02": "龍南禪師。",
    "X64n1262_001:0444c03": "化侍者隆興府。雙嶺伈化禪師。得法於黃龍惠南",
    "X64n1262_001:0444c04": "禪師。",
    "X64n1262_001:0444c05": "廉正直無私曰廉。",
    "X64n1262_001:0444c06": "秀莊主潭州大溈懷秀禪師。信州應氏子。嗣黃龍",
    "X64n1262_001:0444c07": "禪師。",
    "X64n1262_001:0444c08": "量有量則容納眾流也。",
    "X64n1262_001:0444c09": "忠有忠則盡情奉上也。",
    "X64n1262_001:0444c10": "靈源隆興府黃龍靈源惟清禪師本州陳氏子。嗣",
    "X64n1262_001:0444c11": "黃龍祖心。",
    "X64n1262_001:0444c12": "○朱給事名顯謨。字世英。任至給事。問道於黃龍",
    "X64n1262_001:0444c13": "南禪師。",
    "X64n1262_001:0444c14": "自恃自負聰明之資。輕視佛祖之道。",
    "X64n1262_001:0444c15": "矛盾上鎗也。下護身牌。昔人以二事雙賣。各歎其",
    "X64n1262_001:0444c16": "勝。智者語云。我買汝矛。還刺汝盾。入於不入。即無",
    "X64n1262_001:0444c17": "其辭。以況自相違也。",
    "X64n1262_001:0444c18": "祁大也。溽暑勝熱也。",
    "X64n1262_001:0444c19": "○川陵眾流入海曰川。大阜曰陵。",
    "X64n1262_001:0444c20": "昆諸也。",
    "X64n1262_001:0444c21": "○雲峯南嶽雲峯文悅禪師。南昌徐氏子。嗣大愚",
    "X64n1262_001:0444c22": "守芝禪師。南嶽下十一世也。",
    "X64n1262_001:0444c23": "○蹙頞攢眉促鼻也。",
    "X64n1262_001:0444c24": "閨物胸襟之識情。又私溺之物。",
    "X64n1262_001:0445a01": "夯音享。荷負之勢。○乾上坤下。",
    "X64n1262_001:0445a02": "否卦否。閉塞也。大往小來。陽往居外。陰來居內。陰",
    "X64n1262_001:0445a03": "氣不上升。陽氣不下降。二氣不交。萬物不生。天地",
    "X64n1262_001:0445a04": "否塞也。以人事言。君不下孚於臣。臣不上孚於君。",
    "X64n1262_001:0445a05": "上下不交。人情否塞也。以一人言。在外者。陽氣散",
    "X64n1262_001:0445a06": "而不順。在內者。陰氣附而不調。陰陽不合。氣血不",
    "X64n1262_001:0445a07": "通。表裏失度也。此七月之卦。",
    "X64n1262_001:0445a08": "坤上乾下。",
    "X64n1262_001:0445a09": "泰卦泰。通也。小往大來。小。陰也。往居於外。大。陽也。",
    "X64n1262_001:0445a10": "來居於內。陽氣下降。陰氣上升。二氣相交。而萬物",
    "X64n1262_001:0445a11": "化生。天地通泰也。以人事言。大為君。小為臣。君推",
    "X64n1262_001:0445a12": "誠以任下。臣進忠以奉上。上下之志通。朝廷通泰",
    "X64n1262_001:0445a13": "也。陽為君子。陰為小人。君子來在于內。小人往在",
    "X64n1262_001:0445a14": "于外。人情通泰也。此正月之卦。",
    "X64n1262_001:0445a15": "艮上兌下。",
    "X64n1262_001:0445a16": "損卦山澤損卦。損。減損也。以人事言。在上者。取民",
    "X64n1262_001:0445a17": "以自厚。在下者。薄己以奉君。必至上下俱損矣。故",
    "X64n1262_001:0445a18": "本義云。損下卦上畫之陽。益上卦上畫之陰。損兌",
    "X64n1262_001:0445a19": "澤之深。益良山之高。取內益外。剝民奉君之象。曰",
    "X64n1262_001:0445a20": "損。",
    "X64n1262_001:0445a21": "巽上震下。",
    "X64n1262_001:0445a22": "益卦風雷益卦。益。增益也。巽為風。震為雷。雷激則",
    "X64n1262_001:0445a23": "風怒。二物相助。所以為益。以人事言。在上者。施其",
    "X64n1262_001:0445a24": "澤以及下。在下者。進其誠以奉上。是兩相增益也。",
    "X64n1262_001:0445b01": "故本義云。損上卦。初畫之陽。益下卦。初畫之陰。曰",
    "X64n1262_001:0445b02": "益。",
    "X64n1262_001:0445b03": "庶眾也。叛返也。背也。",
    "X64n1262_001:0445b04": "聖人嘗喻孔子答魯哀公也。家語。",
    "X64n1262_001:0445b05": "貫珠貫。串也。言其相續不絕也。累累如貫珠然。",
    "X64n1262_001:0445b06": "觀日謂興廢之源。誠在損益得失。故曰觀日。",
    "X64n1262_001:0445b07": "元龜壽千歲。滿尺二寸。預知未來吉凶禍福也。",
    "X64n1262_001:0445b08": "○荊公姓王。名安石。字介甫。臨川人。宋朝六帝神",
    "X64n1262_001:0445b09": "宗。熙寧三年拜為相。封荊國公。七年夏四月不雨。",
    "X64n1262_001:0445b10": "安石罷相。八年二月再拜為相。九年十二月致仕。",
    "X64n1262_001:0445b11": "問道於黃龍南禪師。",
    "X64n1262_001:0445b12": "○舉措上處置勤作也。下安布施為也。",
    "X64n1262_001:0445b13": "獨居隱微獨者。人所不知。而己所獨知之地也。隱",
    "X64n1262_001:0445b14": "者。暗處也。微者。細事也。言幽暗之中。微細之事。跡",
    "X64n1262_001:0445b15": "雖未形。而幾則已動。人雖不知。而己獨知之。至此",
    "X64n1262_001:0445b16": "尤加戒謹也。",
    "X64n1262_001:0445b17": "○隱士不貴為官。以道自樂。",
    "X64n1262_001:0445b18": "潘延之名興。字延之。號清逸居士。問道於黃龍南",
    "X64n1262_001:0445b19": "禪師。",
    "X64n1262_001:0445b20": "造次急據苟且之時。擴推廣之義。又引張也。",
    "X64n1262_001:0445b21": "克滿也。",
    "X64n1262_001:0445b22": "○父嚴乃馬援征於交趾。以書戒於子姪曰。莫貪",
    "X64n1262_001:0445b23": "嗜好。勤學事業。子姪從而不敢違。故知子敬由父",
    "X64n1262_001:0445b24": "嚴也。",
    "X64n1262_001:0445c01": "隆窪謂天下之道。以適中為貴。過與不及。俱不可",
    "X64n1262_001:0445c02": "也。下之平之。欲其損有餘而益不足。務合中道也。",
    "X64n1262_001:0445c03": "姁嫗上許御切。下衣遇切。陰陽相得。覆育萬物。以",
    "X64n1262_001:0445c04": "氣曰姁。以體曰嫗。姁當作煦。出禮記。",
    "X64n1262_001:0445c05": "○三關語黃龍問龍慶閑云。人人有箇生緣。上座",
    "X64n1262_001:0445c06": "生緣在甚麼處。閑云。早晨吃白粥。至晚又覺饑。又",
    "X64n1262_001:0445c07": "問云。我手何如佛手。閑云。月下弄琵琶。又問云。我",
    "X64n1262_001:0445c08": "脚何似驢脚。閑云。鷺鷥立雪非同色。三十餘年未",
    "X64n1262_001:0445c09": "有契其機者。脫有酬對。唯斂目危坐。由此叢林。目",
    "X64n1262_001:0445c10": "為三關語。師自頌云。生緣斷處伸驢脚。驢脚伸時",
    "X64n1262_001:0445c11": "佛手開。為報五湖參禪客。三關一一透將來。",
    "X64n1262_001:0445c12": "脫有或然之辭。○孰與下去聲。及也。",
    "X64n1262_001:0445c13": "○越地名。在紹興府。之往也。",
    "X64n1262_001:0445c14": "○英邵武隆興府泐潭洪英禪師。邵武陳氏子。嗣",
    "X64n1262_001:0445c15": "黃龍惠南禪師。",
    "X64n1262_001:0445c16": "○批判批點分判。謂聖人之心如寶鑑。物來則現。",
    "X64n1262_001:0445c17": "未有心念也。豈堪分章析句。批點拈提。此則無異",
    "X64n1262_001:0445c18": "描虗空。而刻湛水。亦乃向枝蔓更添芒索。",
    "X64n1262_001:0445c19": "公案乃喻公府之案牘也。法之所在。而王道治焉。",
    "X64n1262_001:0445c20": "公者。乃聖賢一期之轍。天下通途之理也。案者。聖",
    "X64n1262_001:0445c21": "賢之正文也。凡有天下者。未甞無公府也。有公府。",
    "X64n1262_001:0445c22": "未甞無案牘。葢取為法。而治天下之不正矣。夫佛",
    "X64n1262_001:0445c23": "祖機緣。目之曰公案者。亦由是而已。葢非一人之",
    "X64n1262_001:0445c24": "臆見。乃百千開示同稟。至理也。",
    "X64n1262_001:0446a01": "培益也。沃灌也。",
    "X64n1262_001:0446a02": "益之增益先覺之理。",
    "X64n1262_001:0446a03": "○旅泊旅如客店暫住。豈能久居。泊如舟夜止歇。",
    "X64n1262_001:0446a04": "天曉復行。言其不常住也。",
    "X64n1262_001:0446a05": "大丈夫富貴不能淫。貧賤不能移。威武不能屈。此",
    "X64n1262_001:0446a06": "之謂大丈夫。語出孟子。",
    "X64n1262_001:0446a07": "恢大也。",
    "X64n1262_001:0446a08": "誘掖前導曰誘。傍扶曰掖。",
    "X64n1262_001:0446a09": "忌畏也。媒招也。",
    "X64n1262_001:0446a10": "○比丘梵語比丘。此云乞士。謂上乞諸佛之智。以",
    "X64n1262_001:0446a11": "資慧命。下乞羣生之食。以資色身。比丘具五德。謂",
    "X64n1262_001:0446a12": "乞士。破惡。怖魔。淨命。殺賊也。",
    "X64n1262_001:0446a13": "苞苴包褁奇物。奉獻謟侫。以求托囑也。",
    "X64n1262_001:0446a14": "骯髒體盤旋貌。漢書云。曲眉骯髒。倚立門傍也。",
    "X64n1262_001:0446a15": "搖尾乞憐如犬見人搖尾以媚之。求憐憫而已。小",
    "X64n1262_001:0446a16": "人謟侫。亦猶是而已矣。",
    "X64n1262_001:0446a17": "天人天上人間。太息大聲之歎也。",
    "X64n1262_001:0446a18": "頷點頭而納。口不言而心許也。",
    "X64n1262_001:0446a19": "○迹有為功用曰迹。",
    "X64n1262_001:0446a20": "○真淨文隆興府。寶峯真淨克文禪師。陝府閔鄉",
    "X64n1262_001:0446a21": "鄭氏子。嗣黃龍南禪師。南嶽下十一世。",
    "X64n1262_001:0446a22": "載爾雅云。夏曰歲。取歲行一次也。商曰祀。取四時",
    "X64n1262_001:0446a23": "祭祀一終也。周曰年。取禾熟之意。唐虞曰載。取物",
    "X64n1262_001:0446a24": "終更始之義。已上俱年也。",
    "X64n1262_001:0446b01": "再閏閏月定四時而成歲也。張純曰。三年一閏。天",
    "X64n1262_001:0446b02": "氣小備。五年一閏。天氣大備。葢閏月之不足。日之",
    "X64n1262_001:0446b03": "有餘也。古者一年三百六十六日。分為十二月。每",
    "X64n1262_001:0446b04": "月三十日。一年共三百六十日。餘剩六日。又六箇",
    "X64n1262_001:0446b05": "月小。除六日為一歲。共餘十二日。三歲共三十六",
    "X64n1262_001:0446b06": "日閏一月。還餘六日在後。至二年餘二十四日。連",
    "X64n1262_001:0446b07": "前六日。共三十日。又閏一月。是為三載。故易云。五",
    "X64n1262_001:0446b08": "歲再閏。",
    "X64n1262_001:0446b09": "聖人云下四句。出左傳。范文子答晉景公之文也。",
    "X64n1262_001:0446b10": "敏勤也。",
    "X64n1262_001:0446b11": "喆侍者潭州大溈真如慕喆禪師。撫州臨川聞氏",
    "X64n1262_001:0446b12": "子。嗣翠巖真。南嶽下十一世也。",
    "X64n1262_001:0446b13": "覺音教。睡醒曰覺。般若此云智慧也。",
    "X64n1262_001:0446b14": "湘西即湖廣長沙府。相陰湘潭縣也。",
    "X64n1262_001:0446b15": "目擊溫伯雪子適齊。途中相遇孔子。二人各辭而",
    "X64n1262_001:0446b16": "去。子路曰。夫子久聞雪子。見無所言者何也。子曰。",
    "X64n1262_001:0446b17": "我與雪子目擊而道存。豈用言乎。出莊子逍遙篇。",
    "X64n1262_001:0446b18": "○香城順西山香城景順禪師。蜀州人也。嗣黃龍",
    "X64n1262_001:0446b19": "南禪師。乃坐脫於香城。",
    "X64n1262_001:0446b20": "諸葛姓諸葛。名亮。字孔明。瑯琊人。躬耕於南陽之",
    "X64n1262_001:0446b21": "西臥龍崗。與徐庶為友。時劉玄德屯兵於新野。庶",
    "X64n1262_001:0446b22": "見之告曰。諸葛孔明臥龍也。將軍盍往見之。此人",
    "X64n1262_001:0446b23": "可以就見。不可以屈。由是玄德。遂詣亮所。凡三往",
    "X64n1262_001:0446b24": "而從之。遂拜為軍師。後為蜀漢相。史咏云。世亂雄",
    "X64n1262_001:0446c01": "兵百戰餘。孔明曾此樂耘鋤。蜀王不自垂三顧。爭",
    "X64n1262_001:0446c02": "得先生出故廬。",
    "X64n1262_001:0446c03": "春力時運該興。不能隱藏。",
    "X64n1262_001:0446c04": "○廣道者瑞州九峯希廣禪師。西蜀梓州人。師慈",
    "X64n1262_001:0446c05": "仁惠物。不尋細檢。故叢林號為廣無心。嗣真淨克",
    "X64n1262_001:0446c06": "文禪師。南嶽下十二世也。",
    "X64n1262_001:0446c07": "輿眾也。",
    "X64n1262_001:0446c08": "分外事官受爵於國。牧民正國。豈為奇特。夫為善",
    "X64n1262_001:0446c09": "知識者。主叢林。興教化。安眾克己。不干常住。正宜",
    "X64n1262_001:0446c10": "如此。豈分外事耶。",
    "X64n1262_001:0446c11": "○雲委積聚也。",
    "X64n1262_001:0446c12": "○委曲教之之法。常俯而就之。方便以成其德故",
    "X64n1262_001:0446c13": "也。",
    "X64n1262_001:0446c14": "褫音池。成就也。體栽格式也。",
    "X64n1262_001:0446c15": "○舒王宋徽宗。進荊公為舒王也。荊公熈寧間拜",
    "X64n1262_001:0446c16": "為相。作務新法病民。其子王雱。為崇正殿大學士。",
    "X64n1262_001:0446c17": "因父佐務新法必行。雱卒。父罷相。晏閑間如夢寐。",
    "X64n1262_001:0446c18": "見一鬼使領雱。荷鐵枷。泣於公前曰。因父務新法",
    "X64n1262_001:0446c19": "所致。公問使乞解。使曰。建寺飯僧可免。公遂於金",
    "X64n1262_001:0446c20": "陵田地。捨宅為寺。賜額保寧。請真淨主之。",
    "X64n1262_001:0446c21": "縑音兼。絹也。",
    "X64n1262_001:0446c22": "袈裟具云迦羅沙曳。此云不正色。亦名離塵服。",
    "X64n1262_001:0446c23": "衣去聲字。著衣也。",
    "X64n1262_001:0446c24": "伽黎名雜碎衣。以條數多故。大衣分三品。九條。十",
    "X64n1262_001:0447a01": "一條。十三條。名下品。十五條。十七條。十九條。名中",
    "X64n1262_001:0447a02": "品。二十一條。二十三條。二十五條。名上品。",
    "X64n1262_001:0447a03": "估賣也。價也。事好也。",
    "X64n1262_001:0447a04": "○湛堂隆興府泐潭湛堂文準禪師。興元府。梁氏",
    "X64n1262_001:0447a05": "子。嗣真淨文禪師。南嶽下十三世也。",
    "X64n1262_001:0447a06": "兆形顯之義。",
    "X64n1262_001:0447a07": "枯死枯老死滅殘缺蠹損也。",
    "X64n1262_001:0447a08": "卜決疑也。○杜斷也。塞也。",
    "X64n1262_001:0447a09": "注灌注也。如瓶注水。使心不亂也。",
    "X64n1262_001:0447a10": "出師表諸葛武侯。受顧命輔後主。七擒孟獲。已定",
    "X64n1262_001:0447a11": "南方。乃出師伐魏。臨行遺表於後主。表曰。先帝創",
    "X64n1262_001:0447a12": "業未半。而中道崩殂。今天下三分。益州罷敝。此誠",
    "X64n1262_001:0447a13": "危急存亡之秋也。然侍衛之臣。不懈於內。忠志之",
    "X64n1262_001:0447a14": "士。亡身於外者。葢追先帝之殊遇。欲報之於陛下",
    "X64n1262_001:0447a15": "也。誠宜開張聖聽。以光先帝遺德。恢弘志士之氣。",
    "X64n1262_001:0447a16": "不宜妄自菲薄。引喻失義。以塞忠諫之路也。宮中",
    "X64n1262_001:0447a17": "府中俱為一體。湛師聞末二句。豁然開悟。如訓文",
    "X64n1262_001:0447a18": "中云。",
    "X64n1262_001:0447a19": "○好惡好人之所惡。惡人之所好。是為拂人之性。",
    "X64n1262_001:0447a20": "災必逮夫身。",
    "X64n1262_001:0447a21": "拂逆也。",
    "X64n1262_001:0447a22": "○殢係替二音。極困也。滯也。",
    "X64n1262_001:0447a23": "僧問僧問處。名偏辟問。州答處。名信手拈來無意",
    "X64n1262_001:0447a24": "路話。又謂放風前箭。轉格外機。須向言前領旨。句",
    "X64n1262_001:0447b01": "外明宗。不可尋言逐句。妄生揆度。趙州已至不立",
    "X64n1262_001:0447b02": "玄危。平坦之地。了無佛法身心。凡酬酢。信口開合。",
    "X64n1262_001:0447b03": "皆無情識。不可較量也。故雪竇頌曰。偏辟曾挨老",
    "X64n1262_001:0447b04": "古錐。七斤衫重少人知。而今擲向西湖裏。下載清",
    "X64n1262_001:0447b05": "風付與誰。",
    "X64n1262_001:0447b06": "趙州趙州觀音院從諗禪師。曹州郝氏子。嗣南泉",
    "X64n1262_001:0447b07": "普願禪師。南嶽下三世。後住觀音院。聲傳大夏。名",
    "X64n1262_001:0447b08": "聞九州。壽一百二十歲。唐昭宗乾寧四年。十一月",
    "X64n1262_001:0447b09": "初二日。無疾。右脇而寂也。",
    "X64n1262_001:0447b10": "酬酢下音昨。客報主曰酢。主答客曰酬。",
    "X64n1262_001:0447b11": "簴音巨。謂飛簴天上神獸。鹿頭龍身。說文云。鍾皷",
    "X64n1262_001:0447b12": "之柎也。飾為猛獸。釋名曰。橫曰栒。縱曰簴。",
    "X64n1262_001:0447b13": "○差楚宜切。略也。",
    "X64n1262_001:0447b14": "○秋晚末運之際。法道凋零。",
    "X64n1262_001:0447b15": "○訥言遲也。尚加也。",
    "X64n1262_001:0447b16": "冐蒙昧也。殆乃也。危也。",
    "X64n1262_001:0447b17": "○驥尾參逐人行。曰附驥尾。謂蒼蠅之飛不可數",
    "X64n1262_001:0447b18": "步。托於驥尾。乃能千里之達也。",
    "X64n1262_001:0447b19": "居必下出荀子勸學篇。",
    "X64n1262_001:0447b20": "福嚴雅澤州福嚴良雅禪師。嗣洞山守初。青原下",
    "X64n1262_001:0447b21": "八世也。",
    "X64n1262_001:0447b22": "大寧寬洪州大寧道寬禪師。嗣石霜楚禪師。南嶽",
    "X64n1262_001:0447b23": "下十一世也。",
    "X64n1262_001:0447b24": "蔣山元蔣山贊元禪師。婺州義烏人。傅大士之裔。",
    "X64n1262_001:0447c01": "嗣石霜禪師。",
    "X64n1262_001:0447c02": "楷同也。並也。",
    "X64n1262_001:0447c03": "龍象水中力大。龍也。陸中有威。象也。巨德以喻之",
    "X64n1262_001:0447c04": "者。言其有力而托。有威而可習故也。",
    "X64n1262_001:0447c05": "支撑持也。",
    "X64n1262_001:0447c06": "○上下時民以名利為上。師今不愛名利。故不為",
    "X64n1262_001:0447c07": "時上。時人以庸鄙為下。師今操道德故。不為時下",
    "X64n1262_001:0447c08": "也。",
    "X64n1262_001:0447c09": "○死心隆興府黃龍死心悟新禪師。韶州黃氏子。",
    "X64n1262_001:0447c10": "嗣黃龍祖心禪師。南嶽下十三世也。",
    "X64n1262_001:0447c11": "城郭郭。外城也。孟子曰。三里之城。七里之郭。",
    "X64n1262_001:0447c12": "良器良。大也。靈源知過必改。死心正而不屈。",
    "X64n1262_001:0447c13": "○憩息也。",
    "X64n1262_001:0447c14": "黃太史諱庭堅。字魯直。號山谷居士。得法於黃龍",
    "X64n1262_001:0447c15": "祖心禪師。",
    "X64n1262_001:0447c16": "特爾天性如此。不可強為。",
    "X64n1262_001:0447c17": "○庶幾方可也。",
    "X64n1262_001:0447c18": "○長靈卓東京天寧長靈守卓禪師。泉州莊氏子。",
    "X64n1262_001:0447c19": "嗣靈源清禪師。南嶽十四世。",
    "X64n1262_001:0447c20": "連城趙有卞和璧。秦昭王。欲以十二連城貿之。趙",
    "X64n1262_001:0447c21": "遣相如送之入秦。相如視秦王。惟有愛璧之心。而",
    "X64n1262_001:0447c22": "無割城之意。乃詐曰。璧有瑕。請示之。王授璧與相",
    "X64n1262_001:0447c23": "如。如將璧却倚柱立。怒髮衝冠。謂曰。臣聞布衣之",
    "X64n1262_001:0447c24": "交。尚不忍相欺。況大國乎。王若急臣。臣頭璧俱碎",
    "X64n1262_001:0448a01": "於柱。王恐璧碎。使人扶相如起。頌曰。卞璧無瑕曜",
    "X64n1262_001:0448a02": "日輝。秦王雖愛不輸機。可憐又入相如手。一陣清",
    "X64n1262_001:0448a03": "風滿路歸。",
    "X64n1262_001:0448a04": "礫小石也。",
    "X64n1262_001:0448a05": "神鼎潭州神鼎洪諲禪師。襄水扈氏子。嗣首山念",
    "X64n1262_001:0448a06": "禪師。南嶽下九世。尋常一衲。以度寒暑。後隱衡嶽。",
    "X64n1262_001:0448a07": "有一豪貴來山遊。見師氣貌閑靜。一鉢無餘。遂拜",
    "X64n1262_001:0448a08": "請住神鼎。十年枯淡。室無升米。一鉢掛壁。日收盞",
    "X64n1262_001:0448a09": "飯。一枯木床為法座。殘僧數輩圍之。始終如此。後",
    "X64n1262_001:0448a10": "宗風大振。門弟子氣吞諸方。由是慈明。髮長不剪。",
    "X64n1262_001:0448a11": "敝衣而特往見鼎。鼎曰。汾陽有西河師子是否。慈",
    "X64n1262_001:0448a12": "明指後厲聲曰。屋倒矣。鼎回顧相視。慈明坐脫隻",
    "X64n1262_001:0448a13": "履而視之。鼎老忘問。又失公所在。慈明遂整衣且",
    "X64n1262_001:0448a14": "行且曰。見面不如聞名。遂去。鼎遣人追之不返。鼎",
    "X64n1262_001:0448a15": "嘆曰。汾陽有此兒也。慈明自此名重四方。",
    "X64n1262_001:0448a16": "○古人云前漢書文帝。丁卯六年。淮南厲王長謀",
    "X64n1262_001:0448a17": "反。廢處蜀郡。嗔恚不食死。梁太傅賈誼上疏曰。臣",
    "X64n1262_001:0448a18": "竊惟事執。可為痛哭者一。可為流涕者二。可為長",
    "X64n1262_001:0448a19": "太息者六。若其他背理而傷道者。難徧以疏舉。進",
    "X64n1262_001:0448a20": "言者。皆言天下已安已治矣。臣獨以為未也。曰安",
    "X64n1262_001:0448a21": "且治者。非愚則諛。皆非事實知治亂之體者也。夫",
    "X64n1262_001:0448a22": "抱火厝之積薪之下。而寢其上。火未及燃。固為之",
    "X64n1262_001:0448a23": "安。方今之執。何以異此。本末舛逆。首尾衡決。國制",
    "X64n1262_001:0448a24": "搶攘。非甚有紀。陛下可不壹令臣。得熟數之於前。",
    "X64n1262_001:0448b01": "因陳治安之策。試詳擇焉。",
    "X64n1262_001:0448b02": "扼腕上持也。下手腕也。謂跌脚捶胸。以手持腕。救",
    "X64n1262_001:0448b03": "之晚矣。",
    "X64n1262_001:0448b04": "○磨礲全篇出說苑正諫章。",
    "X64n1262_001:0448b05": "○古和尚惠古禪師。嗣靈源清禪師。南嶽下十四",
    "X64n1262_001:0448b06": "世。",
    "X64n1262_001:0448b07": "相倚背向之義。謂背之則禍生。向之則福長也。",
    "X64n1262_001:0448b08": "同域美惡之義。德美則吉。性暴則凶。謂心者眾妙",
    "X64n1262_001:0448b09": "之門。羣靈之府。升降之源。禍福之本也。",
    "X64n1262_001:0448b10": "靡費奢侈也。悠漸始終之義。",
    "X64n1262_001:0448b11": "○伊川姓程名頥。字正淑。號伊川。河南人。問道於",
    "X64n1262_001:0448b12": "靈源禪師。",
    "X64n1262_001:0448b13": "祗謹也。恭也。侮輕慢也。",
    "X64n1262_001:0448b14": "屢頻煩也。數也。",
    "X64n1262_001:0448b15": "僥倖上不當求而求之。下不當得而得之。",
    "X64n1262_001:0448b16": "覬覦上音冀。下音俞。希望欲得也。",
    "X64n1262_001:0448b17": "○惡跡畏影此篇言和妄歸真。不起生滅心也。所",
    "X64n1262_001:0448b18": "行之事喻跡。起生滅心喻影。背走喻捨妄歸真。就",
    "X64n1262_001:0448b19": "陰喻顯妄明真。所謂揚湯止沸。不如釜底抽薪。夫",
    "X64n1262_001:0448b20": "欲人無聞。莫若無聲。欲人無知。莫若無為。是知跡",
    "X64n1262_001:0448b21": "從念起。影逐身生。絕異念而妄跡自消。息幻體而",
    "X64n1262_001:0448b22": "虗影當滅。學者但解回光就己。返境觀心。則佛眼",
    "X64n1262_001:0448b23": "明而業影自消。法身現而塵迹自絕。若是則不滯",
    "X64n1262_001:0448b24": "化城。而徑趣寶所矣。日用明此。可坐進斯道。",
    "X64n1262_001:0448c01": "○過任德薄而位尊。任重而福淺。",
    "X64n1262_001:0448c02": "自廣自廣自大。下視於人也。",
    "X64n1262_001:0448c03": "○覺範瑞州清源寺。惠洪覺範禪師。本郡彭氏子。",
    "X64n1262_001:0448c04": "嗣真淨文禪師。南嶽下十三世。博覧羣書。有大辯",
    "X64n1262_001:0448c05": "才。作林間錄。僧寶傳也。",
    "X64n1262_001:0448c06": "彌遠也。浮沉上現也。下隱也。",
    "X64n1262_001:0448c07": "聖人言史記孔子適周見老子。老子曰。吾聞富貴",
    "X64n1262_001:0448c08": "者送人以財。仁者送人以言。吾雖不能富貴。而竊",
    "X64n1262_001:0448c09": "仁者之號。今送子以言也。當今之士。聰明深察。而",
    "X64n1262_001:0448c10": "近於死者。好譏議人者也。博辯宏遠。而危其身者。",
    "X64n1262_001:0448c11": "好發人之惡也。為人臣子。可不慎乎。孔子敬奉其",
    "X64n1262_001:0448c12": "教。自周返魯。道稱尊矣。",
    "X64n1262_001:0448c13": "○箋傳之未盡曰箋。",
    "X64n1262_001:0448c14": "參差不齊之貌。乃言行相違也。",
    "X64n1262_001:0448c15": "○行言乃行之實。行乃言之表。",
    "X64n1262_001:0448c16": "鄙樸誠實也。",
    "X64n1262_001:0448c17": "辭盡下唐德宗貞元十年。兵部侍郎陸贄諫曰。明",
    "X64n1262_001:0448c18": "王不可以辭盡人情。不可以意選進士。進退隨憎",
    "X64n1262_001:0448c19": "愛之情。離合繫異同之趣。是由捨繩墨而意裁曲",
    "X64n1262_001:0448c20": "直。弃權衡而手揣重輕。雖曰精微。不能無謬。",
    "X64n1262_001:0448c21": "偶不期遇也。",
    "X64n1262_001:0448c22": "耀乘珠魏惠王曰。寡人有徑寸之珠。照車前後。各",
    "X64n1262_001:0448c23": "十二乘者數枚。齊王曰。吾有四臣。照千里之外。豈",
    "X64n1262_001:0448c24": "特十二乘也。魏王有媿色。",
    "X64n1262_001:0449a01": "學易聖人雖生知。未甞自言無大過。似有小過在。",
    "X64n1262_001:0449a02": "雖是謙辭。而道理實無窮盡也。劉聘君見元城劉",
    "X64n1262_001:0449a03": "忠定公。自言。甞讀他論加作假。五十作卒。葢加假",
    "X64n1262_001:0449a04": "聲相近。而誤讀。卒於五十字。相似而分也。愚按此",
    "X64n1262_001:0449a05": "章之言。史記作假數年。我與易道則彬彬矣。加。正",
    "X64n1262_001:0449a06": "作假。而無五十字。葢孔子年七十矣。學易則明乎",
    "X64n1262_001:0449a07": "吉凶消長之理。進退存亡之道。故可以無大過為",
    "X64n1262_001:0449a08": "言爾。故聖人冀永年之窮經。庶所行之無咎。",
    "X64n1262_001:0449a09": "契經梵言修多羅。此云契經。謂契理契機。乃契理",
    "X64n1262_001:0449a10": "合機之教。",
    "X64n1262_001:0449a11": "品物言高低大小利鈍之人。不可遺棄也。",
    "X64n1262_001:0449a12": "巧梓輪桷之用梓。木匠也。輪。車輪也。桷。榱桷也。葢",
    "X64n1262_001:0449a13": "巧梓用木之際。隨其木性而用之。枉者可以為輪。",
    "X64n1262_001:0449a14": "直者可以為桷。使不廢其材也。昔齊桓公讀書於",
    "X64n1262_001:0449a15": "堂上。輪扁斵輪於堂下。釋鑿而問曰。敢問君之所",
    "X64n1262_001:0449a16": "讀者何書。公曰。聖人之言也。扁曰。聖人在乎。公曰。",
    "X64n1262_001:0449a17": "聖人死矣。扁曰。然君所讀者糟粕耳。公怒曰。寡人",
    "X64n1262_001:0449a18": "讀書。輪人安得譏乎。有說則可。無說則死。扁曰。以",
    "X64n1262_001:0449a19": "臣事觀之。臣當斵輪。徐則甘而不固。疾則苦而不",
    "X64n1262_001:0449a20": "入。不徐不疾。得之於心。應之於手。口不能言。有數",
    "X64n1262_001:0449a21": "存焉。臣不能諭臣之子。子不能受之於臣。臣年七",
    "X64n1262_001:0449a22": "十而老斵輪。古之斵輪者。與其不可傳而死者多",
    "X64n1262_001:0449a23": "矣。故君之所讀者糟粕耳。桓公大喜。出莊子。",
    "X64n1262_001:0449a24": "良御使馬之人也。善使馬者。稱而作之。",
    "X64n1262_001:0449b01": "駑驥上即鈍馬也。下即良馬也。",
    "X64n1262_001:0449b02": "失性各得遲疾之宜。使不失其所賦性也。",
    "X64n1262_001:0449b03": "繩墨梓人所用者也。木若得之。則曲直分明而見",
    "X64n1262_001:0449b04": "矣。",
    "X64n1262_001:0449b05": "○庸流心不存慎終之規。口不吐訓格之言。不擇",
    "X64n1262_001:0449b06": "人以托身。不立行以自定。見小措大。而不知所務。",
    "X64n1262_001:0449b07": "從物而流。不知所執。故曰庸流。",
    "X64n1262_001:0449b08": "○勃色變也。誚才笑切。以言相責也。",
    "X64n1262_001:0449b09": "瑯琊徐州瑯琊。廣照慧覺禪師。洛陽人。嗣汾陽昭",
    "X64n1262_001:0449b10": "禪師。南嶽下十世。",
    "X64n1262_001:0449b11": "范希文姓范。名仲淹。字希文。汝南人。宋仁宗慶曆",
    "X64n1262_001:0449b12": "中。拜為參知政事。諡文正。",
    "X64n1262_001:0449b13": "緡音民。錢串也。",
    "X64n1262_001:0449b14": "○瑞光寺有四瑞。謂鍾皷自鳴。寶塔放光。瑞竹交",
    "X64n1262_001:0449b15": "加。白龜聽法。故稱曰瑞光。即今之臥佛寺也。",
    "X64n1262_001:0449b16": "蹈行也。閫門限也。",
    "X64n1262_001:0449b17": "上人內有智德。外有勝行。在人之上。故稱上人。",
    "X64n1262_001:0449b18": "秀即嘉興府。",
    "X64n1262_001:0449b19": "○以卑自牧象曰。謙謙。君子以卑自牧也。卑者。謙",
    "X64n1262_001:0449b20": "之至也。謂君子以自謙自卑之道。自牧自處也。",
    "X64n1262_001:0449b21": "自樂養道自樂處。不願為人。以道為懷。",
    "X64n1262_001:0449b22": "苐但也。乏少也。",
    "X64n1262_001:0449b23": "色斯舉矣鳥之為物也。見人顏色不善。則飄然而",
    "X64n1262_001:0449b24": "逝。回翔審視。至彈射不驚之處而後下之。世人見",
    "X64n1262_001:0449c01": "機而作。亦當如此。",
    "X64n1262_001:0449c02": "○淫流蕩之過也。",
    "X64n1262_001:0449c03": "謙光位愈高而心愈下。則尊而且光。",
    "X64n1262_001:0449c04": "寧克豈能也。",
    "X64n1262_001:0449c05": "○純誠精一無雜曰純。真實無妄曰誠。",
    "X64n1262_001:0449c06": "儻或然之辭。孚信也。",
    "X64n1262_001:0449c07": "○圓悟成都府昭覺寺。佛果克勤禪師。彭州駱氏",
    "X64n1262_001:0449c08": "子。嗣五祖演禪師。",
    "X64n1262_001:0449c09": "○保全守曰保。",
    "X64n1262_001:0449c10": "誠信心實曰誠。乃信之體也。言實曰信。乃誠之用",
    "X64n1262_001:0449c11": "也。",
    "X64n1262_001:0449c12": "惟天下至誠能盡其性。則能盡人之性。能盡人之",
    "X64n1262_001:0449c13": "性。則能盡物之性。能盡物之性。則可以贊天地之",
    "X64n1262_001:0449c14": "化育。可以贊天地化育。則可以與天地同參矣。註",
    "X64n1262_001:0449c15": "曰。性者德無不實。理無不具。故無人欲之私。能盡",
    "X64n1262_001:0449c16": "者。知之無不明。處之無不當。天地至誠者。言聖人",
    "X64n1262_001:0449c17": "之德。天下莫能加也。贊。猶助也。參者。與天地並立。",
    "X64n1262_001:0449c18": "紿欺慢也。斯須暫時也。",
    "X64n1262_001:0449c19": "○過惡無心失理曰過。有心害理曰惡。",
    "X64n1262_001:0449c20": "飭非人有過非。恐人知之。以巧言自飭。欲免過而",
    "X64n1262_001:0449c21": "譽其善。",
    "X64n1262_001:0449c22": "義能徙徙者。移也。孔子曰。德之不修。學之不講。聞",
    "X64n1262_001:0449c23": "義不能徙。不善不能改。是吾憂也。尹氏曰。德必修",
    "X64n1262_001:0449c24": "而後成。學必講而後明。見義能徙。改過無悋。此四",
    "X64n1262_001:0450a01": "者日新之要。苟未能之。聖人猶憂之。況學者乎。",
    "X64n1262_001:0450a02": "○隆藏主平江府虎丘紹隆禪師。和之含山人。嗣",
    "X64n1262_001:0450a03": "圓悟勤禪師。南嶽下十五世。",
    "X64n1262_001:0450a04": "○智分別是非曰智。又知也。妙眾理而宰萬物也。",
    "X64n1262_001:0450a05": "孜孜切切也。汲汲也。遏止也。",
    "X64n1262_001:0450a06": "炎小火之貌。原廣平曰原。",
    "X64n1262_001:0450a07": "煽大火也。",
    "X64n1262_001:0450a08": "不矜細行書云。烏乎。夙夜罔或不勤。不矜細行。終",
    "X64n1262_001:0450a09": "累大德。為山九仞。功虧一簣。註曰。或猶言萬一也。",
    "X64n1262_001:0450a10": "呂氏曰。此是勤德工夫。或之一字。最有意味。一暫",
    "X64n1262_001:0450a11": "止息。則非勤德也。矜者。持也。細行者。一簣也。",
    "X64n1262_001:0450a12": "累去聲。事相緣及。",
    "X64n1262_001:0450a13": "○元布袋台州護國寺。此菴景元禪師。永嘉南溪",
    "X64n1262_001:0450a14": "張氏子。嗣圓悟禪師。南嶽下十五世。",
    "X64n1262_001:0450a15": "○黃蘗勝瑞州黃蘗山惟勝禪師。潼州羅氏子。嗣",
    "X64n1262_001:0450a16": "黃龍南禪師。南嶽下十二世。",
    "X64n1262_001:0450a17": "得豈也。",
    "X64n1262_001:0450a18": "○佛鑑舒州太平寺。佛鑑惠懃禪師。本郡江氏子。",
    "X64n1262_001:0450a19": "嗣五祖演禪師。南嶽下十四世。",
    "X64n1262_001:0450a20": "前言往行艮上乾下。",
    "X64n1262_001:0450a21": "山天大畜象曰。天在山下。大畜。君子多識前言往",
    "X64n1262_001:0450a22": "行以畜其德。註曰。前言往行。是古聖之言行也。觀",
    "X64n1262_001:0450a23": "其言。察其行。以成德。乃大畜之義。畜。積成也。",
    "X64n1262_001:0450a24": "故常古人不更之常道也。",
    "X64n1262_001:0450b01": "○昺首座韶州南華智昺禪師蜀川永康人。為人",
    "X64n1262_001:0450b02": "嚴厲。時號昺鐵面。嗣佛鑑懃禪師。南嶽下十五世。",
    "X64n1262_001:0450b03": "呈身先見其身。後任住持也。",
    "X64n1262_001:0450b04": "長老耆德之稱。了達法性。內有智德。使學者尊從。",
    "X64n1262_001:0450b05": "故曰長老也。",
    "X64n1262_001:0450b06": "抑發語之辭。",
    "X64n1262_001:0450b07": "○詢佛燈江西吉安府安吉州。何山佛燈守詢禪",
    "X64n1262_001:0450b08": "師。本郡史氏子。嗣佛鑑懃禪師。南嶽下十五世也。",
    "X64n1262_001:0450b09": "挫摧折也。効獻也。盡也。",
    "X64n1262_001:0450b10": "輸誠盡敬之貌。○賊侵害。",
    "X64n1262_001:0450b11": "愛心之纏綿不已曰愛。",
    "X64n1262_001:0450b12": "阿諛上卑屈也。下謟詐也。",
    "X64n1262_001:0450b13": "掊克聚斂也。謂刻剝民財也。",
    "X64n1262_001:0450b14": "旃之也。○綴補衲也。",
    "X64n1262_001:0450b15": "褐褐。毛布裰。氷火二鼠之毛。所織之布也。火鼠入",
    "X64n1262_001:0450b16": "火不焚。毛長尺許。所謂火浣布是也。氷鼠者。北方",
    "X64n1262_001:0450b17": "有氷。厚百尺。有鼠在下。但食氷。毛長數寸。可以為",
    "X64n1262_001:0450b18": "布。二事合成。冬暖夏凉。出神異記。",
    "X64n1262_001:0450b19": "○根柢下音底。謂無枝末。繁蔓之事也。",
    "X64n1262_001:0450b20": "惜痛也。",
    "X64n1262_001:0450b21": "○疏通能知遠古書籍也。又胸次岸谷。海納山容。",
    "X64n1262_001:0450b22": "無彼此之念也。",
    "X64n1262_001:0450b23": "城府遮蔽之義。謂外無城郭。內無府庫。不積財寶。",
    "X64n1262_001:0450b24": "無外內之隄防也。",
    "X64n1262_001:0450c01": "踴躍見義合理。踴躍而前進也。",
    "X64n1262_001:0450c02": "附離苟合勝則依附。貧則離去。苟且取衣食而迎",
    "X64n1262_001:0450c03": "合之。二者皆不當。故不喜也。",
    "X64n1262_001:0450c04": "翛音肖。鳥之孤飛也。又自如也。",
    "X64n1262_001:0450c05": "○銳利也。",
    "X64n1262_001:0450c06": "慮深不入虎穴。焉得虎子。學者不可以世事關其",
    "X64n1262_001:0450c07": "心。逍遙乎微妙之境。優游乎何有之鄉。然後必蹈",
    "X64n1262_001:0450c08": "於無事安樂之境。",
    "X64n1262_001:0450c09": "所偏其識不逮。則事理不能圓融也。",
    "X64n1262_001:0450c10": "闕閉而不通也。",
    "X64n1262_001:0450c11": "○龍牙才潭州龍牙寺智才禪師。舒州施氏子。嗣",
    "X64n1262_001:0450c12": "佛鑑懃禪師。南嶽下十五世。",
    "X64n1262_001:0450c13": "亟急也。",
    "X64n1262_001:0450c14": "○[女*畏]媟上。鄙也。下。苟且也。謂不可言其所為之惡。",
    "X64n1262_001:0450c15": "窺覰小視貌。",
    "X64n1262_001:0450c16": "○佛眼舒州龍門佛眼清遠禪師。臨卭李氏子。嗣",
    "X64n1262_001:0450c17": "五祖演禪師。南嶽下十四世也。",
    "X64n1262_001:0450c18": "勁挺至公而無私也。",
    "X64n1262_001:0450c19": "儻援上。希望也。倖也。下。引援也。",
    "X64n1262_001:0450c20": "○蒞眾上。臨也。謂立身之道。內剛而外柔。蒞眾之",
    "X64n1262_001:0450c21": "容。上承而下順。不和則不可接物。不嚴則不可馭",
    "X64n1262_001:0450c22": "下也。",
    "X64n1262_001:0450c23": "昵親近也。○泥去聲滯也。",
    "X64n1262_001:0450c24": "達觀頴潤州金山曇頴禪師。嗣石門聰禪師。",
    "X64n1262_001:0451a01": "○階墀上。階級也。下。丹墀也。謂淺而深也。",
    "X64n1262_001:0451a02": "蔑輕也。",
    "X64n1262_001:0451a03": "○高庵南康軍雲居高庵善悟禪師。泮州李氏子。",
    "X64n1262_001:0451a04": "嗣佛眼遠禪師。南嶽下十五世。",
    "X64n1262_001:0451a05": "秋毫莊子曰。秋獸生毛至微。孟子曰。明足以察秋",
    "X64n1262_001:0451a06": "毫之末。而不見輿薪。",
    "X64n1262_001:0451a07": "睫音接。眉毛也。鈞三十斤也。",
    "X64n1262_001:0451a08": "○區區卑小之稱。猶碌碌也。",
    "X64n1262_001:0451a09": "○成枯木東京淨國枯木法成禪師。何朔人。嗣芙",
    "X64n1262_001:0451a10": "蓉楷禪師。清源下十二世也。",
    "X64n1262_001:0451a11": "侈靡奢費也。",
    "X64n1262_001:0451a12": "輕肥乘肥馬。衣輕裘也。肥馬衣輕裘。佯佯過閭里。",
    "X64n1262_001:0451a13": "雖得市廛憐。還為識者鄙。",
    "X64n1262_001:0451a14": "○區分也。係連及也。",
    "X64n1262_001:0451a15": "關在也。干也。弛廢也。弓解。",
    "X64n1262_001:0451a16": "凌遲凋敗也。",
    "X64n1262_001:0451a17": "育王諶慶元府育王寺無示介諶禪師。溫州張氏",
    "X64n1262_001:0451a18": "子。嗣長靈卓禪師。其性剛毅。臨眾合古法。當時有",
    "X64n1262_001:0451a19": "諶鐵面之稱。",
    "X64n1262_001:0451a20": "仰山偉袁州仰山行偉禪師。何朔人。嗣黃龍南禪",
    "X64n1262_001:0451a21": "師。其為人性剛。蒞事有法度。使某人。幹某事。莫敢",
    "X64n1262_001:0451a22": "違者。甞將十二輩名。付維那。使明日俱到方丈受",
    "X64n1262_001:0451a23": "曲折。及會茶時。即失一人。偉問為誰。侍曰。隨州永",
    "X64n1262_001:0451a24": "泰。首座曰。泰遊山未回。以請他僧備具。偉然之。俄",
    "X64n1262_001:0451b01": "有告曰。泰實在。首座匿之。偉色莊。使搜得。泰自陳",
    "X64n1262_001:0451b02": "拙弱。恐失所受之事。首座實不知也。偉令擊鍾集",
    "X64n1262_001:0451b03": "眾。白曰。昧心欺眾。他人猶不可為。況首座。以分座",
    "X64n1262_001:0451b04": "授道。是老師所賞之職。而自破壞乎。二人俱受罸",
    "X64n1262_001:0451b05": "出院。由此諸服其公。泰後嗣法住黃蘗山。首座住",
    "X64n1262_001:0451b06": "溈山。嗣黃龍禪師。出僧寶傳。",
    "X64n1262_001:0451b07": "隳毀也。夙興早起也。",
    "X64n1262_001:0451b08": "參會夜晚小參省會也。",
    "X64n1262_001:0451b09": "貪饕求之不足曰貪。嗜之不足曰饕。",
    "X64n1262_001:0451b10": "○袂音眉。衣袂也。袖也。",
    "X64n1262_001:0451b11": "征役軍差曰征。民差曰役。",
    "X64n1262_001:0451b12": "○延壽堂撫安老病之所也。古者叢林老僧送安",
    "X64n1262_001:0451b13": "樂堂。病者送延壽堂也。又今涅槃堂是。",
    "X64n1262_001:0451b14": "不幸不救乃天命將盡。而不能救也。",
    "X64n1262_001:0451b15": "○佛印南康軍雲居佛印了元禪師。嗣開元善暹",
    "X64n1262_001:0451b16": "禪師。",
    "X64n1262_001:0451b17": "燕休大學曰。燕居獨處也。論語云。子之燕居。",
    "X64n1262_001:0451b18": "從心孔子曰。吾十有五。而志於學。三十而立。四十",
    "X64n1262_001:0451b19": "而不惑。五十而知天命。六十而耳順。七十而從心",
    "X64n1262_001:0451b20": "所欲不踰矩。註曰。從者。凡事隨心所欲。不過法度",
    "X64n1262_001:0451b21": "也。",
    "X64n1262_001:0451b22": "長庚星名也。東有啟明。曰金星。西有長庚。曰水星。",
    "X64n1262_001:0451b23": "金星在西。日出則現。水星在東。日沒則現。又先日",
    "X64n1262_001:0451b24": "而出曰啟明。後日而沒謂之長庚也。",
    "X64n1262_001:0451c01": "曉月言其二十七八之月。纔出則天曉矣。所謂光",
    "X64n1262_001:0451c02": "景不長。若此矣。",
    "X64n1262_001:0451c03": "○旌獎上。表顯也。下。勸獎也。",
    "X64n1262_001:0451c04": "璞藏玉之石也。抵擲拋棄也。",
    "X64n1262_001:0451c05": "琢磨治玉石者。既琢而復磨之。言其已精。而益求",
    "X64n1262_001:0451c06": "其精也。",
    "X64n1262_001:0451c07": "圭璋瑞玉也。上圓下方。公執桓圭九寸。侯執信圭。",
    "X64n1262_001:0451c08": "伯執躬圭。皆七寸也。",
    "X64n1262_001:0451c09": "閼音遏。塞也。濬音峻。深也。",
    "X64n1262_001:0451c10": "殷大也。",
    "X64n1262_001:0451c11": "○恭敬恭現於外。敬存於內。恭。莊敬也。",
    "X64n1262_001:0451c12": "失容無恭敬之容。顯我慢之相。",
    "X64n1262_001:0451c13": "諭曉也。",
    "X64n1262_001:0451c14": "唐石頭南嶽石頭希遷禪師。瑞州高安陳氏子。嗣",
    "X64n1262_001:0451c15": "清源行思禪師。後於衡嶽寺之東。有石狀如臺。結",
    "X64n1262_001:0451c16": "庵居之也。",
    "X64n1262_001:0451c17": "瞬動目也。",
    "X64n1262_001:0451c18": "○法眼金陵清涼院文益禪師。餘杭魯氏子。甞與",
    "X64n1262_001:0451c19": "悟空修山主行脚。至福州湖外。值天雨忽作溪流",
    "X64n1262_001:0451c20": "瀑漲。暫寓城西地藏院。阻雪少憩。附爐次。琛曰。上",
    "X64n1262_001:0451c21": "座何往。師曰。迤邐行脚。曰行脚事作麼生。師曰。不",
    "X64n1262_001:0451c22": "知。曰不知最親切。師豁然大悟。遂嗣其法。後剏法",
    "X64n1262_001:0451c23": "眼宗是也。",
    "X64n1262_001:0451c24": "地藏漳州羅漢院。珪琛禪師。常山李氏子。嗣玄沙",
    "X64n1262_001:0452a01": "師備禪師。後漳州。牧主請住地藏院。次遷羅漢院。",
    "X64n1262_001:0452a02": "破屋壞垣。師恬然自樂也。",
    "X64n1262_001:0452a03": "明教見神鼎嵩禪師見神鼎。鼎坐其堂上。嵩展具",
    "X64n1262_001:0452a04": "敬禮。鼎指堂上兩小瓮曰。子來是其時。寺中今年",
    "X64n1262_001:0452a05": "始有醬食。至明時食粥。見一淨人。挾筐取物。投僧",
    "X64n1262_001:0452a06": "鉢中。嵩視上下有咀嚼者。有置之自若者。嵩袖之",
    "X64n1262_001:0452a07": "下堂看。乃碎米餅餌。嵩問於耆宿。宿曰。此寺自來",
    "X64n1262_001:0452a08": "不煑粥。有檀越請齋日。次第撥僧赴之。剩其乾殘",
    "X64n1262_001:0452a09": "者。歸納庫中。無齋之日。令碎焙均而分之。表同甘",
    "X64n1262_001:0452a10": "苦也。",
    "X64n1262_001:0452a11": "○風格氣象度量。凜然色莊敬畏。",
    "X64n1262_001:0452a12": "殊絕也。介在也。動也。",
    "X64n1262_001:0452a13": "裁制也。謂使學者。至於無過不及之地。而終成大",
    "X64n1262_001:0452a14": "德也。",
    "X64n1262_001:0452a15": "○甲首也。以十干言之。而甲居首。乃雲居為江南",
    "X64n1262_001:0452a16": "十剎之首也。",
    "X64n1262_001:0452a17": "去就見處也。行事也。",
    "X64n1262_001:0452a18": "○招提梵語招闘提奢。略云招提。唐言四方僧物。",
    "X64n1262_001:0452a19": "今稱十方常住也。",
    "X64n1262_001:0452a20": "削弱上。減損也。下。衰敗也。謂顛沛祖風。有傷法化",
    "X64n1262_001:0452a21": "也。",
    "X64n1262_001:0452a22": "精舍精修梵行之所。乃行人棲心修道之處也。",
    "X64n1262_001:0452a23": "調御師化物不暴曰調御。三界模範曰師。",
    "X64n1262_001:0452a24": "滅裂輕薄也。",
    "X64n1262_001:0452b01": "○靈源門榜其略曰。惟清名字住持。實同寄客。但",
    "X64n1262_001:0452b02": "以領徒弘法。仰助教風為職事爾。若其常住財物。",
    "X64n1262_001:0452b03": "既非己有。理不得專。悉委職事僧徒。分局主執。照",
    "X64n1262_001:0452b04": "依公私。合同支破。惟清止同眾僧齋襯。隨身瓶鉢。",
    "X64n1262_001:0452b05": "任緣而住。伏望四方君子。來有所需。惟顧寢食祇",
    "X64n1262_001:0452b06": "接之餘別難應供。若其世法。則屬官物。若其佛法。",
    "X64n1262_001:0452b07": "則為眾財。偷眾財。盜官物。買悅人情。則實非素分",
    "X64n1262_001:0452b08": "志之所敢當。預具白文。冀垂鑑察也。",
    "X64n1262_001:0452b09": "張無盡丞相張商英字天覺。號無盡。十九登第。後",
    "X64n1262_001:0452b10": "深信佛乘。留心祖道。宋哲宗。元祐六年。為江西漕",
    "X64n1262_001:0452b11": "運使。後得法於兜率。從悅禪師。",
    "X64n1262_001:0452b12": "屢致上頻數也。下請舉也。",
    "X64n1262_001:0452b13": "可許也。肯也。",
    "X64n1262_001:0452b14": "飜然變動也。萬章問曰。人有言。伊尹以割烹要湯",
    "X64n1262_001:0452b15": "有諸。孟子曰否。伊尹耕於有莘之野。而樂堯舜之",
    "X64n1262_001:0452b16": "道焉。湯使三往而聘之。既而飜然改曰。與我處畎",
    "X64n1262_001:0452b17": "畆之中。由是樂堯舜之道。吾豈若使君為堯舜之",
    "X64n1262_001:0452b18": "君哉。吾豈若使民為堯舜之民哉。吾豈若身親見",
    "X64n1262_001:0452b19": "之哉。故天生斯民也。使先知覺後知也。予將以斯",
    "X64n1262_001:0452b20": "道而覺斯民。非予覺之而誰也。",
    "X64n1262_001:0452b21": "假我偷安佛去世逾遠。教以季末。何得無邪佞之",
    "X64n1262_001:0452b22": "輩。寄身於我教中。苟且偷安其生也。",
    "X64n1262_001:0452b23": "跬丘癸切。半步也。恙病也。",
    "X64n1262_001:0452b24": "凜骨寒驚。懼之貌。",
    "X64n1262_001:0452c01": "擘窠上分也。下字眼之方楷也。",
    "X64n1262_001:0452c02": "人能弘道弘。廓大也。人外無道。道外無人。然人心",
    "X64n1262_001:0452c03": "有覺。道體無為。故人能弘道。道不能弘人。子張曰。",
    "X64n1262_001:0452c04": "心能盡性。人能弘道也。性不能檢其心。道不能弘",
    "X64n1262_001:0452c05": "其人也。",
    "X64n1262_001:0452c06": "○歸雲本撫州疎山歸雲如本禪師。本州台城人。",
    "X64n1262_001:0452c07": "嗣靈隱惠遠禪師。南嶽下十六世。",
    "X64n1262_001:0452c08": "富鄭公丞相富弼。字彥國。河南府人。宋神宗。拜為",
    "X64n1262_001:0452c09": "鄭國公。又封韓國公。諡文忠定公。得法於投子修",
    "X64n1262_001:0452c10": "顒也。致仕洛陽。以書答蘇州圓照本禪師云。曾見",
    "X64n1262_001:0452c11": "顒師悟入深。因緣傳得老師心。東南謾說江山遠。",
    "X64n1262_001:0452c12": "目覩靈光演妙音。",
    "X64n1262_001:0452c13": "投子顒舒州投子悟證修顒禪師。嗣惠林宗本禪",
    "X64n1262_001:0452c14": "師。清源下十二世也。",
    "X64n1262_001:0452c15": "碑豎石記功曰碑。灼昭然也。",
    "X64n1262_001:0452c16": "篤誠也。厚也。",
    "X64n1262_001:0452c17": "社稷社。土神。稷。糓神。建國則立壇壝以祀。葢國以",
    "X64n1262_001:0452c18": "安民為本。社稷亦為民而立。君之尊。係於二者之",
    "X64n1262_001:0452c19": "存亡。孟子曰。民為貴。社稷次之。君為輕。又掃蕩烟",
    "X64n1262_001:0452c20": "塵曰社。起取稅賦曰稷。",
    "X64n1262_001:0452c21": "忘齒不拘年齒。屈勢不拘名位之謂也。",
    "X64n1262_001:0452c22": "楊大年宋楊億。字大年。建州蒲城人。諡文正公。官",
    "X64n1262_001:0452c23": "至翰林。得法於廣慧元璉禪師。後於四帝仁宗康",
    "X64n1262_001:0452c24": "定間。與慈明為友。",
    "X64n1262_001:0453a01": "李和文駙馬都尉李遵勗。號和文居士。得法於谷",
    "X64n1262_001:0453a02": "隱蘊聰禪師。初參聰時。聰以崔趙公。問徑山公案",
    "X64n1262_001:0453a03": "答之。公於言下有省。呈頌曰。學道須是鐵漢。著手",
    "X64n1262_001:0453a04": "心頭便判。直取無上菩提。一切是非莫管。後與慈",
    "X64n1262_001:0453a05": "明。為方外友。",
    "X64n1262_001:0453a06": "廣慧璉汝州廣慧院元璉禪師。泉州陳氏子。嗣首",
    "X64n1262_001:0453a07": "山念禪師。南嶽下九世也。",
    "X64n1262_001:0453a08": "激揚激。發也。揚。舉也。激濁揚清之義也。謂混濁者",
    "X64n1262_001:0453a09": "激發之使自勉。清潔者舉揚之使易見。",
    "X64n1262_001:0453a10": "班班明也。件也。",
    "X64n1262_001:0453a11": "兜率悅隆興府。兜率寺從悅禪師。贛州熊氏子。嗣",
    "X64n1262_001:0453a12": "真淨文禪師。南嶽下十三世也。",
    "X64n1262_001:0453a13": "扣關擊節扣關。緊要處。難過而能過。擊節。阻隔處。",
    "X64n1262_001:0453a14": "不通而能通也。謂扣其機關。擊其節要。提持祖印。",
    "X64n1262_001:0453a15": "顯露真機。於節要處敲擊。使其慶快也。",
    "X64n1262_001:0453a16": "苟然豈徒然也。",
    "X64n1262_001:0453a17": "張無垢侍郎張九成。字子韶。號無垢居士。杭州鹽",
    "X64n1262_001:0453a18": "官人。得法於妙喜杲禪師。",
    "X64n1262_001:0453a19": "李漢老參政李邴。字漢老。得法於妙喜禪師。",
    "X64n1262_001:0453a20": "呂居仁姓呂。名本中。字居仁。問道於妙喜杲禪師。",
    "X64n1262_001:0453a21": "官至翰林。",
    "X64n1262_001:0453a22": "入室學者請益問道。咨決心疑於禪奧之室也。",
    "X64n1262_001:0453a23": "方外友出塵勞方隅之外。脫凡情拘繫之中。故謂",
    "X64n1262_001:0453a24": "方外友也。",
    "X64n1262_001:0453b01": "雷揮電掃雷揮。則激散長空。電掃。則蕩除妖孽。葢",
    "X64n1262_001:0453b02": "情愛順逆逈然清淨也。",
    "X64n1262_001:0453b03": "衽衣襟也。辟易惶悚失守之貌。",
    "X64n1262_001:0453b04": "涯涘水之邊際也。言其不能測度也。",
    "X64n1262_001:0453b05": "擬度也。",
    "X64n1262_001:0453b06": "書刺下音七。古來未有紙。削竹木以書其名姓。",
    "X64n1262_001:0453b07": "恬安靜也。餒奴罪切。饑也。",
    "X64n1262_001:0453b08": "折腰折腰之勢也。晉時陶潛。字淵明。號元亮。門栽",
    "X64n1262_001:0453b09": "五柳。自號五柳先生。為彭澤令。性簡貴。不私事上",
    "X64n1262_001:0453b10": "官。一日遣督郵至縣。吏謂應束帶見之。淵明歎曰。",
    "X64n1262_001:0453b11": "吾豈能為五斗米。折腰向鄉里小兒。即日解綬去",
    "X64n1262_001:0453b12": "職。賦歸去來辭。史咏云。英俊那堪屈下僚。門栽五",
    "X64n1262_001:0453b13": "柳事蕭條。鳳凰不共鷄爭食。莫恠先生懶折腰。",
    "X64n1262_001:0453b14": "擁篲掃地之形也。漢高祖即位。五日一朝太公。以",
    "X64n1262_001:0453b15": "父子禮待之。其家令。謂太公曰。高祖雖子。人主也。",
    "X64n1262_001:0453b16": "太公雖父。人臣也。柰何以人主而拜人臣。如此則",
    "X64n1262_001:0453b17": "威重不行矣。後高祖朝太公。公擁篲迎門却行。高",
    "X64n1262_001:0453b18": "祖大驚。下扶太公。公曰。帝。人主也。柰何以我亂天",
    "X64n1262_001:0453b19": "下之法。於是高祖。尊太公為太上皇帝。善家令之",
    "X64n1262_001:0453b20": "言。賜金五百斤也。",
    "X64n1262_001:0453b21": "酸寒言怖畏之勢。身酸心寒也。",
    "X64n1262_001:0453b22": "跼蹐上。曲身也。下。累足小步也。謂人恐懼。其身不",
    "X64n1262_001:0453b23": "敢伸。足不敢放。謟勢如此也。",
    "X64n1262_001:0453b24": "鍾聚也。申明也。呈也。",
    "X64n1262_001:0453c01": "膜拜長跪也。誅明其罪而殺之。曰誅。",
    "X64n1262_001:0453c02": "錄收錄其名。而考其罪。曰錄。",
    "X64n1262_001:0453c03": "贖納金免罪曰贖。",
    "X64n1262_001:0453c04": "僧遠齊高祖建元元年。庚辰八月。有事駕臨鍾山。",
    "X64n1262_001:0453c05": "因幸沙門僧遠。帝訪之。遠床坐辭老疾不迎。高祖",
    "X64n1262_001:0453c06": "將詣床下見之。左右曰。房榻窄狹。不能容輿葢。遂",
    "X64n1262_001:0453c07": "駐輦。慇懃致問而去。且遠居山五十餘年。初時飲",
    "X64n1262_001:0453c08": "食不繼。澗飲木食。二十餘年。諸方仰其高風。壽終",
    "X64n1262_001:0453c09": "之日。以表奏帝。帝遂以為師。御葬鍾山焉。",
    "X64n1262_001:0453c10": "慧遠廬山東林虎溪慧遠禪師。雁門樓煩賈氏子。",
    "X64n1262_001:0453c11": "晉孝武帝太元五年。先因秦亂。未歸於晉。少為儒",
    "X64n1262_001:0453c12": "生。博通六經。尤邃周易。甞於弟慧持。造安法師席",
    "X64n1262_001:0453c13": "下。聞說般若經。喜歎曰。儒道九流。特糠粃耳。遂祝",
    "X64n1262_001:0453c14": "髮出家。以大法為己任。安。弟子千餘。師居第一座。",
    "X64n1262_001:0453c15": "及關中擾亂。安。散其徒。師南遊至潯陽。見匡山愛",
    "X64n1262_001:0453c16": "之。結廬山中。太守桓尹尊其道德。為剏精舍。一夕。",
    "X64n1262_001:0453c17": "雷風拔樹鼓沙。蕩平地基。致木於上。以為神運焉。",
    "X64n1262_001:0453c18": "道價彌高。晉室衰微。天下奇才隱居不仕。師結蓮",
    "X64n1262_001:0453c19": "社。會諸賢儒。并沙門千餘人。求生淨土。東晉安帝。",
    "X64n1262_001:0453c20": "駕臨潯陽。詔遠一出。師辭以老疾不出。帝愈加敬",
    "X64n1262_001:0453c21": "勑九江大守。歲時送資道之具。卜居三十年。影不",
    "X64n1262_001:0453c22": "出山。凡送客。以虎溪橋為限。臨終數日。天樂來迎。",
    "X64n1262_001:0453c23": "面西端坐而逝。壽八十三歲。著匡山集三十卷。盛",
    "X64n1262_001:0453c24": "行於世矣。",
    "X64n1262_001:0454a01": "○圓極岑太平州。隱靜圓極彥岑禪師。撫州台城",
    "X64n1262_001:0454a02": "人。嗣雲居法如禪師。南嶽下十六世也。",
    "X64n1262_001:0454a03": "跋前曰序。後曰跋。",
    "X64n1262_001:0454a04": "典刑孟子曰。太甲顛覆湯之典刑。乃謂聖人正暴",
    "X64n1262_001:0454a05": "除亂。懲惡除非。勸善之法度也。",
    "X64n1262_001:0454a06": "幾近也。將也。掃地乃教之倒敗也。",
    "X64n1262_001:0454a07": "王蠻子乃方語。是法門中奴僕也。",
    "X64n1262_001:0454a08": "箴規誠也。亦作藥針。能除毒病也。",
    "X64n1262_001:0454a09": "醉昏迷也。",
    "X64n1262_001:0454a10": "○東山空福州雪峯東山惠空禪師。本郡陳氏子。",
    "X64n1262_001:0454a11": "嗣泐潭善清禪師。南嶽下十四世。幼歲圓頂披緇。",
    "X64n1262_001:0454a12": "振錫遊方。契悟於草堂。開法於雪峯也。",
    "X64n1262_001:0454a13": "援助也。",
    "X64n1262_001:0454a14": "忘於道莊子大宗師篇。孔子云。魚相忘於江湖。鳥",
    "X64n1262_001:0454a15": "相忘於虗空。人相忘於道術。註云。水深游泳。魚得",
    "X64n1262_001:0454a16": "其樂故相忘。道濶無涯。物我俱泯。人得其樂。故相",
    "X64n1262_001:0454a17": "忘也。",
    "X64n1262_001:0454a18": "閩福建之地名也。",
    "X64n1262_001:0454a19": "償負上。還也。受貸不償曰負。",
    "X64n1262_001:0454a20": "○浙翁琰金陵鍾山如琰禪師。號浙翁。未詳法嗣。",
    "X64n1262_001:0454a21": "赦有罪全放曰赦。璨隱山未詳。",
    "X64n1262_001:0454a22": "古人瑞州洞山自寶禪師。盧州人。嗣五祖戒禪師。",
    "X64n1262_001:0454a23": "清源下九世。為人嚴謹。甞在五祖為庫司。戒病。令",
    "X64n1262_001:0454a24": "侍者。往庫中取生薑前藥。寶叱之。侍者白戒。戒令",
    "X64n1262_001:0454b01": "取錢回買。寶方取薑與之。後筠州洞山缺住持。郡",
    "X64n1262_001:0454b02": "守以書托戒。所舉智者主之。戒曰。賣生薑漢住得。",
    "X64n1262_001:0454b03": "遂出世住洞山。後移歸宗寺。一日出門見喝道者",
    "X64n1262_001:0454b04": "來。師問甚麼官。從曰。縣尉。令避路。寶側立道左避",
    "X64n1262_001:0454b05": "之。馬忽見跪而不行。寶曰。畜生却識人。尉知是寶。",
    "X64n1262_001:0454b06": "再拜而去。後遷雲居。一夜山神肩輿遶寺行。寶曰。",
    "X64n1262_001:0454b07": "擡你爺娘。擡上方丈去。寶初行脚時。甞宿旅邸。為",
    "X64n1262_001:0454b08": "娼女所窘。遂讓榻與之睡。寶夜危坐至旦。娼女索",
    "X64n1262_001:0454b09": "宿錢。寶與之。出門將火。自燒其褥而去。娼女以實",
    "X64n1262_001:0454b10": "告母。遂請師置齋求懺。謂真佛子也。甞作達磨讚。",
    "X64n1262_001:0454b11": "最播叢林。瑯琊覺和尚知之。今載正法眼藏中。",
    "X64n1262_001:0454b12": "踞大座居也。泛多也。浮也。",
    "X64n1262_001:0454b13": "剎梵語剎瑟。此云竿。即旛柱也。凡沙門得道者。建",
    "X64n1262_001:0454b14": "旛以告四方。出要覧。",
    "X64n1262_001:0454b15": "●卷下義見上卷下。",
    "X64n1262_001:0454b16": "雪堂行衢州烏巨山。雪堂道行禪師。迅州葉氏子。",
    "X64n1262_001:0454b17": "嗣佛眼遠禪師。南嶽下十五世。",
    "X64n1262_001:0454b18": "沿從流而下也。今謂從一路也。",
    "X64n1262_001:0454b19": "博山本饒州薦福悟本禪師。江州人。前住博山。嗣",
    "X64n1262_001:0454b20": "大慧禪師。南嶽下十六世。",
    "X64n1262_001:0454b21": "入寺下六條路徑開濶。居處好。廊廡修整。建立好。",
    "X64n1262_001:0454b22": "香燈不絕。報恩好。鍾皷分明。法令好。粥飯精潔。恩",
    "X64n1262_001:0454b23": "眾好。僧行有禮。規矩好。",
    "X64n1262_001:0454b24": "張希顏事宋時張希顏。為萍鄉邑宰。范延齡為殿",
    "X64n1262_001:0454c01": "直。押兵過金陵。張詠上命知金陵事。問曰。天使沿",
    "X64n1262_001:0454c02": "路見好官員麼。曰。昨過萍鄉邑宰。張希顏好官員",
    "X64n1262_001:0454c03": "也。詠曰。焉得知其為好。答曰。自入其境。橋路完美。",
    "X64n1262_001:0454c04": "田園闊闢。野無墮農。市無賭博。夜聞更皷分明。必",
    "X64n1262_001:0454c05": "知有美政者。詠曰。希顏固賢矣。天使亦好官員。即",
    "X64n1262_001:0454c06": "日同薦於朝。希顏為發運使。延齡為閣門侯也。張",
    "X64n1262_001:0454c07": "詠字復之。後封定國公者。此之致也。",
    "X64n1262_001:0454c08": "閣下稱呼之辭。又語錄云。宰相三公郡守。俱稱閣",
    "X64n1262_001:0454c09": "下。",
    "X64n1262_001:0454c10": "○金隄上取堅固之義。下乃池塘之岸。",
    "X64n1262_001:0454c11": "潰散也。非特不比也。",
    "X64n1262_001:0454c12": "○煨燼下音儘。即火之餘也。",
    "X64n1262_001:0454c13": "○晦庵光信州龜峯。晦庵惠光禪師。建寧人。嗣雪",
    "X64n1262_001:0454c14": "堂行機禪師。",
    "X64n1262_001:0454c15": "弱冠古者二十歲方冠。此十五六。未冠之稱也。",
    "X64n1262_001:0454c16": "佩大帶也。又凡帶必有佩。古人凡遇善行嘉言。即",
    "X64n1262_001:0454c17": "書於佩。示其不忘也。",
    "X64n1262_001:0454c18": "準法則也。又準者。所以揆平馭正。註曰。立水以望",
    "X64n1262_001:0454c19": "繩。以水為平。即是為平之器。",
    "X64n1262_001:0454c20": "○謾空也。欺也。挺持超越而獨立也。",
    "X64n1262_001:0454c21": "○且庵真州長蘆且庵。守仁禪師。越之上虞人。嗣",
    "X64n1262_001:0454c22": "雪堂行禪師。南嶽下十六世也。",
    "X64n1262_001:0454c23": "頗不正之貌。就縱也。",
    "X64n1262_001:0454c24": "啟廸開導也。",
    "X64n1262_001:0455a01": "○應庵華明州天童應庵曇華禪師。蘄州汪氏子。",
    "X64n1262_001:0455a02": "嗣虎丘隆禪師。南嶽下十六世。",
    "X64n1262_001:0455a03": "○志氣上心志也。下血氣也。以理養心。志不昏。以",
    "X64n1262_001:0455a04": "志帥氣。氣不墮。論云。氣聽命於心者。是賢也。心聽",
    "X64n1262_001:0455a05": "命於氣者。為小人也。夫氣者。志之卒也。志者。氣之",
    "X64n1262_001:0455a06": "帥也。苟心隨氣變。則氣反為志之帥也。氣為帥。則",
    "X64n1262_001:0455a07": "吾心之志衰。斯乃心為氣役也。聖賢君子。以心御",
    "X64n1262_001:0455a08": "氣。而不為氣所御。以心移氣。而不為氣所移也。",
    "X64n1262_001:0455a09": "○普雲圓南康軍普雲自圓禪師。綿州雍氏子。嗣",
    "X64n1262_001:0455a10": "南庵悟禪師。南嶽下十六世。",
    "X64n1262_001:0455a11": "首座表率叢林。人天眼目。分座說法。開鑿後昆。故",
    "X64n1262_001:0455a12": "曰首座也。",
    "X64n1262_001:0455a13": "一材僧未詳。或指水庵。",
    "X64n1262_001:0455a14": "書記執掌文翰。凡山門榜疏。書簡祈禱語祠。悉皆",
    "X64n1262_001:0455a15": "屬之。",
    "X64n1262_001:0455a16": "白楊順撫州白楊法順禪師。綿州文氏子。嗣佛眼",
    "X64n1262_001:0455a17": "遠禪師。南嶽下十五世也。師一日上堂曰。好事堆",
    "X64n1262_001:0455a18": "堆疊疊來。不須造作與安排。落林黃葉水摧去。橫",
    "X64n1262_001:0455a19": "谷白雲風捲回。寒雁一聲情念斷。霜鐘纔動我山",
    "X64n1262_001:0455a20": "摧。白楊更有過人處。盡夜寒爐撥死灰。",
    "X64n1262_001:0455a21": "藏主執掌經藏。兼通義理。函帙目錄。常加典對。缺",
    "X64n1262_001:0455a22": "者補完。斷者粘綴也。",
    "X64n1262_001:0455a23": "通烏頭真州北山法通禪師。嗣長蘆了清禪師。",
    "X64n1262_001:0455a24": "知客知典賓客。緇白相遇。應對香茶。迎請務令整",
    "X64n1262_001:0455b01": "齊。",
    "X64n1262_001:0455b02": "賢真牧南康軍歸宗真牧正賢禪師。潼州陳氏子。",
    "X64n1262_001:0455b03": "嗣佛眼遠禪師。南嶽下十五世。",
    "X64n1262_001:0455b04": "維那綱維僧眾。曲盡調攝。僧事內外。無不掌之。維",
    "X64n1262_001:0455b05": "那。華梵兼舉。即今之悅眾也。",
    "X64n1262_001:0455b06": "副事掌常住金糓錢帛。米麥出入。隨時上曆也。",
    "X64n1262_001:0455b07": "用姪婺州雙林德用禪師。本郡戴氏子。嗣高庵善",
    "X64n1262_001:0455b08": "悟禪師。",
    "X64n1262_001:0455b09": "監寺梵語摩監帝。此云寺主。即今監寺。此職早暮",
    "X64n1262_001:0455b10": "勤事香火。應接官員。歷事廉能公謹。上下無怨者。",
    "X64n1262_001:0455b11": "充之矣。",
    "X64n1262_001:0455b12": "海納山容量如大海。無水不納。心似山谷。無物不",
    "X64n1262_001:0455b13": "容也。",
    "X64n1262_001:0455b14": "○贊祐佐助也。社席也。會也。",
    "X64n1262_001:0455b15": "嘯吹氣之聲。冽寒氣也。",
    "X64n1262_001:0455b16": "驤騰躍遠舉之貌。",
    "X64n1262_001:0455b17": "虎嘯龍驤易乾卦九五。飛龍在天。利見大人。何謂",
    "X64n1262_001:0455b18": "也。子曰。同聲相應。同氣相求。水流濕。火就燥。雲從",
    "X64n1262_001:0455b19": "龍。風從虎。聖人作而萬物覩。本乎天者親乎上。本",
    "X64n1262_001:0455b20": "乎地者親乎下。則各從其類也。又詩云。上下皆同",
    "X64n1262_001:0455b21": "德。風雲際會時。如天施雨露。萬物生光輝。",
    "X64n1262_001:0455b22": "藥山澧州藥山惟儼禪師。絳州韓氏子。嗣石頭遷",
    "X64n1262_001:0455b23": "禪師。",
    "X64n1262_001:0455b24": "天皇荊州天皇道悟禪師。婺州東陽張氏子。嗣石",
    "X64n1262_001:0455c01": "頭禪師。",
    "X64n1262_001:0455c02": "翼飛舉之貌。鴻大雁也。",
    "X64n1262_001:0455c03": "沛水流下急之貌。潸音山。淚下之貌。",
    "X64n1262_001:0455c04": "○直枉行道直道而事人。焉往而不三黜。枉道而",
    "X64n1262_001:0455c05": "事人。何必去父母之邦。此魯論中柳下惠語也。",
    "X64n1262_001:0455c06": "蒭粟草子之飯也。",
    "X64n1262_001:0455c07": "惓惓憂悶也。",
    "X64n1262_001:0455c08": "旬浹下音節。十日為旬。十二日為浹也。",
    "X64n1262_001:0455c09": "○偶象人之形曰偶。",
    "X64n1262_001:0455c10": "○萬庵江州東林萬庵。道顏禪師。潼州解氏子。嗣",
    "X64n1262_001:0455c11": "大慧杲禪師。南嶽下十六世也。",
    "X64n1262_001:0455c12": "貫首座未詳。",
    "X64n1262_001:0455c13": "使符漢制以竹長六寸分而相合。為符信也。",
    "X64n1262_001:0455c14": "狼多貪害物曰狼。",
    "X64n1262_001:0455c15": "間氣不世而出曰間氣。如伊尹周公之類也。又謂",
    "X64n1262_001:0455c16": "出格之人。與世無干也。",
    "X64n1262_001:0455c17": "○富貴有財曰富。有祿曰貴。",
    "X64n1262_001:0455c18": "泚千里切。水清也。",
    "X64n1262_001:0455c19": "鑑古鏡照像。妍醜難逃。溪潭乃暎中天。寶鑑毛髮",
    "X64n1262_001:0455c20": "難逃。不假造作。",
    "X64n1262_001:0455c21": "○忠恕盡己之謂忠。讓人之謂恕。",
    "X64n1262_001:0455c22": "俚鄙俗之言。介所守之節。堅正不移。",
    "X64n1262_001:0455c23": "伎倆能巧多藝也。匹似間方語。不要緊也。",
    "X64n1262_001:0455c24": "○方侍者吉州禾山超宗惠方禪師。嗣黃龍南禪",
    "X64n1262_001:0456a01": "師。南嶽下十二世。",
    "X64n1262_001:0456a02": "○慘怛慈悲之容。惻隱之貌。",
    "X64n1262_001:0456a03": "撫循上。安也。下。順也。乃屈尊就卑之義也。",
    "X64n1262_001:0456a04": "中和理無偏頗。事無緩急。又喜怒哀樂之未發。謂",
    "X64n1262_001:0456a05": "之中。發而皆中節。謂之和。",
    "X64n1262_001:0456a06": "讎懷冤相報之意。不容寬恕之心。",
    "X64n1262_001:0456a07": "詬音后。怒也。趂逐也。",
    "X64n1262_001:0456a08": "權豪當位有勢曰權。財力俱勝曰豪。",
    "X64n1262_001:0456a09": "罔無也。激之感發其忠。",
    "X64n1262_001:0456a10": "○秀圓通汴梁法雲寺圓通法秀禪師。秦州隴城",
    "X64n1262_001:0456a11": "辛氏子。嗣天衣懷禪師。清源下十一世。",
    "X64n1262_001:0456a12": "○忿啑下本作懥字。上怒之甚也。下怒之滯也。",
    "X64n1262_001:0456a13": "○憤憤心欲通而未能也。",
    "X64n1262_001:0456a14": "悱排口欲言而未能言也。",
    "X64n1262_001:0456a15": "○鄉黨一萬二千家為鄉。五百家為黨。",
    "X64n1262_001:0456a16": "商賈下音古。行商坐賈。",
    "X64n1262_001:0456a17": "屠沽宰殺曰屠。賣酒曰沽。",
    "X64n1262_001:0456a18": "閭閻里巷之門。",
    "X64n1262_001:0456a19": "負販上。擔荷也。下。賤買貴賣也。",
    "X64n1262_001:0456a20": "漏巵注酒之器也。古云江河不能滿漏巵。",
    "X64n1262_001:0456a21": "焦釜秦伐趙。趙取救於齊。齊不明。周子曰。今日亡",
    "X64n1262_001:0456a22": "趙。明日患及齊。救趙之急務。宜若捧漏巵而沃焦",
    "X64n1262_001:0456a23": "釜。",
    "X64n1262_001:0456a24": "○圓照東京惠林寺圓照宗本禪師。常州無錫管",
    "X64n1262_001:0456b01": "氏子。嗣天衣義懷禪師。清源下十一世也。",
    "X64n1262_001:0456b02": "○鄉與向同。先也。",
    "X64n1262_001:0456b03": "○草堂清隆興府草堂善清禪師。南雍州何氏子。",
    "X64n1262_001:0456b04": "嗣黃龍祖心禪師。南嶽下十三世。",
    "X64n1262_001:0456b05": "燎燒也。熒熒小火星也。",
    "X64n1262_001:0456b06": "都邑天子所居曰都。周禮云。四縣曰都。邑。國也。四",
    "X64n1262_001:0456b07": "井為邑。",
    "X64n1262_001:0456b08": "燔音煩。燒也。○僉眾也。皆也。",
    "X64n1262_001:0456b09": "却行求前時孔子在衛。冉求言與季孫曰。國有聖",
    "X64n1262_001:0456b10": "人而不能用。欲求其治。是猶却行而求前。豈可及",
    "X64n1262_001:0456b11": "乎。",
    "X64n1262_001:0456b12": "○平侍者太陽平侍者。預明安之室。有年矣。雖盡",
    "X64n1262_001:0456b13": "得其旨。惟以生滅為己任。擠陷同列。忌出其右。時",
    "X64n1262_001:0456b14": "瑯琊廣照。公安圓鑑居眾時。汾陽昭禪師。令其探",
    "X64n1262_001:0456b15": "明安宗旨。太陽明安云。興洞山一宗。非遠即覺也。",
    "X64n1262_001:0456b16": "二師云。有平侍者在。安以手指胸云。此處不佳。又",
    "X64n1262_001:0456b17": "揑拇指。叉中示云。平向去當死於此爾。既明安遷",
    "X64n1262_001:0456b18": "化。遺囑云。瘞身十年無難。當為太陽山打供。入塔",
    "X64n1262_001:0456b19": "時。門人恐平將不利於師。遂作李和文都尉。所施",
    "X64n1262_001:0456b20": "黃白器物。書於塔銘。實無也。後平住太陽。忽云。先",
    "X64n1262_001:0456b21": "師靈骨。風水不利。取而焚之。山門耆宿切諫。平云。",
    "X64n1262_001:0456b22": "與我有妨。遂發塔。見師顏貌如生。薪盡儼然。眾皆",
    "X64n1262_001:0456b23": "驚異。平以钁破其腦。益油薪。俄成灰燼。眾以其事",
    "X64n1262_001:0456b24": "聞於官。坐平謀塔中物。不孝還俗。平後自稱為黃",
    "X64n1262_001:0456c01": "秀才。謁瑯琊。瑯琊曰。昔年平侍者。今朝黃秀才。我",
    "X64n1262_001:0456c02": "在太陽時。見你做出來。遂不納。又謁公安。安亦然。",
    "X64n1262_001:0456c03": "平流浪無依。後於三叉路口。遭大虫食之。竟不免",
    "X64n1262_001:0456c04": "太陽手叉之記。悲哉。",
    "X64n1262_001:0456c05": "坎坷不平之貌。",
    "X64n1262_001:0456c06": "○親疎愛而近之曰親。惡而遠之曰疎。",
    "X64n1262_001:0456c07": "緘默上。封也。下。不言也。時孔子觀周。入后稷之廟。",
    "X64n1262_001:0456c08": "有金人焉。三緘其口。而銘其背曰。天機不密。四時$(\"#_\").(\"-\",\"%\");$(\".\").(\"-\",\"\");$(\".\").(\"-\",\"\");$(\".\").(\"-\",\"\");$(\".\").(\"-\",\"\");$(\".\").(\"-\",\"\");$(\".\").(\"-\",\"\");$(\".\").(\"-\",\".\");$(\".\").(\"-\",\".\");$(\".\").(\"-\",\".\");$(\".\").(\"\",\"\");網路分享："
}