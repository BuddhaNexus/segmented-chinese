{
    "X79n1559_020:0410b05": "嘉泰普燈錄卷第二十",
    "X79n1559_020:0410b07": "平江府報恩光孝禪寺(臣)僧　(正受)　編",
    "X79n1559_020:0410b08": "　　　南嶽第十六世(臨濟十二世楊岐五世)",
    "X79n1559_020:0410b09": "龍翔竹庵土珪禪師法嗣",
    "X79n1559_020:0410b10": "南康軍雲居頑庵得昇禪師蜀之廣漢德陽人。族何",
    "X79n1559_020:0410b11": "氏。年十七。依崇果寺。二十得度。習講久之。棄謁文殊",
    "X79n1559_020:0410b12": "道禪師。講問佛法省要。殊示偈曰。契丹打破波斯寨。",
    "X79n1559_020:0410b13": "奪得寶珠村裏賣。十字街頭窮乞兒。腰間挂箇風流",
    "X79n1559_020:0410b14": "袋。師擬對。殊曰。莫錯。乃退參。三年方得旨趣。往見佛",
    "X79n1559_020:0410b15": "性。機不投。入閩。至鼓山。禮覲次。便問。國師不跨石門",
    "X79n1559_020:0410b16": "句。意旨如何。竹庵應聲喝曰。閑言語。師即領悟。命師",
    "X79n1559_020:0410b17": "分座說法。紹興辛酉。丞相魏國張公浚擁旄閩中。請",
    "X79n1559_020:0410b18": "開法石門。遷明教及報恩．開先。　上堂曰。久雨不晴。",
    "X79n1559_020:0410b19": "一箭兩垛。鼻孔一時沒爛。且道是誰之過。賴得老趙",
    "X79n1559_020:0410b20": "州出來為你勘破。且道勘破箇甚麼。日輪天子現扶",
    "X79n1559_020:0410b21": "桑。誰管西來閑達磨。　上堂。萬仞崖頭打一推。待渠",
    "X79n1559_020:0410b22": "絕後復穌來。活鱍鱍禪須自悟。萬重關鏁一時開。",
    "X79n1559_020:0410b23": "　僧問。應真不借。三界高超即不問。如何是無位真人。",
    "X79n1559_020:0410b24": "曰。聞時富貴。見後貧窮。云。擡頭須掩耳。側掌便翻身。",
    "X79n1559_020:0410c01": "曰。無位真人在甚麼處。云。老大宗師。話頭也不識。曰。",
    "X79n1559_020:0410c02": "放你三十棒。乾道己丑九月二十五。集眾示偈而化。",
    "X79n1559_020:0410c03": "七日茶毗。獲設利同靈骨藏于三生塔。壽七十四。夏",
    "X79n1559_020:0410c04": "五十四。",
    "X79n1559_020:0410c05": "通州狼山蘿庵慧溫禪師七閩人。族鄭氏。甫二十。禮",
    "X79n1559_020:0410c06": "靈鳳主僧以巽落髮受具。謁棲賢初．百丈栖．水南遂．",
    "X79n1559_020:0410c07": "雲居舒．上封才．南昌原。晚依竹庵於東林。未幾。庵謝",
    "X79n1559_020:0410c08": "事。復謁高庵悟．南華昺．草堂清。皆蒙賞識。會竹庵徙",
    "X79n1559_020:0410c09": "閩之乾元。師歸省次。庵問。情生智隔。想變體殊。不用",
    "X79n1559_020:0410c10": "停囚長智。道將一句來。師乃釋然。述偈曰。拶出通身",
    "X79n1559_020:0410c11": "是口。何妨罵雨呵風。昨夜前村猛虎。齩殺南山大虫。",
    "X79n1559_020:0410c12": "庵首肯。紹興辛未冬。出住宣城寶勝。後四居望剎。",
    "X79n1559_020:0410c13": "　上堂曰。釋迦老子四十九年坐籌幃幄。彌勒大士九",
    "X79n1559_020:0410c14": "十一劫帶水拖泥。凡情聖量。不能剗除。理照覺知。猶",
    "X79n1559_020:0410c15": "存露布。佛意祖意。如將魚目作明珠。大乘小乘。似認",
    "X79n1559_020:0410c16": "橘皮為猛火。諸人須是豁開胷襟寶藏。運出自己家",
    "X79n1559_020:0410c17": "珍。向十字街頭普施貧乏。眾中忽有箇靈利漢出來",
    "X79n1559_020:0410c18": "道。美食不中飽人喫。出僧却向他道。幽州猶自可。最",
    "X79n1559_020:0410c19": "苦是新羅。",
    "X79n1559_020:0410c20": "護國此庵景元禪師法嗣",
    "X79n1559_020:0410c21": "台州國清簡堂行機禪師郡之仙居人。族楊氏。風姿",
    "X79n1559_020:0410c22": "挺異。器識宏遠。年二十五。棄妻拏。往顯慶寺圓顱受",
    "X79n1559_020:0410c23": "具。乃依國清光禪師。去游諸席。晚契證於此庵。出住",
    "X79n1559_020:0410c24": "莞山。次遷江之圓通．太平之隱靜．天台之萬年。再居",
    "X79n1559_020:0411a01": "隱靜。後處國清。　上堂曰。單明自己。樂是苦因。趣向",
    "X79n1559_020:0411a02": "宗乘。地獄劫住。五日一參。三八普說。自揚家醜。更苦",
    "X79n1559_020:0411a03": "問理問事。問心問性。克由叵耐。若是英靈漢。窺藩不",
    "X79n1559_020:0411a04": "入。據鼎不嘗。便於未有生佛已前轉得身。却於今時",
    "X79n1559_020:0411a05": "大官路上捷行闊步。終不向老鼠窟草窠裏頭出頭",
    "X79n1559_020:0411a06": "沒。若也根性陋劣。要去有滋味處齩嚼。遇著義學阿",
    "X79n1559_020:0411a07": "師。遞相錮鏴。直饒說得雲興雨現。也是蝦蟆化龍。下",
    "X79n1559_020:0411a08": "梢依舊喫泥喫土。堪作甚麼。　上堂。仲秋八月旦。庭",
    "X79n1559_020:0411a09": "戶入新凉。不露風骨句。愁人知夜長。　上堂。無隔宿",
    "X79n1559_020:0411a10": "恩。可參臨濟禪。有肯諾意。難續楊岐派。窮廝煎。餓廝",
    "X79n1559_020:0411a11": "炒。大海只將折筯攪。你死我活。猛火然鐺煑佛喋。恁",
    "X79n1559_020:0411a12": "麼作用。方可撑門拄戶。更說聲和響順。形直影端。驢",
    "X79n1559_020:0411a13": "年也未夢見。　上堂。似鏡長明。猶是真常流注。圓悟",
    "X79n1559_020:0411a14": "禪師云。今時覓一箇半箇似鏡長明底亦難得。那堪",
    "X79n1559_020:0411a15": "打破鏡來。恁麼說話。是則別有清規。一期見來。大似",
    "X79n1559_020:0411a16": "乞兒見小利。殊不知打破鏡來。正是貼肉汗衫。若到",
    "X79n1559_020:0411a17": "隱靜門下。二俱失利。何故。體才相似可克家。箇地不",
    "X79n1559_020:0411a18": "容通水泄。　上堂。此一段事。若道是有。與賊為伴。若",
    "X79n1559_020:0411a19": "道是無。曠野藏身。總不恁麼。漭漭蕩蕩。朝行三千。暮",
    "X79n1559_020:0411a20": "行八百。忽若眼開。方知驢脣先生不是泗州大聖。",
    "X79n1559_020:0411a21": "　高宗皇帝慶典。請就使廳祝　聖。陞座問答罷。師乃",
    "X79n1559_020:0411a22": "曰。教中道。譬如琴瑟箜篌。雖有妙音。若無妙指。終不",
    "X79n1559_020:0411a23": "能發。今日天下禪流為",
    "X79n1559_020:0411a24": "太上皇帝崇慶七十。演妙音。發妙指。驚雷掣電。聳動",
    "X79n1559_020:0411b01": "聽觀。已自祝　聖了也。便恁散去。未見末後殷勤。記",
    "X79n1559_020:0411b02": "得世尊一日敷座而坐。須菩提前白佛言。希有世尊。",
    "X79n1559_020:0411b03": "大眾。且道此之希有。以端坐為希有。以尊重福相為",
    "X79n1559_020:0411b04": "希有。以所說為希有。若以端坐為希有。世尊何甞不",
    "X79n1559_020:0411b05": "端坐。若以尊重福相為希有。何獨此日。若以所說為",
    "X79n1559_020:0411b06": "希有。佛未開唇動舌。一字元無。將甚麼作希有。遂喝",
    "X79n1559_020:0411b07": "一喝。曰。此之希有。在朕兆已前。語言未通之際。一覷",
    "X79n1559_020:0411b08": "覷破。方為希有。此名根本法輪。亦名正法眼藏。亦名",
    "X79n1559_020:0411b09": "真如解脫。亦名般若妙心。亦名大圓鏡智．平等性智．",
    "X79n1559_020:0411b10": "妙觀察智．成所作智。在華嚴經中。男子身中入正定。",
    "X79n1559_020:0411b11": "女人身中從定出為希有。維摩經中。五百長者子各",
    "X79n1559_020:0411b12": "献寶蓋。合成一蓋為希有。涅槃經中。大地震動。天花",
    "X79n1559_020:0411b13": "紛紛為希有。般若經中。包含內空．外空．內外空。統攝",
    "X79n1559_020:0411b14": "欲界．色界．無色界為希有。法華經中。佛放眉間光。現",
    "X79n1559_020:0411b15": "諸希有事為希有。一大藏教不可悉說。若開第二義",
    "X79n1559_020:0411b16": "門於世間品類之中。物物皆有希有。所謂黃河以清",
    "X79n1559_020:0411b17": "為希有。麒麟出現為希有。鳳凰來儀為希有。河出圖．",
    "X79n1559_020:0411b18": "洛出書為希有。今日",
    "X79n1559_020:0411b19": "太上皇帝崇慶七十。壽過五帝之上。為天中天。作王",
    "X79n1559_020:0411b20": "中王為希有。臣僧行機向河清海晏之時。祝地久天",
    "X79n1559_020:0411b21": "長之筭為希有。如上所說盡是世間之希有。大眾還",
    "X79n1559_020:0411b22": "知向上出世間之希有麼。復喝一喝。曰。四大海水可",
    "X79n1559_020:0411b23": "知滴數。諸須彌山可知斤兩。釋尊壽命無量無邊。於",
    "X79n1559_020:0411b24": "此見得徹。不妨　太上與釋尊壽命齊年。更無優劣。",
    "X79n1559_020:0411c01": "其或未然。暫輟玉皇天上位。端居德壽福生宮。　僧",
    "X79n1559_020:0411c02": "問。三聖問雪峰。透網金鱗未審以何為食。峰云。待汝",
    "X79n1559_020:0411c03": "出網來即向汝道。意旨如何。曰。同途不同轍。云。三聖",
    "X79n1559_020:0411c04": "道。一千五百人善知識。話頭也不識。峰云。老僧住持",
    "X79n1559_020:0411c05": "事繁。又作麼生。曰。前箭猶輕後箭深。云。只如雪竇道。",
    "X79n1559_020:0411c06": "可惜放過。好與三十棒。這棒一棒也較不得。直是罕",
    "X79n1559_020:0411c07": "遇作家。意又作麼生。曰。陣敗說兵書。云。這棒是三聖",
    "X79n1559_020:0411c08": "合喫。雪峰合喫。師以拂子擊禪床曰。這裏薦取。淳熈",
    "X79n1559_020:0411c09": "庚子五月六日。無疾端坐。握拳而終。闍維。設利甚夥。",
    "X79n1559_020:0411c10": "瘞靈骨于國清寺之西南隅。壽六十八。臘四十三。",
    "X79n1559_020:0411c11": "鎮江府焦山或庵師體禪師丹丘黃巖人。族羅氏。年",
    "X79n1559_020:0411c12": "十五去家。師妙智院守威。弱冠為沙彌。登具後。會蹣",
    "X79n1559_020:0411c13": "庵成禪師。抵其院。與語。挽歸典客。去游浙右。此庵開",
    "X79n1559_020:0411c14": "法真如。歸參禮。一日。經行殿廡。聞庵怒叱知事。所疑",
    "X79n1559_020:0411c15": "頓豁。翌日入室。庵指師曰。是子今日茅廣矣。及此庵",
    "X79n1559_020:0411c16": "奄世護國。因結茅白石峰為終計。佛海遠禪師移國",
    "X79n1559_020:0411c17": "清。邀師分座授徙。衲子宗仰。出住吳門之覺報。徙澄",
    "X79n1559_020:0411c18": "照焦山。　上堂。舉。臨濟示眾云。一喝如踞地師子。一",
    "X79n1559_020:0411c19": "喝如金剛王寶劒。一喝如探竿影草。一喝不作一喝",
    "X79n1559_020:0411c20": "用。師曰。這箇公案。天下老宿拈掇甚多。第恐皆未盡",
    "X79n1559_020:0411c21": "善。焦山不免四棱著地。與諸人分明注解一徧。如何",
    "X79n1559_020:0411c22": "是踞地師子。咄。如何是金剛王寶劒。咄。如何是探竿",
    "X79n1559_020:0411c23": "影草。咄。如何是一喝不作一喝用。咄。若也未會。拄杖",
    "X79n1559_020:0411c24": "子與焦山吐露看。卓一下。曰。笑裏有刀。又卓一下。曰。",
    "X79n1559_020:0412a01": "毒虵無眼。又卓一下。曰。忍俊不禁。又卓一下。曰。出門",
    "X79n1559_020:0412a02": "是路。更有一機。舉話長老也理會不得。　上堂。年常",
    "X79n1559_020:0412a03": "浴佛在今朝。目擊迦維路不遙。果是當時曾示現。宜",
    "X79n1559_020:0412a04": "乎惡水驀頭澆。　上堂。熱月須搖扇。寒來旋著衣。若",
    "X79n1559_020:0412a05": "言空過日。大似不知時。　上堂。古德道。祖師九年面",
    "X79n1559_020:0412a06": "壁。為訪知音。若恁麼會。喫鐵棒有日在。又古德云。祖",
    "X79n1559_020:0412a07": "師九年面壁。何不慚惶。若恁麼會。更買草鞋行脚三",
    "X79n1559_020:0412a08": "十年。師曰。祖師九年面壁。一似不曾。若恁麼會。日日",
    "X79n1559_020:0412a09": "香華夜夜燈。　上堂。道生一。無角鐵牛眠少室。一生",
    "X79n1559_020:0412a10": "二。祖父開田說大義。二生三。梁間紫鷰語呢喃。三生",
    "X79n1559_020:0412a11": "萬物。男兒活計離窠窟。多處添。少處減。大虫怕喫生",
    "X79n1559_020:0412a12": "人膽。有若無。實若虗。爭掩驪龍明月珠。是則是。只如",
    "X79n1559_020:0412a13": "焦山坐斷諸方舌頭一句作麼生道。肚無偏僻病。不",
    "X79n1559_020:0412a14": "怕冷油[〦/(刀*了*(留-刀-田))/(目*目)/一/八]。拍禪床。下座。　僧問。如何是即心即佛。曰。",
    "X79n1559_020:0412a15": "鼎州出獰爭神。云。如何是非心非佛。曰。閩蜀同風。云。",
    "X79n1559_020:0412a16": "如何是不是心。不是佛。不是物。曰。窮坑難滿。　問。起",
    "X79n1559_020:0412a17": "滅不停時如何。曰。謝供養。　問。我有沒絃琴。久居在",
    "X79n1559_020:0412a18": "曠野。不是不會彈。未遇知音者。知音既遇。未審如何",
    "X79n1559_020:0412a19": "品弄。曰。鐘作鐘鳴。鼓作鼓響。云。雲門放洞山三頓棒。",
    "X79n1559_020:0412a20": "意旨如何。曰。和身倒。和身儡。云。飯袋子。江西．湖南便",
    "X79n1559_020:0412a21": "恁麼去。又作麼生。曰。淚出痛腸。云。真金須是紅爐煅。",
    "X79n1559_020:0412a22": "白玉還他妙手磨。曰。添一點也難為。　室中常舉帚",
    "X79n1559_020:0412a23": "柄問學者曰。依稀苕帚柄。髣髴赤斑虵。眾皆下語不",
    "X79n1559_020:0412a24": "契。有僧請益。師示以頌曰。依稀苕帚柄。髣髴赤斑虵。",
    "X79n1559_020:0412b01": "棒下無生忍。臨機不識爺。淳熈己亥八月朔。示微疾。",
    "X79n1559_020:0412b02": "四日。染翰別郡守曾公。逮夜半。書偈付侍僧。戒遺諸",
    "X79n1559_020:0412b03": "山書。復書偈辭眾。至鐘鳴趨寂。龕留七日。塔全軀於",
    "X79n1559_020:0412b04": "石公山。壽七十有二。臘五十有二。",
    "X79n1559_020:0412b05": "常州華藏湛堂智深禪師武林人也。　佛涅槃日上",
    "X79n1559_020:0412b06": "堂曰。兜率降生。雙林示滅。掘地討天。虗空釘橛。四十",
    "X79n1559_020:0412b07": "九年播土揚塵三百餘會。納盡敗關。盡力布網張羅。",
    "X79n1559_020:0412b08": "未免喚龜作鼈。末後拘尸城畔。槨示雙趺。旁人冷眼",
    "X79n1559_020:0412b09": "看來。大似弄巧成拙。卓拄杖曰。無這箇道理。千古之",
    "X79n1559_020:0412b10": "下誰把口說。且道是甚麼道理。癡人面前切忌漏洩。",
    "X79n1559_020:0412b11": "靈隱佛海慧遠禪師法嗣",
    "X79n1559_020:0412b12": "慶元府東山全庵齊己禪師卭之蒲江人。族謝氏。年",
    "X79n1559_020:0412b13": "二十五。遽脫塵鞅。往法輪寺下髮。聽圓覺久之。棄游",
    "X79n1559_020:0412b14": "關外。謁佛海於蟠龍。盡其機用。海未之許。一日。五參。",
    "X79n1559_020:0412b15": "出問。未審如何是佛。海曰。齊己。你問箇甚麼。師於言",
    "X79n1559_020:0412b16": "下大悟。遂禮拜。海曰。這漢今日大似方木逗著圓孔。",
    "X79n1559_020:0412b17": "於是名振叢席。初住鵝湖。遷居廣慧。徙東山。　上堂。",
    "X79n1559_020:0412b18": "舉。修山主偈曰。是柱不見柱。非柱不見柱。是非已去",
    "X79n1559_020:0412b19": "了。是非裏薦取。召大眾曰。薦得是。移華兼蝶至。薦得",
    "X79n1559_020:0412b20": "非。擔泉帶月歸。是也好。鄭州梨勝青州棗。非也好。象",
    "X79n1559_020:0412b21": "山路入蓬萊島。是亦沒交涉。踏著秤磓硬似鐵。非亦",
    "X79n1559_020:0412b22": "沒交涉。金剛寶劒當頭截。阿呵呵。會也麼。知事少時",
    "X79n1559_020:0412b23": "煩惱少。識人多處是非多。　蓮社會道友請上堂。漸",
    "X79n1559_020:0412b24": "漸雞皮鶴髮。父少而子老。看看行步躘踵。疑殺木上",
    "X79n1559_020:0412c01": "座。直饒金玉滿堂。照顧白拈賊。豈免衰殘老病。正好",
    "X79n1559_020:0412c02": "著精彩。任汝千般快樂。渠儂合自由。無常終是到來。",
    "X79n1559_020:0412c03": "歸堂喫茶去。唯有徑路修行。依舊打之遶。但念阿彌",
    "X79n1559_020:0412c04": "陀佛。念得不濟事。復曰。啞。這條活路已被善導和尚",
    "X79n1559_020:0412c05": "直截指出了也。是你諸人朝夕在徑路中往來。因甚",
    "X79n1559_020:0412c06": "麼當面蹉過。阿彌陀佛這裏薦得。便可除迷倒障。拔",
    "X79n1559_020:0412c07": "猶豫箭。截疑惑網。斷癡愛河。伐心稠林。浣心垢濁。正",
    "X79n1559_020:0412c08": "心謟曲。絕心生死。然後轉入那邊。擡起脚。向佛祖履",
    "X79n1559_020:0412c09": "踐不到處進一步。開却口。向佛祖言詮不到處說一",
    "X79n1559_020:0412c10": "句。喚回善導和尚。別求徑路修行。其或準前。捨父逃",
    "X79n1559_020:0412c11": "走。流落他鄉。撞東磕西。苦哉。阿彌陀佛。淳熈丙午秋。",
    "X79n1559_020:0412c12": "退居天童。示少恙。寄古爐瓶。別育王佛照德光禪師。",
    "X79n1559_020:0412c13": "乃書偈而逝。",
    "X79n1559_020:0412c14": "撫州疎山歸雲如本禪師台城人也。　上堂。久雨不",
    "X79n1559_020:0412c15": "晴。戊在丙丁。通身泥水。露出眼睛。且道是甚麼眼睛。",
    "X79n1559_020:0412c16": "卓拄杖曰。林間泥滑滑。時叫兩三聲。　上堂。舉丹霞",
    "X79n1559_020:0412c17": "燒木佛話。乃曰。李四有錢不解飲。張三解飲又無錢。",
    "X79n1559_020:0412c18": "相招豐樂樓中看。不怕寒威雪滿天。",
    "X79n1559_020:0412c19": "覺阿上人日本國藤氏子也。十四得度受具。習大小",
    "X79n1559_020:0412c20": "乘。有聲。二十九屬商者自　中都回。言禪宗之盛。阿",
    "X79n1559_020:0412c21": "奮然拉法弟金慶航海而來。歲餘始至(乾道辛卯夏也)。袖香",
    "X79n1559_020:0412c22": "拜靈隱佛海禪師。海問其來。阿輒書而對。復書曰。我",
    "X79n1559_020:0412c23": "國無禪宗。唯講五宗經論。國主無姓氏。號金輪王。以",
    "X79n1559_020:0412c24": "嘉應改元。捨位出家。名行真。年四十四。王子七歲。令",
    "X79n1559_020:0413a01": "受位。今已五載。度僧無進納。而講義高者賜之。某等",
    "X79n1559_020:0413a02": "仰服　聖朝遠公禪師之名。特詣丈室禮拜。願傳心",
    "X79n1559_020:0413a03": "印。以度迷津。且如心佛及眾生。是三無差別。離相離",
    "X79n1559_020:0413a04": "言。假言顯之。禪師如何開示。海曰。眾生虗妄見。見佛",
    "X79n1559_020:0413a05": "見世界。阿書云。無明因何而有。海便打。即命海陞座",
    "X79n1559_020:0413a06": "決疑。明年秋。辭游金陵。抵長蘆江岸。聞鼓聲。忽穎悟。",
    "X79n1559_020:0413a07": "始知佛海垂手旨趣。旋靈隱。述五偈。敘所見。辭海東",
    "X79n1559_020:0413a08": "歸。偈曰。航海來探教外傳。要離知見脫蹄筌。諸方參",
    "X79n1559_020:0413a09": "遍草鞋破。水在澄潭月在天(其一)掃盡葛藤與知見。信",
    "X79n1559_020:0413a10": "手拈來全體現。腦後圓光徹太虗。千機萬機一時轉",
    "X79n1559_020:0413a11": "(其二)妙處如何說向人。倒地便起自分明。驀然踏著故",
    "X79n1559_020:0413a12": "田地。倒裹幞頭孤路行(其三)求真滅妄元非妙。即妄明",
    "X79n1559_020:0413a13": "真都是錯。堪笑靈山老古錐。當陽拋下破木杓(其四)竪",
    "X79n1559_020:0413a14": "拳下喝少賣弄。說是論非入泥水。截斷千差休指注。",
    "X79n1559_020:0413a15": "一聲歸笛囉囉哩(其五)。海稱善。書偈贈其行。阿少親文",
    "X79n1559_020:0413a16": "墨。善諸國書。至此未數載。徑躋祖域。其於華語能自",
    "X79n1559_020:0413a17": "通。淳熈乙未。與其國僧統遣僧訊海。副以水晶降魔",
    "X79n1559_020:0413a18": "杵及數珠二臂。綵扇二十事。貯以寶函。壬寅夏。王請",
    "X79n1559_020:0413a19": "住持其國叡山寺。復遣僧通嗣書。時海已入寂矣。",
    "X79n1559_020:0413a20": "何山佛燈守珣禪師法嗣",
    "X79n1559_020:0413a21": "婺州義烏稠巖了贇禪師上堂。舉趙州狗子無佛",
    "X79n1559_020:0413a22": "性話。乃曰。趙州狗子無佛性。萬疊青州藏古鏡。赤脚",
    "X79n1559_020:0413a23": "波斯入大唐。八臂那吒行正令。咄。",
    "X79n1559_020:0413a24": "西禪文璉禪師法嗣",
    "X79n1559_020:0413b01": "遂寧府西禪第二代希秀禪師上堂曰。秋光將半。",
    "X79n1559_020:0413b02": "暑氣漸消。鴻鴈橫空。點破碧天似水。猿猱挂樹。撼翻",
    "X79n1559_020:0413b03": "玉露如珠。直饒對此明機。未免認龜作鼈。且道應時",
    "X79n1559_020:0413b04": "應節一句作麼生道。野色併來三島月。溪光分破五",
    "X79n1559_020:0413b05": "湖秋。",
    "X79n1559_020:0413b06": "雲居高庵善悟禪師法嗣",
    "X79n1559_020:0413b07": "婺州雙林用禪師郡之金華人。族戴氏。年十四。往智",
    "X79n1559_020:0413b08": "者寺出家。試所習得度。乃遊江表。初謁長蘆信．保寧",
    "X79n1559_020:0413b09": "璣．甘露卓。後至龍門。久之。高庵過廬陵天寧。遷雲居。",
    "X79n1559_020:0413b10": "師隨至。一日。庵陞座。舉。僧問投子。如何是十身調御。",
    "X79n1559_020:0413b11": "投子下禪床。叉手而立。師聞。罔知所詣。歸坐紙帳中。",
    "X79n1559_020:0413b12": "因垂手褰帳。忽悟。由是往來三佛會下。皆蒙肯諾。初",
    "X79n1559_020:0413b13": "住閩之中際。次居東西二禪。後補天寧雙林。　上堂",
    "X79n1559_020:0413b14": "曰。拈槌竪拂祖師門下。將黃葉以止啼。說妙談玄衲",
    "X79n1559_020:0413b15": "僧面前。望梅林而止渴。際山今日去却之乎者也。更",
    "X79n1559_020:0413b16": "不指東畫西。向三世諸佛命脉中。六代祖師骨髓裏。",
    "X79n1559_020:0413b17": "盡情傾倒。為諸人說破。良久。曰。啼得血流無用處。不",
    "X79n1559_020:0413b18": "如緘口過殘春。",
    "X79n1559_020:0413b19": "台州萬年無著道閑禪師郡之黃巖人。族洪氏。年二",
    "X79n1559_020:0413b20": "十六。師芭蕉庵主。以中選籍名九峰興善院得度。未",
    "X79n1559_020:0413b21": "久。歷諸老之門。晚至歐峰。機語頓契。紹興壬戌。以天",
    "X79n1559_020:0413b22": "台太平興國為萬年報恩光孝　勑師居之。　上堂",
    "X79n1559_020:0413b23": "曰。全機敵勝。猶在半途。啐啄同時。白雲萬里。纔生朕",
    "X79n1559_020:0413b24": "兆。已落二三。不露鋒鋩。成何道理。且道從上來事合",
    "X79n1559_020:0413c01": "作麼生。誣人之罪。以罪加之。　上堂。蕩蕩無迂曲。明",
    "X79n1559_020:0413c02": "明透古今。曉雲籠碧岫。殘葉落疎林。脫體全收放。當",
    "X79n1559_020:0413c03": "堂定淺深。饒君親薦得。未是我智音。　上堂。舉。臨濟",
    "X79n1559_020:0413c04": "侍德山次。山云。今日困。濟云。這老漢寐語作麼。山便",
    "X79n1559_020:0413c05": "打。濟掀倒禪床。雪竇云。二員作者具碎啄同時眼。有",
    "X79n1559_020:0413c06": "啐啄同時用。雪竇擬向饑鷹爪下奪肉。餓虎口裏爭",
    "X79n1559_020:0413c07": "餐。敢謂德山．臨濟俱是瞎漢。有人辨得。天下橫行。師",
    "X79n1559_020:0413c08": "曰。然則栴檀．薝蔔。氣不相饒。鸑鷟．麒麟。瑞無私出。為",
    "X79n1559_020:0413c09": "甚麼雪竇道俱是瞎漢。選佛若無如是眼。假饒千載",
    "X79n1559_020:0413c10": "亦奚為。　上堂。舉。乾峯示眾云。舉一不得舉二。放過",
    "X79n1559_020:0413c11": "一著。落在第二。雲門出眾云。昨日有人從天台來。却",
    "X79n1559_020:0413c12": "往徑山去。峰曰。典座來日不得普請。師曰。相見不須",
    "X79n1559_020:0413c13": "瞋。君窮我亦貧。謂言侵早起。更有夜行人。丁卯九月",
    "X79n1559_020:0413c14": "壬申。書偈而寂。",
    "X79n1559_020:0413c15": "福州中際能禪師嚴陵人也。往來龍門．雲居有年。未",
    "X79n1559_020:0413c16": "有所證。一日。普請擇菜次。高庵忽以猫兒擲師懷中。",
    "X79n1559_020:0413c17": "師擬議。庵攔胸踏倒。於是大事洞然。所至宗匠倒屣。",
    "X79n1559_020:0413c18": "紹興甲子春。入閩。抵中際。歲餘。遂繼席。　上塔曰。萬",
    "X79n1559_020:0413c19": "古長空。一朝風月。不可以一朝風月昧却萬古長空。",
    "X79n1559_020:0413c20": "不可以萬古長空不明一朝風月。且如何是一朝風",
    "X79n1559_020:0413c21": "月。人皆畏炎熱。我愛夏日長。薰風自南來。殿閣生微",
    "X79n1559_020:0413c22": "涼。會與不會。何忌承當。　僧問。國師三喚侍者。意旨",
    "X79n1559_020:0413c23": "如何。曰。路側轉身難。云。萬象之中獨露身。又作麼生。",
    "X79n1559_020:0413c24": "師舉拳示之。",
    "X79n1559_020:0414a01": "南康軍雲居普雲自圓禪師綿之巴西人。族雍氏。年",
    "X79n1559_020:0414a02": "十九。以試經被僧服。留教苑五祀。出關南下。謁谷隱",
    "X79n1559_020:0414a03": "顯．開福寧．百丈古。始詣龍門。一日。於廊廡間覩繪胡",
    "X79n1559_020:0414a04": "人。有省。夜白高庵。庵舉法眼偈曰。頭戴貂鼠帽。腰懸",
    "X79n1559_020:0414a05": "羊角錐。語不令人會。須得人譯之。復筴火示之曰。我",
    "X79n1559_020:0414a06": "為汝譯了也。於是大法明了。呈偈曰。外國言音不可",
    "X79n1559_020:0414a07": "窮。起雲亭下一時通。口門廣大無邊際。吞盡楊岐栗",
    "X79n1559_020:0414a08": "棘蓬。庵遣師依佛眼。眼謂曰。吾道東矣。紹興丁巳。出",
    "X79n1559_020:0414a09": "住薦福。遷雲居。　上堂。舉。僧問雲門。如何是透法身",
    "X79n1559_020:0414a10": "句。門云。北斗裏藏身。師曰。南北東西萬萬千。乾坤上",
    "X79n1559_020:0414a11": "下兩無邊。相逢相見呵呵笑。屈指擡頭月半天。",
    "X79n1559_020:0414a12": "大溈牧庵法忠禪師法嗣",
    "X79n1559_020:0414a13": "成都府信相戒修禪師上堂。舉馬祖不安。師曰。兩",
    "X79n1559_020:0414a14": "輪舉處煙塵起。電急星馳擬何止。目前不礙往來機。",
    "X79n1559_020:0414a15": "正令全施無表裏。丈夫意氣自衝天。我是我兮你是",
    "X79n1559_020:0414a16": "你。",
    "X79n1559_020:0414a17": "寶峰擇明禪師法嗣",
    "X79n1559_020:0414a18": "漢州無為隨庵守緣禪師本郡人。族史氏。年十三病",
    "X79n1559_020:0414a19": "目。因去家。依棲禪慧目能禪師圓具。出峽至寶峯。一",
    "X79n1559_020:0414a20": "日。峯上堂。舉。永嘉曰。一月普現一切水。一切水月一",
    "X79n1559_020:0414a21": "月攝。遂舉拂子曰。看看。千江競注。萬派爭流。若也素",
    "X79n1559_020:0414a22": "善行舟。便諳水脉。遂可優游性海。笑傲煙波。其或未",
    "X79n1559_020:0414a23": "然。且歸巖下坐。更待月明時。師聞。釋然領悟。翌日。詣",
    "X79n1559_020:0414a24": "方丈。陳所得。峰首肯。留五年。西歸。寓中巖。郡守邵公",
    "X79n1559_020:0414b01": "溥挽師開法棲禪。遷無為中巖。　上堂曰。以一統萬。",
    "X79n1559_020:0414b02": "一月普現一切水。會萬歸一。一切水月一月攝。展則",
    "X79n1559_020:0414b03": "彌綸法界。收來毫髮不存。雖然收展殊途。此事本無",
    "X79n1559_020:0414b04": "異致。但能於根本上著得一雙眼去。方見三世諸佛．",
    "X79n1559_020:0414b05": "歷代祖師盡從此中示現。三藏十二部．一切修多羅",
    "X79n1559_020:0414b06": "盡從此中流出。天地日月．萬象森羅盡從此中建立。",
    "X79n1559_020:0414b07": "三界九地．七趣四生盡從此中出沒。百千法門．無量",
    "X79n1559_020:0414b08": "妙義。乃至世間工巧諸伎藝。盡現行此事。所以世尊",
    "X79n1559_020:0414b09": "拈華。迦葉便乃微笑。達磨面壁。二祖於是安心。桃華",
    "X79n1559_020:0414b10": "盛開。靈雲疑情盡淨。擊竹作響。香嚴頓忘所知。以至",
    "X79n1559_020:0414b11": "盤山於肉案頭悟道。彌勒向魚市裏接人。誠謂造次",
    "X79n1559_020:0414b12": "顛沛必於是。經行坐臥在其中。既有如是奇特。更有",
    "X79n1559_020:0414b13": "如是光輝。既有如是廣大。又有如是周徧。你輩諸人",
    "X79n1559_020:0414b14": "因甚麼却有迷有悟。要知麼。幸無偏照處。剛有不明",
    "X79n1559_020:0414b15": "時。　上堂。綠暗紅稀日。蜂忙蝶困時。本來真面目。一",
    "X79n1559_020:0414b16": "點不曾移。[囗@力]。　上堂。舉。趙州示眾云。至道無難。唯嫌",
    "X79n1559_020:0414b17": "揀擇。纔有語言。是揀擇。是明白。老僧不在明白裏。是",
    "X79n1559_020:0414b18": "汝還護惜也無。時有僧問。既不在明白裏。護惜箇甚",
    "X79n1559_020:0414b19": "麼。曰。我亦不知。云。和尚既不知。為甚麼道不在明白",
    "X79n1559_020:0414b20": "裏。曰。問事即得。禮拜了退。師曰。世間無物可羅籠。獨",
    "X79n1559_020:0414b21": "立嵯峨萬仞峰。忽若有人猛推落。騰身雲外不留蹤。",
    "X79n1559_020:0414b22": "烏巨雪堂道行禪師法嗣",
    "X79n1559_020:0414b23": "饒州薦福退庵休禪師上堂曰。恁麼也不是。不恁",
    "X79n1559_020:0414b24": "麼也不是。針眼裏跳出赤梢鯉魚。變化昇騰。神通游",
    "X79n1559_020:0414c01": "戲。直饒雨似盆傾。不是。不是。　上堂。風動耶。幡動耶。",
    "X79n1559_020:0414c02": "風鳴耶。鈴鳴耶。非風鈴鳴。非風幡動。此土與西天。一",
    "X79n1559_020:0414c03": "隊黑漆桶。誑惑世間人。看看滅胡種。山僧不奈何。趂",
    "X79n1559_020:0414c04": "後也打鬨。瓠子曲彎彎。冬瓜長儱侗。　上堂。結夏時",
    "X79n1559_020:0414c05": "左眼半斤。解夏時右眼八兩。謾云九十日安居。贏得",
    "X79n1559_020:0414c06": "一肚皮妄想。直饒七穴八穿。未免山僧拄杖。雖然如",
    "X79n1559_020:0414c07": "是。千鈞之弩。不為鼷鼠發機。　上堂。先師尋常用腦",
    "X79n1559_020:0414c08": "後一鎚。卸却學者胷中許多詰曲。當年克賓維那曾",
    "X79n1559_020:0414c09": "中興化此毒。往往天下叢林喚作超宗異目。非唯辜",
    "X79n1559_020:0414c10": "負興化。亦乃克賓受辱。若是臨濟兒孫。終不依草附",
    "X79n1559_020:0414c11": "木。資福喜見同參。今日傾腸倒腹。遂卓拄杖。喝一喝。",
    "X79n1559_020:0414c12": "曰。還知先師落處麼。猗死禪和。如麻似粟。　上堂。言",
    "X79n1559_020:0414c13": "發非聲。是箇甚麼。色前不物。莫亂針錐。透過禹門。風",
    "X79n1559_020:0414c14": "波更險。咄。",
    "X79n1559_020:0414c15": "信州龜峰晦康慧光禪師建寧人也。　上堂。數日暑",
    "X79n1559_020:0414c16": "氣如焚。一箇渾身無處安著。思量得也是煩惱人。這",
    "X79n1559_020:0414c17": "箇失是煩惱。更有己躬下事不明。便是煩惱。所以達",
    "X79n1559_020:0414c18": "磨大師煩惱。要為諸人吞却。又被咽喉小。要為諸人",
    "X79n1559_020:0414c19": "吐却。又被牙齒碍。取不得。捨不得。煩惱九年。若不得",
    "X79n1559_020:0414c20": "二祖不惜性命。往往轉身無路。煩惱教死。所謂祖禰",
    "X79n1559_020:0414c21": "不了。殃及兒孫。後來蓮華峰庵主到這裏。煩惱不肯",
    "X79n1559_020:0414c22": "住。南嶽思大到這裏。煩惱不肯下山。更有臨濟．德山。",
    "X79n1559_020:0414c23": "用盡自己查梨。煩惱鉢盂無柄。龜峰今日為他閑事",
    "X79n1559_020:0414c24": "長無明。為你諸人從頭點破。卓拄杖一下。云。一人腦",
    "X79n1559_020:0415a01": "後露腮。一人當門無齒。更有數人鼻孔沒半邊。不勞",
    "X79n1559_020:0415a02": "再勘。你諸人休向這裏立地瞌睡。殊不知家中飯籮",
    "X79n1559_020:0415a03": "鍋子一時失却了也。你若不信。但歸家點檢看。",
    "X79n1559_020:0415a04": "真州長蘆且庵守仁禪師上堂曰。百千三昧。無量",
    "X79n1559_020:0415a05": "妙門。今日日庵不惜窮性命。只做一句子說與諸人。",
    "X79n1559_020:0415a06": "乃卓拄杖。下座。　上堂。雲從龍。風從虎。吹散江村寒",
    "X79n1559_020:0415a07": "露雨。麗天杲日絕纖埃。有路明明吞佛祖。物見主。眼",
    "X79n1559_020:0415a08": "卓竪。天邊白鴈送寒歸。籬下黃華香半吐。　上堂。卓",
    "X79n1559_020:0415a09": "拄杖。召大眾曰。這般曲調。豈屬宮商。不是知音。徒勞",
    "X79n1559_020:0415a10": "側耳。且庵今日待為諸人吹一曲。舞一拍。還有擊節",
    "X79n1559_020:0415a11": "者麼。若有。乾闥婆王性命難存。若無。贏得一場懡[怡-台+羅]。",
    "X79n1559_020:0415a12": "嘉泰普燈錄卷第二十",
    "X79n1559_020:0415a13": "音釋",
    "X79n1559_020:0415a14": "　珪音圭　郯音談　昺音丙　珣音荀",
    "X79n1559_020:0415a15": "　贇於倫切　績則歷切　浚音峻　孥音奴",
    "X79n1559_020:0415a16": "　呢音元　喃女咸切　啞音亞　叡音銳",
    "X79n1559_020:0415a17": "　褰去虔切　貂音凋　[囗@力]戶臥切"
}