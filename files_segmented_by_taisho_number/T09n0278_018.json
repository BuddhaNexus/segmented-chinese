{
    "T09n0278_018:0511c22": "大方廣佛華嚴經卷第十八",
    "T09n0278_018:0511c24": "東晉天竺三藏佛馱跋陀羅譯",
    "T09n0278_018:0511c25": "金剛幢菩薩十迴向品第二十一之五",
    "T09n0278_018:0511c26": "「◎菩薩摩訶薩見有人來乞手足指，如堅",
    "T09n0278_018:0511c27": "固精進菩薩、閻浮提自在王金光菩薩等無",
    "T09n0278_018:0511c28": "量菩薩摩訶薩，施手足指時，心大歡喜，顏色",
    "T09n0278_018:0511c29": "無異，乘大乘施，不求五欲施，不求名聞施，",
    "T09n0278_018:0512a01": "建立檀波羅蜜施、大施心施、離慳垢施、離嫉",
    "T09n0278_018:0512a02": "妬施、隨順佛施，以是施手足指所攝善根，",
    "T09n0278_018:0512a03": "迴向眾生：令一切眾生得佛長指相；令一",
    "T09n0278_018:0512a04": "切眾生得指密相，圓傭纖直；令一切眾生",
    "T09n0278_018:0512a05": "得赤銅甲相，筒密清淨；令一切眾生得",
    "T09n0278_018:0512a06": "大人指相，悉能攝持一切諸法；令一切眾生",
    "T09n0278_018:0512a07": "得具足隨好十力相指；令一切眾生得大",
    "T09n0278_018:0512a08": "人指相，纖傭緊密；令一切眾生手足指端",
    "T09n0278_018:0512a09": "輪相莊嚴，指節平滿，文相明顯；令一切眾生",
    "T09n0278_018:0512a10": "得蓮華色指，十力業報相好莊嚴；令一切眾",
    "T09n0278_018:0512a11": "生得光明指，放光明網，普照十方諸佛世",
    "T09n0278_018:0512a12": "界；令一切眾生得淨妙指，以諸相好，具足",
    "T09n0278_018:0512a13": "莊嚴。是為菩薩摩訶薩施指善根迴向眾生，",
    "T09n0278_018:0512a14": "令一切眾生心皆清淨。「復次，菩薩摩訶薩",
    "T09n0278_018:0512a15": "請求法時，若有人言：『汝能施我連肉爪",
    "T09n0278_018:0512a16": "者，當與汝法。』菩薩答言：『但與我法，隨汝所",
    "T09n0278_018:0512a17": "須，恣意取用。』如求法王菩薩、無盡菩薩如",
    "T09n0278_018:0512a18": "是等無量菩薩摩訶薩，為求法故，欲令一",
    "T09n0278_018:0512a19": "切眾生具正法故，以是善根迴向眾生：",
    "T09n0278_018:0512a20": "令一切眾生悉得赤銅如來相爪；令一切",
    "T09n0278_018:0512a21": "眾生得潤澤爪；令一切眾生得佛具足清",
    "T09n0278_018:0512a22": "淨光爪；令一切眾生得具足大人一切智",
    "T09n0278_018:0512a23": "爪；令一切眾生得無比爪，於諸世間無所",
    "T09n0278_018:0512a24": "染著；令一切眾生得莊嚴爪，普照眾生；令",
    "T09n0278_018:0512a25": "一切眾生得細妙爪，微密清淨，不可破壞；",
    "T09n0278_018:0512a26": "令一切眾生得佛具足方便相好，大智清",
    "T09n0278_018:0512a27": "淨；令一切眾生得善生爪，菩薩清淨，行業果",
    "T09n0278_018:0512a28": "報；令一切眾生得薩婆若善方便爪，放無",
    "T09n0278_018:0512a29": "量色妙光明藏。是為菩薩摩訶薩施爪肉",
    "T09n0278_018:0512b01": "善根迴向眾生，令一切眾生得一切智爪，",
    "T09n0278_018:0512b02": "具足莊嚴如來法身，皆悉滿足無障礙力。",
    "T09n0278_018:0512b03": "「菩薩摩訶薩為求法故，為難得法故，能施",
    "T09n0278_018:0512b04": "法者作如是言：『若能投身七仞火坑，當",
    "T09n0278_018:0512b05": "與汝法。』菩薩聞此，歡喜無量，作是思惟：『我",
    "T09n0278_018:0512b06": "為法故，尚於阿鼻地獄諸惡趣中受無量",
    "T09n0278_018:0512b07": "苦，況入人間微小火坑而得聞法？奇哉！正",
    "T09n0278_018:0512b08": "法甚為易得，免於地獄無量楚毒，入小火",
    "T09n0278_018:0512b09": "坑而聞正法。汝但說法，我入火坑。』如求善",
    "T09n0278_018:0512b10": "法王菩薩、金剛思惟菩薩，為法歡喜入火，善",
    "T09n0278_018:0512b11": "根迴向眾生：令一切眾生得佛所住一切",
    "T09n0278_018:0512b12": "智法，於無上道，堅固不退；令一切眾生皆",
    "T09n0278_018:0512b13": "悉除滅惡趣火坑，受如來樂；令一切眾生",
    "T09n0278_018:0512b14": "得無畏心，離眾恐怖；令一切眾生常樂求",
    "T09n0278_018:0512b15": "法，皆得歡喜，佛法莊嚴；令一切眾生離諸",
    "T09n0278_018:0512b16": "惡道，悉能除滅三毒熾火；令一切眾生悉",
    "T09n0278_018:0512b17": "得快樂，成就如來最勝妙樂；令一切眾生",
    "T09n0278_018:0512b18": "得菩薩心，悉能除滅貪恚癡火；令一切眾",
    "T09n0278_018:0512b19": "生悉得菩薩諸三昧樂，普見諸佛，心大歡",
    "T09n0278_018:0512b20": "喜；令一切眾生常聞正法，究竟佛道，未曾",
    "T09n0278_018:0512b21": "忘失；令一切眾生悉得菩薩自在諸通快",
    "T09n0278_018:0512b22": "樂，究竟具足薩婆若智。是為菩薩摩訶薩",
    "T09n0278_018:0512b23": "為求法故，赴火善根迴向眾生，令一切眾生",
    "T09n0278_018:0512b24": "具智慧火，遠離一切諸不善業。「菩薩摩訶",
    "T09n0278_018:0512b25": "薩為求法故，舉身具受無量諸苦；為正法",
    "T09n0278_018:0512b26": "故，為廣說正法故，建立菩薩道故，開無",
    "T09n0278_018:0512b27": "上菩提故，具足無上智故，修習十力故，增",
    "T09n0278_018:0512b28": "廣一切智心故，得無礙智故，令一切眾生",
    "T09n0278_018:0512b29": "清淨故，入一切菩薩境界故，守護大乘佛",
    "T09n0278_018:0512c01": "菩提故；如求正法菩薩、勇健王菩薩如是",
    "T09n0278_018:0512c02": "等無量菩薩摩訶薩，為求法故，受無量苦；",
    "T09n0278_018:0512c03": "乃至謗正法人、極大惡人、惡業障人、持魔業",
    "T09n0278_018:0512c04": "人，為正法故，代彼惡人具受諸苦。菩薩摩",
    "T09n0278_018:0512c05": "訶薩為求法故，代諸眾生受苦，善根迴",
    "T09n0278_018:0512c06": "向眾生：令一切眾生離一切苦，得安樂利",
    "T09n0278_018:0512c07": "道；令一切眾生離諸苦，受成就妙樂；令",
    "T09n0278_018:0512c08": "一切眾生永滅苦陰，得如電光樂；令一切",
    "T09n0278_018:0512c09": "眾生超出苦獄，具足究竟智慧之行；令一",
    "T09n0278_018:0512c10": "切眾生見安隱道，離苦惱趣；令一切眾生",
    "T09n0278_018:0512c11": "得法愛樂，充滿具足，究竟寂滅一切眾苦；令",
    "T09n0278_018:0512c12": "一切眾生發大悲心，悉欲濟度一切苦海；",
    "T09n0278_018:0512c13": "令一切眾生得諸佛樂，斷生死苦；令一切",
    "T09n0278_018:0512c14": "眾生得無比淨樂，其身永離一切苦受；令",
    "T09n0278_018:0512c15": "一切眾生得一切勝樂，究竟具足佛無礙",
    "T09n0278_018:0512c16": "樂。是為菩薩摩訶薩為求法故，悉受眾苦善",
    "T09n0278_018:0512c17": "根迴向，救護眾生，令一切眾生安住薩婆",
    "T09n0278_018:0512c18": "若無礙解脫。「菩薩摩訶薩為求法故，為法",
    "T09n0278_018:0512c19": "難得故，能捨大地四海國土、大小諸城、村",
    "T09n0278_018:0512c20": "邑丘聚、國土豐樂、人民熾盛、園林浴池、華果",
    "T09n0278_018:0512c21": "繁茂如是種種無量莊嚴，天下太平，無有",
    "T09n0278_018:0512c22": "怨敵，金銀寶藏、妻子眷屬，皆悉能捨。於不堅",
    "T09n0278_018:0512c23": "固中求堅固法，饒益一切諸眾生故，令一",
    "T09n0278_018:0512c24": "切眾生得佛無礙清淨解脫薩婆若道；如大",
    "T09n0278_018:0512c25": "勢妙德菩薩、勝趣王菩薩如是等無量菩薩",
    "T09n0278_018:0512c26": "摩訶薩，為求正法故，乃至一句一味，五體",
    "T09n0278_018:0512c27": "投地，敬禮頂受，正念三世諸佛勤求正法，",
    "T09n0278_018:0512c28": "於正法中，心常欣樂，修習諸願，求離貪",
    "T09n0278_018:0512c29": "法，捨離世間帝王自在之法，樂求無上法",
    "T09n0278_018:0513a01": "王自在勝法；不念不著一切世間，以離世",
    "T09n0278_018:0513a02": "法自長養心，遠離一切世間惡語，寂靜安",
    "T09n0278_018:0513a03": "立諸佛所住。菩薩摩訶薩為求正法，以施",
    "T09n0278_018:0513a04": "四天下大地國土所攝善根迴向眾生：令",
    "T09n0278_018:0513a05": "一切眾生悉能捨離內外所有；令一切眾",
    "T09n0278_018:0513a06": "生能捨一切，心無中悔；令一切眾生不",
    "T09n0278_018:0513a07": "惜身命、資生之具，常求正法；令一切眾生",
    "T09n0278_018:0513a08": "悉得法利，斷除無量眾生疑惑；令一切眾",
    "T09n0278_018:0513a09": "生常樂正法，於諸佛法得深法愛；令一切",
    "T09n0278_018:0513a10": "眾生能捨身命、世間自在樂求佛法，大心",
    "T09n0278_018:0513a11": "修習無上菩提；令一切眾生恭敬尊重諸",
    "T09n0278_018:0513a12": "佛正法，能捨身命，究竟正法；令一切眾生",
    "T09n0278_018:0513a13": "護持佛法，修習如來難得聞法；令一切眾生",
    "T09n0278_018:0513a14": "悉得諸佛菩提明照，畢菩薩行，不由他悟；",
    "T09n0278_018:0513a15": "令一切眾生於諸佛法而得自在，拔出疑",
    "T09n0278_018:0513a16": "刺，心常清淨。是為菩薩摩訶薩為求難得法",
    "T09n0278_018:0513a17": "故，布施國土善根迴向，令一切眾生知見滿",
    "T09n0278_018:0513a18": "足。「復次，菩薩摩訶薩行法自在時，悉教斷除",
    "T09n0278_018:0513a19": "閻浮提內城邑聚落，一切屠殺二足、四足，普",
    "T09n0278_018:0513a20": "施無畏，離怨敵心，修菩薩行，以政治國，",
    "T09n0278_018:0513a21": "滅除眾生一切苦難，發起一切眾生安隱心",
    "T09n0278_018:0513a22": "寶，具足正直勝妙心寶，能自具足三種戒法，",
    "T09n0278_018:0513a23": "亦令眾生具三種戒。菩薩摩訶薩以不殺等",
    "T09n0278_018:0513a24": "五戒善根迴向眾生：令一切眾生得長壽",
    "T09n0278_018:0513a25": "慧，具菩提心，命根無量；令一切眾生得",
    "T09n0278_018:0513a26": "無量壽，恭敬供養一切諸佛；令一切眾生",
    "T09n0278_018:0513a27": "具足修習，離老死法，一切眾難不能害命；",
    "T09n0278_018:0513a28": "令一切眾生逮得無量離病苦身，命根自在，",
    "T09n0278_018:0513a29": "能隨意住；令一切眾生得無盡命，盡未來",
    "T09n0278_018:0513b01": "劫，悉具修習菩薩所行，調伏化度一切眾",
    "T09n0278_018:0513b02": "生；令一切眾生得淨命門，十力善根皆悉",
    "T09n0278_018:0513b03": "來入；令一切眾生善根具足，壽命無量，諸",
    "T09n0278_018:0513b04": "願成滿；令一切眾生悉見諸佛，修習無盡",
    "T09n0278_018:0513b05": "長壽善根；令一切眾生於如來家學諸所",
    "T09n0278_018:0513b06": "學，具足成就無盡命根，於聖法中得歡喜",
    "T09n0278_018:0513b07": "心；令一切眾生得無老病不死命根，無盡",
    "T09n0278_018:0513b08": "精進，安住佛智。是為菩薩摩訶薩以離殺等",
    "T09n0278_018:0513b09": "五戒善根迴向眾生，令一切眾生安住如來",
    "T09n0278_018:0513b10": "三種淨戒具足，究竟十力智慧。「菩薩摩訶薩",
    "T09n0278_018:0513b11": "若見眾生殘害不仁，若人若獸，毀其男形，令",
    "T09n0278_018:0513b12": "身殘闕，受諸楚毒；見此苦已，起大慈悲而",
    "T09n0278_018:0513b13": "救度之，悉令貴樂珍寶具足。菩薩摩訶薩",
    "T09n0278_018:0513b14": "謂惡人言：『汝為何利造此惡業？隨汝所",
    "T09n0278_018:0513b15": "須盡相資給，汝今便可捨是惡業，不能正",
    "T09n0278_018:0513b16": "念，肆其貪欲，害彼自利，以求己樂，無有",
    "T09n0278_018:0513b17": "是處。如此惡行、諸不善法，一切如來所不",
    "T09n0278_018:0513b18": "讚歎。』菩薩摩訶薩悉能捨離一切所有，令",
    "T09n0278_018:0513b19": "彼眾生不行惡業，又為彼人說微妙法，謂：",
    "T09n0278_018:0513b20": "『寂靜法，長養淨行，除滅不善，修習慈心，不惱",
    "T09n0278_018:0513b21": "眾生。』時，彼惡人聞此法言，即捨惡行，修清",
    "T09n0278_018:0513b22": "淨業。菩薩摩訶薩以慈救善根迴向眾生：",
    "T09n0278_018:0513b23": "令一切眾生得佛大人陰藏之相；令一切",
    "T09n0278_018:0513b24": "眾生具足男形，得丈夫意，清淨梵行；令一",
    "T09n0278_018:0513b25": "切眾生成就丈夫無欲之身，乘無礙智，究",
    "T09n0278_018:0513b26": "竟不退；令一切眾生得大人身，永離欲心，",
    "T09n0278_018:0513b27": "無所染著；令一切眾生皆悉成就善男子",
    "T09n0278_018:0513b28": "法，諸佛讚歎，智慧具足；令一切眾生得大",
    "T09n0278_018:0513b29": "人力，具足成就十力善根；令一切眾生常",
    "T09n0278_018:0513c01": "得成就男子之形，堅固安住，未曾有法；令",
    "T09n0278_018:0513c02": "一切眾生於五欲中無著無縛，心得解脫，",
    "T09n0278_018:0513c03": "厭離三界，修菩薩行；令一切眾生皆得成",
    "T09n0278_018:0513c04": "就第一智人，一切信伏，皆受道化；令一切",
    "T09n0278_018:0513c05": "眾生成就菩薩丈夫深智，究竟一切大乘佛",
    "T09n0278_018:0513c06": "趣。是為菩薩摩訶薩救毀形者善根迴向，",
    "T09n0278_018:0513c07": "令一切眾生，皆悉救護諸善男子，生賢聖",
    "T09n0278_018:0513c08": "家，智慧具足，修習履行男子勝智，善能",
    "T09n0278_018:0513c09": "示現七丈夫趣，具足無上丈夫正法，常能化",
    "T09n0278_018:0513c10": "度一切眾生善根迴向，令一切眾生得佛",
    "T09n0278_018:0513c11": "清淨丈夫勝法。「復次，菩薩摩訶薩若有如來",
    "T09n0278_018:0513c12": "興出於世，以大音聲普告一切：『如來出世！",
    "T09n0278_018:0513c13": "如來出世！』令一切眾生得聞佛音；聞佛音",
    "T09n0278_018:0513c14": "已，捨離自大、憍慢、放逸，得見諸佛，堅固安",
    "T09n0278_018:0513c15": "住，念佛三昧，修佛境界，未曾廢忘，恭敬供",
    "T09n0278_018:0513c16": "養一切諸佛，常樂見佛，以百千劫難值遇",
    "T09n0278_018:0513c17": "故，廣為眾生說佛難遇；眾生聞已，常欲",
    "T09n0278_018:0513c18": "樂見一切諸佛，心大歡喜，恭敬供養，尊重",
    "T09n0278_018:0513c19": "讚歎；於如來所聞諸佛名，於無量佛所種",
    "T09n0278_018:0513c20": "諸善根，修習增長。無量眾生因如來故，悉",
    "T09n0278_018:0513c21": "皆清淨；無量眾生因如來故，悉淨調伏。彼",
    "T09n0278_018:0513c22": "諸眾生於菩薩所，生善知識心；因菩薩故，",
    "T09n0278_018:0513c23": "諸眾生等悉具佛法，彼諸眾生無量劫中所",
    "T09n0278_018:0513c24": "修善根，悉作佛事。菩薩摩訶薩以歎佛善",
    "T09n0278_018:0513c25": "根迴向眾生：令一切眾生常見諸佛，初不",
    "T09n0278_018:0513c26": "失時，如應受化，令佛歡喜；令一切眾生常",
    "T09n0278_018:0513c27": "樂見佛，未曾廢忘；令一切眾生修習智慧，",
    "T09n0278_018:0513c28": "能持一切諸佛法藏；令一切眾生不離佛",
    "T09n0278_018:0513c29": "法，於無量劫修菩薩行，常聞正法；令一切",
    "T09n0278_018:0514a01": "眾生得不忘念，悉持一切諸如來智；令一",
    "T09n0278_018:0514a02": "切眾生不念異業，正念諸佛，修習十力；令",
    "T09n0278_018:0514a03": "一切眾生隨方見佛，盡虛空界，一切如來，悉",
    "T09n0278_018:0514a04": "得奉見；令一切眾生得佛身自在，於一切",
    "T09n0278_018:0514a05": "世界現成佛道；令一切眾生於善知識所",
    "T09n0278_018:0514a06": "聞佛正法，於諸如來得不壞信；令一切眾",
    "T09n0278_018:0514a07": "生讚佛出世，皆悉不虛化度眾生，普令清",
    "T09n0278_018:0514a08": "淨。是為菩薩摩訶薩歎佛出世善根迴向，令",
    "T09n0278_018:0514a09": "一切眾生，悉見諸佛如應受化於無上道，",
    "T09n0278_018:0514a10": "一切佛法究竟清淨。「復次，菩薩摩訶薩布施",
    "T09n0278_018:0514a11": "大地，或布施佛，起立殿堂；或施菩薩及善",
    "T09n0278_018:0514a12": "知識，隨意所用；或施聖僧，造立坊舍；或奉",
    "T09n0278_018:0514a13": "父母，興建屋宅；或施餘人，聲聞、緣覺一切",
    "T09n0278_018:0514a14": "福田，諸乞求者；或施四眾，隨意受用，令無",
    "T09n0278_018:0514a15": "所乏；或奉如來，造立塔廟；如是等施，隨",
    "T09n0278_018:0514a16": "彼受用，悉離怨敵一切恐怖。菩薩摩訶薩",
    "T09n0278_018:0514a17": "以施大地善根迴向：令一切眾生得薩婆",
    "T09n0278_018:0514a18": "若清淨佛地，究竟得到普賢菩薩所行彼岸；",
    "T09n0278_018:0514a19": "令一切眾生得大地陀羅尼，離癡正念，悉",
    "T09n0278_018:0514a20": "能受持諸佛妙法；令一切眾生持一切法，",
    "T09n0278_018:0514a21": "守護佛法；令一切眾生得大地等心，於眾",
    "T09n0278_018:0514a22": "生所清淨正直，不生惡念；令一切眾生持",
    "T09n0278_018:0514a23": "佛族姓，不斷佛種，次第成立一切菩薩諸",
    "T09n0278_018:0514a24": "地善根；令一切眾生普為一切作安隱依，",
    "T09n0278_018:0514a25": "悉令調伏，成就清淨；令一切眾生與如來",
    "T09n0278_018:0514a26": "等饒益眾生，安立佛力；令一切眾生悉為",
    "T09n0278_018:0514a27": "一切之所愛樂，安住諸佛所愛樂處；令一",
    "T09n0278_018:0514a28": "切眾生堅固安住如來諸力無畏法中；令一",
    "T09n0278_018:0514a29": "切眾生得薩婆若地，於諸佛法自在究竟。",
    "T09n0278_018:0514b01": "是為菩薩摩訶薩布施大地善根迴向，令一",
    "T09n0278_018:0514b02": "切眾生界究竟如來清淨道地。「復次，菩薩摩",
    "T09n0278_018:0514b03": "訶薩布施僮使，或奉諸佛菩薩知識，為",
    "T09n0278_018:0514b04": "欲增長如來法故；或施僧寶、或奉給父母",
    "T09n0278_018:0514b05": "尊重福田；或復給施諸病瘦者，全濟其命，",
    "T09n0278_018:0514b06": "一切貧窮諸乞求者，皆悉施與；或施塔廟，",
    "T09n0278_018:0514b07": "供給灑掃；若有人能書寫佛經，為護法故，",
    "T09n0278_018:0514b08": "以無量億僮僕淨人給其使，令此諸給使，皆",
    "T09n0278_018:0514b09": "悉聰達，明了黠慧，柔軟調伏，常勤精進，未曾",
    "T09n0278_018:0514b10": "懈怠，成正直心、饒益心、安樂心、慈心、離怨",
    "T09n0278_018:0514b11": "敵心，此諸僮僕以如是心奉給於彼菩薩",
    "T09n0278_018:0514b12": "摩訶薩，隨彼受者方俗所宜，才能技術，以",
    "T09n0278_018:0514b13": "此僮僕而施與之，悉是菩薩淨業所起，能",
    "T09n0278_018:0514b14": "令僮僕悅可彼意。菩薩摩訶薩以施僮使",
    "T09n0278_018:0514b15": "善根迴向：令一切眾生得調伏心，奉給諸",
    "T09n0278_018:0514b16": "佛，修習善根；令一切眾生隨順奉給一切",
    "T09n0278_018:0514b17": "諸佛，悉能聞持諸佛所說；令一切眾生隨",
    "T09n0278_018:0514b18": "意自在進現如來，常修正念，無餘惡心；",
    "T09n0278_018:0514b19": "令一切眾生紹繼佛種，隨順如來所攝善",
    "T09n0278_018:0514b20": "根；令一切眾生奉給如來，常不失時，所",
    "T09n0278_018:0514b21": "見諸佛，皆悉不虛；令一切眾生悉攝一切",
    "T09n0278_018:0514b22": "諸佛妙義，言辭清淨，遊行無畏；令一切眾生",
    "T09n0278_018:0514b23": "悉覩諸佛，樂觀無厭，於諸如來，不惜身",
    "T09n0278_018:0514b24": "命；令一切眾生得見諸佛，心無染著，離",
    "T09n0278_018:0514b25": "世所依；令一切眾生依止諸佛，遠離一切，",
    "T09n0278_018:0514b26": "世間吉祥；令一切眾生隨順佛趣，一向樂",
    "T09n0278_018:0514b27": "求無上菩提。是為菩薩摩訶薩布施僮使善",
    "T09n0278_018:0514b28": "根迴向，令一切眾生永離垢染，得佛淨地",
    "T09n0278_018:0514b29": "如來法身自在無礙。菩薩摩訶薩以身布施",
    "T09n0278_018:0514c01": "為給使時，捨離憍慢，謙下心、給使心、如大",
    "T09n0278_018:0514c02": "地心、忍一切苦心、供給一切無厭足心、無",
    "T09n0278_018:0514c03": "懈怠心，與一切貧賤眾生諸善根心，一切尊",
    "T09n0278_018:0514c04": "貴富樂，乃至童蒙愚小，皆悉恭敬供養心，堅",
    "T09n0278_018:0514c05": "固安住最勝法門，正念修習一切善根心。菩",
    "T09n0278_018:0514c06": "薩摩訶薩以身布施善根迴向：令一切眾生",
    "T09n0278_018:0514c07": "僮使無乏，修菩薩行，心不退轉，未曾",
    "T09n0278_018:0514c08": "違失菩薩正義，一心專求菩薩之道，了達",
    "T09n0278_018:0514c09": "菩薩平等正法，得在如來種姓之數，修真",
    "T09n0278_018:0514c10": "實法，增菩薩行；令諸世間得淨佛法，深心",
    "T09n0278_018:0514c11": "解脫，究竟菩提；令一切眾生增長清淨勝",
    "T09n0278_018:0514c12": "大善根；令一切眾生向大功德，究竟一切",
    "T09n0278_018:0514c13": "智。「菩薩摩訶薩復作是念：『以身供給所攝",
    "T09n0278_018:0514c14": "善根，令一切眾生善能給侍一切諸佛，其",
    "T09n0278_018:0514c15": "心調柔，常聞正法、受持法、守護法、不忘法、",
    "T09n0278_018:0514c16": "不壞法、不選擇法、不離法、善調伏法、善能調",
    "T09n0278_018:0514c17": "伏不調伏法、調伏寂滅法；令彼眾生於諸",
    "T09n0278_018:0514c18": "佛所，善能隨順以隨順功德；令一切眾生",
    "T09n0278_018:0514c19": "作第一塔，悉能堪受眾生供養；令一切眾",
    "T09n0278_018:0514c20": "生作第一福田，自然正覺無上菩提；令一",
    "T09n0278_018:0514c21": "切眾生作最勝福田，普能饒益一切眾生；",
    "T09n0278_018:0514c22": "令一切眾生悉作殊勝功德義藏，皆能窮",
    "T09n0278_018:0514c23": "盡善根源底；令一切眾生作淨妙福田，悉",
    "T09n0278_018:0514c24": "能出生果報無量；令一切眾生得勝出道，",
    "T09n0278_018:0514c25": "悉能超出一切世間；令一切眾生作第一",
    "T09n0278_018:0514c26": "調御，隨其所應悉能示導；令一切眾生得",
    "T09n0278_018:0514c27": "最勝陀羅尼，悉能受持諸如來法；令一切眾",
    "T09n0278_018:0514c28": "生逮得無量最勝法界，具足虛空無礙正道。』",
    "T09n0278_018:0514c29": "是為菩薩摩訶薩布施己身善根迴向，令一",
    "T09n0278_018:0515a01": "切眾生逮得如來應供智身。「菩薩摩訶薩悉",
    "T09n0278_018:0515a02": "得法愛，清淨喜心，能以自身普覆諸佛，常",
    "T09n0278_018:0515a03": "樂修習無上法寶，於諸佛所生父母心；欲",
    "T09n0278_018:0515a04": "得究竟無礙道法，成就無數那由他智慧妙",
    "T09n0278_018:0515a05": "寶、諸善根門，於諸如來無量法門，正念不",
    "T09n0278_018:0515a06": "忘，深解如來諸境界義；能以如來微密梵",
    "T09n0278_018:0515a07": "音，普雨一切諸佛法雨，如來法雲，遍覆一",
    "T09n0278_018:0515a08": "切而無所畏；能分別說一切智人地，具足",
    "T09n0278_018:0515a09": "究竟薩婆若乘，以無量無邊大法成滿諸",
    "T09n0278_018:0515a10": "根。菩薩摩訶薩於諸佛所聞甚深法，歡喜",
    "T09n0278_018:0515a11": "無量，修習正道，自能除滅一切疑惑，又令",
    "T09n0278_018:0515a12": "眾生歡喜無量，疑網悉除，功德成滿，善根具",
    "T09n0278_018:0515a13": "足，修習無量法門，普行大願，饒益眾生，安",
    "T09n0278_018:0515a14": "住不動金剛藏智，正心專求無上菩提，悉能",
    "T09n0278_018:0515a15": "嚴淨一切佛剎，恭敬親近無量如來。菩薩",
    "T09n0278_018:0515a16": "摩訶薩安住此法，自身普覆一切諸佛，以",
    "T09n0278_018:0515a17": "此善根迴向眾生：令一切眾生妙身具足，",
    "T09n0278_018:0515a18": "悉能普覆一切諸佛；令一切眾生依如來",
    "T09n0278_018:0515a19": "住，常見諸佛，未曾遠離；令一切眾生得最",
    "T09n0278_018:0515a20": "勝身，具足一切功德智慧；令一切眾生行",
    "T09n0278_018:0515a21": "離有梵行，能令一切諸佛歡喜；令一切眾",
    "T09n0278_018:0515a22": "生得無我所身，於我、我所，心無所著；令一",
    "T09n0278_018:0515a23": "切眾生悉能分身遍一切剎，於諸世界而",
    "T09n0278_018:0515a24": "無來去；令一切眾生得自在身，離我、我所，",
    "T09n0278_018:0515a25": "自在遊方；令一切眾生出生佛身，處在如",
    "T09n0278_018:0515a26": "來無上身家；令一切眾生得法力身，安住",
    "T09n0278_018:0515a27": "法座忍力，成就心不可壞；令一切眾生得",
    "T09n0278_018:0515a28": "無比身，具足如來清淨法身；令一切眾生",
    "T09n0278_018:0515a29": "得出世間功德之身，於空法界而得出生。",
    "T09n0278_018:0515b01": "是為菩薩摩訶薩自身覆佛所攝善根迴向",
    "T09n0278_018:0515b02": "眾生，令一切眾生成三世佛勝妙功德。「菩",
    "T09n0278_018:0515b03": "薩摩訶薩以身布施一切眾生時，作如是",
    "T09n0278_018:0515b04": "念：『令一切眾生成就善根；令一切眾生常",
    "T09n0278_018:0515b05": "念善根；令一切眾生能為明燈；令一切眾",
    "T09n0278_018:0515b06": "生安隱樂住；令一切眾生得法藏腹，悉能",
    "T09n0278_018:0515b07": "含受一切眾生；令一切眾生作世間明，滅",
    "T09n0278_018:0515b08": "除眾闇；令一切眾生悉作一切善根因緣，",
    "T09n0278_018:0515b09": "為善知識展轉相成，開示正道，得無上樂；",
    "T09n0278_018:0515b10": "令一切眾生作明淨日。』菩薩摩訶薩以身",
    "T09n0278_018:0515b11": "布施一切眾生所攝善根迴向眾生：令一切",
    "T09n0278_018:0515b12": "眾生究竟諸佛智慧道地；令一切眾生隨",
    "T09n0278_018:0515b13": "順正道，悉令究竟無上菩提；令一切眾生",
    "T09n0278_018:0515b14": "常處佛會，悉受正化；令一切眾生威儀具",
    "T09n0278_018:0515b15": "足，成就諸佛清淨威儀；令一切眾生悉得",
    "T09n0278_018:0515b16": "涅槃，深解法義；令一切眾生悉得勝法而",
    "T09n0278_018:0515b17": "無厭足，常遇勝法，生如來家；令一切眾生",
    "T09n0278_018:0515b18": "捨世希望，逮得如來真實希望；令一切",
    "T09n0278_018:0515b19": "眾生坐菩提樹，出生無量清淨善根；令一",
    "T09n0278_018:0515b20": "切眾生摧滅一切煩惱怨敵，發無害心；令",
    "T09n0278_018:0515b21": "一切眾生得無畏法，悉能護持一切佛法。",
    "T09n0278_018:0515b22": "是為菩薩摩訶薩布施自身善根迴向，令一",
    "T09n0278_018:0515b23": "切眾生饒益安隱，得無上法。「菩薩摩訶薩",
    "T09n0278_018:0515b24": "自以己身奉給諸佛，於一切如來生報恩",
    "T09n0278_018:0515b25": "心、生父母心；於諸佛所生清淨深心；以明",
    "T09n0278_018:0515b26": "淨心，受持菩提，得諸佛法，捨世間法，生如",
    "T09n0278_018:0515b27": "來家，隨順諸佛，守護自法，遠離一切眾魔",
    "T09n0278_018:0515b28": "境界，修佛境界，自以己身成就一切諸佛",
    "T09n0278_018:0515b29": "法器。菩薩摩訶薩修如是法自身，奉給一",
    "T09n0278_018:0515c01": "切諸佛所攝善根迴向眾生：令一切眾生",
    "T09n0278_018:0515c02": "安住淨心，一切智寶而自莊嚴；令一切眾",
    "T09n0278_018:0515c03": "生得調伏眾生與其同事，遠離一切諸不",
    "T09n0278_018:0515c04": "善業；令一切眾生得不壞眷屬，悉能攝持",
    "T09n0278_018:0515c05": "諸佛正法；令一切眾生悉為如來清淨弟子，",
    "T09n0278_018:0515c06": "成就灌頂菩薩之地；令一切眾生悉為諸",
    "T09n0278_018:0515c07": "佛之所攝護，遠離一切諸惡知識；令一切",
    "T09n0278_018:0515c08": "眾生隨順諸佛，修習最勝生地菩薩法行；",
    "T09n0278_018:0515c09": "令一切眾生入佛境界，悉皆得受一切智",
    "T09n0278_018:0515c10": "記；令一切眾生與如來等，於諸佛法而",
    "T09n0278_018:0515c11": "得自在；令一切眾生悉為諸佛之所攝取，",
    "T09n0278_018:0515c12": "行無著業；令一切眾生悉為諸佛第一侍",
    "T09n0278_018:0515c13": "者，智慧具足，悅可諸佛。是為菩薩摩訶薩",
    "T09n0278_018:0515c14": "身奉事佛善根迴向無上菩提，迴向救護一",
    "T09n0278_018:0515c15": "切眾生，迴向眾生超出三界，迴向自心悉",
    "T09n0278_018:0515c16": "令清淨，迴向無量廣大菩提，迴向諸佛照明",
    "T09n0278_018:0515c17": "智慧，迴向己身為佛所攝，迴向受持一切佛",
    "T09n0278_018:0515c18": "法，迴向樂求一切佛法，迴向善根悉與三世",
    "T09n0278_018:0515c19": "諸如來等，迴向清涼心得一切佛法。◎",
    "T09n0278_018:0515c20": "「◎菩薩摩訶薩布施國土時，捨世帝王自",
    "T09n0278_018:0515c21": "在之心，無著無縛，不求自在，遠離惡業，普",
    "T09n0278_018:0515c22": "於眾生，悉起饒益安樂之心。菩薩摩訶薩",
    "T09n0278_018:0515c23": "以施國土善根迴向：令一切眾生遠離愚",
    "T09n0278_018:0515c24": "癡，明識業報；令一切眾生不樂世法；令",
    "T09n0278_018:0515c25": "一切眾生不著一切世間生處；令一切眾",
    "T09n0278_018:0515c26": "生不取世界堅固之相；令一切眾生心不",
    "T09n0278_018:0515c27": "染著陰界諸入；令一切眾生心不染著我、",
    "T09n0278_018:0515c28": "我所法；令一切眾生心不忘失諸菩薩行；",
    "T09n0278_018:0515c29": "令一切眾生未曾捨離諸善知識；令一切",
    "T09n0278_018:0516a01": "眾生能悉受持菩薩願行；令一切眾生諸",
    "T09n0278_018:0516a02": "善知識，皆悉歡喜。菩薩摩訶薩以施國土善",
    "T09n0278_018:0516a03": "根迴向：令一切眾生得法王處，於自在法，",
    "T09n0278_018:0516a04": "得到彼岸；令一切眾生得法王法，調伏",
    "T09n0278_018:0516a05": "一切結王怨敵；令一切眾生與法王同止，",
    "T09n0278_018:0516a06": "讚歎佛法如來智慧；令一切眾生住佛境",
    "T09n0278_018:0516a07": "界法王之家，能自在轉無上法輪；令一切眾",
    "T09n0278_018:0516a08": "生出生如來巧妙方便，得法自在，護持佛",
    "T09n0278_018:0516a09": "法，永使不絕；令一切眾生護持無量法王",
    "T09n0278_018:0516a10": "正法，皆悉成就勝大菩薩；令一切眾生於",
    "T09n0278_018:0516a11": "淨法界，得為法王，出興於世，相繼不絕；",
    "T09n0278_018:0516a12": "令一切眾生於諸世界作智慧王，調伏成",
    "T09n0278_018:0516a13": "熟一切眾生；令一切眾生普為法界、虛空",
    "T09n0278_018:0516a14": "界等世界眾生作法施主，建立一切諸眾生",
    "T09n0278_018:0516a15": "界於摩訶衍；令一切眾生得法王法，與三",
    "T09n0278_018:0516a16": "世佛善根齊等。是為菩薩摩訶薩布施王位",
    "T09n0278_018:0516a17": "善根迴向，令一切眾生，皆悉究竟安隱之",
    "T09n0278_018:0516a18": "處。「菩薩摩訶薩見有人來乞王京都、嚴飾",
    "T09n0278_018:0516a19": "大城，以歡喜心施、不亂心施、一向正求菩提",
    "T09n0278_018:0516a20": "心施、無量願心施、大慈心施、大悲心施、清",
    "T09n0278_018:0516a21": "涼心施、為利一切眾生故施、自安立摩",
    "T09n0278_018:0516a22": "訶衍故施、以諸佛法平等心施、行善法心",
    "T09n0278_018:0516a23": "施、欲一切智王心施、求法王自在意故施、",
    "T09n0278_018:0516a24": "欲增上智慧心施、欲一切清淨功德心施、",
    "T09n0278_018:0516a25": "堅固廣大心施、長養一切善根故施、遠離眾",
    "T09n0278_018:0516a26": "魔恐怖具足佛智故施、安住菩薩心力故",
    "T09n0278_018:0516a27": "施、究竟一切境界一切智菩薩所行及諸",
    "T09n0278_018:0516a28": "大願故施。菩薩摩訶薩布施京都、嚴飾大",
    "T09n0278_018:0516a29": "城所攝善根迴向眾生：令一切眾生淨一",
    "T09n0278_018:0516b01": "切剎施佛令住；令一切眾生常樂阿蘭若",
    "T09n0278_018:0516b02": "處，安住寂靜；令一切眾生不著一切國土、",
    "T09n0278_018:0516b03": "都邑、聚落、大小諸城，究竟離欲，得上寂靜；",
    "T09n0278_018:0516b04": "令一切眾生心不親近一切世間，悉皆永",
    "T09n0278_018:0516b05": "離世間語言；令一切眾生得離欲心，布",
    "T09n0278_018:0516b06": "施所有，心不中悔；令一切眾生不著家業，",
    "T09n0278_018:0516b07": "得淨直心；令一切眾生悉捨一切，無所",
    "T09n0278_018:0516b08": "縛著，善施成就；令一切眾生不著住處，捨",
    "T09n0278_018:0516b09": "離一切居家貪著；令一切眾生捨諸苦惱，",
    "T09n0278_018:0516b10": "除滅一切恐怖憂慼；令一切眾生以一切",
    "T09n0278_018:0516b11": "世界為嚴淨剎，奉施諸佛。是為菩薩摩訶",
    "T09n0278_018:0516b12": "薩布施京都、嚴飾大城善根迴向，令一切眾",
    "T09n0278_018:0516b13": "生嚴淨佛住。「菩薩摩訶薩布施寶女、侍人、",
    "T09n0278_018:0516b14": "眷屬，技術悉備，才能巧妙，善於言戲，威儀",
    "T09n0278_018:0516b15": "具足，奉給恭順，能感人心，世間功德，無不",
    "T09n0278_018:0516b16": "備舉，莊嚴綺麗，迴動天人，言音和雅而無",
    "T09n0278_018:0516b17": "麁陋，侍主盡禮，不失其意，姿容殊妙，見",
    "T09n0278_018:0516b18": "者無厭。千億技直，供侍寶女，皆是菩薩淨",
    "T09n0278_018:0516b19": "業果報，而用布施，以無著心施、離虛妄心",
    "T09n0278_018:0516b20": "施、不縛一切欲施、於一切色無所著施、不貪",
    "T09n0278_018:0516b21": "欲樂施、離欲覺觀施、於寶女形色不生想施。",
    "T09n0278_018:0516b22": "菩薩摩訶薩布施寶女眷屬善根迴向，迴向",
    "T09n0278_018:0516b23": "一切眾生出離生死、迴向悉得諸佛喜樂、",
    "T09n0278_018:0516b24": "迴向不堅固中而得堅固、迴向金剛界智",
    "T09n0278_018:0516b25": "不可壞心、迴向如來圓滿大眾、迴向攝取",
    "T09n0278_018:0516b26": "堅固真實、迴向無上菩提之心、迴向智慧",
    "T09n0278_018:0516b27": "分別諸法、迴向出生一切善根、迴向不違",
    "T09n0278_018:0516b28": "三世佛教。菩薩摩訶薩住如是法，生如來",
    "T09n0278_018:0516b29": "家，出生一切智道，深入一切菩薩智業，捨",
    "T09n0278_018:0516c01": "離一切世間塵垢，調伏寶心，功德圓滿，無",
    "T09n0278_018:0516c02": "上福田，廣說妙法，安立眾生，令一切眾生，",
    "T09n0278_018:0516c03": "皆悉清淨修習，攝取一切善根。菩薩摩訶",
    "T09n0278_018:0516c04": "薩布施寶女眷屬所攝善根迴向眾生：令",
    "T09n0278_018:0516c05": "一切眾生逮得無量三昧眷屬，又得菩薩不",
    "T09n0278_018:0516c06": "壞三昧；令一切眾生悉入諸佛莊嚴三昧，",
    "T09n0278_018:0516c07": "常樂觀佛；令一切眾生悉行菩薩不可思議",
    "T09n0278_018:0516c08": "自在遊戲三昧，安住無量自在三昧；令一切",
    "T09n0278_018:0516c09": "眾生入如實三昧，不壞其心；令一切眾生",
    "T09n0278_018:0516c10": "悉得菩薩甚深三昧，於一切三昧，皆得自",
    "T09n0278_018:0516c11": "在；令一切眾生皆悉成就三昧眷屬心得",
    "T09n0278_018:0516c12": "解脫；令一切眾生善能分別種種三昧，悉",
    "T09n0278_018:0516c13": "能善取諸三昧相；令一切眾生得勝智三",
    "T09n0278_018:0516c14": "昧，修習一切諸三昧門；令一切眾生得無",
    "T09n0278_018:0516c15": "礙三昧，能決定入不壞正受；令一切眾生",
    "T09n0278_018:0516c16": "得無著三昧，心常念行不二三昧；令一切",
    "T09n0278_018:0516c17": "眾生得不可壞清淨眷屬、菩薩眷屬；令一",
    "T09n0278_018:0516c18": "切眾生普發清淨菩提之心，滿足佛法；令",
    "T09n0278_018:0516c19": "一切眾生薩婆若力清淨滿足，得無上智；",
    "T09n0278_018:0516c20": "令一切眾生得隨順眷屬，悉與眾生同意",
    "T09n0278_018:0516c21": "安住；令一切眾生悉得滿足一切智，功德",
    "T09n0278_018:0516c22": "成就一切勝妙善根；令一切眾生得真實",
    "T09n0278_018:0516c23": "眷屬，成就如來清淨法身；令一切眾生成",
    "T09n0278_018:0516c24": "就諸辯，無縛無著，廣說諸佛無盡法藏；令",
    "T09n0278_018:0516c25": "一切眾生各為一切作善知識，成就一切",
    "T09n0278_018:0516c26": "勝妙善根；令一切眾生淨業滿足，成就一",
    "T09n0278_018:0516c27": "切諸清淨法；令一切眾生滿足諸佛淨妙",
    "T09n0278_018:0516c28": "法門，以諸淨法莊嚴世間。是為菩薩摩訶",
    "T09n0278_018:0516c29": "薩布施寶女眷屬善根迴向。◎",
    "T09n0278_018:0517a01": "「◎復次，菩薩摩訶薩布施妻妾男女，如須達",
    "T09n0278_018:0517a02": "拏太子、現莊嚴王菩薩如是等無量菩薩摩",
    "T09n0278_018:0517a03": "訶薩，乘薩婆若乘，行一切施，具足成滿檀",
    "T09n0278_018:0517a04": "波羅蜜，嚴淨菩薩布施之道，長養清淨不悔",
    "T09n0278_018:0517a05": "施心，入一切施寶薩婆若心。令一切眾生",
    "T09n0278_018:0517a06": "皆悉清淨，具正直心，具足清淨正直心已，",
    "T09n0278_018:0517a07": "一切菩提，皆悉滿足，志常樂求菩薩淨道，受",
    "T09n0278_018:0517a08": "持諸佛菩提門願，修習一切如來家心。如",
    "T09n0278_018:0517a09": "是菩薩摩訶薩意力成就，求如來處；自知",
    "T09n0278_018:0517a10": "己身，係屬一切，不得自在，隨彼走使，普",
    "T09n0278_018:0517a11": "於眾生，行一切施，於未滿足者，悉令滿足。",
    "T09n0278_018:0517a12": "護持安慰一切眾生，欲令自身普為世間",
    "T09n0278_018:0517a13": "作第一塔，令一切眾生皆悉歡喜；欲於一切",
    "T09n0278_018:0517a14": "具平等心；欲為世間作清涼池；欲為世",
    "T09n0278_018:0517a15": "間作施樂主；欲為一切作大施主，智慧為",
    "T09n0278_018:0517a16": "首，習菩薩行，如說修行；欲成一切種智，大",
    "T09n0278_018:0517a17": "誓莊嚴；欲常專求智慧福田，悉請眾生",
    "T09n0278_018:0517a18": "長養善根，建立己身，崇順正教，普為一切",
    "T09n0278_018:0517a19": "作智慧明，正念菩薩一切施心，一切諸佛",
    "T09n0278_018:0517a20": "常現在前。菩薩摩訶薩以布施妻妾男女所",
    "T09n0278_018:0517a21": "攝善根，無著無縛解脫心迴向眾生：令",
    "T09n0278_018:0517a22": "一切眾生普出無量變化之身，充滿十方一",
    "T09n0278_018:0517a23": "切世界，轉不退法輪，安立一切眾生於無上",
    "T09n0278_018:0517a24": "道；令一切眾生不貪著身，諸願具足，悉詣",
    "T09n0278_018:0517a25": "十方諸佛世界；令一切眾生得離憎愛心，",
    "T09n0278_018:0517a26": "斷愛恚結；令一切眾生為佛真子，行如來",
    "T09n0278_018:0517a27": "家；令一切眾生於諸佛所，生自己心，不",
    "T09n0278_018:0517a28": "可沮壞；令一切眾生常為佛子，從法化",
    "T09n0278_018:0517a29": "生；令一切眾生得正希望，成薩婆若；令一",
    "T09n0278_018:0517b01": "切眾生修習善根，究竟具足無上菩提；令",
    "T09n0278_018:0517b02": "一切眾生成就諸佛菩提解脫，施無上法；",
    "T09n0278_018:0517b03": "令一切眾生得無生心，不壞因緣；令一切",
    "T09n0278_018:0517b04": "眾生坐菩提樹，得最正覺，成無上道，化生",
    "T09n0278_018:0517b05": "無量真法男女。是為菩薩摩訶薩布施妻妾",
    "T09n0278_018:0517b06": "男女善根迴向，令一切眾生得無著解脫",
    "T09n0278_018:0517b07": "無礙智慧。「菩薩摩訶薩見有人來從乞家",
    "T09n0278_018:0517b08": "者，以家莊嚴具，具足莊嚴而布施之，修習",
    "T09n0278_018:0517b09": "威儀；於家無著，遠離居家一切覺觀，厭惡",
    "T09n0278_018:0517b10": "家業、資生之具，於家珍妙、玩好之物，不生",
    "T09n0278_018:0517b11": "貪心，無所味著，於家眾具，無染縛心，解家",
    "T09n0278_018:0517b12": "磨滅，須臾變易，出家求道，究竟佛法，安住",
    "T09n0278_018:0517b13": "菩薩，住佛法莊嚴，心能捨一切而不中",
    "T09n0278_018:0517b14": "悔，常為諸佛之所稱歎；於資生物、一切住",
    "T09n0278_018:0517b15": "處，心無染著，見來求者，歡喜無量，能決定",
    "T09n0278_018:0517b16": "施。菩薩摩訶薩以家布施所攝善根，如是",
    "T09n0278_018:0517b17": "迴向眾生：令一切眾生捨離妻子，常樂出",
    "T09n0278_018:0517b18": "家；令一切眾生信家非家，捨家求道，於",
    "T09n0278_018:0517b19": "佛法中淨修梵行；令一切眾生樂一切施，",
    "T09n0278_018:0517b20": "心不中退，安住離慳；令一切眾生永離家",
    "T09n0278_018:0517b21": "法，少欲知足，無所藏積；令一切眾生不",
    "T09n0278_018:0517b22": "樂俗家，常樂佛家；令一切眾生悉皆永離",
    "T09n0278_018:0517b23": "障礙之法，滅除一切諸障礙道；令一切眾生",
    "T09n0278_018:0517b24": "不染家屬，雖現在家，心無所著；令一切",
    "T09n0278_018:0517b25": "眾生善化一切，雖現在家，說正覺智；令",
    "T09n0278_018:0517b26": "一切眾生示現在家，住佛所住，心常隨順",
    "T09n0278_018:0517b27": "如來智慧；令一切眾生在家，悉能悅喜眾",
    "T09n0278_018:0517b28": "生，住佛所住。是為菩薩摩訶薩以施家善根",
    "T09n0278_018:0517b29": "迴向，令一切眾生悉行菩薩種種諸行，滿",
    "T09n0278_018:0517c01": "足諸願智慧自在。◎",
    "T09n0278_018:0517c02": "「◎菩薩摩訶薩布施莊嚴遊戲園林時，作",
    "T09n0278_018:0517c03": "如是念：『我當為一切眾生作愛樂法林；",
    "T09n0278_018:0517c04": "我當為一切眾生示現悅樂之處；我當與",
    "T09n0278_018:0517c05": "一切眾生無量歡喜；我當為一切眾生開",
    "T09n0278_018:0517c06": "淨法門，超出三界；我當與一切眾生無上",
    "T09n0278_018:0517c07": "菩提，滿足諸願；我當為一切眾生而作",
    "T09n0278_018:0517c08": "慈父，智慧觀察一切三界；我當惠施一",
    "T09n0278_018:0517c09": "切眾生資生之具，令無所乏；我當為一",
    "T09n0278_018:0517c10": "切眾生而作慈母，出生善根，滿足諸願。』菩",
    "T09n0278_018:0517c11": "薩摩訶薩善根迴向，無厭足心，遠離一切",
    "T09n0278_018:0517c12": "眾生諸惡，迴向正心，安隱一切眾生迴向；",
    "T09n0278_018:0517c13": "不求報恩迴向；不求眾生利養迴向；不",
    "T09n0278_018:0517c14": "求讚歎迴向；除滅一切眾生無量苦惱迴",
    "T09n0278_018:0517c15": "向；一切眾生其心清淨，猶如虛空迴向；一",
    "T09n0278_018:0517c16": "切善根為首，觀察一切諸法真實迴向；一",
    "T09n0278_018:0517c17": "切眾生以大莊嚴而自莊嚴，永離苦陰迴",
    "T09n0278_018:0517c18": "向；於摩訶衍願而無厭足，永離邪見，具",
    "T09n0278_018:0517c19": "足修習菩薩所行，及諸大願迴向。菩薩摩訶",
    "T09n0278_018:0517c20": "薩以施莊嚴遊戲園林所攝善根迴向眾",
    "T09n0278_018:0517c21": "生：令一切眾生得轉勝善根，究竟成就無",
    "T09n0278_018:0517c22": "上菩提園林之心；令一切眾生得不動法，",
    "T09n0278_018:0517c23": "普見諸佛，皆悉歡喜；令一切眾生常樂法",
    "T09n0278_018:0517c24": "林，逮得佛剎，娛樂園林；令一切眾生得淨",
    "T09n0278_018:0517c25": "妙心，常見如來大神足林；令一切眾生悉",
    "T09n0278_018:0517c26": "樂如來自在、遊戲智慧自在，遍遊十方；令",
    "T09n0278_018:0517c27": "一切眾生修習法戲，詣諸佛剎，諮受道化；",
    "T09n0278_018:0517c28": "令一切眾生樂菩薩戲，盡未來劫，修菩薩",
    "T09n0278_018:0517c29": "行，心無疲倦，安住解脫；令一切眾生見",
    "T09n0278_018:0517c30": "一切佛，充滿法界，樂佛大心，清淨園林；令一",
    "T09n0278_018:0518a01": "切眾生詣諸佛剎，其心欣樂，供養諸佛；令",
    "T09n0278_018:0518a02": "一切眾生樂離欲心，清淨莊嚴一切佛剎。是",
    "T09n0278_018:0518a03": "為菩薩摩訶薩布施莊嚴遊戲園林善根迴",
    "T09n0278_018:0518a04": "向，令一切眾生，遊戲一切諸佛園林，見一",
    "T09n0278_018:0518a05": "切佛。◎",
    "T09n0278_018:0518a06": "大方廣佛華嚴經卷第十八"
}