{
    "X53n0841_013:0449c19": "俱舍頌疏記　論本第十三",
    "X53n0841_013:0449c20": "富春沙門　遁麟　述",
    "X53n0841_013:0449c21": "造作名業者此但一義然更以持法式及分別果二",
    "X53n0841_013:0449c22": "義釋業持法式者謂能任持七眾法式分別果者謂",
    "X53n0841_013:0449c23": "能分別可愛非愛果所以世品後明業品者世品明",
    "X53n0841_013:0449c24": "內外果差別不同果所賴因謂由業惑惑總業別故",
    "X53n0841_013:0450a01": "先明業為一因主作先覺因者此外道計有其兩種",
    "X53n0841_013:0450a02": "或梵王或大自在天以為一因主計此一主先起欲",
    "X53n0841_013:0450a03": "覺欲得受用境界眾生便生以先覺為因名先覺因",
    "X53n0841_013:0450a04": "或數論外道計我以為一主起於先覺生於世間今",
    "X53n0841_013:0450a05": "言非自在天等者總非諸計也正理云兼破無因論",
    "X53n0841_013:0450a06": "等廣破邪執立自宗云世別由業生云何知然見業",
    "X53n0841_013:0450a07": "用故謂世現見愛非愛果差別生時定由業用如農",
    "X53n0841_013:0450a08": "夫類由勤正業有稼穡等可愛果生有諸愚夫行盜",
    "X53n0841_013:0450a09": "等業便招非愛殺縛等果又世現見造善業者少造",
    "X53n0841_013:0450a10": "惡業者多然於世間有情樂少苦多感身不淨者謂",
    "X53n0841_013:0450a11": "造雜業感內身形於九瘡門常流不淨為對治彼感",
    "X53n0841_013:0450a12": "外具生色香味觸甚可愛樂鬱金者是樹名出罽賓",
    "X53n0841_013:0450a13": "國其華黃色取華安置一處待爛厭取汁以物和之",
    "X53n0841_013:0450a14": "為香華稻猶有香氣亦用為香也然於人中亦有感",
    "X53n0841_013:0450a15": "外非愛如毒刺等今且約妙者說諸天善業惡不能",
    "X53n0841_013:0450a16": "雜者諸天雖復起諸煩惱善勝惡劣故得純名業依",
    "X53n0841_013:0450a17": "身起者謂任運根力依非其業性惡由動作為善惡",
    "X53n0841_013:0450a18": "等方是業性故婆娑云色形積聚總名為身此業依",
    "X53n0841_013:0450a19": "身故名身業准此即是身之業故依主釋也。",
    "X53n0841_013:0450a20": "言五業即身語中各有表無表為四并意業為五言",
    "X53n0841_013:0450a21": "身語至無表者同是色業一能表示故名為表一則",
    "X53n0841_013:0450a22": "不能表示故故名無表由此差別立二種名意業非",
    "X53n0841_013:0450a23": "色不能表示不名為表由表無故無表亦無以無表",
    "X53n0841_013:0450a24": "名遮同色類身語表故。",
    "X53n0841_013:0450b01": "許身表業形色為體者謂髮毛等總名為身身形非",
    "X53n0841_013:0450b02": "一故言如是如是正量部計動為業者以身動時由",
    "X53n0841_013:0450b03": "業動故謂身無剎那滅由於思業動此身時即此動",
    "X53n0841_013:0450b04": "身名為身表有宗以有剎那念念滅故不許取動為",
    "X53n0841_013:0450b05": "體由此兩宗不同故相破也言有剎那者諸法得自",
    "X53n0841_013:0450b06": "體項無間即滅名為剎那有此剎那名有剎那如有",
    "X53n0841_013:0450b07": "財人名為有財言剎那為因有不成過者夫論立因",
    "X53n0841_013:0450b08": "以證宗義要須同許方得為因今正量部唯許覺燄",
    "X53n0841_013:0450b09": "鈴聲有剎那滅不許身表業等有剎那滅故顯論主",
    "X53n0841_013:0450b10": "為因不成猶如兔角者以兔角本來自無不待因無",
    "X53n0841_013:0450b11": "今滅法是無還不待因同於兔角故引為喻定無餘",
    "X53n0841_013:0450b12": "量過現量者於三量中取證諸法定無餘比量教量",
    "X53n0841_013:0450b13": "能過現量前以比量破今現量破也故非法滅皆不",
    "X53n0841_013:0450b14": "待因者結證也既有薪等待因而滅故非一切法滅",
    "X53n0841_013:0450b15": "皆不待因也論明有為生滅有二種因一者主因謂",
    "X53n0841_013:0450b16": "生滅相恒與法俱因用獨勝故名主因二是客因謂",
    "X53n0841_013:0450b17": "餘因緣或有或無因用非勝故名為客經部宗計生",
    "X53n0841_013:0450b18": "有客因無主因滅無主客二因有部滅有主因無客",
    "X53n0841_013:0450b19": "因正量部計色等諸法滅時待主客二因心心所法",
    "X53n0841_013:0450b20": "及燄聲等滅由主因不待客因有熟變生下中上別",
    "X53n0841_013:0450b21": "者謂燒薪時有三色異分下中上然中熟生下熟即",
    "X53n0841_013:0450b22": "滅者謂燒薪次黑生時便無黃色最黑生便無次黑",
    "X53n0841_013:0450b23": "應生中上熟因體即是滅下中熟因者此以一因有",
    "X53n0841_013:0450b24": "能生能滅過也謂以一火燒薪此時令中熟生即此",
    "X53n0841_013:0450c01": "剎那下熟復滅豈以一火能為生滅二因耶生滅本",
    "X53n0841_013:0450c02": "是相違其因是應一時廣文應言應生中熟因體即",
    "X53n0841_013:0450c03": "是滅下熟因應生上熟因體即是滅中熟因今文從",
    "X53n0841_013:0450c04": "略故言中上熟因等法自然滅者謂不待客因名自",
    "X53n0841_013:0450c05": "然非不待主因也若爾現見煎水滅盡火合於中為",
    "X53n0841_013:0450c06": "何所作答由火界增能令水聚於後後位生漸漸微",
    "X53n0841_013:0450c07": "乃至最後更不復續是名火合於中所作非令水滅",
    "X53n0841_013:0450c08": "也身表是形理得成立者論主破正量部訖由斯理",
    "X53n0841_013:0450c09": "故有宗身表是形理得成立也此亦且敘權許隣次",
    "X53n0841_013:0450c10": "還破言待此長色者待謂觀待即相望也火[火*曹]字林",
    "X53n0841_013:0450c11": "燒木燋也說文[火*曹]焦也一面多生者理實長色兩頭",
    "X53n0841_013:0450c12": "多生恐濫四邊故言一面此等色相如界品說便謂",
    "X53n0841_013:0450c13": "為長者此理實非長等由見假長等相應謂為長等",
    "X53n0841_013:0450c14": "然長圓等依火[火*曹]立形色依顯理亦同然故引為喻",
    "X53n0841_013:0450c15": "如是依顯能取於形者此論主正釋無別形色狀如",
    "X53n0841_013:0450c16": "依觸取長等相而許但是多堅等積無別長觸故知",
    "X53n0841_013:0450c17": "依顯取形亦但是多顯色積無別長等章中注略也",
    "X53n0841_013:0450c18": "言形為身表但假非實者形為身表不同正量部但",
    "X53n0841_013:0450c19": "假非實不同有部語表許言聲者語謂言聲聲能表",
    "X53n0841_013:0450c20": "示內心名表表有造作名業語即是表表即是業故",
    "X53n0841_013:0450c21": "名語表業不同身業約所依立。",
    "X53n0841_013:0450c22": "於色心上熏成種子者謂從前思熏色身成種子也",
    "X53n0841_013:0450c23": "以經部宗身語二表是無記性思通三性故唯思業",
    "X53n0841_013:0450c24": "能熏成種表業不能熏也假立無表者謂此思種不",
    "X53n0841_013:0451a01": "能動身發語表示內心名無表業問既從思立應名",
    "X53n0841_013:0451a02": "隨心轉答經部所明欲散無表與定無表意義不同",
    "X53n0841_013:0451a03": "欲散無表由審決二思力之所引發動作思說名為",
    "X53n0841_013:0451a04": "表業發身語表故此熏於心成其種子名為無表定",
    "X53n0841_013:0451a05": "心無表即不如是由彼同時心力起故入定則有出",
    "X53n0841_013:0451a06": "定則無名心隨轉過去大種尚非有者依經部宗以",
    "X53n0841_013:0451a07": "過去無體故也言諸有色不起愛恚者謂在無漏不",
    "X53n0841_013:0451a08": "於三世色上起愛恚也亦不於受想等起惑故言乃",
    "X53n0841_013:0451a09": "至識亦然言施常已食者即常施食也如有人宅標",
    "X53n0841_013:0451a10": "牓施僧食等隨時施者謂隨寒熱等時而施衣等也",
    "X53n0841_013:0451a11": "此前語表更無異性者謂使行殺時前教人語表更",
    "X53n0841_013:0451a12": "無改變如何先不成業今成業耶法謂外處者謂諸",
    "X53n0841_013:0451a13": "根境內外以分是外處也若十二處以論是十一處",
    "X53n0841_013:0451a14": "所不攝法若以有色無色以分不言無色若不以法",
    "X53n0841_013:0451a15": "處有無表色者即成缺減簡法不周也此於因上立",
    "X53n0841_013:0451a16": "果名者謂定中正語等三無表色是因出定後正語",
    "X53n0841_013:0451a17": "等三是果今說在定有正語等即是於因上立果名",
    "X53n0841_013:0451a18": "也以八道支是無漏故要在定中不可缺也定境界",
    "X53n0841_013:0451a19": "色者謂修定人現行中有色相現也新云其定境色",
    "X53n0841_013:0451a20": "亦是可見色處所攝如解脫色緣青等時是可見色",
    "X53n0841_013:0451a21": "瑜伽云相應者是法名今言瑜伽師者從法受名密",
    "X53n0841_013:0451a22": "意說恒時相續者不顯了說是思所熏習種子但言",
    "X53n0841_013:0451a23": "恒時相續福業增長故是密意也二微細者種子非",
    "X53n0841_013:0451a24": "色法相難知故相續者剎那不斷故轉變者謂取果",
    "X53n0841_013:0451b01": "與果時異故差別者成果時不同故言非作成業道",
    "X53n0841_013:0451b02": "者亦思種者由能教者本教他時已能熏成加行思",
    "X53n0841_013:0451b03": "種相續而依住使者依教所作殺等究竟成時法爾",
    "X53n0841_013:0451b04": "能令教者身中於前加行所熏思種更復發生根本",
    "X53n0841_013:0451b05": "業道乃至當來能感多果故名業道獲得如斯意樂",
    "X53n0841_013:0451b06": "依止者謂獲得無漏勝意樂故此意樂或欲為體或",
    "X53n0841_013:0451b07": "勝解為體或通二為體故攝論云以欲勝解為體意",
    "X53n0841_013:0451b08": "識相應故名意樂依止經部破有宗云若由無表能",
    "X53n0841_013:0451b09": "遮犯戒應無失念而破戒者若依彼宗思種名戒者",
    "X53n0841_013:0451b10": "若有力能憶念即不犯戒若無力能憶念即便犯戒",
    "X53n0841_013:0451b11": "以無別體故可容犯戒釋思種中兩解者前解有七",
    "X53n0841_013:0451b12": "思種念念增加後解唯一思種功能有七故為異也",
    "X53n0841_013:0451b13": "言初念七支種子者且約根本除加行說第二念二",
    "X53n0841_013:0451b14": "七支者即并初念七故成二七即色心持種者凡起",
    "X53n0841_013:0451b15": "善惡思業皆熏根識成其種子或有心能持色種如",
    "X53n0841_013:0451b16": "生無色界多時無色後色從心生也有色持心種如",
    "X53n0841_013:0451b17": "入無心定後心起從色也。",
    "X53n0841_013:0451b18": "現身大種但為依者所依則親依則稍踈引喻可知",
    "X53n0841_013:0451b19": "第一解言即用造初念無表大種造後念無表者此",
    "X53n0841_013:0451b20": "以無礙故一四大種得造眾多無表以時別故非互",
    "X53n0841_013:0451b21": "為果第二解言別起一具大種等者此解意謂一具",
    "X53n0841_013:0451b22": "大種造同時無表即於現在別起一具大種懸造未",
    "X53n0841_013:0451b23": "來無表也第三解言剎那剎那四大別造者此意初",
    "X53n0841_013:0451b24": "念無表自一具造後起多具懸造未來異熟虗踈故",
    "X53n0841_013:0451c01": "相容受此三說中初解為正新破第二解云何因後",
    "X53n0841_013:0451c02": "念無量剎那同一大造初念無表有何別因異大造",
    "X53n0841_013:0451c03": "耶論但自云細麤因別而無有文現未別因破第三",
    "X53n0841_013:0451c04": "師云一一剎那有七具四大一一大種復有七微即",
    "X53n0841_013:0451c05": "是於一剎那有二十八微設其報色虗踈尚不得容",
    "X53n0841_013:0451c06": "造一日一夜無表四大極微如何得容百年八萬歲",
    "X53n0841_013:0451c07": "等今詳三解並舊人取婆娑正文目為三解非婆娑",
    "X53n0841_013:0451c08": "自有三釋。",
    "X53n0841_013:0451c09": "釋大種中問身在下地起上定時用上地大種造上",
    "X53n0841_013:0451c10": "地色其四大種為在何處答婆娑有說眉間有說鼻",
    "X53n0841_013:0451c11": "端有說心邊有說臍邊有說足指有作是說隨加行",
    "X53n0841_013:0451c12": "安心處所是處現前有餘師說欲界大種麤色界大",
    "X53n0841_013:0451c13": "種細細入麤隟如油入沙然根本靜慮現在前時色",
    "X53n0841_013:0451c14": "界大種遍身內起若近分定唯心邊起有說近分定",
    "X53n0841_013:0451c15": "大種亦遍身起然長養身不如根本如有二人俱詣",
    "X53n0841_013:0451c16": "池浴一人在池側掬水浴身一人入池中浸身而洗",
    "X53n0841_013:0451c17": "二人用水雖俱遍身然長養身入池者勝(新云後解為勝隨定",
    "X53n0841_013:0451c18": "勝劣皆遍身故也)問為欲界身中先有間隟色界大種來入",
    "X53n0841_013:0451c19": "中耶答不爾未來欲界身自有二類一唯欲大種二",
    "X53n0841_013:0451c20": "色界大種雜若時遇入色界定緣彼唯欲界便滅色",
    "X53n0841_013:0451c21": "界雜者便生不可言先有間隟後來住中。",
    "X53n0841_013:0451c22": "亦等流性者釋無表五類分別也除苦忍初心無表",
    "X53n0841_013:0451c23": "餘皆是等流性無表唯是善惡性故非異熟生無極",
    "X53n0841_013:0451c24": "微積集非所長養是有為故故非實故五類中但通",
    "X53n0841_013:0452a01": "二類也此散大種至唯等流性者釋欲無表大種五",
    "X53n0841_013:0452a02": "類門中唯是等流不通餘類謂從同類因所生故是",
    "X53n0841_013:0452a03": "等流因等起心不能長養能生無表諸大種故非所",
    "X53n0841_013:0452a04": "長養非是異熟因所生故非異熟生非無漏故非剎",
    "X53n0841_013:0452a05": "那是有為故故非實也問此大種是誰等流果正理",
    "X53n0841_013:0452a06": "云如是說者從無始來定有能造無對造色已滅大",
    "X53n0841_013:0452a07": "種為同類因能生今時等流大種造有表業亦應是",
    "X53n0841_013:0452a08": "無始來同類大種之等流果非從異熟言七支各別",
    "X53n0841_013:0452a09": "大種者謂一具四大種造不殺戒乃至不雜穢語戒",
    "X53n0841_013:0452a10": "皆別自具四大種造也問如不殺等戒對多有情各",
    "X53n0841_013:0452a11": "一不殺為同四大為別四大答准正理云雖對別異",
    "X53n0841_013:0452a12": "有情相續發多無貪所生無表而但一具大種為因",
    "X53n0841_013:0452a13": "以所生果類無別故問大種中不言情非情耶解云",
    "X53n0841_013:0452a14": "前無表已說有情無非情大造有情色故不別說又",
    "X53n0841_013:0452a15": "解既有執受明是有情故不說也定中大種唯長養",
    "X53n0841_013:0452a16": "性者謂等持是能長養故定中大種即通所長養也",
    "X53n0841_013:0452a17": "問此四大種從同類因生有等流性何故但言唯長",
    "X53n0841_013:0452a18": "養耶答五類明義體各不同互不相攝離長養外無",
    "X53n0841_013:0452a19": "別有定中大種唯是等流故不說也同類生故非剎",
    "X53n0841_013:0452a20": "那是有為故非實非是異熟因所生故非異熟是無",
    "X53n0841_013:0452a21": "執受者一以無心執為自體故又此大種無有其餘",
    "X53n0841_013:0452a22": "執受相故名無執受有人疑云定戒大種唯一戒何",
    "X53n0841_013:0452a23": "有七定中無非何用戒答以防身語故有七支又縱",
    "X53n0841_013:0452a24": "無過此七善法法爾有故如佛亦具諸戒豈有過耶",
    "X53n0841_013:0452b01": "表唯等流性者唯言簡餘四類無異熟因故非異熟",
    "X53n0841_013:0452b02": "生無別勝緣故非長養從同類因生故非一剎那是",
    "X53n0841_013:0452b03": "有為故非實身表以屬身故者以身表業與根合故",
    "X53n0841_013:0452b04": "故有執受也語表不屬身者謂語表是聲故無執受",
    "X53n0841_013:0452b05": "又此既是業性已表有情無有非情是業性故餘義",
    "X53n0841_013:0452b06": "皆與散無表同謂別四大種造等言有新生等流大",
    "X53n0841_013:0452b07": "種者論先問云表業生時為要破壞本身形量為不",
    "X53n0841_013:0452b08": "爾耶若破壞者異熟色斷應可更續則違婆娑宗若",
    "X53n0841_013:0452b09": "不破壞如何得有一身處所二形量成答云有別新",
    "X53n0841_013:0452b10": "生等流大種造有表業不破本身問若爾隨依何身",
    "X53n0841_013:0452b11": "分處起有表業應大於本新生大種遍增益故答異",
    "X53n0841_013:0452b12": "熟虗疎互相容受身亦不大婆娑正理更有一釋謂",
    "X53n0841_013:0452b13": "如染支體簿故不隨增。",
    "X53n0841_013:0452b14": "無記不發無表者謂無表在第三轉故三轉者一能",
    "X53n0841_013:0452b15": "發心二所發表三無表其能發之心要須強力方能",
    "X53n0841_013:0452b16": "遠資無表得起既是力劣故不發也言不能引發至",
    "X53n0841_013:0452b17": "果仍續起者謂若善惡力強能引無表因雖謝滅果",
    "X53n0841_013:0452b18": "仍續起無記不然故云不能引發無表可因滅時果",
    "X53n0841_013:0452b19": "仍續起等起不善唯在欲界者謂貪嗔等自性不善",
    "X53n0841_013:0452b20": "思等與此相應成不善身語等業由此等起故成不",
    "X53n0841_013:0452b21": "善上界既無自性不善由此亦無諸不善業故論云",
    "X53n0841_013:0452b22": "已斷不善根及無慙愧故善及無記諸地皆有者由",
    "X53n0841_013:0452b23": "自性善及自性無記遍諸地故相應等起隨其所應",
    "X53n0841_013:0452b24": "亦遍諸地無色界中無身語轉故無律儀者若爾身",
    "X53n0841_013:0452c01": "在欲色起無色定定應有無表戒如欲色界起無漏",
    "X53n0841_013:0452c02": "定有無漏無表答無漏不墮界故又無無漏大種故",
    "X53n0841_013:0452c03": "身在欲色入無漏定依身生處大種所造有漏繫地",
    "X53n0841_013:0452c04": "所不可言有漏無表別界大種造復不可言無漏大",
    "X53n0841_013:0452c05": "造也論云又背諸色入無色定故彼定中不能生色",
    "X53n0841_013:0452c06": "由彼定能伏色大種故所以無無表色為治惡戒故",
    "X53n0841_013:0452c07": "起尸羅者欲界有惡戒故色界起尸羅表唯有伺二",
    "X53n0841_013:0452c08": "者有伺之言為顯中間中間靜慮雖無尋而有伺故",
    "X53n0841_013:0452c09": "故能發表業若言有尋即不攝中定也論云上地既",
    "X53n0841_013:0452c10": "無言如何得有聲處答有外大種為因發聲內身處",
    "X53n0841_013:0452c11": "由斯內外有於聲處見所斷內門轉者謂是迷理惑",
    "X53n0841_013:0452c12": "不緣外事如我見唯迷自事猶執自身中有我我所",
    "X53n0841_013:0452c13": "名內門轉前雖已釋欲界無有覆表此是引論證成",
    "X53n0841_013:0452c14": "無重言失。",
    "X53n0841_013:0452c15": "何法何性由何因成者此問有三一問何法名勝義",
    "X53n0841_013:0452c16": "等四二問此等是何性三問此勝義等由何因成涅",
    "X53n0841_013:0452c17": "槃名勝義善者正理兩釋一解同此第二解云或真",
    "X53n0841_013:0452c18": "解脫是勝是義得勝義勝名謂最尊無與等者義謂",
    "X53n0841_013:0452c19": "別有真實體性此顯涅槃無等實有故名勝義如是",
    "X53n0841_013:0452c20": "勝義安隱名善如是涅槃是善常故於一切法其體",
    "X53n0841_013:0452c21": "最尊是故獨標為勝義善無貪等等取無嗔無癡",
    "X53n0841_013:0452c22": "也。如雜藥水者喻受想等餘心心所藥喻慚愧等雜",
    "X53n0841_013:0452c23": "藥之水亦名為藥與善相應故亦名善。勝義不善謂",
    "X53n0841_013:0452c24": "翻涅槃立生死即生死名勝義不善以生死有漏之",
    "X53n0841_013:0453a01": "法皆是行苦自性不安故猶如痼疾有此疾者常不",
    "X53n0841_013:0453a02": "安隱自性不善即翻前自性善立謂無慚愧有二義",
    "X53n0841_013:0453a03": "故一唯是不善二遍不善心貪嗔等三具五義一通",
    "X53n0841_013:0453a04": "五部二通六識三是隨眠性四斷善根時作窂強加",
    "X53n0841_013:0453a05": "行五能發麤惡身語二業由此五種是自性不善作",
    "X53n0841_013:0453a06": "用力強自餘心所等與此相應生成相應不善問一",
    "X53n0841_013:0453a07": "切有漏皆生死攝皆合是不善如何於中有善無記",
    "X53n0841_013:0453a08": "答據義不同立名有異若以行苦極不安隱一切有",
    "X53n0841_013:0453a09": "漏皆是不善若不招果及招愛果別立為善及名無",
    "X53n0841_013:0453a10": "記據義既別故無過也正理具明者正理云乃至設",
    "X53n0841_013:0453a11": "方便立自性等三亦攝不盡無記多故由是無記唯",
    "X53n0841_013:0453a12": "有二種一者勝義二者自性有為無記是自性攝不",
    "X53n0841_013:0453a13": "待別因成無記故無為無記是勝義攝以性是常無",
    "X53n0841_013:0453a14": "異門故應知無記中相應等起者謂於心所中無別",
    "X53n0841_013:0453a15": "心所是自性無記由無自性不立相應由不立自性",
    "X53n0841_013:0453a16": "相應亦不立等起設立此三攝亦不盡准婆娑立五",
    "X53n0841_013:0453a17": "種無記謂異熟等四外更立自性正理以據有為法",
    "X53n0841_013:0453a18": "中體是無記皆名自性故合之為一婆娑據義別故",
    "X53n0841_013:0453a19": "開之為五亦不相違或言六者更加勝義由是無記",
    "X53n0841_013:0453a20": "或一二四五六也。",
    "X53n0841_013:0453a21": "前心名因等起者即前經云因邪見故乃至起邪語",
    "X53n0841_013:0453a22": "等以邪見等為發業前心也問隨轉於業有何作用",
    "X53n0841_013:0453a23": "答雖有先因為能引發若無隨轉者如死業應無有",
    "X53n0841_013:0453a24": "故隨轉因亦名有因正起業時見斷無者謂正起業",
    "X53n0841_013:0453b01": "時心麤散故見所斷識爾時不起若起見斷惡業即",
    "X53n0841_013:0453b02": "息又論云又見所斷若發表色此色則應是見所斷",
    "X53n0841_013:0453b03": "是則違越阿毗達磨謂轉心若善隨轉亦容三者且初",
    "X53n0841_013:0453b04": "轉隨轉俱善可知轉心是善隨轉不善者如欲禮佛",
    "X53n0841_013:0453b05": "忽見婬女起染眼識即不善也或緣威儀等即無記",
    "X53n0841_013:0453b06": "也轉心不善隨轉有善者如本起心欲殺忽覩佛像",
    "X53n0841_013:0453b07": "起善心也或緣行住等起威儀無記心也無記心有",
    "X53n0841_013:0453b08": "三心隨轉者且威儀無記中如有行時忽遇佛像等",
    "X53n0841_013:0453b09": "起善眼識或見婬女等起染眼識如是即善染為無",
    "X53n0841_013:0453b10": "記隨轉尊者世友說曰此由覺慧速疾廻轉起增上",
    "X53n0841_013:0453b11": "慢謂於行位起此眼識而實行時則善染心不現在",
    "X53n0841_013:0453b12": "前若善染現在前時即止不行此不善染心但如伴",
    "X53n0841_013:0453b13": "者不名等起依婆娑有三師說各不同此煩不具錄",
    "X53n0841_013:0453b14": "故言必同者謂佛善心必善心為隨轉無無記心為",
    "X53n0841_013:0453b15": "善隨轉也故論云而或有時善隨無記轉曾無無記",
    "X53n0841_013:0453b16": "為善隨轉言心或增長者釋善隨無記轉善勝無記",
    "X53n0841_013:0453b17": "故為增長無萎歇者釋無無記為善隨轉也許佛有",
    "X53n0841_013:0453b18": "異熟通果威儀三無記者如佛現通即通果無記整",
    "X53n0841_013:0453b19": "衣行等威儀無記異熟無記即任運心工巧處心佛",
    "X53n0841_013:0453b20": "多不起故略不說非全不起故但言三又解三無記",
    "X53n0841_013:0453b21": "據現行說工巧唯成就故不說二說中初說為正所",
    "X53n0841_013:0453b22": "以世尊有無記心者如佛問阿難天雨不及鳥鳴等",
    "X53n0841_013:0453b23": "並無記心。那伽行在定等者彼異說意既四威儀常",
    "X53n0841_013:0453b24": "在定故無散心及無記心也有部通曰約佛四威儀",
    "X53n0841_013:0453c01": "中皆能入定故言行住等在定非謂無散心及無記",
    "X53n0841_013:0453c02": "心也。",
    "X53n0841_013:0453c04": "俱舍頌疏記"
}