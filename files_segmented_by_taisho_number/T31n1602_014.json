{
    "T31n1602_014:0545a04": "顯揚聖教論卷第十四",
    "T31n1602_014:0545a06": "無著菩薩造",
    "T31n1602_014:0545a07": "三藏法師玄奘奉　詔譯",
    "T31n1602_014:0545a08": "3 成善巧品成善巧品第三",
    "T31n1602_014:0545a09": "復次於此論體九事等中，應善了知七種善",
    "T31n1602_014:0545a10": "巧。何等為七？頌曰：",
    "T31n1602_014:0545a11": "於諸蘊、界、處，　　及眾緣起法、",
    "T31n1602_014:0545a12": "處非處、根、諦，　　善巧事應知。",
    "T31n1602_014:0545a13": "論曰：住正法者應善了達如是七種善巧之",
    "T31n1602_014:0545a14": "事。問：何故唯立七種善巧？答：世間愚夫多如",
    "T31n1602_014:0545a15": "是計。頌曰：",
    "T31n1602_014:0545a16": "身者自在等，　　無因身者住，",
    "T31n1602_014:0545a17": "流轉作諸業，　　及增上二種。",
    "T31n1602_014:0545a18": "論曰：於諸蘊中不善巧故，執諸蘊體為我身",
    "T31n1602_014:0545a19": "者。於諸界中不善巧故，執自在等為身生因，",
    "T31n1602_014:0545a20": "或執無因身自然起，以不了達從自種因身",
    "T31n1602_014:0545a21": "得生故。所以者何？界者，功能、種子、族姓因等",
    "T31n1602_014:0545a22": "名差別故。於諸處中不善巧故，執有身者依",
    "T31n1602_014:0545a23": "身而住取外境界。於緣起中不善巧故，執有",
    "T31n1602_014:0545a24": "身者流轉生死。由不善知處非處故，執有身",
    "T31n1602_014:0545a25": "者能造諸業。由不善知諸根諸諦，執有二種",
    "T31n1602_014:0545a26": "增上身者，謂愛非愛業果增上者，及染污清",
    "T31n1602_014:0545a27": "淨增上者。由不善知苦集兩諦，計有染污增",
    "T31n1602_014:0545a28": "上者。由不善知滅道兩諦，計有清淨增上者。",
    "T31n1602_014:0545a29": "頌曰：",
    "T31n1602_014:0545b01": "於身者等起，　　實我所住持，",
    "T31n1602_014:0545b02": "流轉者作者，　　及諸增上義。",
    "T31n1602_014:0545b03": "染污若清淨，　　起七種愚癡，",
    "T31n1602_014:0545b04": "對治此應知，　　攝七種善巧。",
    "T31n1602_014:0545b05": "論曰：如前總說二種增上，分別顯示二種愚",
    "T31n1602_014:0545b06": "癡，謂增上義愚癡及染污清淨愚癡。誰依七",
    "T31n1602_014:0545b07": "種身等愚轉？頌曰：",
    "T31n1602_014:0545b08": "妄計我身者，　　依止諸根住，",
    "T31n1602_014:0545b09": "於境界迴轉，　　受用愛非愛。",
    "T31n1602_014:0545b10": "言說所依住，　　作者有覺者，",
    "T31n1602_014:0545b11": "由於差別蘊，　　總見一身者。",
    "T31n1602_014:0545b12": "論曰：身者愚者由不了知色蘊體故，計有一",
    "T31n1602_014:0545b13": "我，依止五根於境界轉。由不了知受蘊體故，",
    "T31n1602_014:0545b14": "計有受者，受用一切愛非愛事。由不了知想",
    "T31n1602_014:0545b15": "蘊體故，別計有我言說依住，不知想是言說",
    "T31n1602_014:0545b16": "依故。如薄伽梵說：如其所想起於言說。由不",
    "T31n1602_014:0545b17": "了知行蘊體故，計有作者。由不了知識蘊體",
    "T31n1602_014:0545b18": "故，計有覺者非唯有識，以諸世間於識蘊體",
    "T31n1602_014:0545b19": "起覺想故。如是愚夫，於諸差別蘊自相中，總",
    "T31n1602_014:0545b20": "起一種身者愚癡，即計身者以之為我。復次",
    "T31n1602_014:0545b21": "等起愚者。頌曰：",
    "T31n1602_014:0545b22": "迷惑初因故，　　計常因無因。",
    "T31n1602_014:0545b23": "論曰：世間愚夫，或於身所有初因而生迷惑",
    "T31n1602_014:0545b24": "故，執不平等因，謂有常住自在天、毘瑟弩天",
    "T31n1602_014:0545b25": "自性等因。或說無因，謂撥無一切能生因體。",
    "T31n1602_014:0545b26": "復次實我所住持愚者。頌曰：",
    "T31n1602_014:0545b27": "我住持諸根，　　能觸及能受。",
    "T31n1602_014:0545b28": "論曰：計我住持諸根，能觸順苦受觸、順樂受",
    "T31n1602_014:0545b29": "觸，及能領受若樂若苦。",
    "T31n1602_014:0545c01": "復次流轉作者增上義及染污清淨愚者，謂",
    "T31n1602_014:0545c02": "計有各別住持身者我已，頌曰：",
    "T31n1602_014:0545c03": "從此死生處，　　計有流轉者，",
    "T31n1602_014:0545c04": "法非法作者，　　及彼果增上。",
    "T31n1602_014:0545c05": "於修習邪行，　　計為染污者；",
    "T31n1602_014:0545c06": "於修習正行，　　妄計解脫者。",
    "T31n1602_014:0545c07": "論曰：彼愚癡者，於彼彼死生處計有實我生",
    "T31n1602_014:0545c08": "死流轉，即此實我造作後世法非法因，即",
    "T31n1602_014:0545c09": "此實我於彼果自在受用故彼果法生，即此",
    "T31n1602_014:0545c10": "實我依於果法習行邪行計為染者、修行正",
    "T31n1602_014:0545c11": "行計為解脫者。頌曰：",
    "T31n1602_014:0545c12": "佛未出於世，　　如是愚癡轉；",
    "T31n1602_014:0545c13": "由佛現世間，　　說七種善巧。",
    "T31n1602_014:0545c14": "論曰：此中顯示依如是時，如其所應外道愚",
    "T31n1602_014:0545c15": "癡。眾生還滅，由此七種善巧言說不共一切",
    "T31n1602_014:0545c16": "諸外道故。此中蘊善巧者，頌曰：",
    "T31n1602_014:0545c17": "知世等別故，　　能除一合想，",
    "T31n1602_014:0545c18": "即離與解脫，　　眾生不可得。",
    "T31n1602_014:0545c19": "多種及總略，　　共有差別轉，",
    "T31n1602_014:0545c20": "增益損減智，　　蘊善巧應知。",
    "T31n1602_014:0545c21": "論曰：世等別者，謂諸蘊去來等體性差別。如",
    "T31n1602_014:0545c22": "薄伽梵說：諸所有色，若過去若未來若現在、若",
    "T31n1602_014:0545c23": "內若外、若麁若細、若劣若勝、若遠若近等，乃",
    "T31n1602_014:0545c24": "至廣說。由勝智慧如實知故，於諸蘊中捨一",
    "T31n1602_014:0545c25": "合想，即是還滅。又於諸蘊中補特伽羅性不",
    "T31n1602_014:0545c26": "可得。何以故？即於諸蘊眾生不可得，離於諸",
    "T31n1602_014:0545c27": "蘊眾生亦不可得，解脫諸蘊眾生亦不可得。",
    "T31n1602_014:0545c28": "如薄伽梵告西爾迦：汝於色蘊見如來耶？乃",
    "T31n1602_014:0545c29": "至汝於識蘊見如來耶？西爾迦答：不也。喬答",
    "T31n1602_014:0546a01": "摩！如是乃至廣說。於彼經中說色等蘊，若總",
    "T31n1602_014:0546a02": "若別補特伽羅皆不可得。今於此中但略說，",
    "T31n1602_014:0546a03": "總於五蘊是不可得。如是已說，了知色等相",
    "T31n1602_014:0546a04": "差別故，及能遠離彼所對治增益執故，於諸",
    "T31n1602_014:0546a05": "蘊中自相共相皆得善巧。又復蘊者是積聚",
    "T31n1602_014:0546a06": "義，能善了知是積聚義，名蘊善巧。此積聚義",
    "T31n1602_014:0546a07": "復有四種，謂多種義、總略義、共有轉義、增益",
    "T31n1602_014:0546a08": "損減義。此中顯示諸蘊自體及彼障斷勝利，",
    "T31n1602_014:0546a09": "是名蘊善巧。云何界善巧？頌曰：",
    "T31n1602_014:0546a10": "見三因生故，　　說名界善巧，",
    "T31n1602_014:0546a11": "從無始自種，　　多種種生起，",
    "T31n1602_014:0546a12": "由此及於此，　　取者不可得，",
    "T31n1602_014:0546a13": "依自智成故，　　能除下劣性。",
    "T31n1602_014:0546a14": "論曰：由觀根境識三法從自因而生，名界善",
    "T31n1602_014:0546a15": "巧。所以者何？由彼諸法無始流轉從自種生",
    "T31n1602_014:0546a16": "多生起及種種生起。當知多生起者，如經言：",
    "T31n1602_014:0546a17": "非一界故。種種生起者，如經言：種種界故。復",
    "T31n1602_014:0546a18": "次由依諸根於諸境界能取之我不可得故，",
    "T31n1602_014:0546a19": "能知所作依自成立，不由大自在天等。是故",
    "T31n1602_014:0546a20": "凡所欲為不生下劣，自在修習此中顯示界",
    "T31n1602_014:0546a21": "善巧自體及彼障斷勝利，是名界善巧。云何",
    "T31n1602_014:0546a22": "處善巧？頌曰：",
    "T31n1602_014:0546a23": "知諸觸諸受，　　由二種生門，",
    "T31n1602_014:0546a24": "依止於觸故，　　當知處善巧。",
    "T31n1602_014:0546a25": "如法處天處，　　後後所依止，",
    "T31n1602_014:0546a26": "由世俗諦故，　　了知二種性。",
    "T31n1602_014:0546a27": "論曰：由善了知觸生門體建立二處，謂根及",
    "T31n1602_014:0546a28": "境。如是由能生義故名為處，猶如世間修善",
    "T31n1602_014:0546a29": "法所名為法處。又善了知諸受依觸，是故建",
    "T31n1602_014:0546b01": "立觸為彼處。如是所居住義故名為處，猶如",
    "T31n1602_014:0546b02": "世間天像住所名為天處。又復觸受二法生",
    "T31n1602_014:0546b03": "時，依世俗故了知二性，謂觸者、受者，由觸能",
    "T31n1602_014:0546b04": "觸對受能領納。此中顯示，就勝義諦，觸者受",
    "T31n1602_014:0546b05": "者皆不可得；就世俗諦，二皆可得。是名處善",
    "T31n1602_014:0546b06": "巧。云何緣起善巧？頌曰：",
    "T31n1602_014:0546b07": "知未斷無常，　　因能生諸果，",
    "T31n1602_014:0546b08": "自相續相似，　　名緣起善巧。",
    "T31n1602_014:0546b09": "眾生不可得，　　而有捨續者，",
    "T31n1602_014:0546b10": "由了達甚深，　　四種緣起故。",
    "T31n1602_014:0546b11": "論曰：能善了知從未永斷無常之因能生諸",
    "T31n1602_014:0546b12": "果，名緣起善巧。謂如經說：此有故彼有，此",
    "T31n1602_014:0546b13": "生故彼生。如其次第。又能善知由從此因於",
    "T31n1602_014:0546b14": "自相續生諸果法，謂如經說：非緣餘生而有",
    "T31n1602_014:0546b15": "老死等。又善了知從相似因生諸果法，謂如",
    "T31n1602_014:0546b16": "經說：身惡行者，能感不憙不樂不愛不可意",
    "T31n1602_014:0546b17": "異熟身。妙行者，能感與上相違可意等異熟。",
    "T31n1602_014:0546b18": "如是等。復次即諸蘊相續名捨命者及續生",
    "T31n1602_014:0546b19": "者，補特伽羅性不可得，由善了知四種甚深",
    "T31n1602_014:0546b20": "緣起故，謂不從自生、不從他生、非自他生、非",
    "T31n1602_014:0546b21": "無因生。此中顯示緣起自體及彼障斷勝利，",
    "T31n1602_014:0546b22": "是名緣起善巧。云何處非處善巧？頌曰：",
    "T31n1602_014:0546b23": "不作，不趣、得，　　二、餘體不轉，",
    "T31n1602_014:0546b24": "淨見無餘業，　　非我自在二。",
    "T31n1602_014:0546b25": "如是智能知，　　處非處善巧，",
    "T31n1602_014:0546b26": "於自果定處，　　異此說非處。",
    "T31n1602_014:0546b27": "論曰：若不見我，於因果二處而得自在，名處",
    "T31n1602_014:0546b28": "非處善巧，謂不作故、不趣故、不得故、二體不",
    "T31n1602_014:0546b29": "轉故、餘體不轉故、淨見無餘業故。云何不作？",
    "T31n1602_014:0546c01": "謂不純作妙善行故，是故無有自在之我。云",
    "T31n1602_014:0546c02": "何不趣？謂離妙行不往善趣故。如經言：無處",
    "T31n1602_014:0546c03": "無容行身惡行乃至得生天上，必無是處，乃",
    "T31n1602_014:0546c04": "至廣說。云何不得？謂離善方便無漏聖道，定",
    "T31n1602_014:0546c05": "不能得道果所攝畢竟清淨。如經言：無處無",
    "T31n1602_014:0546c06": "容不永斷五蓋乃至不修七遍覺支能正證",
    "T31n1602_014:0546c07": "得苦盡邊際，必無是處。云何二體不轉？謂無",
    "T31n1602_014:0546c08": "處無容非前非後有二如來出現於世，乃至",
    "T31n1602_014:0546c09": "廣說。云何餘體不轉？謂離丈夫身外，餘身必",
    "T31n1602_014:0546c10": "無有作轉輪王等。如經言：無處無容女人得",
    "T31n1602_014:0546c11": "作轉輪聖王，乃至廣說。云何淨見無餘業？謂",
    "T31n1602_014:0546c12": "如經言：無處無容聖見具足補特伽羅故斷",
    "T31n1602_014:0546c13": "物命，乃至受第八有，必無是處。有是處者，",
    "T31n1602_014:0546c14": "謂諸異生。",
    "T31n1602_014:0546c15": "今於此中言不作者，謂所計我於因不得自",
    "T31n1602_014:0546c16": "在。不得者通於因果，淨見無餘業亦爾，餘唯",
    "T31n1602_014:0546c17": "於果。又處非處者，於自果決定名之為處，當",
    "T31n1602_014:0546c18": "知於餘名為非處。由無倒慧於此善巧，是名",
    "T31n1602_014:0546c19": "處非處善巧。此中顯示處非處善巧自體及",
    "T31n1602_014:0546c20": "彼障斷勝利。云何根善巧？頌曰：",
    "T31n1602_014:0546c21": "於能取生住，　　及染污清淨，",
    "T31n1602_014:0546c22": "無理我觀餘，　　於彼果增上。",
    "T31n1602_014:0546c23": "於如是方便，　　名為根善巧，",
    "T31n1602_014:0546c24": "謂於取生住，　　染淨增上故。",
    "T31n1602_014:0546c25": "論曰：若不見我於能取等是增上故，名根善",
    "T31n1602_014:0546c26": "巧。何以故？非所計我觀餘因緣，於能取等增",
    "T31n1602_014:0546c27": "上自在，即餘因緣於能取等是增上故，是故",
    "T31n1602_014:0546c28": "計我不應道理。所言諸根於能取等是增上",
    "T31n1602_014:0546c29": "者，謂眼等六根於取六境是增上，男女二根",
    "T31n1602_014:0547a01": "於能生相續是增上，命根一種於相續住是",
    "T31n1602_014:0547a02": "增上，五受根於染污是增上，信等八根於清",
    "T31n1602_014:0547a03": "淨是增上。此中顯示根善巧自體及彼障斷",
    "T31n1602_014:0547a04": "勝利，是名根善巧。云何諦善巧？頌曰：",
    "T31n1602_014:0547a05": "二自性苦故，　　合故不應理，",
    "T31n1602_014:0547a06": "由無因有因，　　及五種譬喻。",
    "T31n1602_014:0547a07": "如是隨覺故，　　應知諦善巧，",
    "T31n1602_014:0547a08": "隨覺未曾見，　　未受義因緣。",
    "T31n1602_014:0547a09": "論曰：由能善觀我於染淨二法非順道理，名",
    "T31n1602_014:0547a10": "諦善巧。何等為二？謂自性苦故、與苦合故。云",
    "T31n1602_014:0547a11": "何自性苦故？謂若我自性是苦者，為無因、為",
    "T31n1602_014:0547a12": "有因？若無因者，常應染污；若有因者，應先清",
    "T31n1602_014:0547a13": "淨後方染污，故不順理。云何與苦合故？謂引",
    "T31n1602_014:0547a14": "五喻皆不順理。何以故？若言苦與我合者，不",
    "T31n1602_014:0547a15": "應如兩木共合，有不攝出離性過故。亦非如",
    "T31n1602_014:0547a16": "有情與木共合，有出離過故。亦非如火與薪",
    "T31n1602_014:0547a17": "共合，有性壞過故。亦非如衣與染色共合，於",
    "T31n1602_014:0547a18": "我體上如白淨色少分亦不可得故。亦非如",
    "T31n1602_014:0547a19": "心心法合。何以故？心是能取，與此同緣一境",
    "T31n1602_014:0547a20": "等可名相應；於我無此義，故不順道理。又由",
    "T31n1602_014:0547a21": "觀見未曾見義及彼因緣，又復觀見未曾受",
    "T31n1602_014:0547a22": "義及彼因緣，名諦善巧。謂從昔來未曾了見",
    "T31n1602_014:0547a23": "苦集二諦及彼因緣，從昔已來未曾了見未",
    "T31n1602_014:0547a24": "曾經受滅道兩諦及彼因緣。此中顯示出世",
    "T31n1602_014:0547a25": "智自體及彼障斷勝利，是名諦善巧。頌曰：",
    "T31n1602_014:0547a26": "當知諸善巧，　　差別二十三，",
    "T31n1602_014:0547a27": "異攝論為先，　　後最極清淨。",
    "T31n1602_014:0547a28": "論曰：應知蘊等善巧差別復有二十三種，謂",
    "T31n1602_014:0547a29": "異攝論善巧、聞所生智善巧、思所生智善巧、",
    "T31n1602_014:0547b01": "修所生智善巧、順決擇分智善巧、見道智善",
    "T31n1602_014:0547b02": "巧、修道智善巧、究竟道智善巧、練根智善巧、",
    "T31n1602_014:0547b03": "發神通智善巧、不善清淨世俗智善巧、善清",
    "T31n1602_014:0547b04": "淨世俗智善巧、勝義智善巧、不善清淨相有",
    "T31n1602_014:0547b05": "分別智善巧、善清淨相有分別智善巧、善清",
    "T31n1602_014:0547b06": "淨相無分別智善巧、成所作前行智善巧、成",
    "T31n1602_014:0547b07": "所作智善巧、成所作後智善巧、聲聞智善巧、",
    "T31n1602_014:0547b08": "獨覺智善巧、菩薩智善巧、最極清淨智善巧。",
    "T31n1602_014:0547b09": "此中異攝論善巧復有二種，一種種攝善巧、",
    "T31n1602_014:0547b10": "二種種論善巧。",
    "T31n1602_014:0547b11": "種種攝善巧者有十一種，所謂界攝乃至更",
    "T31n1602_014:0547b12": "互攝。界攝者，謂諸蘊等自種子所攝。相攝者，",
    "T31n1602_014:0547b13": "謂諸蘊等自相共相所攝。種類攝者，謂諸蘊",
    "T31n1602_014:0547b14": "等遍自種類所攝。分位攝者，謂諸蘊等順樂",
    "T31n1602_014:0547b15": "受等分位所攝。不相離攝者，謂諸蘊等由一",
    "T31n1602_014:0547b16": "法攝一切蘊等，以彼眷屬不相離故。時攝者，",
    "T31n1602_014:0547b17": "謂諸蘊等過去未來現在各別相攝。方攝者，",
    "T31n1602_014:0547b18": "謂諸蘊等依方而轉，若依此方所生即此方",
    "T31n1602_014:0547b19": "所攝。全攝者，謂諸蘊等具足五十八十二等",
    "T31n1602_014:0547b20": "所攝。一分攝者，謂諸蘊等各別少分所攝。勝",
    "T31n1602_014:0547b21": "義攝者，謂諸蘊等真如相所攝。更互攝者，謂",
    "T31n1602_014:0547b22": "諸蘊等更互相攝。",
    "T31n1602_014:0547b23": "種種論善巧者，謂於蘊等種種問答方便善",
    "T31n1602_014:0547b24": "巧，如以一行為。問：應以順前句、順後句、四句、",
    "T31n1602_014:0547b25": "無事句？答：如有問言，若有界攝即有相攝耶？",
    "T31n1602_014:0547b26": "設有相攝復有界攝耶？且應依眼以四句答，",
    "T31n1602_014:0547b27": "或有界攝無相攝，謂生有色界不得眼、設得",
    "T31n1602_014:0547b28": "已失，若諸異生生無色界。或有相攝無界",
    "T31n1602_014:0547b29": "攝，謂阿羅漢最後眼。或有界攝亦有相攝，謂",
    "T31n1602_014:0547c01": "除上所說餘有眼位。或有無界攝亦無相攝，",
    "T31n1602_014:0547c02": "謂阿羅漢眼壞失者、生無色界、已見諦者，及",
    "T31n1602_014:0547c03": "已入無餘般涅槃界。如於眼如是分別，於餘",
    "T31n1602_014:0547c04": "一切隨其所應當廣分別。如以界攝對相攝，",
    "T31n1602_014:0547c05": "如是以界攝對餘攝，展轉一行應廣分別。如",
    "T31n1602_014:0547c06": "是以餘攝對餘攝，除前前對後後，皆應以一",
    "T31n1602_014:0547c07": "行道理如其所應當廣分別。復次若法蘊所",
    "T31n1602_014:0547c08": "攝，此法界所攝耶？設法界所攝，此法蘊所攝",
    "T31n1602_014:0547c09": "耶？此應以順前句答，若法蘊所攝，此法亦界",
    "T31n1602_014:0547c10": "所攝。或法界所攝非蘊所攝，謂無為法。如以",
    "T31n1602_014:0547c11": "蘊對界，如是以蘊乃至對諦，應依一行道理廣",
    "T31n1602_014:0547c12": "辯相攝。如蘊對餘，如是以界對處等，乃至以",
    "T31n1602_014:0547c13": "根對諦，應廣分別。",
    "T31n1602_014:0547c14": "此中不善清淨世俗智善巧者，即是順決擇",
    "T31n1602_014:0547c15": "分智善巧。善清淨世俗智善巧者，即是出世",
    "T31n1602_014:0547c16": "後得世間智善巧。勝義智善巧者，即是見道",
    "T31n1602_014:0547c17": "智善巧。如是三種即是不善清淨相有分別",
    "T31n1602_014:0547c18": "智善巧、善清淨相有分別智善巧、善清淨相",
    "T31n1602_014:0547c19": "無分別智善巧。如是三種即是成所作前行",
    "T31n1602_014:0547c20": "智善巧、成所作智善巧、成所作後智善巧。又",
    "T31n1602_014:0547c21": "前三種差別者，未斷煩惱生非煩惱對治、已",
    "T31n1602_014:0547c22": "斷煩惱生非煩惱對治、已斷煩惱生是煩惱",
    "T31n1602_014:0547c23": "對治差別故。中三種差別者，即此三種由有",
    "T31n1602_014:0547c24": "分別無分別、世俗勝義智性差別故。後三種",
    "T31n1602_014:0547c25": "差別者，謂即此三種顯示斷前行智性、正斷",
    "T31n1602_014:0547c26": "道智性、彼後時智性差別故。如是九智，依相",
    "T31n1602_014:0547c27": "續補特伽羅差別，復建立四種應知。",
    "T31n1602_014:0547c28": "4 成無常品顯揚聖教論成無常品第四",
    "T31n1602_014:0547c29": "復次如先所說，若欲正修行遍知等功德者，",
    "T31n1602_014:0548a01": "謂遍知苦等。云何於苦遍知？謂於苦諦遍知",
    "T31n1602_014:0548a02": "無常、苦、空、無我。今隨次第應廣成立。此中成",
    "T31n1602_014:0548a03": "無常者，謂應顯示無常體性及無常差別。云",
    "T31n1602_014:0548a04": "何無常？何等差別？頌曰：",
    "T31n1602_014:0548a05": "無常謂有為，　　三相相應故，",
    "T31n1602_014:0548a06": "無常義如應，　　六八種應知。",
    "T31n1602_014:0548a07": "論曰：無常性者，謂有為法，與三有為相共相",
    "T31n1602_014:0548a08": "應故，一生相、二滅相、三住異相。又無常義",
    "T31n1602_014:0548a09": "差別者，如其所應，或六或八應知。何等六、",
    "T31n1602_014:0548a10": "八？頌曰：",
    "T31n1602_014:0548a11": "無性壞轉異，　　別離得當有；",
    "T31n1602_014:0548a12": "剎那、續、病等，　　心、器、受用故。",
    "T31n1602_014:0548a13": "論曰：六種無常者，一無性無常、二失壞無常、",
    "T31n1602_014:0548a14": "三轉異無常、四別離無常、五得無常、六當有",
    "T31n1602_014:0548a15": "無常。八種無常者，一剎那門、二相續門、三病",
    "T31n1602_014:0548a16": "門、四老門、五死門、六心門、七器門、八受用",
    "T31n1602_014:0548a17": "門。此中剎那、相續二種無常遍一切處，病等",
    "T31n1602_014:0548a18": "三無常在於內色，心無常唯在於名，器、受用",
    "T31n1602_014:0548a19": "二無常在於外色。此中無性無常者，謂性常",
    "T31n1602_014:0548a20": "無故，名曰無常。餘變異無常有十五種。頌曰：",
    "T31n1602_014:0548a21": "變異應當知，　　十五種差別，",
    "T31n1602_014:0548a22": "所謂分位等，　　八緣所逼故。",
    "T31n1602_014:0548a23": "下界具一切，　　中界離三門，",
    "T31n1602_014:0548a24": "具三種變異，　　上界復除器。",
    "T31n1602_014:0548a25": "論曰：十五種變異者，謂分位變異，乃至一切",
    "T31n1602_014:0548a26": "種不現盡變異。分位變異者，謂從嬰兒位乃",
    "T31n1602_014:0548a27": "至老時，前後不相似各別變異。顯變異者，謂",
    "T31n1602_014:0548a28": "從妙色鮮肌潤澤膚體，乃至變為惡色麁肌枯",
    "T31n1602_014:0548a29": "顇膚體。形變異者，謂肥瘦等變異。興盛變",
    "T31n1602_014:0548b01": "異者，謂眷屬資財及戒見等興盛。與此相違，",
    "T31n1602_014:0548b02": "名衰退變。異支節變異者，謂先具諸支節，後",
    "T31n1602_014:0548b03": "變為不具。寒熱變異者，謂於寒時踡跼戰慄，",
    "T31n1602_014:0548b04": "熱則舒適流汗，希求冷煖等變異。他所損害",
    "T31n1602_014:0548b05": "變異者，謂手足蹴搏、蚊虻觸等身體變異。疲",
    "T31n1602_014:0548b06": "倦變異者，謂因走跳騰躑等身勞變異。威儀",
    "T31n1602_014:0548b07": "變異者，謂四威儀前後易脫損益變異。觸對",
    "T31n1602_014:0548b08": "變異者，謂由順苦樂等觸變異故，苦樂等受",
    "T31n1602_014:0548b09": "變異。染污變異者，謂心所有貪瞋等大小兩",
    "T31n1602_014:0548b10": "惑嬈亂變異。病等變異者，謂先無病苦，後為",
    "T31n1602_014:0548b11": "重疾所逼身體變異。死變異者，謂先有壽命，",
    "T31n1602_014:0548b12": "後空無識，前後變異。青瘀等變異者，謂命終",
    "T31n1602_014:0548b13": "後身色青瘀脹爛乃至骨鎖等變異。一切種",
    "T31n1602_014:0548b14": "不現盡變異者，謂骨鎖位燒壞離散，彼一切",
    "T31n1602_014:0548b15": "種都無所見變異。",
    "T31n1602_014:0548b16": "又此十五種變異，由與八緣相應。八緣者，一",
    "T31n1602_014:0548b17": "積時貯畜、二他所損害、三受用虧減、四時",
    "T31n1602_014:0548b18": "節推謝、五火所燒、六水所壞、七風所燥、八異",
    "T31n1602_014:0548b19": "緣合。積時貯畜者，謂經時久故，有色之法不",
    "T31n1602_014:0548b20": "離本處自然朽敗。他所損害者，謂由他種種",
    "T31n1602_014:0548b21": "逼惱因緣前後變異。受用虧減者，謂於種種",
    "T31n1602_014:0548b22": "所受用物，為各別主宰之所食用損減變異。",
    "T31n1602_014:0548b23": "時節推謝者，謂冬時寒雪、夏日暑雨，叢林藥",
    "T31n1602_014:0548b24": "草或盛或衰。火所燒者，謂大火縱逸，國城聚",
    "T31n1602_014:0548b25": "落悉為灰燼。水所壞者，謂大水漂漫，閈里邑",
    "T31n1602_014:0548b26": "居並隨淪沒。風所燥者，謂大風飄鼓，潤衣濕",
    "T31n1602_014:0548b27": "地速令乾㬤。異緣合者，謂多貪者與瞋緣合",
    "T31n1602_014:0548b28": "時，貪纏止息，發起瞋纏。如是多瞋多癡者與",
    "T31n1602_014:0548b29": "餘煩惱緣合，應知亦爾。如是諸識，異境現前",
    "T31n1602_014:0548c01": "亦爾。復次是無常義，於欲界中一切具有。於",
    "T31n1602_014:0548c02": "色界中除病、老、受用三門無常，又有觸、染、死",
    "T31n1602_014:0548c03": "三種變異。如色界所說諸無常義，當知無色",
    "T31n1602_014:0548c04": "界亦爾，唯除器門。頌曰：",
    "T31n1602_014:0548c05": "無性義無常，　　遍計之所執；",
    "T31n1602_014:0548c06": "所餘無常義，　　依他起應知。",
    "T31n1602_014:0548c07": "論曰：無性義所攝無常義，當知遍計所執相",
    "T31n1602_014:0548c08": "攝；餘無常義，依他起相攝；圓成實相中無無",
    "T31n1602_014:0548c09": "常義。如是已顯無常義差別及三相所攝。又",
    "T31n1602_014:0548c10": "如世尊說：諸無常者皆悉是苦。有何意耶？頌",
    "T31n1602_014:0548c11": "曰：",
    "T31n1602_014:0548c12": "諸無常皆苦，　　眾苦所雜故；",
    "T31n1602_014:0548c13": "迷法性愚夫，　　得為害不覺。",
    "T31n1602_014:0548c14": "論曰：由麁重苦所雜無常，此無常性是行苦",
    "T31n1602_014:0548c15": "故苦，及由變壞苦所依止故苦。是故道諦非",
    "T31n1602_014:0548c16": "苦，以非苦相所雜無常義故。於此法性迷惑",
    "T31n1602_014:0548c17": "愚夫，不能了達常無常義，又為已得現前無",
    "T31n1602_014:0548c18": "常之所惱害。前說剎那無常遍行一切，此無",
    "T31n1602_014:0548c19": "常義非世間現證，故應成立。頌曰：",
    "T31n1602_014:0548c20": "由彼心果故，　　生已自然滅，",
    "T31n1602_014:0548c21": "後變異可得，　　念念滅應知。",
    "T31n1602_014:0548c22": "論曰：彼一切行是心果故，其性纔生離滅因",
    "T31n1602_014:0548c23": "緣自然滅壞。又復後時變異可得，當知諸行",
    "T31n1602_014:0548c24": "皆剎那滅。云何應知諸行是心果耶？頌曰：",
    "T31n1602_014:0548c25": "心熏習增上，　　定轉變自在，",
    "T31n1602_014:0548c26": "影像生道理，　　及三種聖教。",
    "T31n1602_014:0548c27": "論曰：由道理及聖教，證知諸行是心果性。道",
    "T31n1602_014:0548c28": "理者，謂善不善法熏習於心，由心習氣增上",
    "T31n1602_014:0548c29": "力故諸行得生。又脫定障心清淨者，一切諸",
    "T31n1602_014:0549a01": "行隨心轉變，由彼意解自在力故種種轉變。",
    "T31n1602_014:0549a02": "又由定心自在力故，隨其所欲定心境界影",
    "T31n1602_014:0549a03": "像而生。是名道理。聖教者，謂三種聖言。如經",
    "T31n1602_014:0549a04": "中說：心將引世間，心力所防護，隨心生起已，",
    "T31n1602_014:0549a05": "自在皆隨轉。又說：是故苾芻應善專精，如正",
    "T31n1602_014:0549a06": "道理觀察於心，乃至廣說。又說：苾芻當知，言",
    "T31n1602_014:0549a07": "城主者，即是一切有取識蘊。是名聖教。問：彼",
    "T31n1602_014:0549a08": "諸行自然滅壞道理，云何應知？答：由四種因",
    "T31n1602_014:0549a09": "緣。頌曰：",
    "T31n1602_014:0549a10": "生因相違故，　　無住滅兩因，",
    "T31n1602_014:0549a11": "自然住常過，　　當知任運滅。",
    "T31n1602_014:0549a12": "論曰：非彼生因能滅諸行，生滅兩種互相違",
    "T31n1602_014:0549a13": "故。又無住因令諸行住，若必有者，應成常住。",
    "T31n1602_014:0549a14": "行既不住，何用滅因？又餘滅因性不可得。若",
    "T31n1602_014:0549a15": "行生已自然住者，彼應常住則成大過。如是",
    "T31n1602_014:0549a16": "有住滅因及自然住並有過故，當知諸行任",
    "T31n1602_014:0549a17": "運壞滅。頌曰：",
    "T31n1602_014:0549a18": "非水火風滅，　　以俱起滅故；",
    "T31n1602_014:0549a19": "彼相應滅已，　　餘變異生因。",
    "T31n1602_014:0549a20": "論曰：若水火風是滅因者，不應道理，由俱生",
    "T31n1602_014:0549a21": "滅故。若彼水等是滅因者，爛燒燥物不應前",
    "T31n1602_014:0549a22": "相續滅已復變異相續生。何以故？即無體因",
    "T31n1602_014:0549a23": "為有體因，不應理故。然水火風與爛等物相",
    "T31n1602_014:0549a24": "應滅時，能為彼物後變生因。除此功能，水等",
    "T31n1602_014:0549a25": "於彼更無餘力。復次若執滅相為滅因者，此",
    "T31n1602_014:0549a26": "能滅相與所滅法，為俱時有、為不俱耶？若爾",
    "T31n1602_014:0549a27": "何過？頌曰：",
    "T31n1602_014:0549a28": "相違相續斷，　　二相成無相，",
    "T31n1602_014:0549a29": "違世間現見，　　無法及餘因。",
    "T31n1602_014:0549b01": "論曰：彼能滅相與所滅法，若言俱有者，不應",
    "T31n1602_014:0549b02": "道理，有相違過故。若言不俱，亦不應理，有彼",
    "T31n1602_014:0549b03": "相續斷過失故。又此滅因能滅法者，為體是",
    "T31n1602_014:0549b04": "滅、為體非滅？若體是滅，即應一法有二滅相；",
    "T31n1602_014:0549b05": "若體非滅，應無滅相。有如是過，故不應理。又",
    "T31n1602_014:0549b06": "違世間現見相故，不應執滅是滅壞因。何以",
    "T31n1602_014:0549b07": "故？世間共見餘有體法是滅壞因，不見滅法",
    "T31n1602_014:0549b08": "是滅因故。又若滅法是滅因者，為唯有滅",
    "T31n1602_014:0549b09": "即能滅法、為更待餘事耶？此兩種因，俱有過",
    "T31n1602_014:0549b10": "失。若唯有滅即能滅法者，若時有滅，爾時法",
    "T31n1602_014:0549b11": "體畢竟應無。若更待餘事者，應即餘事為滅",
    "T31n1602_014:0549b12": "壞因，不應計滅為滅壞因。復次云何應知後",
    "T31n1602_014:0549b13": "變異可得故諸法剎那滅？頌曰：",
    "T31n1602_014:0549b14": "非身乳林等，　　先無有變異，",
    "T31n1602_014:0549b15": "亦非初不壞，　　最後時方滅。",
    "T31n1602_014:0549b16": "論曰：一切世間身乳林等內外諸法，於最後",
    "T31n1602_014:0549b17": "時變異可得。是故先時體無變易，不應道理。",
    "T31n1602_014:0549b18": "又非先時無有滅壞、最後方滅，無異因故。如",
    "T31n1602_014:0549b19": "是先不變異後不變故，先無滅壞後不滅故，",
    "T31n1602_014:0549b20": "當知諸行念念變滅，是故彼法剎那義成。如",
    "T31n1602_014:0549b21": "是成立無常性已，一切外道邪分別所計我、",
    "T31n1602_014:0549b22": "自在、自性、極微、覺等常住之法，皆不成立。云",
    "T31n1602_014:0549b23": "何我常不得成立？頌曰：",
    "T31n1602_014:0549b24": "位思煩惱分，　　非常變異故，",
    "T31n1602_014:0549b25": "此若無變異，　　受作脫非理。",
    "T31n1602_014:0549b26": "論曰：由所計我有苦樂等位、善惡等思、貪瞋",
    "T31n1602_014:0549b27": "等煩惱、時分差別，是故無常。所以者何？此所",
    "T31n1602_014:0549b28": "計我由樂等故，有少變異者不應是常。若都",
    "T31n1602_014:0549b29": "不變，不應計為受者、作者及解脫者，彼法有",
    "T31n1602_014:0549c01": "無我無別故。復次亦無自在，體性常住能生",
    "T31n1602_014:0549c02": "世間。何以故？頌曰：",
    "T31n1602_014:0549c03": "功能無有故，　　攝不攝相違，",
    "T31n1602_014:0549c04": "有用及無用，　　為因成過失。",
    "T31n1602_014:0549c05": "論曰：所計自在，無有功能出生世間。所以者",
    "T31n1602_014:0549c06": "何？若此自在生世功能無有因緣自然有者，",
    "T31n1602_014:0549c07": "汝何不許一切世間無因自有？若此功能業",
    "T31n1602_014:0549c08": "為因者，何不信受一切世間以業為因？若此",
    "T31n1602_014:0549c09": "功能以求方便為因生者，何不信受一切世",
    "T31n1602_014:0549c10": "間以自功力為因得生？",
    "T31n1602_014:0549c11": "又若自在世間所攝墮在世間，而言能生一",
    "T31n1602_014:0549c12": "切世間，是則道理相違。若此自在非世間攝，",
    "T31n1602_014:0549c13": "是則解脫，解脫之法能生世間，不應道理。又",
    "T31n1602_014:0549c14": "若自在須有用故諸生世間，離生世間用不成",
    "T31n1602_014:0549c15": "者，是則自在於此須用無有自在，自成過失。",
    "T31n1602_014:0549c16": "若此自在雖生世間無所須者，不應化生一",
    "T31n1602_014:0549c17": "切世間，或此自在有如顛狂愚夫之過。又此",
    "T31n1602_014:0549c18": "自在生世間者，為唯自在為因生諸世間、為",
    "T31n1602_014:0549c19": "亦更待其餘因耶？若唯自在體為因者，如自",
    "T31n1602_014:0549c20": "在體本來常有，世間亦爾，不應更生。若亦少",
    "T31n1602_014:0549c21": "待其餘因者，此所待因若無有因，一切世間",
    "T31n1602_014:0549c22": "亦應如是。若有餘因，世間亦爾，從餘因生，何",
    "T31n1602_014:0549c23": "須自在？故立自在有多過失。復次執有自性",
    "T31n1602_014:0549c24": "常住為因，不應道理。何以故？頌曰：",
    "T31n1602_014:0549c25": "自性變異相，　　有無不應理，",
    "T31n1602_014:0549c26": "無差別無常，　　有差別五失。",
    "T31n1602_014:0549c27": "無相亦無因，　　非自性恒變，",
    "T31n1602_014:0549c28": "先無有變異，　　我應常解脫。",
    "T31n1602_014:0549c29": "論曰：若計自性是常，則應非變異因。所以者",
    "T31n1602_014:0550a01": "何？所計自性非有變異相，亦非無變異相，故",
    "T31n1602_014:0550a02": "不應理。若此自性與餘變異相無差別者，應",
    "T31n1602_014:0550a03": "是無常。若有差別，成五種過。一無相過，離變",
    "T31n1602_014:0550a04": "異相，餘自性相少分亦不可得故。二非因過，",
    "T31n1602_014:0550a05": "世間不見常住之法是生因體故。三非自性",
    "T31n1602_014:0550a06": "過，世間不見非彼種類為彼自性故。四常住",
    "T31n1602_014:0550a07": "自性於一切時起變異過，以不待餘因故。五",
    "T31n1602_014:0550a08": "此自性未生變異之前我解脫過。若如是者，",
    "T31n1602_014:0550a09": "後時不應起諸變異。復次計極微常，不應道",
    "T31n1602_014:0550a10": "理。何以故？頌曰：",
    "T31n1602_014:0550a11": "常、造不應理，　　由二三因故；",
    "T31n1602_014:0550a12": "財有情增上，　　極微非常住。",
    "T31n1602_014:0550a13": "論曰：所計極微常性造作，俱不應理。云何常",
    "T31n1602_014:0550a14": "性不應道理？由二因故。汝極微性為由細故",
    "T31n1602_014:0550a15": "性是常住、為由異類性是常耶？若由細者，細",
    "T31n1602_014:0550a16": "羸劣故，不應常住。若由異類者，此相不可得。",
    "T31n1602_014:0550a17": "從非地等造地等物，不應道理。云何造作不",
    "T31n1602_014:0550a18": "應道理？由三因故，一由方所、二由因緣、三由",
    "T31n1602_014:0550a19": "自體。云何由方所故造作不應道理？謂從極微",
    "T31n1602_014:0550a20": "造作麁物，為過彼量、為不過耶？若不過者，麁",
    "T31n1602_014:0550a21": "質礙物應如極微不可執取。又復世間不見",
    "T31n1602_014:0550a22": "質礙不明淨物同在一處，故不應理。若過彼",
    "T31n1602_014:0550a23": "量者，過量之處麁質礙物，非極微成，應是常",
    "T31n1602_014:0550a24": "住。若復計有餘極微生，是則極微應非常住。",
    "T31n1602_014:0550a25": "云何？由因緣故。謂若汝計由和合性為因緣",
    "T31n1602_014:0550a26": "故建立餘物令和合者，此和合性為生已能",
    "T31n1602_014:0550a27": "作因緣、為未生耶？若生已者，所和合物和合",
    "T31n1602_014:0550a28": "已後，無有少異和合性可得，故不應理。若未",
    "T31n1602_014:0550a29": "生者，則無體性。無體為因，不應道理。云何？由",
    "T31n1602_014:0550b01": "自體故。此極微性造麁物時，不應如種生芽。",
    "T31n1602_014:0550b02": "如種，極微應滅壞故。不應如乳，極微應變異",
    "T31n1602_014:0550b03": "故。不應如陶師，極微勤劬不可得故。是故造",
    "T31n1602_014:0550b04": "作不應道理。雖無常住極微，而有劫初器世",
    "T31n1602_014:0550b05": "間等受用物生，諸有情業增上力故，不由極微。",
    "T31n1602_014:0550b06": "是故極微常住，不應道理。復次執有常覺，不",
    "T31n1602_014:0550b07": "應道理。何以故？頌曰：",
    "T31n1602_014:0550b08": "無常為彼依，　　次第差別轉，",
    "T31n1602_014:0550b09": "諸受等異故，　　當知覺無常。",
    "T31n1602_014:0550b10": "論曰：眼識等覺，依止無常眼等起故，於色等",
    "T31n1602_014:0550b11": "義次第轉故、眾多相貌差別轉故、樂等諸受",
    "T31n1602_014:0550b12": "貪等諸惑施等善思位分異故。於一常覺如",
    "T31n1602_014:0550b13": "是轉異，不應道理。何因緣故，世間有情無常",
    "T31n1602_014:0550b14": "性有而不取執，常住性無而種種執耶？頌曰：",
    "T31n1602_014:0550b15": "於無常無智，　　四顛倒根本，",
    "T31n1602_014:0550b16": "當知世上進，　　愚癡力轉增。",
    "T31n1602_014:0550b17": "論曰：以於無常無智起故，實有無常而不取",
    "T31n1602_014:0550b18": "執，實無常性種種執生。非唯常倒無智為因，",
    "T31n1602_014:0550b19": "然四顛倒皆以無智為其根本。何以故？以於",
    "T31n1602_014:0550b20": "無常不如實知故，於無常法起常顛倒、於苦",
    "T31n1602_014:0550b21": "起樂顛倒、於不淨起淨顛倒、於無我起我顛",
    "T31n1602_014:0550b22": "倒。由有如是次第義故，薄伽梵說：若法無常",
    "T31n1602_014:0550b23": "彼必是苦，若法是苦彼必無我。當知由世間",
    "T31n1602_014:0550b24": "道得上進時，不斷無智漸進上地，於無常性",
    "T31n1602_014:0550b25": "愚癡之力轉更增上。何以故？如欲界中破壞",
    "T31n1602_014:0550b26": "變易及別離等諸無常相現可了知，上地無",
    "T31n1602_014:0550b27": "有。復次何因緣故，於無常性無智起耶？頌",
    "T31n1602_014:0550b28": "曰：",
    "T31n1602_014:0550b29": "由放逸、懈怠、　　見、昧、乏資糧、",
    "T31n1602_014:0550c01": "惡友、非正法，　　當知無智因。",
    "T31n1602_014:0550c02": "論曰：無常無智有七種因，一放逸、二懈怠、",
    "T31n1602_014:0550c03": "三倒見、四愚昧、五未多積集菩提資糧、六由",
    "T31n1602_014:0550c04": "惡友、七聞非正法。以於境界樂及靜慮樂起",
    "T31n1602_014:0550c05": "放逸故，於無常性不如實知。設不放逸而復",
    "T31n1602_014:0550c06": "懈怠，設不懈怠而復倒見，設無倒見而復愚",
    "T31n1602_014:0550c07": "昧，設不愚昧而未積集菩提資糧，設已修習",
    "T31n1602_014:0550c08": "菩提資糧而隨惡友，又復從彼聞非正法故，",
    "T31n1602_014:0550c09": "於無常不如實知。復有何因，不了無常妄執",
    "T31n1602_014:0550c10": "常轉？頌曰：",
    "T31n1602_014:0550c11": "不如理作意，　　憶念前際等，",
    "T31n1602_014:0550c12": "相似相續轉，　　於無常計常。",
    "T31n1602_014:0550c13": "論曰：由二種因起於常執，一由不如理作意、",
    "T31n1602_014:0550c14": "二由憶念前際等事。由前際等事相似相續",
    "T31n1602_014:0550c15": "轉故，於餘世間亦計常住。復次如前所說，三",
    "T31n1602_014:0550c16": "有為相非唯剎那。何以故？頌曰：",
    "T31n1602_014:0550c17": "生初後中間，　　取三有為相。",
    "T31n1602_014:0550c18": "論曰：三有為相由眾同分一生所攝。謂初生",
    "T31n1602_014:0550c19": "時取為生相，最後死時取為滅相，於二中間",
    "T31n1602_014:0550c20": "相續住時取為住異。如是建立三有為相應",
    "T31n1602_014:0550c21": "知。頌曰：",
    "T31n1602_014:0550c22": "無常調伏智，　　當知由二因。",
    "T31n1602_014:0550c23": "論曰：於無常性如實智入，由二種因：一由念",
    "T31n1602_014:0550c24": "住、二由緣起。由念住故，於諸境界繫心令住。",
    "T31n1602_014:0550c25": "由緣起故，達彼法性。如經中說：見集起法於",
    "T31n1602_014:0550c26": "身念住，乃至廣說。頌曰：",
    "T31n1602_014:0550c27": "彼見有六種，　　及緣起四種。",
    "T31n1602_014:0550c28": "論曰：無常性見當知六種。一世俗智，謂乃至",
    "T31n1602_014:0550c29": "順決擇分位。二勝義智，謂乃至出世道位。三",
    "T31n1602_014:0551a01": "聲聞智，謂除無性無常義。四菩薩智，謂於一",
    "T31n1602_014:0551a02": "切無常義。五不善清淨，謂彼二學智。六善清",
    "T31n1602_014:0551a03": "淨，謂彼二無學智。又緣起法當知有四種道",
    "T31n1602_014:0551a04": "理。何等為四？頌曰：",
    "T31n1602_014:0551a05": "自種故非他，　　待緣故非自，",
    "T31n1602_014:0551a06": "無作故非共，　　用故非無因。",
    "T31n1602_014:0551a07": "論曰：由四道理入無常性。謂諸行法不從他",
    "T31n1602_014:0551a08": "生，自種起故。亦非自生，待外緣故。亦非俱",
    "T31n1602_014:0551a09": "生，俱無作故。亦非無因，彼二於生有功用故。",
    "T31n1602_014:0551a10": "顯揚聖教論卷第十四"
}