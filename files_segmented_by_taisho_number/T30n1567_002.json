{
    "T30n1567_002:0138b07": "大乘中觀釋論卷第二",
    "T30n1567_002:0138b09": "安慧菩薩造",
    "T30n1567_002:0138b10": "譯經三藏朝散大夫試鴻臚卿光梵",
    "T30n1567_002:0138b11": "大師賜紫沙門臣惟淨等奉　詔譯",
    "T30n1567_002:0138b12": "2觀緣品第一之餘",
    "T30n1567_002:0138b13": "復次此中或有異意，謂以剎那如是緣性",
    "T30n1567_002:0138b14": "可成於果，雖非相續，此無過失。是故頌言：",
    "T30n1567_002:0138b15": "「非有亦非無，　　緣義和合爾。」",
    "T30n1567_002:0138b16": "釋曰：所言無者，如兔角等，緣亦何無？此中意",
    "T30n1567_002:0138b17": "者，如前說性，此不可說不可伺察，謂以彼因",
    "T30n1567_002:0138b18": "於分位中不能取故。所言有者，諸緣於何性",
    "T30n1567_002:0138b19": "而有所說？是中無有少法而可施作。若有彼",
    "T30n1567_002:0138b20": "因及作用事，如上所說，此即為有如是果緣。",
    "T30n1567_002:0138b21": "其義顯明，如瓶燈等，此應思擇。此中決定若",
    "T30n1567_002:0138b22": "有所離，即無所有亦非無有，緣不和合故。如",
    "T30n1567_002:0138b23": "所說果或果分位，彼三種功用能所性極成，",
    "T30n1567_002:0138b24": "彼若緣異即無功用所施作故，此說顯明。彼",
    "T30n1567_002:0138b25": "有所生、此無所離，此說義成。此中無有少法",
    "T30n1567_002:0138b26": "不生及非有性，如量增廣體不生故，以無生",
    "T30n1567_002:0138b27": "法而可增故。若諸緣有體性即不和合生，此",
    "T30n1567_002:0138b28": "中無功用體性止遣其有如是有性者。有人",
    "T30n1567_002:0138b29": "謂於彼無功用不和合體性中亦有所成，如",
    "T30n1567_002:0138c01": "癡等體性，或量中減少、或生中減少，非壞因",
    "T30n1567_002:0138c02": "而有、非常因而有，如瓶決定離別異性，或",
    "T30n1567_002:0138c03": "彼境界智生。其理應思。若對治法起，即能遣",
    "T30n1567_002:0138c04": "除冥暗。若彼二種決定為有者，於境界智中",
    "T30n1567_002:0138c05": "即不成就，以世俗諦中譬如燈等及瓶生因",
    "T30n1567_002:0138c06": "有所成故。是故應知，亦無所離。或有人言非",
    "T30n1567_002:0138c07": "有非非有，生時緣成故，謂以生時有作用性",
    "T30n1567_002:0138c08": "所發起故。此中雖有亦復不成決定生性，彼",
    "T30n1567_002:0138c09": "有即是增上所作。是故頌言：",
    "T30n1567_002:0138c10": "「諸法無自性，　　非有亦非無。」",
    "T30n1567_002:0138c11": "釋曰：謂以生時種類所作或有或無，後亦如",
    "T30n1567_002:0138c12": "是，不離有性無性或有所得。如是有諸緣論",
    "T30n1567_002:0138c13": "中說是相，非不有故，如兔角等亦有說相。此",
    "T30n1567_002:0138c14": "有說相即世俗諦，非勝義諦。能成彼果說名",
    "T30n1567_002:0138c15": "因緣，然彼亦無。諸法不有亦非不有。若其不",
    "T30n1567_002:0138c16": "有，即無法可成，若爾云何有此能成之因而",
    "T30n1567_002:0138c17": "得和合？有若不成，與成相違。無即決定不成，",
    "T30n1567_002:0138c18": "無彼有性生故，譬如兔角。亦有亦無決定不",
    "T30n1567_002:0138c19": "成，於一法中相違自性本不生故，二俱有過，",
    "T30n1567_002:0138c20": "以如是因成如是果，豈得和合？若或於彼心",
    "T30n1567_002:0138c21": "心所法而有取著，此即說為所緣緣法，如是",
    "T30n1567_002:0138c22": "決定彼不和合。若勝義諦中如是眼識等有",
    "T30n1567_002:0138c23": "法可說，彼法生時無言說性，是故此中非所",
    "T30n1567_002:0138c24": "緣法而得和合，若有所說彼即相違。無亦相",
    "T30n1567_002:0138c25": "違。若有所緣，應知皆是世俗諦故，非勝義諦。",
    "T30n1567_002:0138c26": "勝義諦者，此中止遣，若有法轉時，即諸相隨",
    "T30n1567_002:0138c27": "轉，是即所緣，此說是為所緣緣法。是故頌",
    "T30n1567_002:0138c28": "言：",
    "T30n1567_002:0138c29": "「於此無緣法，　　云何有緣緣？」",
    "T30n1567_002:0139a01": "釋曰：若無緣之法生時，云何復有所緣法生？",
    "T30n1567_002:0139a02": "彼體無成故。又若等無間滅法，彼即容受",
    "T30n1567_002:0139a03": "所作為等無間緣，此中決定如是分別。是故",
    "T30n1567_002:0139a04": "頌言：",
    "T30n1567_002:0139a05": "「若法未生時，　　即不應有滅。",
    "T30n1567_002:0139a06": "滅法何能緣？　　故無次第緣。」",
    "T30n1567_002:0139a07": "釋曰：若法未生，如石女兒死；若法已生，諸法",
    "T30n1567_002:0139a08": "皆滅。是故無彼次第緣法而得和合，以生滅",
    "T30n1567_002:0139a09": "性不和合故。即滅即生，而彼滅緣當云何有？",
    "T30n1567_002:0139a10": "是故緣滅無說性可轉。如是則應生時為緣。",
    "T30n1567_002:0139a11": "若生時為緣者，生時已生又何用緣？生者起",
    "T30n1567_002:0139a12": "義，此不有故彼何有緣？若有所成即是增上",
    "T30n1567_002:0139a13": "緣法。此若決定，起伺察時即無所有，故此諸",
    "T30n1567_002:0139a14": "法皆無自性。若起言說及伺察時，實無自性",
    "T30n1567_002:0139a15": "可得成就。是故頌言：",
    "T30n1567_002:0139a16": "「諸法無自性，　　非有亦非無；",
    "T30n1567_002:0139a17": "此有彼法起，　　如是無所有。」",
    "T30n1567_002:0139a18": "釋曰：彼如是性，非有性故，乃有是緣。論中所",
    "T30n1567_002:0139a19": "說緣者，說有彼果故。如佛所說諸緣法者，謂",
    "T30n1567_002:0139a20": "有士夫所作果、增上果、勝報果、平等果，非無",
    "T30n1567_002:0139a21": "體性故，如兔角等，或說有果。若如實所說，非",
    "T30n1567_002:0139a22": "勝義諦。何所以邪？果若有若無，緣中皆止",
    "T30n1567_002:0139a23": "遣。若如實觀察，不即緣有果、不離緣有果。是",
    "T30n1567_002:0139a24": "故頌言：",
    "T30n1567_002:0139a25": "「若謂緣無果，　　果從緣中出；",
    "T30n1567_002:0139a26": "是果何不從，　　非緣中而出？」",
    "T30n1567_002:0139a27": "釋曰：非緣中出者，如砂出油。若或止遣緣生，",
    "T30n1567_002:0139a28": "定知有過。復次頌言：",
    "T30n1567_002:0139a29": "「若果從緣生。」",
    "T30n1567_002:0139b01": "釋曰：有異意樂若言有果從緣可生，亦何不",
    "T30n1567_002:0139b02": "從非緣所成？以相似無性故。若正緣有成，非",
    "T30n1567_002:0139b03": "緣亦應成。若止其不生，又定知有過。復次頌",
    "T30n1567_002:0139b04": "言：",
    "T30n1567_002:0139b05": "「是緣無自性。」",
    "T30n1567_002:0139b06": "釋曰：意謂若無自性，彼云何能所作差別？此",
    "T30n1567_002:0139b07": "中謂顯果非自成故。復次頌言：",
    "T30n1567_002:0139b08": "「從無自性生，　　何得從緣生？」",
    "T30n1567_002:0139b09": "釋曰：此中意者，如尊者提婆所說頌言：",
    "T30n1567_002:0139b10": "「如衣因所成，　　能成因別異；",
    "T30n1567_002:0139b11": "成法若自無，　　別異因何有？」",
    "T30n1567_002:0139b12": "今此品中皆為止遣如是義故。或有人言：",
    "T30n1567_002:0139b13": "「果不從緣生，　　不從非緣生，",
    "T30n1567_002:0139b14": "以果無有故，　　緣非緣亦無。」",
    "T30n1567_002:0139b15": "釋曰：彼生不能無性故。此中有言果由緣成，",
    "T30n1567_002:0139b16": "緣法者是果之種類，果無自成無自種類，彼",
    "T30n1567_002:0139b17": "果決定從他性生而有所得。然為止其定生",
    "T30n1567_002:0139b18": "性故，無有緣成、亦無非緣成，無緣種類、無非",
    "T30n1567_002:0139b19": "緣種類。無非緣種類果可有，果生無性。謂因",
    "T30n1567_002:0139b20": "等及緣有果圓成，彼緣所成此果無性。果無",
    "T30n1567_002:0139b21": "性故，緣與非緣復云何有？此中意者，若說",
    "T30n1567_002:0139b22": "生、若說緣、若說果，應知唯是世俗分別，如是",
    "T30n1567_002:0139b23": "皆非勝義諦境。今此品中皆為證成如是義",
    "T30n1567_002:0139b24": "故。",
    "T30n1567_002:0139b25": "2 觀去來品1觀去來品第二之一",
    "T30n1567_002:0139b26": "前品已止生義。今當次第勝義諦中諸有物",
    "T30n1567_002:0139b27": "體，如是總聚差別之義而悉止遣，餘有所觀",
    "T30n1567_002:0139b28": "次應發起。如前品餘所分別說，諸有物體皆",
    "T30n1567_002:0139b29": "悉無性，謂先止遣彼生義已，餘諸句義亦然",
    "T30n1567_002:0139c01": "止遣。諸有所作雖復如是多種止已，然善巧",
    "T30n1567_002:0139c02": "智中有所生義還復發起，此無過失。有人言",
    "T30n1567_002:0139c03": "去。此中去者，去法勝義諦有彼果，此法有",
    "T30n1567_002:0139c04": "實性故，能作、所作、作法非不和合。今為止遣",
    "T30n1567_002:0139c05": "彼有能作、所作及作法故，有此品起。此中應",
    "T30n1567_002:0139c06": "問：為已去名去？為未去名去？故頌答言：",
    "T30n1567_002:0139c07": "「已去無有去。」",
    "T30n1567_002:0139c08": "釋曰：已去名謝滅，若有去法可去，即彼去法",
    "T30n1567_002:0139c09": "為不極成，即不和合，自語相違。復次頌言：",
    "T30n1567_002:0139c10": "「未去亦無去。」",
    "T30n1567_002:0139c11": "釋曰：未去未生，若有去法可去，即如前所說",
    "T30n1567_002:0139c12": "自語相違、不和合對治。復有人言：此言去者，",
    "T30n1567_002:0139c13": "總攝作用諸差別等。如所意樂，去時有去。為",
    "T30n1567_002:0139c14": "對彼異意，故頌遣言：",
    "T30n1567_002:0139c15": "「離已去未去，　　去時亦無去。」",
    "T30n1567_002:0139c16": "釋曰：而彼去時或有所去，即不離已去、未去",
    "T30n1567_002:0139c17": "二種法中。何以故？於一法中互相違性，彼不",
    "T30n1567_002:0139c18": "生故。此中若說諸法無性，是義成就。若以是",
    "T30n1567_002:0139c19": "法於非法中有所成者，即去時去又何不成？",
    "T30n1567_002:0139c20": "是故亦無去時可去。復有人言：現見世間舉",
    "T30n1567_002:0139c21": "足下足有行動相，此往彼方不離所觀有可",
    "T30n1567_002:0139c22": "去相。彼復謂言：世所作事，先由作者後有所",
    "T30n1567_002:0139c23": "作，作事方成，去相亦爾。復次頌言：",
    "T30n1567_002:0139c24": "「動處則有去，　　此中有去時。」",
    "T30n1567_002:0139c25": "釋曰：若復別異，此云何有？復次頌言：",
    "T30n1567_002:0139c26": "「非已去未去。」",
    "T30n1567_002:0139c27": "釋曰：彼異意者謂以去時有行動相，乃說去",
    "T30n1567_002:0139c28": "時以成去義。復次頌言：",
    "T30n1567_002:0139c29": "「是故去時去。」",
    "T30n1567_002:0140a01": "釋曰：異意謂離已去、未去、去時有去。復次頌",
    "T30n1567_002:0140a02": "言：",
    "T30n1567_002:0140a03": "「云何於去時，　　而當有去法？",
    "T30n1567_002:0140a04": "以離於去法，　　去時不可得。」",
    "T30n1567_002:0140a05": "釋曰：於一去法中若有去時可和合者，即應",
    "T30n1567_002:0140a06": "二種去法有性。而此去法不可得故，如是決",
    "T30n1567_002:0140a07": "定法止遣相離者，此有過失。若此去法有去",
    "T30n1567_002:0140a08": "可和合者，即非去時如是決定。若言去時去",
    "T30n1567_002:0140a09": "法彼和合者，云何去時而有去邪？何所以邪？",
    "T30n1567_002:0140a10": "復次頌言：",
    "T30n1567_002:0140a11": "「若去時有去，　　則有二種去：",
    "T30n1567_002:0140a12": "一謂有去時，　　二謂去時去。」",
    "T30n1567_002:0140a13": "釋曰：若言去時得有去者，此義不然，離已去、",
    "T30n1567_002:0140a14": "未去，無去時和合可去。是故若見有是法，還",
    "T30n1567_002:0140a15": "成過失。如所說過失者，謂去時有去。若此二",
    "T30n1567_002:0140a16": "種決定有去理可成者，即彼去法應於去時",
    "T30n1567_002:0140a17": "去可得邪？若爾即有二法可得：一謂去法去，",
    "T30n1567_002:0140a18": "二謂去時去。若爾此說還成去法可去。若有",
    "T30n1567_002:0140a19": "二去法者，此無道理。何以故？若去法去時有",
    "T30n1567_002:0140a20": "所成者，彼何決定？或有所得，此復云何？若或",
    "T30n1567_002:0140a21": "無所有，彼決定說，云何有此去時可去？諸法",
    "T30n1567_002:0140a22": "亦然，皆如是止。若法決定，應有如是去時可",
    "T30n1567_002:0140a23": "去，非已去未去。無如是見，是故此中無二去",
    "T30n1567_002:0140a24": "法。若有，即成別異過失。復次頌言：",
    "T30n1567_002:0140a25": "「若有二去法，　　即有二去者。」",
    "T30n1567_002:0140a26": "釋曰：此何所以？如頌言：",
    "T30n1567_002:0140a27": "「以離於去者，　　去法不可得。」",
    "T30n1567_002:0140a28": "釋曰：若如此說已，餘皆亦然。無二去者可見，",
    "T30n1567_002:0140a29": "亦非所樂。此復云何？此中如是無去者、去時、",
    "T30n1567_002:0140b01": "去法可去。若有去時可去者，非彼亦無去法",
    "T30n1567_002:0140b02": "可得，是故於其一去者中無二去法。若有，即",
    "T30n1567_002:0140b03": "成過失。或有人言：於一去法中去者相離，即",
    "T30n1567_002:0140b04": "無所得。若有所作，即有去者。此中若有所依，",
    "T30n1567_002:0140b05": "即去時、去法或有可說，是故無二去法和合。",
    "T30n1567_002:0140b06": "如是若於如前所說過失遣除，即無有少法",
    "T30n1567_002:0140b07": "可作。若有別異，還成過失。復次頌言：",
    "T30n1567_002:0140b08": "「若離於去者，　　去法不可得。」",
    "T30n1567_002:0140b09": "釋曰：去法若離，即俱時所起彼去作用即當",
    "T30n1567_002:0140b10": "破散，是中何有去者可得？若無去者，彼去者",
    "T30n1567_002:0140b11": "性所作無性。此中去者若不相離，而彼去法",
    "T30n1567_002:0140b12": "亦云何有？今此去者去法如實伺察，云何可",
    "T30n1567_002:0140b13": "說有去相邪？此去者中云何實有去者去法",
    "T30n1567_002:0140b14": "而可施作？又或去者若有別異，此復云何？復",
    "T30n1567_002:0140b15": "次頌言：",
    "T30n1567_002:0140b16": "「去者即不去。」",
    "T30n1567_002:0140b17": "釋曰：何所以邪？謂法自相止遣。復次頌言：",
    "T30n1567_002:0140b18": "「不去者不去。」",
    "T30n1567_002:0140b19": "釋曰：謂如前所有相違法故。復次頌言：",
    "T30n1567_002:0140b20": "「離去不去者，　　無第三去者。」",
    "T30n1567_002:0140b21": "釋曰：以彼如是第三無性，是故此中無有去",
    "T30n1567_002:0140b22": "義。前言去者不去，如其所說，止法自相為證",
    "T30n1567_002:0140b23": "成此義。復次頌言：",
    "T30n1567_002:0140b24": "「若言去者去，　　云何有此義？」",
    "T30n1567_002:0140b25": "釋曰：無有是義。此復云何？復次頌言：",
    "T30n1567_002:0140b26": "「若離於去法，　　去者不可得。」",
    "T30n1567_002:0140b27": "釋曰：以離去法，去者不和合。若有如是去法",
    "T30n1567_002:0140b28": "與彼去者此中和合，亦無別異去法可有。若",
    "T30n1567_002:0140b29": "或決定去有所作，即彼去法有去和合。復次",
    "T30n1567_002:0140c01": "頌言：",
    "T30n1567_002:0140c02": "「去法若欲去，　　非無去者去。」",
    "T30n1567_002:0140c03": "釋曰：若言如是異法有著，即離去法去者",
    "T30n1567_002:0140c04": "可見，去法不離去者體故，彼皆無性。若復止",
    "T30n1567_002:0140c05": "遣法自相者，還成過失。若定有彼去法可成，",
    "T30n1567_002:0140c06": "如是即有二去法可立，乃成去者有去。何等",
    "T30n1567_002:0140c07": "為二？一者有動，二即去者有異法可去。如是",
    "T30n1567_002:0140c08": "去法即成差別，此中無有去法可取道理。若",
    "T30n1567_002:0140c09": "爾即有別異去者別異去法。若無去者去法",
    "T30n1567_002:0140c10": "可立，此無過失。有人謂：去有發起可說有去。",
    "T30n1567_002:0140c11": "此中若或去者已去有發起邪？或別異邪？如",
    "T30n1567_002:0140c12": "是分位有所著故。所以頌言：",
    "T30n1567_002:0140c13": "「已去中無發。」",
    "T30n1567_002:0140c14": "釋曰：已去者去，彼去作用而已謝故，此中何",
    "T30n1567_002:0140c15": "有去法發起？復次頌言：",
    "T30n1567_002:0140c16": "「未去中無發。」",
    "T30n1567_002:0140c17": "釋曰：未去者，彼去作用未有生故。若離已去",
    "T30n1567_002:0140c18": "未去性，亦無發起。復次頌言：",
    "T30n1567_002:0140c19": "「離已去未去，　　去時中無發。」",
    "T30n1567_002:0140c20": "釋曰：是故今時云何有去而得發起？所以去",
    "T30n1567_002:0140c21": "法發起無性，去者無性其義亦然。由是當知",
    "T30n1567_002:0140c22": "勝義諦中去者去法分別悉無。或有人言：此",
    "T30n1567_002:0140c23": "中應有如是去法，已去、未去、去時分位因性可",
    "T30n1567_002:0140c24": "成。彼說不然。若或先有去法發起即有去時，",
    "T30n1567_002:0140c25": "後亦復有去者發起，此中無去法故，即無去",
    "T30n1567_002:0140c26": "作用，去時作用已謝滅故。如前所說，去法發",
    "T30n1567_002:0140c27": "起即無分位，亦無去時可有。若彼去時有所",
    "T30n1567_002:0140c28": "發者，又離去法去時不有，云何當有已去未",
    "T30n1567_002:0140c29": "去？彼皆無性，如是無去故。云何如前去法有",
    "T30n1567_002:0141a01": "所發起？以彼去法發起無故，去中皆止諸有",
    "T30n1567_002:0141a02": "體性。去無性故，即不和合。此中決定說者，若",
    "T30n1567_002:0141a03": "無去故何有去法？以無去無去法故，亦無彼",
    "T30n1567_002:0141a04": "去作用發起，去云何有？復次頌言：",
    "T30n1567_002:0141a05": "「去未去去時，　　云何有分別？」",
    "T30n1567_002:0141a06": "釋曰：若不見有如是去法所發起故，餘一切",
    "T30n1567_002:0141a07": "處其義亦然。已去未去去時分位因性所成，",
    "T30n1567_002:0141a08": "一切皆無去法可得，以彼如是發無性故。若",
    "T30n1567_002:0141a09": "有如是去法，於勝義諦中如理思擇，分位對",
    "T30n1567_002:0141a10": "治悉無所有，云何當有已去未去去時分位？",
    "T30n1567_002:0141a11": "大乘中觀釋論卷第二"
}