{
    "T27n1545_131:0679a08": "阿毘達磨大毘婆沙論卷第一百",
    "T27n1545_131:0679a09": "三十一",
    "T27n1545_131:0679a11": "五百大阿羅漢等造",
    "T27n1545_131:0679a12": "三藏法師玄奘奉　詔譯",
    "T27n1545_131:0679a13": "大種蘊第五中大造納息第一之五",
    "T27n1545_131:0679a14": "如契經說。鄔揭羅長者白佛言。世尊。我於",
    "T27n1545_131:0679a15": "一時自手執杓施僧飲食時。有天神空中",
    "T27n1545_131:0679a16": "語我。長者當知。此阿羅漢果。此阿羅漢向",
    "T27n1545_131:0679a17": "此不還果。此不還向。此一來果。此一來向。此",
    "T27n1545_131:0679a18": "預流果。此預流向。此持此犯。我於爾時雖",
    "T27n1545_131:0679a19": "聞彼語。自省無有不平等心。於僧眾中等",
    "T27n1545_131:0679a20": "心而施。問彼天神者為是誰耶。復何因緣來",
    "T27n1545_131:0679a21": "語長者。答有作是說。是魔眾天欲為長",
    "T27n1545_131:0679a22": "者善品留難。有說。是鬼以虛誑言惑亂長",
    "T27n1545_131:0679a23": "者。有餘師說。彼是長者常所祭天故來空中。",
    "T27n1545_131:0679a24": "示導長者福田差別。有餘復言。彼是長者過",
    "T27n1545_131:0679a25": "去親屬生在天中。以誠實言汲引長者。問",
    "T27n1545_131:0679a26": "若是長者過去親屬於預流向云何能知。見",
    "T27n1545_131:0679a27": "道迅速非其境故。答預流向有二種。一者",
    "T27n1545_131:0679a28": "世俗。二者勝義。得順決擇分名為世俗。已",
    "T27n1545_131:0679a29": "入見道名為勝義。住世俗向是彼天境。若",
    "T27n1545_131:0679b01": "勝義向舍利子等。尚不盡知況彼天等。彼天",
    "T27n1545_131:0679b02": "所示但是世俗。能受長者所施食故。亦有",
    "T27n1545_131:0679b03": "餘經說勝義向。如世尊告婆拕梨言。若",
    "T27n1545_131:0679b04": "有苾芻是俱解脫。我設告彼汝來以身於",
    "T27n1545_131:0679b05": "此濘渠為我作彴。婆拕梨聽於意云何。彼",
    "T27n1545_131:0679b06": "聞我命為拒逆不。將登躡時為退避不",
    "T27n1545_131:0679b07": "正踐蹈時為轉側不。婆拕梨曰不也。世尊復",
    "T27n1545_131:0679b08": "告婆拕梨。置俱解脫。若有苾芻是慧解脫。",
    "T27n1545_131:0679b09": "我設告彼乃至廣說。復置慧解脫說於身",
    "T27n1545_131:0679b10": "證。復置身證說於見至。復置見至說信勝",
    "T27n1545_131:0679b11": "解置信勝解說隨法行。置隨法行說隨信",
    "T27n1545_131:0679b12": "行。佛問彼答一一如前。有說。此經亦說世",
    "T27n1545_131:0679b13": "俗預流果向。以見道中不能聽受佛語義",
    "T27n1545_131:0679b14": "故。評曰此中說勝義向於理為善。以說",
    "T27n1545_131:0679b15": "隨信隨法行故。問住見道時無能聽受。佛",
    "T27n1545_131:0679b16": "說義者無異心故。如何世尊以言告彼。答",
    "T27n1545_131:0679b17": "世尊依彼志樂而說。無如是事為分別故。",
    "T27n1545_131:0679b18": "假在見道有異分心。能受如來此言義者。",
    "T27n1545_131:0679b19": "必捨見道作所勅事。佛意呵責婆拕梨言。",
    "T27n1545_131:0679b20": "住見道中尚從我命。況汝遠離一切功德。",
    "T27n1545_131:0679b21": "而於我所生違逆心。是故此中說勝義向",
    "T27n1545_131:0679b22": "問長者何故雖聞天語。猶於僧中平等心",
    "T27n1545_131:0679b23": "施。有說。僧眾皆是長者一揵椎聲所召集故。",
    "T27n1545_131:0679b24": "彼作是念。此皆是我一揵椎聲之所召集。無",
    "T27n1545_131:0679b25": "宜於此不等心施。有說。僧眾受此飲食皆",
    "T27n1545_131:0679b26": "除飢渴無差別故。彼作是念。我施飲食",
    "T27n1545_131:0679b27": "為除飢渴。如阿羅漢受我施已飢渴得除。",
    "T27n1545_131:0679b28": "具縛異生受我飲食亦復如是。無宜於此",
    "T27n1545_131:0679b29": "不等心施。有說。長者施僧飲食本意但欲",
    "T27n1545_131:0679c01": "饒益他故。彼作是念。我施飲食為饒益",
    "T27n1545_131:0679c02": "他不欲自利。如阿羅漢受我飲食所得饒",
    "T27n1545_131:0679c03": "益。毀戒亦然。是故我今應等心施有說。長",
    "T27n1545_131:0679c04": "者避愛恚故彼作是念。若施不等僧或於",
    "T27n1545_131:0679c05": "我起愛恚心。由此當招不如意果。我即",
    "T27n1545_131:0679c06": "於彼便作怨讎。何得名為真淨施主。有說。",
    "T27n1545_131:0679c07": "長者隨佛教故彼作是念。如來常說若有於",
    "T27n1545_131:0679c08": "一補特伽羅偏心敬養有五過失。若有一失",
    "T27n1545_131:0679c09": "尚不應為何況於五。有說。長者不望報故。",
    "T27n1545_131:0679c10": "彼作是念。施果異熟唯欲界受。我若命終當",
    "T27n1545_131:0679c11": "生色界。施果於我便為無益。設當有益尚",
    "T27n1545_131:0679c12": "不希求況復無益。故我但應平等心施。有",
    "T27n1545_131:0679c13": "說。長者敬出家故彼作是念。我離欲染得",
    "T27n1545_131:0679c14": "不還果。猶於居家眷屬珍財不能棄捨。諸",
    "T27n1545_131:0679c15": "出家者雖有具縛。而於居家眷屬財產能",
    "T27n1545_131:0679c16": "棄能捨能不積集。受佛禁戒盡壽修行。純",
    "T27n1545_131:0679c17": "一圓滿清淨梵行。設有失念毀犯戒者。深",
    "T27n1545_131:0679c18": "生慚恥常希清淨。若在居家不能如是。",
    "T27n1545_131:0679c19": "故我於此應等心施。有說。長者重儀相。故",
    "T27n1545_131:0679c20": "彼作是念。諸出家人剃髮染衣。儀相同佛持",
    "T27n1545_131:0679c21": "戒破戒。俱令世間瞻覩生福。為作福田故",
    "T27n1545_131:0679c22": "我於中應等心施。有說。長者荷佛恩故彼",
    "T27n1545_131:0679c23": "作是念。我依佛法獲得忍智。金剛杵劍摧",
    "T27n1545_131:0679c24": "破二十身見山峯。斷截無邊惡趣根本。作有",
    "T27n1545_131:0679c25": "邊際定趣涅槃。於四諦中慧眼清淨。盡下",
    "T27n1545_131:0679c26": "分結出欲淤泥。故我不應於佛弟子。心不",
    "T27n1545_131:0679c27": "平等而行惠施。有說。長者顯自所得覺慧堅",
    "T27n1545_131:0679c28": "牢不可轉故。彼作是念。我慧堅牢豈隨天",
    "T27n1545_131:0679c29": "言輕有轉變。故於僧眾施心平等。顯己如",
    "T27n1545_131:0680a01": "是故來白佛。",
    "T27n1545_131:0680a02": "如契經中佛告慶喜。施食有二果無差別。",
    "T27n1545_131:0680a03": "一者菩薩受彼食已。證得無上正等菩提。",
    "T27n1545_131:0680a04": "二者如來受彼食已。入於無餘大涅槃界。",
    "T27n1545_131:0680a05": "問初受食者有貪瞋癡。後受食者貪瞋癡",
    "T27n1545_131:0680a06": "盡。何緣施果無差別耶。答由思及田有偏",
    "T27n1545_131:0680a07": "勝故。佛依偏勝說果無差。謂初難陀難陀",
    "T27n1545_131:0680a08": "跋羅姊妹二人。聞說菩薩受十六轉甘味乳",
    "T27n1545_131:0680a09": "糜。必當得成無上等覺。歡喜踊躍發殊",
    "T27n1545_131:0680a10": "勝思。持上乳糜奉施菩薩。菩薩食已即於",
    "T27n1545_131:0680a11": "是夜。降伏魔軍成等正覺。女聞倍喜更起",
    "T27n1545_131:0680a12": "勝思。彼所施田雖非殊勝。由思勝故能招",
    "T27n1545_131:0680a13": "勝果。准陀於佛將涅槃時。見佛身形少如",
    "T27n1545_131:0680a14": "衰變。又聞不久必入涅槃。戀慕不堪其心",
    "T27n1545_131:0680a15": "擾亂。殊勝思願不能現前。然由勝田能招",
    "T27n1545_131:0680a16": "勝果。佛依此故說無差別。有作是說。欲",
    "T27n1545_131:0680a17": "遮准陀變悔心故。如彼經說。佛告阿難。若",
    "T27n1545_131:0680a18": "彼准陀工巧之子。或他所引或自尋思。於施",
    "T27n1545_131:0680a19": "食中而生變悔。於難得事便為不得。難得",
    "T27n1545_131:0680a20": "事者所謂諸佛將涅槃時最後供養。彼若生",
    "T27n1545_131:0680a21": "變悔者。汝便應以六處而勸喻之。謂施食",
    "T27n1545_131:0680a22": "因緣能招長壽。色力樂譽富貴臣僚。我從世",
    "T27n1545_131:0680a23": "尊親聞是事。施食有二果無差別。一者菩",
    "T27n1545_131:0680a24": "薩受彼食已。證得無上正等菩提。二者如",
    "T27n1545_131:0680a25": "來受彼食已。入於無餘大涅槃界。復應告",
    "T27n1545_131:0680a26": "彼准陀。當知於施食中。若生變悔汝於如",
    "T27n1545_131:0680a27": "是難得事中便為不得。如失菩薩將成佛。",
    "T27n1545_131:0680a28": "時奉施乳糜。所生勝福慎莫變悔。由此故",
    "T27n1545_131:0680a29": "言二果無別。有說。二時俱能資益離染身",
    "T27n1545_131:0680b01": "故。謂食於消化時能作食事。佛於後夜成",
    "T27n1545_131:0680b02": "正覺時。彼食消化如成正覺。涅槃亦爾。故",
    "T27n1545_131:0680b03": "說二施果無差別。有說。初受食已證得佛",
    "T27n1545_131:0680b04": "法。後受食已受用佛法。得修習修說亦如",
    "T27n1545_131:0680b05": "是。有說。初受食已便入一切靜慮解脫等",
    "T27n1545_131:0680b06": "持等至。後受食已亦入一切靜慮解脫等持",
    "T27n1545_131:0680b07": "等至。有說。初受食已渡煩惱河。後受食已",
    "T27n1545_131:0680b08": "渡生死河。有說。初受食已涸煩惱海。後受",
    "T27n1545_131:0680b09": "食已涸生死海。如是拔煩惱樹。拔生死樹。",
    "T27n1545_131:0680b10": "破煩惱山。破生死山。越煩惱依。越生死依。",
    "T27n1545_131:0680b11": "說亦如是。有說。初受食已棄捨集諦。後受",
    "T27n1545_131:0680b12": "食已棄捨苦諦。有說。初受食已證入道諦。",
    "T27n1545_131:0680b13": "後受食已證入滅諦。有說。初受食已捨集",
    "T27n1545_131:0680b14": "入道。後受食已捨苦入滅。有說。初受食已",
    "T27n1545_131:0680b15": "超越諸漏。後受食已超順漏法。有說。初受",
    "T27n1545_131:0680b16": "食已超四暴流。後受食已超順流法。如流",
    "T27n1545_131:0680b17": "順流說超差別如是。扼順扼取。順取身繫",
    "T27n1545_131:0680b18": "順身繫。諸蓋順諸蓋說超亦爾。有說。初受",
    "T27n1545_131:0680b19": "食已摧破二魔。謂煩惱魔。自在天魔。後受",
    "T27n1545_131:0680b20": "食已亦破二魔謂蘊魔死魔。有說。初受食",
    "T27n1545_131:0680b21": "已入有餘大涅槃界。後受食已入無餘大涅",
    "T27n1545_131:0680b22": "槃界。佛依如是種種因緣。說二種施果無。",
    "T27n1545_131:0680b23": "差別。",
    "T27n1545_131:0680b24": "大種蘊第五中緣納息第二之一",
    "T27n1545_131:0680b25": "大種與大種為幾緣。如是等章。及解章義。",
    "T27n1545_131:0680b26": "既領會已。當廣分別。問何故作此論。答欲",
    "T27n1545_131:0680b27": "止譬喻者所說故。彼說緣性非實有法。問",
    "T27n1545_131:0680b28": "彼何故作是說。答依契經故。如契經說。無",
    "T27n1545_131:0680b29": "明緣行。行相有異無明一相。如何一相無明",
    "T27n1545_131:0680c01": "為緣生異相行。而緣是實。尊者亦說。緣是",
    "T27n1545_131:0680c02": "諸師假立名號。體非實有。亦為遮止如是",
    "T27n1545_131:0680c03": "所說顯示諸緣體是實有。若諸緣性非實",
    "T27n1545_131:0680c04": "有者。則一切法皆非實有。以因緣攝一切",
    "T27n1545_131:0680c05": "有為法。等無間緣攝過去現在。除阿羅漢最",
    "T27n1545_131:0680c06": "後心聚。餘心心所法。所緣緣增上緣攝一切",
    "T27n1545_131:0680c07": "法故。又若緣性非實有者。應不施設諸",
    "T27n1545_131:0680c08": "法甚深。謂不依因緣觀察則諸法性麁淺",
    "T27n1545_131:0680c09": "易知。若以因緣而觀察者。則甚深義過四",
    "T27n1545_131:0680c10": "大海。唯佛能知非餘所測。又若緣性非實",
    "T27n1545_131:0680c11": "有者。應不施設有三菩提。謂以上智觀因",
    "T27n1545_131:0680c12": "緣故得佛菩提。以中智觀得獨覺菩提。以",
    "T27n1545_131:0680c13": "下智觀得聲聞菩提。又因緣性非實有者。",
    "T27n1545_131:0680c14": "應不施設有三品慧。謂下品慧應常下品。",
    "T27n1545_131:0680c15": "中應恒中。上應恒上。無實緣力令增減故。",
    "T27n1545_131:0680c16": "若爾便無師徒教習。又師徒性應無改轉。",
    "T27n1545_131:0680c17": "尊者妙音亦作是說。若緣非實師不應令",
    "T27n1545_131:0680c18": "弟子覺慧轉。下作中。轉中作上。無修習緣",
    "T27n1545_131:0680c19": "令增長故。師徒教誨應不得成。師應常",
    "T27n1545_131:0680c20": "師弟子亦爾。由如是等所說理故。知緣自",
    "T27n1545_131:0680c21": "性決定實有。問若緣實有當云何通譬喻",
    "T27n1545_131:0680c22": "論師所引經義。答無明雖一作用有多。多用",
    "T27n1545_131:0680c23": "為緣生異相行。以有為法隨託眾緣。有無",
    "T27n1545_131:0680c24": "量門作用別故。譬如一士而有五能。而不",
    "T27n1545_131:0680c25": "相違彼亦如是。有說。為顯諸有為法自性",
    "T27n1545_131:0680c26": "羸劣。不能自起必藉他緣。無實作用無",
    "T27n1545_131:0680c27": "有自在故作斯論。此中自性謂法自體。或",
    "T27n1545_131:0680c28": "云此顯所生諸法自性羸劣。以羸劣故有",
    "T27n1545_131:0680c29": "藉四緣。或三或二方得生起。尚無有法藉",
    "T27n1545_131:0681a01": "一緣生況無所藉。如羸病者。必假若四若",
    "T27n1545_131:0681a02": "三若二。所倚任緣而得起轉。尚無假一況",
    "T27n1545_131:0681a03": "全不假。或云此顯能生因緣自性羸劣。以",
    "T27n1545_131:0681a04": "羸劣故或四或三或二相資方能生法。如羸",
    "T27n1545_131:0681a05": "劣者。或四或三或二相假能辦一事。如契經",
    "T27n1545_131:0681a06": "說。色是無常色之因緣亦無常性。無常所起",
    "T27n1545_131:0681a07": "色云何常。由諸有為性羸劣故不能自起。",
    "T27n1545_131:0681a08": "謂彼無力可能自生。由不自生故藉他起。",
    "T27n1545_131:0681a09": "要假緣力方得生故。由藉他緣故無作",
    "T27n1545_131:0681a10": "用。謂法無欲作是念言。我應作誰誰令我",
    "T27n1545_131:0681a11": "作。無作用故則無自在。謂我勿起我勿滅",
    "T27n1545_131:0681a12": "中。諸有為法不自在故。有說。為遣諸緣起",
    "T27n1545_131:0681a13": "愚故作斯論。緣起愚者。謂彼聞說無明緣",
    "T27n1545_131:0681a14": "行。乃至生緣老死。便謂唯此是緣起法今欲",
    "T27n1545_131:0681a15": "決定顯示從緣所生。內外諸法皆是緣起。",
    "T27n1545_131:0681a16": "由此等緣故作斯論。",
    "T27n1545_131:0681a17": "大種與大種為幾緣。答。因。增上。因者二因。",
    "T27n1545_131:0681a18": "謂俱有。同類。俱生互相望為俱有因。前生",
    "T27n1545_131:0681a19": "與後生為同類因。增上者謂不礙生。及唯",
    "T27n1545_131:0681a20": "無障。此依種類總相而說。然四大種有十",
    "T27n1545_131:0681a21": "一種。謂眼處所依。乃至法處所依。眼處所依",
    "T27n1545_131:0681a22": "與眼處所依為因。增上與餘所依但一增",
    "T27n1545_131:0681a23": "上。乃至法處所依與法處所依為因。增上",
    "T27n1545_131:0681a24": "與餘所依但一增上。眼處所依大種復有二",
    "T27n1545_131:0681a25": "種。謂左與右左與左所依為因。增上與右",
    "T27n1545_131:0681a26": "所依但一增上。右與右所依為因。增上與",
    "T27n1545_131:0681a27": "左所依但一增。上左眼所依大種復有二種。",
    "T27n1545_131:0681a28": "謂所長養及異熟生。長養與長養為因。增",
    "T27n1545_131:0681a29": "上與異熟生但一增上。異熟與異熟為因。",
    "T27n1545_131:0681b01": "增上與所長養但一增上。異熟大種復有二",
    "T27n1545_131:0681b02": "種。謂善業異熟及不善業異熟。善業異熟與",
    "T27n1545_131:0681b03": "善業異熟為因。增上與不善業異熟但一",
    "T27n1545_131:0681b04": "增上。不善業說亦爾。善業異熟大種復有二",
    "T27n1545_131:0681b05": "種。謂天及人。天與天為因。增上與人但一",
    "T27n1545_131:0681b06": "增上。人說亦爾。天大種復有二種。謂欲界及",
    "T27n1545_131:0681b07": "色界。欲界與欲界為因。增上與色界但一",
    "T27n1545_131:0681b08": "增上。色界說亦爾。色界大種復有四種。謂",
    "T27n1545_131:0681b09": "初靜慮乃至第四靜慮。初靜慮與初靜慮為",
    "T27n1545_131:0681b10": "因。增上與餘靜慮但一增上。乃至第四靜慮",
    "T27n1545_131:0681b11": "說亦爾。不善業異熟大種復有三種。謂地獄",
    "T27n1545_131:0681b12": "傍生餓鬼。地獄與地獄為因。增上與餘二",
    "T27n1545_131:0681b13": "但一增上。傍生餓鬼說亦爾。如說異熟。長",
    "T27n1545_131:0681b14": "養亦爾。如說左右亦爾。如說眼處所依大",
    "T27n1545_131:0681b15": "種。乃至法處所依大種亦爾。此中異者。謂五",
    "T27n1545_131:0681b16": "外處有自他身。情非情等差別應思。問同趣",
    "T27n1545_131:0681b17": "同地處所差別。展轉相望為有因不。答有",
    "T27n1545_131:0681b18": "說。無因。此不應理。應有大種是剎那故。",
    "T27n1545_131:0681b19": "謂五淨居所有大種。無始生死曾未起故。諸",
    "T27n1545_131:0681b20": "所造色十一種等准前大種廣說應知。大種",
    "T27n1545_131:0681b21": "與所造色為幾緣。答因。增上。因者五因。謂",
    "T27n1545_131:0681b22": "生因。依因。立因。持因。養因。增上者謂不礙",
    "T27n1545_131:0681b23": "生。及唯無障。有說。大種與所造觸為同類",
    "T27n1545_131:0681b24": "因。此不應理。大種所造觸非同類故。所造",
    "T27n1545_131:0681b25": "色與所造色為幾緣。答因。增上。因者三因。",
    "T27n1545_131:0681b26": "謂俱有。同類。異熟。增上者謂不礙生。及唯無",
    "T27n1545_131:0681b27": "障。此總相說。差別說者准前大種如理應",
    "T27n1545_131:0681b28": "思。所造色與大種為幾緣。答因。增上。因者",
    "T27n1545_131:0681b29": "一因。謂異熟因。增上者。謂不礙生。及唯無",
    "T27n1545_131:0681c01": "障。有說。造觸與諸大種為同類因。此不應",
    "T27n1545_131:0681c02": "理。造觸大種非同類故。",
    "T27n1545_131:0681c03": "大種與心心所法為幾緣。答所緣。增上。所",
    "T27n1545_131:0681c04": "緣者。謂與身識彼相應法。及與意識彼相應",
    "T27n1545_131:0681c05": "法為所緣。身識及相應法。取自相。意識及",
    "T27n1545_131:0681c06": "相應法。取自相共相。增上者如前說。心心",
    "T27n1545_131:0681c07": "所法與心心所法為幾緣。答因。等無間。所",
    "T27n1545_131:0681c08": "緣。增上。因者五因。謂相應。俱有。同類。遍行。",
    "T27n1545_131:0681c09": "異熟。等無間者。謂心心所法等無間。心心所",
    "T27n1545_131:0681c10": "法現在前。所緣者。謂心心所法。與心心所",
    "T27n1545_131:0681c11": "法為所緣。增上者如前說。心心所法與大",
    "T27n1545_131:0681c12": "種為幾緣。答因。增上。因者。一因。謂異熟因。",
    "T27n1545_131:0681c13": "增上者如前說。大種與眼處為幾緣。答因。",
    "T27n1545_131:0681c14": "增上。因者五因。謂生等五。增上者如前說。",
    "T27n1545_131:0681c15": "眼處與眼處為幾緣。答因增上。因者一因。",
    "T27n1545_131:0681c16": "謂同類因。增上者如前說。眼處與大種為",
    "T27n1545_131:0681c17": "幾緣。答一增上。增上義如前說。如眼處。耳",
    "T27n1545_131:0681c18": "鼻舌身香味處亦爾。大種與色處為幾緣。",
    "T27n1545_131:0681c19": "答因。增上。因者五因。謂生等五。增上者如",
    "T27n1545_131:0681c20": "前說。色處與色處為幾緣。答因。增上。因者",
    "T27n1545_131:0681c21": "二因。謂同類。異熟。增上者如前說。色處與",
    "T27n1545_131:0681c22": "大種為幾緣。答因。增上。因者一因。謂異熟",
    "T27n1545_131:0681c23": "因。增上者如前說。如色處。聲觸處亦爾。總",
    "T27n1545_131:0681c24": "說雖然而義有異。謂大種與聲處為因。增",
    "T27n1545_131:0681c25": "上。因者。五因。謂生等五。增上者如前說。聲",
    "T27n1545_131:0681c26": "處與聲處為因。增上。因者一因。謂同類因。",
    "T27n1545_131:0681c27": "增上者如前說。聲處與大種為因。增上。因",
    "T27n1545_131:0681c28": "者一因。謂異熟因。增上者如前說。大種與",
    "T27n1545_131:0681c29": "觸處為因。增上。因者七因。謂生等五。及俱",
    "T27n1545_131:0682a01": "有。同類增上者如前說。觸處與觸處為因。",
    "T27n1545_131:0682a02": "增上。因者七因。謂生等五。及俱有。同類。增",
    "T27n1545_131:0682a03": "上者如前說。觸處與大種為因。增上。因者",
    "T27n1545_131:0682a04": "二因。謂俱有。同類。增上者如前說。大種與",
    "T27n1545_131:0682a05": "意處為幾緣。答所緣。增上。所緣者謂與身",
    "T27n1545_131:0682a06": "識意識為所緣。身識取自相。意識取自相",
    "T27n1545_131:0682a07": "共相。身識取時若一若多廣如前說。意處與",
    "T27n1545_131:0682a08": "意處為幾緣。答因。等無間。所緣。增上。因者",
    "T27n1545_131:0682a09": "三因。謂同類。遍行。異熟。等無間者。謂意處",
    "T27n1545_131:0682a10": "等無間。意處現在前。所緣者。謂意處與意",
    "T27n1545_131:0682a11": "處為所緣。增上者如前說。此依種類總相",
    "T27n1545_131:0682a12": "而說。然意處有六種。謂眼識。乃至意識。此",
    "T27n1545_131:0682a13": "中眼識與眼識為因。等無間。增上。非所緣。",
    "T27n1545_131:0682a14": "因者二因。謂同類。異熟。等無間者謂眼識等",
    "T27n1545_131:0682a15": "無間。眼識現在前。增上者如前說。非所緣",
    "T27n1545_131:0682a16": "者以眼識唯緣色。眼識非色故。如眼識與",
    "T27n1545_131:0682a17": "眼識。眼識與耳鼻舌身識亦爾。眼識與意",
    "T27n1545_131:0682a18": "識為因等無間。所緣。增上。因者。二因。謂同",
    "T27n1545_131:0682a19": "類。異熟等無間者。謂眼識等無間。意識現在",
    "T27n1545_131:0682a20": "前。所緣者。謂眼識與意識為所緣。增上者",
    "T27n1545_131:0682a21": "如前說。如眼識對六識。耳鼻舌身識對六",
    "T27n1545_131:0682a22": "亦爾意識與意識為因。等無間。所緣。增上。",
    "T27n1545_131:0682a23": "因者三因。謂同類。遍行。異熟。等無間者。謂",
    "T27n1545_131:0682a24": "意識等無間。意識現在前。所緣者。謂意識與",
    "T27n1545_131:0682a25": "意識為所緣。增上者如前說。意識與眼識",
    "T27n1545_131:0682a26": "為因。等無間增上。非所緣。因者三因。即同",
    "T27n1545_131:0682a27": "類。遍行。異熟。等無間者。謂意識等無間眼",
    "T27n1545_131:0682a28": "識現在前增上者如前說。非所緣者。以眼",
    "T27n1545_131:0682a29": "識唯緣色。意識非色故。如意識對眼識。意",
    "T27n1545_131:0682b01": "識對餘識亦爾。問眼等五識展轉無間現在",
    "T27n1545_131:0682b02": "前不。答諸瑜伽師說。眼等五識展轉無間不",
    "T27n1545_131:0682b03": "現在前。皆從意識無間生故。阿毘達磨諸論",
    "T27n1545_131:0682b04": "師言。眼等五識展轉皆得無間而起。若不爾",
    "T27n1545_131:0682b05": "者違根蘊說。如彼說。苦根與苦根為因。等",
    "T27n1545_131:0682b06": "無間。增上。非所緣。意處與大種為幾緣。答",
    "T27n1545_131:0682b07": "因。增上。因者一因。謂異熟因。增上者如前",
    "T27n1545_131:0682b08": "說。大種與法處為幾緣。答因。所緣。增上。因",
    "T27n1545_131:0682b09": "者七因。謂生等五。及俱有。同類。所緣者。謂",
    "T27n1545_131:0682b10": "與身識相應法。及意識相應法。為所緣。增",
    "T27n1545_131:0682b11": "上者如前說。法處與法處為幾緣。答因。等",
    "T27n1545_131:0682b12": "無間。所緣。增上。因者五因。即相應等五。等",
    "T27n1545_131:0682b13": "無間者。謂法處等無間。法處現在前。所緣者。",
    "T27n1545_131:0682b14": "謂法處與法處為所緣。增上者如前說。法",
    "T27n1545_131:0682b15": "處與大種為幾緣。答因。增上。因者三因。謂",
    "T27n1545_131:0682b16": "俱有。同類。異熟。增上者如前說。",
    "T27n1545_131:0682b17": "大種與眼根為幾緣。答因。增上。因者五因。",
    "T27n1545_131:0682b18": "謂生等五。增上者如前說。眼根與大種為",
    "T27n1545_131:0682b19": "幾緣。答一增上。增上義如前說。如眼根。耳",
    "T27n1545_131:0682b20": "鼻舌身男女根亦爾。大種與命根為幾緣。",
    "T27n1545_131:0682b21": "答一增上。增上義如前說。命根與大種為",
    "T27n1545_131:0682b22": "幾緣。答一增上。增上義如前說。大種與意",
    "T27n1545_131:0682b23": "根為幾緣。答所緣。增上。所緣增上義皆如",
    "T27n1545_131:0682b24": "前說。意根與大種為幾緣。答因增上。因者",
    "T27n1545_131:0682b25": "一因。謂異熟因。增上者如前說。如意根。樂",
    "T27n1545_131:0682b26": "苦喜憂捨信精進念定慧根亦爾。大種與未",
    "T27n1545_131:0682b27": "知當知根為幾緣。答所緣。增上。所緣者。謂",
    "T27n1545_131:0682b28": "諸大種與苦忍苦智。集忍集智。及相應根",
    "T27n1545_131:0682b29": "為所緣。增上者如前說。未知當知根與大",
    "T27n1545_131:0682c01": "種為幾緣。答一增上。增上義如前說。如未",
    "T27n1545_131:0682c02": "知當知根。已知根具知根亦爾。問大種對處",
    "T27n1545_131:0682c03": "問答有三。何故對根問答唯二。答彼造論者",
    "T27n1545_131:0682c04": "意欲爾故。謂所造論隨彼意欲而造論。但",
    "T27n1545_131:0682c05": "令不違法相。不應責其所以。有說。此是",
    "T27n1545_131:0682c06": "有餘之說。有說。此中現種種文種種說。莊嚴",
    "T27n1545_131:0682c07": "於義令易解故。有說。此中現二門二略乃",
    "T27n1545_131:0682c08": "至廣說。有說。諸根即處所攝。若說處當知",
    "T27n1545_131:0682c09": "已說根。是以不問。有說。此中廣略漸次。謂",
    "T27n1545_131:0682c10": "初四問次三後二。由前廣說後可准知。為",
    "T27n1545_131:0682c11": "去繁文漸略而說。問色法於色法有同類",
    "T27n1545_131:0682c12": "因耶。答西方諸師。譬喻尊者說。色於色無",
    "T27n1545_131:0682c13": "同類因。對法諸師說。色於色有同類因。如",
    "T27n1545_131:0682c14": "前雜蘊同類因中已廣分別。",
    "T27n1545_131:0682c15": "何故四大種一生一住一滅而不相應。心心",
    "T27n1545_131:0682c16": "所法一生一住一滅說名相應。答如四大種",
    "T27n1545_131:0682c17": "或減或增。心心所法則不如是。此中生者。",
    "T27n1545_131:0682c18": "謂生所生。住者謂住所住。及異所異。滅者謂",
    "T27n1545_131:0682c19": "滅所滅。問諸有為法各有生住滅。何故乃言",
    "T27n1545_131:0682c20": "一生一住一滅。答有因緣故說各有生住",
    "T27n1545_131:0682c21": "滅。謂各別有諸相相故非一相。有因緣故",
    "T27n1545_131:0682c22": "說一生一住一滅。謂皆不離一剎那時等。",
    "T27n1545_131:0682c23": "於一時生住滅故。問四大種體有增減不。",
    "T27n1545_131:0682c24": "設爾何失二俱有過。若有增減寧不相離。",
    "T27n1545_131:0682c25": "所以者何。若堅物中地極微多。水火風少。地",
    "T27n1545_131:0682c26": "微隨與水等量雜餘則相離。乃至動物說亦",
    "T27n1545_131:0682c27": "如是。若無增減水石等物。不應得成堅",
    "T27n1545_131:0682c28": "軟等異。答應言大種體有增減。問若爾云",
    "T27n1545_131:0682c29": "何名不相離。答雖有增減而不相離。以展",
    "T27n1545_131:0683a01": "轉相資同作所作故。如堅物中雖地微多",
    "T27n1545_131:0683a02": "水火風少。然離水等地微不能作所作事。",
    "T27n1545_131:0683a03": "乃至動物說亦如是。如多村邑共營一事。",
    "T27n1545_131:0683a04": "雖有人數多少不同。而互相須不可相離。",
    "T27n1545_131:0683a05": "問心心所體亦有增減。如何乃言則不如是。",
    "T27n1545_131:0683a06": "謂心所法於三界。三性。有漏。無漏。諸心聚",
    "T27n1545_131:0683a07": "中有多有少。答由事等故不名增減。若一",
    "T27n1545_131:0683a08": "心中有二想一受等可名增減。然一心中一",
    "T27n1545_131:0683a09": "想一受等故異大種。有說。大種體無增減。問",
    "T27n1545_131:0683a10": "石等云何堅軟等異。答大種勢力有增微故。",
    "T27n1545_131:0683a11": "如堅物中四大極微。體數雖等而其勢力地",
    "T27n1545_131:0683a12": "極微增。乃至動物說亦如是。如一兩鹽和",
    "T27n1545_131:0683a13": "一兩麨置於舌上。鹽生識猛麨生識微。此亦",
    "T27n1545_131:0683a14": "如是。水酢均和生舌識喻。針鋒鳥翮生身",
    "T27n1545_131:0683a15": "識喻。廣說亦爾。問心心所法亦用有增微。",
    "T27n1545_131:0683a16": "如指鬘利根。蛇奴根鈍。如何言不如是",
    "T27n1545_131:0683a17": "耶。答如四大種勢力麁顯。增微易了是以說",
    "T27n1545_131:0683a18": "之。心心所法則不如是。由此大種不說相",
    "T27n1545_131:0683a19": "應。又心心所法皆有所緣。四大種無所緣。",
    "T27n1545_131:0683a20": "非無所緣法可說相應。所以者何。心心所",
    "T27n1545_131:0683a21": "法。有所依。有行相。有發悟故。必有所緣。",
    "T27n1545_131:0683a22": "有所緣故恒相應不相離。四大種與此相",
    "T27n1545_131:0683a23": "違。故無所緣無所緣故。雖不相離而不",
    "T27n1545_131:0683a24": "相應。不相離有二種。一大種不相離共造",
    "T27n1545_131:0683a25": "一色故。二心心所法不相離共緣一境故。",
    "T27n1545_131:0683a26": "五蘊雖復同在一身。無此二事非不相離。",
    "T27n1545_131:0683a27": "是故大種不說相應。",
    "T27n1545_131:0683a28": "問云何得知此四大種恒不相離。答自相作",
    "T27n1545_131:0683a29": "業一切聚中皆可得故。謂堅聚中地界自相",
    "T27n1545_131:0683b01": "現可得故有義極成。於此聚中若無水界。",
    "T27n1545_131:0683b02": "金銀錫等應不可銷。又水若無彼應分散。",
    "T27n1545_131:0683b03": "若無火界石等相擊火不應生。又火若無",
    "T27n1545_131:0683b04": "無能成熟彼應腐敗。若無風界應無動",
    "T27n1545_131:0683b05": "搖。又若無風應無增長。於濕聚中水界自",
    "T27n1545_131:0683b06": "相現可得故有義極成。於此聚中若無地",
    "T27n1545_131:0683b07": "界至嚴寒位應不成氷。又地若無船等",
    "T27n1545_131:0683b08": "應沒。若無火界應無煖時。又火若無彼應",
    "T27n1545_131:0683b09": "腐敗。若無風界應不動搖。又風若無應無",
    "T27n1545_131:0683b10": "增長。於煖聚中火界自相現可得故有義極",
    "T27n1545_131:0683b11": "成。於此聚中若無地界燈燭等焰應不可",
    "T27n1545_131:0683b12": "迴。又地若無不應持物。若無水界應不",
    "T27n1545_131:0683b13": "生流。又水若無焰不應聚。若無風界應",
    "T27n1545_131:0683b14": "不動搖。又若無風應無增長。於動聚中",
    "T27n1545_131:0683b15": "風界自相現可得故有義極成。於此聚中",
    "T27n1545_131:0683b16": "若無地界觸牆等障應不折迴。又地若無",
    "T27n1545_131:0683b17": "應不持物。若無水界應無冷風。又水若",
    "T27n1545_131:0683b18": "無彼應分散。若無火界應無煖風。又火若",
    "T27n1545_131:0683b19": "無彼應腐敗。問此四大種其相各異展轉相",
    "T27n1545_131:0683b20": "違。云何一時不相離起。尊者世友作如是",
    "T27n1545_131:0683b21": "說言。異相相違因緣各別。非諸相異皆必相",
    "T27n1545_131:0683b22": "違。諸不相違而相異者。容俱時起互不相",
    "T27n1545_131:0683b23": "離。如四大種及香味觸青黃色等。諸有異",
    "T27n1545_131:0683b24": "相而互相違。必無一時不相離起。如薪與",
    "T27n1545_131:0683b25": "火。雹與稼穡。邏呼月輪。藥病明闇。",
    "T27n1545_131:0683b26": "說一切有部發智大毘婆沙論卷第一百三",
    "T27n1545_131:0683b27": "十一"
}