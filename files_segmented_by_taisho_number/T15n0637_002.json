{
    "T15n0637_002:0525a02": "佛說寶如來三昧經卷下",
    "T15n0637_002:0525a04": "東晉天竺三藏祇多蜜譯",
    "T15n0637_002:0525a05": "舍利弗問如來言：「乃有斷法輪者無？」如來答",
    "T15n0637_002:0525a06": "舍利弗言：「菩薩若已見無形之門，是為已斷",
    "T15n0637_002:0525a07": "輪門，已空可缺，其脫無脫者可致於空。譬若",
    "T15n0637_002:0525a08": "空無所不入。何以故？覩無有處用，是故無所",
    "T15n0637_002:0525a09": "不入，用脫於本故，其輪不轉故。」曇摩竭菩薩",
    "T15n0637_002:0525a10": "白如來菩薩言：「諸新學者摩訶薩，我欲令得",
    "T15n0637_002:0525a11": "是法定。」如來答曇摩竭菩薩言：「欲得是三昧",
    "T15n0637_002:0525a12": "者，當行九法。何等九法？一者、當定十方天下",
    "T15n0637_002:0525a13": "人悉令作菩薩。二者、見諸惡意令心了不起，",
    "T15n0637_002:0525a14": "是為定。三者、視五道勤苦悉欲得脫之，是為",
    "T15n0637_002:0525a15": "定。四者、癡塗於其中不起吾我，是為定意。五",
    "T15n0637_002:0525a16": "者、視諸冥悉令明，是為定意。六者、所作功德",
    "T15n0637_002:0525a17": "悉令不失，是為定。七者、視十方天下人皆令",
    "T15n0637_002:0525a18": "為等，是為定意。八者、觀當來過去諸可意王，",
    "T15n0637_002:0525a19": "勿令復使有作之識，是為定。九法者、悉使千",
    "T15n0637_002:0525a20": "億佛剎土人悉不動轉者，是為定意。菩薩從",
    "T15n0637_002:0525a21": "是疾得三昧。」彌勒菩薩問如來言：「今日敢來",
    "T15n0637_002:0525a22": "在會者，何所菩薩不發阿耨多羅三耶三菩",
    "T15n0637_002:0525a23": "心？」佛語彌勒：「往昔沙樓陀佛時，我初發意學，",
    "T15n0637_002:0525a24": "悉為眾垢所蓋，不得大慧。但聞菩薩謂發意，",
    "T15n0637_002:0525a25": "當至其處起想識空，不得善知識，不逮漚和",
    "T15n0637_002:0525a26": "拘舍羅，遠離善知識，為欲王所欺，可意王斷。",
    "T15n0637_002:0525a27": "如是令我失波羅蜜失意，沒六十二劫後，與",
    "T15n0637_002:0525a28": "法自然佛會，斷我諸可，便得還本，即得樂於",
    "T15n0637_002:0525a29": "空中住。斷諸可根，即見慧門，便得無動之",
    "T15n0637_002:0525b01": "形，從是轉行便斷法輪。是時從正覺，受是",
    "T15n0637_002:0525b02": "三昧，雖六十二劫發意，於法無益。後與自",
    "T15n0637_002:0525b03": "然法佛會，便得大樹更初發意。我發意時，有",
    "T15n0637_002:0525b04": "九十億人善男子善女人亦初發意，如是為",
    "T15n0637_002:0525b05": "阿耨多羅三耶三菩心。」彌勒自謂：「如來發意",
    "T15n0637_002:0525b06": "有幾事？」如來言：「有九法。何等為九？一者、遠",
    "T15n0637_002:0525b07": "離眾會寂然。二者、得善知識從受法不失。三",
    "T15n0637_002:0525b08": "者、遠惡知識。四者、當遠離五事：一者、惡沙門；",
    "T15n0637_002:0525b09": "二者、婆羅門；三者、黃門；四者、惡牛惡馬惡蛇",
    "T15n0637_002:0525b10": "多毒，不當與從事，未得道頃令人入泥犁中，",
    "T15n0637_002:0525b11": "當遠離之；五者、初發意求羅漢、辟支佛心者",
    "T15n0637_002:0525b12": "當遠之。五者當覺眾魔事，不當與共事也。六",
    "T15n0637_002:0525b13": "者、但當於夢見說深法。七者、但為法發意不",
    "T15n0637_002:0525b14": "在飯。八者、不當數聚會有所悕望人飯食。九",
    "T15n0637_002:0525b15": "者、當等心於十方，當等心於三昧，於佛坐不",
    "T15n0637_002:0525b16": "恐怖。是為菩薩九法發意。」佛現寶如來三昧",
    "T15n0637_002:0525b17": "時，有六萬諸愛欲天子皆得是三昧。是時空",
    "T15n0637_002:0525b18": "中飛天悉共善之：「快哉！愛欲天子得聞是三",
    "T15n0637_002:0525b19": "昧。」彌勒白佛言：「是諸天子得是三昧巍巍",
    "T15n0637_002:0525b20": "尊，自是其主發意？持佛威神耶？」佛言：「是諸天",
    "T15n0637_002:0525b21": "子前後供養舍利大須彌山，無益於泥洹，今",
    "T15n0637_002:0525b22": "得是三昧，前功德悉滅壞。所以者何？三昧無",
    "T15n0637_002:0525b23": "名處、三昧無想處、三昧無念處、三昧無形",
    "T15n0637_002:0525b24": "處、三昧無識處、三昧無威神處、三昧無有結",
    "T15n0637_002:0525b25": "行求脫處、三昧清淨處、三昧是不到彼彼至",
    "T15n0637_002:0525b26": "是處、三昧無有是相非想處、三昧無有造作",
    "T15n0637_002:0525b27": "處、三昧於化無形處、三昧無生死不斷無處，",
    "T15n0637_002:0525b28": "但有名耳；三昧但有響耳，三昧但有音耳，三",
    "T15n0637_002:0525b29": "昧但有開慧之處，慧無所生處，三昧無作器",
    "T15n0637_002:0525c01": "處，是故三昧不可壞滅。「如是處，三昧無出入",
    "T15n0637_002:0525c02": "治處，三昧亦無作識處、三昧無有起行處、三",
    "T15n0637_002:0525c03": "昧不受眾味受處、三昧無形處、三昧無出入",
    "T15n0637_002:0525c04": "欲處、三昧不定諸法處、三昧無生處、三昧無",
    "T15n0637_002:0525c05": "應處、三昧寂然處、三昧無動處、三昧無邊",
    "T15n0637_002:0525c06": "幅處。是三昧不可壞敗，若有壞敗三昧，是",
    "T15n0637_002:0525c07": "大癡根生之門也，故不壞敗。」如來語舍利弗",
    "T15n0637_002:0525c08": "言：「有五不直，不當與從事。何等為五？一者、不",
    "T15n0637_002:0525c09": "當處法有二。二者、不當於所起。三者、不當視",
    "T15n0637_002:0525c10": "諸法是作非作，無有名之者。四者、不當於當",
    "T15n0637_002:0525c11": "來過去有所見。五者、諸法不可斷。是為五法。",
    "T15n0637_002:0525c12": "菩薩摩訶薩得無去來之作者，疾可發阿耨",
    "T15n0637_002:0525c13": "多羅三耶三菩心。」須菩提白佛言：「若有於苦",
    "T15n0637_002:0525c14": "於樂者，不言離苦樂，是即為二法，不字為菩",
    "T15n0637_002:0525c15": "薩。菩薩者不中離、不止離、不脫離。中無所",
    "T15n0637_002:0525c16": "離於所作、遠無作之為作、所起如幻耳！以幻",
    "T15n0637_002:0525c17": "說幻之中無名，如是亦不從法得度者亦不",
    "T15n0637_002:0525c18": "離法。得度脫者於脫中復脫，是為無有主者，",
    "T15n0637_002:0525c19": "但有住名耳！於字無知名者，是為法輪斷。舍",
    "T15n0637_002:0525c20": "利弗！法輪自本清無所有，誰有斷法輪者？」如",
    "T15n0637_002:0525c21": "來語舍利弗言：「不知輪有處者，是即為斷。」佛",
    "T15n0637_002:0525c22": "語如來言：「貪可法者是生死根，滅法者亦為",
    "T15n0637_002:0525c23": "無結之作也。無作之作是為不離作，離貪諸",
    "T15n0637_002:0525c24": "可即為無有斷。有無貪不起是即道；無可",
    "T15n0637_002:0525c25": "無不可，是即道；無生不生，是即道；無識不",
    "T15n0637_002:0525c26": "識，是即道；無死不死，是即道；無斷不斷，是",
    "T15n0637_002:0525c27": "即道；無遠不遠，是即道；諸可不可，是即道；",
    "T15n0637_002:0525c28": "所住無想離於無想，是即道；所念無念，是即",
    "T15n0637_002:0525c29": "道；所說無所說，是即道；泥洹無滅離於無",
    "T15n0637_002:0526a01": "滅，是即道；泥洹無形離於無形，是即道；泥",
    "T15n0637_002:0526a02": "曰滅盡無所盡，是即道；法自寂然離於寂然，",
    "T15n0637_002:0526a03": "諸法無可不有所失，是即道；於慧離本，是即",
    "T15n0637_002:0526a04": "道；非名非想，是即道；所明無所明，是即道；",
    "T15n0637_002:0526a05": "於明冥無想知者，是即道；癡慧無想入者，",
    "T15n0637_002:0526a06": "是即道；於道無有得道者，即是道；若苦若",
    "T15n0637_002:0526a07": "樂無想識者，是即道；所起無所想想，是即",
    "T15n0637_002:0526a08": "道；於清無難易，是即道；所度無有主，是即道；",
    "T15n0637_002:0526a09": "所至無想者，是即道；諸法非名離於非名，是",
    "T15n0637_002:0526a10": "即道；菩薩所度如流水，是即道；於名無轉者，",
    "T15n0637_002:0526a11": "是即道。佛已三昧成度如人意，以萬物自",
    "T15n0637_002:0526a12": "莊嚴，但莊嚴無形耳！但莊嚴到見耳！但莊",
    "T15n0637_002:0526a13": "嚴諸可意王！但莊嚴是想非想耳！」如來問事",
    "T15n0637_002:0526a14": "竟，文殊師利菩薩白佛言：「三十六天人悉會",
    "T15n0637_002:0526a15": "者，乃有幾人持受是三昧？」佛語文殊師利菩",
    "T15n0637_002:0526a16": "薩言：「諸會者，非但天人敢來會者，悉得是三",
    "T15n0637_002:0526a17": "昧悉當作佛，悉當受十方，悉當斷五道勤苦，",
    "T15n0637_002:0526a18": "如今日會。」時，諸菩薩聞佛授與莂，八十億諸",
    "T15n0637_002:0526a19": "天及人，悉得無所從生法，住虛空中去地三",
    "T15n0637_002:0526a20": "百丈，觀身上萬千億香華，下為正覺作禮。阿",
    "T15n0637_002:0526a21": "樓菩薩、阿提菩薩從坐起，白佛：「是諸受莂",
    "T15n0637_002:0526a22": "菩薩，即住虛空中去地三百丈，觀身上華好",
    "T15n0637_002:0526a23": "妙，是華從何所來？」佛言菩薩：「譬青本青本自",
    "T15n0637_002:0526a24": "白，以雜色著之，隨青黃赤黑悉見其色。如是",
    "T15n0637_002:0526a25": "所以諸色悉現者，但用帛本淨故，但用青黃",
    "T15n0637_002:0526a26": "赤黑，本亦復淨。故現於色，亦不入帛，帛亦不",
    "T15n0637_002:0526a27": "入色，但用本俱淨故現之色耳！諸得莂菩薩",
    "T15n0637_002:0526a28": "觀身上雜種華者亦如是！菩薩亦不在華；華",
    "T15n0637_002:0526a29": "亦不在菩薩許。但諸天及人，得斷無念法，慧",
    "T15n0637_002:0526b01": "作明淨故，便有華現耳！用華淨故便現耳！如",
    "T15n0637_002:0526b02": "是無住者而成諸功德，有住想行者開生死",
    "T15n0637_002:0526b03": "之門。「阿羅漢、辟支佛所已由遠五道者，但",
    "T15n0637_002:0526b04": "有十見。何等十見？一者、見諸功德悉言脫者，",
    "T15n0637_002:0526b05": "是為倒見。二者、見五道勤苦欲取泥洹，是為",
    "T15n0637_002:0526b06": "倒見。三者、見厭萬物無主欲疾離之，是為倒",
    "T15n0637_002:0526b07": "見。四者、求安本自無本，是為倒見。五者、欲出",
    "T15n0637_002:0526b08": "無間入無處世自無出求之不止，是為倒見。",
    "T15n0637_002:0526b09": "六者、羅漢取泥洹時，身中火自出，火無處起",
    "T15n0637_002:0526b10": "想，出身中火自燒煮，故知生死不斷，是為",
    "T15n0637_002:0526b11": "倒見。七者、未自無盡，是故為倒見。八者、但欲",
    "T15n0637_002:0526b12": "時欲於泥洹盡之成，惡亦無主反欲滅之，是",
    "T15n0637_002:0526b13": "故倒見。九者、所施與不發十方人意，但欲法",
    "T15n0637_002:0526b14": "不斷，是故倒見。十者、於苦於樂不等淨行言",
    "T15n0637_002:0526b15": "有二法，是故倒見。十事倒見。」佛語阿惟阿樓",
    "T15n0637_002:0526b16": "菩薩、摩提菩薩：「今諸天及人，皆是阿訶耨佛",
    "T15n0637_002:0526b17": "時人也。今我悉莂之者，亦於六萬佛所受是",
    "T15n0637_002:0526b18": "三昧，今故復於我記莂之耳！却後若干億萬",
    "T15n0637_002:0526b19": "歲，我法斷絕。是今日會發意，當有四十萬",
    "T15n0637_002:0526b20": "人，持住於法轉不退輪，令法不斷絕，當護",
    "T15n0637_002:0526b21": "持法至使各得佛，故法不斷如今日會時。是",
    "T15n0637_002:0526b22": "諸發意者若干千歲，我弟子當共壞我法，若",
    "T15n0637_002:0526b23": "惡沙門，若男子女人！」須菩提白正覺言：「何",
    "T15n0637_002:0526b24": "所菩薩以何等行護法令不斷絕？」佛語賢者",
    "T15n0637_002:0526b25": "須菩提：「諸四十萬菩薩，悉住第八已下，於",
    "T15n0637_002:0526b26": "法無煩荷之想，是即為已護持法，令十方不",
    "T15n0637_002:0526b27": "斷。」須菩提白佛言：「何等為壞法者？願天中",
    "T15n0637_002:0526b28": "天解之。」佛言：「須菩提！若有諸羅漢辟支佛，",
    "T15n0637_002:0526b29": "若有沙門諸天及人，起煩荷想，於慧求名，",
    "T15n0637_002:0526c01": "壞滅本末增減尊法。𭸷𤥿經言：『但好飯食為",
    "T15n0637_002:0526c02": "是道。』遂不知空、何所是空？但欲莊嚴剎土，非",
    "T15n0637_002:0526c03": "尊法者，聞佛可得求佛，亦不知法，言有二法，",
    "T15n0637_002:0526c04": "是為壞敗我法。」天上尊天、阿須夷天、潘那天、",
    "T15n0637_002:0526c05": "子樓尼天、拘屬提天、施天、那利天諸天，白天",
    "T15n0637_002:0526c06": "中天言：「乞持形壽歸是持法法者，千萬劫、億",
    "T15n0637_002:0526c07": "萬劫無有休息時，但令我等得是三昧。」佛言：",
    "T15n0637_002:0526c08": "「奉行是三昧，如其未者便是！」佛語如來言：「後",
    "T15n0637_002:0526c09": "有發意行是三昧者、得是三昧者，譬如精泥",
    "T15n0637_002:0526c10": "洹，天上有寶諸寶中王、天上天下寶中最尊，",
    "T15n0637_002:0526c11": "有佛在世時乃現耳，名精泥洹珠。有得是一",
    "T15n0637_002:0526c12": "寶珠，持是珠著竹上、若著手中，見之四面",
    "T15n0637_002:0526c13": "空中，在欲得幾日雨珍寶，向莫不得如其願",
    "T15n0637_002:0526c14": "者！有得精泥洹珠者，不當貪有，亦持雨三界，",
    "T15n0637_002:0526c15": "各令得寶如是！行是三昧亦如是！」羅閱國王",
    "T15n0637_002:0526c16": "從諸群臣到佛所，為佛作禮，白佛言：「是天上",
    "T15n0637_002:0526c17": "之大尊！儻加大恩已度脫十方，儻持天上精",
    "T15n0637_002:0526c18": "泥洹珠寶，儻已雨於羅閱，令我國中人民悉",
    "T15n0637_002:0526c19": "得是寶。」佛便笑。阿難正衣服，為佛作禮，白",
    "T15n0637_002:0526c20": "佛言：「佛不妄笑，既笑當有意。」佛語阿難：「羅",
    "T15n0637_002:0526c21": "閱國王從諸群臣，欲乞得泥洹天上珠寶精",
    "T15n0637_002:0526c22": "泥洹珠；欲使雨之於羅閱國，國中亦樂是寶，",
    "T15n0637_002:0526c23": "不知如來時悉已得是寶。」佛語羅閱王言：「見",
    "T15n0637_002:0526c24": "人民悉百日不食五味，但以法為味，女人悉",
    "T15n0637_002:0526c25": "化為男子，王見之不？」王言：「見之。」「悉得是三",
    "T15n0637_002:0526c26": "昧。」王大歡喜，悉以身上珠寶，以散佛上及諸",
    "T15n0637_002:0526c27": "菩薩上，珠寶悉化成香華，虛空中住皆成",
    "T15n0637_002:0526c28": "行；其間悉有百千種音樂相娛樂。王見衣服",
    "T15n0637_002:0526c29": "如是，王便歡喜，王若干百日復不食。王白",
    "T15n0637_002:0527a01": "佛言：「是諸華乃從無處出生？」佛答：「從無處",
    "T15n0637_002:0527a02": "出。」復問：「無處從何出生？」佛言：「從無所起來。」",
    "T15n0637_002:0527a03": "王復問：「無所起從何所來？」佛言：「從無所生",
    "T15n0637_002:0527a04": "來。」王復問：「無所生從何所來？」「從不動來。」王",
    "T15n0637_002:0527a05": "復問：「不動從何所來？」「從無造來。」王復問：「無",
    "T15n0637_002:0527a06": "造從何所來？」佛言：「從無名來。」「無名從何所來？」",
    "T15n0637_002:0527a07": "「從無生來。」「無生從何所來？」「從無音來。」王復",
    "T15n0637_002:0527a08": "問：「無音從何所來？」「從無二來。」王復問：「無二",
    "T15n0637_002:0527a09": "從何所來？」「從無形來。」王復問：「無形從何所",
    "T15n0637_002:0527a10": "來？」佛言：「從自然來。」王復問：「自然從何所來？」",
    "T15n0637_002:0527a11": "「從化來。」王復問：「化從何來？」佛言：「離於不化",
    "T15n0637_002:0527a12": "來。」王復問：「離於不化從何來？」佛言：「離於不",
    "T15n0637_002:0527a13": "化從無相知處來。」王復問：「無相知處從何來？」",
    "T15n0637_002:0527a14": "佛言：「已故為諸法。」王問佛事大歡喜，晝夜",
    "T15n0637_002:0527a15": "百日但樂是三昧。王為佛作禮而還坐，白佛",
    "T15n0637_002:0527a16": "言：「如來菩薩及遠方諸菩薩尊賢者皆從遠",
    "T15n0637_002:0527a17": "來，今恐與佛相見但去。我今願乞請文殊、如",
    "T15n0637_002:0527a18": "來菩薩等到舍飯食，願如來許之！」佛默然無",
    "T15n0637_002:0527a19": "應者即可意。王為佛作禮還宮，即勅臣下，",
    "T15n0637_002:0527a20": "疾使國中莊嚴，俠道華香皆結好名華；俠",
    "T15n0637_002:0527a21": "道悉華為帳，王宮中掃除；世間極好華香悉",
    "T15n0637_002:0527a22": "作百種坐，皆琉璃金銀，皆使宮中掃除；諸夫",
    "T15n0637_002:0527a23": "人婇女悉齋戒。文殊師利、如來等，悉詣羅閱",
    "T15n0637_002:0527a24": "國。入城，未到宮門，王出迎諸菩薩！是時，菩",
    "T15n0637_002:0527a25": "薩如來、文殊師利等六十億萬人！如來讓使",
    "T15n0637_002:0527a26": "在前入宮，諸尊菩薩不於前入宮。如來言：「諸",
    "T15n0637_002:0527a27": "尊菩薩何以故不於前入宮？諸菩薩致尊當",
    "T15n0637_002:0527a28": "於前入。」如來言：「我不於前入宮，諸尊菩薩",
    "T15n0637_002:0527a29": "當入。」諸菩薩言：「何所為尊者？於慧無處是即",
    "T15n0637_002:0527b01": "尊；於意無形是故尊；於念不想是故尊；於法",
    "T15n0637_002:0527b02": "無所施是故尊；所作不離於道是故尊；已斷",
    "T15n0637_002:0527b03": "法輪是故尊；無念法不想是故尊；於法無有",
    "T15n0637_002:0527b04": "多少是故尊；欲漚和拘舍羅甚多是故尊；於",
    "T15n0637_002:0527b05": "薩芸若無相知者是故尊；已被法鎧是故尊；",
    "T15n0637_002:0527b06": "於三昧無有多少是故尊。如是者，如來故當",
    "T15n0637_002:0527b07": "於前入宮也。」如來語菩薩：「故尊何等為尊，",
    "T15n0637_002:0527b08": "年故尊故？」諸菩薩言：「今我年雖長尊者，譬",
    "T15n0637_002:0527b09": "如萬歲之枯死樹，根本以永盡，無復有華實",
    "T15n0637_002:0527b10": "可蔭覆蓋世者。今如來雖年少者，入慧甚深，",
    "T15n0637_002:0527b11": "譬如寶樹間人得之華實，莫不得度者。已",
    "T15n0637_002:0527b12": "故當於前入宮。」如來於前入，諸尊天持萬種",
    "T15n0637_002:0527b13": "音樂隨如樂之。文殊師利及如來等各坐。王",
    "T15n0637_002:0527b14": "使夫人利修諸菩薩所食金器，悉有八種味，",
    "T15n0637_002:0527b15": "出宮中燒萬種雜香。飯食竟，王白文殊師利",
    "T15n0637_002:0527b16": "及如來言：「我今欲得見十方佛大會時，當以",
    "T15n0637_002:0527b17": "何致之？」如來言：「欲得見十方佛會者，悉欲見",
    "T15n0637_002:0527b18": "眾慧者，但行九法。何等為九？一者、當視十",
    "T15n0637_002:0527b19": "方佛與是無異。二者、當視我所道無有道徑。",
    "T15n0637_002:0527b20": "三者、當觀一切人無有脫者。四者、當視飯食",
    "T15n0637_002:0527b21": "如化所見。五者、當知五陰無有識想。六者、當",
    "T15n0637_002:0527b22": "知六情觀之如幻耳！七者、當知觀但是倒見。",
    "T15n0637_002:0527b23": "八者、當於法中大施與。九者、當知所施非施。」",
    "T15n0637_002:0527b24": "王聞如來解之歡喜却坐。佛爾時便在彼笑",
    "T15n0637_002:0527b25": "言：「快哉快哉！」如來為說偈言：",
    "T15n0637_002:0527b26": "「常當顯是功，　　所生常遇尊；",
    "T15n0637_002:0527b27": "從受大智慧，　　常除愛欲根。",
    "T15n0637_002:0527b28": "不貪亦不嫉，　　惡意不復生；",
    "T15n0637_002:0527b29": "乃從無數佛，　　得聞是三昧。",
    "T15n0637_002:0527c01": "乃於三千剎，　　常行尊三昧；",
    "T15n0637_002:0527c02": "不於一切人，　　所有諸珍寶。",
    "T15n0637_002:0527c03": "法不從五陰，　　亦不離是處；",
    "T15n0637_002:0527c04": "從觀得脫名，　　一切皆如是！",
    "T15n0637_002:0527c05": "從觀得歡喜，　　發意無所生；",
    "T15n0637_002:0527c06": "其處已如是，　　故為天中天。",
    "T15n0637_002:0527c07": "若在三界中，　　不生亦不死；",
    "T15n0637_002:0527c08": "泥洹及泥曰，　　一切無有是！",
    "T15n0637_002:0527c09": "意不當邪念，　　所行作非法；",
    "T15n0637_002:0527c10": "若在三界中，　　持心令不起。",
    "T15n0637_002:0527c11": "音響有還答，　　內外悉相應；",
    "T15n0637_002:0527c12": "不起悉寂然，　　諸法亦如是！",
    "T15n0637_002:0527c13": "三千諸佛剎，　　名字悉如是！",
    "T15n0637_002:0527c14": "無聞亦無見，　　非法所當議。",
    "T15n0637_002:0527c15": "三昧不挍計，　　已數持作多；",
    "T15n0637_002:0527c16": "慧者解是言，　　得佛無常海。",
    "T15n0637_002:0527c17": "法者悉清淨，　　廣大無有雙；",
    "T15n0637_002:0527c18": "常作無邊水，　　所載蔽三千。",
    "T15n0637_002:0527c19": "意願陀隣尼，　　發慧無有前；",
    "T15n0637_002:0527c20": "法者已如是，　　一切當奉行。",
    "T15n0637_002:0527c21": "我念求意時，　　從來若干劫；",
    "T15n0637_002:0527c22": "志意常棄家，　　於欲無所求。",
    "T15n0637_002:0527c23": "常依善知識，　　得立正法住；",
    "T15n0637_002:0527c24": "是時於大會，　　得聞尊三昧。",
    "T15n0637_002:0527c25": "志意大歡喜，　　即住虛空中；",
    "T15n0637_002:0527c26": "去地百卌丈，　　叉手在佛邊。",
    "T15n0637_002:0527c27": "今坐諸菩薩，　　受別亦如是！",
    "T15n0637_002:0527c28": "其意增歡喜，　　得聞諸三昧。",
    "T15n0637_002:0527c29": "便從一佛剎，　　飛到諸佛前；",
    "T15n0637_002:0528a01": "不動亦不搖，　　驚動諸剎中。",
    "T15n0637_002:0528a02": "花香自然來，　　亂風自然生；",
    "T15n0637_002:0528a03": "百種諸音樂，　　悉住於座中。",
    "T15n0637_002:0528a04": "龍王大歡喜，　　即雨萬種香；",
    "T15n0637_002:0528a05": "化為諸小池，　　上到三千中。」",
    "T15n0637_002:0528a06": "如來謂文殊師利菩薩言：「今自然華香從三",
    "T15n0637_002:0528a07": "千剎土來到是會，音樂悉具足，是為佛威神",
    "T15n0637_002:0528a08": "如來之神足？」文殊師利菩薩語如來言：「卿欲",
    "T15n0637_002:0528a09": "知佛之威神及諸菩薩威神者，不可見知，是",
    "T15n0637_002:0528a10": "樂者所處無名之樂，有所在處法者無名處，",
    "T15n0637_002:0528a11": "若苦若樂，是樂處。「所有如化耳，是其樂。法",
    "T15n0637_002:0528a12": "無二法，是其樂。於羅漢辟支佛悉欲度之，是",
    "T15n0637_002:0528a13": "其樂。所見五道悉欲令得佛，是其樂。諸所度",
    "T15n0637_002:0528a14": "無有生，是其樂。一切無處，無所起，是其樂。",
    "T15n0637_002:0528a15": "於三昧無煩荷，是其樂。一切處無有名，是",
    "T15n0637_002:0528a16": "其樂。諸所有皆如化，是其樂。非音處無所",
    "T15n0637_002:0528a17": "生處，是其樂。法所施無所施無所有，是其樂。",
    "T15n0637_002:0528a18": "三千中無常處，是其樂。一切人令得信無所",
    "T15n0637_002:0528a19": "得，是其樂。當來過去現在三處盡無有盡，是",
    "T15n0637_002:0528a20": "其樂。令還本無所見，是其樂。見法輪是為",
    "T15n0637_002:0528a21": "無所見，是其樂。三千剎一切等，是其樂；十",
    "T15n0637_002:0528a22": "方三千樹法之藏，是其樂。十方諸剎但有名，",
    "T15n0637_002:0528a23": "是其樂。色欲合，是其樂。於名字無有主，是",
    "T15n0637_002:0528a24": "其樂。無邊幅一切寂，是其樂。一切明與冥",
    "T15n0637_002:0528a25": "合，是其樂。諸所行不失戒，是其樂。諸所念不",
    "T15n0637_002:0528a26": "離三昧，是其樂。虛空實度無極，是其樂。諸",
    "T15n0637_002:0528a27": "慧覺無有處，是其樂。諸所可，是其樂。一切決",
    "T15n0637_002:0528a28": "無受者，是其樂。三界中無與等，是其樂。貪於",
    "T15n0637_002:0528a29": "法不惜命，是其樂。一切明合復明，是其樂。",
    "T15n0637_002:0528b01": "諸所有但倒見，是其樂。若布施無所望，是",
    "T15n0637_002:0528b02": "其樂。意無極作大船師，是其樂。無邊園脫",
    "T15n0637_002:0528b03": "無極，是其樂。意寂，是其樂。無所定，是其",
    "T15n0637_002:0528b04": "樂。諸三昧門無到者，是其樂。亦無聽亦無聞，",
    "T15n0637_002:0528b05": "是其樂。諸所念非正道，是其樂。一切人無極",
    "T15n0637_002:0528b06": "者，是其樂。諸所度譬如幻，是其樂。初發意三",
    "T15n0637_002:0528b07": "昧具，是其樂。諸菩薩所從來無有處，是其樂。",
    "T15n0637_002:0528b08": "諸菩薩在意生到十方，是其樂。非青黃及白",
    "T15n0637_002:0528b09": "黑無道徑，是其樂。」文殊師利菩薩謂如來：「欲",
    "T15n0637_002:0528b10": "知佛及諸菩薩威神及所樂，其諸所樂如是！」",
    "T15n0637_002:0528b11": "文殊師利答如來菩薩所問樂五事，如來便",
    "T15n0637_002:0528b12": "說偈言：",
    "T15n0637_002:0528b13": "「文殊師利意，　　慧尊無有前；",
    "T15n0637_002:0528b14": "所施蔽三千，　　其智莫不尊。",
    "T15n0637_002:0528b15": "威神所施行，　　悉除三千中；",
    "T15n0637_002:0528b16": "諸樂無所欲，　　但為不奪施。",
    "T15n0637_002:0528b17": "樂法為最大，　　於化無度者；",
    "T15n0637_002:0528b18": "所施樂法與，　　若空無惡者。",
    "T15n0637_002:0528b19": "法與樂俱行，　　無有過是寶；",
    "T15n0637_002:0528b20": "所樂不有主，　　若空無處所。",
    "T15n0637_002:0528b21": "深入諸微妙，　　曉了一切人；",
    "T15n0637_002:0528b22": "使之得大法，　　斷滅勤苦根。",
    "T15n0637_002:0528b23": "一切世間人，　　悉有意不解；",
    "T15n0637_002:0528b24": "以法為覺意，　　以慧救一切。」",
    "T15n0637_002:0528b25": "佛是時說偈言：",
    "T15n0637_002:0528b26": "「離空非想，　　是想非空；　　於法不起，",
    "T15n0637_002:0528b27": "即為是起。　　常當軟意，　　淨無所有；",
    "T15n0637_002:0528b28": "色欲同合，　　無相入者。　　所說無形，",
    "T15n0637_002:0528b29": "不離形有；　　因法如夢，　　所欲無底。",
    "T15n0637_002:0528c01": "是寂離寂，　　無離不造；　　眾法無主，",
    "T15n0637_002:0528c02": "所可如化。　　都無所受，　　法無所捨；",
    "T15n0637_002:0528c03": "所作倒見，　　一切皆然。　　非色離色，",
    "T15n0637_002:0528c04": "是色所離；　　其法如色，　　其處如是！",
    "T15n0637_002:0528c05": "非音是響，　　無聞不見；　　不聽不觀，",
    "T15n0637_002:0528c06": "所有如是！　　於禮無名，　　自言為是；",
    "T15n0637_002:0528c07": "法無是計，　　所度如是！　　於幻無見，",
    "T15n0637_002:0528c08": "所見離見；　　離貪著欲，　　非法所議。",
    "T15n0637_002:0528c09": "於欲無垢，　　不著無離；　　如是諦見，",
    "T15n0637_002:0528c10": "無有見者。」",
    "T15n0637_002:0528c11": "如來菩薩知佛笑，便於宮中說偈言：",
    "T15n0637_002:0528c12": "「疑本不解，　　謂法自然；　　本無常住，",
    "T15n0637_002:0528c13": "疑慧無是。　　於想無勞，　　識念無苦；",
    "T15n0637_002:0528c14": "舉名住字，　　非求法者。　　於本不爾，",
    "T15n0637_002:0528c15": "不還不退；　　所可無可，　　遠離無可。",
    "T15n0637_002:0528c16": "於生無滅，　　是即為滅；　　於義無想，",
    "T15n0637_002:0528c17": "是為非滅。　　於法無生，　　亦非相滅；",
    "T15n0637_002:0528c18": "所以者何？　　眾法皆空。　　亦不求言，",
    "T15n0637_002:0528c19": "我離泥洹；　　所以者何？　　本末淨故。",
    "T15n0637_002:0528c20": "不盡十方，　　舉之為證；　　有言是我，",
    "T15n0637_002:0528c21": "是即是證。　　不當遠念，　　念於十方；",
    "T15n0637_002:0528c22": "真法不煩，　　是受無名。　　法非思念，",
    "T15n0637_002:0528c23": "可當還者；　　起行如是，　　不見尊法。",
    "T15n0637_002:0528c24": "要當解慧，　　於眇不恐；　　漫行不至，",
    "T15n0637_002:0528c25": "可謂慧門。」",
    "T15n0637_002:0528c26": "如來問文殊師利菩薩言：「今日來會新發意",
    "T15n0637_002:0528c27": "者，我欲使得無極法，何以致之？」文殊師利語",
    "T15n0637_002:0528c28": "如來言：「於念無作即可得無極法。」如來復問：",
    "T15n0637_002:0528c29": "「何等為念無作者？」文殊師利答如來：「當建",
    "T15n0637_002:0529a01": "九法寶。何等為九法寶？一者、意無處所，是即",
    "T15n0637_002:0529a02": "寶。二者、觀法無主，是即寶。三者、不見有當來",
    "T15n0637_002:0529a03": "過去，是即寶。四者、於法無有造作者，是即寶。",
    "T15n0637_002:0529a04": "五者、所施但施法音，是即寶。六者、見五道勤",
    "T15n0637_002:0529a05": "苦於中意不轉，是即寶。七者、所覺不遠漚和",
    "T15n0637_002:0529a06": "拘舍羅，是即寶。八者、直見諸法不處有二法，",
    "T15n0637_002:0529a07": "是即寶。九者、到於泥洹亦如化是即寶。」如來",
    "T15n0637_002:0529a08": "語舍利弗言：「是為九法寶。」文殊師利菩薩說",
    "T15n0637_002:0529a09": "偈言：",
    "T15n0637_002:0529a10": "「於可無所笑，　　所作無常名；",
    "T15n0637_002:0529a11": "若空無有垢，　　佛笑無不可。",
    "T15n0637_002:0529a12": "笑空不離末，　　如本無所笑；",
    "T15n0637_002:0529a13": "已住諸法名，　　一切皆如笑。",
    "T15n0637_002:0529a14": "本末皆自然，　　無有往來者；",
    "T15n0637_002:0529a15": "笑者有還報，　　不還亦不笑。",
    "T15n0637_002:0529a16": "法者皆是一，　　以笑便有二；",
    "T15n0637_002:0529a17": "於二無名字，　　是故為是尊。",
    "T15n0637_002:0529a18": "所笑無所可，　　但為眾法施；",
    "T15n0637_002:0529a19": "所動無所動，　　是故無上尊。」",
    "T15n0637_002:0529a20": "文殊師利報如來偈：",
    "T15n0637_002:0529a21": "「笑者無還報，　　一切無有主；",
    "T15n0637_002:0529a22": "其笑不離本，　　是故天中天。",
    "T15n0637_002:0529a23": "笑者無所趣，　　但為倒見耳！",
    "T15n0637_002:0529a24": "於法悉寂然，　　寂然本無是。",
    "T15n0637_002:0529a25": "笑者不離化，　　以化大施與；",
    "T15n0637_002:0529a26": "於化無舉名，　　是故乃為法。",
    "T15n0637_002:0529a27": "於法無有是，　　但為不脫施；",
    "T15n0637_002:0529a28": "已脫不為脫，　　佛者皆如是。",
    "T15n0637_002:0529a29": "故於大會中，　　議度無度者；",
    "T15n0637_002:0529b01": "於法作施與，　　無有與比者。",
    "T15n0637_002:0529b02": "是寂離寂，　　無離不造；",
    "T15n0637_002:0529b03": "眾法無主，　　所向如化。」",
    "T15n0637_002:0529b04": "舍利弗復問如來言：「欲使十方發意陀隣尼",
    "T15n0637_002:0529b05": "行者，當行何等法？」「當行三十二法寶。」「何等為",
    "T15n0637_002:0529b06": "三十二法寶？」文殊師利言：「一法寶者、欲使",
    "T15n0637_002:0529b07": "十方未發意皆度之如化。二法寶者、未發阿",
    "T15n0637_002:0529b08": "耨多羅三耶三菩提者皆令住正法。三法寶",
    "T15n0637_002:0529b09": "者、欲使三千大千日月視之一切等。四法寶",
    "T15n0637_002:0529b10": "者、若在住意者皆令遠離眾欲，在慧門無動",
    "T15n0637_002:0529b11": "無搖至於泥洹。五法寶者、人說有天無天志",
    "T15n0637_002:0529b12": "不動還。六法寶者、意不動還。七法寶者、一切",
    "T15n0637_002:0529b13": "無來受生者視當來過去無有二。八法寶者、",
    "T15n0637_002:0529b14": "觀諸三昧禪寂然無處所。九法寶者、諸所度",
    "T15n0637_002:0529b15": "無有主，一切從空引空。十法寶者、三千日月",
    "T15n0637_002:0529b16": "諸佛者我從得決。十一法寶者、十方諸佛三",
    "T15n0637_002:0529b17": "千日月，敢有來聽經者悉得佛莂，即住虛空",
    "T15n0637_002:0529b18": "中亦如是。十二法寶者、諸佛剎土華香，自然",
    "T15n0637_002:0529b19": "來繒蓋，來者亦不喜，不來者亦不求。十三法",
    "T15n0637_002:0529b20": "寶者、皆使敢有發意使得法住如其處。十四",
    "T15n0637_002:0529b21": "法寶者、當來過去無增減。所以者何？知本無",
    "T15n0637_002:0529b22": "二故。十五法寶者、悉欲使十方蜎飛蠕動持",
    "T15n0637_002:0529b23": "佛經戒令不毀傷。十六法寶者、無有邪念，在",
    "T15n0637_002:0529b24": "於十方轉意還本則向慧門。十七法寶者、常",
    "T15n0637_002:0529b25": "行忍辱。十八法寶者、從觀至觀無有度者。十",
    "T15n0637_002:0529b26": "九法寶者、本住無常住處，如是無常住處。二",
    "T15n0637_002:0529b27": "十法寶者、所度無有主名空，為眾欲施於欲",
    "T15n0637_002:0529b28": "無常處是故為道。二十一法寶者、施慧作施",
    "T15n0637_002:0529b29": "與無有舉名者，於欲無所可但為脫耳。二十",
    "T15n0637_002:0529c01": "二法寶者、所說不離對因作施與故，曰大法",
    "T15n0637_002:0529c02": "故，獲度無脫者。二十三法寶者、常於無數佛",
    "T15n0637_002:0529c03": "剎飛到一佛前。二十四法寶者、十方諸剎等",
    "T15n0637_002:0529c04": "無得脫者。二十五法寶者、淨癡同合本淨無",
    "T15n0637_002:0529c05": "異。二十六法寶者、住於三千住作橋梁故，是",
    "T15n0637_002:0529c06": "進學如冥見光明。二十七法寶者、常於無邊",
    "T15n0637_002:0529c07": "水廣作大船師，所度無有極。二十八法寶者、",
    "T15n0637_002:0529c08": "常作無邊蓋，閉塞三千垢。二十九法寶者、常",
    "T15n0637_002:0529c09": "作無極慧不離十方。三十法寶者、常作大慈",
    "T15n0637_002:0529c10": "動於十方，未度悉度之，未脫悉脫之，故無",
    "T15n0637_002:0529c11": "字為天中天。三十一法寶者、等行無有雙，於",
    "T15n0637_002:0529c12": "無有及與人，字為無上尊，發意平等是故為",
    "T15n0637_002:0529c13": "佛。三十二法寶者、如來為是尊所說不離法，",
    "T15n0637_002:0529c14": "遍聞三千剎中虛空為自然王，故立華香中。」",
    "T15n0637_002:0529c15": "菩薩三十二法寶如是！",
    "T15n0637_002:0529c16": "「十方都大化，　　一切名無常；",
    "T15n0637_002:0529c17": "真法不煩荷，　　即說度十方。",
    "T15n0637_002:0529c18": "有想不離想，　　一切諸寶空；",
    "T15n0637_002:0529c19": "若華及於葉，　　其色不可當。",
    "T15n0637_002:0529c20": "一切眾欲所，　　立之可意王；",
    "T15n0637_002:0529c21": "諸寶無上尊，　　號為天中天。",
    "T15n0637_002:0529c22": "故於大會中，　　議度無脫者；",
    "T15n0637_002:0529c23": "其本無常住，　　故字十方尊。",
    "T15n0637_002:0529c24": "一切為倒見，　　世間樂之具；",
    "T15n0637_002:0529c25": "所可若如化，　　能脫十方中。",
    "T15n0637_002:0529c26": "虛空無常處，　　佛藏悉在中；",
    "T15n0637_002:0529c27": "已脫無脫者，　　故教十方中。",
    "T15n0637_002:0529c28": "十方諸佛剎，　　合之為一國；",
    "T15n0637_002:0529c29": "自然眾大會，　　悉滿十方中。",
    "T15n0637_002:0530a01": "佛者一切覺，　　笑不離其容；",
    "T15n0637_002:0530a02": "不離黃金色，　　已示未脫人。",
    "T15n0637_002:0530a03": "十方為作道，　　意不離法王；",
    "T15n0637_002:0530a04": "所施無所施，　　華布施十方。",
    "T15n0637_002:0530a05": "金色大蓮華，　　周遍滿剎中；",
    "T15n0637_002:0530a06": "起想起作行，　　不住諸天中。",
    "T15n0637_002:0530a07": "文殊師利意，　　曠大無有雙；",
    "T15n0637_002:0530a08": "譬如初得莂，　　住在虛空中。",
    "T15n0637_002:0530a09": "如來慧意尊，　　光明遍宮中；",
    "T15n0637_002:0530a10": "可意諸天人，　　悉得到法門。",
    "T15n0637_002:0530a11": "十方諸菩薩，　　驚動諸剎中；",
    "T15n0637_002:0530a12": "今會諸天人，　　得聞是尊經。",
    "T15n0637_002:0530a13": "徹見諸一切，　　乃到可意宮；",
    "T15n0637_002:0530a14": "化為交露坐，　　萬種天華香。",
    "T15n0637_002:0530a15": "聽受諸三昧，　　坐觀大眾中；",
    "T15n0637_002:0530a16": "諸來宿功德，　　發意供養尊。",
    "T15n0637_002:0530a17": "道者不具見，　　所有皆如是；",
    "T15n0637_002:0530a18": "諸脫無有數，　　三界不可極。」",
    "T15n0637_002:0530a19": "文殊師利菩薩問如來菩薩言：「眾音如化，所",
    "T15n0637_002:0530a20": "作於法無想，亦不可盡極，故有自然；當以何",
    "T15n0637_002:0530a21": "脫之？」如來菩薩語文殊師利菩薩言：「復有九",
    "T15n0637_002:0530a22": "法寶。何等為九法寶？一法寶者、自然無處亦",
    "T15n0637_002:0530a23": "如化。二法寶者、諸法無處亦如化。三法寶者、",
    "T15n0637_002:0530a24": "當來無處亦如化。四法寶者、諸所有皆世直",
    "T15n0637_002:0530a25": "處亦如化作。五法寶者、觀過去處亦如化。",
    "T15n0637_002:0530a26": "六法寶者、觀見諸法如幻耳，亦無有處亦如",
    "T15n0637_002:0530a27": "化。七法寶者、所可無處亦如化。八法寶者、得",
    "T15n0637_002:0530a28": "道無脫處亦如化。九法寶者、得於泥洹本無",
    "T15n0637_002:0530a29": "住處亦如化。」文殊師利復問：「如來！過於泥洹",
    "T15n0637_002:0530b01": "皆自然，誰為是化本者？誰是化主者？化為有",
    "T15n0637_002:0530b02": "本無？化為所起處無？非道無處？」如來菩薩謂",
    "T15n0637_002:0530b03": "文殊師利：「復有九法：一者、化無處化者非道",
    "T15n0637_002:0530b04": "無處，是即化。二者、非處無想，是即化。三法寶",
    "T15n0637_002:0530b05": "者、非處化為作處，是即化。四法寶者、非常",
    "T15n0637_002:0530b06": "名所有無盡時，是即化。五法寶者、化處無處，",
    "T15n0637_002:0530b07": "是即化。六法寶者、於道無想，是即化。七法",
    "T15n0637_002:0530b08": "寶者、於起無起，是即化。八法寶者、於諸欲",
    "T15n0637_002:0530b09": "無諸欲處，是即化。九法寶者、於所度無所度，",
    "T15n0637_002:0530b10": "是即化。」文殊師利菩薩說偈答如來：",
    "T15n0637_002:0530b11": "「十方無化者，　　化化無有形；",
    "T15n0637_002:0530b12": "一切無常寶，　　是故為化生。",
    "T15n0637_002:0530b13": "道者不化得，　　亦不離其處；",
    "T15n0637_002:0530b14": "所說無常形，　　自然在其處。",
    "T15n0637_002:0530b15": "諸法從化得，　　本離從無有；",
    "T15n0637_002:0530b16": "其本因化生，　　是故人中尊。",
    "T15n0637_002:0530b17": "欲者從化起，　　法本無有是；",
    "T15n0637_002:0530b18": "化而住五道，　　無有見化主。",
    "T15n0637_002:0530b19": "死生及五道，　　與化不相連；",
    "T15n0637_002:0530b20": "以世貪不斷，　　故現正覺者！",
    "T15n0637_002:0530b21": "如來及化主，　　十方尊無極；",
    "T15n0637_002:0530b22": "持化大施世，　　世間無知者。",
    "T15n0637_002:0530b23": "法輪無色轉，　　於世無轉者，",
    "T15n0637_002:0530b24": "繫色有思想，　　深法無轉者。",
    "T15n0637_002:0530b25": "想色化十方，　　莫不受法者，",
    "T15n0637_002:0530b26": "所施大智慧，　　世間無聽者。",
    "T15n0637_002:0530b27": "諸欲及羅漢，　　不還與是寶；",
    "T15n0637_002:0530b28": "故於眾會中，　　度脫無上寶。",
    "T15n0637_002:0530c01": "智慧不可極，　　光明最無有；",
    "T15n0637_002:0530c02": "十方作橋梁，　　所說無有二。",
    "T15n0637_002:0530c03": "十方諸佛剎，　　悉令為平等；",
    "T15n0637_002:0530c04": "亦不使其人，　　發意有異心。",
    "T15n0637_002:0530c05": "十方諸法園，　　一切住脫垢；",
    "T15n0637_002:0530c06": "亦不從世間，　　於法無奪者。",
    "T15n0637_002:0530c07": "於慧無有脫，　　不見往來者；",
    "T15n0637_002:0530c08": "於寂復見寂，　　明中復見明。",
    "T15n0637_002:0530c09": "法者非慧得，　　自然無本是；",
    "T15n0637_002:0530c10": "慧冥俱同合，　　都無相識者。",
    "T15n0637_002:0530c11": "癡慧不同合，　　其慧眾冥明；",
    "T15n0637_002:0530c12": "所施但為法，　　若華在高山。",
    "T15n0637_002:0530c13": "諸惡不可極，　　色欲不可盡；",
    "T15n0637_002:0530c14": "泥洹及生死，　　一切皆如是。",
    "T15n0637_002:0530c15": "十方諸佛慧，　　無知無覺者；",
    "T15n0637_002:0530c16": "所以見淨法，　　故言世無有。」",
    "T15n0637_002:0530c17": "曇摩竭菩薩復問如來菩薩言：「於化無起離，",
    "T15n0637_002:0530c18": "於誰成主者？泥洹不生滅、不遠五道，當使來",
    "T15n0637_002:0530c19": "發意轉住法輪無諸垢，令悉不生，誰為度者？」",
    "T15n0637_002:0530c20": "如來言：「曇摩竭所問，欲決斷十方生死根乃",
    "T15n0637_002:0530c21": "如是，當行九法寶。何等為九法寶？一者、於無",
    "T15n0637_002:0530c22": "主，是即寶。二法寶者、於泥洹與生死初無相",
    "T15n0637_002:0530c23": "知者，是即寶。三法寶者、於死生於滅無滅，",
    "T15n0637_002:0530c24": "是即寶。四法寶者、上到三十六天使不還生",
    "T15n0637_002:0530c25": "死生處，是即寶。五法寶者、當起意未起意",
    "T15n0637_002:0530c26": "如處住，是即寶。六法寶者、三千大千佛剎觀",
    "T15n0637_002:0530c27": "了無得度者，是即寶。七法寶者、於念無起處，",
    "T15n0637_002:0530c28": "是即寶。八法寶者、悉使三千佛剎悉取泥洹",
    "T15n0637_002:0530c29": "意亦不喜，不取泥洹者意亦不怒，所以者何？",
    "T15n0637_002:0531a01": "諸法無處故，是即寶。九法寶者、隨願取羅",
    "T15n0637_002:0531a02": "漢，我悉令發意求願者不令復還是願，是即",
    "T15n0637_002:0531a03": "為寶。不起諸生無有還願，是即為菩薩法",
    "T15n0637_002:0531a04": "寶。」",
    "T15n0637_002:0531a05": "如來答曇摩竭菩薩，說偈言：",
    "T15n0637_002:0531a06": "「於可無所可，　　於欲無所欲；",
    "T15n0637_002:0531a07": "所度無見者，　　法輪無常處。",
    "T15n0637_002:0531a08": "慧者無所說，　　因度無往者；",
    "T15n0637_002:0531a09": "故見大正法，　　世之最無有。",
    "T15n0637_002:0531a10": "道者無常名，　　故為十方寶；",
    "T15n0637_002:0531a11": "已得無得者，　　生死無有道。",
    "T15n0637_002:0531a12": "四馬不可盡，　　可意無有足；",
    "T15n0637_002:0531a13": "世間悉樂者，　　不捨不得道。",
    "T15n0637_002:0531a14": "畏生無有脫，　　不畏無脫者；",
    "T15n0637_002:0531a15": "生死當舉名，　　立之為五道。",
    "T15n0637_002:0531a16": "有報無答者，　　可謂為是法；",
    "T15n0637_002:0531a17": "法者本無二，　　所有諦已覺。",
    "T15n0637_002:0531a18": "無邊亦無幅，　　無極不可計；",
    "T15n0637_002:0531a19": "本際如影響，　　無有往來者。",
    "T15n0637_002:0531a20": "於起無所起，　　法無諸欲者；",
    "T15n0637_002:0531a21": "生死本無處，　　生死化如是。",
    "T15n0637_002:0531a22": "於淨無有淨，　　於垢無有垢；",
    "T15n0637_002:0531a23": "悉為十方人，　　斷絕諸五道。",
    "T15n0637_002:0531a24": "淨意若如水，　　一切無瑕垢；",
    "T15n0637_002:0531a25": "青黃及白黑，　　悉得見其形。",
    "T15n0637_002:0531a26": "諸法不可荷，　　即得無上寶；",
    "T15n0637_002:0531a27": "吾我及與人，　　世間無得者。",
    "T15n0637_002:0531a28": "不住無住諦，　　所有諦如是；",
    "T15n0637_002:0531a29": "所覺無所見，　　世間諦如是。",
    "T15n0637_002:0531b01": "無度無不度，　　世時誰不有；",
    "T15n0637_002:0531b02": "十方立正覺，　　悉得無上寶。」",
    "T15n0637_002:0531b03": "曇摩竭菩薩問如來言：「欲使十方自然諸天",
    "T15n0637_002:0531b04": "人民，皆令得如其處，當行六法寶。何等六法",
    "T15n0637_002:0531b05": "寶？一者、聞知是會時，是即寶。二法寶者、諸來",
    "T15n0637_002:0531b06": "會者得聞是經，是即寶。三法寶者、非今功德，",
    "T15n0637_002:0531b07": "是即寶。四法寶者、敢問是經法已得六萬三",
    "T15n0637_002:0531b08": "昧，但欲使十方人發無上意，是即寶。五法寶",
    "T15n0637_002:0531b09": "者、皆使十方會於佛樹下，是即寶。六法寶者、",
    "T15n0637_002:0531b10": "佛所說經法使十方人悉令得之，是即寶。」說",
    "T15n0637_002:0531b11": "是三昧時，會中有九十億萬菩薩諸天人民，",
    "T15n0637_002:0531b12": "有六十七億萬人皆得無所從生法處。當是",
    "T15n0637_002:0531b13": "時，九億萬菩薩皆得是三昧，三千大千佛剎",
    "T15n0637_002:0531b14": "土，復即九反大動，三十六天諸天王，在虛空",
    "T15n0637_002:0531b15": "中亂風音樂樂佛，諸大龍王、諸阿須倫，皆得",
    "T15n0637_002:0531b16": "見是法。阿難正衣服頭面著地，叉手為佛作",
    "T15n0637_002:0531b17": "禮白佛言：「是經名為何等經？我當云何奉行",
    "T15n0637_002:0531b18": "之？」佛言阿難：「是名為『諸剎無極園自然華香",
    "T15n0637_002:0531b19": "自然』，號為『會無極寶』。」說是經時，無數諸天人",
    "T15n0637_002:0531b20": "民、阿須倫、人非人，聞經皆大歡喜，各前為佛",
    "T15n0637_002:0531b21": "作禮而去。",
    "T15n0637_002:0531b22": "佛說寶如來三昧經卷下"
}