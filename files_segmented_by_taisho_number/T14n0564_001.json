{
    "T14n0564_001:0915b02": "No. 564 [Nos. 562, 563]",
    "T14n0564_001:0915b03": "佛說轉女身經",
    "T14n0564_001:0915b05": "宋罽賓三藏曇摩蜜多譯",
    "T14n0564_001:0915b06": "如是我聞：一時佛住王舍城耆闍崛山中，與",
    "T14n0564_001:0915b07": "大比丘眾一千人俱，菩薩八千，皆是眾所知",
    "T14n0564_001:0915b08": "識。或有他方佛土來在會者，及諸天、龍、夜叉、",
    "T14n0564_001:0915b09": "乾闥婆、阿修羅、緊那羅、摩睺羅伽等，與百千",
    "T14n0564_001:0915b10": "眷屬俱來在會。爾時世尊四眾圍遶而為說",
    "T14n0564_001:0915b11": "法，初語亦善、中語亦善、後語亦善，文義巧",
    "T14n0564_001:0915b12": "妙，具足顯說梵行之相。爾時會中有婆羅",
    "T14n0564_001:0915b13": "門，名須達多，其妻淨日身懷女胎，在眾中",
    "T14n0564_001:0915b14": "坐。其所懷女雖處胎中，諸根具足不雜垢穢，",
    "T14n0564_001:0915b15": "一心合掌向佛聽法，欲有所問。爾時尊者阿",
    "T14n0564_001:0915b16": "泥盧豆，已得不增減明淨天眼，過於人眼，",
    "T14n0564_001:0915b17": "見淨日身中所懷之女，諸根具足不雜垢穢，",
    "T14n0564_001:0915b18": "一心合掌向佛聽法，欲有所問。爾時尊者阿",
    "T14n0564_001:0915b19": "泥盧豆見是事已，白佛言：「世尊！是淨日所",
    "T14n0564_001:0915b20": "懷之女，諸根具足不雜垢穢，一心合掌向佛",
    "T14n0564_001:0915b21": "聽法，欲有所問。」佛言：「阿泥盧豆！我先明見",
    "T14n0564_001:0915b22": "此女在胎而不說之。所以者何？若有眾生",
    "T14n0564_001:0915b23": "不信如來誠諦之言，此人長夜受大苦惱！」爾",
    "T14n0564_001:0915b24": "時世尊放大光明，普照三千大千世界，悉",
    "T14n0564_001:0915b25": "令周遍。復以神力，令此眾會皆見此女在母",
    "T14n0564_001:0915b26": "胎中，諸根具足不雜垢穢，一心合掌向佛聽",
    "T14n0564_001:0915b27": "法，欲有所問。爾時，世尊出一切眾生樂聞",
    "T14n0564_001:0915b28": "之音，——其音清淨，所謂易解聲、質直聲、清淨",
    "T14n0564_001:0915b29": "聲、可適耳根無過失聲、能令身心生歡樂",
    "T14n0564_001:0915c01": "聲、離諸煩亂如淨月聲、美妙相續不斷絕",
    "T14n0564_001:0915c02": "聲、不麁強聲、善入人心能去貪欲瞋恚愚癡",
    "T14n0564_001:0915c03": "之聲、令人歡喜信樂之聲、過梵音聲、如雷",
    "T14n0564_001:0915c04": "震聲、如天樂聲、如師子吼演法之聲、於百",
    "T14n0564_001:0915c05": "千萬億阿僧祇那由他劫積集善根果報之",
    "T14n0564_001:0915c06": "聲——以如是等和雅音聲，而告女言：「汝為何",
    "T14n0564_001:0915c07": "事而來聽受，欲有所問？」佛威神故，女在胎",
    "T14n0564_001:0915c08": "中而白佛言：「世尊！有諸眾生貪著我見，虛",
    "T14n0564_001:0915c09": "妄分別從顛倒生——無有眾生起眾生相，無我",
    "T14n0564_001:0915c10": "計我，無命無人、無有長養，計命、人、長養——為",
    "T14n0564_001:0915c11": "如是等諸眾生故，欲有所問。「復有眾生貪著",
    "T14n0564_001:0915c12": "我見，於一乘道不能解了，欲為開悟一乘道",
    "T14n0564_001:0915c13": "故。「復有眾生為無明、有愛之所覆繫，不能",
    "T14n0564_001:0915c14": "解了明解脫法，欲令解了明解脫故。",
    "T14n0564_001:0915c15": "「復有眾生為貪欲、瞋恚、愚癡盲冥之所覆蔽，",
    "T14n0564_001:0915c16": "不能進求空、無相、無作三解脫門，欲令修證",
    "T14n0564_001:0915c17": "三解脫故。",
    "T14n0564_001:0915c18": "「復有眾生墮四顛倒，無常計常，苦謂為樂，",
    "T14n0564_001:0915c19": "無我見我，不淨見淨，欲為解說四諦法故，",
    "T14n0564_001:0915c20": "所謂是苦，是苦集，是苦滅，是苦滅道。「復有",
    "T14n0564_001:0915c21": "眾生為五蓋所覆，不修五根，欲令具足五",
    "T14n0564_001:0915c22": "根法故。",
    "T14n0564_001:0915c23": "「復有眾生貪依六入，不證六通，欲為解說六",
    "T14n0564_001:0915c24": "通法故。",
    "T14n0564_001:0915c25": "「復有眾生樂七識住，不能曉了七菩提分，欲",
    "T14n0564_001:0915c26": "為解說七覺法故。",
    "T14n0564_001:0915c27": "「復有眾生行八邪道，不能解了八聖道分，欲",
    "T14n0564_001:0915c28": "為解說聖道分故。",
    "T14n0564_001:0915c29": "「復有眾生心懷九惱，不能得入九次第定，欲",
    "T14n0564_001:0916a01": "為解說諸禪解脫三摩提故。「復有眾生住十",
    "T14n0564_001:0916a02": "惡業，不能勤修十善業道，欲令滿足十善道",
    "T14n0564_001:0916a03": "故。",
    "T14n0564_001:0916a04": "「復有眾生墮於邪聚或不定聚，於無漏法便",
    "T14n0564_001:0916a05": "為非器，欲令曉了正聚法故，欲令眾生成就",
    "T14n0564_001:0916a06": "善根，而自調伏，隨所願求而為說法。世尊！",
    "T14n0564_001:0916a07": "我今為如是等諸因緣故，向佛聽法欲有所",
    "T14n0564_001:0916a08": "問！」",
    "T14n0564_001:0916a09": "爾時一切眾會歎未曾有，而作是言：「如來之",
    "T14n0564_001:0916a10": "法甚為希有！菩提薩埵雖處胎中，饒益眾生",
    "T14n0564_001:0916a11": "法言不廢。若善男子、善女人有見聞者，其",
    "T14n0564_001:0916a12": "誰不發阿耨多羅三藐三菩提心？」",
    "T14n0564_001:0916a13": "爾時此女以佛神力，猶如後邊身菩薩，從母",
    "T14n0564_001:0916a14": "右脇忽然化生。此女福慧因緣力故，令其母",
    "T14n0564_001:0916a15": "身無諸惱患，平復如故。其女生已未久之間，",
    "T14n0564_001:0916a16": "地大震動，雨眾天華，一切樂器不鼓自鳴，陸",
    "T14n0564_001:0916a17": "地生華大如車輪，種種莊嚴、色香、妙好悅可",
    "T14n0564_001:0916a18": "人心，有百千葉，黃金為莖，白銀為葉，馬瑙",
    "T14n0564_001:0916a19": "為鬚，赤真珠臺。女在上立，身形猶如二三",
    "T14n0564_001:0916a20": "歲兒，顏貌端政，甚可愛敬，皆從前世善果",
    "T14n0564_001:0916a21": "報生。爾時，釋提桓因持天衣瓔珞，往詣其",
    "T14n0564_001:0916a22": "所，而語之言：「善女！著此衣服瓔珞，莫裸形",
    "T14n0564_001:0916a23": "立！」女報釋提桓因言：「夫為菩薩不以是衣",
    "T14n0564_001:0916a24": "服瓔珞而自莊嚴。所以者何？菩薩恒以菩提",
    "T14n0564_001:0916a25": "之心以為衣服瓔珞而自莊嚴，則勝一切",
    "T14n0564_001:0916a26": "世間天、人莊嚴。",
    "T14n0564_001:0916a27": "「復次，憍尸迦！菩薩有十種衣服瓔珞而自莊",
    "T14n0564_001:0916a28": "嚴。何等為十？所謂不失菩提之心，不忘廢",
    "T14n0564_001:0916a29": "深心；常以大慈，為一切眾生而作救護；大悲",
    "T14n0564_001:0916b01": "為本，勤行精進；度諸眾生，不捨、成就一切眾",
    "T14n0564_001:0916b02": "生；常以慚愧莊嚴身、口、意業；一切物施不望",
    "T14n0564_001:0916b03": "其報；持諸戒行，頭陀功德終不違犯；住忍辱",
    "T14n0564_001:0916b04": "力，能忍難忍；以正方便求勝善根；其心雖住",
    "T14n0564_001:0916b05": "禪無量等諸三昧中，終不求證非時解脫。憍",
    "T14n0564_001:0916b06": "尸迦！是名菩薩十種衣服瓔珞莊嚴，於一切",
    "T14n0564_001:0916b07": "時常不遠離。「復次，憍尸迦！菩薩以相好嚴身，",
    "T14n0564_001:0916b08": "勝諸瓔珞，而此相好從福慧生。何等福慧？",
    "T14n0564_001:0916b09": "所謂種種布施愛重之物能捨與他，於諸眾",
    "T14n0564_001:0916b10": "生無恚恨心，常求善行，不限布施令他滿足，",
    "T14n0564_001:0916b11": "觀一切眾生皆是福田。憍尸迦！是名菩薩第",
    "T14n0564_001:0916b12": "一衣服瓔珞莊嚴。若菩薩欲證聲聞、辟支佛",
    "T14n0564_001:0916b13": "乘，不名莊嚴。若住慳心、破戒心、瞋恚心、懈",
    "T14n0564_001:0916b14": "怠心、亂想心、惡慧、雜諸煩惱卑小之心，我",
    "T14n0564_001:0916b15": "不能得阿耨多羅三藐三菩提，驚怖悔恨，則",
    "T14n0564_001:0916b16": "非菩薩莊嚴。所以者何？遠離菩薩莊嚴法故。」",
    "T14n0564_001:0916b17": "爾時眾會聞說菩薩諸莊嚴法，有萬二千諸",
    "T14n0564_001:0916b18": "天及人先種善根，皆發阿耨多羅三藐三菩",
    "T14n0564_001:0916b19": "提心。",
    "T14n0564_001:0916b20": "爾時世尊告此女言：「汝可受是釋提桓因衣",
    "T14n0564_001:0916b21": "服瓔珞。」女白佛言：「世尊！我不堪受。所以者",
    "T14n0564_001:0916b22": "何？共我志同，應同衣服瓔珞莊嚴。而此帝釋",
    "T14n0564_001:0916b23": "願求小智，所樂卑下，厭患生死，常懷怖畏，欲",
    "T14n0564_001:0916b24": "速入涅槃；恒從他邊聽受法要，所有慧明惟",
    "T14n0564_001:0916b25": "獨照已不及他人；如執草束欲度江河，不",
    "T14n0564_001:0916b26": "能為人作淨福田；永離諸佛清淨智眼，不能",
    "T14n0564_001:0916b27": "曉了諸眾生根。世尊！我今著堅固鎧，願求大",
    "T14n0564_001:0916b28": "乘，欲饒益一切，集大法船度未度者，求",
    "T14n0564_001:0916b29": "自然智轉于法輪，不於他人有所悕求，以",
    "T14n0564_001:0916c01": "如來智而自莊嚴，亦令一切悉得諸佛清淨",
    "T14n0564_001:0916c02": "智眼。世尊！我從彼國來生此間，欲見如來",
    "T14n0564_001:0916c03": "釋迦牟尼，禮拜供養，聽說法耳！彼佛、世尊",
    "T14n0564_001:0916c04": "自當與我衣服瓔珞，使我著之。」爾時眾會諸",
    "T14n0564_001:0916c05": "天人等皆作是念：「此女來處世界名何？去",
    "T14n0564_001:0916c06": "此近遠，為在何方？彼國如來復名何等？今",
    "T14n0564_001:0916c07": "為現在說法教不？」",
    "T14n0564_001:0916c08": "爾時世尊知此眾會心之所念，告舍利弗言：",
    "T14n0564_001:0916c09": "「東南方去此世界過三十六那由他佛土，有",
    "T14n0564_001:0916c10": "世界名淨住，佛號無垢稱王如來、應、等正覺，",
    "T14n0564_001:0916c11": "今現在說法。舍利弗！此女從淨住世界沒，",
    "T14n0564_001:0916c12": "來生此間，欲成就眾生，亦欲禮拜供養於我，",
    "T14n0564_001:0916c13": "聽說法教。」佛說是已，未久之間，彼無垢稱王",
    "T14n0564_001:0916c14": "如來發愍念心，即以神力送諸菩薩所著",
    "T14n0564_001:0916c15": "衣服瓔珞莊嚴來在女前，懸虛空中，又出聲",
    "T14n0564_001:0916c16": "言：「善女！淨住世界無垢稱王如來遣此衣",
    "T14n0564_001:0916c17": "服瓔珞與汝，汝可著之，當如此間諸菩薩等。",
    "T14n0564_001:0916c18": "若著衣服瓔珞莊嚴，即時皆得具五神通，汝",
    "T14n0564_001:0916c19": "亦應爾！」其女爾時於虛空中取衣服瓔珞，",
    "T14n0564_001:0916c20": "即便著之。須臾之間，衣服瓔珞出妙光明，",
    "T14n0564_001:0916c21": "除如來光，其餘梵、釋、護世天王、日、月光明悉",
    "T14n0564_001:0916c22": "不復現。其女即時具五神通，下蓮華臺，行詣",
    "T14n0564_001:0916c23": "佛所。舉足下足，大地即時六種震動。到佛",
    "T14n0564_001:0916c24": "前已，頭面禮足，遶佛七匝，白佛言：「世尊！惟",
    "T14n0564_001:0916c25": "願如來為諸菩薩摩訶薩說攝菩提、增長之",
    "T14n0564_001:0916c26": "法，令諸菩薩於無上道而不退轉過諸魔行，",
    "T14n0564_001:0916c27": "速成阿耨多羅三藐三菩提！」爾時世尊告此",
    "T14n0564_001:0916c28": "女言：「若菩薩成就四法，能攝菩提亦令增長。",
    "T14n0564_001:0916c29": "何等為四？一者、淨心；二者、深心；三者、方便；",
    "T14n0564_001:0917a01": "四者、不捨菩提之心。是名為四。「復有四法：",
    "T14n0564_001:0917a02": "一者、恒欲利益一切眾生；二者、常當慈心愍",
    "T14n0564_001:0917a03": "諸眾生；三者、當以大悲度脫眾生；四者、堅固",
    "T14n0564_001:0917a04": "精進具足一切佛法。是名為四。「復有四法：",
    "T14n0564_001:0917a05": "一者、分別諸法多生信心；二者、遠離聲聞、辟",
    "T14n0564_001:0917a06": "支佛心；三者、樂觀勝法，欲具滿一切佛法；",
    "T14n0564_001:0917a07": "四者，勤行精進，必成其果。是名為四。「復有四",
    "T14n0564_001:0917a08": "法：一者、離於憍慢；二者、除自大心；三者、敬",
    "T14n0564_001:0917a09": "重尊長；四者、易可教誨。是名為四。「復有四",
    "T14n0564_001:0917a10": "法：一者、於來求者，不生恚恨；二者、捨一切物，",
    "T14n0564_001:0917a11": "不求其報；三者、已施不悔；四者、所有善根盡",
    "T14n0564_001:0917a12": "迴向菩提。是名為四。「復有四法：一者、不破",
    "T14n0564_001:0917a13": "戒；二者、不穿戒；三者、不雜戒；四者、不濁戒。",
    "T14n0564_001:0917a14": "是名為四。「復有四法：一者、性和能忍；二者、",
    "T14n0564_001:0917a15": "善護他意；三者、自護己身，終不犯他；四者、迴",
    "T14n0564_001:0917a16": "向菩提。是名為四。「復有四法：一者、堅固精",
    "T14n0564_001:0917a17": "進；二者、明淨精進；三者、不怯弱精進；四者、",
    "T14n0564_001:0917a18": "迴向菩提。是名為四。「復有四法：一者、身強",
    "T14n0564_001:0917a19": "堪能；二者、心強堪能；三者、善能修集諸禪",
    "T14n0564_001:0917a20": "及支；四者、恒不忘失菩提之心。是名為四。",
    "T14n0564_001:0917a21": "「復有四法：一者、布施；二者、愛語；三者、利益；",
    "T14n0564_001:0917a22": "四者、同事。是名為四。「復有四法：一者、慈心",
    "T14n0564_001:0917a23": "遍一切處；二者、大悲無有厭惓；三者、喜心深",
    "T14n0564_001:0917a24": "愛敬法；四者、捨心離於憎愛。是名為四。「復",
    "T14n0564_001:0917a25": "有四法：一者、聽法無厭；二者、正觀思惟；三",
    "T14n0564_001:0917a26": "者、隨法能行；四者、迴向菩提。是名為四。「復",
    "T14n0564_001:0917a27": "有四法：一者、知諸行無常；二者、決定知陰是",
    "T14n0564_001:0917a28": "苦；三者、定知諸法而無有我；四者、定知涅槃",
    "T14n0564_001:0917a29": "是寂滅法。是名為四。「復有四法：一者、得利",
    "T14n0564_001:0917b01": "不喜；二者、失利不憂；三者、雖有名譽，其心常",
    "T14n0564_001:0917b02": "等；四者、雖聞惡名，心亦不惱。是名為四。「復",
    "T14n0564_001:0917b03": "有四法：一者、他毀不瞋；二者、稱讚不喜；三",
    "T14n0564_001:0917b04": "者、遭苦能忍；四者、雖樂不逸，亦不輕他。是名",
    "T14n0564_001:0917b05": "為四。「復有四法：一者、觀因；二者、知果；三者、",
    "T14n0564_001:0917b06": "離二邊見；四者、覺緣起法。是名為四。「復有",
    "T14n0564_001:0917b07": "四法：一者、知內無我；二者、知外無有眾生；",
    "T14n0564_001:0917b08": "三者、俱知內外無有壽命；四者、畢竟清淨無",
    "T14n0564_001:0917b09": "人。是名為四。「復有四法：一者、行空不畏；二",
    "T14n0564_001:0917b10": "者、觀無相不沒；三者、不分別，無願；四者、樂觀",
    "T14n0564_001:0917b11": "諸法，無作。是名為四。「復有四法：一者、不證",
    "T14n0564_001:0917b12": "苦智；二者、不證集智；三者、不證滅智；四者、",
    "T14n0564_001:0917b13": "不證道智。是名為四。「復有四法：一者、深觀",
    "T14n0564_001:0917b14": "菩提；二者、不謗正法；三者、身在僧數，終不退",
    "T14n0564_001:0917b15": "轉；四者、於法不起諍訟。是名為四。「復有四",
    "T14n0564_001:0917b16": "法：一者、能令貪欲不起；二者、亦不攀緣；三",
    "T14n0564_001:0917b17": "者、斷貪欲、瞋恚、愚癡；四者、及餘煩惱亦復如",
    "T14n0564_001:0917b18": "是。是名為四。「復有四法：一者、於諸眾生心",
    "T14n0564_001:0917b19": "常平等；二者、等觀眾生皆是福田；三者、佛及",
    "T14n0564_001:0917b20": "眾生皆悉平等；四者、法及眾生亦悉平等。是",
    "T14n0564_001:0917b21": "名為四。「復有四法：一者、不顯己身；二者、不",
    "T14n0564_001:0917b22": "下他人；三者、不輕未學；四者、於已學者，愛敬",
    "T14n0564_001:0917b23": "如師。是名為四。「復有四法：一者、遠離無益",
    "T14n0564_001:0917b24": "之言；二者、恒求閑靜；三者、樂住阿蘭若處而",
    "T14n0564_001:0917b25": "無厭足；四者、勤求阿蘭若諸功德利。是名為",
    "T14n0564_001:0917b26": "四。「復有四法：一者、少欲；二者、知足；三者、淨",
    "T14n0564_001:0917b27": "物知量；四者、樂行頭陀，不貪上妙衣服、飲食。",
    "T14n0564_001:0917b28": "是名為四。「復有四法：一者、知己；二者、知他；",
    "T14n0564_001:0917b29": "三者、知時；四者、知義。是名為四。「復有四法：",
    "T14n0564_001:0917c01": "一者、樂法；二者、樂義；三者、樂諦；四者、樂成",
    "T14n0564_001:0917c02": "就眾生。是名為四。「復有四法：一者、內淨能",
    "T14n0564_001:0917c03": "護自心；二者、外淨能護眾生；三者、法淨行善",
    "T14n0564_001:0917c04": "之處；四者、智淨能離憍慢。是名為四。「復有",
    "T14n0564_001:0917c05": "四法：一者、離我；二者、去我所；三者、除諸見；",
    "T14n0564_001:0917c06": "四者、斷愛恚。是名為四。「復有四法：一者、善",
    "T14n0564_001:0917c07": "權攝慧；二者、慧攝善權；三者、大悲攝一切施；",
    "T14n0564_001:0917c08": "四者、精進攝一切道品之法。「善女！菩薩成就",
    "T14n0564_001:0917c09": "如是四法，能攝菩提亦令增長。」",
    "T14n0564_001:0917c10": "爾時世尊說此四法，能攝菩提亦令增長之。",
    "T14n0564_001:0917c11": "時會中有三萬二千諸天及人，皆發阿耨多",
    "T14n0564_001:0917c12": "羅三藐三菩提心。",
    "T14n0564_001:0917c13": "爾時尊者舍利弗問此女言：「汝父母為汝作",
    "T14n0564_001:0917c14": "字，名曰何等？」時女報言：「尊者舍利弗！一切",
    "T14n0564_001:0917c15": "諸法本無名字，雖隨分別而立名字，非是真",
    "T14n0564_001:0917c16": "實，無定主故。又尊者舍利弗！菩薩摩訶薩",
    "T14n0564_001:0917c17": "隨其所行而立名字：若得淨心，名淨心者；",
    "T14n0564_001:0917c18": "若逮深心，名深心者；若行方便，名淨方便者；",
    "T14n0564_001:0917c19": "若行布施，名善能施者；若修尸羅，名淨戒者；",
    "T14n0564_001:0917c20": "若住忍辱，名有忍力者；若勤精進，名著精進",
    "T14n0564_001:0917c21": "鎧者；若住諸禪，名常三昧者；逮得智慧，名大",
    "T14n0564_001:0917c22": "慧者；若住慈、悲、喜、捨，名大慈、大悲、大喜、大捨",
    "T14n0564_001:0917c23": "者；若住阿蘭若處，名閑居無事者；若不捨",
    "T14n0564_001:0917c24": "頭陀，名行清淨功德者；若樂集善法，名喜",
    "T14n0564_001:0917c25": "求法者：略而言之，隨其以何善根發趣大乘，",
    "T14n0564_001:0917c26": "而得名字。」",
    "T14n0564_001:0917c27": "爾時世尊告舍利弗言：「當此女著衣服瓔",
    "T14n0564_001:0917c28": "珞之時，放大光明普照大眾，是故此女名無",
    "T14n0564_001:0917c29": "垢光，當憶持之。」",
    "T14n0564_001:0918a01": "爾時尊者舍利弗復問無垢光女言：「汝從淨",
    "T14n0564_001:0918a02": "住世界無垢稱王佛所，受此女身來此間也？」",
    "T14n0564_001:0918a03": "無垢光女答言尊者舍利弗：「彼佛世界無有",
    "T14n0564_001:0918a04": "女人。」舍利弗言：「汝今何故以此女形來生",
    "T14n0564_001:0918a05": "此間？」女即答言：「我今不以男形、女形，亦不",
    "T14n0564_001:0918a06": "以色、受、想、行、識來生此間。所以者何？尊者舍",
    "T14n0564_001:0918a07": "利弗！於意云何，如來所作化人，從一佛國",
    "T14n0564_001:0918a08": "至一佛國，為有男女、陰界、諸入差別相不？」舍",
    "T14n0564_001:0918a09": "利弗言：「不也！所以者何？如來所化無有差",
    "T14n0564_001:0918a10": "別。」女言：「尊者舍利弗！如如來所化無有差",
    "T14n0564_001:0918a11": "別，一切諸法皆悉如化；若知諸法悉同化相，",
    "T14n0564_001:0918a12": "從一佛國至一佛國不見差別。」舍利弗言：「汝",
    "T14n0564_001:0918a13": "於諸法見無差別，云何能成就眾生？」女答言：",
    "T14n0564_001:0918a14": "「尊者舍利弗！若於諸法見差別者，是則不能",
    "T14n0564_001:0918a15": "成就眾生；若於諸法不見差別，是則必能成",
    "T14n0564_001:0918a16": "就眾生。」舍利弗問女言：「汝今為已成就幾所",
    "T14n0564_001:0918a17": "眾生？」女答言：「如尊者舍利弗所斷煩惱。」舍",
    "T14n0564_001:0918a18": "利弗言：「我所斷煩惱性無所有。」女言：「眾生",
    "T14n0564_001:0918a19": "之性亦無所有。」舍利弗言：「無性眾生何所",
    "T14n0564_001:0918a20": "成就？」女言：「煩惱無性，復何所斷？」舍利弗言：",
    "T14n0564_001:0918a21": "「無分別故，是名為斷。」女言：「如尊者舍利弗所",
    "T14n0564_001:0918a22": "言，若不分別彼我，是亦名為成就眾生。」舍",
    "T14n0564_001:0918a23": "利弗復問女言：「云何名眾生成就？」女答言：",
    "T14n0564_001:0918a24": "「於諸有中不起染愛，是名眾生成就。」舍利弗",
    "T14n0564_001:0918a25": "又問女言：「汝於三乘，為以何乘成就眾生？」",
    "T14n0564_001:0918a26": "女答言：「尊者舍利弗！譬如空中等霔甘雨，",
    "T14n0564_001:0918a27": "於上中下種子、苗稼、藥草、樹木皆令生長，其",
    "T14n0564_001:0918a28": "雨頗有分別相不？」舍利弗言：「其水雖能生長",
    "T14n0564_001:0918a29": "苗稼，而無分別。」「如是，舍利弗！諸佛、菩薩其",
    "T14n0564_001:0918b01": "所說法亦無分別，隨諸眾生於三乘道善根",
    "T14n0564_001:0918b02": "熟者而調伏之。」舍利弗復問女言：「云何調伏？",
    "T14n0564_001:0918b03": "其義云何？」時女答曰：「言調伏者，能觀邪道",
    "T14n0564_001:0918b04": "即是正道，是名調伏。所以者何？凡夫顛倒",
    "T14n0564_001:0918b05": "不能正觀，故不調伏。若觀邪道平等之相，不",
    "T14n0564_001:0918b06": "隨不願諸邪道者，是則名為畢竟調伏。又舍",
    "T14n0564_001:0918b07": "利弗！言調伏者，於我無我，亦名調伏。所以",
    "T14n0564_001:0918b08": "者何？無我見者，於諸煩惱不愛、不起，是名",
    "T14n0564_001:0918b09": "解脫。」女問舍利弗言：「尊者得解脫耶？」舍利",
    "T14n0564_001:0918b10": "弗言：「我得解脫。」女言：「誰縛汝者言得解脫？」",
    "T14n0564_001:0918b11": "舍利弗言：「無有縛者而得解脫，而其本性是",
    "T14n0564_001:0918b12": "解脫相，是故我言得解脫耳！」女言：「若其本",
    "T14n0564_001:0918b13": "性無縛、無解，是解脫相，汝何故言我得解脫？」",
    "T14n0564_001:0918b14": "舍利弗言：「一切諸法皆解脫相，是故我言我",
    "T14n0564_001:0918b15": "得解脫。」女言：「如尊者舍利弗所言，若知諸",
    "T14n0564_001:0918b16": "法皆解脫相，是則名為究竟解脫。」舍利弗言：",
    "T14n0564_001:0918b17": "「若諸漏盡阿羅漢所說，汝今所說等無有異。」",
    "T14n0564_001:0918b18": "女言：「尊者舍利弗！今我亦是漏盡阿羅漢。」",
    "T14n0564_001:0918b19": "舍利弗言：「以何緣故而作是說？」女言：「我亦",
    "T14n0564_001:0918b20": "遠離一切塵垢，緣覺、聲聞所有道品，我悉知",
    "T14n0564_001:0918b21": "見而不願樂，惟求佛智。是故我言：『是阿羅",
    "T14n0564_001:0918b22": "漢！諸漏已盡。』」舍利弗言：「頗有因緣而諸菩",
    "T14n0564_001:0918b23": "薩作羅漢耶？」女答言：「有！」舍利弗言：「以何緣",
    "T14n0564_001:0918b24": "有？」女言：「若有眾生先種善根，應以聲聞身",
    "T14n0564_001:0918b25": "得度者，即現聲聞身，而作是言：『我是阿羅",
    "T14n0564_001:0918b26": "漢！為眾生說證羅漢法。』是名菩薩作羅漢也。」",
    "T14n0564_001:0918b27": "說此法時，二百比丘不受漏法，心得解脫。",
    "T14n0564_001:0918b28": "是諸比丘白佛言：「世尊！此女辯才，是佛威",
    "T14n0564_001:0918b29": "神、為自力耶？」佛言：「是佛威神！其女亦自有",
    "T14n0564_001:0918c01": "辯才之力。」",
    "T14n0564_001:0918c02": "爾時無垢光女白佛言：「世尊！今此會中諸",
    "T14n0564_001:0918c03": "比丘、比丘尼、優婆塞、優婆夷願樂欲聞：修何",
    "T14n0564_001:0918c04": "善行得離女身，速成男子，能發無上菩提之",
    "T14n0564_001:0918c05": "心？惟願世尊當為解說！」爾時世尊欲利益",
    "T14n0564_001:0918c06": "成就四部眾故，告無垢光女言：「若女人成就",
    "T14n0564_001:0918c07": "一法，得離女身，速成男子。何謂為一？所謂",
    "T14n0564_001:0918c08": "深心求於菩提。所以者何？若有女人發菩提",
    "T14n0564_001:0918c09": "心，則是大善人心、大丈夫心、大仙人心、非",
    "T14n0564_001:0918c10": "下人心、永離二乘狹劣之心、能破外道異論",
    "T14n0564_001:0918c11": "之心、於三世中最是勝心、能除煩惱不雜結",
    "T14n0564_001:0918c12": "習清淨之心。若諸女人發菩提心，則更不雜",
    "T14n0564_001:0918c13": "女人諸結縛心。以不雜故，永離女身，得成男",
    "T14n0564_001:0918c14": "子，所有善根亦當迴向無上菩提，是名為一。",
    "T14n0564_001:0918c15": "「復次，女人成就二法，能離女身，速成男子。何",
    "T14n0564_001:0918c16": "謂為二？所謂除其慢心，離於欺誑，不作幻",
    "T14n0564_001:0918c17": "惑；所有善根，遠離女身，速成男子，悉以迴",
    "T14n0564_001:0918c18": "向無上菩提，是名為二。",
    "T14n0564_001:0918c19": "「復次，女人成就三法，能離女身，速成男子。何",
    "T14n0564_001:0918c20": "謂為三？一、身業清淨，持身三戒；二、口業清淨，",
    "T14n0564_001:0918c21": "離口四過；三、意業清淨，離於瞋恚、邪見、愚癡。",
    "T14n0564_001:0918c22": "以此十善所生善根，願離女身，速成男子，迴",
    "T14n0564_001:0918c23": "向菩提，是名為三。",
    "T14n0564_001:0918c24": "「復次，女人成就四法，得離女身，速成男子。何",
    "T14n0564_001:0918c25": "謂為四？一、不恚害；二、不瞋恨；三、不隨煩惱；",
    "T14n0564_001:0918c26": "四、住忍辱力。是名為四。「復次，女人成就五法，",
    "T14n0564_001:0918c27": "得離女身，速成男子。何謂為五？一、樂求善法；",
    "T14n0564_001:0918c28": "二、尊重正法；三、以正法而自娛樂；四、於說法",
    "T14n0564_001:0918c29": "者，敬如師長；五、如說修行。以此善根，願離",
    "T14n0564_001:0919a01": "女身，速成男子，迴向菩提，是名為五。",
    "T14n0564_001:0919a02": "「復次，女人成就六法，得離女身，速成男子。何",
    "T14n0564_001:0919a03": "謂為六？一、常念佛，願成佛身；二、常念法，欲轉",
    "T14n0564_001:0919a04": "法輪；三、常念僧，欲覆護僧；四、常念戒，欲滿諸",
    "T14n0564_001:0919a05": "願；五、常念施，欲捨一切諸煩惱垢；六、常念天，",
    "T14n0564_001:0919a06": "欲滿天中之天一切種智。是名為六。",
    "T14n0564_001:0919a07": "「復次，女人成就七法，得離女身，速成男子。何",
    "T14n0564_001:0919a08": "謂為七？一、於佛得不壞信；二、於法得不壞信；",
    "T14n0564_001:0919a09": "三、於僧得不壞信；四、不事餘天，惟奉敬佛；",
    "T14n0564_001:0919a10": "五、不積聚慳惜，隨言能行；六、出言無過，恒常",
    "T14n0564_001:0919a11": "質直；七、威儀具足。是名為七。",
    "T14n0564_001:0919a12": "「復次，女人成就八法，得離女身，速成男子。何",
    "T14n0564_001:0919a13": "謂為八？一、不偏愛己男；二、不偏愛己女；三、",
    "T14n0564_001:0919a14": "不偏愛己夫；四、不專念衣服、瓔珞；五、不貪著",
    "T14n0564_001:0919a15": "華飾、塗香；六、不為美食因緣，猶如羅剎殺生",
    "T14n0564_001:0919a16": "食之；七、不悋所施之物，常追憶之而生歡",
    "T14n0564_001:0919a17": "喜；八、所行清淨，常懷慚愧。是名為八。",
    "T14n0564_001:0919a18": "「復次，女人成就九法，得離女身，速成男子。何",
    "T14n0564_001:0919a19": "謂為九？所謂息九惱法：憎我所愛，已憎、今",
    "T14n0564_001:0919a20": "憎、當憎；愛我所憎，已愛、今愛、當愛；於我，已",
    "T14n0564_001:0919a21": "憎、今憎、當憎。是名為九。",
    "T14n0564_001:0919a22": "「復次，女人成就十法，得離女身，速成男子。何",
    "T14n0564_001:0919a23": "謂為十？一、不自大；二、除憍慢；三、敬尊長；四、所",
    "T14n0564_001:0919a24": "言必實；五、無嫌恨；六、不麁言；七、不難教；八、不",
    "T14n0564_001:0919a25": "貪惜；九、不暴惡；十、不調戲。是名為十。",
    "T14n0564_001:0919a26": "「復次，善女！若有女人能如實觀女人身過者，",
    "T14n0564_001:0919a27": "生厭離心，速離女身，疾成男子。女人身過者，",
    "T14n0564_001:0919a28": "所謂欲、瞋、癡心并餘煩惱重於男子；又此身",
    "T14n0564_001:0919a29": "中有一百戶虫，恒為苦患、愁惱因緣。是故",
    "T14n0564_001:0919b01": "女人煩惱偏重，應當善思觀察：此身便為不",
    "T14n0564_001:0919b02": "淨之器，臭穢充滿，亦如枯井、空城、破村，難",
    "T14n0564_001:0919b03": "可愛樂，是故於身應生厭離。又觀此身猶",
    "T14n0564_001:0919b04": "如婢使，不得自在，恒為男女、衣服、飲食、家業",
    "T14n0564_001:0919b05": "所須之所苦惱，必除糞穢、涕唾不淨；於九",
    "T14n0564_001:0919b06": "月中懷子在身，眾患非一，及其生時受大苦",
    "T14n0564_001:0919b07": "痛，命不自保，是故女人應生厭離女人之身。",
    "T14n0564_001:0919b08": "又復女人雖生在王宮，必當屬他，盡其形壽，",
    "T14n0564_001:0919b09": "猶如婢使隨逐大家，亦如弟子奉事於師，又",
    "T14n0564_001:0919b10": "為種種刀杖、瓦石、手拳打擲，惡言罵辱，如是",
    "T14n0564_001:0919b11": "等苦不得自在，是故女人應於此身生厭離",
    "T14n0564_001:0919b12": "心。又此女身常被繫閉，猶如蛇、鼠在深穴",
    "T14n0564_001:0919b13": "中不得妄出。又女人法制不由身，常於他邊",
    "T14n0564_001:0919b14": "稟受飲食、衣服、花香、種種瓔珞嚴身之具、象、",
    "T14n0564_001:0919b15": "馬、車乘，是故應當厭離女身。又此女身為",
    "T14n0564_001:0919b16": "他所使，不得自在，執作甚多——搗藥、舂米，若炒、",
    "T14n0564_001:0919b17": "若磨大小豆麥，抽毳、紡疊——如是種種苦役",
    "T14n0564_001:0919b18": "無量，是故女人應患此身。「欲求永離如是眾",
    "T14n0564_001:0919b19": "苦，當以此法教示餘人，常念如來所言誠實，",
    "T14n0564_001:0919b20": "讚歎出家，能報佛恩；當發此心，願離女身，",
    "T14n0564_001:0919b21": "速成男子，於佛法中出家修道，不復貪求花",
    "T14n0564_001:0919b22": "鬘、瓔珞、遊戲、園林、衣服、飲食嚴身之具。當觀：",
    "T14n0564_001:0919b23": "自身及侍立眷屬，猶如機關木人，筋牽屈申，",
    "T14n0564_001:0919b24": "舉下而已；此身虛偽，血肉所成，不久壞滅；此",
    "T14n0564_001:0919b25": "身如廁，九孔流出種種不淨；此身愚小之人",
    "T14n0564_001:0919b26": "於中起著，而恒四大所成；此身諸陰猶如怨",
    "T14n0564_001:0919b27": "家；此身虛偽中無堅實，如空聚落；此身無",
    "T14n0564_001:0919b28": "主，從父母生，復以行業而嚴飾之；此身不淨，",
    "T14n0564_001:0919b29": "純盛臭穢；此身即是屎尿之器，不久棄捐，無",
    "T14n0564_001:0919c01": "可貪處；此身歸死，出息、入息必當斷故；此",
    "T14n0564_001:0919c02": "身無我，如草木、瓦石；此身無作者，從因緣",
    "T14n0564_001:0919c03": "生；此身是眾鳥、狼、狗、野干之食，棄塚間故；",
    "T14n0564_001:0919c04": "此身是苦聚，四百四病之所困故；此身恒為",
    "T14n0564_001:0919c05": "風寒、冷熱等分眾病之所壞散，恒以藥力得",
    "T14n0564_001:0919c06": "存立故；此身不知恩，以飲食養之無止足故；",
    "T14n0564_001:0919c07": "此身無知，內無作者故；此身是後邊，必當",
    "T14n0564_001:0919c08": "死故。是故女人應當如是觀察此身，生厭離",
    "T14n0564_001:0919c09": "心，修行善法。「修善行時，若得新好花果可食",
    "T14n0564_001:0919c10": "之物，先奉諸佛、菩薩無上福田、師長、父母，",
    "T14n0564_001:0919c11": "然後自食。應作是念：『如我今者以新花果，",
    "T14n0564_001:0919c12": "施與尊重清淨福田，願離穢故女人之身，",
    "T14n0564_001:0919c13": "更得新好男子之身。』」當佛說此法時，會中五",
    "T14n0564_001:0919c14": "百比丘尼皆發阿耨多羅三藐三菩提心，而",
    "T14n0564_001:0919c15": "作是言：「我等所有善根，願離女身，速成男子。」",
    "T14n0564_001:0919c16": "爾時會中有七十五諸居士婦，聞說此法心",
    "T14n0564_001:0919c17": "大歡喜，即持身上所著瓔珞以散佛上。佛神",
    "T14n0564_001:0919c18": "力故，所散瓔珞即於空中當佛頂上，化成七",
    "T14n0564_001:0919c19": "十五四柱寶臺，端嚴殊妙，甚可愛樂。臺中悉",
    "T14n0564_001:0919c20": "有眾寶之座，各有如來而坐其上，與比丘僧、",
    "T14n0564_001:0919c21": "菩薩大眾前後圍遶，自然顯現。爾時諸居士",
    "T14n0564_001:0919c22": "婦見此神變倍復歡喜，踊躍無量，前詣佛所，",
    "T14n0564_001:0919c23": "頭面禮足，右遶三匝，作如是言：「世尊！我等",
    "T14n0564_001:0919c24": "所有善根今悉合集，同發阿耨多羅三藐三",
    "T14n0564_001:0919c25": "菩提心，得離女身，亦迴向無上菩提。世尊",
    "T14n0564_001:0919c26": "大悲，廣說女人受身過惡。悉如佛言，無不實",
    "T14n0564_001:0919c27": "者。我等今當勤修方便，永離如是諸惡過咎。",
    "T14n0564_001:0919c28": "從今已去盡其形壽，奉持五戒，淨修梵行，以",
    "T14n0564_001:0919c29": "此善根共一切眾生成等正覺。」",
    "T14n0564_001:0920a01": "爾時尊者舍利弗語諸居士婦言：「姊妹能作",
    "T14n0564_001:0920a02": "如是大師子吼，甚為希有！然汝等夫為聽",
    "T14n0564_001:0920a03": "汝等修梵行不？應當問之！」諸居士婦白尊者",
    "T14n0564_001:0920a04": "舍利弗言：「若我等各問其夫：『我從何處來生",
    "T14n0564_001:0920a05": "此間，從此間沒當生何處？』雖為我夫而不",
    "T14n0564_001:0920a06": "能答，何用問為？尊者舍利弗！若問如來：『我",
    "T14n0564_001:0920a07": "等從何處沒來生此間，於此間沒當生何處？』",
    "T14n0564_001:0920a08": "如來明見，悉為我等分別說之。是故如來，",
    "T14n0564_001:0920a09": "是我等父母，是我等所尊，是我等大師，是",
    "T14n0564_001:0920a10": "我等福田，是我等寶洲歸依之處。今修梵行，",
    "T14n0564_001:0920a11": "何用問其夫為？從今已去，我等勤修方便，",
    "T14n0564_001:0920a12": "更不屬夫如餘女人。所以者何？若人能除貪",
    "T14n0564_001:0920a13": "欲、瞋恚、愚癡諸結縛者，終不更能患累其人，",
    "T14n0564_001:0920a14": "今我身心便是我夫，心修梵行不亦快乎！又",
    "T14n0564_001:0920a15": "尊者舍利弗！若非我夫而作夫想，奪我命者，",
    "T14n0564_001:0920a16": "自守其心，淨修梵行無悔恨也！」",
    "T14n0564_001:0920a17": "爾時尊者舍利弗語諸居士婦言：「當勤方",
    "T14n0564_001:0920a18": "便離女人身。所以者何？女人之身不能得",
    "T14n0564_001:0920a19": "阿耨多羅三藐三菩提。」諸居士婦白尊者舍",
    "T14n0564_001:0920a20": "利弗言：「我等從今不復更起女人煩惱。」即禮",
    "T14n0564_001:0920a21": "佛足，而作是言：「世尊！今於佛前頭面禮足，",
    "T14n0564_001:0920a22": "不轉女身成男子者，終不起也！」佛言：「諸姊",
    "T14n0564_001:0920a23": "妹！我常說言：『或有女人能為男子勇猛之行。』",
    "T14n0564_001:0920a24": "然諸姊妹，有十六法若能修行，隨所願求，皆",
    "T14n0564_001:0920a25": "得從意。何等十六？一、戒清淨；二、心清淨；三、",
    "T14n0564_001:0920a26": "空清淨；四、無願清淨；五、無相清淨；六、無作",
    "T14n0564_001:0920a27": "清淨；七、知身業如影；八、知口業如響；九、知",
    "T14n0564_001:0920a28": "意業如幻；十、知緣起法；十一、離二邊見；十",
    "T14n0564_001:0920a29": "二、善知因緣；十三、觀法如幻；十四、知法如夢；",
    "T14n0564_001:0920b01": "十五、相法如炎；十六、深心寂靜。」當佛說此",
    "T14n0564_001:0920b02": "十六清淨法時，大地震動。佛之威神，七十",
    "T14n0564_001:0920b03": "五居士婦其夫即時來詣佛所，各見其妻頂",
    "T14n0564_001:0920b04": "禮佛足，問尊者舍利弗言：「今我曹妻以何緣",
    "T14n0564_001:0920b05": "故頂禮佛足？」舍利弗言：「此諸姊等聞佛解",
    "T14n0564_001:0920b06": "說離女身法，心大歡喜、踊躍無量，即發阿耨",
    "T14n0564_001:0920b07": "多羅三藐三菩提心，盡其形壽奉持五戒，淨",
    "T14n0564_001:0920b08": "修梵行。今於佛前頭面禮足，作是誓言：『若",
    "T14n0564_001:0920b09": "我於此不轉女身成男子者，終不起也！』又諸",
    "T14n0564_001:0920b10": "居士！汝當放此諸姊妹等，於佛法中出家修",
    "T14n0564_001:0920b11": "道。」諸居士曰：「如尊者言，悉聽出家。又尊者",
    "T14n0564_001:0920b12": "舍利弗！我等今者，於佛法中貪得出家，先",
    "T14n0564_001:0920b13": "度我等，然後女人。」爾時舍利弗白佛言：「世",
    "T14n0564_001:0920b14": "尊！是諸居士於佛正法欲得出家，願佛聽",
    "T14n0564_001:0920b15": "之！」佛告諸居士：「於我法中隨意出家。」時諸",
    "T14n0564_001:0920b16": "居士白佛言：「願為我等出家！」佛言：「善來比",
    "T14n0564_001:0920b17": "丘。」皆成沙門，袈裟著身，成就威儀。爾時諸居",
    "T14n0564_001:0920b18": "士婦，佛之威神，自善根力正觀思惟，得離",
    "T14n0564_001:0920b19": "女身，變成男子。佛神力故，即昇虛空高七多",
    "T14n0564_001:0920b20": "羅樹，異口同音而說偈言：",
    "T14n0564_001:0920b21": "「諸法悉如幻，　　但從分別生，",
    "T14n0564_001:0920b22": "於第一義中，　　無有男女相。",
    "T14n0564_001:0920b23": "幻師以幻術，　　於四衢道中，",
    "T14n0564_001:0920b24": "化作男女像，　　兵眾共鬪戰，",
    "T14n0564_001:0920b25": "皆共相侵害，　　其事非真實。",
    "T14n0564_001:0920b26": "我今觀生死，　　如幻無有異，",
    "T14n0564_001:0920b27": "如人於夢中，　　造作種種事，",
    "T14n0564_001:0920b28": "以其無真實，　　覺已無所見。",
    "T14n0564_001:0920b29": "諦觀於我見，　　惟是陰、入、界，",
    "T14n0564_001:0920c01": "無有真實體，　　但從顛倒生。",
    "T14n0564_001:0920c02": "譬如水中月，　　可見不可捉，",
    "T14n0564_001:0920c03": "法性同水月，　　其實無去來。",
    "T14n0564_001:0920c04": "亦如熱時炎，　　見有動搖相，",
    "T14n0564_001:0920c05": "或見是河池，　　而無有真實。",
    "T14n0564_001:0920c06": "諸法皆如炎，　　其性無所有，",
    "T14n0564_001:0920c07": "但從顛倒生，　　畢竟無有我。",
    "T14n0564_001:0920c08": "我本為女身，　　而從顛倒生，",
    "T14n0564_001:0920c09": "今觀男子身，　　皆空無所有。",
    "T14n0564_001:0920c10": "若有能知空，　　不應分別生，",
    "T14n0564_001:0920c11": "則於見中空，　　身證無罣礙。",
    "T14n0564_001:0920c12": "是佛境界力，　　復從宿福生，",
    "T14n0564_001:0920c13": "亦修現前法，　　得離女人身。",
    "T14n0564_001:0920c14": "若有諸女人，　　欲成男子身，",
    "T14n0564_001:0920c15": "當發菩提心，　　所願便成就。」",
    "T14n0564_001:0920c16": "爾時轉女身出家菩薩從虛空中下，頂禮佛",
    "T14n0564_001:0920c17": "足，語其本夫諸居士言：「善知識！汝曹皆當發",
    "T14n0564_001:0920c18": "阿耨多羅三藐三菩提心！佛出世難，不生諸",
    "T14n0564_001:0920c19": "難亦復甚難；以大悲心為諸眾生發阿耨多",
    "T14n0564_001:0920c20": "羅三藐三菩提心，此亦復難！若人能發菩提",
    "T14n0564_001:0920c21": "之心，則為供養去、來、今佛。」時諸比丘語轉",
    "T14n0564_001:0920c22": "女身諸菩薩言：「汝曹皆是我等大善知識，能",
    "T14n0564_001:0920c23": "教化我等，為眾生故發阿耨多羅三藐三菩",
    "T14n0564_001:0920c24": "提心。我等今於佛前發菩提心，願未來世得",
    "T14n0564_001:0920c25": "成為佛，悉如世尊釋迦牟尼如來、阿羅呵、三",
    "T14n0564_001:0920c26": "藐三佛陀！」爾時轉女身諸菩薩等白佛言：「世",
    "T14n0564_001:0920c27": "尊！願為我等出家，莫如善來比丘出家之法，",
    "T14n0564_001:0920c28": "亦不欲於聲聞人邊而得出家！」爾時世尊告",
    "T14n0564_001:0920c29": "彌勒菩薩：「汝當為此諸善男子如法出家。」",
    "T14n0564_001:0921a01": "彌勒菩薩白佛言：「唯然，世尊！當為出家。」",
    "T14n0564_001:0921a02": "爾時無垢光女詣其母所，白言：「阿婆當發",
    "T14n0564_001:0921a03": "阿耨多羅三藐三菩提心！若母發心，我為已",
    "T14n0564_001:0921a04": "報阿婆之恩。」母言：「我已發心！所以者何？",
    "T14n0564_001:0921a05": "汝於十月在我腹中，從是已來，不生慳心、破",
    "T14n0564_001:0921a06": "戒心，瞋恚、懈怠、亂念、惡慧、邪見、貪欲、瞋恚、愚",
    "T14n0564_001:0921a07": "癡之心，常歡喜踊躍，身心安樂，恒於夢中見",
    "T14n0564_001:0921a08": "諸如來共比丘僧前後圍遶而為說法。我於",
    "T14n0564_001:0921a09": "是時心自念言：『今我腹中所懷之子必是菩",
    "T14n0564_001:0921a10": "薩！』我於夢中見於如來，身心歡樂，即發阿",
    "T14n0564_001:0921a11": "耨多羅三藐三菩提心。汝今勸我，當隨汝語，",
    "T14n0564_001:0921a12": "重更發心！」爾時無垢光女左手之中自然而",
    "T14n0564_001:0921a13": "出上妙寶蓋，持至母所而白母言：「以此寶蓋",
    "T14n0564_001:0921a14": "奉上如來，當發大願為諸天、世人作法寶之",
    "T14n0564_001:0921a15": "蓋！」爾時淨日夫人取其寶蓋，奉上如來，發",
    "T14n0564_001:0921a16": "是願言：「以此善根，令我將來為諸天、世人",
    "T14n0564_001:0921a17": "作法寶之蓋！」爾時世尊告舍利弗言：「此無",
    "T14n0564_001:0921a18": "垢光女遊戲神通，從無垢稱王佛國，現受",
    "T14n0564_001:0921a19": "女身來生此間。又舍利弗！此女本是菩薩，",
    "T14n0564_001:0921a20": "名無垢光，已於阿耨多羅三藐三菩提而不",
    "T14n0564_001:0921a21": "退轉，為成就眾生故，現受女身，非因行業。",
    "T14n0564_001:0921a22": "又舍利弗！汝見是七十五居士婦皆成男子",
    "T14n0564_001:0921a23": "者不？」舍利弗言：「已見。」佛告舍利弗：「皆是此",
    "T14n0564_001:0921a24": "女前世父母。舍利弗！無垢光女長夜發願：",
    "T14n0564_001:0921a25": "『若有眾生是我父母者，必當令其於阿耨多",
    "T14n0564_001:0921a26": "羅三藐三菩提而不退轉。』又舍利弗！此三千",
    "T14n0564_001:0921a27": "大千世界所有星宿其數易知，此無垢光女",
    "T14n0564_001:0921a28": "前世父母受其勸導，修行善法，於阿耨多羅",
    "T14n0564_001:0921a29": "三藐三菩提而不退轉者，其數難知！」",
    "T14n0564_001:0921b01": "爾時無垢光女前禮佛足而作是言：「『一切諸",
    "T14n0564_001:0921b02": "法無男、無女』，此言若實，令我女身化成男子！」",
    "T14n0564_001:0921b03": "發此言時，三千大千世界六種震動，無垢光",
    "T14n0564_001:0921b04": "女女形即滅，變化成就相好莊嚴男子之身。",
    "T14n0564_001:0921b05": "爾時尊者舍利弗語無垢光菩薩言：「仁者！未",
    "T14n0564_001:0921b06": "得阿耨多羅三藐三菩提，能作佛事乃至如",
    "T14n0564_001:0921b07": "此，甚為希有！」無垢光菩薩語尊者舍利弗：",
    "T14n0564_001:0921b08": "「誠如所言！諸菩薩摩訶薩大誓莊嚴，欲利",
    "T14n0564_001:0921b09": "益成就一切眾生，甚為希有！譬如阿伽樓樹",
    "T14n0564_001:0921b10": "所有華葉，但出阿伽樓香；如是諸菩薩摩訶",
    "T14n0564_001:0921b11": "薩乃至發一心之善，皆為阿耨多羅三藐三",
    "T14n0564_001:0921b12": "菩提，恒出佛法功德之香。」說是法時，會中",
    "T14n0564_001:0921b13": "萬二千眾生發阿耨多羅三藐三菩提心，地",
    "T14n0564_001:0921b14": "大震動，虛空諸天雨種種華，諸天樂器不鼓",
    "T14n0564_001:0921b15": "自鳴，咸作是言：「此無垢光菩薩說真淨法！",
    "T14n0564_001:0921b16": "若有眾生聞其法者，深心信樂，得大威勢，離",
    "T14n0564_001:0921b17": "眾患難，修諸善行。若有女人得聞此經，當知",
    "T14n0564_001:0921b18": "此身最是後邊。所以者何？此經廣說女人之",
    "T14n0564_001:0921b19": "身種種過患，亦廣解說種種諸行得離女身",
    "T14n0564_001:0921b20": "清淨法故。」爾時世尊告阿難言：「汝當受持此",
    "T14n0564_001:0921b21": "經，讀誦通利，為他解說，廣令流布。所以者何？",
    "T14n0564_001:0921b22": "阿難！若有女人以種種珍寶滿閻浮提施",
    "T14n0564_001:0921b23": "佛、世尊，以其善根求離女身；復有女人得",
    "T14n0564_001:0921b24": "聞此經信解歡喜，以其善根求離女身，阿難！",
    "T14n0564_001:0921b25": "當知聞此經名，斯則疾矣！」阿難白佛言：「此",
    "T14n0564_001:0921b26": "經名何等？云何受持？」佛言：「阿難！此經名『轉",
    "T14n0564_001:0921b27": "女人身』，亦名『無垢光菩薩所問』，復名『無過稱",
    "T14n0564_001:0921b28": "菩薩道教』，當念受持！」佛說是已，無垢光菩",
    "T14n0564_001:0921b29": "薩并他方國土來會菩薩，及無垢光父母、",
    "T14n0564_001:0921c01": "長老阿難，時會諸天、乾闥婆、阿修羅、人、非人",
    "T14n0564_001:0921c02": "等，聞佛所說，皆大歡喜，作禮奉行。",
    "T14n0564_001:0921c03": "佛說轉女身經"
}