{
    "T14n0482_004:0660c03": "持世經卷第四",
    "T14n0482_004:0660c04": "姚秦龜茲三藏鳩摩羅什譯",
    "T14n0482_004:0660c05": "持世經八聖道分品第八",
    "T14n0482_004:0660c06": "「持世！何謂菩薩摩訶薩善能知道、菩薩摩訶",
    "T14n0482_004:0660c07": "薩安住道中？何等為道？所謂八聖道分：正",
    "T14n0482_004:0660c08": "見、正思惟、正語、正業、正命、正精進、正念、",
    "T14n0482_004:0660c09": "正定。「持世！何謂菩薩摩訶薩名為行八聖道",
    "T14n0482_004:0660c10": "分？何謂名為得八聖道分方便？菩薩摩訶薩",
    "T14n0482_004:0660c11": "得正見安住正見，為斷一切見故行道，為斷",
    "T14n0482_004:0660c12": "一切諸見故安住於道，乃至斷涅槃見佛見。",
    "T14n0482_004:0660c13": "何以故？持世！一切諸見皆名為邪，乃至涅",
    "T14n0482_004:0660c14": "槃見佛見；破壞一切貪著諸見故，名為正見。",
    "T14n0482_004:0660c15": "又無諸見無取諸見，不念不貪著不緣不行",
    "T14n0482_004:0660c16": "不分別一切諸見，是名正見。以是正見為見",
    "T14n0482_004:0660c17": "何等？見一切世間虛妄顛倒為諸見所縛。如",
    "T14n0482_004:0660c18": "是見時，名為安住斷一切見，於是正見亦不",
    "T14n0482_004:0660c19": "念不見不貪著分別，乃至涅槃見佛見，為不",
    "T14n0482_004:0660c20": "起一切見故行。「云何名為正見？一切法寂",
    "T14n0482_004:0660c21": "滅，念相不生不滅同於涅槃。如是亦不念",
    "T14n0482_004:0660c22": "不分別是一切法，不念不分別不現在前，不",
    "T14n0482_004:0660c23": "正不邪不取不捨，是名出世間正見。何故名",
    "T14n0482_004:0660c24": "為出世間正見？是人不得世間不得出世",
    "T14n0482_004:0660c25": "間，度世間已無所分別，是故名為出世間正",
    "T14n0482_004:0660c26": "見。正見者如知見世間，出世間亦如是，是",
    "T14n0482_004:0660c27": "人不復分別是世間是出世間，斷諸憶想分",
    "T14n0482_004:0660c28": "別，名為出世間正見。是人不見邪不見正，斷",
    "T14n0482_004:0660c29": "一切心所念，名為正見。又正見者，於諸法中",
    "T14n0482_004:0661a01": "更無差別，是故說名正見。又正見者，如實知",
    "T14n0482_004:0661a02": "諸邪見義。又正見者，觀諸邪見即是平等。是",
    "T14n0482_004:0661a03": "名菩薩摩訶薩安住正見。",
    "T14n0482_004:0661a04": "「持世！菩薩摩訶薩住正見中，如實知正思",
    "T14n0482_004:0661a05": "惟，作是念：『一切思惟皆為是邪，乃至涅槃思",
    "T14n0482_004:0661a06": "惟佛思惟皆是邪思惟。何以故？斷諸分別名",
    "T14n0482_004:0661a07": "為正思惟。』無所分別名為正分別，斷分別是",
    "T14n0482_004:0661a08": "正分別。何以故？是人知見一切思惟相已則",
    "T14n0482_004:0661a09": "無有邪，是人更不分別是此是彼，住如是正",
    "T14n0482_004:0661a10": "分別中，更不得諸分別若正若邪。如是之人",
    "T14n0482_004:0661a11": "離諸分別、過諸分別故，說名正思惟。正思惟",
    "T14n0482_004:0661a12": "者，即是分別知見一切分別皆虛誑不實從",
    "T14n0482_004:0661a13": "顛倒起，諸分別中無有分別。是人安住正",
    "T14n0482_004:0661a14": "思惟，更不得分別若正若邪，離諸分別、過諸",
    "T14n0482_004:0661a15": "分別、斷諸分別故，說名正分別。是人爾時於",
    "T14n0482_004:0661a16": "一切分別中無所繫縛，知見諸分別性皆平",
    "T14n0482_004:0661a17": "等故，是名安住正思惟。",
    "T14n0482_004:0661a18": "「持世！菩薩摩訶薩勤集正語，是人見一切語",
    "T14n0482_004:0661a19": "言虛妄不實從顛倒起，但憶想分別從眾因",
    "T14n0482_004:0661a20": "緣有，作是念：『是語言相語言中不可得，滅一",
    "T14n0482_004:0661a21": "切語，如實知一切口業，名為正語。是語言無",
    "T14n0482_004:0661a22": "所從來亦無所去，能如是見者，名為正語。",
    "T14n0482_004:0661a23": "是人爾時安住實相中，有所語言皆是正語，",
    "T14n0482_004:0661a24": "是故說安住正語中。是人得住第一清淨口",
    "T14n0482_004:0661a25": "業，亦知見諸口業相，亦通達一切語言。是人",
    "T14n0482_004:0661a26": "所說終不有邪，是故說名住於正語。』",
    "T14n0482_004:0661a27": "「持世！菩薩摩訶薩善知一切語業皆是邪",
    "T14n0482_004:0661a28": "業，知一切諸業虛妄無所有不作不起。何以",
    "T14n0482_004:0661a29": "故？諸業中無一決定，滅一切業名為正業。正",
    "T14n0482_004:0661b01": "業者，於業不分別若正若邪，入諸業平等故，",
    "T14n0482_004:0661b02": "不分別業若正若邪，是故說名正業。又正業",
    "T14n0482_004:0661b03": "者，則是不繫三界義，如實知見義，如實平等",
    "T14n0482_004:0661b04": "中更無分別是正是邪。菩薩行如是正業，如",
    "T14n0482_004:0661b05": "實知見一切業故，如實於法無取無捨，是故",
    "T14n0482_004:0661b06": "說名行正業。正業中無有邪業，是人如實知",
    "T14n0482_004:0661b07": "見故，說名住於正業中。",
    "T14n0482_004:0661b08": "「持世！何謂菩薩摩訶薩善知一切諸命皆是",
    "T14n0482_004:0661b09": "邪命？何以故？若有命相法相取相，乃至涅",
    "T14n0482_004:0661b10": "槃相佛相，乃至清淨佛法相，住於是中作清",
    "T14n0482_004:0661b11": "淨命，皆名邪命。正命者，捨諸資生所著，斷諸",
    "T14n0482_004:0661b12": "販賣，不分別不戲論，過一切戲論，是名正命。",
    "T14n0482_004:0661b13": "正命中更不分別是邪命是正命，即得一切",
    "T14n0482_004:0661b14": "清淨命，是故說名得清淨正命。又一切諸命",
    "T14n0482_004:0661b15": "皆不生，無有邪正，是人名為得清淨命。安住",
    "T14n0482_004:0661b16": "正道無有戲論，住是正命中，不取正命不捨",
    "T14n0482_004:0661b17": "邪命，是故說名住正命中。是人爾時不名住",
    "T14n0482_004:0661b18": "正不名住邪，得清淨平等命，離於命相無動",
    "T14n0482_004:0661b19": "無作，不念命不念非命，但名為如實知者如",
    "T14n0482_004:0661b20": "實見者，是故說名住正命中。",
    "T14n0482_004:0661b21": "「持世！何謂菩薩摩訶薩善知正精進、菩薩摩",
    "T14n0482_004:0661b22": "訶薩住正精進？若菩薩為斷一切精進道故，",
    "T14n0482_004:0661b23": "名為住正精進。何以故？一切精進皆為是邪，",
    "T14n0482_004:0661b24": "諸有所發有作有行皆名為邪。何以故？一切",
    "T14n0482_004:0661b25": "法皆是邪作，有所發作皆是虛妄，若虛妄者",
    "T14n0482_004:0661b26": "即亦是邪。正精進者，無發無作無行無願，一",
    "T14n0482_004:0661b27": "切法中斷有所作。是菩薩於一切法中斷有",
    "T14n0482_004:0661b28": "所作，乃至涅槃相佛相中不生有所作相，是",
    "T14n0482_004:0661b29": "人善知一切所作皆為虛妄，為無所作故行",
    "T14n0482_004:0661c01": "道若是。正者則無所作，一切法平等無差別，",
    "T14n0482_004:0661c02": "無有所作過所作相。是菩薩善知精進非是",
    "T14n0482_004:0661c03": "精進道，不取不捨故說名住正精進。正精進",
    "T14n0482_004:0661c04": "者，即是諸精進不可得義，即是諸法如實知",
    "T14n0482_004:0661c05": "見義。所謂正精進如是見者，不復分別是邪",
    "T14n0482_004:0661c06": "精進是正精進，是故說名正精進。",
    "T14n0482_004:0661c07": "「持世！何謂菩薩摩訶薩善知正念？菩薩摩",
    "T14n0482_004:0661c08": "訶薩知見一切念皆是邪念，有所念處皆是",
    "T14n0482_004:0661c09": "邪念。何以故？一切念是邪念，若於處所念生",
    "T14n0482_004:0661c10": "皆是邪念，無憶無念是名正念。何以故？一切",
    "T14n0482_004:0661c11": "念從虛妄因緣起，是故有生念處皆為邪",
    "T14n0482_004:0661c12": "念。若於處所無生無滅是名正念，無有處所",
    "T14n0482_004:0661c13": "起念業，是名安住清淨念中，無處生邪念。",
    "T14n0482_004:0661c14": "是人知見一切法皆為是邪，是正法中無念，",
    "T14n0482_004:0661c15": "是故說安住正念中。「又正念者，於法無有分",
    "T14n0482_004:0661c16": "別是正念是邪念，是人通達一切念皆無念",
    "T14n0482_004:0661c17": "相，常行六捨心故說名住正念。是人更無所",
    "T14n0482_004:0661c18": "貪樂，亦不分別是無念，以諸法平等通達一",
    "T14n0482_004:0661c19": "切念。是人如實知見一切念故，若念若非念",
    "T14n0482_004:0661c20": "無取無捨，是故說安住正念中。是人所念更",
    "T14n0482_004:0661c21": "不分別是等是不等，於念非念不隨不緣，以",
    "T14n0482_004:0661c22": "無緣故知一切念非念，若念若非念不復在",
    "T14n0482_004:0661c23": "心。是人安住正念故，不可說不可示，斷一",
    "T14n0482_004:0661c24": "切語言，離一切語言，如實知一切語言，不",
    "T14n0482_004:0661c25": "分別此彼故，說名安住正念。",
    "T14n0482_004:0661c26": "「持世！何謂菩薩摩訶薩安住正定？菩薩摩",
    "T14n0482_004:0661c27": "訶薩觀一切定皆是邪定。何以故？凡諸法中，",
    "T14n0482_004:0661c28": "所取緣定相，所取知定相，所取三昧戲論定",
    "T14n0482_004:0662a01": "相，皆名為邪。邪者即是貪著義，是定不爾，",
    "T14n0482_004:0662a02": "如所緣取相不取相，無求無戲論無憶念，名",
    "T14n0482_004:0662a03": "為正定。若不貪著不分別此彼，斷貪著喜不",
    "T14n0482_004:0662a04": "受定味，壞取定相心無所住，是名正定。又正",
    "T14n0482_004:0662a05": "定者，不依止一切定中而不戲論，如實通達",
    "T14n0482_004:0662a06": "法之本體，善知定相心不貪著，欲破彼此念",
    "T14n0482_004:0662a07": "道，如是語亦不分別，斷一切分別故，名為正",
    "T14n0482_004:0662a08": "定。「又正定中更不生邪正想，破一切想、斷一",
    "T14n0482_004:0662a09": "切想、滅一切想故，名為正定。正定者，不生",
    "T14n0482_004:0662a10": "邪正不分別邪正，是名正定。何以故？是菩薩",
    "T14n0482_004:0662a11": "通達諸定方便住是正定中，不復為若定若",
    "T14n0482_004:0662a12": "定相所繫，過諸定相，故說名正定。正定名於",
    "T14n0482_004:0662a13": "法無所戲論，諸法平等中無有戲論，所謂是",
    "T14n0482_004:0662a14": "正是邪。正定者，即是諸法平等義。正定者，能",
    "T14n0482_004:0662a15": "出諸禪定三界一切有為法，能如實知見一",
    "T14n0482_004:0662a16": "切五道生死義。持世！是名諸菩薩摩訶薩住",
    "T14n0482_004:0662a17": "如是定中，名為得正定方便，名為善知道、善",
    "T14n0482_004:0662a18": "知道方便，所謂如實知見能至涅槃道。",
    "T14n0482_004:0662a19": "持世經世間出世間品第九",
    "T14n0482_004:0662a20": "「持世！何謂菩薩摩訶薩善知世間出世間法？",
    "T14n0482_004:0662a21": "何謂得世間出世間法方便？持世！菩薩摩訶",
    "T14n0482_004:0662a22": "薩正觀世間出世間法。「何等為世間法？",
    "T14n0482_004:0662a23": "菩薩作是念：『凡所有法，憶想分別，從顛倒",
    "T14n0482_004:0662a24": "起，眾因緣生，繫虛妄緣，從二相起，空無所有，",
    "T14n0482_004:0662a25": "如虹雜色，亦如火輪誑於凡夫。破壞義故假",
    "T14n0482_004:0662a26": "名世間，是名世間。』諸世間法皆非是實，從",
    "T14n0482_004:0662a27": "虛妄緣起不作不起相，但因陰界入色聲",
    "T14n0482_004:0662a28": "香味觸法故說，因名色故說，隨凡夫人心所",
    "T14n0482_004:0662a29": "貪著，又隨種種貪著邪見，如亂絲無緒，如",
    "T14n0482_004:0662b01": "茅根蔓草互相連著，隨顛倒相應故，說名世",
    "T14n0482_004:0662b02": "間法。「何等為出世間法？如是世間法，從本已",
    "T14n0482_004:0662b03": "來如實性離，是名出世間。何以故？智者求世",
    "T14n0482_004:0662b04": "間法不可得，求出世間法不可得，無世間無",
    "T14n0482_004:0662b05": "出世間，處是中無分別是世間是出世間，但",
    "T14n0482_004:0662b06": "為世間故說出世間。世間實相即是出世間。",
    "T14n0482_004:0662b07": "何以故？世間無定相可得，世間相從本已來",
    "T14n0482_004:0662b08": "常空，世間法不決定故，世間從本已來是寂",
    "T14n0482_004:0662b09": "滅相。「是菩薩如是觀世間出世間，不可得世",
    "T14n0482_004:0662b10": "間，亦不貪著出世間。是人不念不著世間出",
    "T14n0482_004:0662b11": "世間故，不與世間諍訟。何以故？智者通達世",
    "T14n0482_004:0662b12": "間是虛妄相，見世間實相故，更不分別是世",
    "T14n0482_004:0662b13": "間是出世間。何以故？持世！世間者即是五受",
    "T14n0482_004:0662b14": "陰義，一切世間法皆攝在中。智者求陰不得",
    "T14n0482_004:0662b15": "陰，不得陰性不得陰來處，不得住處不得去",
    "T14n0482_004:0662b16": "處。無五陰十二入十八性，無分別無名字，",
    "T14n0482_004:0662b17": "無性無相無行，即名出世間。",
    "T14n0482_004:0662b18": "「持世！菩薩觀世間出世間法時，不見世間",
    "T14n0482_004:0662b19": "與出世間合，不見出世間離世間。是人不離",
    "T14n0482_004:0662b20": "世間見出世間，亦不離出世間見世間，是人",
    "T14n0482_004:0662b21": "不復緣於二行，所謂是世間是出世間。何以",
    "T14n0482_004:0662b22": "故？持世！世間如實相即是出世間，世間中世",
    "T14n0482_004:0662b23": "間相不可得，世間法中世間法不可得，以無",
    "T14n0482_004:0662b24": "所有故，通達是法即是出世間。「持世！若世間",
    "T14n0482_004:0662b25": "與出世間異者，諸佛不出於世，諸佛亦不說",
    "T14n0482_004:0662b26": "一切世間不可得、一切世間不生，如實知見",
    "T14n0482_004:0662b27": "一切世間。持世！若不得世間不取世間，即是",
    "T14n0482_004:0662b28": "出世間。是故當知，如實知見世間，通達世間",
    "T14n0482_004:0662b29": "不可得故，即說出世間。是故諸佛出於世間，",
    "T14n0482_004:0662c01": "一切諸法若世間若出世間，以不二不分別",
    "T14n0482_004:0662c02": "證如實知見故，即是說出世間法。「持世！如是",
    "T14n0482_004:0662c03": "世間甚深難可得底。依世間法者，得世間法",
    "T14n0482_004:0662c04": "者，悕望出世間法者，於世俗語生第一義",
    "T14n0482_004:0662c05": "相者，住在二法者，不能得入如是法中。何",
    "T14n0482_004:0662c06": "以故？是人不知世間，不知出世間，是皆行二",
    "T14n0482_004:0662c07": "法者。持世！行二法者，不能通達世間出世間。",
    "T14n0482_004:0662c08": "持世！菩薩摩訶薩如是善知世間出世間法，",
    "T14n0482_004:0662c09": "亦得世間出世間法方便。",
    "T14n0482_004:0662c10": "持世經有為無為法品第十",
    "T14n0482_004:0662c11": "「持世！何謂菩薩摩訶薩善知有為無為法得",
    "T14n0482_004:0662c12": "有為無為法方便？持世！菩薩摩訶薩正觀擇",
    "T14n0482_004:0662c13": "有為無為法。云何為正觀擇？是有為法無有",
    "T14n0482_004:0662c14": "作者無有受者，是有為法自生自墮數中，是",
    "T14n0482_004:0662c15": "故名有為法。是有為法以虛妄因緣和合行。",
    "T14n0482_004:0662c16": "云何為行自墮數中？以二相緣知故，名有為",
    "T14n0482_004:0662c17": "法生，是法無有作者無使作者，是法自生無",
    "T14n0482_004:0662c18": "能起作者，是故說名有為法。「是諸有為法，",
    "T14n0482_004:0662c19": "不在內不在外不在中間，不合不散，從虛妄",
    "T14n0482_004:0662c20": "根本分別起，無明因緣故皆無所有。但以諸",
    "T14n0482_004:0662c21": "行力故有用，是法無有作者無有起者，是名",
    "T14n0482_004:0662c22": "有為。有為者即是繫義，隨凡夫顛倒所貪",
    "T14n0482_004:0662c23": "著說。智者通達不得有為法，不得有為所",
    "T14n0482_004:0662c24": "攝法，智者所不數故名有為法。何以故？諸",
    "T14n0482_004:0662c25": "智者不得有為分別，為凡夫世俗假名故，分",
    "T14n0482_004:0662c26": "別是有為。賢聖不隨一切諸法名數，諸賢聖",
    "T14n0482_004:0662c27": "離諸法名數，是故說得無為者名為賢聖。「智",
    "T14n0482_004:0662c28": "者通達一切有為法皆是無為，是故不復起",
    "T14n0482_004:0662c29": "作諸業。智者知見一切有為法起相虛誑妄",
    "T14n0482_004:0663a01": "想，是故不復起作有為。何以故？有為法無有",
    "T14n0482_004:0663a02": "定性，一切有為法，皆無性無起作。何以故？持",
    "T14n0482_004:0663a03": "世！無有行有為緣而能通達無為，通達無為",
    "T14n0482_004:0663a04": "者更不復緣有為。云何為通達？智者見一切",
    "T14n0482_004:0663a05": "有為法皆虛妄，無有根本無所繫屬，不墮數",
    "T14n0482_004:0663a06": "中，如是觀時不復貪著有為緣，亦不取有為",
    "T14n0482_004:0663a07": "法。何以故？持世！非離有為得無為，非離無為",
    "T14n0482_004:0663a08": "得有為，有為如實相即名無為。何以故？有為",
    "T14n0482_004:0663a09": "中無有為，無為中無無為，但為顛倒相應眾",
    "T14n0482_004:0663a10": "生，令知見有為法故，分別說是有為法、是無",
    "T14n0482_004:0663a11": "為法，是有為相、是無為相。於是中何等為有",
    "T14n0482_004:0663a12": "為相？所謂生滅住異。何等為無為相？所謂",
    "T14n0482_004:0663a13": "無生無滅無住異。是有為相無為相，但為引",
    "T14n0482_004:0663a14": "導凡夫故說。「持世！有為法無生相無滅相無",
    "T14n0482_004:0663a15": "住異相，是故說生滅住異相無相無生。若",
    "T14n0482_004:0663a16": "是有為法定有三相，佛當決定說，如是相是",
    "T14n0482_004:0663a17": "生，如是相是滅，如是相是住異。持世！如如",
    "T14n0482_004:0663a18": "來說一切法皆是無相。持世！無生若當有相，",
    "T14n0482_004:0663a19": "無滅若當有相，無住異若當有相，佛應決定",
    "T14n0482_004:0663a20": "說是無為相。「持世！若無為有相有說即非無",
    "T14n0482_004:0663a21": "為，以說相故。但凡夫以數法故，說有為三相，",
    "T14n0482_004:0663a22": "所謂生滅住異，無為三相，所謂無生無滅無",
    "T14n0482_004:0663a23": "住異。持世！若人通達知見有為無為法，是人",
    "T14n0482_004:0663a24": "更不復有生滅住異，是故說得無為者。「持世！",
    "T14n0482_004:0663a25": "生滅者，即是見集沒義。若法無集則無有",
    "T14n0482_004:0663a26": "沒，若不起集，則不有退亦無住異。持世！是名",
    "T14n0482_004:0663a27": "有為如實知見。若人如實知見有為則不墮",
    "T14n0482_004:0663a28": "數中，所謂生滅住異。菩薩如是思惟有為無",
    "T14n0482_004:0663a29": "為法，不見有為法與無為法合，亦不見無為",
    "T14n0482_004:0663b01": "法與有為法合。但作是念：『有為法如實相，即",
    "T14n0482_004:0663b02": "是無為。』則更不復有所分別。若不分別有為",
    "T14n0482_004:0663b03": "無為法，即是無為法。若分別是有為是無為，",
    "T14n0482_004:0663b04": "則不能通達無為。斷一切分別，是名通達無",
    "T14n0482_004:0663b05": "為，如實通達緣性斷諸緣故，不在數不在非",
    "T14n0482_004:0663b06": "數。「持世！是名菩薩摩訶薩有為無為法方",
    "T14n0482_004:0663b07": "便，所謂於諸法無所住無所繫，亦不貪受若",
    "T14n0482_004:0663b08": "有為若無為法。",
    "T14n0482_004:0663b09": "持世經本事品第十一",
    "T14n0482_004:0663b10": "「持世！若菩薩摩訶薩能如是善知五陰，善知",
    "T14n0482_004:0663b11": "十八性，善知十二入，善知十二因緣，善知四",
    "T14n0482_004:0663b12": "念處，善知五根，善知八聖道分，善知世間出",
    "T14n0482_004:0663b13": "世間法，善知有為無為法，當得善知諸法實",
    "T14n0482_004:0663b14": "相，亦善分別一切法文辭章句，亦得念力，",
    "T14n0482_004:0663b15": "以是念力轉身成就不斷念，乃至得阿耨多",
    "T14n0482_004:0663b16": "羅三藐三菩提。",
    "T14n0482_004:0663b17": "「持世！過去無量阿僧祇劫，爾時有佛號閻浮",
    "T14n0482_004:0663b18": "檀金須彌山王如來、應供、正遍知、明行足、善",
    "T14n0482_004:0663b19": "逝、世間解、無上士、調御丈夫、天人師、佛、世尊。",
    "T14n0482_004:0663b20": "持世！是閻浮檀金須彌山王佛，壽命五劫，有",
    "T14n0482_004:0663b21": "無量聲聞眾。其佛國土清淨嚴飾豐樂安隱，",
    "T14n0482_004:0663b22": "其諸眾生具足快樂，少於貪欲瞋恚愚癡，易",
    "T14n0482_004:0663b23": "化易度易淨。持世！是閻浮檀金須彌山王佛，",
    "T14n0482_004:0663b24": "為諸菩薩亦說是斷眾生疑菩薩藏經。「持世！",
    "T14n0482_004:0663b25": "時有菩薩名曰寶光，聞是陰界入、緣、四念處、",
    "T14n0482_004:0663b26": "五根、八聖道分、世間出世間、有為無為法方",
    "T14n0482_004:0663b27": "便，即時發於精進，二十億歲終不生惡心。若",
    "T14n0482_004:0663b28": "貪欲若瞋恚若愚癡，若利養若飲食若衣鉢，",
    "T14n0482_004:0663b29": "但為入如是法方便門故，常勤精進。「持世！",
    "T14n0482_004:0663c01": "是寶光菩薩，於閻浮檀金須彌山王佛所，盡",
    "T14n0482_004:0663c02": "其形壽常修梵行，命終之後還生其佛國土",
    "T14n0482_004:0663c03": "人中。年少命終即復還生於其佛所，修行梵",
    "T14n0482_004:0663c04": "行。於一一劫五百生死，最後生閻浮檀金須",
    "T14n0482_004:0663c05": "彌山王佛欲涅槃時。「在第五劫成就如是多",
    "T14n0482_004:0663c06": "聞法，亦得如是諸法實相方便，所從佛聞諸",
    "T14n0482_004:0663c07": "法皆能憶念，得如是念力故，白佛言：『聽我廣",
    "T14n0482_004:0663c08": "演諸法。』即於其世中，度脫無量無邊眾生，",
    "T14n0482_004:0663c09": "令住阿耨多羅三藐三菩提道中。「是閻浮檀",
    "T14n0482_004:0663c10": "金須彌山王佛入涅槃時，為持法故，護念寶",
    "T14n0482_004:0663c11": "光菩薩。佛滅度後法住一劫，是人於是一劫，",
    "T14n0482_004:0663c12": "五百世中常生人間出家學道，亦常於是諸",
    "T14n0482_004:0663c13": "法實相得自增長，亦復利益無量無邊眾生。",
    "T14n0482_004:0663c14": "「持世！是寶光菩薩，如是展轉得值萬億諸佛，",
    "T14n0482_004:0663c15": "末後無量光佛為其授記，過阿僧祇劫當",
    "T14n0482_004:0663c16": "得阿耨多羅三藐三菩提。於阿僧祇劫中更",
    "T14n0482_004:0663c17": "值百千萬億那由他諸佛，後得阿耨多羅三",
    "T14n0482_004:0663c18": "藐三菩提成佛，號一切義決定莊嚴如來、應",
    "T14n0482_004:0663c19": "供、正遍知、明行足、善逝、世間解、無上士、調御丈",
    "T14n0482_004:0663c20": "夫、天人師、佛、世尊。有無量無邊阿僧祇菩薩",
    "T14n0482_004:0663c21": "眾，無量聲聞僧，佛壽二劫，其佛國土豐樂安",
    "T14n0482_004:0663c22": "隱普皆莊嚴。「持世！是故菩薩若欲得如是法",
    "T14n0482_004:0663c23": "中善知方便，當勤行精進勤求，讀誦修集如",
    "T14n0482_004:0663c24": "是之法。又復菩薩摩訶薩欲得如是諸法方",
    "T14n0482_004:0663c25": "便故，於四法中勤行精進。何等為四？一者出",
    "T14n0482_004:0663c26": "家、二者獨行、三者持戒清淨、四者除懈怠心，",
    "T14n0482_004:0663c27": "是為四。菩薩有是四法，勤求多聞安住忍",
    "T14n0482_004:0663c28": "辱，當疾得值遇四法。何等四？一者生中閻浮",
    "T14n0482_004:0663c29": "提、二者得值佛、三者隨法行、四者除罪業障，",
    "T14n0482_004:0664a01": "是為四。「又復，持世！菩薩摩訶薩如是法中，",
    "T14n0482_004:0664a02": "應勤行精進，當得清淨布施力，清淨持戒，清",
    "T14n0482_004:0664a03": "淨忍辱，清淨精進，清淨禪定，清淨智慧力，",
    "T14n0482_004:0664a04": "菩薩摩訶薩住是法中疾得如是方便力。「又，",
    "T14n0482_004:0664a05": "持世！菩薩摩訶薩雖行頭陀細法，亦能常於",
    "T14n0482_004:0664a06": "眾生有大悲心，是人入大悲心，於是法方便",
    "T14n0482_004:0664a07": "中勤行精進。",
    "T14n0482_004:0664a08": "「持世！復有菩薩摩訶薩欲得如是法，當入諸",
    "T14n0482_004:0664a09": "陀羅尼門勤行精進。何謂為入陀羅尼門故",
    "T14n0482_004:0664a10": "勤行精進？所謂善觀一切法無量緣，觀一切",
    "T14n0482_004:0664a11": "法無量方便，亦觀無量方便起。如是觀時，",
    "T14n0482_004:0664a12": "以三昧門方便，善入諸法門無量緣，亦入無",
    "T14n0482_004:0664a13": "量方便，亦入無量方便起。於是法中得力",
    "T14n0482_004:0664a14": "故，善知諸法實相，亦善分別一切文辭章",
    "T14n0482_004:0664a15": "句，亦得念力，亦得轉身成就不斷念不退法，",
    "T14n0482_004:0664a16": "乃至得阿耨多羅三藐三菩提。「又復，持世！菩",
    "T14n0482_004:0664a17": "薩摩訶薩入諸陀羅尼門故，通達一切諸法",
    "T14n0482_004:0664a18": "隨宜因緣，以一因緣能入千種因緣，隨智慧",
    "T14n0482_004:0664a19": "力得諸法方便。「又復，持世！菩薩摩訶薩如是",
    "T14n0482_004:0664a20": "法中勤精進故，入一相門三昧。得一相門三",
    "T14n0482_004:0664a21": "昧故，入無量相門三昧。如是入已，以種種因",
    "T14n0482_004:0664a22": "緣方便故，能入是諸法門。如是諸菩薩入一",
    "T14n0482_004:0664a23": "切諸法門已，當得一切諸法方便。「又復，持世！",
    "T14n0482_004:0664a24": "菩薩摩訶薩多行智慧故，善知諸禪定相，",
    "T14n0482_004:0664a25": "亦善知無緣三昧。是三昧力故，能善知無量",
    "T14n0482_004:0664a26": "緣無量禪定起。是菩薩住此地中，能得一切",
    "T14n0482_004:0664a27": "諸法實相方便。「又復，持世！菩薩摩訶薩常觀",
    "T14n0482_004:0664a28": "世間緣方便，常觀有為法緣方便，常觀世諦",
    "T14n0482_004:0664a29": "緣方便，亦常勤行壞散一切法緣方便，亦無",
    "T14n0482_004:0664b01": "貪著處。是菩薩修集如是法，疾得諸法實",
    "T14n0482_004:0664b02": "相方便。「又復，持世！菩薩摩訶薩勤行精進起",
    "T14n0482_004:0664b03": "方便力，而亦常觀諸法實相，不依止世樂，亦",
    "T14n0482_004:0664b04": "不雜行世間之法。成就如是法者，疾得諸法",
    "T14n0482_004:0664b05": "實相，亦善分別一切法文辭章句，亦得念",
    "T14n0482_004:0664b06": "力，亦得轉身成就不斷念，乃至得阿耨多羅",
    "T14n0482_004:0664b07": "三藐三菩提。「持世！是故菩薩摩訶薩欲得度",
    "T14n0482_004:0664b08": "如是諸法彼岸，當於是法如說修行。持世！汝",
    "T14n0482_004:0664b09": "等於是法中勤行精進，汝等不久當於此法",
    "T14n0482_004:0664b10": "得無礙智慧。「持世！過去無量無邊不可思議",
    "T14n0482_004:0664b11": "阿僧祇劫，爾時有佛號無量光德高王如來、",
    "T14n0482_004:0664b12": "應供、正遍知、明行足、善逝、世間解、無上士、調",
    "T14n0482_004:0664b13": "御丈夫、天人師、佛、世尊。是無量光德高王佛",
    "T14n0482_004:0664b14": "壽命一劫。其佛國土以七寶網羅覆其上，普",
    "T14n0482_004:0664b15": "以七寶諸多羅樹莊嚴世界。是諸多羅樹，亦",
    "T14n0482_004:0664b16": "復以七寶網羅覆其上，一一樹下敷師子座。",
    "T14n0482_004:0664b17": "諸多羅樹皆出天衣，諸座皆以琉璃寶閻浮",
    "T14n0482_004:0664b18": "檀金赤真珠所成。諸多羅樹四邊皆有香樹",
    "T14n0482_004:0664b19": "華樹圍繞莊嚴，一一樹下各各有池，八功德",
    "T14n0482_004:0664b20": "水充滿其中。諸池皆以頗梨車璩赤真珠所",
    "T14n0482_004:0664b21": "成，諸池水上皆有青赤白紅蓮華遍覆水上，",
    "T14n0482_004:0664b22": "諸池皆以七寶為欄楯。「持世！彼佛國土，皆以",
    "T14n0482_004:0664b23": "如是眾寶莊嚴世界。四邊復有寶樹，如忉利",
    "T14n0482_004:0664b24": "天波利耶多羅迦持毘陀羅樹，如是寶樹",
    "T14n0482_004:0664b25": "千萬億數圍繞世界。是諸寶樹光明，障蔽一",
    "T14n0482_004:0664b26": "切日月光明不復現。「持世！諸多羅樹及諸寶",
    "T14n0482_004:0664b27": "網，自然皆出種種妙音。如天伎女歌頌之",
    "T14n0482_004:0664b28": "聲，其佛國土常出如是微妙音聲。無三惡道，",
    "T14n0482_004:0664b29": "亦無三惡道名。「持世！是無量光德高王佛，為",
    "T14n0482_004:0664c01": "諸眾生多說如是之法，所謂般若波羅蜜，及",
    "T14n0482_004:0664c02": "菩薩藏斷一切眾生疑喜一切眾生心經。「持",
    "T14n0482_004:0664c03": "世！其無量光德高王佛說法時，一日之中無",
    "T14n0482_004:0664c04": "量百千萬億眾生，發阿耨多羅三藐三菩提",
    "T14n0482_004:0664c05": "心；已發心者，皆得具足助菩提法。「持世！是無",
    "T14n0482_004:0664c06": "量光德高王佛，以是因緣，教化成就無量無",
    "T14n0482_004:0664c07": "邊眾生於阿耨多羅三藐三菩提，其佛國土",
    "T14n0482_004:0664c08": "菩薩摩訶薩其數甚多。「持世！彼佛滅後法住",
    "T14n0482_004:0664c09": "半劫。是無量光德高王佛滅度之後法欲盡",
    "T14n0482_004:0664c10": "時，下方過十佛世界，有菩薩名無量意。命",
    "T14n0482_004:0664c11": "終來生，始年十六出家學道。於無量光德高",
    "T14n0482_004:0664c12": "王佛法欲滅時，聞是菩薩摩訶薩解說是",
    "T14n0482_004:0664c13": "陰界入方便經。是無量意菩薩，聞此經已發",
    "T14n0482_004:0664c14": "大精進，於是法中盡到其邊，成就深方便力。",
    "T14n0482_004:0664c15": "是菩薩善根因緣故，於彼命終得值二十億",
    "T14n0482_004:0664c16": "佛，皆得成就如是之法。常識宿命，童真出家，",
    "T14n0482_004:0664c17": "修行梵行，常得念力，世世不離如是之法，世",
    "T14n0482_004:0664c18": "世成就不斷念，然後得成阿耨多羅三藐三",
    "T14n0482_004:0664c19": "菩提，號無量光莊嚴王佛。「持世！是故菩薩",
    "T14n0482_004:0664c20": "摩訶薩若欲疾得阿耨多羅三藐三菩提，若",
    "T14n0482_004:0664c21": "欲疾得具足一切智慧，於我滅後後五百歲",
    "T14n0482_004:0664c22": "惡世之中，當勤護持發大誓願，應生大欲大",
    "T14n0482_004:0664c23": "精進大不放逸，於後世中常當護持如是等",
    "T14n0482_004:0664c24": "經。」",
    "T14n0482_004:0664c25": "爾時，跋陀婆羅伽羅訶達多菩薩等為上首，",
    "T14n0482_004:0664c26": "從坐而起，向佛合掌。白佛言：「世尊！我等於佛",
    "T14n0482_004:0664c27": "滅後後五百歲法欲滅時，我等當為守護如",
    "T14n0482_004:0664c28": "是等經，勤行精進讀誦聽受，亦當復為他人",
    "T14n0482_004:0664c29": "廣說。」復有若干千數菩薩，從坐而起合掌向",
    "T14n0482_004:0665a01": "佛，瞻仰尊顏，發是願言：「世尊！我等後世後五",
    "T14n0482_004:0665a02": "百歲，作是誓願，於如是等甚深無染污諸佛",
    "T14n0482_004:0665a03": "所，聽能生菩薩諸善功德，能具足諸菩薩助",
    "T14n0482_004:0665a04": "菩提法，我等當共護持聞如是法，當大清淨",
    "T14n0482_004:0665a05": "其心歡喜，專心勤求受持讀誦。」佛便微笑，",
    "T14n0482_004:0665a06": "即時三千大千世界無量光明遍滿其中，三",
    "T14n0482_004:0665a07": "千大千世界六種震動。爾時，阿難從坐而起，",
    "T14n0482_004:0665a08": "偏袒右肩，右膝著地，合掌白佛言：「世尊！何因",
    "T14n0482_004:0665a09": "緣故，今者微笑地大震動？」佛告阿難：「汝見此",
    "T14n0482_004:0665a10": "等菩薩發大誓願，後世護持如是甚深無染",
    "T14n0482_004:0665a11": "污法不？阿難！是諸菩薩非但今世發是誓願。",
    "T14n0482_004:0665a12": "阿難！我念是諸菩薩於無量無邊諸佛所，發",
    "T14n0482_004:0665a13": "如是誓願，三時護持諸佛之法，亦能利益無",
    "T14n0482_004:0665a14": "量眾生。今者亦復三時護持我法，於今現在",
    "T14n0482_004:0665a15": "及我滅後法欲滅時，亦大利益無量眾生。持",
    "T14n0482_004:0665a16": "世！如跋陀婆羅等，三時護持我法，亦復於此",
    "T14n0482_004:0665a17": "賢劫之中，三時護持諸佛之法，亦於未來諸",
    "T14n0482_004:0665a18": "佛所，三時護持如是之法。「阿難！我今讚說是",
    "T14n0482_004:0665a19": "人成就如是無量功德說不可盡，憐愍利益",
    "T14n0482_004:0665a20": "安隱眾生。阿難！若我悉說是人如是功德，人",
    "T14n0482_004:0665a21": "不能信。若人不信佛語，是人長夜失於利",
    "T14n0482_004:0665a22": "益，受諸苦惱墜墮惡趣。「阿難！我今粗說是",
    "T14n0482_004:0665a23": "等菩薩利益眾生，假使如三千大千世界滿",
    "T14n0482_004:0665a24": "中眾生，皆墮大地獄中。中有一人語諸眾",
    "T14n0482_004:0665a25": "生：『汝等莫怖，我今一一代汝受此大地獄苦。』",
    "T14n0482_004:0665a26": "是人即時出地獄眾生，一一皆為多千萬歲",
    "T14n0482_004:0665a27": "受地獄苦。阿難！於汝意云何？是人為大利益、",
    "T14n0482_004:0665a28": "大安樂不？」阿難言：「世尊！為大利益、大安樂。」",
    "T14n0482_004:0665a29": "「阿難！是人出諸眾生已，現其力勢，皆使令",
    "T14n0482_004:0665b01": "得成就世間第一快樂。阿難！是人為能有恩",
    "T14n0482_004:0665b02": "能與眾生樂不？」阿難言：「世尊！是人所利益，非",
    "T14n0482_004:0665b03": "言所說。」「阿難！我今實說是跋陀婆羅伽羅訶",
    "T14n0482_004:0665b04": "達多菩薩等利益眾生，是人利益眾生，是二",
    "T14n0482_004:0665b05": "利益安樂之事，算數譬喻不可為比。何以",
    "T14n0482_004:0665b06": "故？阿難！是人樂具皆是有為相違之法，不為",
    "T14n0482_004:0665b07": "厭足故，不為離欲故，不為智慧故，不為沙門",
    "T14n0482_004:0665b08": "果故，不為涅槃故。「阿難！是諸菩薩等，利益眾",
    "T14n0482_004:0665b09": "生與無上樂，一切智人樂為求佛道者，皆作",
    "T14n0482_004:0665b10": "佛事，未入正位者令得聲聞辟支佛地，以佛",
    "T14n0482_004:0665b11": "法化諸菩薩示教利喜。阿難！是諸菩薩能示",
    "T14n0482_004:0665b12": "教利喜諸菩薩眾，為不斷佛種故，為守護一",
    "T14n0482_004:0665b13": "切智種故，住於世間。「阿難！是人過去本行",
    "T14n0482_004:0665b14": "菩薩道時，無量百千萬億那由他劫，皆使有",
    "T14n0482_004:0665b15": "佛不令斷絕，亦於未來無量百千萬那由他",
    "T14n0482_004:0665b16": "劫，皆使有佛亦不斷絕。何以故？阿難！是諸菩",
    "T14n0482_004:0665b17": "薩本行菩薩道時，已令無量諸佛住於佛道，",
    "T14n0482_004:0665b18": "是諸菩薩世世護持教化成就百千萬億諸",
    "T14n0482_004:0665b19": "佛，皆使成阿耨多羅三藐三菩提。從是以後，",
    "T14n0482_004:0665b20": "亦復教化無數百千萬億眾生令住佛道，教",
    "T14n0482_004:0665b21": "化力故具足佛法，亦皆當得阿耨多羅三藐",
    "T14n0482_004:0665b22": "三菩提。",
    "T14n0482_004:0665b23": "「阿難！是跋陀婆羅等，為與眾生佛樂、一切智",
    "T14n0482_004:0665b24": "慧樂故勤行精進。阿難！若人實說：『何等是諸",
    "T14n0482_004:0665b25": "菩薩父母、救、舍、依、洲、生？』諸菩薩當說是跋陀",
    "T14n0482_004:0665b26": "婆羅伽羅訶達多等五百菩薩是。「阿難！若人",
    "T14n0482_004:0665b27": "實問：『何等是諸菩薩種？』當言跋陀婆羅伽羅",
    "T14n0482_004:0665b28": "訶達多等五百人是。如是善男子等，為不斷",
    "T14n0482_004:0665b29": "佛種、不斷一切智慧種故，住於世間。是善男",
    "T14n0482_004:0665c01": "子等，亦於後世後五百歲，以是教化方便力",
    "T14n0482_004:0665c02": "故，以樂因緣令諸眾生不墮三惡道中，亦令",
    "T14n0482_004:0665c03": "無量百千眾生住菩薩乘。「阿難！若干千佛說",
    "T14n0482_004:0665c04": "是善男子等功德不可得盡。何以故？是善男",
    "T14n0482_004:0665c05": "子等成就如是不可思議功德。「阿難！我於",
    "T14n0482_004:0665c06": "無量百千萬億阿僧祇劫所集法藏，是善男",
    "T14n0482_004:0665c07": "子等能受護持。阿難！我今以是無量億劫所",
    "T14n0482_004:0665c08": "集法寶囑累是人，是善男子等，為無量阿僧",
    "T14n0482_004:0665c09": "祇國土中現在諸佛之所護念。「阿難！是善男",
    "T14n0482_004:0665c10": "子等，一切天人世間所應禮事。阿難！是人十",
    "T14n0482_004:0665c11": "方千佛講說法時常所讚嘆。「阿難！我已印可，",
    "T14n0482_004:0665c12": "為斷一切眾生疑故。若人於後末世，受持是",
    "T14n0482_004:0665c13": "經讀誦通利為人廣說，當知是善男子、善女",
    "T14n0482_004:0665c14": "人近一切種智，有人於後末世乃至得聞如",
    "T14n0482_004:0665c15": "是深經，信解而發誓願，我皆與受阿耨多",
    "T14n0482_004:0665c16": "羅三藐三菩提記。若於後世後五百歲，生信",
    "T14n0482_004:0665c17": "解心勤行精進護持是經，是善男子、善女人，",
    "T14n0482_004:0665c18": "我今亦以是阿耨多羅三藐三菩提法而囑累",
    "T14n0482_004:0665c19": "之。若聲聞人信受如是深法，心無違逆，我與",
    "T14n0482_004:0665c20": "受記，後當得值彌勒佛會。若求佛道者，聞",
    "T14n0482_004:0665c21": "如是法受持信解，是人皆為彌勒佛所授記，",
    "T14n0482_004:0665c22": "以本願故出家學道。阿難當知，是善男子、善",
    "T14n0482_004:0665c23": "女人等，若於後世後五百歲時，於是法中勤",
    "T14n0482_004:0665c24": "行精進，當知是人善根猛利。」",
    "T14n0482_004:0665c25": "持世經囑累品第十二",
    "T14n0482_004:0665c26": "爾時，持世菩薩摩訶薩白佛言：「世尊！惟願利",
    "T14n0482_004:0665c27": "益諸菩薩摩訶薩故，護念是經。菩薩摩訶薩",
    "T14n0482_004:0665c28": "若於後世得聞是法心淨喜樂，亦為具足如",
    "T14n0482_004:0665c29": "是法故，勤行精進。」爾時，世尊護念是經，即以",
    "T14n0482_004:0666a01": "神力令此三千大千世界香氣遍滿，所未曾",
    "T14n0482_004:0666a02": "有，一切眾生慈心相向。佛護念已，告持世菩",
    "T14n0482_004:0666a03": "薩：「持世！我今護念是法印品經，斷一切疑故。",
    "T14n0482_004:0666a04": "持世！若有能受持讀誦是經者，不久當得一",
    "T14n0482_004:0666a05": "切智慧，惟除本願。我今亦與是人受記，疾得",
    "T14n0482_004:0666a06": "具足一切智慧故。「持世！菩薩摩訶薩若受持",
    "T14n0482_004:0666a07": "讀誦是法印品經，思惟廣為人說，是人不久",
    "T14n0482_004:0666a08": "當疾得五陰方便，十二入、十八界、十二因緣、",
    "T14n0482_004:0666a09": "四念處、五根、八聖道分、世間出世間法、有為",
    "T14n0482_004:0666a10": "無為法方便，亦疾得諸法實相，亦疾得分別",
    "T14n0482_004:0666a11": "一切法章句，亦疾得念力，亦疾得轉身成",
    "T14n0482_004:0666a12": "就不斷念，乃至得阿耨多羅三藐三菩提。「持",
    "T14n0482_004:0666a13": "世！是經後世，能與眾生作大法明大智慧光",
    "T14n0482_004:0666a14": "福德因緣，亦能與諸菩薩具足助阿耨多羅",
    "T14n0482_004:0666a15": "三藐三菩提法。「持世！若諸菩薩於後末世時，",
    "T14n0482_004:0666a16": "得值是經及餘深經，菩薩藏所攝、與諸波羅",
    "T14n0482_004:0666a17": "蜜相應，是人不為魔事所覆，不為業障所",
    "T14n0482_004:0666a18": "惱。持世！若是人未得無生法忍者，我與受",
    "T14n0482_004:0666a19": "記，於當來世第二第三佛，當得無生法忍。已",
    "T14n0482_004:0666a20": "得無生法忍者，於一切法中疾得自在力，疾",
    "T14n0482_004:0666a21": "得淨佛國土，疾得無量聲聞眾，疾得無量菩",
    "T14n0482_004:0666a22": "薩眾。持世！我今說是法印，為斷後世一切疑",
    "T14n0482_004:0666a23": "故。「持世！菩薩摩訶薩見四利故，於後末世",
    "T14n0482_004:0666a24": "護持如是等經而發誓願。何等為四？諸菩薩",
    "T14n0482_004:0666a25": "作是念：『我當疾得無量無邊功德，亦令眾生",
    "T14n0482_004:0666a26": "生大善根，亦為諸佛護持正法，亦作諸佛持",
    "T14n0482_004:0666a27": "法藏人，亦為無量諸佛所見讚歎。』是名四。「持",
    "T14n0482_004:0666a28": "世！菩薩摩訶薩復見四利，於後末世護持是",
    "T14n0482_004:0666a29": "經而發誓願。何等為四？諸菩薩作是念：『我等",
    "T14n0482_004:0666b01": "於後恐怖惡世守護法故，行大精進；於後惡",
    "T14n0482_004:0666b02": "世正法壞時，能持法藏為此難事；於後惡世",
    "T14n0482_004:0666b03": "中法亂眾生亂時，我等守護法故其心不亂；",
    "T14n0482_004:0666b04": "爾時當得具足忍辱，以無瞋道守護於法。』是",
    "T14n0482_004:0666b05": "名四。「持世！菩薩摩訶薩見是四利故，於後",
    "T14n0482_004:0666b06": "惡世，護持如是等深經而發誓願。」跋陀婆羅",
    "T14n0482_004:0666b07": "伽羅訶達多等五百菩薩，及餘菩薩，得聞是",
    "T14n0482_004:0666b08": "法印品經，佛前合掌。於後惡世發願護持是",
    "T14n0482_004:0666b09": "深法者，佛以右手皆摩其頭，作如是言：「諸善",
    "T14n0482_004:0666b10": "男子！我於無量阿僧祇劫所集阿耨多羅三",
    "T14n0482_004:0666b11": "藐三菩提大法寶藏甚為難集，受諸無量無",
    "T14n0482_004:0666b12": "邊憂悲苦惱，亦捨無量無邊歡喜快樂。今以",
    "T14n0482_004:0666b13": "囑累汝等，於後末世當以是無量劫所集法",
    "T14n0482_004:0666b14": "藏善開與人，廣為四眾分別解說此正法種",
    "T14n0482_004:0666b15": "令不斷絕，汝等還當然大法炬。諸善男子！",
    "T14n0482_004:0666b16": "如來今者，請汝等佛子住佛所住，我於是無",
    "T14n0482_004:0666b17": "量百千萬億阿僧祇劫所集法寶藏，為諸天",
    "T14n0482_004:0666b18": "人廣宣流布。」即時跋陀婆羅伽羅訶達多等，",
    "T14n0482_004:0666b19": "即禮佛足，作如是言：「我等隨力所能，亦承佛",
    "T14n0482_004:0666b20": "威神，當於後世廣宣流布是法寶藏。」說是法",
    "T14n0482_004:0666b21": "印品經時，無量無邊阿僧祇一生諸菩薩，善",
    "T14n0482_004:0666b22": "根成就；亦有無量百千萬億眾生，發阿耨多",
    "T14n0482_004:0666b23": "羅三藐三菩提心，畢定受阿耨多羅三藐三",
    "T14n0482_004:0666b24": "菩提記。佛說是經已，持世菩薩及跋陀婆羅",
    "T14n0482_004:0666b25": "伽羅訶達多等，及餘菩薩并諸四眾，一切天、",
    "T14n0482_004:0666b26": "人、阿修羅等，聞佛所說，皆大歡喜。",
    "T14n0482_004:0666b27": "持世經卷第四"
}