{
    "T42n1828_10b:0538b02": "folio_10b 瑜伽論記卷第十之下論本第四十一至四十三",
    "T42n1828_10b:0538b04": "釋遁倫集撰",
    "T42n1828_10b:0538b05": "論本卷第四十一",
    "T42n1828_10b:0538b06": "自下第二明輕戒中文分為三。先總勸知犯",
    "T42n1828_10b:0538b07": "非犯相。必犯罪時有品階降故言軟中上也。",
    "T42n1828_10b:0538b08": "第二別解。第三總結無犯。就別解中。若依舊",
    "T42n1828_10b:0538b09": "論有四十二輕戒。新論有四十三。勘當二本。",
    "T42n1828_10b:0538b10": "舊論無第九殺盜等七支性罪。一向不共故",
    "T42n1828_10b:0538b11": "數有四十二。新論則有故具四十三。於中若",
    "T42n1828_10b:0538b12": "其八遮罪有共不共別開為二。應言數有四",
    "T42n1828_10b:0538b13": "十四。又其第二十九聞菩薩藏諸佛神力不",
    "T42n1828_10b:0538b14": "生信解。毀謗中兩舌別開為二。應數成四十",
    "T42n1828_10b:0538b15": "五。而今兩處皆合故云數有四十三也。若依",
    "T42n1828_10b:0538b16": "仁王經云有四十八種。然不列名。梵網經中",
    "T42n1828_10b:0538b17": "有四十八。一一別說。然與此論所明戒相多",
    "T42n1828_10b:0538b18": "是不同。此四十三中大分為二。初犯三十二",
    "T42n1828_10b:0538b19": "輕障於六度攝善法戒。後犯十一種輕障於",
    "T42n1828_10b:0538b20": "四攝利眾生戒。前中初犯七輕障施。次犯七",
    "T42n1828_10b:0538b21": "輕障戒。次犯四輕障忍。次三障精進。次三障",
    "T42n1828_10b:0538b22": "定。後八障慧。障施七中。初五障財施。次一法",
    "T42n1828_10b:0538b23": "施。後一無畏施。前中初一空度日夜不供養",
    "T42n1828_10b:0538b24": "三寶。制多者此云靈廟。言若不恭敬等者。測",
    "T42n1828_10b:0538b25": "云。決擇說言。菩薩於攝善法戒勤修習時略",
    "T42n1828_10b:0538b26": "於六心應善觀察。一輕蔑心。二懈怠俱行心。",
    "T42n1828_10b:0538b27": "三有覆弊心。四勤勞倦心。五病隨行心。六",
    "T42n1828_10b:0538b28": "障隨行心。廣說乃至如是六心前三生起而",
    "T42n1828_10b:0538b29": "忍受者一向有罪。病隨行心進後忍受一向",
    "T42n1828_10b:0538c01": "無罪。餘之二心若生起已而忍受者或是有",
    "T42n1828_10b:0538c02": "罪或是無罪。又於作有情利益或中勤修習",
    "T42n1828_10b:0538c03": "時當觀察六處攝行。所謂自他財衰財盛法",
    "T42n1828_10b:0538c04": "盛。此中菩薩作自法衰令他財盛此不應為。",
    "T42n1828_10b:0538c05": "如令財盛法盛亦爾。作自財衰令他財盛不",
    "T42n1828_10b:0538c06": "引法衰此則應為。若引法衰此不應為。如令",
    "T42n1828_10b:0538c07": "財盛法盛亦爾。又作自法盛令他財盛此則",
    "T42n1828_10b:0538c08": "應為。如令財盛法盛亦爾。廣說如彼。今此",
    "T42n1828_10b:0538c09": "中云不恭敬當彼輕蔑心。嬾惰懈怠者即俱",
    "T42n1828_10b:0538c10": "行心。誤失念而犯者即是障隨行心。喜樂談",
    "T42n1828_10b:0538c11": "論等分或可六心所不攝無違犯。謂心狂亂",
    "T42n1828_10b:0538c12": "者即當病隨行心。自不犯不受明初地已上",
    "T42n1828_10b:0538c13": "不犯。如已得四不壞淨苾芻。第二名利無足",
    "T42n1828_10b:0538c14": "障自布施。測云。言有其大欲等者。即當決擇",
    "T42n1828_10b:0538c15": "六心中第三覆弊。謂為斷彼生起樂欲等者。",
    "T42n1828_10b:0538c16": "由發勤精進故雖數起惑而名不犯。此當彼",
    "T42n1828_10b:0538c17": "六心中勞倦心也。第三於長者有德不起承",
    "T42n1828_10b:0538c18": "迎生談論。測云。此明法施。又云。懈怠忘念者",
    "T42n1828_10b:0538c19": "總說喜無記心。心法暫時不進義說懈怠忘",
    "T42n1828_10b:0538c20": "念。非隨煩惱故非染犯也。無違犯中有遭重",
    "T42n1828_10b:0538c21": "病等十句。言或有違犯說正法者欲將說者。",
    "T42n1828_10b:0538c22": "泰云。謂或耆長故來違犯說法。法師為欲將",
    "T42n1828_10b:0538c23": "護說法者心故不起迎。第四他施資具憍慢",
    "T42n1828_10b:0538c24": "不受障他布施。第五他施重寶恒恨不受亦",
    "T42n1828_10b:0538c25": "障他施。生色可染者。金名生色。以始終不變",
    "T42n1828_10b:0538c26": "故。銀名可染。以可染變故。或後知彼於施",
    "T42n1828_10b:0538c27": "迷亂者。謂彼不欲施但由迷亂錯行施等。隨",
    "T42n1828_10b:0538c28": "捨隨受者。謂施主多樂施得財即施。若隨捨",
    "T42n1828_10b:0538c29": "即受。施主由是定當貧匱。故拒不受無犯。窣",
    "T42n1828_10b:0539a01": "都波者此云高勝處。第六慳法障法施。不犯",
    "T42n1828_10b:0539a02": "中有八句。若依舊論。第七句中開為三句別",
    "T42n1828_10b:0539a03": "有若字。謂若彼鈍根聞深妙法生怖畏心。若",
    "T42n1828_10b:0539a04": "知聞已增長邪見。若知聞已毀呰退沒。言或",
    "T42n1828_10b:0539a05": "復知彼法至其手轉布非人者。非是法器故",
    "T42n1828_10b:0539a06": "名非人。舊論云向惡人說。第七於破戒者棄",
    "T42n1828_10b:0539a07": "捨不作饒益者障無畏施。次明戒七中。初一",
    "T42n1828_10b:0539a08": "遮罪共不共。先明共學後明不共學。小事小",
    "T42n1828_10b:0539a09": "業小希望者。舊云小利小作小方便。測解。不",
    "T42n1828_10b:0539a10": "能廣受檀越多施令生施福名小事。不能為",
    "T42n1828_10b:0539a11": "人廣有所求名小業。不能積財廣攝眾生名",
    "T42n1828_10b:0539a12": "小方便。又解。五篇戒中唯約三十事有同不",
    "T42n1828_10b:0539a13": "同。於中十一不同小學。一從非親房士乞",
    "T42n1828_10b:0539a14": "衣。二過知足取衣。三過三反六默怠功素衣。",
    "T42n1828_10b:0539a15": "四純黑臥具。五純白臥具。六減六年作臥具。",
    "T42n1828_10b:0539a16": "七不揲坐具。八受畜寶物。九乞鉢。十自乞縷",
    "T42n1828_10b:0539a17": "使非親里織。十一過前求雨衣過前用。除此",
    "T42n1828_10b:0539a18": "十一餘皆是同有此釋而大小行別未可定",
    "T42n1828_10b:0539a19": "判。憍世耶衣者。梵云俱舍此云繭。西方無家",
    "T42n1828_10b:0539a20": "神蠶繭唯有野神繭。蠶繭所出絲作衣名憍",
    "T42n1828_10b:0539a21": "世耶衣。舊云憍舍耶衣。音訛也。第二七支性",
    "T42n1828_10b:0539a22": "罪一向不共。菩薩為物權行不犯。若因守戒",
    "T42n1828_10b:0539a23": "闕利物大行者亦名為犯。此一段文舊論全",
    "T42n1828_10b:0539a24": "無。飜譯偏脫。若依景師。此文還屬戒六中",
    "T42n1828_10b:0539a25": "初。今尋文相亦可同景。然以遮性不同故別",
    "T42n1828_10b:0539a26": "取為一戒。於中先總標。後別釋七測云。此中",
    "T42n1828_10b:0539a27": "殺生據大地菩薩說。若八地已上於一切時",
    "T42n1828_10b:0539a28": "恒入觀故唯有善心殺生。七地已下有出入",
    "T42n1828_10b:0539a29": "觀位故得有無記心殺。故非地前。問地上菩",
    "T42n1828_10b:0539b01": "薩不生地獄。何故言我若斷彼惡眾生命當",
    "T42n1828_10b:0539b02": "墮地獄耶。解云。此假說而論。據實不生。婬",
    "T42n1828_10b:0539b03": "戒中出家菩薩一切不應行者。在家得行。出",
    "T42n1828_10b:0539b04": "家菩薩為護世間誹謗重故制而不許。妄語",
    "T42n1828_10b:0539b05": "中云為多有情解脫命難故說妄語。問曰。亦",
    "T42n1828_10b:0539b06": "有菩薩為自命難不依正所知境說於妄語。",
    "T42n1828_10b:0539b07": "何獨為他耶。論通云。雖諸菩薩為自命難亦",
    "T42n1828_10b:0539b08": "有不依正所知境說於妄語。然今說為救有",
    "T42n1828_10b:0539b09": "情知而思擇故說妄語。第三明邪命法生起",
    "T42n1828_10b:0539b10": "詭誑現異相。第四掉動。第五起見立論令厭",
    "T42n1828_10b:0539b11": "涅槃於諸煩惱不應厭怖。第六菩薩自身能",
    "T42n1828_10b:0539b12": "發他人不信重言不護不雪。第七應行梵罰",
    "T42n1828_10b:0539b13": "利物加行不行為犯。次明障忍有四。初釋打",
    "T42n1828_10b:0539b14": "罵不能安忍。第二於他有所侵犯或自不為",
    "T42n1828_10b:0539b15": "彼疑侵犯由慢不謝不雪。第三他侵來謝不",
    "T42n1828_10b:0539b16": "受名犯。第四於他懷忿堅持不捨。次明障精",
    "T42n1828_10b:0539b17": "進有三。初一染心御眾。第二懶惰懈怠耽睡",
    "T42n1828_10b:0539b18": "眠。第三勝心談說虛度時日。次明障定有三。",
    "T42n1828_10b:0539b19": "初為惰慢不求禪法。第二不除五蓋定障。第",
    "T42n1828_10b:0539b20": "三貪味靜慮。次明障慧有八。於中前五約法。",
    "T42n1828_10b:0539b21": "後三就人。前五中。初一起見立論不許學小。",
    "T42n1828_10b:0539b22": "第二學大未精捨大學小。基云。何故不云若",
    "T42n1828_10b:0539b23": "於菩薩藏已精粹究方學聲聞藏非是違犯",
    "T42n1828_10b:0539b24": "也。答曰。以菩薩但有日分三時學。未有於菩",
    "T42n1828_10b:0539b25": "薩已精碎究捨大學小義。故於次下戒時總",
    "T42n1828_10b:0539b26": "開無犯。日分三時。上分修佛語。一分學外論。",
    "T42n1828_10b:0539b27": "即小乘與外論俱。下開中義等也。第三於佛",
    "T42n1828_10b:0539b28": "教未精研究而精研學異論。即外道論汎爾",
    "T42n1828_10b:0539b29": "俗書。第四越菩薩法碎求異道深心實翫非",
    "T42n1828_10b:0539c01": "如辛藥而習近之者。景云。如為除病服辛味",
    "T42n1828_10b:0539c02": "藥即著辛味。為識邪宗暫之須披談即愛邪",
    "T42n1828_10b:0539c03": "論。又味藥有除病用。外道邪論無生智用。又",
    "T42n1828_10b:0539c04": "言非如辛藥而習近之。基云。此外道論狀同",
    "T42n1828_10b:0539c05": "辛藥。應厭背之不可近也。是此中意。第五聞",
    "T42n1828_10b:0539c06": "菩薩藏諸佛神力不生信解增背厭謗。於中",
    "T42n1828_10b:0539c07": "有二。初明毀謗有犯。後明強信無犯。景師云。",
    "T42n1828_10b:0539c08": "此後段文仍屬第五。基師云。此中言。菩薩",
    "T42n1828_10b:0539c09": "名信佛語應強信。自知無慧眼於如來所說",
    "T42n1828_10b:0539c10": "不應生謗。但知自無知不應誹謗。推佛能知",
    "T42n1828_10b:0539c11": "等。是此中意也。言如來密意語言者。如密迹",
    "T42n1828_10b:0539c12": "力士經說。如來祕要有三。謂身密口密意密。",
    "T42n1828_10b:0539c13": "廣說如彼。第六有愛有恚自讚毀他。第七聞",
    "T42n1828_10b:0539c14": "說正法論議決擇恒不聽。第八於說法師輕",
    "T42n1828_10b:0539c15": "毀嗤笑。上來三十二輕障於六度攝善法戒。",
    "T42n1828_10b:0539c16": "自下有十一輕障於四攝攝有情戒。於中初",
    "T42n1828_10b:0539c17": "一障同事。次一障愛語。次四障布施。後四",
    "T42n1828_10b:0539c18": "障利行。前中初一不助事業。次一不共瘦病。",
    "T42n1828_10b:0539c19": "基云。若准前卷十一種相無問廣略。已如前",
    "T42n1828_10b:0539c20": "辨。今此中但是彼十一相。初者謂於事業同",
    "T42n1828_10b:0539c21": "助伴。第二於苦為助伴。此中不說第六虎狼",
    "T42n1828_10b:0539c22": "獅子等畏。若依前卷無問廣略。助伴令為第",
    "T42n1828_10b:0539c23": "一樂事助伴。第五明救獅子等畏有二解。一",
    "T42n1828_10b:0539c24": "解如舊地持標十一相三等名。二解如此論。",
    "T42n1828_10b:0539c25": "略中解十一相為十一也。會此不同者。以為",
    "T42n1828_10b:0539c26": "樂救苦事別所以此間開二。前卷以同為助",
    "T42n1828_10b:0539c27": "伴故說合。此中以開助伴為二。故不說獅子",
    "T42n1828_10b:0539c28": "等畏。又即共失財相似不論。彼卷令助伴故。",
    "T42n1828_10b:0539c29": "所以論獅子等畏。又下四十三與前略十一",
    "T42n1828_10b:0540a01": "相同。雖開助伴為二義。只是第一若為二。即",
    "T42n1828_10b:0540a02": "十二相非十一相。問曰。何故前三十二略戒",
    "T42n1828_10b:0540a03": "中不論十一相。此中以十一相屬之也。義曰。",
    "T42n1828_10b:0540a04": "三十二略戒中以六波羅蜜別攝故不以十一",
    "T42n1828_10b:0540a05": "相屬。今此十一相一一相具度。故不同前三",
    "T42n1828_10b:0540a06": "十二略戒。三十二略戒義狹。此中義寬。下總",
    "T42n1828_10b:0540a07": "結無犯。上來總是第一明從他正受竟。自下",
    "T42n1828_10b:0540a08": "第二專精守護。由善清淨求學意者。樂求受",
    "T42n1828_10b:0540a09": "律儀戒心。菩提意樂者。求受攝善法戒心。饒",
    "T42n1828_10b:0540a10": "益已下求受攝有情戒心。設有已下第三犯",
    "T42n1828_10b:0540a11": "已能悔。初略後廣。一切違犯皆是惡作者。景",
    "T42n1828_10b:0540a12": "云。若輕若重皆可悔除皆名惡作。測云。即是",
    "T42n1828_10b:0540a13": "菩薩四十五輕罪聚中第五惡作攝也。於語",
    "T42n1828_10b:0540a14": "表義等者。測云。謂是能解語表非聾盲等人。",
    "T42n1828_10b:0540a15": "大小雖異同是行人故得對之。上來三段總",
    "T42n1828_10b:0540a16": "明從他正受。又諸菩薩乃至若不會過下第",
    "T42n1828_10b:0540a17": "二明自障心受。若依瓔珞經有三種受。一佛",
    "T42n1828_10b:0540a18": "菩薩在世親從受者名上品戒。二佛過去世",
    "T42n1828_10b:0540a19": "後從受菩薩戒凡夫受名中品戒。三千里內",
    "T42n1828_10b:0540a20": "無受人。要須多時悔除得好善相然後受名",
    "T42n1828_10b:0540a21": "為下品戒。所餘一切如前應知者。如前受戒",
    "T42n1828_10b:0540a22": "已啟白諸佛菩薩相現等事廣學戒相專精護",
    "T42n1828_10b:0540a23": "持懺悔還淨。廣說如前。又於菩薩犯戒道中",
    "T42n1828_10b:0540a24": "無無餘犯。已下第二逐難重解。於中初簡聲",
    "T42n1828_10b:0540a25": "聞戒。聲聞戒中若犯四重於現身中不可悔",
    "T42n1828_10b:0540a26": "名無餘犯。今明菩薩戒捨而還受故云無無",
    "T42n1828_10b:0540a27": "餘犯。明法師云。就前四他勝處法。第一以",
    "T42n1828_10b:0540a28": "食犯。第二以慳犯。第三瞋。第四邪見。若邪",
    "T42n1828_10b:0540a29": "見犯第四戒者不同。上中下皆失菩薩戒。若",
    "T42n1828_10b:0540b01": "瞋犯第三戒。上中犯者即失。下品不失。若慳",
    "T42n1828_10b:0540b02": "犯第二戒。上品即失。中下不失。若合三品犯",
    "T42n1828_10b:0540b03": "第一戒者皆不失。聲聞不爾。故云菩薩無無",
    "T42n1828_10b:0540b04": "餘犯。一解。聲聞戒中一切煩惱並犯戒。故云",
    "T42n1828_10b:0540b05": "言無餘犯。菩薩戒中起貪煩惱或不犯。若利",
    "T42n1828_10b:0540b06": "益有情貪不犯菩薩戒。為自利益即犯菩薩",
    "T42n1828_10b:0540b07": "戒。若瞋煩惱為自為他並能犯戒。故云無無",
    "T42n1828_10b:0540b08": "餘犯。明度無極經中貪瞋相對分別失戒。瞋",
    "T42n1828_10b:0540b09": "上品失戒。中下不失。貪三品犯不失戒。次明",
    "T42n1828_10b:0540b10": "須受分齊。多分應共瞋所起犯非貪所起者。",
    "T42n1828_10b:0540b11": "景云。起瞋犯戒。起貪不犯。若依舊論。如世尊",
    "T42n1828_10b:0540b12": "說。菩薩起瞋。瞋惱犯應更受。非受貪欲犯。測",
    "T42n1828_10b:0540b13": "云。問前說四他勝處法中貪犯亦失。云何此",
    "T42n1828_10b:0540b14": "非貪。答若依舊論但言染犯失戒非貪。是故前",
    "T42n1828_10b:0540b15": "後相違。今依新論。既云多分在瞋。即知貪犯",
    "T42n1828_10b:0540b16": "亦失。是故前後兩文不相違也。言非非所犯",
    "T42n1828_10b:0540b17": "者。簡非瞋所起。下明犯之輕重。如攝事分應",
    "T42n1828_10b:0540b18": "當了知者。舊論中錯云如四攝品應當了知。",
    "T42n1828_10b:0540b19": "遠師云。四攝品中無此義。不知為指何經四",
    "T42n1828_10b:0540b20": "攝耶。彼不知此論別有攝事分第九十九卷",
    "T42n1828_10b:0540b21": "說。上明依戒修學。如是菩薩依正一切自毘",
    "T42n1828_10b:0540b22": "奈耶下第二明學戒勝利得三圓滿。如是若",
    "T42n1828_10b:0540b23": "略廣宣說已下大文第三結上在家出家戒",
    "T42n1828_10b:0540b24": "文。如是廣宣說者。結上廣明三聚戒文。",
    "T42n1828_10b:0540b25": "第四十二卷",
    "T42n1828_10b:0540b26": "難行戒有三。第三中准舊論即有三一切。一",
    "T42n1828_10b:0540b27": "一切修行。二一切住定。三一切憶念。一切門",
    "T42n1828_10b:0540b28": "戒有四。一正受戒。即從他正受及自淨心受。",
    "T42n1828_10b:0540b29": "二本性戒。謂十信已前由性種力所起身語",
    "T42n1828_10b:0540c01": "恒清淨轉。三串習戒。即入十信已去習種姓",
    "T42n1828_10b:0540c02": "中所有自利戒體。四方便相應戒。即四攝事",
    "T42n1828_10b:0540c03": "利他戒也。善士戒五種如文。一切種戒中。尸",
    "T42n1828_10b:0540c04": "羅莊嚴如聲聞地者。舊人等知十七中自有",
    "T42n1828_10b:0540c05": "聲聞地所辨莊嚴之事。謂言別指小乘經中",
    "T42n1828_10b:0540c06": "聲聞地訖。止息戒等七者。景云。初是律儀戒。",
    "T42n1828_10b:0540c07": "二轉作戒。即攝善攝生二聚戒也。三防護戒。",
    "T42n1828_10b:0540c08": "即總護前二以為第三。後四是果。第四大士",
    "T42n1828_10b:0540c09": "相異熟戒。即三聚戒得涅槃相。第五增上心",
    "T42n1828_10b:0540c10": "異熟戒。即前三聚得上二界果。第六可愛起",
    "T42n1828_10b:0540c11": "異熟戒。即前三聚戒得欲界人天果。第七利",
    "T42n1828_10b:0540c12": "有情異熟戒者。此當利他戒果。泰云。止息是",
    "T42n1828_10b:0540c13": "止持。轉作戒是作持轉名為起。有所起作名",
    "T42n1828_10b:0540c14": "轉作戒。測云。增上心異熟戒者。謂定共戒能",
    "T42n1828_10b:0540c15": "感色無色界異熟果。利有情異熟戒者。謂感",
    "T42n1828_10b:0540c16": "人報殊勝果攝利有情。遂求戒者。舊名息苦",
    "T42n1828_10b:0540c17": "戒。有八種。謂身語七。不善業道及手塊杖等",
    "T42n1828_10b:0540c18": "殺之方便以為第八。基云。問此中何故不論",
    "T42n1828_10b:0540c19": "意三業也。義曰。若取意三參身口七即為十。",
    "T42n1828_10b:0540c20": "若十者不成增數門。是以不取。前一切種門",
    "T42n1828_10b:0540c21": "有六種七種。後二世樂有九門。今此遂求乘",
    "T42n1828_10b:0540c22": "上來合增為八。故不取後意三以成十種也。",
    "T42n1828_10b:0540c23": "又前七所發身口不離後三。能發身口必由",
    "T42n1828_10b:0540c24": "後三故不論也。若爾豈無起後三耶。義曰。",
    "T42n1828_10b:0540c25": "雖有隱不說。攝在能發前七中故不說也。二",
    "T42n1828_10b:0540c26": "世樂戒中景云。遮止是律儀戒。開許是攝善",
    "T42n1828_10b:0540c27": "戒。攝受調伏是饒益有情戒。無過者應攝受。",
    "T42n1828_10b:0540c28": "有過者應調伏。此之四種總是戒度。餘五度",
    "T42n1828_10b:0540c29": "俱行戒復為五種。因戒得定名現樂。後得菩",
    "T42n1828_10b:0541a01": "提名後樂。基云。即遮止開許攝授調伏為四。",
    "T42n1828_10b:0541a02": "不取身口二業也。及五度不論戒度。此九即",
    "T42n1828_10b:0541a03": "戒度也。測云。初分戒為四。後五度為五。合為",
    "T42n1828_10b:0541a04": "九種。前四中前二自行後二利他。亦可前二",
    "T42n1828_10b:0541a05": "就法分別。惡即遮善法即開。後之二門對人",
    "T42n1828_10b:0541a06": "分別。善者即攝惡者即伏。此四是別解脫戒。",
    "T42n1828_10b:0541a07": "後五中靜慮俱行是定共戒。慧俱行是道共",
    "T42n1828_10b:0541a08": "戒。施忍精進三俱行亦是別解脫隨行攝。清",
    "T42n1828_10b:0541a09": "淨戒有十。景云。初一是受。第十明持。中間八",
    "T42n1828_10b:0541a10": "種明離戒障。言不太沈及不太舉者。由太沈",
    "T42n1828_10b:0541a11": "故違犯於戒。設生慚愧亦復微薄。今遠離之。",
    "T42n1828_10b:0541a12": "由太舉故非應悔處而生悔愧故今亦遠離。",
    "T42n1828_10b:0541a13": "泰云。不太沈舉者。菩薩若犯戒時起增上慚",
    "T42n1828_10b:0541a14": "愧也。又有人實不犯戒輒生悔愧名非處悔",
    "T42n1828_10b:0541a15": "愧。是大舉心菩薩亦離也。基云。十相如地持。",
    "T42n1828_10b:0541a16": "此中第二彼開為二。太沈為一太舉為一。攝",
    "T42n1828_10b:0541a17": "此第六軌則第七淨命為一。其實軌則淨命",
    "T42n1828_10b:0541a18": "義別不可為一。彼之謬也。此第二中太舉戒。",
    "T42n1828_10b:0541a19": "言非處者。謂據戒大過遂持非處可持之處",
    "T42n1828_10b:0541a20": "名處過。此可持不可持處為非處。若大舉過",
    "T42n1828_10b:0541a21": "此至非處可生悔愧也。測云。如下七十五卷",
    "T42n1828_10b:0541a22": "決擇云。復次前戒品中已說十種尸羅清淨。",
    "T42n1828_10b:0541a23": "當知初一是意樂清淨。餘九是加行清淨。於",
    "T42n1828_10b:0541a24": "加行中復有五種。一無間斷缺加行。二遍修",
    "T42n1828_10b:0541a25": "加行。三通向加行。四助伴加行。五守護加行。",
    "T42n1828_10b:0541a26": "第二第三為初加行。第四為第二加行。第五",
    "T42n1828_10b:0541a27": "為第三加行。第六第七第八第九為第四加",
    "T42n1828_10b:0541a28": "行。第十為第五加行。其第二第三明無間加",
    "T42n1828_10b:0541a29": "行中。前一明離沈舉以明無間加行。後一離",
    "T42n1828_10b:0541b01": "懈怠等明無間加行。言太沈等者。明離小犯",
    "T42n1828_10b:0541b02": "生於悔愧妨利他行。太舉等者。於非戒處作",
    "T42n1828_10b:0541b03": "悔愧。如外道雞猪戒等。言如前所說五支",
    "T42n1828_10b:0541b04": "不放逸者。指前戒品初持。謂三際俱行及先",
    "T42n1828_10b:0541b05": "時所作俱明隨行不放逸行。後攝事分亦明",
    "T42n1828_10b:0541b06": "之。若依舊論。第六第七合之為一。今開為",
    "T42n1828_10b:0541b07": "二。第二第三合為第二。准決擇無間缺加行",
    "T42n1828_10b:0541b08": "及助伴加行。得知舊論開合者錯也。上來解",
    "T42n1828_10b:0541b09": "九門淨戒訖。下第二明戒勝利中。初明大尸",
    "T42n1828_10b:0541b10": "羅戒當得菩提。二明未成佛來得五勝利。五",
    "T42n1828_10b:0541b11": "中初二現報勝利。第三第四後報勝利。第五",
    "T42n1828_10b:0541b12": "通現後勝利。自下第三明戒行所作。於中初",
    "T42n1828_10b:0541b13": "攝九為三。次明三聚各有所作。後明攝所",
    "T42n1828_10b:0541b14": "作盡。言律儀能安住心者。因戒得定名安住",
    "T42n1828_10b:0541b15": "心中品。大段有三。前二已訖。第三結中云",
    "T42n1828_10b:0541b16": "唯有爾所菩薩淨戒者。牒前九門。唯有爾所",
    "T42n1828_10b:0541b17": "淨戒利者。牒第二門。唯有爾所淨戒所作",
    "T42n1828_10b:0541b18": "者者。牒第三門。除此無過增者。明攝周盡",
    "T42n1828_10b:0541b19": "結無增減。過去已下結前諸戒。三世共皆同",
    "T42n1828_10b:0541b20": "修學。",
    "T42n1828_10b:0541b21": "忍品(一〇下)忍品",
    "T42n1828_10b:0541b22": "對境情安名之為忍。此品廣明故云忍品。文",
    "T42n1828_10b:0541b23": "中初問。次釋。後結歎功能。釋中有二。初開九",
    "T42n1828_10b:0541b24": "章。二依章釋。自性中云或思擇力為所依止",
    "T42n1828_10b:0541b25": "等者。景云。乃至堪忍怨害者。他不饒益忍體。",
    "T42n1828_10b:0541b26": "此對一切苦具能忍故云遍於一切。對一切",
    "T42n1828_10b:0541b27": "怨家等人能忍故云普於一切。以此文勢偏",
    "T42n1828_10b:0541b28": "解他不饒益。亦可思擇力等明他不饒益忍。",
    "T42n1828_10b:0541b29": "遍於一切已下明安受苦忍。普於一切已下",
    "T42n1828_10b:0541c01": "明思惟解忍。言由無染心者。無志善根也。",
    "T42n1828_10b:0541c02": "純悲愍故者。眾生緣悲也。看此後文順於前",
    "T42n1828_10b:0541c03": "解。泰述四釋。一云。思慧忍名思擇力。修慧忍",
    "T42n1828_10b:0541c04": "名自性。以修慧自性能堪忍故。二云。地前忍",
    "T42n1828_10b:0541c05": "者思擇力。由作意故。地上忍名自性忍。任運",
    "T42n1828_10b:0541c06": "起故。三云。初學忍名思擇力。久學成名自性",
    "T42n1828_10b:0541c07": "忍。前忍遍一切皆能忍。後忍普一切皆能忍。",
    "T42n1828_10b:0541c08": "又釋。遍一切眾生皆能忍。普於一切事皆能",
    "T42n1828_10b:0541c09": "忍。一眾生中有多事。謂或打或罵等事非一",
    "T42n1828_10b:0541c10": "故也。基云。竪通三界名遍忍。橫潤四生是普",
    "T42n1828_10b:0541c11": "忍。又總通有情是遍忍。通怨親是普忍。如是",
    "T42n1828_10b:0541c12": "無量分別。由無染心能悲愍故者。依地持。無",
    "T42n1828_10b:0541c13": "染心即無貪。以忍依無貪及悲心號忍。今無",
    "T42n1828_10b:0541c14": "染心。染心即貪亦得。又即瞋亦得。測云。思擇",
    "T42n1828_10b:0541c15": "力為依者。明其忍因。或由自性者。對緣正出",
    "T42n1828_10b:0541c16": "自性忍體。於中初正出忍體。遍於一切等者。",
    "T42n1828_10b:0541c17": "對有情能忍。後普於一切等者。對法能忍。由",
    "T42n1828_10b:0541c18": "無染心能悲愍故能忍者。釋成忍義。由貪染",
    "T42n1828_10b:0541c19": "愛己身逢違即忿。故依無染心能有堪忍。由",
    "T42n1828_10b:0541c20": "瞋無悲憐物遇違便怒。故依悲愍能有堪忍。",
    "T42n1828_10b:0541c21": "一切忍中初徵次釋後結前開後。釋中有二。",
    "T42n1828_10b:0541c22": "初約人分二。後約境開三。於中無約二開",
    "T42n1828_10b:0541c23": "三。後依章列釋。前中一耐他怨害忍。景云。用",
    "T42n1828_10b:0541c24": "無恚及眾生緣悲為性。測云。用無嘆及慧為",
    "T42n1828_10b:0541c25": "性。二安受苦忍。用精進及慧二數為性。三法",
    "T42n1828_10b:0541c26": "思勝解忍。景云。用智慧無緣大悲為性。測云。",
    "T42n1828_10b:0541c27": "用定慧二數為性。依章釋中。初釋耐他怨害",
    "T42n1828_10b:0541c28": "忍文分有三。初問次解後結。解中有三。初舉",
    "T42n1828_10b:0541c29": "忍境。次應知如是學下對境修忍。後云何名",
    "T42n1828_10b:0542a01": "忍下釋忍者義。初云猛利者是重苦。無間者",
    "T42n1828_10b:0542a02": "相續苦。種種者是多苦。長時者是久遠苦。從",
    "T42n1828_10b:0542a03": "他所生眾苦現前者。則前四苦現前逼迫。對",
    "T42n1828_10b:0542a04": "境修忍中有二。先修三觀後修五想。言三觀",
    "T42n1828_10b:0542a05": "者。一自惟往業觀。二諸行性苦觀。三以小呪",
    "T42n1828_10b:0542a06": "大觀。言於性苦上更增是苦者。一切有漏法",
    "T42n1828_10b:0542a07": "以行苦為性。即此性苦上增苦苦壞苦故云",
    "T42n1828_10b:0542a08": "也。然五想中初結前略標。第二廣釋。親教軌",
    "T42n1828_10b:0542a09": "範尊似尊等者。和上名親教師。闍梨名軌範",
    "T42n1828_10b:0542a10": "師。大同學及有德人名尊是此下類名似尊。",
    "T42n1828_10b:0542a11": "無常想中云諸有情若生若長者。基云。生謂",
    "T42n1828_10b:0542a12": "化生類增長故。長謂餘三生漸增長故。今解。",
    "T42n1828_10b:0542a13": "初生長大終歸於死。釋名中景云。自無憤勃",
    "T42n1828_10b:0542a14": "不報他怨者。於怨能忍也。亦不隨眠流注恒",
    "T42n1828_10b:0542a15": "續者。設暫起瞋不久相續。測云。自無憤等明",
    "T42n1828_10b:0542a16": "無上心。亦不隨眠等明種子斷。次釋安受苦",
    "T42n1828_10b:0542a17": "忍文分有三。初問次釋後結。解中有三。初舉",
    "T42n1828_10b:0542a18": "昔況今總標能忍。二云何下廣釋一切事苦",
    "T42n1828_10b:0542a19": "三。又諸菩薩雖觸眾苦下總嘆顯勝。就廣釋。",
    "T42n1828_10b:0542a20": "初列八苦。後次第釋。依謂四依者。即是糞掃",
    "T42n1828_10b:0542a21": "衣。常乞食。塚間樹下座。病緣塵棄藥。即此",
    "T42n1828_10b:0542a22": "四種名為什物。世法處苦有九中。前四是八",
    "T42n1828_10b:0542a23": "世法中四也。即違緣合故苦。此中不論利等",
    "T42n1828_10b:0542a24": "四者。以是若欣非苦相故。後五即愛法離故生",
    "T42n1828_10b:0542a25": "苦。泰云。壞法壞等者。於可壞法壞時生苦。於",
    "T42n1828_10b:0542a26": "可盡法盡時生苦。乃至可死法死時生苦。如",
    "T42n1828_10b:0542a27": "是八法一時遇緣名若總。別緣一一而會名",
    "T42n1828_10b:0542a28": "若別也。景云。壞盡者。是外資具住處由園林",
    "T42n1828_10b:0542a29": "屋宇衣服壞盡名依止處苦。老病死者內報",
    "T42n1828_10b:0542b01": "壞苦。基云。壞法壞者。且謂諸欲法性是壞法",
    "T42n1828_10b:0542b02": "而至壞時名壞法壞。盡法者。謂諸欲法體至",
    "T42n1828_10b:0542b03": "盡無時為盡。前壞法由有質。今盡法盡無",
    "T42n1828_10b:0542b04": "質。老等准知。問曰。若爾盡法盡共死法死",
    "T42n1828_10b:0542b05": "壞法壞共病法病何別。義曰。一是外法",
    "T42n1828_10b:0542b06": "一是內法。所以別也。攝法七中景云。前五是",
    "T42n1828_10b:0542b07": "聞慧。小乘說受持經論是生得慧。大乘即聞",
    "T42n1828_10b:0542b08": "慧心受持三藏。第六是思慧。第七是修慧。",
    "T42n1828_10b:0542b09": "利他處苦十一如前者。謂助伴等十一種事。",
    "T42n1828_10b:0542b10": "下釋法思勝解忍。初明八種生勝解處。後明",
    "T42n1828_10b:0542b11": "由二因緣忍得安立。前中云於一切法能正",
    "T42n1828_10b:0542b12": "思擇者。明修觀之始。由善觀察等者。明修觀",
    "T42n1828_10b:0542b13": "終成。下出境體。若依舊論。不置一二等數。是",
    "T42n1828_10b:0542b14": "以舊人三寶開為三。因果合為一。不數一切",
    "T42n1828_10b:0542b15": "所知所應行處為別一數而成八也。今此八",
    "T42n1828_10b:0542b16": "數如上力種姓品廣說。但彼所列數之次第",
    "T42n1828_10b:0542b17": "與此少異。彼處第二是威力。第三是真實義。",
    "T42n1828_10b:0542b18": "今此威力為第三。實義為第二。餘文可知。由",
    "T42n1828_10b:0542b19": "二因緣一長時串習故者。力姓品云。多修勝",
    "T42n1828_10b:0542b20": "解故。二證善淨智故者。力姓品云。積集猛利",
    "T42n1828_10b:0542b21": "忍故。善士忍中若遠師云。謂諸菩薩乃至天",
    "T42n1828_10b:0542b22": "世界中為一。見勝利已下為二。勸他下為三。",
    "T42n1828_10b:0542b23": "讚忍為四。見能行忍下為五。景泰同之。測云。",
    "T42n1828_10b:0542b24": "文分有三。初總明見忍勝利。二謂能堪忍下",
    "T42n1828_10b:0542b25": "正明五忍。三見勝利下明勝利所作。言五忍",
    "T42n1828_10b:0542b26": "者。初於當來世無多怨敵為一。無多卒難為",
    "T42n1828_10b:0542b27": "二。有喜樂為三。臨終無悔為四。於身壞後等",
    "T42n1828_10b:0542b28": "為五。善戒經中說。一者不著惡心瞋心。乃至",
    "T42n1828_10b:0542b29": "五者死已受天人樂。第三明勝利所作中有四",
    "T42n1828_10b:0542c01": "句。初是自利。後三是利他。今依後釋。即依見",
    "T42n1828_10b:0542c02": "五利故生忍名為五忍。一切種忍中六種七",
    "T42n1828_10b:0542c03": "種。云何六種。一非愛異熟怖故行忍。二愍諸",
    "T42n1828_10b:0542c04": "有情親善行忍。三於無上菩提起猛利心圓",
    "T42n1828_10b:0542c05": "滿忍度而能行忍。四出家法受忍。言由法受",
    "T42n1828_10b:0542c06": "故者。景云。謂為欲法愛所正行。五已串習",
    "T42n1828_10b:0542c07": "今安住忍。六知法無戲論忍。云何七種。一不",
    "T42n1828_10b:0542c08": "饒益忍。即耐他怨害忍。二從一切忍。即安受",
    "T42n1828_10b:0542c09": "苦忍也。此之四種對境分別。三一切處忍。四",
    "T42n1828_10b:0542c10": "一切時忍。此二時處分別。五身忍。六語忍。七",
    "T42n1828_10b:0542c11": "意忍。此即三業分別。前六自分別行。後七勝",
    "T42n1828_10b:0542c12": "進行。總十三種。遂求忍中先解八種名遂求",
    "T42n1828_10b:0542c13": "忍。後釋忍名義。八中測云。前三是耐他怨害",
    "T42n1828_10b:0542c14": "忍唯除自惱。後五是安受苦忍除自他惱。前",
    "T42n1828_10b:0542c15": "中於諸有苦來求索者要逼能忍者。善戒經",
    "T42n1828_10b:0542c16": "云。貧窮之人數從菩薩乞索。依法大悲不損",
    "T42n1828_10b:0542c17": "惱忍者。由依教法及依大悲故能忍故也。謂",
    "T42n1828_10b:0542c18": "能堪耐除遣有苦有情眾苦所有勤苦者。由彼",
    "T42n1828_10b:0542c19": "有情有眾苦故。菩薩化彼生。於疲倦能忍",
    "T42n1828_10b:0542c20": "受也。若於有情所損惱由忍故離者。舊論云眾生所患堪忍為除。若於有情是所求者由忍故與者。舊論云",
    "T42n1828_10b:0542c21": "所可乏少堪忍饒益。此他世樂忍中有九者。",
    "T42n1828_10b:0542c22": "測云。舊論師生老病死即四。寒熱飢渴合為",
    "T42n1828_10b:0542c23": "一。除前不放逸故有九種。今解不然。初住不",
    "T42n1828_10b:0542c24": "放逸為一。於諸善法為二。餘句可知。又解。住",
    "T42n1828_10b:0542c25": "不放逸者是總句。若身若心即合為二。餘句",
    "T42n1828_10b:0542c26": "可知。景基同後釋。即於善能忍為第一。次寒",
    "T42n1828_10b:0542c27": "熱二。飢渴三。蚊虻四。風日五。蛇蝎六。身劬",
    "T42n1828_10b:0542c28": "勞七。心劬勞八。生老等九。清淨忍中有十者。",
    "T42n1828_10b:0542c29": "謂諸菩薩乃至終不返報為一。亦不意憤二。",
    "T42n1828_10b:0543a01": "亦無怨嫌三。意樂相續乃至非一盡已捨而",
    "T42n1828_10b:0543a02": "不益四。於有怨者自性悔謝五。終不令他乃",
    "T42n1828_10b:0543a03": "至纔便受六。於不堪忍成就增上猛利慚愧",
    "T42n1828_10b:0543a04": "七。依於堪忍乃至猛利故愛八。依不損悔乃",
    "T42n1828_10b:0543a05": "至愛樂九。一切不忍下十。准舊地持中置一",
    "T42n1828_10b:0543a06": "一等數。景云。一切不忍者。瞋恚也。並助伴法",
    "T42n1828_10b:0543a07": "者。共瞋俱生身語業等。云並助伴法者。與",
    "T42n1828_10b:0543a08": "瞋相應心心數法及根塵等法。皆得斷故離",
    "T42n1828_10b:0543a09": "欲界欲者。由前九種思擇忍為因所生等十",
    "T42n1828_10b:0543a10": "修習力忍故能斷欲界煩惱欲入靜慮地。七",
    "T42n1828_10b:0543a11": "十五說。復次忍波羅蜜多十清淨中略有二",
    "T42n1828_10b:0543a12": "種清淨。謂前九種名思擇力清淨。其第十種",
    "T42n1828_10b:0543a13": "名修習力清淨。思擇力清淨復有四種。一遠",
    "T42n1828_10b:0543a14": "離罪生清淨。二彼不現行清淨。三無罪生清",
    "T42n1828_10b:0543a15": "淨。四遠離彼因緣清淨。一種二種三種四種",
    "T42n1828_10b:0543a16": "如其次第。下第三結嘆功德。",
    "T42n1828_10b:0543a17": "精進品(一〇下)精進品",
    "T42n1828_10b:0543a18": "策勵勤修名精進。即用善位勤數為體。此中",
    "T42n1828_10b:0543a19": "廣明故名精進品。科文准前。解自性中測云。",
    "T42n1828_10b:0543a20": "言其心勇悍堪能者。即是下擐甲精進。攝受",
    "T42n1828_10b:0543a21": "無量善法者。即是下攝善法。利益安樂一",
    "T42n1828_10b:0543a22": "切有情者。即是下饒益有情。今判其心勇",
    "T42n1828_10b:0543a23": "悍是下釋甲。堪能攝受善法是下攝善。一",
    "T42n1828_10b:0543a24": "切精進中。無間章後別釋。擐甲中云其心",
    "T42n1828_10b:0543a25": "勇悍等有四句。初明其勇悍。二若我為脫",
    "T42n1828_10b:0543a26": "一有情苦者明所為。故對法云。所為最勝",
    "T42n1828_10b:0543a27": "為利益安樂一切有情故。三以千大劫乃至",
    "T42n1828_10b:0543a28": "亦無退屈者明長時。故對法云。長時最勝",
    "T42n1828_10b:0543a29": "經三千劫阿僧祇耶所積集故。四於求無上",
    "T42n1828_10b:0543b01": "正等菩提下明究竟迴向。故對法云。無盡",
    "T42n1828_10b:0543b02": "最勝由迴向大菩提究竟無盡。攝善中云謂",
    "T42n1828_10b:0543b03": "諸菩薩有精進等者。地前能為六度加行。復",
    "T42n1828_10b:0543b04": "能辨地上故。波羅蜜多略有七種者。遠師",
    "T42n1828_10b:0543b05": "云。然此七種行實同時隨相以分。非無階降。",
    "T42n1828_10b:0543b06": "初三種姓行位。次一解行。次一初地。次一在",
    "T42n1828_10b:0543b07": "於二地已上。後一在於八地已上。言一切分",
    "T42n1828_10b:0543b08": "別種種分別者。如對法種種分別是十散動。",
    "T42n1828_10b:0543b09": "一切分別即散動。次前解之。言方便相應精",
    "T42n1828_10b:0543b10": "進乃至平等通達故者。泰云。無上菩提是所",
    "T42n1828_10b:0543b11": "應得義。十地已上還名無顛倒道也。難行精",
    "T42n1828_10b:0543b12": "進中有三者。測云。初無間修。次長時修。後無",
    "T42n1828_10b:0543b13": "餘修。意重一種義冠前三。一切門四中。初二",
    "T42n1828_10b:0543b14": "對是四正勤。後二對明修勝利。由斷二染三",
    "T42n1828_10b:0543b15": "業淨。因修四善三慧增。善士中云不捨一切",
    "T42n1828_10b:0543b16": "欲加行者。謂不捨廣大欲願有善皆修。一切",
    "T42n1828_10b:0543b17": "種中六種七種。六中測云。名雖有六攝為三",
    "T42n1828_10b:0543b18": "對。初無間修殷重修以為一對。次二先因現",
    "T42n1828_10b:0543b19": "起以為一對。後二自分勝進以為一對。無動",
    "T42n1828_10b:0543b20": "中二。下辨不動。一不為現在眾苦所動故名",
    "T42n1828_10b:0543b21": "不動。二菩薩所修精進不轉成餘二乘三有",
    "T42n1828_10b:0543b22": "性分故不動。基云。所以說言有勢有勤等六",
    "T42n1828_10b:0543b23": "屬前六種者。謂有堅有猛等餘四有六種也。",
    "T42n1828_10b:0543b24": "七種中。測云。初六是轉後一是還。前六中初",
    "T42n1828_10b:0543b25": "一是擐甲。次四是攝善。後一是饒益利他。精",
    "T42n1828_10b:0543b26": "進十一相指同饒益有情精進說。清淨精進",
    "T42n1828_10b:0543b27": "中有十種。如決擇七十五卷說。復次精進波",
    "T42n1828_10b:0543b28": "羅蜜多有十清淨。一安處清淨。二純熟。三策",
    "T42n1828_10b:0543b29": "發。四方便。五不虛所住。六不艱辛住。七出",
    "T42n1828_10b:0543c01": "離。八攝受助伴。九速疾神通。十無盡性清淨。",
    "T42n1828_10b:0543c02": "始業初業者。基云。始業初業即初發心前明",
    "T42n1828_10b:0543c03": "五停心觀等是。測云。種解脫分善根名為始",
    "T42n1828_10b:0543c04": "業。五停心觀名為初業。於其種種止舉捨相",
    "T42n1828_10b:0543c05": "入住出相者。如前三摩呬多地說。言能善了",
    "T42n1828_10b:0543c06": "知等者。舊論唯有二句。謂常善觀察不妄分",
    "T42n1828_10b:0543c07": "別。今依此文有其三句。一能善了知者能知",
    "T42n1828_10b:0543c08": "入相。能無妄失者不妄住相。能善通達者通",
    "T42n1828_10b:0543c09": "達出相。言無間修作殷重修作者。舊論無此。",
    "T42n1828_10b:0543c10": "如三摩呬多地說。無間作意者。謂一切時無",
    "T42n1828_10b:0543c11": "間無斷相續而轉。殷重作意者。謂不慢緩加",
    "T42n1828_10b:0543c12": "行方便。言聞說種種最極廣大者。是盡所有",
    "T42n1828_10b:0543c13": "性即俗諦境。最極甚深者。是如所有性即勝",
    "T42n1828_10b:0543c14": "義諦境。不思議成前俗境。不度成勝義境。",
    "T42n1828_10b:0543c15": "第四十三卷",
    "T42n1828_10b:0543c16": "靜慮品(一〇下)靜慮品",
    "T42n1828_10b:0543c17": "如對法云。其心純善繫心一境故名靜慮。此品",
    "T42n1828_10b:0543c18": "廣明故云靜慮品。科文准前。解自性中。於菩",
    "T42n1828_10b:0543c19": "薩藏聞思為先者修定方便。所有妙善者簡",
    "T42n1828_10b:0543c20": "別味定也。世出世者。有漏名世間。無漏名出",
    "T42n1828_10b:0543c21": "世。又無漏中緣世諦者名世間。緣真諦者名",
    "T42n1828_10b:0543c22": "出世。心一境性者出靜慮體。心正安住者釋",
    "T42n1828_10b:0543c23": "靜慮義。或奢摩他品等者。景云。於正修時定",
    "T42n1828_10b:0543c24": "勢偏多或智慧偏增。此據同聚出體。以四支",
    "T42n1828_10b:0543c25": "五支皆名定故。言雙運道通二品者。定慧均",
    "T42n1828_10b:0543c26": "平二品俱轉。基云。此中何故言毘鉢舍那。景",
    "T42n1828_10b:0543c27": "云。沈舉也。意取奢摩他。又義曰。此中不然。今",
    "T42n1828_10b:0543c28": "此中皆有品言。若在定時同時品中非無有",
    "T42n1828_10b:0543c29": "慧餘心心法等。若在觀品時同時非先餘心",
    "T42n1828_10b:0544a01": "心法等。但以隨增說為定品觀品。持實當時",
    "T42n1828_10b:0544a02": "具定慧等。其偏句既爾。俱句俱那亦然。測",
    "T42n1828_10b:0544a03": "云。此四句即明四種正修。一奢摩他品。二毘",
    "T42n1828_10b:0544a04": "鉢舍那品。三能雙運道。四俱通二品。即此",
    "T42n1828_10b:0544a05": "所時與上力種姓品所說四種正修同。彼云。",
    "T42n1828_10b:0544a06": "一者奢摩他。二者毘鉢舍那。三者修習奢摩",
    "T42n1828_10b:0544a07": "他毘鉢舍那。四樂修習奢摩他毘鉢舍那乃",
    "T42n1828_10b:0544a08": "至廣說。一切靜慮中。初就位分二。後約行分",
    "T42n1828_10b:0544a09": "三。測云。言遠離一切分別等者。離見惑故身",
    "T42n1828_10b:0544a10": "心輕安。遠離憍舉等。離修惑故泯一切相。次",
    "T42n1828_10b:0544a11": "解引等持中。初明不共德。後明共二乘德。後",
    "T42n1828_10b:0544a12": "解饒益有情十一相中。基云。此中同前戒中",
    "T42n1828_10b:0544a13": "略十一相。以事業同伴能為救苦合為第一",
    "T42n1828_10b:0544a14": "故。下第十與第十一別故。十是調伏第十一",
    "T42n1828_10b:0544a15": "觀通故。與略戒十一相同已。如前四十一二",
    "T42n1828_10b:0544a16": "卷會之。難行靜慮中有三難行。第一難行者。",
    "T42n1828_10b:0544a17": "謂菩薩已得引發神通極善成熟靜慮應生上",
    "T42n1828_10b:0544a18": "界。為利有情故還生欲界。是為難行。此中意",
    "T42n1828_10b:0544a19": "也。景云。此不起煩惱。但種子潤生起或潤",
    "T42n1828_10b:0544a20": "生此亦無損。以七地已來皆有利益。須起煩",
    "T42n1828_10b:0544a21": "惱爾時即起。善士靜慮有五。一者無愛味靜",
    "T42n1828_10b:0544a22": "慮者。謂有漏淨及無漏靜慮也。後得智唯取",
    "T42n1828_10b:0544a23": "無漏者。據勝而語。一切種中云二者無記變",
    "T42n1828_10b:0544a24": "化靜慮者。謂菩薩若嬉戲故現通此唯無記。",
    "T42n1828_10b:0544a25": "若攝化故現神通此唯是善。如決擇及雜集",
    "T42n1828_10b:0544a26": "說。名緣義緣者。以修慧中緣似法及似義故。",
    "T42n1828_10b:0544a27": "然理門論等云現量不緣名等者。據散心現",
    "T42n1828_10b:0544a28": "量說。入定之心緣名義皆是現量。是故集量",
    "T42n1828_10b:0544a29": "論云。一切定心皆是現量。遂求中云一者於",
    "T42n1828_10b:0544b01": "諸毒藥乃至能息能成呪術所依靜慮者。菩",
    "T42n1828_10b:0544b02": "薩依定能息諸毒藥乃至災患亦能成也。清",
    "T42n1828_10b:0544b03": "淨靜慮中第六與第七何別。基云。第六順入",
    "T42n1828_10b:0544b04": "住出自在。第七逆入住出自在。故有別也。景",
    "T42n1828_10b:0544b05": "云。九者離一切見趣者。離見惑也。十者一切",
    "T42n1828_10b:0544b06": "煩惱所知障淨者。離修惑也。測云。一清淨",
    "T42n1828_10b:0544b07": "清淨。二無漏清淨。三根本修方便清淨。四證",
    "T42n1828_10b:0544b08": "得根本清淨。五自在方便清淨。六住自在清",
    "T42n1828_10b:0544b09": "淨。七引發神通自在清淨。八成熟有情自在",
    "T42n1828_10b:0544b10": "清淨。九降伏外道自在清淨。十無上障除清",
    "T42n1828_10b:0544b11": "淨。",
    "T42n1828_10b:0544b12": "慧品(一〇下)慧品",
    "T42n1828_10b:0544b13": "梵云般若此名為慧。當知第六度。梵云若那",
    "T42n1828_10b:0544b14": "此名為智。當第十度。前明定品心專得照明。",
    "T42n1828_10b:0544b15": "故次辨慧。此中廣明故曰慧品。解自性中景",
    "T42n1828_10b:0544b16": "基等云。說謂能悟入一切所知者。即無分別",
    "T42n1828_10b:0544b17": "智也。及已悟入一切所知簡擇諸法等。是後",
    "T42n1828_10b:0544b18": "得智。泰云。自性慧有二用。一能悟入一切所",
    "T42n1828_10b:0544b19": "知境。二悟入已於所知境中重更簡擇普緣一",
    "T42n1828_10b:0544b20": "切五明處而簡擇也。測云。此中初明緣真慧。",
    "T42n1828_10b:0544b21": "二普緣下明緣俗慧。准上應有漏生慧性。略",
    "T42n1828_10b:0544b22": "而不論。亦可利生隨緣更無別性。言悟入一",
    "T42n1828_10b:0544b23": "切所知者。謂加行正證二智。及已悟入下明",
    "T42n1828_10b:0544b24": "緣理後得智。或可前是加行後是正證。後得",
    "T42n1828_10b:0544b25": "言悟入一切所知簡擇諸法者。簡擇一切諸",
    "T42n1828_10b:0544b26": "法圓成實性。非謂簡擇依他起性名簡擇也。",
    "T42n1828_10b:0544b27": "普於一切下明緣俗智。如前力種姓品說。一",
    "T42n1828_10b:0544b28": "切慧中云於離言說法無我性者。此舉真智",
    "T42n1828_10b:0544b29": "之境。或於真諦將欲覺寤者。即加行智。正覺",
    "T42n1828_10b:0544c01": "寤者。正體智覺悟也。所有妙慧者。是後得智。",
    "T42n1828_10b:0544c02": "最勝寂靜明了知現前無有分別下明前三慧",
    "T42n1828_10b:0544c03": "行相。入大總相者。謂真如是總相。又二無我",
    "T42n1828_10b:0544c04": "是總也。基師問曰。何故此言有漏加行智耶。",
    "T42n1828_10b:0544c05": "義曰。前明世間出世間有三種。故此中退有",
    "T42n1828_10b:0544c06": "漏加行智。第二慧中基云。若真如行相唯無",
    "T42n1828_10b:0544c07": "漏後得智。若退而言有漏種類後得智亦有。",
    "T42n1828_10b:0544c08": "若持性而言。如三解脫門義說無分別亦有。",
    "T42n1828_10b:0544c09": "今取退有漏無漏者好。如前加行智難。釋言",
    "T42n1828_10b:0544c10": "八處者。謂五明處為五。三性法為三也。此慧",
    "T42n1828_10b:0544c11": "品上下皆以加行等三智配攝之。難行慧三",
    "T42n1828_10b:0544c12": "者。一明證理甚深以明難。二能知有情調化",
    "T42n1828_10b:0544c13": "方便以明難。三約智境無礙以明難。一切門",
    "T42n1828_10b:0544c14": "慧有四者。一聞所成慧。二思所成。三應作而",
    "T42n1828_10b:0544c15": "作應不作而思慧。測云。此即所成有漏修慧。",
    "T42n1828_10b:0544c16": "四明修所生無漏修慧。善士慧有五者。景云。",
    "T42n1828_10b:0544c17": "前三即是三慧。第四即法應知謂知因果智。",
    "T42n1828_10b:0544c18": "五捨煩惱慧即證理慧。泰云。第四謂諸法自",
    "T42n1828_10b:0544c19": "性名諸法法住。諸法差別名法安住。於諸法",
    "T42n1828_10b:0544c20": "自性差別中無顛倒慧也。基云。法謂果法果",
    "T42n1828_10b:0544c21": "法住在因法中故言住法也。測述兩釋。一云。",
    "T42n1828_10b:0544c22": "知十二緣生中因智。一云。法有二種。一謂有",
    "T42n1828_10b:0544c23": "一法。謂一切有無等五塵等諸自相各住其",
    "T42n1828_10b:0544c24": "位。二法謂有法上種種差別。謂色等上常無",
    "T42n1828_10b:0544c25": "常等可見不可見等差別義。言於諸法法住",
    "T42n1828_10b:0544c26": "者緣有法。安立者緣法智。復有異門等者。景",
    "T42n1828_10b:0544c27": "云。一處如所有。二知盡所有。此之二句論釋",
    "T42n1828_10b:0544c28": "有二。一如對法總舉世諦事法皆盡名盡所",
    "T42n1828_10b:0544c29": "有性。即彼事法有多義門。有漏無漏有對無",
    "T42n1828_10b:0545a01": "對種種義門名如所有性。第二直就真諦",
    "T42n1828_10b:0545a02": "理中以辯二種。如次第九清淨門說。謂一",
    "T42n1828_10b:0545a03": "味真如名如所有性。此真如即攝諸法如盡",
    "T42n1828_10b:0545a04": "名盡所有性。一微細慧悟入所如知所有性",
    "T42n1828_10b:0545a05": "緣理故。二周備慧悟入所知盡所有性緣事",
    "T42n1828_10b:0545a06": "故。可皆云真如及四諦十六諦等者。如所",
    "T42n1828_10b:0545a07": "有性。緣生蘊界處等一切事法名盡所有性。",
    "T42n1828_10b:0545a08": "此如對法及瑜伽上下大有此文。三俱生慧",
    "T42n1828_10b:0545a09": "等者。自性念生智菩薩得故。非生處得智。餘",
    "T42n1828_10b:0545a10": "趣得故。四具教慧即是聞慧。五具證慧即修",
    "T42n1828_10b:0545a11": "慧。測云。前五聞思及修法證分別。後五境因",
    "T42n1828_10b:0545a12": "具教住故地分別。後五中初二是境。一微細",
    "T42n1828_10b:0545a13": "慧悟入所知如所有性故等。依真諦三藏云。",
    "T42n1828_10b:0545a14": "如理智名如所有性。如量智名盡所有性。今",
    "T42n1828_10b:0545a15": "解。皆通二智。言如所有性者。稱法而知諸法",
    "T42n1828_10b:0545a16": "自性。盡所有性者。於理及事分量盡知是諸",
    "T42n1828_10b:0545a17": "法差別。如是二種皆有三句。一唯緣於理有",
    "T42n1828_10b:0545a18": "其二種。二唯緣於事亦有二種。三理事命緣",
    "T42n1828_10b:0545a19": "亦有二種。若准下文偏約緣理分其二種也。",
    "T42n1828_10b:0545a20": "言俱生慧宿智等者。由前生數習智力故。於",
    "T42n1828_10b:0545a21": "現身中任運智生名俱生慧。具教慧等者。能",
    "T42n1828_10b:0545a22": "受聞義智故名教慧。具證慧者。初者初地已",
    "T42n1828_10b:0545a23": "上所有智慧。如文。一切種慧中六種七種。六",
    "T42n1828_10b:0545a24": "中四諦據在學地。盡無生在無學。七門法智",
    "T42n1828_10b:0545a25": "類智義有種種所同。瑜伽說。緣下界名法。",
    "T42n1828_10b:0545a26": "上界名類。成實說。緣現名法。緣過未名類。對",
    "T42n1828_10b:0545a27": "法緣理名法智。緣能緣智名類。此緣自類名",
    "T42n1828_10b:0545a28": "類。如對法九心見道中說。或初念法後念已",
    "T42n1828_10b:0545a29": "去同緣初念家境名類。如對法意見道中說",
    "T42n1828_10b:0545b01": "前二心是法第三是類。世俗智者即等智。神",
    "T42n1828_10b:0545b02": "通智者即盡智。謂我生已盡梵行已立。無學",
    "T42n1828_10b:0545b03": "初相名為相智。十力前行智者。即無生智。有",
    "T42n1828_10b:0545b04": "無生智者根性最利能得十力名十力前行",
    "T42n1828_10b:0545b05": "智。四道理中正道理智者即四諦智也。於四",
    "T42n1828_10b:0545b06": "諦理中正遍知也。泰云。知諸法相名相智。十",
    "T42n1828_10b:0545b07": "力前方便智名十力前加行。舊遠師云。前三",
    "T42n1828_10b:0545b08": "如上。神通智者六神通智。相智者是法智相",
    "T42n1828_10b:0545b09": "也。十力方便是十力因。亦可用巧故名方便",
    "T42n1828_10b:0545b10": "事。具足智者四無畏智。舊論云事具足。今云",
    "T42n1828_10b:0545b11": "四道理智。基云。六七十六中何故不言餘",
    "T42n1828_10b:0545b12": "智。此以六門作法故。若取餘智即數增之。故",
    "T42n1828_10b:0545b13": "不說也。又因果門。因中四智攝智周故。果中",
    "T42n1828_10b:0545b14": "二智攝智周故。又因位約諦故唯四四行智。",
    "T42n1828_10b:0545b15": "果位通論故據二智攝說智盡之建七種智",
    "T42n1828_10b:0545b16": "前不明取之。相智即盡智。十力前行智即無",
    "T42n1828_10b:0545b17": "生智。若爾何故前四諦智此不取。有人云。相",
    "T42n1828_10b:0545b18": "智謂緣三十二相智。十力前行智即欲起十",
    "T42n1828_10b:0545b19": "力時方便之智。今釋云。若據實而論。法類二",
    "T42n1828_10b:0545b20": "智即四諦智。今以十智各相別論之非前四",
    "T42n1828_10b:0545b21": "諦智。餘智可知。相智者謂緣諸法相智。或緣",
    "T42n1828_10b:0545b22": "一切法體相之智名相智。十力前行同前釋。",
    "T42n1828_10b:0545b23": "二世樂慧中有九者。五門處慧為五。即依此",
    "T42n1828_10b:0545b24": "五於他愚癡放逸怯弱勤修正行後四。如其",
    "T42n1828_10b:0545b25": "次第於愚示現。於放逸教導。於怯弱讚勵。於",
    "T42n1828_10b:0545b26": "勤行慶慰。基云。內明一種菩薩所行所證所",
    "T42n1828_10b:0545b27": "為之慧是善安住。餘四不然。非所安住。測云。",
    "T42n1828_10b:0545b28": "初五明知法差別。後四化益差別。後四為化",
    "T42n1828_10b:0545b29": "愚癡等四有情故。如次示現教導讚勵慶慰。",
    "T42n1828_10b:0545c01": "即是餘經中所說示教利喜也。又如戒品說。",
    "T42n1828_10b:0545c02": "所化有情有四差別。於無德善人隨順心轉。",
    "T42n1828_10b:0545c03": "即當此中讚勵怯弱有情二於有德善人讚揚",
    "T42n1828_10b:0545c04": "實德。當此慶慰勤修正行有情。三於有過軟",
    "T42n1828_10b:0545c05": "性有情調伏驅擯。當此教導放逸有情。四於",
    "T42n1828_10b:0545c06": "有過剛強惡人神力制伏。當此示現愚癡有",
    "T42n1828_10b:0545c07": "情也。清淨慧中五對十種。景云。言於真實義",
    "T42n1828_10b:0545c08": "有二種慧謂盡所有性及如所有性取真實義",
    "T42n1828_10b:0545c09": "者。此於真如中義說為二。泰云。於真如理有",
    "T42n1828_10b:0545c10": "二種慧。知真如自性名盡所有性。知真如實",
    "T42n1828_10b:0545c11": "際法界差別門名如所有性。謂如差別也。基",
    "T42n1828_10b:0545c12": "云。若自性緣一味如是如所有性。若十六行",
    "T42n1828_10b:0545c13": "緣差別真如是盡所有性。因為一果為一流",
    "T42n1828_10b:0545c14": "轉二也。生死流轉慧執常等例為一。執無常",
    "T42n1828_10b:0545c15": "等不倒為一。為執受二也。究竟中二者與倒",
    "T42n1828_10b:0545c16": "何別。義曰。彼唯約四倒。此約一切諸惑。測",
    "T42n1828_10b:0545c17": "云。如決擇說。復次慧波羅蜜多有五清淨。一",
    "T42n1828_10b:0545c18": "通達相清淨。二通達緣起清淨。三通達教導",
    "T42n1828_10b:0545c19": "清淨。四通達士用清淨。五通達證得清淨。如",
    "T42n1828_10b:0545c20": "次即當此中五對義也。上來自利有三段中",
    "T42n1828_10b:0545c21": "前二已說。復次已下第三總結六種引證嘆",
    "T42n1828_10b:0545c22": "勝。文分為二。初引經證成。二異名結嘆。前中",
    "T42n1828_10b:0545c23": "復二。初明六度是佛所說。令他正生信。二又",
    "T42n1828_10b:0545c24": "諸如來下明此六度是佛因中本所修習令他",
    "T42n1828_10b:0545c25": "樂修。前中復二。初總引說。後別引六度九門。",
    "T42n1828_10b:0545c26": "言復次如是六度乃至應知者。三藏云。勘善",
    "T42n1828_10b:0545c27": "戒經。初有如是我聞三紙許經。以是佛說三",
    "T42n1828_10b:0545c28": "紙已後並是地持更無差別。疑初三紙翻譯",
    "T42n1828_10b:0545c29": "之人不解方音翻為經也。其實但是彌勒所",
    "T42n1828_10b:0546a01": "造。謂若是佛說善戒者。此即佛於善戒中一",
    "T42n1828_10b:0546a02": "處專說六度。不應此瑜伽說。此之六度處處",
    "T42n1828_10b:0546a03": "散說。彌勒後時攝在一處。言趣入攝受者。謂",
    "T42n1828_10b:0546a04": "於此九門趣入何門隨義攝受。次明六度是",
    "T42n1828_10b:0546a05": "佛本修。於中有二。初總明苦行依止六度。二",
    "T42n1828_10b:0546a06": "戒唯依施下別明苦行依止差別。此中意云。",
    "T42n1828_10b:0546a07": "謂如來本為菩薩時所行苦行捨身等。當知",
    "T42n1828_10b:0546a08": "一切與施行相應。菩薩依止於施故行苦行。",
    "T42n1828_10b:0546a09": "或時示現但行一度或二或三乃至五六。如是",
    "T42n1828_10b:0546a10": "六種下第二異名結嘆。於中有三。初明修所",
    "T42n1828_10b:0546a11": "為。二是大白法溟等顯六度異名。言是大白",
    "T42n1828_10b:0546a12": "法溟者。一切白法中最為大故。名大白法海",
    "T42n1828_10b:0546a13": "者。一切白法皆攝入中不離此六故。大寶泉",
    "T42n1828_10b:0546a14": "池者。涌生功德無窮盡故。第三又即如是下",
    "T42n1828_10b:0546a15": "明果稱因。",
    "T42n1828_10b:0546a16": "攝事品(一〇下)攝事品",
    "T42n1828_10b:0546a17": "自利之行推前六度自利盡滿須有利人。故",
    "T42n1828_10b:0546a18": "次明攝。攝謂攝授有情。此中廣明名為攝品。",
    "T42n1828_10b:0546a19": "前於施品已明施訖。此中唯明三攝事。問若",
    "T42n1828_10b:0546a20": "爾三攝事以慧為體。何故更明。義曰不然。一",
    "T42n1828_10b:0546a21": "布施前已廣明。三攝事雖慧攝前未廣明。故",
    "T42n1828_10b:0546a22": "今辯之。文中初以頌長行總開九章。後別釋",
    "T42n1828_10b:0546a23": "三事。初解愛語以九門。解自性中景測同云。",
    "T42n1828_10b:0546a24": "悅意語者不麁惡語。諦語者是不妄語。法語",
    "T42n1828_10b:0546a25": "者不離間語。引攝義語者是不綺語。基云。可",
    "T42n1828_10b:0546a26": "意語謂不離間。諦語謂不妄語。法語謂不麁",
    "T42n1828_10b:0546a27": "惡。引攝義語不綺語。又未必配之。但隨一一",
    "T42n1828_10b:0546a28": "皆有此四。一切愛語中初明三種。後攝三為",
    "T42n1828_10b:0546a29": "二。隨世儀轉順都人性者。泰云。隨順在朝",
    "T42n1828_10b:0546b01": "都邑仕人性不順田野人性也。其所昌盛而",
    "T42n1828_10b:0546b02": "不自知如應覺悟以申慶悅者。眾生有昌盛",
    "T42n1828_10b:0546b03": "事未自覺知慶慰而告。難行愛語有三。第一",
    "T42n1828_10b:0546b04": "即以能殺一切人者。是怨家惡友能攝益之。",
    "T42n1828_10b:0546b05": "餘可知。一切門中一欲斷諸蓋向善趣者為",
    "T42n1828_10b:0546b06": "先時所應作法者。景云。人天善業無始世來",
    "T42n1828_10b:0546b07": "數數曾得名說先時所應作法。基云。菩薩化",
    "T42n1828_10b:0546b08": "物欲令證大涅槃。不可直為說道。故先為人",
    "T42n1828_10b:0546b09": "天之行。人天之行名先所應作法也。基云。令",
    "T42n1828_10b:0546b10": "入佛法先說五停心觀。最先所應作法也。善",
    "T42n1828_10b:0546b11": "士愛語中云得處有因制立學處者。景云。毘",
    "T42n1828_10b:0546b12": "尼中依有所犯得罪處制立學處。基云。即毘",
    "T42n1828_10b:0546b13": "奈耶因事制戒也。若所說法四依所攝施設",
    "T42n1828_10b:0546b14": "無倒法律正行者。景基同云。如說常乞食糞",
    "T42n1828_10b:0546b15": "掃衣樹下坐樂斷樂修。依此四事而修行道故",
    "T42n1828_10b:0546b16": "名四依。泰云。依法不依法依人不依人等四",
    "T42n1828_10b:0546b17": "依所攝也。今又解云。四依者。一糞掃衣。二乞",
    "T42n1828_10b:0546b18": "食。三樹下座。四腐爛藥。顯示出苦不退行者",
    "T42n1828_10b:0546b19": "有勇決者。景云。為說見修二道出苦之行名",
    "T42n1828_10b:0546b20": "不退還。三神變者。神通輪記心輪教誡輪也。",
    "T42n1828_10b:0546b21": "一切種愛語中六種七種。六中初二即是開",
    "T42n1828_10b:0546b22": "遮。後四即說四無礙境。法義詞辯如其次第。",
    "T42n1828_10b:0546b23": "七中景云。初一慰喻語。第二慶悅語下就",
    "T42n1828_10b:0546b24": "勝益語中分為五。後五中初一教示於他資",
    "T42n1828_10b:0546b25": "具小欲廣恣。次一愛語無畏施語。次一法施。",
    "T42n1828_10b:0546b26": "後二可解。測云。七中初二同事語。次有三布",
    "T42n1828_10b:0546b27": "施語下二利行語。施中初一財施。次一無畏。",
    "T42n1828_10b:0546b28": "後一法施。遂求中四即離語四過。八種實語",
    "T42n1828_10b:0546b29": "名八聖語。泰云。言依四淨語八聖語者。實見",
    "T42n1828_10b:0546c01": "謂見他問言見。實不見謂不見他問言不見。",
    "T42n1828_10b:0546c02": "此二是想境俱闕攝。不見謂不見他問言見。",
    "T42n1828_10b:0546c03": "實見謂不見他問言不見。此二是順相遣境。",
    "T42n1828_10b:0546c04": "此四是其聖語。言非聖語者。實見謂不見他",
    "T42n1828_10b:0546c05": "問言見。實不見謂見他問言不見。此二是違",
    "T42n1828_10b:0546c06": "想順境。實見謂見他問言不見。實不見謂不",
    "T42n1828_10b:0546c07": "見他問言見。此二是境想俱相違。此四是其",
    "T42n1828_10b:0546c08": "凡語。基云。遂求有者。謂不取四淨取後見等",
    "T42n1828_10b:0546c09": "八也。二世樂有九中。初五除難。後四讚善。前",
    "T42n1828_10b:0546c10": "中景云。初三無畏施。四說正法。斷正戒難者。",
    "T42n1828_10b:0546c11": "除彼外道所行苦行戒法。五除量見。泰云。",
    "T42n1828_10b:0546c12": "第四第五破戒邪見。是淨戒正見之現作。來",
    "T42n1828_10b:0546c13": "生感三塗眾苦。菩薩說聖語為除斷也。測云。",
    "T42n1828_10b:0546c14": "初三除異熟難。次一除惡業難。後一除煩惱",
    "T42n1828_10b:0546c15": "難。第八軌則如聲聞地。清淨有二十種。如前",
    "T42n1828_10b:0546c16": "力種姓品者。彼說有二。一依隨順說有十五。",
    "T42n1828_10b:0546c17": "二依清淨說有五。合成三十。如彼廣說。上",
    "T42n1828_10b:0546c18": "來已明愛語竟。自下明利行。於中初指廣說",
    "T42n1828_10b:0546c19": "如愛語中。次辯差別。後還依九門界以分別。",
    "T42n1828_10b:0546c20": "說差別者謂諸菩薩乃至故名利行者。景云。",
    "T42n1828_10b:0546c21": "愛語汎說理教果法。今利行中隨機正授大",
    "T42n1828_10b:0546c22": "乘之行令其修習名為利門。故與愛語為別。",
    "T42n1828_10b:0546c23": "測云。前直說法。今將此法勸物起修。名餘差",
    "T42n1828_10b:0546c24": "別也。自性中云由彼愛語為諸有情示現正",
    "T42n1828_10b:0546c25": "理者。明利行所依法即是愛語。說種種法示",
    "T42n1828_10b:0546c26": "其正理。隨其所應等者。正明利行量根所宜。",
    "T42n1828_10b:0546c27": "偏指一門令如說行。如是行中安住悲心者。",
    "T42n1828_10b:0546c28": "明起行因。無愛染心者。明除利行障。勸導等",
    "T42n1828_10b:0546c29": "分別行相。一切利行中云未成熟者。測云。若",
    "T42n1828_10b:0547a01": "依大乘未入三祇耶前名未成熟。若入祇耶",
    "T42n1828_10b:0547a02": "之始已去名已成熟。亦如三十七卷中明三",
    "T42n1828_10b:0547a03": "品成熟。於現法利勸導利行者謂正勸導以",
    "T42n1828_10b:0547a04": "法業德招集守護等者。景云。教學作金銀法",
    "T42n1828_10b:0547a05": "或種植等法名法也。業者教作工巧等業。德",
    "T42n1828_10b:0547a06": "者教修學道德。由有法業德廣招集財得大",
    "T42n1828_10b:0547a07": "名稱及現法樂。泰云。或由傳教法等。或由精",
    "T42n1828_10b:0547a08": "進事業等。或由道德等。能集名稱及利益守",
    "T42n1828_10b:0547a09": "護增長資財之位名現樂也。基云。法謂如法",
    "T42n1828_10b:0547a10": "不以邪命而得財。業謂商主等業而得財。德",
    "T42n1828_10b:0547a11": "謂道德。有德故得財。他供養者是。於後法利",
    "T42n1828_10b:0547a12": "勸導利行者謂正勸導等者。測云。現與後樂",
    "T42n1828_10b:0547a13": "後決定故名為後。現報不定故不明現。難行",
    "T42n1828_10b:0547a14": "中云彼於廣大極放逸迹極放逸處耽著轉故",
    "T42n1828_10b:0547a15": "者。泰云。謂放逸之人所履迹所依停止之處",
    "T42n1828_10b:0547a16": "也。測云。園林𭬘射往還之處名放逸迹。樓",
    "T42n1828_10b:0547a17": "觀殿堂栖宿之所名放逸處。意大同之。一切",
    "T42n1828_10b:0547a18": "門利行即七聖財中略取其四也。善士中有",
    "T42n1828_10b:0547a19": "五者。即是律中所明舉罪五德也。聲聞地有",
    "T42n1828_10b:0547a20": "文。一切種七中景云。初五是行後二是果。安",
    "T42n1828_10b:0547a21": "處一分所化有情者。簡取三乘種姓故名一",
    "T42n1828_10b:0547a22": "分。於善資糧守護長養等者。三乘道前七方",
    "T42n1828_10b:0547a23": "便行總是資糧。或依小乘出離或依大乘出",
    "T42n1828_10b:0547a24": "離。出離方便亦名出離。如今所化於善資糧",
    "T42n1828_10b:0547a25": "守護長養彼地前行。如是或下類釋見修離",
    "T42n1828_10b:0547a26": "障攝善。棱法師云。或於遠離者。見道離障行。",
    "T42n1828_10b:0547a27": "或於心一境性者。見道攝善行也。或於清淨",
    "T42n1828_10b:0547a28": "諸障者。修道離過行也。或於修習作意正安",
    "T42n1828_10b:0547a29": "處之者。修道中攝善行也。後亦約果即大小",
    "T42n1828_10b:0547b01": "別分所以為異。泰云。言或於遠離者。阿蘭若",
    "T42n1828_10b:0547b02": "處等。或於心一境性者。正修定也。或於清淨",
    "T42n1828_10b:0547b03": "諸障者。或依定斷惑也。或於修作意者。依定",
    "T42n1828_10b:0547b04": "修七作意也。基云。言七種者。依二乘出離第",
    "T42n1828_10b:0547b05": "一遠師云。是聞慧也。以財等長養攝入聞慧",
    "T42n1828_10b:0547b06": "遠離。是思慧也。第三止。第四觀。第五捨。餘",
    "T42n1828_10b:0547b07": "二大小根。今准不然。依二乘出離第一。即依",
    "T42n1828_10b:0547b08": "二乘之教方便令出離。此約隨一乘一分善",
    "T42n1828_10b:0547b09": "巧。二者遠離。謂或遠離一分惑等。又總望遠",
    "T42n1828_10b:0547b10": "離自乘惑等。三或於心一境性得定。四清淨",
    "T42n1828_10b:0547b11": "諸障得慧。前遠離者總言離惑。不言得慧等。",
    "T42n1828_10b:0547b12": "五修習作意正安處之。謂修道中作意。或於",
    "T42n1828_10b:0547b13": "一切作意而可立之。第六第七盡安處已",
    "T42n1828_10b:0547b14": "得自乘果。遂求有八者。景云。此中但菩薩有",
    "T42n1828_10b:0547b15": "情八纏略不明忽覆。舊名除惱。即順此文除",
    "T42n1828_10b:0547b16": "他纏故。基云。何以唯此八者。謂障三學等故。",
    "T42n1828_10b:0547b17": "無慚無愧二障戒。惛眠二障定或慧。掉舉惡",
    "T42n1828_10b:0547b18": "作二障慧或定。嫉慳二總障三學。故不說餘。",
    "T42n1828_10b:0547b19": "或可是八纏。測云。攝八為四。謂無慚無愧為",
    "T42n1828_10b:0547b20": "戒障。惛眠為定障。掉悔為慧障。嫉慳為同法",
    "T42n1828_10b:0547b21": "者。展轉受用財法障。故八十九卷云。復次一",
    "T42n1828_10b:0547b22": "切煩惱皆有其纏。由現行者悉名纏故。然有",
    "T42n1828_10b:0547b23": "八種。諸隨煩惱於四時中數數現行。是故唯",
    "T42n1828_10b:0547b24": "立八種為纏。謂於修學增上戒時無慚無愧數",
    "T42n1828_10b:0547b25": "數現行能為障礙。若於修學增上四時惛沈",
    "T42n1828_10b:0547b26": "睡眠數數現行能為障礙。若同法者展轉受",
    "T42n1828_10b:0547b27": "用財及法。嫉妬慳悋數數現行能為障礙。二",
    "T42n1828_10b:0547b28": "世樂有九中。初三身業不殺不盜不邪婬。第",
    "T42n1828_10b:0547b29": "四不飲酒。若依舊論。但言一切種不飲酒。今",
    "T42n1828_10b:0547c01": "云一切窣羅若者是米酒。迷隷耶者景基同",
    "T42n1828_10b:0547c02": "云藥酒。泰測等云。是苷蔗等根莖枝葉酒。末",
    "T42n1828_10b:0547c03": "陀者此云蒲桃酒。次曰離四過。後意三根本",
    "T42n1828_10b:0547c04": "總合為一。足前為九。清淨利行有十。依外有",
    "T42n1828_10b:0547c05": "五。依內有五。謂依有情外緣而起名外清淨。",
    "T42n1828_10b:0547c06": "依自內有悲起利眾生行名內清淨。若依善",
    "T42n1828_10b:0547c07": "戒經說。前五就所化離過名外淨。化功歸己",
    "T42n1828_10b:0547c08": "故名內淨土。後五就四無量心宗為利他名",
    "T42n1828_10b:0547c09": "外。化時化心無染名內。善戒經錯不謂諸菩",
    "T42n1828_10b:0547c10": "薩於諸有情雜惡行者。若依舊論。唯有前三。",
    "T42n1828_10b:0547c11": "闕無第四雜染行句。景云。此四句中前二在",
    "T42n1828_10b:0547c12": "家。雜惡行者雜善行惡。先惡行者凡有所作以",
    "T42n1828_10b:0547c13": "惡為先。下二出家。一有諸罪。二心有雜染。泰",
    "T42n1828_10b:0547c14": "云。於諸有情雜惡行者。先作惡後修善也。有",
    "T42n1828_10b:0547c15": "罪行者遮罪也。是罪非染故。雜染行者性罪",
    "T42n1828_10b:0547c16": "也。基云。或先時以來造惡者名先惡行者。測",
    "T42n1828_10b:0547c17": "云。有罪行者於善無記心犯所受戒。如在無",
    "T42n1828_10b:0547c18": "學位犯罪。雜染行者雜即雜染犯罪也。又云。",
    "T42n1828_10b:0547c19": "初之二種於己起過純雜分二也。不於非解",
    "T42n1828_10b:0547c20": "脫非定清淨處等者。泰云。謂不於無想天等",
    "T42n1828_10b:0547c21": "非解脫處求為真解脫。不四無色定非定清",
    "T42n1828_10b:0547c22": "淨處求為定淨。即於其中能正勸導名不轉",
    "T42n1828_10b:0547c23": "利行。又釋。非道計道名定清淨也。測云。求世",
    "T42n1828_10b:0547c24": "俗伏道為定清淨。基云。謂不轉佛法令入邪",
    "T42n1828_10b:0547c25": "中。非不轉邪而於進道。四姓者測云。三乘及",
    "T42n1828_10b:0547c26": "善趣位為四姓。或剎利等四姓如應。利行中",
    "T42n1828_10b:0547c27": "泰云。言於自義諸善品隨下中上功能差別",
    "T42n1828_10b:0547c28": "可勸導者。若於諸善法品自性成熟。下中上",
    "T42n1828_10b:0547c29": "功能差別可勸導者勸令修習。及由方便功",
    "T42n1828_10b:0548a01": "能差別可勸導者。於現起加行方便功能差",
    "T42n1828_10b:0548a02": "別可勸導者令修加行差別。於彼如彼者。於",
    "T42n1828_10b:0548a03": "彼自性義如彼方便而勸導之。基云。此中意",
    "T42n1828_10b:0548a04": "若有有情於自乘德三品善果法可勸導者而",
    "T42n1828_10b:0548a05": "勸導之。若入自乘已後之法而勸導之。下明",
    "T42n1828_10b:0548a06": "同事中略辯其相。不遍歷九門分別。測云。准",
    "T42n1828_10b:0548a07": "上類釋應有九門。以其同事用前諸行共眾",
    "T42n1828_10b:0548a08": "生同。更無別法。准上可知。故略不論耳。所以",
    "T42n1828_10b:0548a09": "知有九門者。如下文說從一切施乃至同事",
    "T42n1828_10b:0548a10": "乃至清淨施乃至清淨同事。故知皆有九門。",
    "T42n1828_10b:0548a11": "今此文中初問後答。答中初約法辨。第二約",
    "T42n1828_10b:0548a12": "人四句分別。前中有二。初正辯同事。二何以",
    "T42n1828_10b:0548a13": "故下重釋。言若於是等者。舊人云若於是義",
    "T42n1828_10b:0548a14": "者。是自今善。於是善根者。依境所修同事體。",
    "T42n1828_10b:0548a15": "下云。若等者成上自分修義。若增者成上勝",
    "T42n1828_10b:0548a16": "進分修義。今釋。汎論能化與所化有情若等",
    "T42n1828_10b:0548a17": "若勝方成能化。若劣捨彼不名能化。故言或",
    "T42n1828_10b:0548a18": "等增也。重釋中先釋同事。二釋離譏謙。四",
    "T42n1828_10b:0548a19": "句中景云。初句明能化菩薩自謂為師。所化",
    "T42n1828_10b:0548a20": "菩薩實功德者而隱自善故而不顯己德威力",
    "T42n1828_10b:0548a21": "故受化。第一句非他同事顯共事。為度下劣",
    "T42n1828_10b:0548a22": "有情。現於旃荼羅類。乃至狗等而生其中。第",
    "T42n1828_10b:0548a23": "三句者。有諸菩薩是他同事亦自類現共他",
    "T42n1828_10b:0548a24": "同事。謂見所化所受善根猶可搖動。為令不",
    "T42n1828_10b:0548a25": "動現共同事。或增者。行位雖等然未成滿。有",
    "T42n1828_10b:0548a26": "退動義。故共同事而共行之。泰云。第一句",
    "T42n1828_10b:0548a27": "者。有一菩薩共諸眾多菩薩功德威力皆悉",
    "T42n1828_10b:0548a28": "平等。於菩薩道或起增上慢自謂為師或實",
    "T42n1828_10b:0548a29": "受師位。其餘眾生須隱自善故而不顯己德",
    "T42n1828_10b:0548b01": "威力共師相似。行業同故名是他同事。以自",
    "T42n1828_10b:0548b02": "隱善故而不自顯共他同事。第二句者。為化",
    "T42n1828_10b:0548b03": "狗等生狗等中。然不共狗等同行狗行。名非",
    "T42n1828_10b:0548b04": "他同事。而自顯現生彼。故名而自顯現共他",
    "T42n1828_10b:0548b05": "同事。第三句者。謂諸菩薩見所化者所修善",
    "T42n1828_10b:0548b06": "根不堅住故。現共同修令便堅住。或言共彼",
    "T42n1828_10b:0548b07": "修相似善或勝善。第四句可解。上來自分行",
    "T42n1828_10b:0548b08": "中義判為三。前二明訖。自下第三雙結二利",
    "T42n1828_10b:0548b09": "作業彰成益。於中分三。初明六度四攝自利",
    "T42n1828_10b:0548b10": "利他作業差別。六謂六度自成佛法。四攝成",
    "T42n1828_10b:0548b11": "熟有情。此就勝說。次明六度四攝現行現行",
    "T42n1828_10b:0548b12": "最勝及以清淨三種因緣。第三明六度四攝。",
    "T42n1828_10b:0548b13": "後八門中得果義別。就第二文中初總標次",
    "T42n1828_10b:0548b14": "別釋後結。釋中初由身語意三種因緣施等",
    "T42n1828_10b:0548b15": "現行。二由廣大無雜染二因緣故最勝廣大。",
    "T42n1828_10b:0548b16": "次三。普為眾生。二普眾行。三普於一切時",
    "T42n1828_10b:0548b17": "修。欲由四相成之無染。測師以四相如次配",
    "T42n1828_10b:0548b18": "初地二地三地四地已上釋之。第三由三因",
    "T42n1828_10b:0548b19": "緣施等清淨。謂由熾然故無動轉故清淨故。",
    "T42n1828_10b:0548b20": "初地已上名熾然無動。第十地名清淨。到究",
    "T42n1828_10b:0548b21": "竟地即第十地。或繫屬一生即住天者。最後",
    "T42n1828_10b:0548b22": "有即已下生身。就第三明得果別。初明得佛",
    "T42n1828_10b:0548b23": "果。後明得辯因中果。但明後八明得八果不",
    "T42n1828_10b:0548b24": "辯自性者。景云。此中欲明得差別果。後之",
    "T42n1828_10b:0548b25": "門辨差別義得果義顯自性門總。所以不論。",
    "T42n1828_10b:0548b26": "又復但辨後之八門得果。即攝自性亦入其",
    "T42n1828_10b:0548b27": "中別外無總故。又復自性明體不能得果。八",
    "T42n1828_10b:0548b28": "門正辨義用故明得果。基復云。以自性門不",
    "T42n1828_10b:0548b29": "離後八門故不說。問曰。若爾如上來但云第",
    "T42n1828_10b:0548c01": "二一切後方經七是此差別。若不離故不說。",
    "T42n1828_10b:0548c02": "應說第二門所感果。義曰。不然。初自性第二",
    "T42n1828_10b:0548c03": "差別。差別感果自性不說。此感果中得相似",
    "T42n1828_10b:0548c04": "者。非剋體感共一。自為諸果因門故。景云。言",
    "T42n1828_10b:0548c05": "若多修習者初修也。若善清淨者次修也。若",
    "T42n1828_10b:0548c06": "具圓滿者修成也。亦可配三僧祇解此三義。",
    "T42n1828_10b:0548c07": "難行感果中景云。難施等感解脫法門希奇",
    "T42n1828_10b:0548c08": "神變等果。基云。感希奇法。謂聖教希奇法。或",
    "T42n1828_10b:0548c09": "神通希有法。又云。清淨感果中言四淨者。謂",
    "T42n1828_10b:0548c10": "所依淨。神足為依。取住捨自在。即是促命",
    "T42n1828_10b:0548c11": "等。境界淨。即化變起三種自在。心清淨者即",
    "T42n1828_10b:0548c12": "一剎那入無量定等。智清淨。即一字中說一",
    "T42n1828_10b:0548c13": "切法。如對法第十四解。或所依等。如二十三",
    "T42n1828_10b:0548c14": "功德中辨。亦感生死流轉順菩薩行果者。景",
    "T42n1828_10b:0548c15": "云。菩薩行因之時久流生死。由修施等故得順菩薩行無罪勝果。基法師云。謂若無漏行。望有漏果。為增",
    "T42n1828_10b:0548c16": "上緣資感。若有漏行望有漏果是正感。",
    "T42n1828_10b:0548c17": "瑜伽論記卷第十之下終"
}