{
    "T37n1763_042:0510b02": "7大般涅槃經集解卷第四十二",
    "T37n1763_042:0510b04": "　阿闍世王六臣說邪見事",
    "T37n1763_042:0510b05": "　耆婆慰喻阿闍世王事",
    "T37n1763_042:0510b06": "梵行品之第七",
    "T37n1763_042:0510b07": "爾時王舍大城阿闍世王至父王無辜橫加逆",
    "T37n1763_042:0510b08": "害。案僧亮曰：列在品末者，有四意證經多",
    "T37n1763_042:0510b09": "義：一證慈等怨親；二證慈有益；三拔五逆重",
    "T37n1763_042:0510b10": "罪；四明若信因果，生重慚愧、發露悔過加",
    "T37n1763_042:0510b11": "闍世者為可拔，不如是者不可救也。此先明",
    "T37n1763_042:0510b12": "造罪之緣起。內具十惡，不見未來，外黨凶人",
    "T37n1763_042:0510b13": "遂興重逆。曇濟曰：有六意，一明慈有有益、",
    "T37n1763_042:0510b14": "二明怨親等、三明外淨眾生、四明能除、五明",
    "T37n1763_042:0510b15": "悔過、六明應近善友也。僧宗曰：此下有二意，",
    "T37n1763_042:0510b16": "一者猶是歎經、二者證成梵行有益也。敬遺",
    "T37n1763_042:0510b17": "記曰：有五意，一歎經、第二內臣勸詣佛、第",
    "T37n1763_042:0510b18": "三空中聲告勸隨耆婆、第四明佛慈無偏、第",
    "T37n1763_042:0510b19": "五明除罪也。又一解云：第一外臣勸以邪師、",
    "T37n1763_042:0510b20": "二證梵行、三示為慈有改悔之方、四示有真",
    "T37n1763_042:0510b21": "知識、五明其父教中是聲聞也。此下五段，第",
    "T37n1763_042:0510b22": "一明外臣勸也。寶亮曰：此是〈梵行品〉中大段",
    "T37n1763_042:0510b23": "之第四，證經力用，能除重罪也。有五意：第一",
    "T37n1763_042:0510b24": "上來雖明經有大力，能除重罪，未見其事；今",
    "T37n1763_042:0510b25": "出闍世親是其人，以經力故，罪得除也。第二",
    "T37n1763_042:0510b26": "既明四無量心是實益，若不出其相，則何以",
    "T37n1763_042:0510b27": "為驗？今故教月受三昧，先除王身之瘡，近表",
    "T37n1763_042:0510b28": "慈悲之實也。第三欲明如來一化之中，普為",
    "T37n1763_042:0510b29": "人天作善知識，具足入道之因緣也；顯六師",
    "T37n1763_042:0510c01": "為惡友，耆婆為善知。第四示人懺悔之法則，",
    "T37n1763_042:0510c02": "若當有罪，能如闍世者，必滅矣。第五遠證三",
    "T37n1763_042:0510c03": "乘慈等也。次第教云聲聞無有慈悲濟拔於",
    "T37n1763_042:0510c04": "物，而頻婆娑羅親是須陀洹人，能捨重怨，空",
    "T37n1763_042:0510c05": "中有勸也。智秀曰：品中之第五大段，證慈悲",
    "T37n1763_042:0510c06": "有實益義也。文有四別：第一出內有惡因、外",
    "T37n1763_042:0510c07": "隨惡緣造惡；第二耆婆為善友，勸其詣佛；第",
    "T37n1763_042:0510c08": "三其父勸也；第四佛自放光接化之也。",
    "T37n1763_042:0510c09": "因害父已心生悔熱至有能治者無有是處。",
    "T37n1763_042:0510c10": "案僧亮曰：次明信有悔。",
    "T37n1763_042:0510c11": "時有大臣名曰月稱至滅除我罪我當歸依。",
    "T37n1763_042:0510c12": "案僧亮曰：彼國之俗，慰喻之偈。是以人人說",
    "T37n1763_042:0510c13": "之，以曉王意也。富蘭那者名也，姓迦葉，其人",
    "T37n1763_042:0510c14": "起斷滅之見，故云生法如是也。僧宗曰：此大",
    "T37n1763_042:0510c15": "邪見，謗無因果也。",
    "T37n1763_042:0510c16": "復有一臣名曰藏德至除滅我罪我當歸依。",
    "T37n1763_042:0510c17": "案僧亮曰：末伽梨是其字，拘舍離是母字。其",
    "T37n1763_042:0510c18": "人起斷常見也。謂七分是常，無善惡是斷也。",
    "T37n1763_042:0510c19": "伊師迦草，外皮軟脆、內幹堅實，譬七法無害",
    "T37n1763_042:0510c20": "者及死者也。七分一一非人，性異不可合為",
    "T37n1763_042:0510c21": "一，故無害者也。若治國法殺無罪者，治國有",
    "T37n1763_042:0510c22": "刑殺之罪，罪自招死，非殺者罪。法名無法者，",
    "T37n1763_042:0510c23": "答王所言無辜咎也。先王雖無狂濫之罪，不",
    "T37n1763_042:0510c24": "無刑殺之咎。有餘報者，有過去罪也。僧宗曰：",
    "T37n1763_042:0510c25": "第二邪見外道，立常見也。",
    "T37n1763_042:0510c26": "復有一臣名曰實得至能除我罪我當歸依。",
    "T37n1763_042:0510c27": "案僧亮曰：刪闍耶是字，毘羅胝是其母字。其",
    "T37n1763_042:0510c28": "人起見云：一切苦樂，因在過去，而現在無因、",
    "T37n1763_042:0510c29": "未來無果。現在持戒，遮苦果不起，名為解脫。",
    "T37n1763_042:0511a01": "僧宗曰：第三邪見，計一切苦樂皆過去造也。",
    "T37n1763_042:0511a02": "復有一臣名悉知義至除滅我罪我當歸依。",
    "T37n1763_042:0511a03": "案僧亮曰：阿耆多翅舍其字也，欽婆羅衣也。",
    "T37n1763_042:0511a04": "著麁衣苦行。其人起見，謂苦樂之因亦在過",
    "T37n1763_042:0511a05": "去。若現受苦事，自得解脫。是故種種受苦，投",
    "T37n1763_042:0511a06": "淵赴火五熱炙身等也。僧宗曰：此人執斷見",
    "T37n1763_042:0511a07": "也。",
    "T37n1763_042:0511a08": "復有大臣名曰吉德至能滅我罪我當歸依。",
    "T37n1763_042:0511a09": "案僧亮曰：迦羅鳩馱其字也，迦栴延其姓也。",
    "T37n1763_042:0511a10": "其人謂：一切萬物，自在天作。心無慚愧，自在",
    "T37n1763_042:0511a11": "天喜，不入地獄也。僧宗曰：第五，此是二十五",
    "T37n1763_042:0511a12": "諦家計也。",
    "T37n1763_042:0511a13": "復有一臣名無所畏至能除我罪我當歸依。",
    "T37n1763_042:0511a14": "案僧亮曰：尼犍其字也，若提其母字也。謂因",
    "T37n1763_042:0511a15": "亦過去受生死，逕八萬劫苦盡，亦無善惡行",
    "T37n1763_042:0511a16": "道斷苦，故言無阿羅漢修道等也。僧宗曰：第",
    "T37n1763_042:0511a17": "六，此人計有自然解脫也。寶亮曰：自初至此，",
    "T37n1763_042:0511a18": "別惡友之辭。自下耆婆以去，明善知識事。",
    "T37n1763_042:0511a19": "爾時大醫名曰耆婆往至王所白言大王得安",
    "T37n1763_042:0511a20": "眠不。案僧亮曰：向來大臣並不見因果，言",
    "T37n1763_042:0511a21": "居王位自在得殺，不應愁苦，不進其師也。今",
    "T37n1763_042:0511a22": "耆婆見有因果，已既有罪，理應愁苦，不得安",
    "T37n1763_042:0511a23": "眠，是故問。",
    "T37n1763_042:0511a24": "王以偈答：若有能永斷至盜者未獲財不得安",
    "T37n1763_042:0511a25": "隱眠。案僧亮曰：初四偈說佛也，次五偈半",
    "T37n1763_042:0511a26": "說菩薩也。次二偈，一謂佛、一謂菩薩也。次三",
    "T37n1763_042:0511a27": "偈，說有罪故，不得安眠也。次三偈，廣說不安",
    "T37n1763_042:0511a28": "眠事也。智秀曰：偈以下凡有四意。初九行半，",
    "T37n1763_042:0511a29": "出得眠也；第二有兩行，出得眠人；第三六行，",
    "T37n1763_042:0511b01": "出不得眠法；第四長行自中也。",
    "T37n1763_042:0511b02": "耆婆！我今病重於正法王至演說法藥除我病",
    "T37n1763_042:0511b03": "苦。案僧亮曰：先自說不治之病，不得憂也。",
    "T37n1763_042:0511b04": "後知病起由心，非草石所療，自非法王，無可",
    "T37n1763_042:0511b05": "治也。",
    "T37n1763_042:0511b06": "耆婆答言：善哉王雖作罪心生重悔而懷慚",
    "T37n1763_042:0511b07": "愧。案僧亮曰：慶王病輕也。王知父母恩重，",
    "T37n1763_042:0511b08": "有慚愧故心生重，悔露向人，懼地獄苦，信有",
    "T37n1763_042:0511b09": "因果。具此五善，王病易治，莫懷怖畏。下一一",
    "T37n1763_042:0511b10": "引佛語證也。僧宗曰：此下有七番說法也。寶",
    "T37n1763_042:0511b11": "亮曰：此下有八番說法也。智秀曰：此下有六",
    "T37n1763_042:0511b12": "番說法也，至處更敘也。",
    "T37n1763_042:0511b13": "大王！諸佛世尊常說是言至善哉大王具有慚",
    "T37n1763_042:0511b14": "愧。案僧亮曰：證慚愧也。寶亮曰：第一明具",
    "T37n1763_042:0511b15": "慚愧故，罪可除也。",
    "T37n1763_042:0511b16": "大王且聽！臣聞佛說至罪則除滅清淨如本。",
    "T37n1763_042:0511b17": "案僧亮曰：證悔過也。",
    "T37n1763_042:0511b18": "大王！富有二種一者象馬至多作諸惡不如一",
    "T37n1763_042:0511b19": "善。案僧亮曰：善從理生，有根力強。惡橫故",
    "T37n1763_042:0511b20": "無根，則力弱也。上直提佛語，今以理釋也。",
    "T37n1763_042:0511b21": "臣聞佛說修一善心至何以故破大惡故。案",
    "T37n1763_042:0511b22": "僧亮曰：所說證善力強也。",
    "T37n1763_042:0511b23": "大王！如佛所說䨱藏者漏至說有智者不覆藏",
    "T37n1763_042:0511b24": "罪。案僧亮曰：第二明王雖作重罪，能壞發",
    "T37n1763_042:0511b25": "露，罪可滅也。",
    "T37n1763_042:0511b26": "善哉大王！能信因果至云何而言不可救療。",
    "T37n1763_042:0511b27": "案僧亮曰：證發露則罪滅也。寶亮曰：第三明",
    "T37n1763_042:0511b28": "王信心不斷，故可治也。智秀曰：上來至此第",
    "T37n1763_042:0511b29": "一，既非闡提，而有慚愧，罪可滅。",
    "T37n1763_042:0511c01": "如王所言無能治者至在拘尸城娑羅雙樹",
    "T37n1763_042:0511c02": "間。案僧宗曰：第二說有師故罪可治也。寶",
    "T37n1763_042:0511c03": "亮曰：第四示王醫所也。智秀曰：第二明現在",
    "T37n1763_042:0511c04": "既有大師在此，云何言無耶。",
    "T37n1763_042:0511c05": "廣為無量阿僧祇等至所有重罪即當消滅。",
    "T37n1763_042:0511c06": "案僧亮曰：示王醫所也。所以須具說者，六師",
    "T37n1763_042:0511c07": "皆言其師一切智，故須本末述之。僧宗曰：第",
    "T37n1763_042:0511c08": "三明此師說法藥，故罪可治也。寶亮曰：第五",
    "T37n1763_042:0511c09": "耆婆為王說二諦除罪之法藥也。智秀曰：第",
    "T37n1763_042:0511c10": "二句舉善，今列法藥也。",
    "T37n1763_042:0511c11": "大般涅槃經集解卷第四十二"
}