{
    "T32n1669_001:0668c19": "No. 1669",
    "T32n1669_001:0668c20": "大宗地玄文本論卷第一",
    "T32n1669_001:0668c22": "馬鳴菩薩造",
    "T32n1669_001:0668c23": "真諦三藏譯",
    "T32n1669_001:0668c24": "1 歸依德處無邊大決擇分歸依德處無邊大決擇分第一",
    "T32n1669_001:0668c25": "頂禮一切無餘明，　　非一非一諸則地，",
    "T32n1669_001:0668c26": "不數不思無量一，　　并諸種種趣生類。",
    "T32n1669_001:0668c27": "本無量數斷命品，　　與等塵塵無有法，",
    "T32n1669_001:0668c28": "兼不可說無所有，　　通俱非是等諸法。",
    "T32n1669_001:0668c29": "論曰：就此二行偈中則有八門。云何為八？一",
    "T32n1669_001:0669a01": "者顯示中中主者門、二者顯示道路軌則門、",
    "T32n1669_001:0669a02": "三者顯示離雜合一門、四者顯示無邊毛生",
    "T32n1669_001:0669a03": "門、五者顯示種種離識門、六者顯示假有無",
    "T32n1669_001:0669a04": "實門、七者顯示無所有事門、八者顯示具足",
    "T32n1669_001:0669a05": "無礙門，是名為八。就顯示中中主者門中則",
    "T32n1669_001:0669a06": "有五種。云何為五？一者隨順隨轉應身主者、",
    "T32n1669_001:0669a07": "二者有無無礙變身主者、三者本體本性法",
    "T32n1669_001:0669a08": "身主者、四者本末俱絕滿道主者、五者隨應",
    "T32n1669_001:0669a09": "無礙自然主者，是名為五。《修集行因大陀羅",
    "T32n1669_001:0669a10": "尼修多羅》中作如是說：「爾時花輪寶光明天",
    "T32n1669_001:0669a11": "子則白佛言：『世尊！第一導師有幾數量可思",
    "T32n1669_001:0669a12": "議、不可思議？唯願世尊為我等眾開示顯說，",
    "T32n1669_001:0669a13": "我等大眾聞其名字常誦常念，出無明藏到",
    "T32n1669_001:0669a14": "涅槃城。』於是世尊告天子言：『我若以神通力，",
    "T32n1669_001:0669a15": "無量無邊阿僧祇劫中說其名字，終不能盡。",
    "T32n1669_001:0669a16": "今當略言，為汝等眾宣說其要。善男子！其覺",
    "T32n1669_001:0669a17": "者數廣大圓滿過於恒沙，略說五種。云何為",
    "T32n1669_001:0669a18": "五？一者隨體佛、二者變體佛、三者法體佛、四",
    "T32n1669_001:0669a19": "者莫測佛、五者應轉佛。』」乃至廣說故。如偈「頂",
    "T32n1669_001:0669a20": "禮一切無餘明」故。以何義故一切導師皆名",
    "T32n1669_001:0669a21": "主者？以三義故。云何為三？一者自在義，諸法",
    "T32n1669_001:0669a22": "王故；二者頂上義，三界一故；三者周遍義，無",
    "T32n1669_001:0669a23": "所不至故。是名為三。如是已說顯示中中主",
    "T32n1669_001:0669a24": "者門，次當說顯示道路軌則門。就此門中則",
    "T32n1669_001:0669a25": "有六種。云何為六？一者音臍言導無礙自在",
    "T32n1669_001:0669a26": "軌則、二者所依本地平等一種離諸虛妄軌",
    "T32n1669_001:0669a27": "則、三者生長莊嚴一一有力軌則、四者究竟",
    "T32n1669_001:0669a28": "圓滿無餘盡攝軌則、五者非名非相非體非",
    "T32n1669_001:0669a29": "用無造無作軌則、六者自然現前常住不變無",
    "T32n1669_001:0669b01": "所詮了究竟淨滿軌則，是名為六。《金剛三昧",
    "T32n1669_001:0669b02": "無礙解脫本智實性修多羅》中作如是說：「復",
    "T32n1669_001:0669b03": "次文殊師利！若我廣說，總有十億七萬三千",
    "T32n1669_001:0669b04": "五十法門行者履遊道路則則；若我略說，總",
    "T32n1669_001:0669b05": "有六種行者履遊則則。如是六則通攝一切",
    "T32n1669_001:0669b06": "無量無邊軌則藏海。云何為六？一者說則、二",
    "T32n1669_001:0669b07": "者等則、三者種則、四者上則、五者非則、六者",
    "T32n1669_001:0669b08": "常則。」乃至廣說故。如偈「非一非一諸則地」故。",
    "T32n1669_001:0669b09": "以何義故一切法藏皆名軌則？以三義故。",
    "T32n1669_001:0669b10": "云何為三？一者金區義，時人易轉法門之印",
    "T32n1669_001:0669b11": "常恒不變，如彼區故；二者引導義，攝將行者",
    "T32n1669_001:0669b12": "令趣治路，如彼導故；三者能持義，善持自相",
    "T32n1669_001:0669b13": "而不壞失，如彼持故。是名為三。如是已說顯",
    "T32n1669_001:0669b14": "示道路軌則門，次當說顯示離雜合一門。就",
    "T32n1669_001:0669b15": "此門中則有三種。云何為三？一者結縛合一，",
    "T32n1669_001:0669b16": "一切無量無邊無明煩惱之眾類再生，雖無內",
    "T32n1669_001:0669b17": "合一而有外合一，以數量等成立契一義故。",
    "T32n1669_001:0669b18": "二者解脫合一，一切無量無邊三乘諸聖人等，",
    "T32n1669_001:0669b19": "內有道理之合一義，外有同塵之合一義故。",
    "T32n1669_001:0669b20": "三者具足俱非合一，一切無量無邊金剛中間",
    "T32n1669_001:0669b21": "大聖眾等，具足能契所契之二義故。是名為",
    "T32n1669_001:0669b22": "三。《文殊師利論義第一無極無盡修多羅》中",
    "T32n1669_001:0669b23": "作如是說：「僧眾之海雖無有量，而其本體但",
    "T32n1669_001:0669b24": "有三種。云何為三？一者無根無諍地、二者俱",
    "T32n1669_001:0669b25": "根無諍地、三者有根無諍地。」乃至廣說故。如",
    "T32n1669_001:0669b26": "偈不數不思無量一故。以何義故一切諸僧",
    "T32n1669_001:0669b27": "皆名合一？有二義故。云何為二？一者積集義，",
    "T32n1669_001:0669b28": "集會無量無邊一切散亂塵故；二者一種義，",
    "T32n1669_001:0669b29": "安止無量無邊一切波浪識故。是名為二。如",
    "T32n1669_001:0669c01": "是已說顯示離雜合一門，次當說顯示無邊",
    "T32n1669_001:0669c02": "毛生門。就此門中則有三門。云何為三？一者",
    "T32n1669_001:0669c03": "有類毛生無邊門、二者空類毛生無邊門、三",
    "T32n1669_001:0669c04": "者似類毛生無邊門，是名為三。就初門中則",
    "T32n1669_001:0669c05": "有四種。云何為四？一者卵生、二者胎生、三者",
    "T32n1669_001:0669c06": "濕生、四者化生，是名為四。如是四生，能攝一",
    "T32n1669_001:0669c07": "切無量有類根本名數。就中門中則有三種。",
    "T32n1669_001:0669c08": "云何為三？一者光明中藏空類、二者闇色中",
    "T32n1669_001:0669c09": "藏空類、三者風雲中藏空類，是名為三。如是",
    "T32n1669_001:0669c10": "三類，空故非空，以隱故空。應審觀察空類眷",
    "T32n1669_001:0669c11": "屬，其數眾多不出此量。就後門中亦有三種。",
    "T32n1669_001:0669c12": "云何為三？一者幻化呪術相相無理似類、二",
    "T32n1669_001:0669c13": "者變藥方禁相相無理似類、三者隨本現前影",
    "T32n1669_001:0669c14": "像似類，是名為三。如是三類，能攝一切無量",
    "T32n1669_001:0669c15": "無邊種種似類根本名數。《集類法門修多羅》",
    "T32n1669_001:0669c16": "中作如是說：「有識種類廣說有十、略說有三。",
    "T32n1669_001:0669c17": "云何為三？一者心識親近在有眾生、二者處",
    "T32n1669_001:0669c18": "所隱藏不見眾生、三者識遠似有動轉眾生，",
    "T32n1669_001:0669c19": "是名為三。」乃至廣說故。如偈「并諸種種趣生",
    "T32n1669_001:0669c20": "類」故。以何義故一切眾生皆名毛生？有二義",
    "T32n1669_001:0669c21": "故。云何為二？一者動轉不定義，隨趣受生無",
    "T32n1669_001:0669c22": "有定法故；二者眾多無數義，方角無有數量",
    "T32n1669_001:0669c23": "故。是名為二。今此門中為欲現示聖如角尠，",
    "T32n1669_001:0669c24": "凡如毛多故。如是已說顯示無邊毛生門，次",
    "T32n1669_001:0669c25": "當說現示種種離識門。就此門中則有二種。",
    "T32n1669_001:0669c26": "云何為二？一者共業建立斷命品、二者別",
    "T32n1669_001:0669c27": "業建立斷命品，是名為二。就第一門中則有",
    "T32n1669_001:0669c28": "四種。云何為四？一者風輪大地斷命品、二者",
    "T32n1669_001:0669c29": "水輪大地斷命品、三者金輪大地斷命品、四",
    "T32n1669_001:0670a01": "者火輪大地斷命品，是名為四。如是四輪，能",
    "T32n1669_001:0670a02": "攝一切無量無邊共業建立斷命品類根本名",
    "T32n1669_001:0670a03": "數。言別業建立斷名品者，謂眾生身，非執受",
    "T32n1669_001:0670a04": "攝髮毛等類。《業行本因修多羅》中作如是說：",
    "T32n1669_001:0670a05": "「復次文殊師利！言眾生居住世間者，則有二",
    "T32n1669_001:0670a06": "種。云何為二？一者總輪世間、二者別持世間，",
    "T32n1669_001:0670a07": "是名為二。此二世間，善能攝持無量無邊一",
    "T32n1669_001:0670a08": "切居住依止世間。」乃至廣說故。如偈「及無量",
    "T32n1669_001:0670a09": "數斷命品」故。以何義故一切離識皆名斷命？",
    "T32n1669_001:0670a10": "所謂無有了別智品故。如是已說現示種種",
    "T32n1669_001:0670a11": "離識門，次當說現示假有無實門。就此門中",
    "T32n1669_001:0670a12": "則有五種。云何為五？一者如水中月假有、二",
    "T32n1669_001:0670a13": "者如闥婆城假有、三者如陽炎水假有、四者",
    "T32n1669_001:0670a14": "如幻化作假有、五者如谷響音假有，是名為",
    "T32n1669_001:0670a15": "五。《大寶無盡蓮花地地修多羅》中作如是說：",
    "T32n1669_001:0670a16": "「如水中月等五種虛說譬喻，總攝五萬五千",
    "T32n1669_001:0670a17": "五百五十詮虛說譬喻根本名字。」乃至廣說",
    "T32n1669_001:0670a18": "故。如偈「與等塵塵無有法」故。以何義故一切",
    "T32n1669_001:0670a19": "無量虛說譬喻皆名無有？所謂無有實自性，",
    "T32n1669_001:0670a20": "故名曰為無。無有其實，非都無故，名曰為有。",
    "T32n1669_001:0670a21": "如是已說現示假有無實門，次當說現示無",
    "T32n1669_001:0670a22": "所有事門。就此門中則有四種。云何為四？一",
    "T32n1669_001:0670a23": "者如石女兒無所有事、二者如兔馬角無所",
    "T32n1669_001:0670a24": "有事、三者如龜䠓毛無所有事、四者如羅漢",
    "T32n1669_001:0670a25": "染無所有事，是名為四。《本地修多羅》中作如",
    "T32n1669_001:0670a26": "是說：「復次佛子！汝前所問，何等法名為無所",
    "T32n1669_001:0670a27": "有品者，石女兒等四種本說，我若廣說其數",
    "T32n1669_001:0670a28": "無量。」乃至廣說故。如偈「兼不可說無所有」故。",
    "T32n1669_001:0670a29": "以何義故一切空法皆悉名為無所有事？有二",
    "T32n1669_001:0670b01": "種故。云何為二？一者彼空法體性空空如此",
    "T32n1669_001:0670b02": "四本說故、二者此空若不詮彼則是空故，是",
    "T32n1669_001:0670b03": "名為二。如是已說現示無所有事門，次當說",
    "T32n1669_001:0670b04": "現示具足無礙門。就此門中則有十種。云何",
    "T32n1669_001:0670b05": "為十？一者心主法、二者心念法、三者色主法、",
    "T32n1669_001:0670b06": "四者色子法、五者非契應法、六者無為法、七",
    "T32n1669_001:0670b07": "者非有為非無為法、八者亦有為亦無為法、",
    "T32n1669_001:0670b08": "九者俱俱法、十者俱非法，是名為十。言心主",
    "T32n1669_001:0670b09": "法者，可一八識等諸心識本法故。言心念法",
    "T32n1669_001:0670b10": "者，與此相應一切數法。言色主法者，可一能",
    "T32n1669_001:0670b11": "造大種法等。言色子法者，可一所造種種色",
    "T32n1669_001:0670b12": "法。言非契應法者，可一非色非心種種諸法。",
    "T32n1669_001:0670b13": "言無為法者，虛空等四種無為法。言非有為",
    "T32n1669_001:0670b14": "非無為法者，一心等諸本性法。言亦有為亦",
    "T32n1669_001:0670b15": "無為法者，一心等諸本性之法作業用相。言",
    "T32n1669_001:0670b16": "俱俱法者，大本之法其第一分。言俱非法者，",
    "T32n1669_001:0670b17": "大本之法其最後分。如是十法，今此門中一",
    "T32n1669_001:0670b18": "有一無、一生一滅、一逆一順、一品一類不相",
    "T32n1669_001:0670b19": "捨離，是故說言現示具足無礙門焉。《最勝德",
    "T32n1669_001:0670b20": "王廣大虛空修多羅》中作如是說：「不可說不",
    "T32n1669_001:0670b21": "可說不可說十方世界微塵之數，無量無邊",
    "T32n1669_001:0670b22": "法門大海，一居一起一住一止，終不分剖亦",
    "T32n1669_001:0670b23": "不捨離。以此義故，建立稱曰廣大圓滿虛空",
    "T32n1669_001:0670b24": "地地無盡無極法界大海門。」乃至廣說故。如",
    "T32n1669_001:0670b25": "偈通俱非是等諸法故。",
    "T32n1669_001:0670b26": "2 歸依德處因緣大決擇分歸依德處因緣大決擇分第二",
    "T32n1669_001:0670b27": "如是已說歸依德處無邊大決擇分，次當說",
    "T32n1669_001:0670b28": "歸依德處因緣大決擇分。其相云何？偈曰：",
    "T32n1669_001:0670b29": "以有十種大因緣，　　造作歸依德處海，",
    "T32n1669_001:0670c01": "所謂禮恩及加力，　　廣大殊勝與無我，",
    "T32n1669_001:0670c02": "決定大海并贊化，　　兼通現示自本身。",
    "T32n1669_001:0670c03": "如是十種大因緣，　　圓滿大士乃能具，",
    "T32n1669_001:0670c04": "凡非境聖亦非量，　　隨分菩薩亦不能。",
    "T32n1669_001:0670c05": "論曰：何因緣故歸依德處？以有十種大因緣",
    "T32n1669_001:0670c06": "故而作歸依。如偈「以有十種大因緣，造作歸",
    "T32n1669_001:0670c07": "依德處海」故。云何名為十種因緣？一者禮敬",
    "T32n1669_001:0670c08": "尊重甚深因緣，能作禮敬歸依德處，摧伏憍",
    "T32n1669_001:0670c09": "慢、增長善根故，如偈「禮」故。二者憶念恩澤報",
    "T32n1669_001:0670c10": "推因緣，而能造作勝妙論教，開曉一切狂亂眾",
    "T32n1669_001:0670c11": "生，一切德處皆悉歡喜故，如偈「恩」故。三者仰",
    "T32n1669_001:0670c12": "請加力成為因緣，若為造作大論法門，彼諸",
    "T32n1669_001:0670c13": "德處不其加力，不能分別法門海故，如偈「及",
    "T32n1669_001:0670c14": "加力」故。四者開布廣散令了因緣，以妙言辭",
    "T32n1669_001:0670c15": "示聰明詮，現了彼諸修多羅中祕密微妙深",
    "T32n1669_001:0670c16": "遠文義大海，為令廣大故，如偈「廣大」故。五者",
    "T32n1669_001:0670c17": "勸物令生殊勝因緣，造作論教開示文義，若",
    "T32n1669_001:0670c18": "不歸依彼諸眾生，不能究竟信受奉行故，如",
    "T32n1669_001:0670c19": "偈「殊勝」故。六者修習忍辱無我因緣，發起歡",
    "T32n1669_001:0670c20": "喜尊重歸向，廣大心故，如偈「與無我」故。七者",
    "T32n1669_001:0670c21": "出生功德決定因緣，歸依德處造作論教，若",
    "T32n1669_001:0670c22": "見若聞、若見見者若聞聞者，若同國住，一切",
    "T32n1669_001:0670c23": "皆悉隨時不移，出生增長無量無邊一切功",
    "T32n1669_001:0670c24": "德善根之品，決定決定不謬違故，如偈「決定」",
    "T32n1669_001:0670c25": "故。八者大海無盡寶藏因緣，積集無量無邊",
    "T32n1669_001:0670c26": "一切諸種種力，造作殊勝圓滿大海如意寶",
    "T32n1669_001:0670c27": "輪、金剛德藏，為欲救度無量無邊貧窮苦惱",
    "T32n1669_001:0670c28": "眾生類故，如偈「大海」故。九者方便善巧教化",
    "T32n1669_001:0670c29": "因緣，具足者中雖無別歸，而贊教化為利生",
    "T32n1669_001:0671a01": "故，如偈「并贊化」故。十者現示過去本身因緣，",
    "T32n1669_001:0671a02": "所歸德處一切皆悉無非自身之攝持故，如",
    "T32n1669_001:0671a03": "偈兼「通現示自本身」故。是名十種大因緣相。",
    "T32n1669_001:0671a04": "如是廣大殊勝因緣，何人所作？佛菩薩作。菩",
    "T32n1669_001:0671a05": "薩菩薩當不能作，況凡二乘。如偈「如是十種",
    "T32n1669_001:0671a06": "大因緣，圓滿大士乃能具，凡非境聖亦非量，隨",
    "T32n1669_001:0671a07": "分菩薩亦不能」故。",
    "T32n1669_001:0671a08": "大宗地玄文本論卷第一"
}