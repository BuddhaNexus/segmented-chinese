{
    "T52n2106_001:0404a08": "集神州三寶感通錄卷上",
    "T52n2106_001:0404a10": "唐麟德元年終南山釋道宣撰",
    "T52n2106_001:0404a11": "夫三寶利見其來久矣。但以信毀相競。故有",
    "T52n2106_001:0404a12": "感應之緣。自漢泊唐年餘六百。靈相肹嚮",
    "T52n2106_001:0404a13": "群錄可尋。而神化無方待機而扣。光瑞出沒。",
    "T52n2106_001:0404a14": "開信於一時。景像垂容。陳迹於萬代。或見於",
    "T52n2106_001:0404a15": "既往。或顯於將來。昭彰於道俗。生信於迷悟。",
    "T52n2106_001:0404a16": "故撮舉其要。三卷成部云。",
    "T52n2106_001:0404a17": "初明舍利表塔次列靈像垂降後引聖寺瑞經",
    "T52n2106_001:0404a18": "神僧。",
    "T52n2106_001:0404a19": "初明舍利表塔。昔如來行乞。有童子戲於",
    "T52n2106_001:0404a20": "路側。以沙土為米麪。逆請以土麪奉。佛因為",
    "T52n2106_001:0404a21": "受之。命侍者以為土漿。塗佛住房。足遍南",
    "T52n2106_001:0404a22": "面。記曰。此童子者。吾滅度後一百年。王閻浮",
    "T52n2106_001:0404a23": "提空中地下四十里內。所有鬼神並皆臣屬。",
    "T52n2106_001:0404a24": "開前八塔所獲舍利。於一日夜役諸鬼神造",
    "T52n2106_001:0404a25": "八萬四千塔。廣如眾經。故不備載(此土即洲之東境故塔現",
    "T52n2106_001:0404a26": "不足以疑)舍利西梵天言。此云骨身也(恐濫凡夫之骨故依本名而別",
    "T52n2106_001:0404a27": "之)。",
    "T52n2106_001:0404a28": "西晉會稽鄮塔緣一東晉金陵長干塔緣",
    "T52n2106_001:0404a29": "二石趙青州東城塔緣三姚秦河東蒲坂",
    "T52n2106_001:0404b01": "塔緣四周岐州岐山南塔緣五周瓜州城",
    "T52n2106_001:0404b02": "東古塔緣六周沙州城內大乘寺塔緣七",
    "T52n2106_001:0404b03": "周洛州故都西塔緣八周涼州姑臧縣塔緣",
    "T52n2106_001:0404b04": "九周甘州刪丹縣塔緣十周晉州霍山南",
    "T52n2106_001:0404b05": "塔緣十一齊伐州城東古塔緣十二隋",
    "T52n2106_001:0404b06": "益州福感寺塔緣十三隋益州晉源縣塔緣",
    "T52n2106_001:0404b07": "十四(雒縣塔附)隋鄭州起化寺塔緣十五隋",
    "T52n2106_001:0404b08": "懷州妙樂寺塔緣十六隋并州淨明寺塔緣",
    "T52n2106_001:0404b09": "十七隋并州榆社縣塔緣十八隋魏州臨",
    "T52n2106_001:0404b10": "菑縣塔緣十九雜明神州山川藏寶等緣",
    "T52n2106_001:0404b11": "二十",
    "T52n2106_001:0404b12": "初西晉會稽鄮塔者。今在越州東三百七",
    "T52n2106_001:0404b13": "十里鄮縣界。東去海四十里在縣東南七十",
    "T52n2106_001:0404b14": "里。南去吳村二十五里案前傳云。晉大康二",
    "T52n2106_001:0404b15": "年。有并州離石人劉薩何者。生在畋家弋獵",
    "T52n2106_001:0404b16": "為業。得病死。蘇見一梵僧語何曰。汝罪重。應",
    "T52n2106_001:0404b17": "入地獄。吾閔汝無識且放。今洛下齊城丹",
    "T52n2106_001:0404b18": "陽會稽。並有古塔及浮江石像。悉阿育王所",
    "T52n2106_001:0404b19": "造。可勤求禮懺。得免此苦。既醒之後。改革前",
    "T52n2106_001:0404b20": "習出家學道。更名慧達。如言南行至會稽海",
    "T52n2106_001:0404b21": "畔。山澤處處求覓。莫識基緒。達悲塞煩惋",
    "T52n2106_001:0404b22": "投告無地。忽於中夜聞土下鍾聲。即迂記",
    "T52n2106_001:0404b23": "其處剡木為剎。三日間忽有寶塔及舍利從",
    "T52n2106_001:0404b24": "地踊出。靈塔相狀青色似石而非石。高一",
    "T52n2106_001:0404b25": "尺四寸。方七寸。五層露盤。似西域于闐所造。",
    "T52n2106_001:0404b26": "面開窓子四周天鈴。中懸銅磬每有鍾聲。",
    "T52n2106_001:0404b27": "疑此磬也。繞塔身上並是諸佛菩薩金剛聖",
    "T52n2106_001:0404b28": "僧雜類等像。狀極微細。瞬目注睛乃有百千",
    "T52n2106_001:0404b29": "像現。面目手足咸具備焉。斯可謂神功聖迹。",
    "T52n2106_001:0404c01": "非人智所及也。今在大木塔內。於八王日[臼/丌]",
    "T52n2106_001:0404c02": "巡邑里。見者莫不下拜念佛。其舍利者在木",
    "T52n2106_001:0404c03": "塔底。其塔左側多有古迹。塔側諸暨縣。越舊",
    "T52n2106_001:0404c04": "都之地。以句章對鄮剡等四縣為之。諸暨東",
    "T52n2106_001:0404c05": "北一百七里。大部鄉有古越城。周迴三里。地",
    "T52n2106_001:0404c06": "記云。越之中葉在此為都。離宮別舘遺基尚",
    "T52n2106_001:0404c07": "在。悉生豫章。多在門階之側。行伍相當森",
    "T52n2106_001:0404c08": "竦可愛。風雨晦朔猶聞鍾磬之聲。百姓至今",
    "T52n2106_001:0404c09": "多懷肅敬。其迹繁矣。諸暨西北百里。新義鄉",
    "T52n2106_001:0404c10": "有許公巖。地誌云。晉時高陽許詢字玄度。與",
    "T52n2106_001:0404c11": "沙門支道林為友。每相從歷覽山水。至此乃",
    "T52n2106_001:0404c12": "栖焉。晉辟度為司徒掾。徵不就。後詣建鄴。",
    "T52n2106_001:0404c13": "見者傾都。劉恢為丹陽尹。有名當世。日數造",
    "T52n2106_001:0404c14": "之。歎曰。今見許公。使我遂為輕薄。京尹於郡",
    "T52n2106_001:0404c15": "立齊以處之。至于梁代此屋猶在。許掾既",
    "T52n2106_001:0404c16": "反。劉尹甞至其齊曰。清風朗月何甞不恒",
    "T52n2106_001:0404c17": "思玄度矣。句章縣西南一百三十里。明鄉有",
    "T52n2106_001:0404c18": "四明天台赤城瀑布等山。天下稱最。東北百",
    "T52n2106_001:0404c19": "四十里。有沙塘道。廣數丈入海百餘里。地記",
    "T52n2106_001:0404c20": "云。是秦皇追安期先生於蓬萊。至深而息。故",
    "T52n2106_001:0404c21": "此塘道至今宛然。鄮縣古城在句章東三百",
    "T52n2106_001:0404c22": "餘里。昔閩越所都。其靈塔即縣界孝義鄉也。",
    "T52n2106_001:0404c23": "地誌云。阿育王造八萬四千塔。此其一也。",
    "T52n2106_001:0404c24": "宋會稽內史孟顗修理之。山有石坎。方可三",
    "T52n2106_001:0404c25": "尺。水味清淳冬溫夏冷。輿地誌云。阿育王",
    "T52n2106_001:0404c26": "釋迦弟子。能役鬼神。一日夜於天下造佛骨",
    "T52n2106_001:0404c27": "寶塔八萬四千。皆從地出。案晉沙門竺慧遠",
    "T52n2106_001:0404c28": "云。東方兩塔。一在於此一在彭城。今秣陵長",
    "T52n2106_001:0404c29": "干。又是其一。則有三矣。今以經驗億家一",
    "T52n2106_001:0405a01": "塔。計此東夏理多不疑。且見揚越即有二",
    "T52n2106_001:0405a02": "塔。廣袤九域故有之焉。會稽記云。東晉丞",
    "T52n2106_001:0405a03": "相王導云。初過江時。有道人神彩不凡。言從",
    "T52n2106_001:0405a04": "海來相造。昔與育王共遊鄮縣下真舍利起",
    "T52n2106_001:0405a05": "塔鎮之。育王與諸真人捧塔飛行虛空入海。",
    "T52n2106_001:0405a06": "諸弟子攀引。一時俱墮化為烏石。石猶人形。",
    "T52n2106_001:0405a07": "其塔在鐵圍山也。太守禇府君云。海行者述。",
    "T52n2106_001:0405a08": "島上有聚烏石作道人形。頗有衣服。褚令鑿",
    "T52n2106_001:0405a09": "取將視之。石文悉如袈裟之狀。東海不遠。島",
    "T52n2106_001:0405a10": "上是徐偃王避地之處。宮郭古基宛然。昔周",
    "T52n2106_001:0405a11": "穆西巡。登崑崙山。偃王乃有統焉。穆王聞之",
    "T52n2106_001:0405a12": "馳還。日行萬里。偃王避之於此。晉孫恩作",
    "T52n2106_001:0405a13": "逆。寄仙妖以惑眾。築城自衛。其處猶存。梁",
    "T52n2106_001:0405a14": "祖普通三年。重其古迹建木浮圖。堂殿房廊",
    "T52n2106_001:0405a15": "周環備滿。號阿育王寺。四面山繞林竹葱翠。",
    "T52n2106_001:0405a16": "花卉間發走飛相娛。實閑放者之佳地。有碑",
    "T52n2106_001:0405a17": "頌之。著作郎顧胤祖文。寺東南三十五里。山",
    "T52n2106_001:0405a18": "上有佛右足跡。寺東北二里。山頭有佛左足",
    "T52n2106_001:0405a19": "跡。二所現于石上莫測其先。寺北二里有聖",
    "T52n2106_001:0405a20": "井。其實深池鰻魚。俗號為魚菩薩也。人至井",
    "T52n2106_001:0405a21": "所禮拜。魚隨聲出來。賊過偽禮。魚出。賊便",
    "T52n2106_001:0405a22": "以刀斫之。因斷魚尾。自爾潛隱魚不時出。有",
    "T52n2106_001:0405a23": "至心邀請禮拜者。但噴水而已。初有一僧聞",
    "T52n2106_001:0405a24": "塔來禮。處所荒涼恃食為難。有一老姥患脚。",
    "T52n2106_001:0405a25": "來為造食便去如是怪之。去後私尋乃入池",
    "T52n2106_001:0405a26": "內據量。即魚所化也。其塔靈異往往不一。大",
    "T52n2106_001:0405a27": "略為瑞多現。聖僧遶塔行道每夕然燈。於光",
    "T52n2106_001:0405a28": "影中現形在壁旋轉而行。且列數條多則詞",
    "T52n2106_001:0405a29": "費。",
    "T52n2106_001:0405b01": "貞觀十九年。敏法師者。禹穴道勝歷覽聖迹。",
    "T52n2106_001:0405b02": "依然動神領徒數百。來寺一月敷講經論。士",
    "T52n2106_001:0405b03": "俗咸會。夜中有人見梵僧百餘遶塔行道。以",
    "T52n2106_001:0405b04": "事告眾寺僧曰。此事常有不足可怪。自古至",
    "T52n2106_001:0405b05": "今四大良日。遠近來寺建齋樹福。然於夜中",
    "T52n2106_001:0405b06": "每見梵僧行道誦經讚頌等相。",
    "T52n2106_001:0405b07": "永徽元年。會稽處士張太玄。於寺禮誦。沙門",
    "T52n2106_001:0405b08": "智悅獨與太玄連床而寢。半夜聞誦金剛般",
    "T52n2106_001:0405b09": "若。了了分明。二人靜聽形心欣泰。乃至誦訖。",
    "T52n2106_001:0405b10": "然契其相若真尋視無形。明知神授矣。",
    "T52n2106_001:0405b11": "二東晉金陵長干塔者。今在潤州江寧縣故",
    "T52n2106_001:0405b12": "揚都朱雀門東南古越城東廢長干寺內。",
    "T52n2106_001:0405b13": "昔西晉末統江南。是稱吳國。於長干舊里有",
    "T52n2106_001:0405b14": "古塔地。即育王所搆也。依於邑里既崩子亮",
    "T52n2106_001:0405b15": "立。孫琳執政。五鳳中毀除佛寺。此塔同湮",
    "T52n2106_001:0405b16": "而舍利潛地。吳平之後。諸僧頗依故處而居",
    "T52n2106_001:0405b17": "起塔三層。既不得舊塔之基。事迹無沒莫之",
    "T52n2106_001:0405b18": "或識。至。",
    "T52n2106_001:0405b19": "東晉咸安二年。簡文立塔三層。孝武上金相",
    "T52n2106_001:0405b20": "輪露盤。冥祥記云。簡文有意興搆。未遂而崩。",
    "T52n2106_001:0405b21": "即三層之塔。疑是先立至孝武太元末。有并",
    "T52n2106_001:0405b22": "州西河沙門劉慧達本名屑荷。見於僧傳。",
    "T52n2106_001:0405b23": "來尋古塔莫知其地。乃登越城四望。獨見長",
    "T52n2106_001:0405b24": "干有異氣。便往禮拜而居焉。時於昏夕每有",
    "T52n2106_001:0405b25": "光明。迂記其處掘之入地丈許。得三石碑長",
    "T52n2106_001:0405b26": "六尺。中央一碑鑿開方孔。內有鐵銀金三函",
    "T52n2106_001:0405b27": "相重。於金函內有三舍利。光明映徹。及爪",
    "T52n2106_001:0405b28": "甲一枚。又有一髮。申可數尺。旋則成螺光",
    "T52n2106_001:0405b29": "彩照曜。咸以為育王之所藏也。即從就塔",
    "T52n2106_001:0405c01": "北。更築一塔。孝武加為三層。故寺有兩塔。西",
    "T52n2106_001:0405c02": "邊是育王古塔也。丹陽尹王雅奉五斗米。道",
    "T52n2106_001:0405c03": "常謂宜黜佛法除毀塔寺。其日下詔。令會稽",
    "T52n2106_001:0405c04": "王道子將雅觀焉。時沙門正行舍利至雅撥",
    "T52n2106_001:0405c05": "翻其鉢而舍利附于器內。終不墜落。王更貯",
    "T52n2106_001:0405c06": "清水燔香。呪曰。王丹陽酷不信法。世尊威",
    "T52n2106_001:0405c07": "靈願有以津示。應聲光明煥然騰發。雅自此",
    "T52n2106_001:0405c08": "後雖未能精至。終身不復誣訾佛法。梁大同",
    "T52n2106_001:0405c09": "中。月犯五車老人星見。改造長干寺阿育王",
    "T52n2106_001:0405c10": "塔出舍利髮爪。天子幸寺設大無礙法會。下",
    "T52n2106_001:0405c11": "詔曰。天地盈虛與時消息。萬物不得齊其蠢",
    "T52n2106_001:0405c12": "生。二儀不得恒其覆載。故勞逸異年懽慘殊",
    "T52n2106_001:0405c13": "日。去歲失稔斗粟貴騰。民在困窮運臻斯濫。",
    "T52n2106_001:0405c14": "原情察理或有可矜。下車問罪聞諸往誥。責",
    "T52n2106_001:0405c15": "歸元首寔在朕躬。若皆以法繩則自新無路。",
    "T52n2106_001:0405c16": "書不云乎與其有殺不辜寧失不經。易曰。隨",
    "T52n2106_001:0405c17": "時之義大矣哉。今真形舍利復見於世。逢希",
    "T52n2106_001:0405c18": "有之事。起難遭之想。今出阿育王寺設無礙",
    "T52n2106_001:0405c19": "會。耆年童齒莫不欣悅。如積飢得食。如久別",
    "T52n2106_001:0405c20": "見親。幽顯歸心遠近顒仰。士女霞覆布冠蓋",
    "T52n2106_001:0405c21": "雲集。同時布德允叶人靈。凡天下罪無輕重。",
    "T52n2106_001:0405c22": "皆赦除之。今潤州江寧故地但有甎基三層",
    "T52n2106_001:0405c23": "并剎佛殿。餘則榛木荒叢。非人所涉示。是",
    "T52n2106_001:0405c24": "古基而已。頻有大蟲。發塔基者多自死。而草",
    "T52n2106_001:0405c25": "深人希惟有惡獸。於中產育。或銜鹿而血污",
    "T52n2106_001:0405c26": "塔者。尋被打撲號呌驚人。今去永安坊張侯",
    "T52n2106_001:0405c27": "橋七八里。余本住京師曲池。日嚴寺。寺即",
    "T52n2106_001:0405c28": "隋煬所造。昔在晉蕃作鎮淮海。京寺有塔",
    "T52n2106_001:0405c29": "未安舍利。乃發長干寺塔下取之入京。埋於",
    "T52n2106_001:0406a01": "日嚴塔下。施銘於上。于時江南大德五十餘",
    "T52n2106_001:0406a02": "人咸言。京師塔下舍利非育王者。育王者乃",
    "T52n2106_001:0406a03": "長干本寺而不測其是非也。至武德七年日",
    "T52n2106_001:0406a04": "嚴寺廢。僧徒散配房宇官收。惟舍利塔無人",
    "T52n2106_001:0406a05": "守護。守墌屬官事須移徙。余師徒十人配住",
    "T52n2106_001:0406a06": "崇義。乃發掘塔下得舍利三枚。白色光明大",
    "T52n2106_001:0406a07": "如黍米。并瓜一枚。少有黃色。并白髮數十",
    "T52n2106_001:0406a08": "餘。有雜寶瑠璃古器等。總以大銅函盛之。檢",
    "T52n2106_001:0406a09": "無螺髮。又疑爪黃而小如人者。尋佛倍人爪",
    "T52n2106_001:0406a10": "赤銅色。今則不爾。乃將至崇義寺佛堂西南",
    "T52n2106_001:0406a11": "塔下。依舊以大石函盛之。本銘覆上埋于地",
    "T52n2106_001:0406a12": "府。余問隋初南僧。咸曰。爪髮梁武帝者。",
    "T52n2106_001:0406a13": "舍利則有疑焉。埋之本銘置于其上。據事以",
    "T52n2106_001:0406a14": "量則長干佛骨頗移於帝里。然江南古塔猶",
    "T52n2106_001:0406a15": "有神異。崇義所流。蓋蔑如也。故兩述之矣。",
    "T52n2106_001:0406a16": "但年歲綿遠後人莫測。略編斯紀以顯厥緣",
    "T52n2106_001:0406a17": "云。",
    "T52n2106_001:0406a18": "三青州古城寺塔者。代歷周秦莫知其地。石",
    "T52n2106_001:0406a19": "趙時佛圖澄者在鄴。勒虎敬重廣置寺塔而",
    "T52n2106_001:0406a20": "少露盤。方欲作之。澄曰。臨菑城中有阿余",
    "T52n2106_001:0406a21": "王寺。猶有佛像露盤在深林巨樹下。上有伏",
    "T52n2106_001:0406a22": "石。可尋而取也。虎使求之。依言指授。入地二",
    "T52n2106_001:0406a23": "十丈獲之。至鄴阿余阿育聲之轉耳。須訪",
    "T52n2106_001:0406a24": "故地處所。故慧達在冥中告云。雒陽臨菑建",
    "T52n2106_001:0406a25": "鄴鄮縣成都五處並育王塔。禮者不入地",
    "T52n2106_001:0406a26": "獄。故知此塔不虛名也。",
    "T52n2106_001:0406a27": "四河東蒲坂古塔者。後奏姚略叔父為晉王。",
    "T52n2106_001:0406a28": "鎮於河東。古老傳云。蒲坂古塔即阿育王所",
    "T52n2106_001:0406a29": "立也。疑之屢有光現。依掘得佛骨於石函銀",
    "T52n2106_001:0406b01": "匣中。照耀殊常送以上略。略乃親迎覩於灞",
    "T52n2106_001:0406b02": "上。今蒲州東坂有救苦寺僧住立大像極宏",
    "T52n2106_001:0406b03": "冠。而古塔不樹云。",
    "T52n2106_001:0406b04": "五扶風岐山南古塔者。在平原上南下北高。",
    "T52n2106_001:0406b05": "東去武亭川十里。西去岐山縣二十里。南去",
    "T52n2106_001:0406b06": "渭水三十里。北去岐山二十里。一名馬額。山",
    "T52n2106_001:0406b07": "同岐山。斯並在大山之北。南有小山東西而",
    "T52n2106_001:0406b08": "列中間大谷。南與北別。故號岐山。岐即分",
    "T52n2106_001:0406b09": "也。西北二十餘里有鳳泉。泉在岐山之陽極",
    "T52n2106_001:0406b10": "高顯。即周文時。鸑鷟鳴於岐山。斯地是也。飲",
    "T52n2106_001:0406b11": "此泉水故號鳳泉。又南飛至終南之陰。故渭",
    "T52n2106_001:0406b12": "南山下亦有鳳泉。又西南飛越山至于河池。",
    "T52n2106_001:0406b13": "今所謂鳳州古河池郡是也。不可窮鳳之始",
    "T52n2106_001:0406b14": "末。且論置塔之根原。故隋高美其地泉。仍",
    "T52n2106_001:0406b15": "就置塔。俯臨目極誠為虛逈。寺名久廢。僧徒",
    "T52n2106_001:0406b16": "化往。人物全希塔將頹壞。余往觀焉。榛叢",
    "T52n2106_001:0406b17": "彌滿。雖無黍離之實。深切黍離之悲。今平原",
    "T52n2106_001:0406b18": "上塔。俗諺為阿育王寺。鄉曰柳泉。取其北",
    "T52n2106_001:0406b19": "山之舊號耳。周魏以前寺名育王。僧徒五",
    "T52n2106_001:0406b20": "百。及周滅法廂宇外級唯有兩堂獨存。隋朝",
    "T52n2106_001:0406b21": "置之名成實寺。大業五年僧不滿五十人者",
    "T52n2106_001:0406b22": "廢之。此寺從廢。入京師寶昌寺。其塔故地仍",
    "T52n2106_001:0406b23": "為寺莊。唐運伊始義寧二年。寶昌寺僧普賢。",
    "T52n2106_001:0406b24": "慨寺被廢沒諸草莽。具狀上請。于時特蒙",
    "T52n2106_001:0406b25": "大丞相見識昔曾經往。覽表欣然仍述本由。",
    "T52n2106_001:0406b26": "可名法門寺。自爾至今武德二年。薛舉稱兵",
    "T52n2106_001:0406b27": "將事南。及大宗率師薄伐。初度八十僧。未",
    "T52n2106_001:0406b28": "有住寺。寶昌寺僧惠業掃洒鳳泉以僧未配。",
    "T52n2106_001:0406b29": "遂奏請住法門。蒙勅依奏。便總住焉。年歲既",
    "T52n2106_001:0406c01": "久殂落略盡。寺在孤城之中。問其本起。乃云。",
    "T52n2106_001:0406c02": "大業末年四方賊起。諸鄉在平原之上。無以",
    "T52n2106_001:0406c03": "自安。乃共築此城以防外寇。唐初雜住未得",
    "T52n2106_001:0406c04": "出居。延火焚之一切都盡。二堂餘燼燋黑尚",
    "T52n2106_001:0406c05": "存。貞觀五年。岐州刺史張亮素有信向。來寺",
    "T52n2106_001:0406c06": "禮拜。但見古基曾無上覆奏。",
    "T52n2106_001:0406c07": "勅望雲宮殿以蓋塔基。下",
    "T52n2106_001:0406c08": "詔許之。因搆塔上尊嚴相顯。古老傳云。此塔",
    "T52n2106_001:0406c09": "一閉經三十年。一示人令生善亮聞之。以貞",
    "T52n2106_001:0406c10": "觀年中請開剖出舍利以示人。恐因聚眾不",
    "T52n2106_001:0406c11": "敢開塔。有勅並許。遂依開發深一丈餘獲二",
    "T52n2106_001:0406c12": "古碑。並周魏之所樹也。文不足觀。故不載錄。",
    "T52n2106_001:0406c13": "光相照燭同諸舍利。既出舍利通現道俗。無",
    "T52n2106_001:0406c14": "數千人一時同觀。有一盲人積年目冥急努",
    "T52n2106_001:0406c15": "眼直視忽然明淨。京邑內外崩騰同赴。屯聚",
    "T52n2106_001:0406c16": "塔所日有數千。舍利高出眾人同見。於方骨",
    "T52n2106_001:0406c17": "上見者不同。或見如玉白光映徹。或見綠色。",
    "T52n2106_001:0406c18": "或不見者問眾人曰。舍利何在。時有一人。以",
    "T52n2106_001:0406c19": "不見故感激懊惱。搥胸而哭。眾人愍之。吊",
    "T52n2106_001:0406c20": "問曰。汝是宿作努力懺悔。何用搥胸。此人見",
    "T52n2106_001:0406c21": "他燒指行供養者。即以麻纏母指燒之。遶塔",
    "T52n2106_001:0406c22": "而走。火盛心急來舍利所。欻然得見。歡喜",
    "T52n2106_001:0406c23": "踊躍跳躑不覺指痛。火滅心歇還復不見。顯",
    "T52n2106_001:0406c24": "慶四年九月。內山僧智琮弘靜見追入內。語",
    "T52n2106_001:0406c25": "及育王塔事。年歲久遠須假弘護。上曰。豈非",
    "T52n2106_001:0406c26": "童子施土之育王耶。若近有之。則八萬四千",
    "T52n2106_001:0406c27": "之一塔矣。琮曰。未詳虛實。古老傳云。名育王",
    "T52n2106_001:0406c28": "寺言不應虛。又傳云。三十年一度出。前貞觀",
    "T52n2106_001:0406c29": "初已曾出現。大有感應。今期已滿。請更出",
    "T52n2106_001:0407a01": "之。上曰。能得舍利深是善因可前至塔所七",
    "T52n2106_001:0407a02": "日行道。祈請有瑞乃可開發。即給錢五千絹",
    "T52n2106_001:0407a03": "五十疋。以充供養。琮與給使王長信等十月",
    "T52n2106_001:0407a04": "五日從京旦發。六日逼夜方到。琮即入塔內",
    "T52n2106_001:0407a05": "專精苦到。行道久之。未有光現。至十日三更。",
    "T52n2106_001:0407a06": "乃臂上安炭就而燒香。懍厲專注曾無異想。",
    "T52n2106_001:0407a07": "忽聞塔內像下振裂之聲。往觀乃見瑞光流",
    "T52n2106_001:0407a08": "溢霏霏上涌。塔內三像足各各放光。赤白綠",
    "T52n2106_001:0407a09": "色纏繞而上。至於衡桶合成帳蓋。琮大喜踊",
    "T52n2106_001:0407a10": "將欲召僧。乃覩塔內畟塞僧徒合掌而立。謂",
    "T52n2106_001:0407a11": "是同寺須臾既久。光蓋漸歇冉冉而下。去地",
    "T52n2106_001:0407a12": "三尺不見群僧。方知聖隱。即召來使同覩瑞",
    "T52n2106_001:0407a13": "相。既至像所餘光薄地流輝布滿赫奕潤滂。",
    "T52n2106_001:0407a14": "百千種光若有旋轉。久方沒盡。及旦看之。獲",
    "T52n2106_001:0407a15": "舍利一枚。殊大於粒光明鮮潔。更細尋視又",
    "T52n2106_001:0407a16": "獲七枚。總置盤水。一枚獨轉遶餘舍利。各",
    "T52n2106_001:0407a17": "放光明炫燿人目。琮等以所感瑞具狀上聞。",
    "T52n2106_001:0407a18": "勅使常侍王君德等送絹三千疋。令造朕等",
    "T52n2106_001:0407a19": "身阿育王像。餘者修補故塔。仍以像在塔。",
    "T52n2106_001:0407a20": "可即開發出佛舍利以開福慧。僧以舊財多",
    "T52n2106_001:0407a21": "雜朽故。遂總換以柏編石為基。莊嚴輪奐製",
    "T52n2106_001:0407a22": "置殊麗。又下勅僧智琮弘靜鴻臚給名住會",
    "T52n2106_001:0407a23": "昌寺。初開塔日。二十餘人同共下鑿。及獲舍",
    "T52n2106_001:0407a24": "利諸人並見。唯一不見。其人懊惱自拔頭髮。",
    "T52n2106_001:0407a25": "苦心邀請哀哭號呌。聲駭人畜徒自咎責。終",
    "T52n2106_001:0407a26": "不可見。乃置舍利於掌。雖覺其重不見如初。",
    "T52n2106_001:0407a27": "由是諸來謁者恐不見骨。不敢見其光瑞。寺",
    "T52n2106_001:0407a28": "東云龍坊人。勅使未至前數日望寺塔上。有",
    "T52n2106_001:0407a29": "赤色光周照遠近。或見如虹直上至天。或見",
    "T52n2106_001:0407b01": "光照寺城丹赤如晝。且具以聞。寺僧歎訝",
    "T52n2106_001:0407b02": "曰。舍利不久應開此瑞。如貞觀不異。其舍利",
    "T52n2106_001:0407b03": "形狀如小指。初骨長寸二分。內孔正方外楞",
    "T52n2106_001:0407b04": "亦爾。下平上圓內外光淨。余內小指於孔中",
    "T52n2106_001:0407b05": "恰受。便得勝戴以示大眾。至於光相變現不",
    "T52n2106_001:0407b06": "可常准。于時京邑內外道俗連接二百里間",
    "T52n2106_001:0407b07": "往來相慶。皆稱佛德一代光華。京師大慈恩",
    "T52n2106_001:0407b08": "寺僧惠滿。在塔行道。忽見綺井覆海下一雙",
    "T52n2106_001:0407b09": "眼睛光明。殊大通召道俗同視亦然。皆懾然",
    "T52n2106_001:0407b10": "喪瞻。更不敢重視。顯慶五年春三月。下",
    "T52n2106_001:0407b11": "勅取舍利往東都入內供養。時周又獻佛頂",
    "T52n2106_001:0407b12": "骨至京師。人或見者高五寸闊四寸許黃紫",
    "T52n2106_001:0407b13": "色。將往東都駕所。時又追京師僧七人。往東",
    "T52n2106_001:0407b14": "都入內行道。勅以舍利及頂骨出示行道。僧",
    "T52n2106_001:0407b15": "曰。此佛真身。僧等可頂戴供養。經一宿還收",
    "T52n2106_001:0407b16": "入內。皇后捨所寢衣帳直絹一千疋。為舍利",
    "T52n2106_001:0407b17": "造金棺銀槨。數有九重雕鏤窮奇。以龍朔二",
    "T52n2106_001:0407b18": "年送還本塔。至二月十五日奉。",
    "T52n2106_001:0407b19": "勅令僧智琮弘靜京師諸僧。與塔寺僧及官",
    "T52n2106_001:0407b20": "人等無數千人。共藏舍利于石室掩之。三十",
    "T52n2106_001:0407b21": "年後非余所知。後有開瑞可續而廣也。",
    "T52n2106_001:0407b22": "岐州岐山縣華陽鄉王莊村憑玄嗣者。先來",
    "T52n2106_001:0407b23": "麁獷殊不信向。母兄承舍利從東都來。將欲",
    "T52n2106_001:0407b24": "藏掩。嗣不許往。母兄不用其語。至舍利所禮",
    "T52n2106_001:0407b25": "拜訖還家。玄嗣怒曰。此有何功德。若舍利有",
    "T52n2106_001:0407b26": "功德。家中佛像亦有功德。即取像燒之。有何",
    "T52n2106_001:0407b27": "靈驗。母兄救之已燒下半。玄嗣即時忽倒。後",
    "T52n2106_001:0407b28": "醒曰。忽到一處似是地獄。大鳥飛來啄睛噉",
    "T52n2106_001:0407b29": "肉。入大火抗燒烙困苦。以手摩面眉鬚墮落。",
    "T52n2106_001:0407c01": "目看天地全無精光。親屬傍看曰。汝自造罪",
    "T52n2106_001:0407c02": "無可代者。玄嗣神識不與人對。但曰。火燒我",
    "T52n2106_001:0407c03": "心東西馳走。又被打拍之狀摧慟號哭。又稱",
    "T52n2106_001:0407c04": "懺悔懺悔而晝夜唯走不曾得住。至二月十",
    "T52n2106_001:0407c05": "三日。親屬將至塔所。于時京邑大德行虔法",
    "T52n2106_001:0407c06": "師等百餘僧。為眾說法。裴尚官比丘尼等",
    "T52n2106_001:0407c07": "數百俗士五六千人。咸見玄嗣五體投地對",
    "T52n2106_001:0407c08": "舍利前。號哭懺悔不信之罪。又懺犯尼淨行。",
    "T52n2106_001:0407c09": "打罵眾僧盜食僧果。自懺已後眠夢稍安云。",
    "T52n2106_001:0407c10": "其佛頂骨國用珍寶贖之計寶約估評絹直四",
    "T52n2106_001:0407c11": "千疋。遂依其數以蕃練酬之。頂骨今仍在內",
    "T52n2106_001:0407c12": "云。",
    "T52n2106_001:0407c13": "六瓜州城東古基者。乃周朝阿育王寺也。廢",
    "T52n2106_001:0407c14": "教已後。隋雖興法更不置寺。今為寺莊塔有",
    "T52n2106_001:0407c15": "舍覆。東西廊廡周迴牆匝。時現光相士俗敬",
    "T52n2106_001:0407c16": "重。每道俗宿齋集會興福。官私上下乞願有",
    "T52n2106_001:0407c17": "應云云。",
    "T52n2106_001:0407c18": "七沙州城內廢大乘寺塔者。周朝古寺見有",
    "T52n2106_001:0407c19": "塔基。相傳云。是育王本塔。纔有災禍多來求",
    "T52n2106_001:0407c20": "救云云。",
    "T52n2106_001:0407c21": "八洛都故都塔者。在城西一里。故白馬寺",
    "T52n2106_001:0407c22": "南一里許古基。俗傳為阿育王舍利塔。疑即",
    "T52n2106_001:0407c23": "迦葉摩騰所將來者。降邪通正故立塔表以",
    "T52n2106_001:0407c24": "傳真云云。",
    "T52n2106_001:0407c25": "九涼州姑臧塔者。依檢諸傳。咸云。姑臧有",
    "T52n2106_001:0407c26": "育王塔。然姑臧郡名。今以為縣屬州。漢書。河",
    "T52n2106_001:0407c27": "西四郡則張掖姑臧酒泉燉煌也。然塔未詳。",
    "T52n2106_001:0407c28": "十甘州刪丹塔者。今名為縣。在甘州東一百",
    "T52n2106_001:0407c29": "二十里。縣城東弱水北大道側土堆者。俗傳",
    "T52n2106_001:0408a01": "是阿育王塔。但有古基荒廢極久。斯即疑為",
    "T52n2106_001:0408a02": "姑臧塔也。",
    "T52n2106_001:0408a03": "十一晉州北霍山南原大堆塔者。遠近道俗",
    "T52n2106_001:0408a04": "咸稱是育王塔。余曾遊焉。地居爽塏南望逈",
    "T52n2106_001:0408a05": "敝。示是古基村落希遠。",
    "T52n2106_001:0408a06": "十二代州城東古塔。俗云。阿育王寺。考北",
    "T52n2106_001:0408a07": "朔雁門。周時北狄地也。故詩云。北逐玁狁至",
    "T52n2106_001:0408a08": "于太原。然朔方馬邑。古城大冡往往非一。此",
    "T52n2106_001:0408a09": "非北狄所有。明知本是夏人為狄所侵故至",
    "T52n2106_001:0408a10": "太原也。",
    "T52n2106_001:0408a11": "十三益州郭下福感寺塔者。在州郭下城西。",
    "T52n2106_001:0408a12": "本名大石。相傳云。是鬼神奉育王教。西山取",
    "T52n2106_001:0408a13": "大石為塔基。舍利在其中。故名大石也。隋",
    "T52n2106_001:0408a14": "蜀王秀。作鎮井絡聞之。令人掘鑿。全是一石。",
    "T52n2106_001:0408a15": "尋縫至泉。不見其際。風雨暴至人有於石傍",
    "T52n2106_001:0408a16": "鑿取一片將出。乃是瑿玉。問於識寶商者。",
    "T52n2106_001:0408a17": "云此真瑿玉。世中希有。隋初有詵律師。見",
    "T52n2106_001:0408a18": "此古迹於上起九級木浮圖。今見在益州。旱",
    "T52n2106_001:0408a19": "澇年官人祈雨必於此塔。祈而有應特有感",
    "T52n2106_001:0408a20": "徵。故又名福感。余甞至焉。誠如所述。近有人",
    "T52n2106_001:0408a21": "盜鈴將下三級。有神擎櫨枓起。以賊髀內",
    "T52n2106_001:0408a22": "中。其人被押唱呼。寺僧為射枓起。方得脫",
    "T52n2106_001:0408a23": "出。",
    "T52n2106_001:0408a24": "永徽元年有王顏子者。剽掠有名。夜上相輪",
    "T52n2106_001:0408a25": "取博山。將下至底級。兩柱忽夾之。求出不得。",
    "T52n2106_001:0408a26": "漸漸急困。見一梵僧曰。可大唱賊。不爾死矣。",
    "T52n2106_001:0408a27": "即唱數聲。寺僧聞救。方得拔出。貞觀年初地",
    "T52n2106_001:0408a28": "大震動。此塔搖颺將欲摧倒。于時郭下無數",
    "T52n2106_001:0408a29": "人來。忽見四神形如塔量。各以背抵塔之四",
    "T52n2106_001:0408b01": "面。乍倚乍傾卒以免倒。有一人極豪侈多產",
    "T52n2106_001:0408b02": "業。見前露盤由來小短不稱塔形。乃捨金三",
    "T52n2106_001:0408b03": "百兩。共諸信者更造露盤。既成拆下。至覆盆",
    "T52n2106_001:0408b04": "香氣熢[火*孛]如雲騰涌。流芳城邑。十日乃歇。",
    "T52n2106_001:0408b05": "十四益州晉源塔者。在州西南一百餘里。今",
    "T52n2106_001:0408b06": "號為等眾寺。本名大石。基本緣略亦同前。尋",
    "T52n2106_001:0408b07": "諸古塔其相不同。豈非當部鬼神情有所樂。",
    "T52n2106_001:0408b08": "案蜀三塔同一石。蓋餘不定准。益州北百里",
    "T52n2106_001:0408b09": "雒縣塔者。在縣城北郭下寶興寺中。本名大",
    "T52n2106_001:0408b10": "石。基相同前。隋初有天竺僧曇摩掘叉。遠",
    "T52n2106_001:0408b11": "至東夏禮育王塔。承蜀三塔。叉往禮拜。至",
    "T52n2106_001:0408b12": "雒縣大石寺塔所。敬事已訖。欲往成都宿兩",
    "T52n2106_001:0408b13": "女驛。將旦聞左右行動聲。叉曰。是何人耶。妄",
    "T52n2106_001:0408b14": "相恐動。空中應曰。有十二神王。從本國來。",
    "T52n2106_001:0408b15": "所在擁護。明日當見成都塔。今欲西還。與師",
    "T52n2106_001:0408b16": "別耳。叉曰。既能遠送。何不現形。神即現形。",
    "T52n2106_001:0408b17": "叉為人善畫。便一一貌之。既遍形隱。及至成",
    "T52n2106_001:0408b18": "都禮大石塔訖。詵律師乃依圖刻木為十二",
    "T52n2106_001:0408b19": "神像。莊飾在於塔下。今猶見在云。",
    "T52n2106_001:0408b20": "益州郭下法成寺沙門道卓。有名僧也。大業",
    "T52n2106_001:0408b21": "初雒縣寺塔無人修葺。纔有下基。卓乃率化",
    "T52n2106_001:0408b22": "四部。造木浮圖。莊飾備矣。塔為龍護居在西",
    "T52n2106_001:0408b23": "南角井中。時有相現側有三池。莫知深淺。三",
    "T52n2106_001:0408b24": "龍居之。人莫敢臨視。貞觀十三年。三龍大鬪。",
    "T52n2106_001:0408b25": "雷霆振擊水火交飛。久之乃靜。塔如本住。",
    "T52n2106_001:0408b26": "人皆拾取龍毛。長三尺許。黃赤可愛。",
    "T52n2106_001:0408b27": "十五鄭州超化寺塔者。在州西南百餘里密",
    "T52n2106_001:0408b28": "縣界。在縣東南十五里東大川西嵩嶽南歸",
    "T52n2106_001:0408b29": "山北又川。寺院東西五六十步。南北亦爾。塔",
    "T52n2106_001:0408c01": "在東南角。其北連寺。方十五步許。其寺塔基",
    "T52n2106_001:0408c02": "在淖泥之上。西面有五六泉。南面亦有。皆孔",
    "T52n2106_001:0408c03": "方三尺騰涌沸出。流溢成川灌溉遠近。泉上",
    "T52n2106_001:0408c04": "皆下安柏柱鋪在泥水上。以炭沙石灰次而",
    "T52n2106_001:0408c05": "重填。最上以大方石可如八尺床。編次鋪之。",
    "T52n2106_001:0408c06": "四面細腰長一尺五寸深五寸。生鐵固之。近",
    "T52n2106_001:0408c07": "有人試發一石。下有石灰乃至柏團。便抽出",
    "T52n2106_001:0408c08": "一團長三丈徑四尺見在。自非輪王表塔神",
    "T52n2106_001:0408c09": "功所為。何能辦此基搆。終古不見其儔也。今",
    "T52n2106_001:0408c10": "於上架塔三重。塔南大泉涌沸。鼓怒絕無水",
    "T52n2106_001:0408c11": "聲。豈非神化所致也。有幽州僧道嚴者。姓李",
    "T52n2106_001:0408c12": "氏。形極奇偉。本入隋煬帝四道場。後從俗",
    "T52n2106_001:0408c13": "服今年一百五歲獨住深山。每年七日來此",
    "T52n2106_001:0408c14": "塔上。盡力供養嚴。怪其泉流涌注無極。乃",
    "T52n2106_001:0408c15": "遣善水崑崙入泉討之。但見石柱羅列。不測",
    "T52n2106_001:0408c16": "其際。中有寶塔。可高三尺。獨立空中。四面水",
    "T52n2106_001:0408c17": "圍。凝然而住。竟不至塔所。考其原始莫測",
    "T52n2106_001:0408c18": "其由。時俗所傳。育王所立。隋祖已來寺塔見",
    "T52n2106_001:0408c19": "在。寺南歸山寺西嵩山。寺在川中地極污下。",
    "T52n2106_001:0408c20": "每年二山大水常東流注。繞寺北轉方始東",
    "T52n2106_001:0408c21": "逝。水漲寺高水減寺下。自古至今終不遭溺。",
    "T52n2106_001:0408c22": "泉初出孔文如蓮華。下打碾磑浪極恬靜。水",
    "T52n2106_001:0408c23": "中沙石綠色鮮明。國家見寺衝要欲造離宮。",
    "T52n2106_001:0408c24": "尋行有塔。將欲南徙。其基牢固遂休。近有僧",
    "T52n2106_001:0408c25": "於南夜坐。望見此塔光明殊異矣。",
    "T52n2106_001:0408c26": "十六懷州妙樂寺塔者。在州東武陟縣西",
    "T52n2106_001:0408c27": "七里。妙樂寺中見有五級白浮圖塔。方可十",
    "T52n2106_001:0408c28": "五步。並是側石編砌。石長五尺闊三寸。以下",
    "T52n2106_001:0408c29": "鱗次葺之極細密。道俗目見咸驚訝其鬼作。",
    "T52n2106_001:0409a01": "其下不測其底。古老相傳。塔從地涌。下有大",
    "T52n2106_001:0409a02": "水。委莫真虛。有刺史疑僧濫飾。乃使人傍",
    "T52n2106_001:0409a03": "掘其下。至泉源猶不盡其基際也。",
    "T52n2106_001:0409a04": "十七并州子城東淨明寺塔者。本號育王。是",
    "T52n2106_001:0409a05": "僧所住。唐初已來僧散寺空。尼請居之。余往",
    "T52n2106_001:0409a06": "問塔。全無蹤跡。但有空名。遂失其本。",
    "T52n2106_001:0409a07": "十八并州大谷榆社塔者。今在縣郭下育",
    "T52n2106_001:0409a08": "王寺中。見有僧住。中有小塔。古今相傳。此是",
    "T52n2106_001:0409a09": "本塔。亦未聞異相。",
    "T52n2106_001:0409a10": "十九魏州臨菑黃塔者。在縣西北三十里。",
    "T52n2106_001:0409a11": "本名舍利寺。今為尼住。其塔見在。三邊有水",
    "T52n2106_001:0409a12": "唯西開路。基搆編石從水底上。蓮花彌滿於",
    "T52n2106_001:0409a13": "三面。其水澄深人皆怯入。傳云。舍利真塔在",
    "T52n2106_001:0409a14": "水內空中。如鄭州者。今改為冀州大都督府。",
    "T52n2106_001:0409a15": "二十雜明神州山澤所藏。珍異神寶。如上所",
    "T52n2106_001:0409a16": "列。育王子之諸塔沈隱未形。其徒不一。如後",
    "T52n2106_001:0409a17": "列之。滄州長河中塔稱育王。名非虛立。豈",
    "T52n2106_001:0409a18": "唯骨塔。靈像亦爾。吳宜涼三州俱山現像郊",
    "T52n2106_001:0409a19": "比屬山近復出佛。愚俗謗為虛誕。故知謗者",
    "T52n2106_001:0409a20": "虛焉。豈有人造妖訛。山中藏三丈石佛。特是",
    "T52n2106_001:0409a21": "諸謗者坎井。焉知九海之天池哉。齊州臨邑",
    "T52n2106_001:0409a22": "縣東有甎塔。云是誌公所營。四面石獸。石獸",
    "T52n2106_001:0409a23": "迅殺可畏。周滅法時。令人百牟攙出。終不",
    "T52n2106_001:0409a24": "可脫。亦勞有損。今在彼云。高麗遼東城傍塔",
    "T52n2106_001:0409a25": "者。古老傳云。往昔高麗聖王出見案行國界。",
    "T52n2106_001:0409a26": "次至此城。見五色雲覆地即往。雲中有僧執",
    "T52n2106_001:0409a27": "錫住立。既至便滅。遠看還見。傍有土塔三重。",
    "T52n2106_001:0409a28": "上如覆釜。不知是何。更往覓僧。唯有荒草。掘",
    "T52n2106_001:0409a29": "深一丈得杖并履。又掘得銘上有梵書。侍臣",
    "T52n2106_001:0409b01": "識之云是佛塔。王委曲問。答曰。漢國有之。彼",
    "T52n2106_001:0409b02": "名蒲圖。王因生信。起木塔七重。後佛法始至。",
    "T52n2106_001:0409b03": "具知始末。今更損高本塔朽壞。斯則育王所",
    "T52n2106_001:0409b04": "統一閻浮洲處處立塔。不足可怪。倭國在此",
    "T52n2106_001:0409b05": "洲外大海中。距會稽萬餘里。有會承者。隋時",
    "T52n2106_001:0409b06": "來此學。諸子史統及術藝無事不閑。武德之",
    "T52n2106_001:0409b07": "末猶在。京邑貞觀五年方還本國。會問。彼",
    "T52n2106_001:0409b08": "國昧谷東隅佛法晚至。未知已前育王及不。",
    "T52n2106_001:0409b09": "會答云。文字不言無以承據。驗其事迹則是",
    "T52n2106_001:0409b10": "所歸。何者有人開發土地。往往得古塔露",
    "T52n2106_001:0409b11": "盤佛諸儀相。故知素有也。益州城南空慧寺",
    "T52n2106_001:0409b12": "金藏者。有穴在寺。近有道士素知有藏。來就",
    "T52n2106_001:0409b13": "守寺神乞。神令入穴取二升金粟。依言即入。",
    "T52n2106_001:0409b14": "唯見地下金甕行行相對。莫測其邊。寺僧通",
    "T52n2106_001:0409b15": "知無敢侵者。雍州渭南縣南山倒豺谷崖有",
    "T52n2106_001:0409b16": "懸石。文狀倒豺。因以名焉。谷有巖像於佛",
    "T52n2106_001:0409b17": "面。亦號像谷。古老傳云。昔有梵僧來云。我聞",
    "T52n2106_001:0409b18": "此谷有像面山七佛龕。昔七佛曾來此谷說",
    "T52n2106_001:0409b19": "法。澗內有瞻蔔華。常所供養。近永徽中南山",
    "T52n2106_001:0409b20": "龍池寺沙門智積。聞之往尋。至谷聞香。莫知",
    "T52n2106_001:0409b21": "何所。深訝香從澗內沙出。即撥沙看。形似茅",
    "T52n2106_001:0409b22": "根裹甲沙土。然極芬馥。就水抖擻洗之。一",
    "T52n2106_001:0409b23": "澗皆香。將返龍池佛堂中合堂皆香極深美。",
    "T52n2106_001:0409b24": "山下俗人時見此山。或如佛塔。或全如佛面",
    "T52n2106_001:0409b25": "挺出空際。故像顏之號非是虛立。像去嘉美",
    "T52n2106_001:0409b26": "谷甚近。即姚秦時王嘉美所住者也。坊州玉",
    "T52n2106_001:0409b27": "華宮寺南二十里許。大高嶺俗號檀臺山。上",
    "T52n2106_001:0409b28": "有古塔基甚宏壯。面方四十三尺。上有一層",
    "T52n2106_001:0409b29": "甎塔。四面開戶。石門高七尺餘。廣五尺餘。傍",
    "T52n2106_001:0409c01": "有破甎無數。古老傳云。昔周文王於此遊獵。",
    "T52n2106_001:0409c02": "見有沙門執錫持鉢山頭立住。喚下不來。王",
    "T52n2106_001:0409c03": "遣往捉。將至不見。遠看仍在時。乃勅掘所",
    "T52n2106_001:0409c04": "立處。深三丈獲鉢及杖而已。王重之為起甎",
    "T52n2106_001:0409c05": "塔一十三級。左近村墟常聞鍾聲。龍朔元年。",
    "T52n2106_001:0409c06": "京師大慈恩寺沙門惠貴。聞之便往。又聞鍾",
    "T52n2106_001:0409c07": "聲慷慨古迹。將事修理恨無泉貝懷惑猶豫。",
    "T52n2106_001:0409c08": "貴又感祥云。護塔善神曰。可即經始不勞疑",
    "T52n2106_001:0409c09": "慮。又感異僧曰。我是南方淨土菩薩。行化至",
    "T52n2106_001:0409c10": "此云。此塔自古至今已經四造。勿辭勞倦",
    "T52n2106_001:0409c11": "功用必成。惟須牢作不事華侈。三層便止。",
    "T52n2106_001:0409c12": "貴聞此告親事經營。塔側古窯三十餘所。猶",
    "T52n2106_001:0409c13": "有熟甎填滿。更尋塔南川中乃是古寺。背山",
    "T52n2106_001:0409c14": "面水一期幽栖之勝地也。自未修前鍾聲時",
    "T52n2106_001:0409c15": "至。即令營構依時發聲。三下長打如今僧事。",
    "T52n2106_001:0409c16": "龍朔三年掘得古銘云。周保定年塔崩。塔初",
    "T52n2106_001:0409c17": "成時南望見渭。又云。置塔經四百餘年崩。",
    "T52n2106_001:0409c18": "討周保定。至開皇元年。得二十年。開皇至",
    "T52n2106_001:0409c19": "今龍朔初得八十一年。又計銘記四百年後",
    "T52n2106_001:0409c20": "始崩。則塔是後漢時所造。後周無諡文者前",
    "T52n2106_001:0409c21": "周大遠。未知古老所傳周文是何帝代。但知",
    "T52n2106_001:0409c22": "塔甎巨萬終非下俗所立耳。",
    "T52n2106_001:0409c23": "江州廬山有三石梁。長數十丈。廣不及尺。下",
    "T52n2106_001:0409c24": "望無底。晉咸康年中。庾亮為江州。登山過梁",
    "T52n2106_001:0409c25": "見老公殊偉。夏屋崇峻玉堂眩目。靈塔高竦",
    "T52n2106_001:0409c26": "莫測是何修葺。久之終非人宅。乃拜謝而返。",
    "T52n2106_001:0409c27": "唐貞觀二十一年。荊州大興國寺塔西南柱",
    "T52n2106_001:0409c28": "無故有聲。人往看之。乃見金銅佛頭出。如是",
    "T52n2106_001:0409c29": "日日漸出。經三夕方盡。長六寸許。是立佛。",
    "T52n2106_001:0410a01": "道俗咸異之。唐初相州大慈寺塔被焚。余至",
    "T52n2106_001:0410a02": "彼問焚所由。僧云。大業末歲群盜互陣寺",
    "T52n2106_001:0410a03": "在三爵臺西葛屨山上。四鄉來投築城固",
    "T52n2106_001:0410a04": "守。人物擁聚尺地不空。塔之上下重複皆",
    "T52n2106_001:0410a05": "滿。於中穢污不可見聞。及賊平人出糞穢狼",
    "T52n2106_001:0410a06": "藉。寺僧無力可用屏除。忽然火起焚蕩都盡。",
    "T52n2106_001:0410a07": "唯東南角太子思惟像殿得存。可謂火淨以",
    "T52n2106_001:0410a08": "除其臭穢也。此塔即隋高祖手勅所置。初以",
    "T52n2106_001:0410a09": "隋運創臨天下未附。吳國公蔚逈周之柱臣",
    "T52n2106_001:0410a10": "鎮守河北作牧舊都。聞楊氏御圖心所未允。",
    "T52n2106_001:0410a11": "即日聚結舉兵抗詔。官軍一臨大陣摧收。擁",
    "T52n2106_001:0410a12": "俘虜將百萬人總集寺。北遊豫園中。明旦斬",
    "T52n2106_001:0410a13": "決。園牆有孔。出者縱之。至曉便斷。猶有六十",
    "T52n2106_001:0410a14": "萬人。並於漳河岸斬之。流尸水中水為不流。",
    "T52n2106_001:0410a15": "血河一月夜夜鬼哭。哀怨切人。以事聞帝。帝",
    "T52n2106_001:0410a16": "曰。此段一誅深有枉濫。賊止蔚逈餘並被",
    "T52n2106_001:0410a17": "驅。當時惻隱咸知此事。國初機候不獲縱",
    "T52n2106_001:0410a18": "之。可於遊豫園南葛屨山上立大慈寺。坼三",
    "T52n2106_001:0410a19": "爵臺以營之六時禮佛。加一拜為園中枉死",
    "T52n2106_001:0410a20": "者。寺成僧住依勅禮唱。怨哭之聲一期頓絕",
    "T52n2106_001:0410a21": "矣。",
    "T52n2106_001:0410a22": "振旦神州佛舍利感通序",
    "T52n2106_001:0410a23": "原夫。大聖謀權通濟為本。容光或隨緣隱。遺",
    "T52n2106_001:0410a24": "景有可承真故將事拘尸從於俗化入金剛",
    "T52n2106_001:0410a25": "定。碎此金軀欲使福被天人功流海陸。至",
    "T52n2106_001:0410a26": "於牙齒髮爪之屬。頂蓋目精之流。衣鉢瓶杖",
    "T52n2106_001:0410a27": "之具。坐處足蹈之迹。備滿中天罕被東夏。而",
    "T52n2106_001:0410a28": "齒牙髮骨時聞視聽。昔育王土中之塔略顯",
    "T52n2106_001:0410a29": "於前。而偏感別應之形隨機又出。自漢洎",
    "T52n2106_001:0410b01": "唐。無時不有。既稱靈骨。不可以事求。任緣而",
    "T52n2106_001:0410b02": "舉止得以敬。及通信之士舉神光而應心。懷",
    "T52n2106_001:0410b03": "疑之夫假琢磨而發念。所以討尋往傳及以",
    "T52n2106_001:0410b04": "現祥。故依纘序。庶有披者識釋門之骨鯁。",
    "T52n2106_001:0410b05": "萬載之後難可塵沒矣。",
    "T52n2106_001:0410b06": "漢法本內傳云。明帝既弘佛法立寺度僧。五",
    "T52n2106_001:0410b07": "嶽觀諸道士等請求捔試。以燒經神變為驗。",
    "T52n2106_001:0410b08": "及經從火化隱沒莫陳。費才自憾於眾前。張",
    "T52n2106_001:0410b09": "衍啟悟於時俗。于時西域所將舍利。光明五",
    "T52n2106_001:0410b10": "色直上空中。旋環如蓋映蔽日光。摩騰羅漢",
    "T52n2106_001:0410b11": "踊身高飛神化自在。天雨寶花散佛僧上。又",
    "T52n2106_001:0410b12": "聞天樂繁會人感信心焉。魏明帝洛城中。本",
    "T52n2106_001:0410b13": "有三寺。其一在宮之西。每繫幡剎頭。輒斥見",
    "T52n2106_001:0410b14": "宮內。帝患之。將毀除壞。時外國沙門居寺。乃",
    "T52n2106_001:0410b15": "齎金盤盛水以貯舍利。五色光明騰焰不息。",
    "T52n2106_001:0410b16": "帝歎曰。非夫神効。安得爾乎。乃於道東造",
    "T52n2106_001:0410b17": "周閭百間。名為官。佛圖精舍云。",
    "T52n2106_001:0410b18": "吳孫權赤烏四年。沙門康僧會。創達江表設",
    "T52n2106_001:0410b19": "像行道。吳人以為妖異。以狀聞之。權召會問。",
    "T52n2106_001:0410b20": "佛有何靈。會曰。佛晦靈迹。遺骨舍利應現",
    "T52n2106_001:0410b21": "無方。權曰何在。會曰。神迹感通祈求可獲。",
    "T52n2106_001:0410b22": "權曰。若得舍利當為興寺。經三七日遂獲瓶",
    "T52n2106_001:0410b23": "中。旦呈於權光照宮殿。權執瓶寫于銅盤。舍",
    "T52n2106_001:0410b24": "利下衝。盤即破碎。權大驚嗟希有瑞也。會進",
    "T52n2106_001:0410b25": "曰。佛之靈。骨金剛不碎劫火不燋。權乃使",
    "T52n2106_001:0410b26": "力者擊之。搥砧俱陷舍利不損。光明四射耀",
    "T52n2106_001:0410b27": "晃人目。又以火燒。乃騰光上踊作大蓮花。",
    "T52n2106_001:0410b28": "權大發信。乃為立建初寺。改所住地名佛陀",
    "T52n2106_001:0410b29": "里。",
    "T52n2106_001:0410c01": "孫皓虐政。將欲除屏佛法燔經夷塔。有諫。皓",
    "T52n2106_001:0410c02": "曰。且少寬假。信無神驗誅除不晚。皓從之。召",
    "T52n2106_001:0410c03": "會曰。若能驗現於目前。助君興之。如其不能。",
    "T52n2106_001:0410c04": "將道癈而人戮。會曰。道以緣應感而必通。",
    "T52n2106_001:0410c05": "如蒙寬假庶降神効皓與期三日。僧眾百餘",
    "T52n2106_001:0410c06": "同集會寺。皓陳兵圍寺。刀鋸齊至。剋期就",
    "T52n2106_001:0410c07": "戮。或懼無靈。先自縊者。會謂眾曰。佛留舍利",
    "T52n2106_001:0410c08": "止在今時。前已有驗。今豈欺哉。恰期便獲。",
    "T52n2106_001:0410c09": "乃進於皓曰。此如來金剛之骨賁獲。擊以百",
    "T52n2106_001:0410c10": "鈞之杵。終莫毀也。皓曰。金石可磨枯骨豈在。",
    "T52n2106_001:0410c11": "沙門面欺祗速死耳。乃置之鐵砧。以金鎚擊",
    "T52n2106_001:0410c12": "之。金鐵並陷而舍利如故。又以清水行之。",
    "T52n2106_001:0410c13": "舍利揚光散彩洞燭一殿。皓乃欣服革心應",
    "T52n2106_001:0410c14": "化。晉初竺長舒。先有舍利重之。其子為沙門",
    "T52n2106_001:0410c15": "名法顏。每欲還俗。笑曰。是沙石耳。何足何",
    "T52n2106_001:0410c16": "貴。父投之水。五色三匝光高數尺。遂不還俗。",
    "T52n2106_001:0410c17": "長舒死後還發俗念。輒病委頓。卒為沙門。以",
    "T52n2106_001:0410c18": "舍利安江夏塔中。晉大興中。於潛董汪信尚",
    "T52n2106_001:0410c19": "木像。夜有光明。後像側有聲投地。視乃舍",
    "T52n2106_001:0410c20": "利水中浮沈。五色晃昱左右行三匝。後沙門",
    "T52n2106_001:0410c21": "法恒看之。遙起四五投恒懷中。恒曰。若使恒",
    "T52n2106_001:0410c22": "興立寺宇。更見威神。又耀于前。於即恒建寺",
    "T52n2106_001:0410c23": "塔於潛。入法者日以十數焉。晉大興中。北人",
    "T52n2106_001:0410c24": "流播廣陵日有千數。有將舍利者。建立小寺",
    "T52n2106_001:0410c25": "立剎。舍利放光至于剎杪。遂感動遠近信心",
    "T52n2106_001:0410c26": "云。晉咸和中。北僧安法開。至餘杭欲建立寺。",
    "T52n2106_001:0410c27": "無地欠財。手索錢貫貨之積年。得錢三萬。",
    "T52n2106_001:0410c28": "市地作屋。常以索貫為資。欲立剎無舍利。",
    "T52n2106_001:0410c29": "有羅幼者。先自有之。開求不許。及開至寺禮",
    "T52n2106_001:0411a01": "佛。見幼舍利囊己在座前。即告幼。幼隨來見",
    "T52n2106_001:0411a02": "之喜悅。與開共立寺宇於餘杭云。晉咸康中。",
    "T52n2106_001:0411a03": "建安太守孟景。欲建剎孟寺。於夕聞床頭鏘",
    "T52n2106_001:0411a04": "然。視得舍利三枚。景立剎。時元嘉十六年六",
    "T52n2106_001:0411a05": "月。舍利放光通照上下。七夕乃止。一切咸",
    "T52n2106_001:0411a06": "見。",
    "T52n2106_001:0411a07": "晉義興元年。有林邑人。甞有一舍利。每齋",
    "T52n2106_001:0411a08": "日放光。沙門慧邃。隨廣州刺史刀逵在南。",
    "T52n2106_001:0411a09": "敬其光相欲請之。未及發言。而舍利自分為",
    "T52n2106_001:0411a10": "二。逵聞心悅。又請留敬。而又分為三。逵",
    "T52n2106_001:0411a11": "欲模長干像。寺主固執不許。夜夢人長數丈",
    "T52n2106_001:0411a12": "告曰。像貴宣導。何故悋耶。明報聽摸。既成。",
    "T52n2106_001:0411a13": "逵以舍利著像髻中。西來諸像放光者。多",
    "T52n2106_001:0411a14": "懷舍利故也。",
    "T52n2106_001:0411a15": "宋元嘉六年。賈道子行荊上。明見芙蓉方發。",
    "T52n2106_001:0411a16": "聊取還家。聞華有聲。怪尋之得一舍利。白如",
    "T52n2106_001:0411a17": "真珠焰照梁棟。敬之擎以箱盛。懸于屋壁。家",
    "T52n2106_001:0411a18": "人每見佛僧外來。解所被躍坐案上。有人寄",
    "T52n2106_001:0411a19": "宿。不知污慢之。乃夢人告曰。此有釋迦真身。",
    "T52n2106_001:0411a20": "眾聖來敬。爾何行惡。死墮地獄。出為尼婢何",
    "T52n2106_001:0411a21": "得不怖。其人大懼。無幾癩死。舍利屋地生荷",
    "T52n2106_001:0411a22": "八枚。六旬乃枯。歲餘失之。不知所去。",
    "T52n2106_001:0411a23": "宋元嘉八年。會稽安千載者。家世奉佛。夜有",
    "T52n2106_001:0411a24": "扣門者。出見十餘人著赤衣運材積門內。云",
    "T52n2106_001:0411a25": "官使作佛圖。忽無所見。明至他家齋食。上得",
    "T52n2106_001:0411a26": "一舍利紫金色。椎打不碎。以水行之。光明",
    "T52n2106_001:0411a27": "照發。便自舉敬。常有異香。後出欲禮。忽而失",
    "T52n2106_001:0411a28": "之。尋覓備至半日。還得臨川王鎮江陵迎而",
    "T52n2106_001:0411a29": "行之。雜光間出。佐吏沙門咸見不同。王捧",
    "T52n2106_001:0411b01": "水器呪曰(詞多如別辯之)呪訖輒應聲光出。夜見百",
    "T52n2106_001:0411b02": "餘人遶舍利屋燒香特如佛狀。及明人及舍",
    "T52n2106_001:0411b03": "利俱失矣。",
    "T52n2106_001:0411b04": "宋元嘉九年。尋陽張須元家設八關齋。道俗",
    "T52n2106_001:0411b05": "數十人。見像前花上似氷雪。視得舍利數十。",
    "T52n2106_001:0411b06": "便以水行之。光焰相屬。後遂失之。數十日開",
    "T52n2106_001:0411b07": "厨。更視獲牙。奩中有白[疊*毛]裹舍利十枚。光焰",
    "T52n2106_001:0411b08": "屬天。諸處咸來請之。",
    "T52n2106_001:0411b09": "宋元嘉十五年。南郡凝之隱衡山徵不出。奉",
    "T52n2106_001:0411b10": "五斗米道不信佛法。夢見人去地數丈曰。汝",
    "T52n2106_001:0411b11": "疑方解覺及悟旦夕勤至半年禮佛。忽見額",
    "T52n2106_001:0411b12": "下有紫光。瑞光處得舍利二枚。剖擊不損。",
    "T52n2106_001:0411b13": "水行光出。後於食時。口中隱齒吐出有光。妻",
    "T52n2106_001:0411b14": "息又獲一枚。合有五枚。後又失之。尋爾又得",
    "T52n2106_001:0411b15": "云。",
    "T52n2106_001:0411b16": "宋元嘉十九年。高平徐椿讀經。及食得二舍",
    "T52n2106_001:0411b17": "利。盛銀瓶中。後看漸增。乃至二十。後寄廣陵",
    "T52n2106_001:0411b18": "今馥私開之空甖椿。在都忽自得之。後退轉",
    "T52n2106_001:0411b19": "皆失。舍利應現值者甚多。皆敬而得之。慢而",
    "T52n2106_001:0411b20": "失也。舍利東流綿歷帝代。傳記所及略陳萬",
    "T52n2106_001:0411b21": "一。由事相重沓屢現非奇。佛現栖隱誠其致",
    "T52n2106_001:0411b22": "也。然有國興塔無勝。有隋一化之中百有餘",
    "T52n2106_001:0411b23": "所。神瑞開發陳諸別傳。今略出之。以顯盛德",
    "T52n2106_001:0411b24": "云爾。隋高祖昔在龍潛。有神尼智仙。無何而",
    "T52n2106_001:0411b25": "至曰。佛法將滅。一切神明今已西去。兒當為",
    "T52n2106_001:0411b26": "普天慈父重興佛法神明還來。後周氏果滅",
    "T52n2106_001:0411b27": "佛法。及隋受命常以為言。又昔有婆羅門僧。",
    "T52n2106_001:0411b28": "詣宅出一裹舍利曰。檀越好心。故留供養。尋",
    "T52n2106_001:0411b29": "爾不知所在。帝曰。我興由佛。故於天下立塔。",
    "T52n2106_001:0411c01": "并置神尼像焉。又於京師法界寺。造連基浮",
    "T52n2106_001:0411c02": "圖。下安舍利。開皇十五年秋。夜神光自基上",
    "T52n2106_001:0411c03": "遶。露盤赫若冶焰。一旬內四如之。帝於仁壽",
    "T52n2106_001:0411c04": "宮。仁壽元年六月十三日。御宮之仁壽殿降",
    "T52n2106_001:0411c05": "生日也。帝於此日追惟永往報父母恩。延諸",
    "T52n2106_001:0411c06": "沙門與論至道。欲於海內清靜處三十所建",
    "T52n2106_001:0411c07": "塔。下詔曰。仰惟正覺大慈大悲。救護群生津",
    "T52n2106_001:0411c08": "梁庶品。朕歸依三寶重興聖教。思與四海共",
    "T52n2106_001:0411c09": "修福業。令使現在未來俱為利益。宜請沙門",
    "T52n2106_001:0411c10": "三十人解法相堪宣導者。各將侍者散官分",
    "T52n2106_001:0411c11": "道。送舍利於諸州。起塔盡州。現僧為朕及皇",
    "T52n2106_001:0411c12": "后太子諸王官人民庶幽顯生靈。七日行道",
    "T52n2106_001:0411c13": "懺悔打剎。布施限以十文。以供塔用。不充役",
    "T52n2106_001:0411c14": "丁用正庫物。其刺史以下常務停七日。專知",
    "T52n2106_001:0411c15": "塔事。同至十月十五日正午入函一時起塔。",
    "T52n2106_001:0411c16": "帝以起塔之旦。左京大興殿。西執珽而立延",
    "T52n2106_001:0411c17": "佛像。沙門三百六十人上殿。左右密數三度",
    "T52n2106_001:0411c18": "常賸一人。帝見異僧披褐色覆膊。語左右",
    "T52n2106_001:0411c19": "曰。勿驚置之。及行道散不復見。帝曰。今佛法",
    "T52n2106_001:0411c20": "重興。立舍利塔必有咸應。果如言矣。",
    "T52n2106_001:0411c21": "雍州仙遊寺立塔。天降陰雪。舍利將下。日光",
    "T52n2106_001:0411c22": "朗照。及入函雲合。",
    "T52n2106_001:0411c23": "岐州鳳泉寺立塔感文。石如玉為函。又現雙",
    "T52n2106_001:0411c24": "樹鳥獸等基。石變如水精。",
    "T52n2106_001:0411c25": "涇州大興國寺立塔三處。各送舊石。非界所",
    "T52n2106_001:0411c26": "有。合用為函。恰然相可。",
    "T52n2106_001:0411c27": "秦州靜念寺立塔。定基已瑞雲再覆雪下。草",
    "T52n2106_001:0411c28": "木開花。入函光照聲贊。",
    "T52n2106_001:0411c29": "華州思覺寺立塔。初陰雪將下。日照五色氣",
    "T52n2106_001:0412a01": "光數丈覆塔上。屬天雨天花。",
    "T52n2106_001:0412a02": "同州大興國寺立塔。值雨無壅。入函日出。光",
    "T52n2106_001:0412a03": "遶於日。十二月內夜光照五十里。",
    "T52n2106_001:0412a04": "蒲州棲巖寺立塔。地震山吼如鍾鼓聲。又放",
    "T52n2106_001:0412a05": "光五道。二百里皆見。",
    "T52n2106_001:0412a06": "并州無量壽寺立塔。初晝昏雲至乃日照。將",
    "T52n2106_001:0412a07": "入函放光明。天神無量。",
    "T52n2106_001:0412a08": "定州恒嶽寺立塔。異公來施布。負上忽失",
    "T52n2106_001:0412a09": "之。舊無水忽有水。來前後非一。",
    "T52n2106_001:0412a10": "相州大慈寺立塔。陰雪將下日出。入函雲復",
    "T52n2106_001:0412a11": "合。後雨天花前後非一。",
    "T52n2106_001:0412a12": "鄭州定覺寺立塔。感光如流星。入寺設二千",
    "T52n2106_001:0412a13": "人供。萬餘人食不盡。",
    "T52n2106_001:0412a14": "嵩州閑居寺立塔。感兔來輿所。初陰雪將下",
    "T52n2106_001:0412a15": "日明。入函訖雲復合。",
    "T52n2106_001:0412a16": "亳州開寂寺立塔。界內無石。別處三石。合而",
    "T52n2106_001:0412a17": "成函。至基盤石有二。浪井夾之。",
    "T52n2106_001:0412a18": "汝州興世寺立塔。初雲將下日出。入函訖雲",
    "T52n2106_001:0412a19": "合。",
    "T52n2106_001:0412a20": "秦州岱嶽寺立塔。廟夜鼓聲三。重門自開。",
    "T52n2106_001:0412a21": "騎自廟出迎。光相非一。",
    "T52n2106_001:0412a22": "青州勝福寺起塔。掘基遇自然盤石函。將入",
    "T52n2106_001:0412a23": "有光明。",
    "T52n2106_001:0412a24": "牟州巨神山寺立塔。獲紫芝二。陰雲將下日",
    "T52n2106_001:0412a25": "開。閉訖還合。",
    "T52n2106_001:0412a26": "隋州智門寺立塔。掘基得神龜。甘露降黑蜂",
    "T52n2106_001:0412a27": "遶。龜有似符文。",
    "T52n2106_001:0412a28": "襄州大興國寺立塔。初天陰將下日朗。入函",
    "T52n2106_001:0412a29": "雲合。",
    "T52n2106_001:0412b01": "揚州西寺立塔。久旱舍利入境。夜雨大洽。",
    "T52n2106_001:0412b02": "蔣州栖霞寺立塔。隣人先夢。佛從西北來入",
    "T52n2106_001:0412b03": "寺。舍利至恰如所夢。",
    "T52n2106_001:0412b04": "吳州大禹寺立塔。舍利凡度五江。風波皆不",
    "T52n2106_001:0412b05": "起。又放光獲紫芝。",
    "T52n2106_001:0412b06": "蘇州虎丘山西寺立塔。掘基得舍利一。空樂",
    "T52n2106_001:0412b07": "聞人。井吼二日舍利方至。",
    "T52n2106_001:0412b08": "衡州衡嶽寺立塔。四遇逆風。四乞順水。峯上",
    "T52n2106_001:0412b09": "白雲闊二丈。直至其所。三匝乃散。",
    "T52n2106_001:0412b10": "桂州緣化寺立塔。未至十里。烏有千計。夾",
    "T52n2106_001:0412b11": "輿行飛。入城乃散。",
    "T52n2106_001:0412b12": "番州靈鷲寺立塔。坑內有神仙雲氣像。",
    "T52n2106_001:0412b13": "交州禪眾寺起塔。",
    "T52n2106_001:0412b14": "益州法聚寺立塔。初晦冥將下日朗。掩已便",
    "T52n2106_001:0412b15": "暗。",
    "T52n2106_001:0412b16": "廓州法講寺立塔。初行郊西。爾夜廓州光高",
    "T52n2106_001:0412b17": "數丈。從東來入地。內外皆見。",
    "T52n2106_001:0412b18": "瓜州崇教寺起塔。洧州官人王威。送流人九",
    "T52n2106_001:0412b19": "十。道逢舍利。放之為期。其囚被放。十里一",
    "T52n2106_001:0412b20": "期。無一逃者。",
    "T52n2106_001:0412b21": "隨州人於溳水作魚獄三百。既見舍利悉決",
    "T52n2106_001:0412b22": "放。餘州亦多放矣。",
    "T52n2106_001:0412b23": "王公百官以舍利應感非一。拜表奉賀。時有",
    "T52n2106_001:0412b24": "詔曰。門下仰惟正覺覆護群生。朕所以至心",
    "T52n2106_001:0412b25": "迴向思崇勝業。普及幽顯共為善因。故分布",
    "T52n2106_001:0412b26": "舍利營建神塔。而大聖垂慈頻示光相。宮殿",
    "T52n2106_001:0412b27": "之內舍利降靈。莫測來由。得未曾有。斯寔",
    "T52n2106_001:0412b28": "群生多幸延此嘉福。豈朕微誠所能致感。覽",
    "T52n2106_001:0412b29": "表悚敬彌深。今真形舍利猶有。可依前式分",
    "T52n2106_001:0412c01": "送海內五十三州。庶三塗六道俱免蓋纏。稟",
    "T52n2106_001:0412c02": "識含靈同登妙果。",
    "T52n2106_001:0412c03": "仁壽三年正月復分布舍利五十三州。至四",
    "T52n2106_001:0412c04": "月八日同午時下。其州如左。",
    "T52n2106_001:0412c05": "恒州(無雲雨天花遍城寺如此者二)　泉州　循州　營州(三放白光出古",
    "T52n2106_001:0412c06": "石解作函)　洪州(白項烏引路)　抗州(掘基自然石窟恰容石函)　涼州",
    "T52n2106_001:0412c07": "　德州(躄者行大鳥旋塔)　滄州　觀州(塔上五色雲現午至暮)　瀛州",
    "T52n2106_001:0412c08": "(基內紫光)　冀州(患盲躄者即損)　幽州(函如水鏡放光眾像)　徐州(函出仙人",
    "T52n2106_001:0412c09": "僧等相)　莒州(三現光基得古塔癡者言)　齊州　菜州　楚州",
    "T52n2106_001:0412c10": "(野鹿來聽鶴翔塔上)　江州(地出銅像)　潭州(舍利至江鳥即迎送)　毛州(天雨",
    "T52n2106_001:0412c11": "金銀花)　貝州　宋州(井苦變甘放光又雨花如雪)　趙州(放赤光有",
    "T52n2106_001:0412c12": "佛像等相)　濟州(二日放光香氣鍾音出空)　兗州　壽州　信州",
    "T52n2106_001:0412c13": "　荊州(雲蓋塔上雨花不下)　黎州(地下瓦文千秋樂)　慈州(雲蓋如飛仙泉涌病",
    "T52n2106_001:0412c14": "愈)　魏州　潞州(泉自涌病者愈)　汴州(異香放光見像患差)　杞",
    "T52n2106_001:0412c15": "州(放光)　許州(去州九十里放光照見雲光覆塔甘井現)　沈州　蘭州",
    "T52n2106_001:0412c16": "(基下得石像又得二銅像)　梁州　利州(放光如日明)　豫州(五色光文字金",
    "T52n2106_001:0412c17": "色)　顯州　曹州(光變最多)　安州(感香一夕放光雲蓋魚集)　鄧",
    "T52n2106_001:0412c18": "州(函作玉文現)　秦州(重得舍利)　衛州(光照於外)　洺州(僧先患腰",
    "T52n2106_001:0412c19": "不得行聞舍利至起迎十里)　晉州(三度放光)　懷州(雄雉來馴附放光異迹)　陝州",
    "T52n2106_001:0412c20": "(前後十一度現瑞)　洛州(香氣如風又放光明)　鄭州(放光幡內)",
    "T52n2106_001:0412c21": "集神州三寶感通錄卷上",
    "T52n2106_001:0412c22": "此錄上卷。宋本與二本大異。撿之宋本錯。",
    "T52n2106_001:0412c23": "將宣律師感通錄一卷。為此上卷耳。今依",
    "T52n2106_001:0412c24": "二本正之。又為看舊宋藏者。具錄正文于",
    "T52n2106_001:0412c25": "左。"
}