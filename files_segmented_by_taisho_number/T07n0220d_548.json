{
    "T07n0220d_548:0818c13": "大般若波羅蜜多經卷第五百四",
    "T07n0220d_548:0818c14": "十八",
    "T07n0220d_548:0818c16": "三藏法師玄奘奉　詔譯",
    "T07n0220d_548:0818c17": "14 譬喻品第四分譬喻品第十四",
    "T07n0220d_548:0818c18": "爾時，具壽善現復白佛言：「世尊！甚深般若波",
    "T07n0220d_548:0818c19": "羅蜜多實為大事現世間不？」佛告善現：「如是！",
    "T07n0220d_548:0818c20": "如是！甚深般若波羅蜜多實為大事出現世",
    "T07n0220d_548:0818c21": "間。所以者何？甚深般若波羅蜜多實能成辦",
    "T07n0220d_548:0818c22": "一切智智，實能成辦諸獨覺地，實能成辦諸",
    "T07n0220d_548:0818c23": "聲聞地。善現當知！如剎帝利灌頂大王，威德",
    "T07n0220d_548:0818c24": "自在降伏一切，以諸國事付囑大臣，端拱無",
    "T07n0220d_548:0818c25": "為安隱快樂，諸佛亦爾，為大法王，威德自在",
    "T07n0220d_548:0818c26": "降伏一切，以諸佛法、若獨覺法、若聲聞法，悉",
    "T07n0220d_548:0818c27": "皆付囑甚深般若波羅蜜多普令成辦。是故，",
    "T07n0220d_548:0818c28": "善現！甚深般若波羅蜜多實為大事出現世",
    "T07n0220d_548:0818c29": "間。「善現當知！甚深般若波羅蜜多不為攝受、",
    "T07n0220d_548:0819a01": "執著色故出現世間，不為攝受、執著受、想、行、",
    "T07n0220d_548:0819a02": "識故出現世間；不為攝受、執著預流果故出",
    "T07n0220d_548:0819a03": "現世間，不為攝受、執著一來、不還、阿羅漢果",
    "T07n0220d_548:0819a04": "故出現世間；不為攝受、執著獨覺菩提故出",
    "T07n0220d_548:0819a05": "現世間，亦不為攝受、執著一切智智故出現",
    "T07n0220d_548:0819a06": "世間。」具壽善現即白佛言：「云何如是甚深般",
    "T07n0220d_548:0819a07": "若波羅蜜多亦不為攝受、執著一切智智故",
    "T07n0220d_548:0819a08": "出現世間？」佛告善現：「於意云何？汝頗見有阿",
    "T07n0220d_548:0819a09": "羅漢果可攝受、執著不？」善現答言：「不也！世尊！",
    "T07n0220d_548:0819a10": "我不見有阿羅漢果可於其中攝受、執著。」佛",
    "T07n0220d_548:0819a11": "告善現：「善哉！善哉！我亦不見有如來法可於",
    "T07n0220d_548:0819a12": "其中攝受、執著。是故，善現！甚深般若波羅蜜",
    "T07n0220d_548:0819a13": "多亦不為攝受、執著一切智智故出現世間。」",
    "T07n0220d_548:0819a14": "具壽善現復白佛言：「若甚深般若波羅蜜多",
    "T07n0220d_548:0819a15": "亦不為攝受、執著一切智智故出現世間者，",
    "T07n0220d_548:0819a16": "新學大乘諸菩薩眾，聞如是說心便驚怖不",
    "T07n0220d_548:0819a17": "能信受。若因圓滿，曾於過去無量佛所發弘",
    "T07n0220d_548:0819a18": "誓願，長夜積集殊勝善根，諸菩薩眾聞如是",
    "T07n0220d_548:0819a19": "說乃能信受。」佛告善現：「如是！如是！如汝所說。",
    "T07n0220d_548:0819a20": "由此因緣，甚深般若波羅蜜多不應輒為新",
    "T07n0220d_548:0819a21": "學大乘諸菩薩說。」爾時，欲界、色界天子俱白",
    "T07n0220d_548:0819a22": "佛言：「如是般若波羅蜜多最為甚深，難見難",
    "T07n0220d_548:0819a23": "覺，極難信解。若諸有情，曾於過去無量佛所",
    "T07n0220d_548:0819a24": "發弘誓願，多種善根，事多善友，乃能信解甚",
    "T07n0220d_548:0819a25": "深般若波羅蜜多。假使三千大千世界諸有",
    "T07n0220d_548:0819a26": "情類，一切皆成隨信行等，彼有情類若經一",
    "T07n0220d_548:0819a27": "劫若一劫餘修自地行，不如有人一日於此",
    "T07n0220d_548:0819a28": "甚深般若波羅蜜多忍樂思惟稱量觀察，所",
    "T07n0220d_548:0819a29": "獲功德勝彼無量。」爾時，佛告諸天子言：「如是！",
    "T07n0220d_548:0819b01": "如是！如汝所說。天子當知！若善男子、善女人",
    "T07n0220d_548:0819b02": "等聞深般若波羅蜜多，疾得涅槃，勝前所說",
    "T07n0220d_548:0819b03": "隨信行等若經一劫若一劫餘修自地行，況",
    "T07n0220d_548:0819b04": "忍樂等！」時，諸天子聞佛所說，歡喜踊躍頂",
    "T07n0220d_548:0819b05": "禮世尊，右遶三匝，辭佛還宮，去會未遠忽然",
    "T07n0220d_548:0819b06": "不現，隨所屬界各住本宮，勸進諸天修殊勝",
    "T07n0220d_548:0819b07": "行。",
    "T07n0220d_548:0819b08": "爾時，善現復白佛言：「若菩薩摩訶薩聞深般",
    "T07n0220d_548:0819b09": "若波羅蜜多能生信解，不沈、不沒、不迷、不悶，",
    "T07n0220d_548:0819b10": "無惑、無疑、無取、無執，歡喜聽受、恭敬供養，從",
    "T07n0220d_548:0819b11": "何處沒來生此間？」佛告善現：「若菩薩摩訶薩",
    "T07n0220d_548:0819b12": "聞深般若波羅蜜多，能生信解，不沈、不沒、不",
    "T07n0220d_548:0819b13": "迷、不悶，無惑、無疑、無取、無執，歡喜聽受、恭敬",
    "T07n0220d_548:0819b14": "供養，樂見、樂聞、受持、讀誦，常不遠離甚深般",
    "T07n0220d_548:0819b15": "若波羅蜜多及彼相應，殊勝作意，愛樂隨逐能",
    "T07n0220d_548:0819b16": "說法者，如犢隨母未嘗暫離，乃至未得甚深",
    "T07n0220d_548:0819b17": "般若波羅蜜多所有義趣，究竟通利，能為他",
    "T07n0220d_548:0819b18": "說，終不遠離甚深般若波羅蜜多及說法師，經",
    "T07n0220d_548:0819b19": "須臾頃，是菩薩摩訶薩從人中沒來生此間，",
    "T07n0220d_548:0819b20": "乘宿勝因能成是事。」具壽善現復白佛言：「頗",
    "T07n0220d_548:0819b21": "有成就如是功德諸菩薩摩訶薩，供養承事",
    "T07n0220d_548:0819b22": "他方佛已，從彼處沒來生此耶？」佛告善現：「有",
    "T07n0220d_548:0819b23": "菩薩摩訶薩供養承事他方佛已，從彼處沒",
    "T07n0220d_548:0819b24": "來生此間，成就如是殊勝功德。所以者何？是",
    "T07n0220d_548:0819b25": "菩薩摩訶薩先從他方無量佛所，聞深般若",
    "T07n0220d_548:0819b26": "波羅蜜多能生信解，恭敬供養、書寫、受持，請",
    "T07n0220d_548:0819b27": "問其中甚深義趣，修習、思惟、廣為他說，從彼",
    "T07n0220d_548:0819b28": "處沒來生此間，乘昔善根能辦是事。「復次，善",
    "T07n0220d_548:0819b29": "現！有菩薩摩訶薩從覩史多天眾同分沒來",
    "T07n0220d_548:0819c01": "生人中，彼亦成就如是功德。所以者何？是菩",
    "T07n0220d_548:0819c02": "薩摩訶薩先世已於覩史多天慈氏菩薩摩訶",
    "T07n0220d_548:0819c03": "薩所，聞深般若波羅蜜多能生信解、恭敬供",
    "T07n0220d_548:0819c04": "養，請問其中甚深義趣，修習、思惟、廣為他說，",
    "T07n0220d_548:0819c05": "從彼處沒來生此間，乘昔善根能辦是事。「復",
    "T07n0220d_548:0819c06": "次，善現！有菩薩乘善男子等，雖於前世得聞",
    "T07n0220d_548:0819c07": "般若波羅蜜多，而不請問甚深義趣，今生人",
    "T07n0220d_548:0819c08": "中，聞說如是甚深般若波羅蜜多，其心迷悶、",
    "T07n0220d_548:0819c09": "疑惑、沈沒，或生異解難可開悟。所以者何？不",
    "T07n0220d_548:0819c10": "了義者心多迷悶、疑惑、沈沒。「復次，善現！有菩",
    "T07n0220d_548:0819c11": "薩乘善男子等，雖於前世得聞般若波羅蜜",
    "T07n0220d_548:0819c12": "多，亦曾請問甚深義趣或經一日、二日、三日、",
    "T07n0220d_548:0819c13": "四日、五日，而不精進如說修行。今生人中，聞",
    "T07n0220d_548:0819c14": "說如是甚深般若波羅蜜多，雖經少時其心",
    "T07n0220d_548:0819c15": "堅固無能壞者，若離所聞甚深般若波羅蜜",
    "T07n0220d_548:0819c16": "多及說法師請問深義，尋便退失心生猶豫。",
    "T07n0220d_548:0819c17": "所以者何？此菩薩乘善男子等，雖於前世得",
    "T07n0220d_548:0819c18": "聞般若波羅蜜多，亦能請問甚深義趣，而不",
    "T07n0220d_548:0819c19": "精進如說修行，故於今生於深般若波羅蜜",
    "T07n0220d_548:0819c20": "多，或時樂聞或時不樂，或時堅固或時退失，",
    "T07n0220d_548:0819c21": "其心輕動進退非恒，如堵羅綿隨風飄轉。當",
    "T07n0220d_548:0819c22": "知如是住菩薩乘善男子等新學大乘，雖有",
    "T07n0220d_548:0819c23": "信心而不堅淨，於深般若波羅蜜多不能長",
    "T07n0220d_548:0819c24": "時信樂，隨轉彼於二地或隨墮一，所謂聲聞",
    "T07n0220d_548:0819c25": "及獨覺地。",
    "T07n0220d_548:0819c26": "「善現當知！如泛大海所乘船破，其中諸人若",
    "T07n0220d_548:0819c27": "不取木器物、浮囊、板片、死屍為依附者，定知溺",
    "T07n0220d_548:0819c28": "死不至彼岸。若能取木器物、浮囊、板片、死屍為",
    "T07n0220d_548:0819c29": "所依附，當知是類終不沒死，得至安隱大海",
    "T07n0220d_548:0820a01": "彼岸，無損無害受諸快樂。住菩薩乘善男子",
    "T07n0220d_548:0820a02": "等亦復如是，有於大乘雖成少分信敬愛樂，",
    "T07n0220d_548:0820a03": "而不攝受甚深般若波羅蜜多為所依附。當",
    "T07n0220d_548:0820a04": "知彼類中道退沒，不能證得一切智智，謂墮",
    "T07n0220d_548:0820a05": "聲聞或獨覺地。若於大乘有信、有忍、有樂、有",
    "T07n0220d_548:0820a06": "欲、有精進、有勝解、有不放逸、有勝意樂、有捨、",
    "T07n0220d_548:0820a07": "有敬、有欣、有喜、有清淨心、有於無上正等菩",
    "T07n0220d_548:0820a08": "提不捨善軛，復能攝受甚深般若波羅蜜多",
    "T07n0220d_548:0820a09": "為所依附。當知此類終不中道退入聲聞或",
    "T07n0220d_548:0820a10": "獨覺地，定證無上正等菩提，能盡未來利樂",
    "T07n0220d_548:0820a11": "一切。「復次，善現！如有男子或諸女人，執持坏",
    "T07n0220d_548:0820a12": "瓶詣河取水，若池、若井、若泉、若渠，當知此瓶",
    "T07n0220d_548:0820a13": "不久爛壞。何以故？是瓶未熟，不堪盛水，終歸",
    "T07n0220d_548:0820a14": "地故。如是，善現！有菩薩乘善男子等，雖於",
    "T07n0220d_548:0820a15": "大乘有信、有忍、有樂、有欲、有精進、有勝解、有",
    "T07n0220d_548:0820a16": "不放逸、有勝意樂、有捨、有敬、有欣、有喜、有清",
    "T07n0220d_548:0820a17": "淨心、有於無上正等菩提不捨善軛，而不攝",
    "T07n0220d_548:0820a18": "受甚深般若波羅蜜多方便善巧，當知彼類",
    "T07n0220d_548:0820a19": "中道退沒，不能證得一切智智，謂墮聲聞或",
    "T07n0220d_548:0820a20": "獨覺地。「復次，善現！如有男子或諸女人，持燒",
    "T07n0220d_548:0820a21": "熟瓶詣河取水，若池、若井、若泉、若渠，當知此",
    "T07n0220d_548:0820a22": "瓶終不爛壞。何以故？是瓶善熟，堪任盛水，極",
    "T07n0220d_548:0820a23": "堅牢故。如是，善現！有菩薩乘善男子等，若",
    "T07n0220d_548:0820a24": "於大乘有信、有忍，廣說乃至有於無上正等",
    "T07n0220d_548:0820a25": "菩提不捨善軛，復能攝受甚深般若波羅蜜",
    "T07n0220d_548:0820a26": "多方便善巧，當知此類終不中道退入聲聞",
    "T07n0220d_548:0820a27": "或獨覺地，定證無上正等菩提，能盡未來利",
    "T07n0220d_548:0820a28": "樂一切。「復次，善現！如有商人無善巧智，船在",
    "T07n0220d_548:0820a29": "海岸未固修營，即持財物安置其上，牽入水",
    "T07n0220d_548:0820b01": "中速便進發，當知是船中道壞沒，人船財物",
    "T07n0220d_548:0820b02": "各散異處，如是商人無善巧智，喪失身命及",
    "T07n0220d_548:0820b03": "諸財寶。如是，善現！有菩薩乘善男子等，雖於",
    "T07n0220d_548:0820b04": "大乘有信、有忍，廣說乃至有於無上正等菩",
    "T07n0220d_548:0820b05": "提不捨善軛，而不攝受甚深般若波羅蜜多",
    "T07n0220d_548:0820b06": "方便善巧，當知彼類中道退沒，不能證得一",
    "T07n0220d_548:0820b07": "切智智，謂墮聲聞或獨覺地。「復次，善現！如有",
    "T07n0220d_548:0820b08": "商人有善巧智，先在海岸固修船已，方牽入",
    "T07n0220d_548:0820b09": "水知無穿穴，後持財物置上而去，當知是船",
    "T07n0220d_548:0820b10": "必不壞沒，人物安隱達所至處。如是，善現！有",
    "T07n0220d_548:0820b11": "菩薩乘善男子等，若於大乘有信、有忍，廣說",
    "T07n0220d_548:0820b12": "乃至有於無上正等菩提不捨善軛，復能攝",
    "T07n0220d_548:0820b13": "受甚深般若波羅蜜多方便善巧，當知此類",
    "T07n0220d_548:0820b14": "終不中道退入聲聞或獨覺地，定證無上正",
    "T07n0220d_548:0820b15": "等菩提，能盡未來利樂一切。何以故？若菩薩",
    "T07n0220d_548:0820b16": "乘善男子等，能於大乘有信、有忍，廣說乃至",
    "T07n0220d_548:0820b17": "有於無上正等菩提不捨善軛，復能攝受甚",
    "T07n0220d_548:0820b18": "深般若波羅蜜多方便善巧，中間法爾不墮",
    "T07n0220d_548:0820b19": "聲聞及獨覺地，必證無上正等菩提，與諸有",
    "T07n0220d_548:0820b20": "情常作饒益。「復次，善現！譬如有人年百二十，",
    "T07n0220d_548:0820b21": "老耄衰朽復加眾病，所謂風病、熱病、痰病或",
    "T07n0220d_548:0820b22": "三雜病。於意云何？是老病人頗從床座自能",
    "T07n0220d_548:0820b23": "起不？」善現對曰：「不也！世尊！」佛告善現：「是人",
    "T07n0220d_548:0820b24": "設有扶令起立，亦無力行一俱盧舍、或二、或",
    "T07n0220d_548:0820b25": "三。何以故？極老病故。如是，善現！有菩薩乘",
    "T07n0220d_548:0820b26": "善男子等，設於大乘有信、有忍，廣說乃至有",
    "T07n0220d_548:0820b27": "於無上正等菩提不捨善軛，若不攝受甚深",
    "T07n0220d_548:0820b28": "般若波羅蜜多方便善巧，當知彼類不證無",
    "T07n0220d_548:0820b29": "上正等菩提，退墮聲聞或獨覺地。何以故？遠",
    "T07n0220d_548:0820c01": "離般若波羅蜜多方便善巧，法應爾故。「復次，",
    "T07n0220d_548:0820c02": "善現！譬如有人年百二十，老耄衰朽復加眾",
    "T07n0220d_548:0820c03": "病，謂風、熱、痰或三雜病，是老病人欲從床座",
    "T07n0220d_548:0820c04": "起往他處而自不能。有二健人各扶一腋，徐",
    "T07n0220d_548:0820c05": "策令起而告之言：『莫有所難，隨意欲往，我等",
    "T07n0220d_548:0820c06": "兩人終不相棄，必達所趣安隱無損。』如是，善",
    "T07n0220d_548:0820c07": "現！有菩薩乘善男子等，若於大乘有信、有忍，",
    "T07n0220d_548:0820c08": "廣說乃至有於無上正等菩提不捨善軛，復",
    "T07n0220d_548:0820c09": "能攝受甚深般若波羅蜜多方便善巧，當知",
    "T07n0220d_548:0820c10": "此類終不中道退墮聲聞或獨覺地，定證無",
    "T07n0220d_548:0820c11": "上正等菩提，轉妙法輪度有情眾。」",
    "T07n0220d_548:0820c12": "15 天讚品第四分天讚品第十五",
    "T07n0220d_548:0820c13": "爾時，具壽善現便白佛言：「世尊！新學大乘諸",
    "T07n0220d_548:0820c14": "菩薩摩訶薩云何應住甚深般若波羅蜜多？云",
    "T07n0220d_548:0820c15": "何應學甚深般若波羅蜜多？」佛告善現：「新學",
    "T07n0220d_548:0820c16": "大乘諸菩薩摩訶薩欲住、欲學甚深般若波羅",
    "T07n0220d_548:0820c17": "蜜多，先應親近、承事、供養真淨善友。若能宣",
    "T07n0220d_548:0820c18": "說甚深般若波羅蜜多，教授教誡諸菩薩者，",
    "T07n0220d_548:0820c19": "當知是為真淨善友。謂能宣說甚深般若波",
    "T07n0220d_548:0820c20": "羅蜜多，教授教誡新學大乘諸菩薩言：『來！善",
    "T07n0220d_548:0820c21": "男子！汝應勤修布施、淨戒、安忍、精進、靜慮、般",
    "T07n0220d_548:0820c22": "若波羅蜜多。汝勤修時，應無所得而為方便，",
    "T07n0220d_548:0820c23": "與諸有情平等共有迴向無上正等菩提。汝",
    "T07n0220d_548:0820c24": "迴向時，勿以色故而取無上正等菩提，勿以受、",
    "T07n0220d_548:0820c25": "想、行、識故而取無上正等菩提。何以故？善男",
    "T07n0220d_548:0820c26": "子！若無所取便能證得一切智智。汝善男子！",
    "T07n0220d_548:0820c27": "於聲聞地及獨覺地勿生貪著。』如是，善現！真",
    "T07n0220d_548:0820c28": "淨善友教授教誡新學大乘諸菩薩摩訶薩，令",
    "T07n0220d_548:0820c29": "其漸入甚深般若波羅蜜多。」爾時，善現復白",
    "T07n0220d_548:0821a01": "佛言：「諸菩薩摩訶薩能為難事，依如是相布",
    "T07n0220d_548:0821a02": "施、淨戒、安忍、精進、靜慮、般若波羅蜜多，發趣無",
    "T07n0220d_548:0821a03": "上正等菩提，不欲自在而取滅度。觀極重苦",
    "T07n0220d_548:0821a04": "諸有情界，求證無上正等菩提，欲盡未來方",
    "T07n0220d_548:0821a05": "便拔濟，而不怖畏生死流轉。」佛告善現：「如是！",
    "T07n0220d_548:0821a06": "如是！諸菩薩摩訶薩能為難事，謂為利樂諸",
    "T07n0220d_548:0821a07": "世間故，發趣無上正等菩提，哀愍世間諸有",
    "T07n0220d_548:0821a08": "情故，發趣無上正等菩提，作是誓言：『我為濟",
    "T07n0220d_548:0821a09": "拔諸世間故，為諸世間作舍宅故，為諸世間",
    "T07n0220d_548:0821a10": "作歸依故，為示世間究竟道故，為諸世間",
    "T07n0220d_548:0821a11": "作洲渚故，為諸世間作光明故，為諸世間作",
    "T07n0220d_548:0821a12": "導首故，為諸世間作所趣故，發勤精進趣向",
    "T07n0220d_548:0821a13": "無上正等菩提。』「云何菩薩摩訶薩作是誓言：",
    "T07n0220d_548:0821a14": "我為濟拔諸世間故，發勤精進趣向無上正",
    "T07n0220d_548:0821a15": "等菩提？善現！菩薩摩訶薩見諸世間流轉生",
    "T07n0220d_548:0821a16": "死，受種種苦不能出離，為斷彼苦，發勤精進",
    "T07n0220d_548:0821a17": "趣向無上正等菩提，是為菩薩摩訶薩作是",
    "T07n0220d_548:0821a18": "誓言：我為濟拔諸世間故，發勤精進趣向無上",
    "T07n0220d_548:0821a19": "正等菩提。「云何菩薩摩訶薩為諸世間作舍",
    "T07n0220d_548:0821a20": "宅故，發勤精進趣向無上正等菩提？善現！菩",
    "T07n0220d_548:0821a21": "薩摩訶薩欲為世間說一切法皆不和合，發",
    "T07n0220d_548:0821a22": "勤精進趣向無上正等菩提，是為菩薩摩訶",
    "T07n0220d_548:0821a23": "薩為諸世間作舍宅故，發勤精進趣向無上正",
    "T07n0220d_548:0821a24": "等菩提。」具壽善現白言：「世尊！云何一切法皆",
    "T07n0220d_548:0821a25": "不和合？」佛告善現：「諸色不和合，即色不相屬，",
    "T07n0220d_548:0821a26": "若色不相屬，即色無生滅，若色無生滅，即色",
    "T07n0220d_548:0821a27": "不和合，受、想、行、識亦復如是，諸菩薩摩訶薩",
    "T07n0220d_548:0821a28": "欲為世間說一切法皆有如是不和合相，發",
    "T07n0220d_548:0821a29": "勤精進趣向無上正等菩提。「云何菩薩摩訶",
    "T07n0220d_548:0821b01": "薩為諸世間作歸依故，發勤精進趣向無上正",
    "T07n0220d_548:0821b02": "等菩提？善現！菩薩摩訶薩為令一切生老病",
    "T07n0220d_548:0821b03": "死愁歎憂苦所逼世間，速得解脫生等眾苦，",
    "T07n0220d_548:0821b04": "入無餘依般涅槃界，發勤精進趣向無上正",
    "T07n0220d_548:0821b05": "等菩提，是為菩薩摩訶薩為諸世間作歸依",
    "T07n0220d_548:0821b06": "故，發勤精進趣向無上正等菩提。「云何菩薩",
    "T07n0220d_548:0821b07": "摩訶薩為示世間究竟道故，發勤精進趣向",
    "T07n0220d_548:0821b08": "無上正等菩提？善現！菩薩摩訶薩欲為世間",
    "T07n0220d_548:0821b09": "說如是法，謂色彼岸即非色，如彼岸，色亦爾；",
    "T07n0220d_548:0821b10": "受、想、行、識彼岸即非受、想、行、識，如彼岸，受、想、行、",
    "T07n0220d_548:0821b11": "識亦爾。如色、受、想、行、識彼岸，一切法亦爾。」具",
    "T07n0220d_548:0821b12": "壽善現白言：「世尊！若如色、受、想、行、識彼岸，一",
    "T07n0220d_548:0821b13": "切法亦爾者，豈不菩薩摩訶薩於一切法已",
    "T07n0220d_548:0821b14": "現等覺？所以者何？此中都無分別事故。」佛告",
    "T07n0220d_548:0821b15": "善現：「如是！如是！於彼岸中無所分別，無分別",
    "T07n0220d_548:0821b16": "故，諸菩薩摩訶薩於一切法已現等覺。善現",
    "T07n0220d_548:0821b17": "當知！諸菩薩摩訶薩甚為難事，雖能如是觀",
    "T07n0220d_548:0821b18": "一切法，而不作證亦不沈沒，作是念言：『我於",
    "T07n0220d_548:0821b19": "此法現等覺已，證得無上正等菩提，為諸世",
    "T07n0220d_548:0821b20": "間宣說開示。』是為菩薩摩訶薩為示世間究",
    "T07n0220d_548:0821b21": "竟道故，發勤精進趣向無上正等菩提。「云何",
    "T07n0220d_548:0821b22": "菩薩摩訶薩為諸世間作洲渚故，發勤精進趣",
    "T07n0220d_548:0821b23": "向無上正等菩提？善現！譬如大小海河池中",
    "T07n0220d_548:0821b24": "高地可居，周迴水斷說為洲渚。如是，善現！色",
    "T07n0220d_548:0821b25": "乃至識前後際斷，由此斷故一切法斷，此一",
    "T07n0220d_548:0821b26": "切法前後際斷，即是寂滅微妙涅槃，亦是如",
    "T07n0220d_548:0821b27": "實無顛倒性。善現！菩薩摩訶薩求證無上正",
    "T07n0220d_548:0821b28": "等菩提，欲為有情說如是法，令速趣入如是",
    "T07n0220d_548:0821b29": "涅槃，是為菩薩摩訶薩為諸世間作洲渚故，",
    "T07n0220d_548:0821c01": "發勤精進趣向無上正等菩提。「云何菩薩摩",
    "T07n0220d_548:0821c02": "訶薩為諸世間作光明故，發勤精進趣向無",
    "T07n0220d_548:0821c03": "上正等菩提？善現！菩薩摩訶薩為破長夜無",
    "T07n0220d_548:0821c04": "明卵㲉所覆有情重黑闇故，為療有情無知",
    "T07n0220d_548:0821c05": "瞖目令明朗故，為與一切愚冥有情作慧明",
    "T07n0220d_548:0821c06": "故，發勤精進趣向無上正等菩提，是為菩薩",
    "T07n0220d_548:0821c07": "摩訶薩為諸世間作光明故，發勤精進趣向無",
    "T07n0220d_548:0821c08": "上正等菩提。「云何菩薩摩訶薩為諸世間作",
    "T07n0220d_548:0821c09": "導首故，發勤精進趣向無上正等菩提？善現！",
    "T07n0220d_548:0821c10": "菩薩摩訶薩欲為世間宣說開示諸色本性無",
    "T07n0220d_548:0821c11": "生無滅，欲為世間宣說開示受、想、行、識本性",
    "T07n0220d_548:0821c12": "無生無滅，欲為世間宣說開示諸異生法本",
    "T07n0220d_548:0821c13": "性無生無滅，欲為世間宣說開示聲聞、獨覺、菩",
    "T07n0220d_548:0821c14": "薩、佛法本性無生無滅，欲為世間宣說開示一",
    "T07n0220d_548:0821c15": "切法本性無生無滅，發勤精進趣向無上正",
    "T07n0220d_548:0821c16": "等菩提，是為菩薩摩訶薩為諸世間作導首",
    "T07n0220d_548:0821c17": "故，發勤精進趣向無上正等菩提。「云何菩薩",
    "T07n0220d_548:0821c18": "摩訶薩為諸世間作所趣故，發勤精進趣向無",
    "T07n0220d_548:0821c19": "上正等菩提？善現！菩薩摩訶薩欲為世間宣",
    "T07n0220d_548:0821c20": "說開示色以虛空為所趣，受、想、行、識亦以虛",
    "T07n0220d_548:0821c21": "空為所趣，一切法皆以虛空為所趣，欲為世",
    "T07n0220d_548:0821c22": "間宣說開示色無所趣與虛空等，受、想、行、識",
    "T07n0220d_548:0821c23": "亦無所趣與虛空等，一切法皆無所趣與虛",
    "T07n0220d_548:0821c24": "空等。如太虛空無來、無去、無作、無住、無所安",
    "T07n0220d_548:0821c25": "立、無生、無滅，諸法亦爾，皆如虛空無分別故",
    "T07n0220d_548:0821c26": "無所分別。何以故？諸色空故無來無去，受、想、",
    "T07n0220d_548:0821c27": "行、識空故亦無來無去，一切法空故皆無來",
    "T07n0220d_548:0821c28": "無去。所以者何？一切法皆以空、無相、無願為",
    "T07n0220d_548:0821c29": "趣，彼於是趣不可超越；一切法皆以無造、無",
    "T07n0220d_548:0822a01": "作為趣，彼於是趣不可超越；一切法皆以無",
    "T07n0220d_548:0822a02": "生、無起為趣，彼於是趣不可超越；一切法皆",
    "T07n0220d_548:0822a03": "以無性為趣，彼於是趣不可超越；一切法皆",
    "T07n0220d_548:0822a04": "以如夢為趣，彼於是趣不可超越；一切法皆",
    "T07n0220d_548:0822a05": "以無我為趣，彼於是趣不可超越；一切法皆",
    "T07n0220d_548:0822a06": "以無邊為趣，彼於是趣不可超越；一切法皆",
    "T07n0220d_548:0822a07": "以寂靜、涅槃、無取、無捨、無來、無去、最極、寂滅",
    "T07n0220d_548:0822a08": "為趣，彼於是趣不可超越。諸菩薩摩訶薩欲",
    "T07n0220d_548:0822a09": "為世間說如是法，發勤精進趣向無上正等",
    "T07n0220d_548:0822a10": "菩提，是為菩薩摩訶薩為諸世間作所趣故，",
    "T07n0220d_548:0822a11": "發勤精進趣向無上正等菩提。」爾時，善現便",
    "T07n0220d_548:0822a12": "白佛言：「誰於如是甚深般若波羅蜜多能生",
    "T07n0220d_548:0822a13": "信解？」佛告善現：「若菩薩摩訶薩久修菩薩摩",
    "T07n0220d_548:0822a14": "訶薩行，已曾供養無量諸佛，於諸佛所發弘",
    "T07n0220d_548:0822a15": "誓願，所種善根皆已純熟，無量善友攝受護",
    "T07n0220d_548:0822a16": "念，乃於如是甚深般若波羅蜜多能生信解。」",
    "T07n0220d_548:0822a17": "具壽善現復白佛言：「若於如是甚深般若波",
    "T07n0220d_548:0822a18": "羅蜜多能生信解，是菩薩摩訶薩以何為自",
    "T07n0220d_548:0822a19": "性？」佛告善現：「是菩薩摩訶薩以調伏、遠離為",
    "T07n0220d_548:0822a20": "自性。」具壽善現復白佛言：「是菩薩摩訶薩當",
    "T07n0220d_548:0822a21": "何所趣？」佛告善現：「是菩薩摩訶薩當趣一切",
    "T07n0220d_548:0822a22": "智智。」具壽善現復白佛言：「若菩薩摩訶薩趣",
    "T07n0220d_548:0822a23": "一切智智者，能覺是趣亦能宣說，亦與有情",
    "T07n0220d_548:0822a24": "作所歸趣。」佛告善現：「如是！如是！如汝所說。若",
    "T07n0220d_548:0822a25": "菩薩摩訶薩趣一切智智者，能覺是趣亦能",
    "T07n0220d_548:0822a26": "宣說，亦與有情作所歸趣。」具壽善現復白佛",
    "T07n0220d_548:0822a27": "言：「是菩薩摩訶薩能為難事，謂著如是堅固",
    "T07n0220d_548:0822a28": "甲冑：『我當度脫無量無數無邊有情令入涅",
    "T07n0220d_548:0822a29": "槃，而諸有情都不可得。』」佛告善現：「如是！如",
    "T07n0220d_548:0822b01": "是！如汝所說。「復次，善現！是菩薩摩訶薩所著",
    "T07n0220d_548:0822b02": "甲冑，不屬色不為色，不屬受、想、行、識不為受、",
    "T07n0220d_548:0822b03": "想、行、識，不屬聲聞、獨覺地不為聲聞、獨覺地，",
    "T07n0220d_548:0822b04": "不屬菩薩地不為菩薩地，不屬佛地不為佛",
    "T07n0220d_548:0822b05": "地。所以者何？以一切法皆無所屬、皆無所",
    "T07n0220d_548:0822b06": "為。諸菩薩摩訶薩行深般若波羅蜜多，能",
    "T07n0220d_548:0822b07": "著如是堅固甲冑。」具壽善現復白佛言：「若",
    "T07n0220d_548:0822b08": "菩薩摩訶薩能著如是堅固甲冑行深般若",
    "T07n0220d_548:0822b09": "波羅蜜多，即於三處無所住著。何等為",
    "T07n0220d_548:0822b10": "三？一、聲聞地。二、獨覺地。三、如來地。」佛告",
    "T07n0220d_548:0822b11": "善現：「汝觀何義作如是說？」善現答言：「甚深",
    "T07n0220d_548:0822b12": "般若波羅蜜多無所住著、無能修者、無所",
    "T07n0220d_548:0822b13": "修法、無修時處，亦無由此而能修習。所",
    "T07n0220d_548:0822b14": "以者何？非此般若波羅蜜多甚深義中而有",
    "T07n0220d_548:0822b15": "少分實法可得名能修等。世尊！若修虛空是",
    "T07n0220d_548:0822b16": "修般若波羅蜜多，若修一切法是修般若波",
    "T07n0220d_548:0822b17": "羅蜜多，若修無所著是修般若波羅蜜多，若",
    "T07n0220d_548:0822b18": "修無所有是修般若波羅蜜多，若修無攝受",
    "T07n0220d_548:0822b19": "是修般若波羅蜜多，若修除遣法是修般若",
    "T07n0220d_548:0822b20": "波羅蜜多。」佛告善現：「如是！如是！如汝所說。「復",
    "T07n0220d_548:0822b21": "次，善現！應依如是甚深般若波羅蜜多最勝",
    "T07n0220d_548:0822b22": "行住，觀察不退轉菩薩摩訶薩。若菩薩摩訶",
    "T07n0220d_548:0822b23": "薩雖行如是甚深般若波羅蜜多，而於如是",
    "T07n0220d_548:0822b24": "甚深般若波羅蜜多無所執著，當知是為不",
    "T07n0220d_548:0822b25": "退轉菩薩摩訶薩。「復次，善現！諸有不退轉菩",
    "T07n0220d_548:0822b26": "薩摩訶薩，不執他語及他教勅以為真要，非",
    "T07n0220d_548:0822b27": "但信他而有所作，聞說如是甚深般若波羅",
    "T07n0220d_548:0822b28": "蜜多，其心不驚、不恐、不怖、不沈、不沒、無疑、無",
    "T07n0220d_548:0822b29": "悔亦不迷悶，於深般若波羅蜜多，歡喜樂聞、",
    "T07n0220d_548:0822c01": "深心信受、書持、讀誦、如理思惟、為他演說常",
    "T07n0220d_548:0822c02": "無厭倦，當知如是不退轉菩薩摩訶薩，先世",
    "T07n0220d_548:0822c03": "已聞甚深般若波羅蜜多所有義趣。何以故？",
    "T07n0220d_548:0822c04": "由此不退轉菩薩摩訶薩，聞說如是甚深般若",
    "T07n0220d_548:0822c05": "波羅蜜多，其心不驚、不恐、不怖，廣說乃至為",
    "T07n0220d_548:0822c06": "他演說無厭倦故。」具壽善現便白佛言：「若菩",
    "T07n0220d_548:0822c07": "薩摩訶薩聞說如是甚深般若波羅蜜多，其",
    "T07n0220d_548:0822c08": "心不驚、不恐、不怖，廣說乃至為他演說常無",
    "T07n0220d_548:0822c09": "厭倦，是菩薩摩訶薩云何修行甚深般若波",
    "T07n0220d_548:0822c10": "羅蜜多？」佛告善現：「是菩薩摩訶薩相續、隨順、",
    "T07n0220d_548:0822c11": "趣向、臨入一切智智，應作如是行深般若波",
    "T07n0220d_548:0822c12": "羅蜜多。」具壽善現復白佛言：「是菩薩摩訶薩",
    "T07n0220d_548:0822c13": "云何相續、隨順、趣向、臨入一切智智行深般",
    "T07n0220d_548:0822c14": "若波羅蜜多？」佛告善現：「若菩薩摩訶薩相續、",
    "T07n0220d_548:0822c15": "隨順、趣向、臨入虛空而行深般若波羅蜜多，",
    "T07n0220d_548:0822c16": "是為菩薩摩訶薩相續、隨順、趣向、臨入一切智",
    "T07n0220d_548:0822c17": "智行深般若波羅蜜多。所以者何？以一切智",
    "T07n0220d_548:0822c18": "智無量無邊，若無量無邊即非色亦非受、想、",
    "T07n0220d_548:0822c19": "行、識，無得、無現觀、無證、無道果，無智、無識，無",
    "T07n0220d_548:0822c20": "生、無滅，無成、無壞、無起、無盡，無修、無作、無所",
    "T07n0220d_548:0822c21": "從來亦無所去，無方、無域亦無所住，唯可說",
    "T07n0220d_548:0822c22": "為無量無邊。「善現當知！虛空無量無邊故一",
    "T07n0220d_548:0822c23": "切智智亦無量無邊，一切智智無量無邊故",
    "T07n0220d_548:0822c24": "無能證者，非色能證亦非受、想、行、識能證，非",
    "T07n0220d_548:0822c25": "布施波羅蜜多能證，亦非淨戒乃至般若波",
    "T07n0220d_548:0822c26": "羅蜜多能證。所以者何？色即是一切智智，受、",
    "T07n0220d_548:0822c27": "想、行、識即是一切智智，布施波羅蜜多即是",
    "T07n0220d_548:0822c28": "一切智智，淨戒乃至般若波羅蜜多即是一",
    "T07n0220d_548:0822c29": "切智智。」",
    "T07n0220d_548:0823a01": "時，天帝釋將領欲界諸天子眾，大梵天王將",
    "T07n0220d_548:0823a02": "領色界諸天子眾，來詣佛所頂禮雙足，右遶",
    "T07n0220d_548:0823a03": "三匝却住一面，合掌恭敬俱白佛言：「如是般",
    "T07n0220d_548:0823a04": "若波羅蜜多最為甚深、難見、難測。」爾時，佛告",
    "T07n0220d_548:0823a05": "諸天子言：「如是！如是！如汝所說。天子當知！我",
    "T07n0220d_548:0823a06": "觀此義初得無上正等覺時，宴坐思惟不樂",
    "T07n0220d_548:0823a07": "說法，心作是念：『我所證法微妙甚深，非諸世",
    "T07n0220d_548:0823a08": "間卒能信受。』天子當知！我所證法即是般若",
    "T07n0220d_548:0823a09": "波羅蜜多，此法甚深，非能證、非所證，無證處、",
    "T07n0220d_548:0823a10": "無證時。天子當知！虛空甚深故此法甚深，我",
    "T07n0220d_548:0823a11": "甚深故此法甚深，一切法無來無去故此法",
    "T07n0220d_548:0823a12": "甚深，一切法無量無邊故此法甚深，一切法",
    "T07n0220d_548:0823a13": "無生無滅故此法甚深，一切法無染無淨故",
    "T07n0220d_548:0823a14": "此法甚深。」時，諸天子復白佛言：「甚奇！世尊！希",
    "T07n0220d_548:0823a15": "有！善逝！佛所說法微妙甚深，一切世間難信",
    "T07n0220d_548:0823a16": "難解。所以者何？佛所說法不為攝受、不為棄",
    "T07n0220d_548:0823a17": "捨，世間有情多行攝受或行棄捨，是故世間",
    "T07n0220d_548:0823a18": "於佛所說不能信解。」爾時，佛告諸天子言：「如",
    "T07n0220d_548:0823a19": "是！如是！如汝所說。」",
    "T07n0220d_548:0823a20": "16 真如品1第四分真如品第十六之一",
    "T07n0220d_548:0823a21": "爾時，具壽善現便白佛言：「世尊！佛所說法微",
    "T07n0220d_548:0823a22": "妙甚深，於一切法皆能隨順無所障礙；佛所",
    "T07n0220d_548:0823a23": "說法無障礙相，與虛空等都無足跡；佛所說",
    "T07n0220d_548:0823a24": "法無待對相，無第二故；佛所說法無與等相，",
    "T07n0220d_548:0823a25": "無敵對故；佛所說法都無足跡，無生滅故；佛",
    "T07n0220d_548:0823a26": "所說法都無生滅，一切生滅不可得故；佛所",
    "T07n0220d_548:0823a27": "說法都無蹊徑，一切蹊徑不可得故；佛所說",
    "T07n0220d_548:0823a28": "法都無戲論，分別言說不可得故。」佛告善現：",
    "T07n0220d_548:0823a29": "「如是！如是！如汝所說。」爾時，欲界、色界天子便",
    "T07n0220d_548:0823b01": "白佛言：「大德善現是真佛子隨如來生。所以",
    "T07n0220d_548:0823b02": "者何？大德善現諸所說法，一切皆與空相應",
    "T07n0220d_548:0823b03": "故。」爾時，善現告欲、色界諸天子言：「汝等說我",
    "T07n0220d_548:0823b04": "是真佛子隨如來生。云何善現隨如來生？謂",
    "T07n0220d_548:0823b05": "隨如來真如生故，一切生法不可得故。所以",
    "T07n0220d_548:0823b06": "者何？如來真如無來無去本性不生，善現真",
    "T07n0220d_548:0823b07": "如亦無來去本性不生，故說善現隨如來生。",
    "T07n0220d_548:0823b08": "如來真如即一切法真如，一切法真如即如",
    "T07n0220d_548:0823b09": "來真如，如是真如無真如性，亦無不真如性，",
    "T07n0220d_548:0823b10": "善現真如亦復如是，故說善現隨如來生。如",
    "T07n0220d_548:0823b11": "來真如常住為相，善現真如亦復如是，故說",
    "T07n0220d_548:0823b12": "善現隨如來生。如來真如無變異、無分別、遍",
    "T07n0220d_548:0823b13": "諸法轉，善現真如亦復如是，故說善現隨如",
    "T07n0220d_548:0823b14": "來生。如來真如無所罣礙，一切法真如亦無",
    "T07n0220d_548:0823b15": "所罣礙，若如來真如，若一切法真如，同一真",
    "T07n0220d_548:0823b16": "如無二無別、無造無作。如是真如常真如相",
    "T07n0220d_548:0823b17": "無時非真如相，以常真如相、無時非真如相",
    "T07n0220d_548:0823b18": "故，無二無別，善現真如亦復如是，故說善現",
    "T07n0220d_548:0823b19": "隨如來生。如來真如於一切法無憶念、無分",
    "T07n0220d_548:0823b20": "別，善現真如亦復如是，故說善現隨如來生。",
    "T07n0220d_548:0823b21": "如來真如無別異、不可得，善現真如亦復如",
    "T07n0220d_548:0823b22": "是，故說善現隨如來生。如來真如不離一切",
    "T07n0220d_548:0823b23": "法真如，一切法真如不離如來真如，如是真",
    "T07n0220d_548:0823b24": "如常真如相，無時非真如相，善現真如亦復",
    "T07n0220d_548:0823b25": "如是，故說善現隨如來生。雖說隨生而無所",
    "T07n0220d_548:0823b26": "隨生，以善現真如不異佛故。如來真如非過",
    "T07n0220d_548:0823b27": "去非未來非現在，一切法真如亦非過去非",
    "T07n0220d_548:0823b28": "未來非現在，善現真如亦復如是，故說善現",
    "T07n0220d_548:0823b29": "隨如來生。善現真如隨如來真如，如來真如",
    "T07n0220d_548:0823c01": "隨過去真如，過去真如隨如來真如，如來真",
    "T07n0220d_548:0823c02": "如隨未來真如，未來真如隨如來真如，如來",
    "T07n0220d_548:0823c03": "真如隨現在真如，現在真如隨如來真如，",
    "T07n0220d_548:0823c04": "如來真如隨三世真如，三世真如隨如來真",
    "T07n0220d_548:0823c05": "如，三世真如、如來真如無二無別，一切法真",
    "T07n0220d_548:0823c06": "如、善現真如亦無二無別，故說善現隨如來",
    "T07n0220d_548:0823c07": "生。一切菩薩摩訶薩行真如，即是諸佛無上",
    "T07n0220d_548:0823c08": "正等菩提真如。諸菩薩摩訶薩由真如故，證",
    "T07n0220d_548:0823c09": "得無上正等菩提，說名如來、應、正等覺。我於",
    "T07n0220d_548:0823c10": "如是諸法真如深生信解，故說善現隨如來",
    "T07n0220d_548:0823c11": "生。當說如是真如相時，於此三千大千世界",
    "T07n0220d_548:0823c12": "六種變動，如佛證得無上正等大菩提時等",
    "T07n0220d_548:0823c13": "無差別，故說善現隨如來生。「天子當知！然我",
    "T07n0220d_548:0823c14": "善現不由色故隨如來生，不由受、想、行、識故",
    "T07n0220d_548:0823c15": "隨如來生，不由預流果故隨如來生，不由一",
    "T07n0220d_548:0823c16": "來、不還、阿羅漢果故隨如來生，不由獨覺菩",
    "T07n0220d_548:0823c17": "提故隨如來生，不由諸佛無上正等菩提故",
    "T07n0220d_548:0823c18": "隨如來生，但由真如故隨如來生。「天子當知！",
    "T07n0220d_548:0823c19": "然我善現不隨色生，不隨受、想、行、識生，不隨",
    "T07n0220d_548:0823c20": "預流果生，不隨一來、不還、阿羅漢果故生，不",
    "T07n0220d_548:0823c21": "隨獨覺菩提生，不隨諸佛無上正等菩提生，",
    "T07n0220d_548:0823c22": "但隨真如生故，我善現隨如來生。」爾時，舍利",
    "T07n0220d_548:0823c23": "子白佛言：「世尊！如是真如甚深微妙。」爾時，佛",
    "T07n0220d_548:0823c24": "告舍利子言：「如是！如是！如汝所說。如是真如",
    "T07n0220d_548:0823c25": "甚深微妙。」當說如是真如相時，三百苾芻永",
    "T07n0220d_548:0823c26": "盡諸漏心得解脫，成阿羅漢；復有五百苾芻",
    "T07n0220d_548:0823c27": "尼眾遠塵離垢，於諸法中得淨法眼；五千天",
    "T07n0220d_548:0823c28": "子宿業成熟，俱時證得無生法忍；六十菩薩",
    "T07n0220d_548:0823c29": "不受諸漏心得解脫。爾時，佛告舍利子言：「今",
    "T07n0220d_548:0824a01": "此眾中六十菩薩，已於過去五百佛所親近供",
    "T07n0220d_548:0824a02": "養，雖修布施、淨戒、安忍、精進、靜慮，而不攝",
    "T07n0220d_548:0824a03": "受甚深般若波羅蜜多方便善巧，起別異想",
    "T07n0220d_548:0824a04": "修別異行，不入菩薩正性離生故，於今時",
    "T07n0220d_548:0824a05": "雖聞大法，而宿因力，不受諸漏心得解脫。是",
    "T07n0220d_548:0824a06": "故，舍利子！諸菩薩摩訶薩雖有菩薩道空、無",
    "T07n0220d_548:0824a07": "相、無願，而不攝受甚深般若波羅蜜多方便",
    "T07n0220d_548:0824a08": "善巧，便證實際，墮於聲聞或獨覺地。「舍利子！",
    "T07n0220d_548:0824a09": "譬如有鳥，其身廣大百踰繕那，或復二百乃",
    "T07n0220d_548:0824a10": "至五百踰繕那量，翅羽未成或已衰朽。是鳥",
    "T07n0220d_548:0824a11": "從彼三十三天，投身而下趣贍部洲，於其中",
    "T07n0220d_548:0824a12": "路欻作是念：『我今還上三十三天。』於汝意云",
    "T07n0220d_548:0824a13": "何？是鳥能還三十三天不？」舍利子曰：「不也！世",
    "T07n0220d_548:0824a14": "尊！」佛告舍利子：「是鳥中路或作是願：『至贍部",
    "T07n0220d_548:0824a15": "洲，當令我身無損無苦。』於意云何？是鳥所願",
    "T07n0220d_548:0824a16": "可得遂不？」舍利子曰：「不也！世尊！是鳥至此贍",
    "T07n0220d_548:0824a17": "部洲時，其身決定有損有苦，或致命終，或復",
    "T07n0220d_548:0824a18": "近死。何以故？是鳥身大從遠而墮，翅羽未成",
    "T07n0220d_548:0824a19": "或衰朽故。」佛告舍利子：「如是！如是！如汝所說。",
    "T07n0220d_548:0824a20": "有菩薩乘善男子等亦復如是，雖發無上正",
    "T07n0220d_548:0824a21": "等覺心，已經殑伽沙數大劫，勤修布施、淨戒、",
    "T07n0220d_548:0824a22": "安忍、精進、靜慮，亦修空、無相、無願解脫門，而",
    "T07n0220d_548:0824a23": "不攝受甚深般若波羅蜜多方便善巧，便證實",
    "T07n0220d_548:0824a24": "際，遂墮聲聞或獨覺地。「舍利子！是菩薩乘善",
    "T07n0220d_548:0824a25": "男子等，雖念三世諸佛世尊戒蘊、定蘊、慧蘊、",
    "T07n0220d_548:0824a26": "解脫蘊、解脫智見蘊，而心取相，不知不見諸",
    "T07n0220d_548:0824a27": "佛世尊如是五蘊真實功德，但聞空聲取相執",
    "T07n0220d_548:0824a28": "著，迴向無上正等菩提，便墮聲聞或獨覺地。",
    "T07n0220d_548:0824a29": "何以故？舍利子！是諸菩薩由不攝受甚深般",
    "T07n0220d_548:0824b01": "若波羅蜜多方便善巧，雖持種種所修善根",
    "T07n0220d_548:0824b02": "迴向菩提，而無力故。」時，舍利子便白佛言：「如",
    "T07n0220d_548:0824b03": "我解佛所說義者，若菩薩乘善男子等，遠離",
    "T07n0220d_548:0824b04": "般若波羅蜜多方便善巧，雖具無量福德資",
    "T07n0220d_548:0824b05": "糧，而於菩提或得、不得。是故菩薩摩訶薩眾",
    "T07n0220d_548:0824b06": "欲得無上正等菩提，決定不應遠離般若波",
    "T07n0220d_548:0824b07": "羅蜜多方便善巧。」爾時，佛告舍利子言：「如是！",
    "T07n0220d_548:0824b08": "如是！如汝所說。」",
    "T07n0220d_548:0824b09": "大般若波羅蜜多經卷第五百四十八"
}