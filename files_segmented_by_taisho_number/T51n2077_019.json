{
    "T51n2077_019:0591c22": "續傳燈錄卷第十九",
    "T51n2077_019:0591c24": "大鑑下第十四世",
    "T51n2077_019:0591c25": "法雲善本禪師法嗣法雲善本禪師法嗣",
    "T51n2077_019:0591c26": "淨慈楚明禪師臨安府淨慈楚明寶印禪師。百粵張氏。上堂。",
    "T51n2077_019:0591c27": "祖師心印非長非短非方非圓非內非外亦非",
    "T51n2077_019:0591c28": "中間。且問大眾。決定是何形貌。拈拄杖曰。還",
    "T51n2077_019:0591c29": "見麼古篆不成文。飛帛難同體。從本自分明。",
    "T51n2077_019:0592a01": "何須重特地。擊禪床下座。上堂。出門見山水。",
    "T51n2077_019:0592a02": "入門見佛殿。靈光觸處通。諸人何不薦。若不",
    "T51n2077_019:0592a03": "薦淨慈今日不著便。上堂祖師道。吾本來茲",
    "T51n2077_019:0592a04": "土。傳法救迷情。一華開五葉。結果自然成。淨",
    "T51n2077_019:0592a05": "慈當時若見恁麼道。用黑漆拄杖子一棒打",
    "T51n2077_019:0592a06": "殺。埋向無陰陽地上。令他出氣不得。何故尀",
    "T51n2077_019:0592a07": "耐他瞞我唐土人。眾中莫有為祖師出氣底",
    "T51n2077_019:0592a08": "麼。出來和爾一時埋却。上堂若論此事如散",
    "T51n2077_019:0592a09": "鋪寶貝亂堆金玉。昧己者自甘窮困。有眼底",
    "T51n2077_019:0592a10": "信手拈來。所以道。閻浮有大寶見少得還稀。",
    "T51n2077_019:0592a11": "若人將獻我成佛一餉時。乃拈拄杖曰。如今",
    "T51n2077_019:0592a12": "一時呈似。普請大眾高著眼。擲拄杖下座。",
    "T51n2077_019:0592a13": "長蘆道和禪師長蘆道和祖照禪師。興化潘氏子。僧問。無遮",
    "T51n2077_019:0592a14": "聖會還有不到者麼。師曰有。曰誰是不到者。",
    "T51n2077_019:0592a15": "師曰。金剛脚下鐵崑崙。問不許夜行投明須",
    "T51n2077_019:0592a16": "到。意旨如何。師曰。羊頭車子推明月。曰便恁",
    "T51n2077_019:0592a17": "麼去時如何。師曰。鐵門路嶮。問一鎚兩當時",
    "T51n2077_019:0592a18": "如何。師曰。踏藕得魚歸。問教外別傳未審傳",
    "T51n2077_019:0592a19": "箇甚麼。師曰。鐵彈子。問百城遊罷時如何。師",
    "T51n2077_019:0592a20": "曰。前頭更有趙州關。上堂。一二三四五六。碧",
    "T51n2077_019:0592a21": "眼胡僧數不足。泥牛入海過新羅。木馬追風",
    "T51n2077_019:0592a22": "到天竺。天竺茫茫何處尋。補陀巖上問觀音。",
    "T51n2077_019:0592a23": "普賢拍手呵呵笑。歸去來兮秋水深。",
    "T51n2077_019:0592a24": "雪峯思慧禪師福州雪峯思慧妙湛禪師。錢塘俞氏子。僧問。",
    "T51n2077_019:0592a25": "古殿無燈時如何。師曰。東壁打西壁。曰恁麼",
    "T51n2077_019:0592a26": "則撞著露柱也。師曰。未敢相許。上堂。一法若",
    "T51n2077_019:0592a27": "通萬緣方透。拈拄杖曰。這裏悟了提起拈杖",
    "T51n2077_019:0592a28": "海上橫行。若到雲居山頭。與我傳語雪峯和",
    "T51n2077_019:0592a29": "尚咄。上堂。布大教網摝人天魚。護聖不似老",
    "T51n2077_019:0592b01": "胡。拕泥帶水。秖是見兔放鷹。遇麞發箭。乃高",
    "T51n2077_019:0592b02": "聲召大眾曰中。上堂。昔日藥山早晚不參動",
    "T51n2077_019:0592b03": "經旬月。一日大眾纔集。藥山便歸方丈。諸禪",
    "T51n2077_019:0592b04": "德。彼時佛法早自淡薄。論來猶較些子。如今",
    "T51n2077_019:0592b05": "每日鳴鼓陞堂。忉忉怛怛地。問者口似紡車。",
    "T51n2077_019:0592b06": "答者舌如霹靂。總似今日靈山慧命殆若懸",
    "T51n2077_019:0592b07": "絲。少室家風危如纍卵。又安得箇慨然有志",
    "T51n2077_019:0592b08": "扶竪宗乘底衲子出來喝散大眾。非唯耳邊",
    "T51n2077_019:0592b09": "靜辦。當使正法久住豈不偉哉。如或棒上不",
    "T51n2077_019:0592b10": "成龍。山僧倒行此令。以拄杖一時趁散。上堂。",
    "T51n2077_019:0592b11": "眼睫橫亘十方。眉毛上透青天下徹黃泉。且",
    "T51n2077_019:0592b12": "道鼻孔在甚麼處。良久曰劄。上堂。妙高山頂",
    "T51n2077_019:0592b13": "雲海茫茫。少室巖前雪霜凜凜。齊腰獨立徒",
    "T51n2077_019:0592b14": "自苦疲。七日不逢一場懡㦬。別峯相見落在",
    "T51n2077_019:0592b15": "半途。隻履西歸遠之遠矣。卓拄杖下座。上堂。",
    "T51n2077_019:0592b16": "大道秖在目前。要且目前難覩。欲識大道真",
    "T51n2077_019:0592b17": "體。今朝三月十五。不勞久立。建炎改元上堂。",
    "T51n2077_019:0592b18": "天地之大德曰生。聖人之大寶曰位　今上",
    "T51n2077_019:0592b19": "皇帝踐登寶位。萬國歸仁。草木禽魚咸被其",
    "T51n2077_019:0592b20": "德。此猶是聖主應世邊事。王宮降誕已前一",
    "T51n2077_019:0592b21": "句。天下人摸索不著。上堂。一切法無差。雲門",
    "T51n2077_019:0592b22": "胡餅趙州茶。黃鶴樓中吹玉笛。江城五月落",
    "T51n2077_019:0592b23": "梅花。慚愧太原孚上座。五更聞鼓角。天曉弄",
    "T51n2077_019:0592b24": "琵琶。喝一喝。上堂。南詢諸友踏破草鞋。絕學",
    "T51n2077_019:0592b25": "無為坐消日月。凡情易脫聖解難忘。但有纖",
    "T51n2077_019:0592b26": "毫皆成滲漏。可中為道似地擎山。應物現形",
    "T51n2077_019:0592b27": "如驢覷井。縱無計較途轍已成。若論相應轉",
    "T51n2077_019:0592b28": "沒交涉。勉諸仁者。莫錯用心。各自歸堂更求",
    "T51n2077_019:0592b29": "何事。",
    "T51n2077_019:0592c01": "寶林果昌禪師婺州寶林果昌禪師。安州時氏子。師與提刑",
    "T51n2077_019:0592c02": "楊次公入山。同遊山次。楊拈起大士飯石問。",
    "T51n2077_019:0592c03": "既是飯石為甚麼齩不破。師曰。秖為太硬。楊",
    "T51n2077_019:0592c04": "曰。猶涉繁詞。師曰。未審提刑作麼生。楊曰",
    "T51n2077_019:0592c05": "硬。師曰。也是第二月。楊為寫七佛殿額。乃",
    "T51n2077_019:0592c06": "問。七佛重出世時如何。師曰。一回相見一回",
    "T51n2077_019:0592c07": "新。上堂。一即一二即二。嗅著直是無香氣。驀",
    "T51n2077_019:0592c08": "拈拄杖卓一下曰。識得山僧楖𣗖條。莫向南",
    "T51n2077_019:0592c09": "山尋鼈鼻。",
    "T51n2077_019:0592c10": "雲峯志󱈜禪師潭州雲峯志󱈜祖燈禪師。南粵陳氏子。上堂。",
    "T51n2077_019:0592c11": "休去歇去。一念萬年去。寒灰枯木去。古廟香",
    "T51n2077_019:0592c12": "爐去。一條白練去。大眾古人見處如日暉空。",
    "T51n2077_019:0592c13": "不著二邊豈墮陰界。堪嗟後代兒孫。多作一",
    "T51n2077_019:0592c14": "色邊會。山僧即不然。不休去不歇去。業識茫",
    "T51n2077_019:0592c15": "茫去。七顛八倒去。十字街頭鬧浩浩地聲色",
    "T51n2077_019:0592c16": "裏坐臥去。三家村裏盈衢塞路荊棘裏游戲",
    "T51n2077_019:0592c17": "去。刀山劍樹劈腹剜心鑊湯爐炭皮穿骨爛",
    "T51n2077_019:0592c18": "去。如斯舉唱大似三歲孩兒輥繡毬。上堂。一",
    "T51n2077_019:0592c19": "切聲是佛聲。塗毒鼓透入耳朵裏。一切色是",
    "T51n2077_019:0592c20": "佛色。鐵蒺藜穿過眼睛中。好事不如無。便下",
    "T51n2077_019:0592c21": "座。上堂。盡乾坤大地是箇熱鐵圓。汝等諸人",
    "T51n2077_019:0592c22": "向甚麼處下口。良久曰。吞不進吐不出。上堂。",
    "T51n2077_019:0592c23": "瘦竹長松滴翠香。流風疏月度炎涼。不知誰",
    "T51n2077_019:0592c24": "住原西寺。每日鐘聲送夕陽。上堂。聲色頭上",
    "T51n2077_019:0592c25": "睡眠。虎狼群裏安禪。荊棘林內翻身。雪刃叢",
    "T51n2077_019:0592c26": "中游戲。竹影掃揩塵不動。月穿潭底水無痕。",
    "T51n2077_019:0592c27": "上堂。不是風動不是幡動。衲僧失却鼻孔。是",
    "T51n2077_019:0592c28": "風動是幡動。分明是箇漆桶。兩段不同眼暗",
    "T51n2077_019:0592c29": "耳聾。㵎水如藍碧。山花似火紅。上堂僧問。如",
    "T51n2077_019:0593a01": "何是西來意。師曰。築著額頭磕著鼻。曰意旨",
    "T51n2077_019:0593a02": "如何。師曰。驢駝馬載。曰向上還有事也無。師",
    "T51n2077_019:0593a03": "曰。朝到西天暮歸唐土。曰謝師答話。師曰。大",
    "T51n2077_019:0593a04": "乘砑郎當。僧退。師乃曰。僧問西來意。築著額",
    "T51n2077_019:0593a05": "頭磕著鼻。意旨又如何。驢駝并馬載。朝到西",
    "T51n2077_019:0593a06": "天暮歸唐。大乘恰似砑郎當。何故沒量大人",
    "T51n2077_019:0593a07": "被語脈裏轉却。遂拊掌大笑下座。僧問。丹霞",
    "T51n2077_019:0593a08": "燒木佛院主為甚麼眉鬚墮落。師曰。一人傳",
    "T51n2077_019:0593a09": "虛萬人傳實。曰恁麼則不落也。師曰。兩重公",
    "T51n2077_019:0593a10": "案。曰學人未曉特伸請益。師曰筠袁虔吉頭",
    "T51n2077_019:0593a11": "上插筆。問德山入門便棒意旨如何。師曰。束",
    "T51n2077_019:0593a12": "杖理民。曰臨濟入門便喝又作麼生。師曰。不",
    "T51n2077_019:0593a13": "言而化。曰未審和尚如何為人。師曰。一刀兩",
    "T51n2077_019:0593a14": "段。問無縫鐵門請師一啟。師曰。進前三步。曰",
    "T51n2077_019:0593a15": "向上無關請師一閉。師曰。退後一尋。曰不開",
    "T51n2077_019:0593a16": "不閉又作麼生。師曰吽吽便打。",
    "T51n2077_019:0593a17": "慧林常悟禪師東京慧林常悟禪師。僧問。若不傳法度眾生。",
    "T51n2077_019:0593a18": "舉世無由報恩者。未審傳箇甚麼法。師曰。開",
    "T51n2077_019:0593a19": "宗明義章第一。問達磨未來時如何。師曰。省",
    "T51n2077_019:0593a20": "得草鞋錢。曰來後如何。師曰。重疊關山路。",
    "T51n2077_019:0593a21": "道場有規禪師安吉州道場有規禪師。婺州姜氏子。上堂拈",
    "T51n2077_019:0593a22": "拄杖曰。還見麼。窮諸玄辯。若一毫置於太虛",
    "T51n2077_019:0593a23": "竭世樞機。似一滴投於巨壑。德山老人雖則",
    "T51n2077_019:0593a24": "焚其疏鈔。也是賊過後張弓。且道文彩未彰",
    "T51n2077_019:0593a25": "以前。又作麼生理論。三千劍客今何在。獨許",
    "T51n2077_019:0593a26": "莊周致太平上堂。種田博飯地藏家風。客來",
    "T51n2077_019:0593a27": "喫茶趙州禮度。且道護聖門下別有甚麼長",
    "T51n2077_019:0593a28": "處。良久曰。尋常不放山泉出。屋底清池吟照",
    "T51n2077_019:0593a29": "人。化士出問。促裝已辦乞師一言。師曰。好看",
    "T51n2077_019:0593b01": "前路事莫比在家時。曰恁麼則三家村裏十",
    "T51n2077_019:0593b02": "字街頭等箇人去也。師曰。照顧打失布袋。",
    "T51n2077_019:0593b03": "延慶可復禪師趙州延慶可復禪師上堂。胡來胡現漢來漢",
    "T51n2077_019:0593b04": "現。忽然胡漢俱來時如何祇準。良久曰。落霞",
    "T51n2077_019:0593b05": "與孤騖齊風。秋水共長天一色參。上堂驀拈",
    "T51n2077_019:0593b06": "拄杖橫按膝上曰。苦痛深苦痛深。碧潭千萬",
    "T51n2077_019:0593b07": "丈。那箇是知音。卓一下下座。",
    "T51n2077_019:0593b08": "道場慧顏禪師安吉州道場慧顏禪師上堂。世尊按指海印",
    "T51n2077_019:0593b09": "發光。拈拄杖曰。莫妄想。便下座。",
    "T51n2077_019:0593b10": "雙峯宗達禪師溫州雙峯普寂宗達佛海禪師。僧問。如何是",
    "T51n2077_019:0593b11": "永嘉境。師曰。華蓋峯。曰如何是境中人。師",
    "T51n2077_019:0593b12": "曰。一宿覺。上堂眾集定。喝一喝。冤有頭債有",
    "T51n2077_019:0593b13": "主。珍重。",
    "T51n2077_019:0593b14": "五峯子琪禪師越州五峯子琪禪師。僧問。學人上來乞師垂",
    "T51n2077_019:0593b15": "示。師曰。花開千朵秀。曰學人不會。師曰。雨",
    "T51n2077_019:0593b16": "後萬山青。曰謝指示。師曰。爾作麼生會。僧便",
    "T51n2077_019:0593b17": "喝。師曰。未在。僧又喝。師曰。一喝兩喝後作",
    "T51n2077_019:0593b18": "麼生。曰也知和尚有此機要。師曰。適來道甚",
    "T51n2077_019:0593b19": "麼。僧無語。師便喝。",
    "T51n2077_019:0593b20": "雲門道信禪師西京韶山雲門道信禪師。僧問。如何是祖師",
    "T51n2077_019:0593b21": "西來意。師曰。千年古墓蛇今日頭生角。曰莫",
    "T51n2077_019:0593b22": "便是和尚家風也無。師曰。卜度則喪身失命。",
    "T51n2077_019:0593b23": "問如何是學人自己。師曰。無人識者。曰如何",
    "T51n2077_019:0593b24": "得脫灑去。師曰。爾問我答。",
    "T51n2077_019:0593b25": "天竺從諫禪師臨安府上天竺從諫慈辯講師。處之松陽人",
    "T51n2077_019:0593b26": "也。具大知見聲播講席。於止觀深有所契。每",
    "T51n2077_019:0593b27": "與禪衲遊。嘗以道力扣大通。通一日作書寄",
    "T51n2077_019:0593b28": "之。師發緘覩黑白二圓相乃悟。答偈曰。黑相",
    "T51n2077_019:0593b29": "白相擔枷過狀。了不了兮無風起浪。若問究",
    "T51n2077_019:0593c01": "竟事如何。洞庭山在太湖上。",
    "T51n2077_019:0593c02": "承天滋須禪師越州承天滋須禪師。姓黃氏。單州人。受業東",
    "T51n2077_019:0593c03": "京常興寺。深窮經論律行精持。參大通禪師",
    "T51n2077_019:0593c04": "言下契悟。遂住承天。示眾曰。若論此事。體之",
    "T51n2077_019:0593c05": "則神。敬之則靈。觀之則眼似眉毛。聽之則泥",
    "T51n2077_019:0593c06": "牛哮吼。言之則縮却舌頭。嗅之則塞却鼻孔。",
    "T51n2077_019:0593c07": "觸之則一棒一條痕。思之則針劄不入。當此",
    "T51n2077_019:0593c08": "之際謂之智不到處。心路絕處。亦謂之無事",
    "T51n2077_019:0593c09": "人安樂處。直饒千聖出興諸祖當頭亦道不",
    "T51n2077_019:0593c10": "著。昔日淨名居士對諸菩薩前。曾露這箇消",
    "T51n2077_019:0593c11": "息。次有達磨大師。於少室峯前九年為眾說",
    "T51n2077_019:0593c12": "法。唯有二祖親聞。自後法流沙界。承天今日",
    "T51n2077_019:0593c13": "向知有底人前亦有箇說處。良久曰。見麼。百",
    "T51n2077_019:0593c14": "味交羅明祖意。一言之下報深恩。又上堂拈",
    "T51n2077_019:0593c15": "起拄杖曰。見麼。明如鏡平如秤。四七二三親",
    "T51n2077_019:0593c16": "行此令。有眼底辨取擊禪床一下。",
    "T51n2077_019:0593c17": "吳江法晏禪師蘇州吳江聖壽法晏禪師。僧問。祖意西來即",
    "T51n2077_019:0593c18": "不問。今日開堂事若何。師曰。雲生碧嶂。云學",
    "T51n2077_019:0593c19": "人不會。師曰。月落寒潭。乃曰。山頭浪起水底",
    "T51n2077_019:0593c20": "塵飛。結果空花生兒石女。如今即不恁麼。三",
    "T51n2077_019:0593c21": "年一閏九月重陽。冬天日短春天漸長。寒即",
    "T51n2077_019:0593c22": "向火熱即取涼。良久曰。且道佛法在什麼處。",
    "T51n2077_019:0593c23": "不離當處常湛然。覓即知君不可見。喝一",
    "T51n2077_019:0593c24": "喝。",
    "T51n2077_019:0593c25": "資福寶月禪師鄭州資福寶月法明禪師。浴佛陞坐。僧問。法",
    "T51n2077_019:0593c26": "身清淨妙應無方。為什麼香湯浴佛。師曰。今",
    "T51n2077_019:0593c27": "朝四月八。云既然無垢浴箇什麼。師曰。不因",
    "T51n2077_019:0593c28": "入水爭見長人。云忽若撞著雲門老子又作",
    "T51n2077_019:0593c29": "麼生師曰。快便難逢便打。上堂曰。資福別無",
    "T51n2077_019:0594a01": "所補。五日一參擊鼓。何曾說妙談玄。秖是麁",
    "T51n2077_019:0594a02": "言直語。甘草自來甜。黃連依舊苦。忽若鼻孔",
    "T51n2077_019:0594a03": "遼天逢人切忌錯舉。又上堂曰。風柯月渚並",
    "T51n2077_019:0594a04": "可傳心。煙島雲林咸提妙旨。現成公案不在",
    "T51n2077_019:0594a05": "思量。更說碧眼西來單傳直指。大似平地生",
    "T51n2077_019:0594a06": "波。而今還有相委悉底麼。良久曰。石頭大小",
    "T51n2077_019:0594a07": "連雲翠。檜短松長帶露青。下座。又曰。若論此",
    "T51n2077_019:0594a08": "事譬如伐樹得根。灸病得穴。若也得根。豈在",
    "T51n2077_019:0594a09": "千枝遍斬。若也得穴。不假六分全燒。以拄杖",
    "T51n2077_019:0594a10": "卓一下曰。這箇是根那箇是穴。喝一喝曰。是",
    "T51n2077_019:0594a11": "何言歟。",
    "T51n2077_019:0594a12": "天衣慧通禪師越州天衣寺慧通禪師。僧問。師子未出窟時",
    "T51n2077_019:0594a13": "如何。師曰。藏牙伏爪。云出窟後如何。師曰。群",
    "T51n2077_019:0594a14": "狐屏迹。云恁麼則青莎窟裏威風振。秦望山",
    "T51n2077_019:0594a15": "前露爪牙。師曰。爾試哮吼看。僧云。放過一",
    "T51n2077_019:0594a16": "著。師曰。吐不出。問如何是祖師西來意。師",
    "T51n2077_019:0594a17": "曰。青松倒影垂幽徑。云學人不會。師曰。綠竹",
    "T51n2077_019:0594a18": "寒聲夾亂流。云學人從此更無疑也。師曰。且",
    "T51n2077_019:0594a19": "緩緩。乃曰。今日囊錐既露。不免帶水拕泥。顧",
    "T51n2077_019:0594a20": "視大眾曰。有麼然祖師心印直下圓成。恁麼",
    "T51n2077_019:0594a21": "會得少分相應。若以言詮取證徒自疲勞。馳",
    "T51n2077_019:0594a22": "騁詞鋒欲繼真乘無有是處。秖如達磨未來",
    "T51n2077_019:0594a23": "一句作麼生道。還有人道得麼。良久曰。鐵牛",
    "T51n2077_019:0594a24": "昨夜三更走。石女溪邊喝便回。又示眾曰。鳴",
    "T51n2077_019:0594a25": "鐘一扣響振妙峯。玉燭騰輝大千普照。觀音",
    "T51n2077_019:0594a26": "菩薩到這裏無處藏身。更問如何若何。鐵圍",
    "T51n2077_019:0594a27": "山畔更過三千。",
    "T51n2077_019:0594a28": "天聖齊月禪師湖州天聖齊月禪師。僧問。如何是祖師西來",
    "T51n2077_019:0594a29": "意。師曰。胡地冬生笋。云乞師再指。師曰。波",
    "T51n2077_019:0594b01": "斯不繫腰。云三十年後專為流通。師曰。西來",
    "T51n2077_019:0594b02": "意作麼生。僧拊掌一下。師曰。早是亂統。僧禮",
    "T51n2077_019:0594b03": "拜師便打。問師唱誰家曲。宗風嗣阿誰。師曰。",
    "T51n2077_019:0594b04": "魚行水濁。云恁麼則淨慈一箭直射翠峯也。",
    "T51n2077_019:0594b05": "師曰。卦是天門算來五兆。云驗人端的處。下",
    "T51n2077_019:0594b06": "口便知。音師曰。一任摸索。乃曰。祖師心印迥",
    "T51n2077_019:0594b07": "脫根塵。妙體非形徒然測度。若乃心存知解",
    "T51n2077_019:0594b08": "識滯見𥹢。祖師徽猷如何得到。今日直須一",
    "T51n2077_019:0594b09": "念情盡內外見亡。大智圓明方能洞曉。便乃",
    "T51n2077_019:0594b10": "隨機應用好醜齊觀。觸處皆渠更無別理。山",
    "T51n2077_019:0594b11": "河舉唱孰是知音。水鳥談真何人善聽。然雖",
    "T51n2077_019:0594b12": "如是。知者方知。更若心眼未開。切忌承虛接",
    "T51n2077_019:0594b13": "響。以拄杖卓一下。",
    "T51n2077_019:0594b14": "圓明希古禪師柳州宜章圓明希古禪師。上堂曰。天地無四",
    "T51n2077_019:0594b15": "壁。日月無四時。暑往寒來風恬浪靜。古今天",
    "T51n2077_019:0594b16": "地古今山河。情與無情皆承恩力。不用南詢",
    "T51n2077_019:0594b17": "諸祖。北見文殊。古佛廟前。此時參畢。見箇什",
    "T51n2077_019:0594b18": "麼。良久曰。也是迷逢達磨。",
    "T51n2077_019:0594b19": "狼山文慧禪師通州狼山文慧禪師。僧問。和尚未見淨慈時",
    "T51n2077_019:0594b20": "如何。師曰。鐵牛生角。云見後如何。師曰。石",
    "T51n2077_019:0594b21": "馬懷胎。問如何是祖師西來意。師曰。海雲生",
    "T51n2077_019:0594b22": "嶽頂。云學人不會。師曰。楊子水朝東。",
    "T51n2077_019:0594b23": "金山善寧禪師法嗣金山善寧禪師法嗣",
    "T51n2077_019:0594b24": "禪悅知相禪師秀州禪悅知相禪師上堂曰。或住城隍或住",
    "T51n2077_019:0594b25": "山。任緣無事可相關。有時默坐令人笑。道是",
    "T51n2077_019:0594b26": "閑時又不閑。且問諸人。為什麼却成不閑。大",
    "T51n2077_019:0594b27": "眾還會麼。良久曰。昨朝秋令盡。今日孟冬",
    "T51n2077_019:0594b28": "初。",
    "T51n2077_019:0594b29": "鹿苑道齊禪師秀州鹿苑道齊禪師上堂曰。若論此事直下",
    "T51n2077_019:0594c01": "無私輝騰今古。不離當處應現無虧。更逞詞",
    "T51n2077_019:0594c02": "鋒徒勞側耳。門庭敲磕萬別千差。到這裏維",
    "T51n2077_019:0594c03": "摩老漢秖可傍觀。達磨九年看即有分。良久",
    "T51n2077_019:0594c04": "曰。參。",
    "T51n2077_019:0594c05": "普濟子淳禪師婺州普濟子淳圓濟禪師。僧問。摩尼珠人不",
    "T51n2077_019:0594c06": "識。如來藏裏親收得。如何是珠。師曰。不撥自",
    "T51n2077_019:0594c07": "轉。曰如何是藏。師曰。一撥便轉。曰轉後如",
    "T51n2077_019:0594c08": "何。師曰。把不住。上堂。雨過山青雲開月白。",
    "T51n2077_019:0594c09": "帶雪寒松搖風庭柏。山僧恁麼說話。還有祖",
    "T51n2077_019:0594c10": "師意也無。其或未然。良久曰。看看。",
    "T51n2077_019:0594c11": "禾山用安禪師吉州禾山用安禪師。僧問。蓮花未出水時如",
    "T51n2077_019:0594c12": "何。師曰。魚挨鼈倚。曰出水後如何。師曰。水",
    "T51n2077_019:0594c13": "仙頭上戴好手絕躋攀。曰出與未出時如何。",
    "T51n2077_019:0594c14": "師曰。應是乾坤惜不教容易看。",
    "T51n2077_019:0594c15": "廣靈希祖禪師法嗣廣靈希祖禪師法嗣",
    "T51n2077_019:0594c16": "烏龍廣堅禪師睦州烏龍山廣堅禪師。上堂良久曰。明珠在",
    "T51n2077_019:0594c17": "掌別者還稀。寶鏡當臺何人委悉。鋒前一路",
    "T51n2077_019:0594c18": "截斷眾流。言下千差隨波逐浪。所以道。棒頭",
    "T51n2077_019:0594c19": "取證喝下承當。擬議之間新羅國裏。如斯舉",
    "T51n2077_019:0594c20": "唱曲為初機。若是明眼高流不在鑽龜打瓦。",
    "T51n2077_019:0594c21": "珍重。",
    "T51n2077_019:0594c22": "仙巖懷義禪師處州縉雲仙巖懷義禪師。僧問。如何是佛。師",
    "T51n2077_019:0594c23": "曰。自屈作麼。云如何是道。師曰。爾道了。云",
    "T51n2077_019:0594c24": "向上更有事也無。師曰無。僧云。恁麼則小出",
    "T51n2077_019:0594c25": "大遇也。師曰。秖恐不恁麼。云也是。師曰。却",
    "T51n2077_019:0594c26": "恁麼去也。",
    "T51n2077_019:0594c27": "清溪智誠禪師睦州清溪西禪智誠禪師示眾曰。庭凋一葉",
    "T51n2077_019:0594c28": "之梧。普天秋色。雲過數行之雁。匝地寒聲。忽",
    "T51n2077_019:0594c29": "薦西風䪺清野水。頭頭顯露物物全彰。有眼",
    "T51n2077_019:0595a01": "底總見。有耳底總聞。且道佛法在什麼處。良",
    "T51n2077_019:0595a02": "久曰。多少分明。",
    "T51n2077_019:0595a03": "壽州資壽圓澄巖禪師法嗣壽州資壽圓澄巖禪師法嗣",
    "T51n2077_019:0595a04": "彰法嵩禪師鼎州武陵彰法嵩禪師。有僧脫鞋戴頭上出",
    "T51n2077_019:0595a05": "來。師曰。趙州猶在。僧拈下鞋呈起。師曰。果",
    "T51n2077_019:0595a06": "然。僧提鞋。歸眾。師曰。猶較些子。遂拈起拄",
    "T51n2077_019:0595a07": "杖曰。行坐常持兔角杖。應用全施龍虎狀。乳",
    "T51n2077_019:0595a08": "峯獨許老韶攛。後代商量幾般樣。有方圓有",
    "T51n2077_019:0595a09": "拯濟。打著鐵牛隨棒起。須教不怯萬年藤。畫",
    "T51n2077_019:0595a10": "斷兩頭休擬議。亦不大亦不小。拄地撐天常",
    "T51n2077_019:0595a11": "皎皎。拈來卓向眾人前。萬象乾坤都一照。卓",
    "T51n2077_019:0595a12": "一下。",
    "T51n2077_019:0595a13": "投子山證悟脩顒禪師法嗣投子山證悟脩顒禪師法嗣",
    "T51n2077_019:0595a14": "資壽灌禪師壽州資壽灌禪師。僧問。朝宰臨筵請師舉唱。",
    "T51n2077_019:0595a15": "師曰。翠竹搖風寒松銷月。云秖如威音王已",
    "T51n2077_019:0595a16": "前又作麼生。師曰。無角鐵牛眠少室。生兒石",
    "T51n2077_019:0595a17": "女老黃梅。云三十年後此語盛行。師曰。切忌",
    "T51n2077_019:0595a18": "錯舉。上堂良久曰。便恁麼散去已是葛藤。更",
    "T51n2077_019:0595a19": "若喃喃有何所益。以拂子擊禪床下坐。",
    "T51n2077_019:0595a20": "白馬江禪師西京白馬江禪師。僧問。知師久蘊囊中寶。今",
    "T51n2077_019:0595a21": "日開堂略借看。師曰。不借借。云為什麼不借。",
    "T51n2077_019:0595a22": "師曰。賣金須是買金人。乃曰。若言說佛說祖。",
    "T51n2077_019:0595a23": "未斷生死根源。直饒不立纖塵。也是心常附",
    "T51n2077_019:0595a24": "物。敢問諸人。作麼生恰好去。拈起拄杖曰。看",
    "T51n2077_019:0595a25": "看。拄杖吞却虛空。虛空何曾知覺。",
    "T51n2077_019:0595a26": "香嚴智月禪師鄧州香嚴知月禪師。上堂顧視大眾曰。好諸",
    "T51n2077_019:0595a27": "禪德。霧卷長空雲收大野。女郎臺下。何殊雞",
    "T51n2077_019:0595a28": "足峯前。四湖岸頭。不異曹溪路上。漁歌短艇",
    "T51n2077_019:0595a29": "鶯轉喬林。野草含煙汀花泣露。大眾還相委",
    "T51n2077_019:0595b01": "悉麼。良久曰。頭頭垂示處子細好生觀又上",
    "T51n2077_019:0595b02": "堂曰。吾家寶藏不慳惜。覿面相呈人罕識。輝",
    "T51n2077_019:0595b03": "今耀古體圓時。照地照天光赫赫。荊山美玉",
    "T51n2077_019:0595b04": "奚為貴。合浦明珠比不得。借問誰人敢酬價。",
    "T51n2077_019:0595b05": "波斯鼻孔長三尺。喝一喝。",
    "T51n2077_019:0595b06": "富彥國丞相丞相富弼居士字彥國。由清獻公警勵之後。",
    "T51n2077_019:0595b07": "不舍晝夜力進此道。聞顒禪師主投子法席",
    "T51n2077_019:0595b08": "冠淮甸。往質所疑。會顒為眾登座。見其顧視",
    "T51n2077_019:0595b09": "如象王回旋。公微有得。因執弟子禮。趍函丈",
    "T51n2077_019:0595b10": "命侍者請為入室。顒見即曰。相公已入來。富",
    "T51n2077_019:0595b11": "弼猶在外。公聞汗流浹背即大悟。尋以偈寄",
    "T51n2077_019:0595b12": "圓照本曰。一見顒公悟入深。夤緣傳得老師",
    "T51n2077_019:0595b13": "心。東南謾說江山遠。目對靈光與妙音。後奏",
    "T51n2077_019:0595b14": "署顒師號。顒上堂謝語有曰。彼一期之誤我",
    "T51n2077_019:0595b15": "亦將錯而就錯。公作偈贊曰。萬木千花欲向",
    "T51n2077_019:0595b16": "榮。臥龍猶未出滄溟。彤雲彩霧呈嘉瑞。依舊",
    "T51n2077_019:0595b17": "南山一色青。",
    "T51n2077_019:0595b18": "法雲佛國惟白禪師法嗣法雲佛國惟白禪師法嗣",
    "T51n2077_019:0595b19": "金山惟仲禪師潤州金山佛鑑惟仲禪師。汀州人早圓戒品。",
    "T51n2077_019:0595b20": "游廬山淮淛遍扣宗師。至龜山時白禪師住",
    "T51n2077_019:0595b21": "焉。師入室聞舉庭前柏樹因緣言下契悟。出",
    "T51n2077_019:0595b22": "世磁州惠果。未幾白奉詔住東京法雲。與師",
    "T51n2077_019:0595b23": "俱行遂充首坐。元符三年春。",
    "T51n2077_019:0595b24": "哲宗皇帝上仙。五七入內。相國曾公布聞師",
    "T51n2077_019:0595b25": "道風奏以師名。淛漕程公之元。潤州守大監",
    "T51n2077_019:0595b26": "傅公爕。請住金山。師於建中靖國元年四月",
    "T51n2077_019:0595b27": "十一日入寺。皇后遣中使降香。為　皇帝祝",
    "T51n2077_019:0595b28": "延聖壽。上首白槌竟。師顧左右曰。還會麼。師",
    "T51n2077_019:0595b29": "子奮迅象王回旋。於斯明得不妨省力。其或",
    "T51n2077_019:0595c01": "不然有疑請問。僧問。選佛場開當此日。師將",
    "T51n2077_019:0595c02": "何法答皇恩。師曰。萬年松在祝融峯。僧云。若",
    "T51n2077_019:0595c03": "然者秖如大監臨筵如何補報。師曰。漁樵千",
    "T51n2077_019:0595c04": "里樂昇平。僧云。飄來新雨露。洗出舊樓臺。師",
    "T51n2077_019:0595c05": "曰。說道理。云秖如泛洪舟衝雪浪一句又作",
    "T51n2077_019:0595c06": "麼生。師曰。三門頭合掌。佛殿裏燒香。乃曰。",
    "T51n2077_019:0595c07": "法本無說隨事應機。心本絕形遇緣即現。古",
    "T51n2077_019:0595c08": "今如是凡聖同途。蓋眾生迷妄不知遂成流",
    "T51n2077_019:0595c09": "轉。故能仁頓忘情見了達根源。不從外求亦",
    "T51n2077_019:0595c10": "非內得。所以佛佛授手祖祖相傳。道貫一乘",
    "T51n2077_019:0595c11": "宗分五派。臨濟則賓主互換。韶陽乃顧鑑全",
    "T51n2077_019:0595c12": "超。溈仰則父子相投。曹洞乃君臣慶會。清涼",
    "T51n2077_019:0595c13": "法眼直指唯心。建立門風各張鋪席。包含萬",
    "T51n2077_019:0595c14": "象該括大千。冥冥不混於色聲。蕩蕩豈妨於",
    "T51n2077_019:0595c15": "語默。把定則十方坐斷。虎踞龍蟠。放行則千",
    "T51n2077_019:0595c16": "聖出興。風行草偃。助堯仁政化。祝睿算延鴻。",
    "T51n2077_019:0595c17": "降伏眾魔普利群有。然雖恁麼猶涉程途。且",
    "T51n2077_019:0595c18": "道正令當行如何理論。良久曰。一氣不言含",
    "T51n2077_019:0595c19": "有象。萬靈何處謝無私　皇后教旨遣中使",
    "T51n2077_019:0595c20": "降香。為皇子韓國公頭晬之辰請陞坐。僧問。",
    "T51n2077_019:0595c21": "天香遠降慶皇子之令辰。中使臨筵聞法",
    "T51n2077_019:0595c22": "要師曰。好風來不盡。紅日照無涯。僧云。一句",
    "T51n2077_019:0595c23": "逈超今古外。松蘿不與月輪齊。師曰。於斯如",
    "T51n2077_019:0595c24": "曉了。不在別追求。僧云。箇中奇特事鑪爇御",
    "T51n2077_019:0595c25": "清香。師曰。木人吹玉笛聲入紫微宮。乃曰。妙",
    "T51n2077_019:0595c26": "高臺畔龍象駢闐。化城閣前聖賢會合。正是",
    "T51n2077_019:0595c27": "我皇植福之地。乃為禪流選佛之場。洞啟法",
    "T51n2077_019:0595c28": "門廣開要路。悟之者頭頭顯道物物明心。高",
    "T51n2077_019:0595c29": "蹈大方圓融至理。迷之者重重昧性句句乖",
    "T51n2077_019:0596a01": "宗。空自精勤終無了達。苟能於斯一致畫斷",
    "T51n2077_019:0596a02": "兩邊。不離當人便同正覺。真可謂金輪統御",
    "T51n2077_019:0596a03": "玉燭遐明。萬國賓從八方寧靜。龍蛇出穴丹",
    "T51n2077_019:0596a04": "鳳來梧。野老謳歌行人讓路。堯風與祖風並",
    "T51n2077_019:0596a05": "扇。舜日共佛日齊明。奔波游子徑歸家。是處",
    "T51n2077_019:0596a06": "高人遊佛國。然雖如是。且道龍生龍子底句",
    "T51n2077_019:0596a07": "又作麼生。良久曰。非但天神來密祐。更資遐",
    "T51n2077_019:0596a08": "算助吾皇。師初開法。僧問。如何是佛。師曰。",
    "T51n2077_019:0596a09": "高聲問著。僧云。如何是道。師曰。脚下薦取。",
    "T51n2077_019:0596a10": "僧云。如何是禪。師曰。舌拄梵天。僧云。學人",
    "T51n2077_019:0596a11": "今日小出大遇去也。師曰。爾遇得箇什麼。僧",
    "T51n2077_019:0596a12": "云。不可重說偈言。師曰。勘破了也。乃曰。如",
    "T51n2077_019:0596a13": "是之法亘古亘今。一切現前不勞心力。上至",
    "T51n2077_019:0596a14": "諸佛下及傍生。妙湛真如何常有異。秖為群",
    "T51n2077_019:0596a15": "情棄本逐末。展轉輪回未能捨妄歸真。安得",
    "T51n2077_019:0596a16": "頓超彼岸。所以菩提達磨遠屆此方。直指人",
    "T51n2077_019:0596a17": "心見性成佛。少林九年冷坐不措一言。唯有",
    "T51n2077_019:0596a18": "坐主神光。俄然瞥地。便乃求安心之旨了不",
    "T51n2077_019:0596a19": "可尋。即於言下承當。從此紹隆祖位。末後門",
    "T51n2077_019:0596a20": "庭大啟枝派遙分。石人舞出玄關。玉女吹成",
    "T51n2077_019:0596a21": "妙曲。如斯舉唱已狥機緣。後學初心直須薦",
    "T51n2077_019:0596a22": "取。久參高德曲為證明。且道截斷兩頭底句",
    "T51n2077_019:0596a23": "又作麼生。良久乃拍禪床一下下坐。又上堂",
    "T51n2077_019:0596a24": "曰今朝二月十五。惠果陞堂擊鼓。召集四海",
    "T51n2077_019:0596a25": "禪人。大家商量佛祖。寒山聞說呵呵。捨得起",
    "T51n2077_019:0596a26": "來作舞。直饒碧眼胡僧。也須點頭相許。還相",
    "T51n2077_019:0596a27": "委悉麼。歸堂喫茶去。又上堂顧視大眾曰。春",
    "T51n2077_019:0596a28": "光漸半春色方融。桃花陌上噴馨香。楊柳岸",
    "T51n2077_019:0596a29": "邊垂裊娜。大醫嶺下水聲終夜響潺湲。惠果",
    "T51n2077_019:0596b01": "門前雲影暮天鋪爛熳鶯啼嶺上蝶舞花前。",
    "T51n2077_019:0596b02": "法法見成不勞心力。又示眾曰。汝等大眾。盡",
    "T51n2077_019:0596b03": "是雲外高士遍歷諸方。扣問宗師求其解悟。",
    "T51n2077_019:0596b04": "還知人人自有一段光明。十二時中在汝諸",
    "T51n2077_019:0596b05": "人面門出入。未嘗有絲毫欠少。未嘗有絲毫",
    "T51n2077_019:0596b06": "間隔。未究得者切須究取。比來行脚圖箇甚",
    "T51n2077_019:0596b07": "麼。若於此見得歷歷分明。猶是生死岸頭事",
    "T51n2077_019:0596b08": "在。須知有衲僧超佛越祖向上一著。敢問諸",
    "T51n2077_019:0596b09": "人作麼生是向上一著。良久曰。月明深夜後。",
    "T51n2077_019:0596b10": "𤠔叫亂峯前。擊禪床下座。",
    "T51n2077_019:0596b11": "乾明永因禪師興元府中梁山乾明永因禪師本府人。初住",
    "T51n2077_019:0596b12": "法濟。僧問。改律為禪非無所以。學人上來乞",
    "T51n2077_019:0596b13": "師便道。師曰。分明一句作者猶迷。僧云。漢水",
    "T51n2077_019:0596b14": "秖應流到海。月輪直上最高峯。師曰。且得領",
    "T51n2077_019:0596b15": "話。問世尊出世地涌金蓮。和尚出世有何祥",
    "T51n2077_019:0596b16": "瑞。師曰。昨日雨今日晴。僧云。向上更有事也",
    "T51n2077_019:0596b17": "無。師曰有。僧云。如何是向上事。師曰。東西",
    "T51n2077_019:0596b18": "南北上下四維。乃曰。信哉此事孰不承恩大",
    "T51n2077_019:0596b19": "似日輪處虛空界。但能返照即自圓明。不假",
    "T51n2077_019:0596b20": "多聞本來具足。堂堂應用歷歷現前。廓落情",
    "T51n2077_019:0596b21": "塵遍周法界。虛空上下不在思量。大地山河",
    "T51n2077_019:0596b22": "有何間隔。乃拈起拂子曰。前佛已滅後佛未",
    "T51n2077_019:0596b23": "生。正當而今諸人何不省悟去。便乃不除煩",
    "T51n2077_019:0596b24": "惱即證菩提。不離死生便成正覺。假饒碧眼",
    "T51n2077_019:0596b25": "胡僧也添減絲毫不得。雖然如是。敢問諸人。",
    "T51n2077_019:0596b26": "作麼生是添減不得底事。良久曰。斬新樓閣",
    "T51n2077_019:0596b27": "佛家天。律即禪居豈偶然。底事不曾添減得。",
    "T51n2077_019:0596b28": "任從天下與人傳。",
    "T51n2077_019:0596b29": "智者紹先禪師婺州智者紹先禪師。潭州人也。上堂。根塵同",
    "T51n2077_019:0596c01": "源縛脫無二。不動絲毫十方游戲。子湖犬子",
    "T51n2077_019:0596c02": "雖獰。爭似南山鼈鼻。遂高聲曰。大眾看脚下。",
    "T51n2077_019:0596c03": "上堂。團不聚撥不散。日晒不乾水浸不爛。等",
    "T51n2077_019:0596c04": "閑挂在太虛中。一任傍人冷眼看。",
    "T51n2077_019:0596c05": "勝因崇愷禪師楚州勝因崇愷禪師。僧問。菩薩人見性如晝",
    "T51n2077_019:0596c06": "見日。聲聞人見性如夜見月。未審和尚見性",
    "T51n2077_019:0596c07": "如何。師曰。一筆鉤下。云未審意旨如何。師曰。",
    "T51n2077_019:0596c08": "萬里無雲千峯壁立。僧云。謝師指示。師曰錯。",
    "T51n2077_019:0596c09": "問師唱誰家曲宗風嗣阿誰。師曰。雲舒北闕",
    "T51n2077_019:0596c10": "月印南溟。僧云。恁麼則佛國嫡子也。師曰。拋",
    "T51n2077_019:0596c11": "茅五兆。乃曰。祖師正令今古全提。函蓋乾坤",
    "T51n2077_019:0596c12": "把定世界。直得天輪左轉地軸右旋。夜月流",
    "T51n2077_019:0596c13": "光朝曦曜彩。四方炳煥八顧恢張。不隱微毫",
    "T51n2077_019:0596c14": "無遺纖芥。山青水碧鵠白烏玄。霧起郊源龍",
    "T51n2077_019:0596c15": "吟城際。風生檻外虎嘯亭前。木童撞出幽關。",
    "T51n2077_019:0596c16": "石女擘開金鎖。衝斷三玄戈甲。撥散五位槍",
    "T51n2077_019:0596c17": "旗。石鞏弓祕魔叉直須放下。德山棒臨濟喝",
    "T51n2077_019:0596c18": "不用施呈。何須擊鼓般泥。不用輥毬拽石。箇",
    "T51n2077_019:0596c19": "中道理俱盡巴鼻全無。點撿將來直是未在。",
    "T51n2077_019:0596c20": "既若如然。爾且道。超宗越格底事作麼生。良",
    "T51n2077_019:0596c21": "久曰。大地載不起乾坤藏亦難。",
    "T51n2077_019:0596c22": "福聖仲易禪師沂州馬鞍山福聖院仲易禪師上堂。一二三",
    "T51n2077_019:0596c23": "四五。陞堂擊法鼓。簇簇齊上來。一一面相覩。",
    "T51n2077_019:0596c24": "秋色滿虛庭。秋風動寰宇。更問祖師禪。雪峯",
    "T51n2077_019:0596c25": "到投子。咄。",
    "T51n2077_019:0596c26": "慧林慧海禪師東京慧林慧海月印禪師。僧問。師唱誰家曲",
    "T51n2077_019:0596c27": "宗風嗣阿誰。師曰。黃金地上玉樓臺。曰如何",
    "T51n2077_019:0596c28": "是祖師西來意。師曰。三月洛陽人戴花。上堂。",
    "T51n2077_019:0596c29": "黃金地上具眼者未肯安居。荊棘林中本分",
    "T51n2077_019:0597a01": "底留伊不得。秖如去此二途。作麼生是衲子",
    "T51n2077_019:0597a02": "行履處。良久曰。舉頭煙靄裏依約見家山。上",
    "T51n2077_019:0597a03": "堂顧視大眾拍禪床一下。聊表不空。便下",
    "T51n2077_019:0597a04": "座。",
    "T51n2077_019:0597a05": "建隆原禪師揚州建隆原禪師。姑蘇夏氏子。上堂拈柱杖",
    "T51n2077_019:0597a06": "曰。買帽相頭依模畫樣。從他野老自顰眉。誌",
    "T51n2077_019:0597a07": "公不是閑和尚。卓拄杖下座。",
    "T51n2077_019:0597a08": "續傳燈錄卷第十九",
    "T51n2077_019:0597a11": "卷第二十目錄續傳燈錄卷第二十目錄",
    "T51n2077_019:0597a13": "大鑑下第十四世",
    "T51n2077_019:0597a14": "東林照覺常總禪師法嗣六十二人",
    "T51n2077_019:0597a15": "泐潭應乾禪師開先行瑛禪師",
    "T51n2077_019:0597a16": "萬杉紹慈禪師褒親有瑞禪師",
    "T51n2077_019:0597a17": "圜通可僊禪師慧力可昌禪師",
    "T51n2077_019:0597a18": "柏子德嵩禪師禾山志傳禪師",
    "T51n2077_019:0597a19": "開元志添禪師象田梵卿禪師",
    "T51n2077_019:0597a20": "衡嶽道辯禪師興福康源禪師",
    "T51n2077_019:0597a21": "褒親宗諭禪師龍泉蘷禪師",
    "T51n2077_019:0597a22": "兜率志恩禪師慧圓上座",
    "T51n2077_019:0597a23": "內翰蘇軾居士已上十七人見錄福嚴惟鳳禪師",
    "T51n2077_019:0597a24": "承天德綏禪師崇福德徽禪師",
    "T51n2077_019:0597a25": "東林思度禪師廣教德方禪師",
    "T51n2077_019:0597a26": "雙林道基禪師無相繼才禪師",
    "T51n2077_019:0597a27": "鹿苑景深禪師壽寧成則禪師",
    "T51n2077_019:0597a28": "資福懷寶禪師興化以弼禪師",
    "T51n2077_019:0597a29": "萬壽智圓禪師景福惟潔禪師",
    "T51n2077_019:0597b01": "隆慶志深禪師祥符智先禪師",
    "T51n2077_019:0597b02": "普門子淵禪師勝光清宥禪師",
    "T51n2077_019:0597b03": "仁王智誠禪師安國慶常禪師",
    "T51n2077_019:0597b04": "慈姥巖諒禪師長松山錦禪師",
    "T51n2077_019:0597b05": "東禪道極禪師上藍希肇禪師",
    "T51n2077_019:0597b06": "靈泉仁美禪師分寧洞微禪師",
    "T51n2077_019:0597b07": "勝業有通禪師報恩明昌禪師",
    "T51n2077_019:0597b08": "妙果法喜禪師岳林圓明禪師",
    "T51n2077_019:0597b09": "護國康禪師慈母子詠禪師",
    "T51n2077_019:0597b10": "興化愈先禪師乾明載昌禪師",
    "T51n2077_019:0597b11": "慕山覺能禪師衡山善孜禪師",
    "T51n2077_019:0597b12": "法雨元諡禪師洞山永邦禪師",
    "T51n2077_019:0597b13": "廬岩崇禪師斗方慶禪師",
    "T51n2077_019:0597b14": "大寧道才禪師太平普禪師",
    "T51n2077_019:0597b15": "清城清傳禪師雙峯省琮禪師",
    "T51n2077_019:0597b16": "清化從璉禪師",
    "T51n2077_019:0597b17": "羅漢省賢禪師已上四十五人無錄",
    "T51n2077_019:0597b18": "佑聖𡨢禪師法嗣三人",
    "T51n2077_019:0597b19": "智度一禪師道林了一禪師",
    "T51n2077_019:0597b20": "瑞巖智禪師已上三人無錄",
    "T51n2077_019:0597b21": "雪竇榮禪師法嗣一人",
    "T51n2077_019:0597b22": "雪峯大智禪師一人見錄",
    "T51n2077_019:0597b23": "智者嗣如禪師法嗣四人",
    "T51n2077_019:0597b24": "承天澄月禪師華藏虛外禪師",
    "T51n2077_019:0597b25": "淨土可嵩禪師已上三人見錄寶林文慧禪師一人無錄",
    "T51n2077_019:0597b26": "白雲端禪師法嗣一十二人",
    "T51n2077_019:0597b27": "五祖法演禪師雲蓋智本禪師",
    "T51n2077_019:0597b28": "琅邪永起禪師保福殊禪師",
    "T51n2077_019:0597b29": "崇勝琪禪師",
    "T51n2077_019:0597c01": "提刑郭祥正居士已上六人見錄",
    "T51n2077_019:0597c02": "天柱處凝禪師太平處清禪師",
    "T51n2077_019:0597c03": "浮山鴻璉禪師谷山廣潤禪師",
    "T51n2077_019:0597c04": "香山慧常禪師甘露歸善禪師",
    "T51n2077_019:0597c05": "續傳燈錄卷第二十目錄終"
}