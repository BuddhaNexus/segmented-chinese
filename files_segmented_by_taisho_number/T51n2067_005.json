{
    "T51n2067_005:0023c03": "弘贊法花傳卷第五",
    "T51n2067_005:0023c05": "藍谷沙門慧詳撰",
    "T51n2067_005:0023c06": "5 遺身遺身第五",
    "T51n2067_005:0023c08": "宋竹林寺釋慧益梁石門寺釋僧明",
    "T51n2067_005:0023c09": "梁若耶山釋道度",
    "T51n2067_005:0023c10": "周益州大乘寺釋僧崖",
    "T51n2067_005:0023c11": "隋廬山化城寺釋法充",
    "T51n2067_005:0023c12": "隋廬山峯頂寺釋大志",
    "T51n2067_005:0023c13": "唐箕州刺史蔣王家人",
    "T51n2067_005:0023c14": "唐荊州比丘尼姊妹并州書生附",
    "T51n2067_005:0023c15": "唐雍州豹林谷釋會通",
    "T51n2067_005:0023c16": "唐襄州月嶺山釋曇猷西明寺護論師附",
    "T51n2067_005:0023c17": "釋慧紹。不知氏族。小兒時。母哺魚肉。輒便吐",
    "T51n2067_005:0023c18": "棄。於是。即能蔬食。至八歲。出家為僧要弟",
    "T51n2067_005:0023c19": "子。精懃懍勵。苦行標節。後隨要。上臨川招提",
    "T51n2067_005:0023c20": "寺。迺密有燒身之意。常雇人斫薪。𧂐於東山",
    "T51n2067_005:0023c21": "石室。高數丈。中央開一龕。足容己身。乃還寺",
    "T51n2067_005:0023c22": "辭要。苦諫不從。即以元嘉二十八年。於東山",
    "T51n2067_005:0023c23": "設大眾八關。并告別知識。其日闔境奔波。車",
    "T51n2067_005:0023c24": "馬人眾。及齎持金寶者。不可稱數。至初夜行",
    "T51n2067_005:0023c25": "道。紹自行香。行香既竟。執燭燃薪。入中而",
    "T51n2067_005:0023c26": "坐。誦藥王本事品。眾既不見。紹悟其已去。禮",
    "T51n2067_005:0023c27": "拜未畢。悉至。薪𧂐已洞然。誦聲未息。火至額",
    "T51n2067_005:0023c28": "間。唱言一心。言已奄絕。大眾。咸見有一星其",
    "T51n2067_005:0023c29": "大如升。直下煙中。俄而上天。時見者咸謂。天",
    "T51n2067_005:0024a01": "宮迎紹。經三日。薪聚乃盡。紹臨終。謂同學",
    "T51n2067_005:0024a02": "曰。吾燒身處。當生梧桐。慎莫伐之。其後三日",
    "T51n2067_005:0024a03": "果生。正時年二十八。紹師僧要。亦清謹有懿",
    "T51n2067_005:0024a04": "德。年一百六十。終於寺。",
    "T51n2067_005:0024a05": "釋僧瑜。姓周。吳興餘杭人。弱冠出家。業素純",
    "T51n2067_005:0024a06": "粹。元喜十五年。與同學僧曇溫慧光等。於廬",
    "T51n2067_005:0024a07": "山南嶺。共建精舍。名曰招隱。瑜常以為結累",
    "T51n2067_005:0024a08": "三塗。情形故也。情將盡矣。形亦宜損。藥王",
    "T51n2067_005:0024a09": "之𨅊。獨何云遠。於是。屢發言誓。始契燒身。",
    "T51n2067_005:0024a10": "以宋孝建二年六月三日。集薪為龕。并請僧",
    "T51n2067_005:0024a11": "設齋。告眾辭別。是日也。雲霧晦合。密雨交",
    "T51n2067_005:0024a12": "零。瑜乃誓曰。若我所志克明。天當清朗。如其",
    "T51n2067_005:0024a13": "無感。便當滂注。使此四輩。知神應之無昧也。",
    "T51n2067_005:0024a14": "言已。雲景明霽。至初夜竟便入薪龕中。合掌",
    "T51n2067_005:0024a15": "平坐。誦藥王品。火焰交至。猶合掌不散。道俗",
    "T51n2067_005:0024a16": "知者。奔赴彌山。並稽首作禮。願結因緣。俄",
    "T51n2067_005:0024a17": "見紫氣騰空。久之乃歇。時年四十四。其後旬",
    "T51n2067_005:0024a18": "有四日。瑜房中生雙桐。根枝豐茂。巨細相如",
    "T51n2067_005:0024a19": "貫壤直聳。遂成奇樹理。識者。以為娑羅寶樹。",
    "T51n2067_005:0024a20": "剋炳泥洹。瑜之庶幾。故見斯證。因號為雙桐",
    "T51n2067_005:0024a21": "沙門。吳郡張辯。為平南長史。親覩其事。具為",
    "T51n2067_005:0024a22": "傳贊。贊曰。",
    "T51n2067_005:0024a23": "悠悠玄機　　茫茫至道　　出生入死",
    "T51n2067_005:0024a24": "孰為妙寶其一　　自昔藥王　　殊化絕倫",
    "T51n2067_005:0024a25": "往聞其說　　今覩斯人其二　　英英沙門",
    "T51n2067_005:0024a26": "慧定心固　　凝神紫氣　　表迹雙樹其三",
    "T51n2067_005:0024a27": "其德可樂　　其操可責　　文之作矣",
    "T51n2067_005:0024a28": "式颺髣髴其四",
    "T51n2067_005:0024a29": "釋慧益。廣陵人。少出家。隨師止壽春。宋孝建",
    "T51n2067_005:0024b01": "中。出都憩竹林寺。精勤苦行。誓欲燒身。眾人",
    "T51n2067_005:0024b02": "聞者。或毀或贊。至大明四年。始就却粒。唯餌",
    "T51n2067_005:0024b03": "麻麥。到六年又絕麥等。但食蘇油。有頃。又",
    "T51n2067_005:0024b04": "斷蘇油。唯服香丸。雖四大綿微。而神情警正。",
    "T51n2067_005:0024b05": "孝武深加敬異。致問慇懃。遣大宰江夏王義",
    "T51n2067_005:0024b06": "恭。詣寺諫益。誓志無改。至大明七年四月八",
    "T51n2067_005:0024b07": "日。將就焚燒。乃於鐘山之南。置鑵辯油。其",
    "T51n2067_005:0024b08": "日朝乘牛車。而以人牽。自寺之山。以帝王是",
    "T51n2067_005:0024b09": "兆民所憑。又三寶所寄。乃自身入臺。至雲",
    "T51n2067_005:0024b10": "龍門。不能步下。令人啟聞。慧益道人。今就",
    "T51n2067_005:0024b11": "捨身。詣門奉辭。深以佛法仰累。帝聞改容。即",
    "T51n2067_005:0024b12": "躬出雲龍門。益既見帝。重以佛法憑囑。於是",
    "T51n2067_005:0024b13": "辭去。帝亦續至。諸王妃后。道俗士庶。填滿山",
    "T51n2067_005:0024b14": "谷。投衣棄寶。不可勝計。益乃入鑵。據一小",
    "T51n2067_005:0024b15": "床。以劫貝白纏。上加一長帽。以油灌之。將",
    "T51n2067_005:0024b16": "就著火。帝令大宰。至鑵所。請喻曰。道行多",
    "T51n2067_005:0024b17": "方。何必殞命。幸願三思更就異途。益雅志確",
    "T51n2067_005:0024b18": "然。曾無悔念。乃答曰。微軀賤命。何足止留。",
    "T51n2067_005:0024b19": "天心聖慈罔已者。願度二十人出家。降勅即",
    "T51n2067_005:0024b20": "許。益乃自手執燭。以燃帽。帽燃乃棄燭。合掌",
    "T51n2067_005:0024b21": "誦藥王品。火至眉。誦聲猶分明。及眼乃昧。貴",
    "T51n2067_005:0024b22": "賤哀嗟響振幽谷。莫不彈指稱佛。惆悵𢪛淚。",
    "T51n2067_005:0024b23": "火至明旦乃盡。帝。于時聞空中笳管。異香芬",
    "T51n2067_005:0024b24": "苾。帝盡日方還宮。夜夢見益振錫而至。更屬",
    "T51n2067_005:0024b25": "以佛法。明日帝為設會度人。令齋主唱白。具",
    "T51n2067_005:0024b26": "序徵祥。燒身之處。造藥王寺。以擬本事也。",
    "T51n2067_005:0024b27": "釋僧明。未詳其氏姓。戒品凝潔。頭陀為業。住",
    "T51n2067_005:0024b28": "濠州招義縣石門山。於山頂石上。累甎造彌",
    "T51n2067_005:0024b29": "勒天宮一所。并彌勒像。常誦法花。幽求妙",
    "T51n2067_005:0024c01": "旨。誦持每聞空中彈指。及稱善哉聲。至天監",
    "T51n2067_005:0024c02": "年中。遂奏所梁武。請欲焚身。頻繁再三。方",
    "T51n2067_005:0024c03": "蒙聞許。乃於彌勒宮前方石上。遂其先志。身",
    "T51n2067_005:0024c04": "並灰燼。唯餘一甲。燒訖。其石方四五尺。忽陷",
    "T51n2067_005:0024c05": "成池。信宿花生。鮮榮絕代。諸飲此池者。疾",
    "T51n2067_005:0024c06": "病皆愈。後人取所焚灰。造其儀像。又造一小",
    "T51n2067_005:0024c07": "木像。重燒此甲。以灰塗之。人或沾污。像即移",
    "T51n2067_005:0024c08": "去。其行道之處。皆悉生花。大如梨棗。數過千",
    "T51n2067_005:0024c09": "百。現有表塔。具旌其事云云。",
    "T51n2067_005:0024c10": "又交州平陸縣有信士。失其姓名。因誦法花。",
    "T51n2067_005:0024c11": "遂仰藥王之迹。焚身之後。其地隆起。狀如人",
    "T51n2067_005:0024c12": "形。父往堀之。乃見金像一軀。大如人等。捧",
    "T51n2067_005:0024c13": "光欲舉。忽然不現。",
    "T51n2067_005:0024c14": "釋道度。平陽人。本姓劉氏。經行伏定。居崇高",
    "T51n2067_005:0024c15": "之山。以天監元年。始至梁國。憩鐘山定林寺",
    "T51n2067_005:0024c16": "行禪。出觀所存利益。拔苦與樂。常運慈悲。",
    "T51n2067_005:0024c17": "梁國成康王。鄱陽忠烈王。並服膺禪師。受持",
    "T51n2067_005:0024c18": "禁戒。天監十七年。禪師自造法花經一百部。",
    "T51n2067_005:0024c19": "曉夜誦持藥王一品。後於花林寺覺殿。啟梁",
    "T51n2067_005:0024c20": "武曰。身為毒樹。實宜焚滅。厭此形骸。為日已",
    "T51n2067_005:0024c21": "久。願同喜見供養諸佛。勅旨答云。必欲利益",
    "T51n2067_005:0024c22": "蒼生。自可隨緣修道。若身命無常。棄尸陀林。",
    "T51n2067_005:0024c23": "施以鳥獸。於檀度成滿。亦為善業。八萬戶",
    "T51n2067_005:0024c24": "蟲。不容燒燼。非所勸也。又奉答云。道度此心",
    "T51n2067_005:0024c25": "不可奪。既蒙令勅。且當奉持。普通七年八月",
    "T51n2067_005:0024c26": "三日。乃入東州。至若耶山何令寺絕巖之間。",
    "T51n2067_005:0024c27": "爰構禪室。每獨言曰。所應作者。悉已究竟。",
    "T51n2067_005:0024c28": "亦復何憂。乃稍積薪柴。漸就減食。其年十一",
    "T51n2067_005:0024c29": "月三日。鍾自虛鳴。寺眾驚恐。莫測何相。其月",
    "T51n2067_005:0025a01": "八日。鍾又自鳴。二十三日。乃請百僧到山行",
    "T51n2067_005:0025a02": "道。四部咸花。三百許人。爾日乞受戒。弟子",
    "T51n2067_005:0025a03": "一百七十餘人。自云。道度凡夫。無明深重。唯",
    "T51n2067_005:0025a04": "有菩薩淨戒。謹與大眾。共結善緣。爾後更不",
    "T51n2067_005:0025a05": "復食。唯用澡瓶。以汲清水。日飲一升。至二",
    "T51n2067_005:0025a06": "十五日朝。寺眾同往見。瓶發五彩光耀。雜氣",
    "T51n2067_005:0025a07": "氛氳。至二十九日旦。寺主全等數人。共登禪",
    "T51n2067_005:0025a08": "室。遙見龕中。紫光外照。其日將暮。忽有群鳥",
    "T51n2067_005:0025a09": "五六百頭。同集一樹。俄頃而飛。是夜二更初。",
    "T51n2067_005:0025a10": "竟寺有雜色光。映燭房宇。至五更中。聞山頂",
    "T51n2067_005:0025a11": "火聲振烈。驚走往觀。見禪師合掌火中。春秋",
    "T51n2067_005:0025a12": "六十有六。刺史武陵王。乃遣灑掃收斂。於其",
    "T51n2067_005:0025a13": "處而建塔焉。後時聞山頂有石磬之聲。聲甚",
    "T51n2067_005:0025a14": "清徹。先燒身之處。有大柿樹。枯死十有餘年。",
    "T51n2067_005:0025a15": "禪師入山。恒坐樹下。後春遂生枝葉。禪師東",
    "T51n2067_005:0025a16": "行之始。告弟子道隱曰。吾千載有幸。逢值法",
    "T51n2067_005:0025a17": "王。今為身遠遊。奉見無日。有受持鐵鉢。別當",
    "T51n2067_005:0025a18": "獻奉。弟子道隱。具以狀聞。并獻鐵鉢。乃有",
    "T51n2067_005:0025a19": "勅曰。禪師心力決壯。能行難行。猶冀廣為化",
    "T51n2067_005:0025a20": "道利益四生。便爾異世。良可歎惜。追蹤喜",
    "T51n2067_005:0025a21": "見。必當面覩淨明。以此而言。更為可欣也。",
    "T51n2067_005:0025a22": "釋僧岸。本獽人也。雖居夷俗。情慕華風。威",
    "T51n2067_005:0025a23": "容端儼。舉止閑雅。加以性戒成就。不行殘忍。",
    "T51n2067_005:0025a24": "獽之猥俗。多居山藪。好行殺獵。終日網捕。僧",
    "T51n2067_005:0025a25": "崖。端拱獨自不為。父兄每瞋云其儜劣。崖意",
    "T51n2067_005:0025a26": "不免。杖刃而行。每見群鹿。挽弓射之。要附毛",
    "T51n2067_005:0025a27": "而過。卒無傷害。父兄雖見。亦無感悟。崖亦",
    "T51n2067_005:0025a28": "知其不可教化。遂辭而行焉。來至益州。投充",
    "T51n2067_005:0025a29": "闍梨。願為弟子。出家以後。篤志精懃。身無長",
    "T51n2067_005:0025b01": "衣。鉢無餘食。每讀法花經。至藥王菩薩品",
    "T51n2067_005:0025b02": "聞燒身供佛。焚指弘經。覃思斯言。內興誓願。",
    "T51n2067_005:0025b03": "遂燒一指。造法花經。當燒之日。觀者填咽。嚫",
    "T51n2067_005:0025b04": "物委積。後營殿塔。爰及房廊。剋日燒身。擬營",
    "T51n2067_005:0025b05": "斯福。時周趙王。褰帷益郡。撫政臨民。除煩",
    "T51n2067_005:0025b06": "去苛。加以敬愛三寶。匡護四依。崖以此事諮",
    "T51n2067_005:0025b07": "王。王即許諾。剋日傍告。遠近咸知。薪柴累",
    "T51n2067_005:0025b08": "積。香油豐溢。其日。王親率官寮。同來觀禮。",
    "T51n2067_005:0025b09": "崖於是手執香燒。足躡柴積。端坐其上。告",
    "T51n2067_005:0025b10": "四眾云。崖心存利物。意靡貪求。今捨穢軀。建",
    "T51n2067_005:0025b11": "立淨剎。若斯言不爽。要當示以肉心。誓已。因",
    "T51n2067_005:0025b12": "令縱火。端坐誦經。音聲清亮。火至其面。聲",
    "T51n2067_005:0025b13": "乃絕焉。於是。上天雨花。下遍城邑。遠近悲",
    "T51n2067_005:0025b14": "哭。老少咨嗟。嚫施填委。珍賄山積。並以入",
    "T51n2067_005:0025b15": "寺。用興殿塔。燒身既盡。肉心獨存。此豈非位",
    "T51n2067_005:0025b16": "階不退。故得言誓不差乎。王視肉心。撫而慟",
    "T51n2067_005:0025b17": "哭。菩薩聖人。於焉永往。嗚呼痛矣。失蔭如",
    "T51n2067_005:0025b18": "何。時人皆號為僧崖菩薩。王奉肉心。起一大",
    "T51n2067_005:0025b19": "塔。朝夕虔禮。供養無闕焉。",
    "T51n2067_005:0025b20": "釋法充。姓畢氏。九江人。常誦法花。其遍難",
    "T51n2067_005:0025b21": "紀。兼繕造寺宇。情存住持。末住廬山半頂化",
    "T51n2067_005:0025b22": "城寺修定。自非僧事。未甞妄履。每勸僧眾。無",
    "T51n2067_005:0025b23": "以女人入寺。上損佛化。下墜俗謠。然世以基",
    "T51n2067_005:0025b24": "業事重。有不從者。充歎曰。生不值佛。已是罪",
    "T51n2067_005:0025b25": "緣。正教不行。義須早死。何慮方士不奉戒乎。",
    "T51n2067_005:0025b26": "遂於此山香爐峯上。自投而下。誓粉身骨用",
    "T51n2067_005:0025b27": "生淨土。便於虛中。頭忽倒上。冉冉而下。處於",
    "T51n2067_005:0025b28": "深谷。不損一毛。寺眾初不知也。後有人上峯",
    "T51n2067_005:0025b29": "頂。路望下。千有餘仞。聞人語聲。就而尋之。乃",
    "T51n2067_005:0025c01": "是充也。身命猶存。口誦如故。迎還至寺。僧等",
    "T51n2067_005:0025c02": "感其死諫。為斷女人。經于六年。方乃卒世。時",
    "T51n2067_005:0025c03": "屬隆暑。而尸不臭爛。即隋開皇末年矣。",
    "T51n2067_005:0025c04": "釋大志。姓顧氏。會稽山陰人。發蒙出家。師事",
    "T51n2067_005:0025c05": "天台智者。顗覩其形神灑落。高放物表。因名",
    "T51n2067_005:0025c06": "為大志。禪誦為業。苦節自專。四方名所。無遠",
    "T51n2067_005:0025c07": "必造。而言氣清穆。儀相真嚴。故見者眐睞。",
    "T51n2067_005:0025c08": "知非凡器。開皇十年。來遊廬岳。住峯頂寺。不",
    "T51n2067_005:0025c09": "隸公名。不預僧伍。誦法花經。索然閑雅。絕能",
    "T51n2067_005:0025c10": "清囀。使諸聽者忘疲。後於華山甘露峯南。建",
    "T51n2067_005:0025c11": "靜觀道場。頭陀為業。介爾一身。不避虓虎。",
    "T51n2067_005:0025c12": "聞有惡獸。軌往投之。皆避而不噉。山粒本絕。",
    "T51n2067_005:0025c13": "終日忘餐。或以餅果繼命而已。外覩不堪其",
    "T51n2067_005:0025c14": "惱。而志安之。容色如故。經于七歲。載禪業",
    "T51n2067_005:0025c15": "無斷。晚住比山福林寺。會大業屏除。流從",
    "T51n2067_005:0025c16": "隱逸。慨法陵遲。一至於此。乃變服毀形。頭擐",
    "T51n2067_005:0025c17": "孝經。麁布為衣。在佛堂中。高聲慟哭。三日三",
    "T51n2067_005:0025c18": "夕。初不斷絕。寺僧慰喻。志曰。余歎惡業。乃",
    "T51n2067_005:0025c19": "如此耶。要盡此形骸。申明正教耳。遂往東都。",
    "T51n2067_005:0025c20": "上表曰。願陛下興顯三寶。當燃一臂於崇岳。",
    "T51n2067_005:0025c21": "用報國恩。帝許之。勅設大齋。七眾通集。志不",
    "T51n2067_005:0025c22": "食三日。登大棚上。燒鐵赫然。用烙其臂。並",
    "T51n2067_005:0025c23": "令焦黑。以刀截斷。肉裂骨現。又烙其骨。令焦",
    "T51n2067_005:0025c24": "黑已。布裹蠟灌。下火燃之。光耀巖岫。于時。",
    "T51n2067_005:0025c25": "大眾見其行苦。皆痛心貫髓。不安其足。而志",
    "T51n2067_005:0025c26": "雖加燒烙。詞色不變。言笑如初。時誦法句。或",
    "T51n2067_005:0025c27": "歎佛德。為眾說法。聲聲不絕。臂燒既盡。如先",
    "T51n2067_005:0025c28": "下棚。七日入定。跏坐而卒。時年四十有三。",
    "T51n2067_005:0025c29": "初志出家至終。結操松竹。冬夏一服。無禦縑",
    "T51n2067_005:0026a01": "纊。布艾麁素。自此為常。形極鮮白。脣如丹",
    "T51n2067_005:0026a02": "盡。裙垂半脛。足躡蒲屣。言氣爽朗。調逸風",
    "T51n2067_005:0026a03": "雲。人或不識。怪所從來者。便皺眉告曰。余。",
    "T51n2067_005:0026a04": "九江廬山福林寺小道人大志耳。又善屬文",
    "T51n2067_005:0026a05": "藻。編詞明切。撰願誓文。七十餘紙。意在共諸",
    "T51n2067_005:0026a06": "眾生為善知識也。僧為強禦難奉信者。有見",
    "T51n2067_005:0026a07": "此誓。無不掩淚。今廬山峯頂。每至暮年。諸寺",
    "T51n2067_005:0026a08": "見僧宿集一夜。讀其遺誓。用曉道俗。令眾皆",
    "T51n2067_005:0026a09": "酸結矣。",
    "T51n2067_005:0026a10": "蔣王家。有一部曲。忘記名姓。從八九歲。即受",
    "T51n2067_005:0026a11": "持法花經。晝夜念誦。忘寢與食。王。時任箕",
    "T51n2067_005:0026a12": "州刺史。部曲。遂情願燒身。有女。事王。王極",
    "T51n2067_005:0026a13": "寵遇。女以狀啟王。王從之。部曲乃於山中。澡",
    "T51n2067_005:0026a14": "浴清淨。并潔壇場。遂自焚身。經月。其女。令",
    "T51n2067_005:0026a15": "人收父灰燼。形骨都盡。乃於灰中。唯得一舌。",
    "T51n2067_005:0026a16": "肉色鮮澤。猶若生時。王女婿韋徵。見之嗟",
    "T51n2067_005:0026a17": "歎。因遂啟王。王親視之。施加欽異。後經數",
    "T51n2067_005:0026a18": "歲。亦復如常。",
    "T51n2067_005:0026a19": "荊州有比丘尼。姊妹二人。失其名諱。同誦法",
    "T51n2067_005:0026a20": "花。深厭形器。俱欲捨身。節約衣食。鈎崇苦",
    "T51n2067_005:0026a21": "行。服諸香油。漸斷粒食。後頓絕穀。唯噉香",
    "T51n2067_005:0026a22": "蜜。精力所被。神志鮮爽。周告道俗。剋日燒",
    "T51n2067_005:0026a23": "身。以貞觀三年二月八日夜。於荊州大街。置",
    "T51n2067_005:0026a24": "二高塵。乃以蠟布纏身至頂。唯出面目。眾聚",
    "T51n2067_005:0026a25": "如山。歌贊雲會。二女咸誦法花。至藥王品。其",
    "T51n2067_005:0026a26": "姊先以火炷妹頂。妹又以火炷姊頂。清夜兩",
    "T51n2067_005:0026a27": "炬。一時同耀。焰下至眼。聲相轉明。漸下鼻",
    "T51n2067_005:0026a28": "口。方乃歇滅。恰至明晨。合坐洞舉。一時火",
    "T51n2067_005:0026a29": "化。骸骨摧朽。二舌俱存。合眾欣嗟。為起高",
    "T51n2067_005:0026b01": "塔。近并州城西。有一書生。年二十四五。誦法",
    "T51n2067_005:0026b02": "花經。誓燒身供養。乃集數束蒿柴。曝之令燥。",
    "T51n2067_005:0026b03": "人問其故。密而不述。後於中夜。放火自燒。及",
    "T51n2067_005:0026b04": "人往救。火盛已死。乃就加柴薪。盡其形癊。",
    "T51n2067_005:0026b05": "天樂異香。大發信心耳。",
    "T51n2067_005:0026b06": "釋會通。雍州萬年御宿川人。少欣道撿。遊泊",
    "T51n2067_005:0026b07": "林泉。苦節戒行。是其顧習。投終南豹林谷。",
    "T51n2067_005:0026b08": "潛隱綜業。讀法花經。至藥王品。便欣厭捨。私",
    "T51n2067_005:0026b09": "集柴木。誓必行之。以貞觀末年靜夜。林中積",
    "T51n2067_005:0026b10": "薪為窟。誦至藥王。便令下火。風驚焰發。煙火",
    "T51n2067_005:0026b11": "俱盛。卓爾加坐。誦聲如故。尋見西南。有大",
    "T51n2067_005:0026b12": "白光。流入火聚。身方偃仆。至曉。身火俱滅。",
    "T51n2067_005:0026b13": "乃收其遺骨。為起白塔。勒銘存焉。",
    "T51n2067_005:0026b14": "釋曇猷。俗姓張氏。許州人也。遊學襄陽。忽生",
    "T51n2067_005:0026b15": "厭離。因遇值禪師。及無行禪師等。於月嶺山。",
    "T51n2067_005:0026b16": "出家修道。專誦法花經。其誦經。必立淨壇方",
    "T51n2067_005:0026b17": "數尺。懸二十一枚幡。燒香散花。然後乃誦。以",
    "T51n2067_005:0026b18": "為常準。後於峴山。欲讀花嚴經。頻感夢中有",
    "T51n2067_005:0026b19": "人。教誦諸偈。及至轉經。宛與經文符合。後聞",
    "T51n2067_005:0026b20": "長沙寺阿育王所造飛來瑞像。甚多靈跡。若",
    "T51n2067_005:0026b21": "不輕生殉節。無由契此微誠。思欲此景藥王",
    "T51n2067_005:0026b22": "焚身供養。以乾封元年。行至像所。祈誠弘誓。",
    "T51n2067_005:0026b23": "願無緣障。遂聞殿前彈指之聲。于時。屯雲驟",
    "T51n2067_005:0026b24": "雨。已積旬日。傍人止之。恐或成礙。猷曰。此有",
    "T51n2067_005:0026b25": "善相。必果不疑。恰至二月十五日夜。天大晴",
    "T51n2067_005:0026b26": "明。月光流照。猷以蠟布自手頂雙爇。願得久",
    "T51n2067_005:0026b27": "燒久供養。不願早終。火及兩腕。色貌無改。火",
    "T51n2067_005:0026b28": "至眉額。說法如初。怡然一心。目矚瑞像。以光",
    "T51n2067_005:0026b29": "明供養。願見日月淨明德佛。人問苦不。答曰。",
    "T51n2067_005:0026c01": "心如金剛。無有退轉。甚大涼樂。無有苦也。俄",
    "T51n2067_005:0026c02": "而猛焰騰赫。上下洞然。又於火中。告言念佛。",
    "T51n2067_005:0026c03": "初火勢將盛。僧徒咸懼。恐無遺骸。莫知燒相。",
    "T51n2067_005:0026c04": "請留一驗。以示含識。及後總成灰燼。唯餘髏",
    "T51n2067_005:0026c05": "骨。明旦。合州奔赴。官寮咸萃。頂禮圍遶。歎",
    "T51n2067_005:0026c06": "恩而還。纔出寺門。髏骨自碎。有信心者十餘",
    "T51n2067_005:0026c07": "人。於靈骨前。祈請舍利。前後所降。凡有八",
    "T51n2067_005:0026c08": "粒。沈浮縱任。感發應心。今收其餘燼。埋在寺",
    "T51n2067_005:0026c09": "中。每有彈指之應。近西明寺沙門護論。初誦",
    "T51n2067_005:0026c10": "法花。一卷纔了。即燒一指。至于八卷。便燒八",
    "T51n2067_005:0026c11": "指。此雖非都捨。亦是遺身之次耳。",
    "T51n2067_005:0026c12": "弘贊法華傳卷第五",
    "T51n2067_005:0026c13": "弘贊法華傳者。宋人永蘇景。依予之勸。且",
    "T51n2067_005:0026c14": "自高麗國所奉渡聖教百餘卷內也。依一本",
    "T51n2067_005:0026c15": "書。為恐散失勸俊源法師。先乞書寫一本矣。",
    "T51n2067_005:0026c16": "就中蘇景等歸朝之間。於壹岐島。遇海賊亂",
    "T51n2067_005:0026c17": "起。此傳上五卷入海中少濕損。雖然海賊等",
    "T51n2067_005:0026c18": "或為宋人被殺害。或及島被溺死。敢見散失",
    "T51n2067_005:0026c19": "物。宋人等云。偏依聖教之威力也云云保安元",
    "T51n2067_005:0026c20": "年七月五日。於太宰府記之。大法師覺樹。"
}