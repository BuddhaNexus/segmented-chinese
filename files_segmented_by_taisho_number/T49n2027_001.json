{
    "T49n2027_001:0004b02": "No. 2027",
    "T49n2027_001:0004b03": "迦葉結經",
    "T49n2027_001:0004b05": "後漢安息三藏安世高譯",
    "T49n2027_001:0004b06": "聞如是一時世尊滅度未久。諸羅漢等悉會",
    "T49n2027_001:0004b07": "共議。未集經藏法律諸議。各心念言。吾等",
    "T49n2027_001:0004b08": "所作已辦。越塵勞山枯竭愛河。一切智日佛。",
    "T49n2027_001:0004b09": "天中天眼忽不見。吾等患厭載攝是身。今欲",
    "T49n2027_001:0004b10": "般泥洹即說偈曰。",
    "T49n2027_001:0004b11": "以度愚人淵　　恩愛海難越",
    "T49n2027_001:0004b12": "破壞俗朽老　　及生死之輪",
    "T49n2027_001:0004b13": "見諸種眾著　　身如蛇蚖篋",
    "T49n2027_001:0004b14": "我等當滅度　　意淨如燈滅",
    "T49n2027_001:0004b15": "於是無數千阿羅漢等。各自從意所好。山巖",
    "T49n2027_001:0004b16": "流河泉源深岸之中。於彼滅度盡其恩愛。如",
    "T49n2027_001:0004b17": "燈忽滅。時無數千阿羅漢等悉般泥洹。天住",
    "T49n2027_001:0004b18": "虛空白大迦葉。今真人等以滅度安。於是天",
    "T49n2027_001:0004b19": "人即說頌曰。",
    "T49n2027_001:0004b20": "宣尊之音聲　　其久心無礙",
    "T49n2027_001:0004b21": "今是為已逝　　佛者消垢安",
    "T49n2027_001:0004b22": "如應眾導首　　以為定離慧",
    "T49n2027_001:0004b23": "忽愚癡窈冥　　法德光不見",
    "T49n2027_001:0004b24": "尊者迦葉聞是言已。心自念言。快哉天人說。",
    "T49n2027_001:0004b25": "此世間不久當復窈冥。此當云何。即自念言",
    "T49n2027_001:0004b26": "便以解了。今攝結義當集經律。諸法化要用",
    "T49n2027_001:0004b27": "哀愍故安隱世間。何以故。世尊從無數劫作",
    "T49n2027_001:0004b28": "行。積功累德勤苦難量。欲安世間集是法律",
    "T49n2027_001:0004b29": "律以救攝。於是奉護佛法所化未滅度頃。當",
    "T49n2027_001:0004c01": "共合集攝護法化。於是賢者大迦葉等。會比",
    "T49n2027_001:0004c02": "丘僧便告言曰。阿那律等能仁。無常金剛山",
    "T49n2027_001:0004c03": "壞。佛勝日冥。非常之闇蔽。能仁光非常之日",
    "T49n2027_001:0004c04": "空竭佛海。非常之火燒一切智。今正是時。常",
    "T49n2027_001:0004c05": "護世間念父功德。當立父事稱譽父教。所作",
    "T49n2027_001:0004c06": "使成於是頌曰。",
    "T49n2027_001:0004c07": "未結無上義　　不當捨滅度",
    "T49n2027_001:0004c08": "具安佛之子　　須集眾經卷",
    "T49n2027_001:0004c09": "於是眾比丘僧適說是已。尊者迦葉五百羅",
    "T49n2027_001:0004c10": "漢。欲合集結正法律義。便詣羅閱祇聚會歲",
    "T49n2027_001:0004c11": "臘。爾時賢者阿難亦具歲臘。其諸耆年心念",
    "T49n2027_001:0004c12": "如是。此阿難者世尊之弟。又常親侍聞。持",
    "T49n2027_001:0004c13": "大智解一切法。爾時聖眾即便歎曰。",
    "T49n2027_001:0004c14": "於是和順眾　　奉佛教如掌",
    "T49n2027_001:0004c15": "十力所稱譽　　所言淨持慧",
    "T49n2027_001:0004c16": "於是七月十五日。新歲已竟。便集經卷法律",
    "T49n2027_001:0004c17": "諸藏。五百羅漢悉俱聚會。耆年大迦葉告賢",
    "T49n2027_001:0004c18": "者阿那律。卿觀世間誰離十力。如來弟子眾",
    "T49n2027_001:0004c19": "僧。何所羅漢所作已辦而不來會乎。於是阿",
    "T49n2027_001:0004c20": "那律即以天眼察視世間。報曰。仁者大迦葉。",
    "T49n2027_001:0004c21": "有耆年名曰橋桓鉢。在尸利天宮。而作新歲",
    "T49n2027_001:0004c22": "彼不來會。唯大迦葉當遣僧使請呼至此。爾",
    "T49n2027_001:0004c23": "時眾中有幼者。新受大戒三年比丘。比丘字",
    "T49n2027_001:0004c24": "不那。三垢已斷逮三達智。曉三藏經獲于三",
    "T49n2027_001:0004c25": "明。不著三界猶得自在。於彼大迦葉告眾僧",
    "T49n2027_001:0004c26": "曰。年少比丘子汝能為眾僧使乎。時賢者不",
    "T49n2027_001:0004c27": "那起住叉手。受如尊教輒能行耳。大迦葉曰。",
    "T49n2027_001:0004c28": "善哉善哉。比丘。賢聖眾中有是年幼比丘甚",
    "T49n2027_001:0004c29": "為佳矣。說是則已頌曰。",
    "T49n2027_001:0005a01": "尸利若干種　　眾花光盛耀",
    "T49n2027_001:0005a02": "疾速往到彼　　如蜂採軟香",
    "T49n2027_001:0005a03": "橋桓鉢神通　　所止而有勝",
    "T49n2027_001:0005a04": "如理承眾教　　宣化如是意",
    "T49n2027_001:0005a05": "大迦葉之等　　眾僧遣吾告",
    "T49n2027_001:0005a06": "於此興僧事　　速來至于期",
    "T49n2027_001:0005a07": "於是賢者不那。從眾羅漢受是命已。譬如金",
    "T49n2027_001:0005a08": "翅鳥躍出龍宮。如人眴頃到橋桓鉢所。稽",
    "T49n2027_001:0005a09": "首禮足談語問訊。便說頌曰。",
    "T49n2027_001:0005a10": "寂然善哉性　　樂定滅調順",
    "T49n2027_001:0005a11": "志淨迦葉淨　　及餘尊自在",
    "T49n2027_001:0005a12": "合會有僧事　　最興佛無量",
    "T49n2027_001:0005a13": "彼因欲命具　　來下見眾勝",
    "T49n2027_001:0005a14": "於是賢者橋桓鉢。聞不那言一時心念謂不",
    "T49n2027_001:0005a15": "那曰。仁者不那。有比丘僧得無鬪變諍訟之",
    "T49n2027_001:0005a16": "事。十力所轉法輪之教。眾邪異道無亂之乎。",
    "T49n2027_001:0005a17": "外道畜生如驚鹿輩。得無欲以壞於佛法邪。",
    "T49n2027_001:0005a18": "黨得無以螢火之明欲障日之光耀乎。得無",
    "T49n2027_001:0005a19": "以非寂志見沙門像。無梵志行自謂清淨。又",
    "T49n2027_001:0005a20": "不那仁者當說。佛告比丘眾教而卿反謂迦",
    "T49n2027_001:0005a21": "葉之等比丘之眾將無大哀。世尊般泥洹將",
    "T49n2027_001:0005a22": "無演慧。世珍不見異道。撓亂正法之教。儻",
    "T49n2027_001:0005a23": "無十力轉法輪王自在非常。忽而不見將無",
    "T49n2027_001:0005a24": "大哀。安隱一切救護眾生。寂而不起佛日不",
    "T49n2027_001:0005a25": "沒乎。佛喻月光得無罣礙有覆蔽。將無道樹",
    "T49n2027_001:0005a26": "覺意生花興盛之好。沙門果實歸于無常。世",
    "T49n2027_001:0005a27": "間大燈得無非常風滅之耶。得無非常水滅",
    "T49n2027_001:0005a28": "于佛火。儻無愚癡子諍亂佛教。將法輪義追",
    "T49n2027_001:0005a29": "返不還。無佛月耀光明為盡。將阿須輪障大",
    "T49n2027_001:0005b01": "光明。爾時賢者不那曰。唯橋桓鉢佛船已壞",
    "T49n2027_001:0005b02": "慧山已崩。諸持法之等亦欲滅度越彼世間",
    "T49n2027_001:0005b03": "橋桓鉢曰。惡人得無合鬪變諍。云何於世間",
    "T49n2027_001:0005b04": "得聞正法於是而寂。謂不那曰。以為拔要餘",
    "T49n2027_001:0005b05": "在無要。離如來光世間無復威神之耀。當往",
    "T49n2027_001:0005b06": "何求即時頌曰。",
    "T49n2027_001:0005b07": "世間以為空　　無佛無所樂",
    "T49n2027_001:0005b08": "閻浮利何索　　便於是滅度",
    "T49n2027_001:0005b09": "於是賢者橋桓鉢。取鉢衣服與不那曰。以奉",
    "T49n2027_001:0005b10": "聖眾宣我聲曰。一切眾賢者。悉願忍以於善",
    "T49n2027_001:0005b11": "哉義尊之無放逸。賢者橋桓鉢說是以竟",
    "T49n2027_001:0005b12": "便而滅度。滅度已從身出火還自闍維。如",
    "T49n2027_001:0005b13": "大積薪燃炬矣。闍維以竟。便於空中於四",
    "T49n2027_001:0005b14": "流泉來下灌身。水清且涼。其色如水精瑠璃",
    "T49n2027_001:0005b15": "之色。彼流水自然有聲而說頌曰。",
    "T49n2027_001:0005b16": "第一流水曰。",
    "T49n2027_001:0005b17": "智慧住生死　　不當信浮雲",
    "T49n2027_001:0005b18": "無常壞金剛　　佛山王已崩",
    "T49n2027_001:0005b19": "第二流水曰。",
    "T49n2027_001:0005b20": "所有常動搖　　用畏勤苦害",
    "T49n2027_001:0005b21": "不自在捨己　　佛歎滅度安",
    "T49n2027_001:0005b22": "第三流水曰。",
    "T49n2027_001:0005b23": "如是無放逸　　所作成其身",
    "T49n2027_001:0005b24": "無數惱害擾　　如燃燈疾滅",
    "T49n2027_001:0005b25": "第四流水曰。",
    "T49n2027_001:0005b26": "眾中最有勝　　當為稽首禮",
    "T49n2027_001:0005b27": "尊者橋桓鉢　　至於般泥曰",
    "T49n2027_001:0005b28": "樂從佛十力　　願隨而滅度",
    "T49n2027_001:0005b29": "譬如六牙象　　其子慕逐母",
    "T49n2027_001:0005c01": "於彼稽首禮　　一切賢聖眾",
    "T49n2027_001:0005c02": "唯願尊上僧　　原我之所咎",
    "T49n2027_001:0005c03": "於是賢者橋桓鉢滅度之後。賢者不那便取",
    "T49n2027_001:0005c04": "衣鉢。如彈指頃即時來還。以奉眾僧次第禮",
    "T49n2027_001:0005c05": "竟。便說頌曰。",
    "T49n2027_001:0005c06": "人中之最尊　　大哀而寂然",
    "T49n2027_001:0005c07": "橋桓鉢聞之　　應時便滅度",
    "T49n2027_001:0005c08": "於彼稽首禮　　一切賢聖眾",
    "T49n2027_001:0005c09": "唯願尊上僧　　原我之所咎",
    "T49n2027_001:0005c10": "說是以後便自滅度。於時一切眾僧。皆計非",
    "T49n2027_001:0005c11": "常須臾。思惟正經戒律諸法之解。即悉赴會",
    "T49n2027_001:0005c12": "比丘僧。爾時賢者大迦葉告阿那律曰。仁者",
    "T49n2027_001:0005c13": "且觀是眾會中。誰有婬怒癡縛結未解恩愛",
    "T49n2027_001:0005c14": "陰蓋。須學戒辨凡夫聚會也。時阿那律察",
    "T49n2027_001:0005c15": "坐訖白大迦葉。有比丘名阿難。世尊侍者方",
    "T49n2027_001:0005c16": "當學成彼來會此。於是賢者大迦葉。謂賢者",
    "T49n2027_001:0005c17": "阿難。汝且起去。我等不與卿共結經要。阿難",
    "T49n2027_001:0005c18": "報曰。願尊者大迦葉歡悅我不缺戒。亦無邪",
    "T49n2027_001:0005c19": "見亦不壞業。亦不失行亦不犯眾。迦葉報曰。",
    "T49n2027_001:0005c20": "唯且阿難卿侍如來親近。上尊無有缺戒何",
    "T49n2027_001:0005c21": "足為怪。又仁謂言。我無所犯。起取證舍勒來。",
    "T49n2027_001:0005c22": "我當計卿前後過罪。於是大迦葉適起此心。",
    "T49n2027_001:0005c23": "三千世界六反震動。百千天人住於虛空舉",
    "T49n2027_001:0005c24": "聲稱。怨哉此大迦葉。何以出辭乃爾。於時賢",
    "T49n2027_001:0005c25": "者迦葉謂阿難言。仁者云何謂無所犯。何故",
    "T49n2027_001:0005c26": "從佛求令女人出家為沙門。阿難報曰。唯大",
    "T49n2027_001:0005c27": "迦葉。世尊母終時。摩訶摩耶瞿曇彌。勤苦",
    "T49n2027_001:0005c28": "養育躬奉世尊。為菩薩時乳哺令長。欲報其",
    "T49n2027_001:0005c29": "恩故求令作沙門。愍念親族欲令得度。是故",
    "T49n2027_001:0006a01": "求佛令作沙門。又聞過去諸佛平等覺有四",
    "T49n2027_001:0006a02": "輩眾。我念世尊法教之化得無減少故。從",
    "T49n2027_001:0006a03": "佛求使作沙門。尊者迦葉曰。唯阿難是為不",
    "T49n2027_001:0006a04": "足達孝報恩。如來法身供養之德。令女人作",
    "T49n2027_001:0006a05": "沙門者。譬如成就稻田。天大雨墮雹而破壞",
    "T49n2027_001:0006a06": "之。佛正法者本當久立。坐于女人出家作沙",
    "T49n2027_001:0006a07": "門令住千歲。又阿難汝言我用愍念親族之",
    "T49n2027_001:0006a08": "故求為沙門。是為不應沙門之法。以有親族",
    "T49n2027_001:0006a09": "恩念故矣。又阿難汝言過去諸平等覺。具有",
    "T49n2027_001:0006a10": "四輩故求為沙門者。爾時世人婬怒癡薄無",
    "T49n2027_001:0006a11": "有縛結。志樂空閑心無瑕穢。豈得比之今時",
    "T49n2027_001:0006a12": "人乎。是為一過。下算著地。又阿難汝復有過。",
    "T49n2027_001:0006a13": "又世尊所說。其有精進獲四神足者。便能自",
    "T49n2027_001:0006a14": "在住壽一劫若復踰劫。汝何為不從世尊求",
    "T49n2027_001:0006a15": "哀愍傷世間。阿難答曰。唯尊者。時魔波旬",
    "T49n2027_001:0006a16": "撓擾我意故不從佛求哀耳。迦葉答曰。是為",
    "T49n2027_001:0006a17": "大過。何謂侍於無欲當降魔力反從魔教。是",
    "T49n2027_001:0006a18": "為二過。阿難汝且不識是過。汝復有過。世尊",
    "T49n2027_001:0006a19": "訶汝汝時恨言他。犯他坐是為三過。次復有",
    "T49n2027_001:0006a20": "過。汝以足越世尊金縷織成衣。是為四過。阿",
    "T49n2027_001:0006a21": "難次復有過。世尊臨般泥洹時。欲至雙樹從",
    "T49n2027_001:0006a22": "汝求水而不與之。是為五過。汝復有過。時佛",
    "T49n2027_001:0006a23": "世尊說諸雜碎隨順禁戒。汝亦不念為當來",
    "T49n2027_001:0006a24": "人分別問之。是為六過。汝以世尊陰馬之藏",
    "T49n2027_001:0006a25": "示於眾人。是為七過。阿難汝復有過。何以故。",
    "T49n2027_001:0006a26": "世尊紫磨金色示于女人。令上啼哭淚污其",
    "T49n2027_001:0006a27": "足。是為八過。阿難汝復有過。是眾會中無婬",
    "T49n2027_001:0006a28": "怒癡。而汝獨有三垢之瑕。汝方當學成其道。",
    "T49n2027_001:0006a29": "化眾所作已辦而汝未達。是為九過。且起出",
    "T49n2027_001:0006b01": "會。終不與卿共結經也。賢者阿難普察四座。",
    "T49n2027_001:0006b02": "悲哀嗚呼甚毒何因乃爾乎。我身今日已離",
    "T49n2027_001:0006b03": "如來無救無護。目不覩明世間為冥。又賢者",
    "T49n2027_001:0006b04": "大迦葉。其佛世尊臨滅度時告阿難。汝莫啼",
    "T49n2027_001:0006b05": "悲兼以我累。於大迦葉今偶小誤而不相原。",
    "T49n2027_001:0006b06": "唯仁者迦葉悅豫意解後不敢失也。時尊者",
    "T49n2027_001:0006b07": "迦葉謂阿難曰。汝莫啼哭仁功德本以普具",
    "T49n2027_001:0006b08": "足。我等法要會當如言。直諫之辭不得不設。",
    "T49n2027_001:0006b09": "阿難且起吾不與卿共結經要。於是賢者阿",
    "T49n2027_001:0006b10": "那律謂大迦葉。我等云何違離。阿難佛之侍",
    "T49n2027_001:0006b11": "者。博聞總持積要之藏。次佛第三而結經要",
    "T49n2027_001:0006b12": "乎。尊者大迦葉曰。吾等不與阿難方學之",
    "T49n2027_001:0006b13": "類。俱共結集經義法要。阿難且起自退而",
    "T49n2027_001:0006b14": "去。吾與成就阿羅漢等乃俱結經。於是阿難",
    "T49n2027_001:0006b15": "起坐悲哀。顧視眾比丘憂色而出。應時其夜",
    "T49n2027_001:0006b16": "彼祇支子。為示聞解斷一切結。得羅漢道",
    "T49n2027_001:0006b17": "逮三達智果大神通。諸羅漢眾異日共會無",
    "T49n2027_001:0006b18": "數百千。如阿須倫捨月之光。其明照耀普現",
    "T49n2027_001:0006b19": "世間。阿難心悅脫諸瑕穢所作已辦。尊者迦",
    "T49n2027_001:0006b20": "葉曰。善哉善哉。阿難卿逮平等吾心欣踊。世",
    "T49n2027_001:0006b21": "尊所謂累教者今已度卿耳。如是順次得",
    "T49n2027_001:0006b22": "斷諸漏。又汝阿難其佛世尊。講說法眼蒙仁",
    "T49n2027_001:0006b23": "博聞持法之恩當今永立。於是頌曰。",
    "T49n2027_001:0006b24": "彼佛住世尊　　所至為第一",
    "T49n2027_001:0006b25": "悉有如人民　　道術不齊遊",
    "T49n2027_001:0006b26": "於是甘露味　　為至普賢人",
    "T49n2027_001:0006b27": "佛定滅寂然　　以故教化希",
    "T49n2027_001:0006b28": "於是諸耆年謂阿難曰。汝當住須結集正經",
    "T49n2027_001:0006b29": "法律眾法之解。於是眾會無數百千告阿難",
    "T49n2027_001:0006c01": "已。念法恭敬具足玄廣。普察比丘思佛功德",
    "T49n2027_001:0006c02": "而不可限。於是頌曰。",
    "T49n2027_001:0006c03": "此比丘眾勝　　以違遠佛德",
    "T49n2027_001:0006c04": "不復有威耀　　如空離日光",
    "T49n2027_001:0006c05": "於是賢者阿難即觀師子之座。眾比丘僧周",
    "T49n2027_001:0006c06": "匝圍遶。如師子王處眾師子。阿難坐已。賢者",
    "T49n2027_001:0006c07": "大迦葉為阿難說頌曰。",
    "T49n2027_001:0006c08": "大智願說之　　安住子唯講",
    "T49n2027_001:0006c09": "何所之經卷　　世尊最先說",
    "T49n2027_001:0006c10": "迦葉為阿難說是偈適竟。阿難意即得佛覺",
    "T49n2027_001:0006c11": "而念經道。無所畏懼亦不動搖無所疑難。遙",
    "T49n2027_001:0006c12": "向世尊般泥曰處。一心叉手便口頌曰。",
    "T49n2027_001:0006c13": "聞如是一時　　佛遊波羅捺",
    "T49n2027_001:0006c14": "仙人鹿苑說　　具足法輪經",
    "T49n2027_001:0006c15": "眾尊甚多悉共勸助。乃上師子座如師子行",
    "T49n2027_001:0006c16": "第一說言。聞如是一時隨尊所處所可聞經",
    "T49n2027_001:0006c17": "皆悉誦宣。時一切眾羅漢等聞是言已。便皆",
    "T49n2027_001:0006c18": "避座下處于地。心念如是嗚呼無常力。吾等",
    "T49n2027_001:0006c19": "自覩如來說法適爾近耳。今日云何聽聞如",
    "T49n2027_001:0006c20": "是。爾時真人說此頌曰。",
    "T49n2027_001:0006c21": "咄三界恍忽　　如月現于水",
    "T49n2027_001:0006c22": "譬如彼幻化　　猶芭蕉無堅",
    "T49n2027_001:0006c23": "三界無等侶　　功德最清淨",
    "T49n2027_001:0006c24": "佛者常有終　　忽乖如風起",
    "T49n2027_001:0006c25": "爾時賢者大迦葉。須臾間禪思便嗟歎曰。嗚",
    "T49n2027_001:0006c26": "呼終力一切無脫。於是頌曰。",
    "T49n2027_001:0006c27": "不顧無智者　　亦不護有智",
    "T49n2027_001:0006c28": "脫與及未度　　無有不歸盡",
    "T49n2027_001:0006c29": "不以言呪濟　　不用麁辭免",
    "T49n2027_001:0007a01": "世間死等耳　　同如海水鹹",
    "T49n2027_001:0007a02": "於是大迦葉。從阿難聞是言已。便慇懃受轉",
    "T49n2027_001:0007a03": "法輪經。告阿若拘隣五比丘。汝等所受如是",
    "T49n2027_001:0007a04": "不。答曰若斯如是。比類結集正經藏。結集律",
    "T49n2027_001:0007a05": "藏結集諸法藏。結集經時。諸天即來住于虛",
    "T49n2027_001:0007a06": "空舉聲稱曰。",
    "T49n2027_001:0007a07": "眾上為阿難　　示現諸教禁",
    "T49n2027_001:0007a08": "造集正法經　　哀愍眾人民",
    "T49n2027_001:0007a09": "於是精集行　　釋迦文善導",
    "T49n2027_001:0007a10": "未來及現在　　為得第一定",
    "T49n2027_001:0007a11": "於是結集正經律禁諸法解已。尊者大迦葉",
    "T49n2027_001:0007a12": "即說頌曰。",
    "T49n2027_001:0007a13": "是為哀愍人　　所建法經卷",
    "T49n2027_001:0007a14": "結集十力教　　則為無有量",
    "T49n2027_001:0007a15": "其世間邪見　　及念窈冥滅",
    "T49n2027_001:0007a16": "其光照耀遠　　冥中燃大燈",
    "T49n2027_001:0007a17": "迦葉結經"
}