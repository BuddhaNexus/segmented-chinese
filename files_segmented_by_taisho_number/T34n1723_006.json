{
    "T34n1723_006:0757a02": "妙法蓮華經玄贊卷第六(本)",
    "T34n1723_006:0757a04": "大慈恩寺沙門基撰",
    "T34n1723_006:0757a05": "經「佛欲重宣此義(至)有一大宅」。贊曰：下頌。",
    "T34n1723_006:0757a06": "總有一百六十五頌，分之為二：初八十四",
    "T34n1723_006:0757a07": "行半頌頌前法喻，後「告舍利弗汝諸人等",
    "T34n1723_006:0757a08": "皆是吾子我即是父」下有八十行半頌，是",
    "T34n1723_006:0757a09": "第三大段，勸信解於此經、欣當成之佛智。",
    "T34n1723_006:0757a10": "初中有三：初六十五頌半頌上喻說，次十",
    "T34n1723_006:0757a11": "八行頌頌上合說，後一行頌頌前結說。以是",
    "T34n1723_006:0757a12": "因緣十方諦求更無餘乘，除佛方便是也。初",
    "T34n1723_006:0757a13": "六十五頌半頌喻說中分二：初五十三行",
    "T34n1723_006:0757a14": "半頌喻昔權，後十二行頌喻今實。初文分",
    "T34n1723_006:0757a15": "四：初半頌頌三界佛有喻，第二有三十二頌",
    "T34n1723_006:0757a16": "半頌五趣危亡喻，第三有十四頌見設權方",
    "T34n1723_006:0757a17": "喻，第四有六頌頌依言勉難喻。初喻長行",
    "T34n1723_006:0757a18": "有六，今但頌二：一家主，一宅相。前云多有",
    "T34n1723_006:0757a19": "田宅，「此中有一大宅」者，三釋如前。",
    "T34n1723_006:0757a20": "經「其宅久故(至)基陛頹毀」。贊曰：第二三十",
    "T34n1723_006:0757a21": "二頌半五趣危亡喻中長行有四，今分為三：",
    "T34n1723_006:0757a22": "初三頌宅宇危朽，次半頌人眾甚多，後二十",
    "T34n1723_006:0757a23": "九頌諸方災起；不頌第四眾子遊居。宅宇危",
    "T34n1723_006:0757a24": "朽中分二：七句通明三界五蘊無常，五句別",
    "T34n1723_006:0757a25": "明色身無常、無我、不淨、空義。「宅久故」者，竪",
    "T34n1723_006:0757a26": "而論之識蘊無始念念生滅，猶如幻事，名",
    "T34n1723_006:0757a27": "為久故。橫而論之亦成頓弊，非漸漸滅。「弊」",
    "T34n1723_006:0757a28": "者敗也壞也。「堂舍高危」者，色蘊無常，以舍",
    "T34n1723_006:0757a29": "替閣高必易傾、危必不安，猶如聚沫不堅",
    "T34n1723_006:0757a30": "實故。「柱根摧朽」者，行蘊無常念念遷謝，業盡",
    "T34n1723_006:0757b01": "都死故名摧朽。「摧」者折倒朽毀壞也，如芭",
    "T34n1723_006:0757b02": "蕉故。「梁棟傾斜」者，受蘊無常，既失正受何",
    "T34n1723_006:0757b03": "可安哉？如浮泡故。「基陛隤毀」者，亦即行蘊",
    "T34n1723_006:0757b04": "業思名基陛，以安命根之柱故也。「隤」者墜",
    "T34n1723_006:0757b05": "下，「毀」者壞也。行攝法多，業果二別，故開為",
    "T34n1723_006:0757b06": "二句。",
    "T34n1723_006:0757b07": "經「牆壁圮坼(至)雜穢充遍」。贊曰：「牆壁圮坼」",
    "T34n1723_006:0757b08": "者，想蘊無常。「圮」音父美反，毀也覆也。「坼」音",
    "T34n1723_006:0757b09": "恥格反，裂也。《玉篇》「分也」。已上七句，合明三",
    "T34n1723_006:0757b10": "界五蘊無常，隨應有處皆如是故。已下五句",
    "T34n1723_006:0757b11": "別明色身無常等義，三句無常、一句無我、一",
    "T34n1723_006:0757b12": "句不淨，由此三義是故成空。「泥塗」喻肉。《切",
    "T34n1723_006:0757b13": "韻》「塗，鞔覆也」。「阤」者隤也毀落也。「阤」音池爾反。",
    "T34n1723_006:0757b14": "《說文》「奮衣作褫」。《切韻》「山崩曰陊」。《玉篇》「折薪",
    "T34n1723_006:0757b15": "隨其木理作阤」。或有為「褫」，不知所從。今",
    "T34n1723_006:0757b16": "應為「阤」。《廣雅》「[(毤-八+ㄙ)-毛+ㄆ]也」。《方言》「壞也」。《說文》「山崩曰",
    "T34n1723_006:0757b17": "阤」。或為「陊」。「覆苫」喻皮膚聊亂而且墜。《爾雅》",
    "T34n1723_006:0757b18": "「白蓋謂之苫」。編白蓋為之覆屋曰苫。「椽梠」",
    "T34n1723_006:0757b19": "者，「梠」音力舉反，桷端木，今謂雀梠。「差」音楚",
    "T34n1723_006:0757b20": "宜、楚佳二反。「脫」音徒活反，又吐活反。喻骨",
    "T34n1723_006:0757b21": "節、筋脈相連無常。椽既差矣，骨節無常；雀",
    "T34n1723_006:0757b22": "梠亦脫，筋脈無常。《瑜伽》第十九引經頌言",
    "T34n1723_006:0757b23": "「有城骨為墉，　筋肉而塗飾，　其中有貪",
    "T34n1723_006:0757b24": "恚，　慢覆所任持。」慈氏釋言城謂八識，",
    "T34n1723_006:0757b25": "骨充塼石，筋代繩絍，肉當塗鞔，形骸為",
    "T34n1723_006:0757b26": "墉周匝圍繞。此城中有四種惡法之所任",
    "T34n1723_006:0757b27": "持，二是在家起，謂貪與瞋，二是外道起，謂",
    "T34n1723_006:0757b28": "慢與覆。在家由著欲，惡行相應，於正法中",
    "T34n1723_006:0757b29": "尚不信受，況能修善？設有勸說，反生瞋恚。",
    "T34n1723_006:0757b30": "外道恃惡說法而生憍慢，不能自然趣三",
    "T34n1723_006:0757c01": "寶所；三寶往化彼，由覆故尚不悔過發露",
    "T34n1723_006:0757c02": "諸惡，況能信解修諸善法？二種心城尚不能",
    "T34n1723_006:0757c03": "入，況能取為已有？《涅槃》亦言「是身如城，血",
    "T34n1723_006:0757c04": "肉筋骨皮裹其上，手足以為却敵樓櫓，目",
    "T34n1723_006:0757c05": "為竅孔，頭為殿堂，心王處中，故以肉為泥",
    "T34n1723_006:0757c06": "塗、皮為覆苫、骨筋為椽梠。」以上色身無常",
    "T34n1723_006:0757c07": "之法。「周障屈曲」者，「障」音之尚反，《說文》「障隔也，",
    "T34n1723_006:0757c08": "蕃隔曰障」。《玉篇》「之讓、之楊二反。有作璋，擁塞",
    "T34n1723_006:0757c09": "隔界也」。此喻無我。宅中周匝有障，屈曲難",
    "T34n1723_006:0757c10": "越。明知無我，若有我者純一無曲，亦無障",
    "T34n1723_006:0757c11": "故。「雜穢充遍」喻不淨也。若欲界身三十六物",
    "T34n1723_006:0757c12": "所充滿故。由此三義故亦成空。",
    "T34n1723_006:0757c13": "經「有五百人止住其中」。贊曰：頌人眾甚多。",
    "T34n1723_006:0757c14": "經「鵄梟鵰鷲(至)交橫馳走」。贊曰。下第三段",
    "T34n1723_006:0757c15": "有二十九頌，諸方災起，分三：初十七頌半總",
    "T34n1723_006:0757c16": "明虫鬼交加變怪之相，次十頌半別明虫鬼",
    "T34n1723_006:0757c17": "叢雜紛起所由，後有一頌結成上難。總明變",
    "T34n1723_006:0757c18": "怪即是總辨十煩惱相，別明紛起即是別",
    "T34n1723_006:0757c19": "明三界惑相。長行災起唯說火焚，今加虫",
    "T34n1723_006:0757c20": "鬼說諸惡相，欲令眾生厭怖深故，如三毒",
    "T34n1723_006:0757c21": "等毀責之故立種種名。初中分三：初有六",
    "T34n1723_006:0757c22": "頌明怪鳥毒虫稍遲鈍故，喻貪等五；次十",
    "T34n1723_006:0757c23": "頌明靈神異鬼稍捷利故，喻於五見；後一",
    "T34n1723_006:0757c24": "頌半通結此二。初中復二：五頌半別明，半頌",
    "T34n1723_006:0757c25": "結之。初文分五：初半頌喻貪；一頌半喻瞋；",
    "T34n1723_006:0757c26": "一頌喻癡；一頌喻疑；一頌半喻慢。此初二",
    "T34n1723_006:0757c27": "也。此中配屬無別教文，但行相相應即義",
    "T34n1723_006:0757c28": "相配，順古且然。論本不釋理未必爾，義符",
    "T34n1723_006:0757c29": "順故未必不然。貪愛有四：一現有愛，二後",
    "T34n1723_006:0757c30": "有愛，三貪喜俱行愛，四彼彼喜樂愛。皆據別",
    "T34n1723_006:0758a01": "行相，以現可見故。「鷲梟鵄鵰」如次配上品",
    "T34n1723_006:0758a02": "四愛，「烏鵲鳩鴿」如次配下品四愛。或性鈍",
    "T34n1723_006:0758a03": "貪、現怪貪、大力貪、動身貪、非法貪、發語貪、",
    "T34n1723_006:0758a04": "卑下貪、多婬貪，如次配八。八鳥多貪，故以",
    "T34n1723_006:0758a05": "為喻。瞋喻有十一：一蚖，音愚袁反，又五丸",
    "T34n1723_006:0758a06": "反。依《遺教經》，黑短蛇也。《漢書》「玄蚖」，韋昭解",
    "T34n1723_006:0758a07": "曰：「玄，黑；蚖，蜥蜴也」。崔豹「蛇醫也，大者長三",
    "T34n1723_006:0758a08": "尺，其色玄紺，善魅人。蠑蚖、蜥蜴、蝘蜓、守",
    "T34n1723_006:0758a09": "宮，四種別名。」《玉篇》「蛇醫也。在舍為守宮，",
    "T34n1723_006:0758a10": "在澤為蝘蜒。」准此《遺教》應言「黑蚖」。錯為「蛇」",
    "T34n1723_006:0758a11": "字。今解蚖有二：一蜥蜴，二黑短蛇。故《遺教",
    "T34n1723_006:0758a12": "經》言「睡蛇既出乃可安眠」，故彼不錯，但名",
    "T34n1723_006:0758a13": "黑蚖非蠑蚖也。有為「黿」，愚袁反，謂是水",
    "T34n1723_006:0758a14": "虫惡性之物。理亦不然。彼為「黿」字非此「蚖」",
    "T34n1723_006:0758a15": "故。二蛇，自餘凡蛇也。三蝮，蝮蛇也。《爾雅》「蝮",
    "T34n1723_006:0758a16": "蚖博三寸，首大如擘，江准以南謂虺為蝮，",
    "T34n1723_006:0758a17": "有牙最毒，鼻上有針。一名反鼻蛇，色如",
    "T34n1723_006:0758a18": "綬文，文間有鬣，大者七八尺，螫手則斷手。",
    "T34n1723_006:0758a19": "嶺南多有。」四蝎。五蜈蚣。《字林》「蝍蛆甚能制",
    "T34n1723_006:0758a20": "蛇」。綠身赤足者良；黃足者不堪用，人多",
    "T34n1723_006:0758a21": "炙之令赤非真。六蚰蜒。江南大者即蜈蚣。七",
    "T34n1723_006:0758a22": "守宮。山東云「[虫*束][虫*(不/見)]」，陜以西謂壁宮，以血",
    "T34n1723_006:0758a23": "塗女人臂，必有私情洗之不落，可以守",
    "T34n1723_006:0758a24": "宮。亦云在石為蜥蜴，在澤為蝘蜓，在舍",
    "T34n1723_006:0758a25": "為守宮，通名蠑蚖，八百足。九鼬。余救反。《切",
    "T34n1723_006:0758a26": "韻》「虫名，似鼠作鼬；獸名，似猿作貁」。《玉篇》「貁，",
    "T34n1723_006:0758a27": "似貍，搏鼠」，與《切韻》別。「鼬，似鼫啖鼠」，亦呼",
    "T34n1723_006:0758a28": "為鼪鼠。由此經本有作「鼬」作「貁」。依《字林》作",
    "T34n1723_006:0758a29": "「狖」，古文作「雖」非但余救反，亦余季反，建平",
    "T34n1723_006:0758a30": "名也。《山海經》「鬲山多蜼」，郭璞云：「似獼猴，",
    "T34n1723_006:0758b01": "面大，蒼黑色，尾長四五尺，似獺尾，頭有兩",
    "T34n1723_006:0758b02": "岐。天雨即自倒懸於樹以尾塞鼻。江東",
    "T34n1723_006:0758b03": "養之捕鼠，為物捷健。」《爾雅》「蜼仰鼻而長尾」。",
    "T34n1723_006:0758b04": "今依《切韻》作「貁」字。此乃猿類，狀如狗形，",
    "T34n1723_006:0758b05": "此非惡性，故不取之。應作「鼬」字，與貁同，",
    "T34n1723_006:0758b06": "去聲呼，乃是黃[要/曰]之儔，性能傷殺，其形小",
    "T34n1723_006:0758b07": "也。依古文作「蜼」。若依《玉篇》作「[豸*由]」。依《字林》",
    "T34n1723_006:0758b08": "作「狖」。有作「狖」，不知所從。十貍。野猫也。應",
    "T34n1723_006:0758b09": "作「貍」。無「狸」字。《說文》云「從豸、里聲」。十一鼷",
    "T34n1723_006:0758b10": "鼠。《說文》「小鼠」。《玉篇》「有螫毒，食人及鳥獸，雖",
    "T34n1723_006:0758b11": "至盡不知亦不痛。」《春秋》所云「食郊牛角者」，",
    "T34n1723_006:0758b12": "今謂甘口鼠，此等多毒故以喻瞋。瞋之別",
    "T34n1723_006:0758b13": "相緣十事生：一己身，二所愛有情，三非愛",
    "T34n1723_006:0758b14": "有情，四過去怨親，五未來怨親，六現在怨親，",
    "T34n1723_006:0758b15": "七不可意境，八嫉妬，九宿習，十他見。總瞋",
    "T34n1723_006:0758b16": "為一、別行為十，合配十一。隨煩惱中忿恨",
    "T34n1723_006:0758b17": "等五名「諸惡虫輩」，逢緣生起名「交橫馳走」。",
    "T34n1723_006:0758b18": "又猛利瞋、被惱瞋、報怨瞋、現相瞋、害毒瞋、",
    "T34n1723_006:0758b19": "不斷瞋、嫉妬瞋、煩惋瞋、私切瞋、損殺瞋、潛",
    "T34n1723_006:0758b20": "計瞋，如次配之。「交橫馳走」，結上瞋也。",
    "T34n1723_006:0758b21": "經「尿屎臭處(至)而集其上」。贊曰：此喻於癡。",
    "T34n1723_006:0758b22": "三十六物如尿屎等，癡增上故寶著其身，",
    "T34n1723_006:0758b23": "如蜣蜋虫集其惡處不覺不淨，耽迷生死",
    "T34n1723_006:0758b24": "愚於三際，起七九種故名諸虫，類非一",
    "T34n1723_006:0758b25": "故，如《瑜伽》第九說。「臭處」者，不可愛樂、可厭",
    "T34n1723_006:0758b26": "賤皂。「臭」謂惡氣。「處」音昌與反，息也，謂惡氣",
    "T34n1723_006:0758b27": "息。《切韻》又云「鵄恕反」。《玉篇》「居也，止也」。既作",
    "T34n1723_006:0758b28": "去音，便惡處所。",
    "T34n1723_006:0758b29": "經「狐狼野干(至)骨肉狼藉」。贊曰：此喻疑也。",
    "T34n1723_006:0758b30": "「狐」音扈都反。《玉篇》「妖獸，鬼所乘」。狐有三德，",
    "T34n1723_006:0758c01": "其色中和，小前大後，死必守丘。野干，色青黃",
    "T34n1723_006:0758c02": "如狗，群行夜鳴，聲如狼，能緣木巢於危巖",
    "T34n1723_006:0758c03": "高木。狐形稍大，野干形小，而兩形相類大",
    "T34n1723_006:0758c04": "小有殊，故《禪經》云「見一野狐，又見野干」。狼",
    "T34n1723_006:0758c05": "可知矣。此疑三寶三世三界，故說三獸。「咀」",
    "T34n1723_006:0758c06": "音慈呂反，又鋤呂反。「嚼」音在爵反。《玉篇》「咀，唅",
    "T34n1723_006:0758c07": "也、味也、唶也」。或為「齟」字。「嚼」，噬也、噍也、茹",
    "T34n1723_006:0758c08": "也。唅之名咀，噬之名嚼。以足躡履名",
    "T34n1723_006:0758c09": "踐蹋。斷筋骨名[齒*齊]。傷皮肉名齧。「[齒*齊]」音",
    "T34n1723_006:0758c10": "在諸反，甞至齒作嚌。不知「[齒*齊]」字所從，恐",
    "T34n1723_006:0758c11": "錯為「[齒*齊]」，應作「[齒*來]」齧，齧挽曰[齒*齊]。其[齒*齊]有作",
    "T34n1723_006:0758c12": "截音，未詳。「齧」音五結反。「噬」齩也。多噬為齧，",
    "T34n1723_006:0758c13": "至齒為嚌，由此骨肉遂致狼藉。疑發於口",
    "T34n1723_006:0758c14": "如咀嚼，心疑諦理如踐蹋，疑苦集之軟法",
    "T34n1723_006:0758c15": "如[齒*齊]甞至齒，疑滅道之堅法如齧傷皮肉，",
    "T34n1723_006:0758c16": "因此生死之尸狼藉擾攘。",
    "T34n1723_006:0758c17": "經「由是群狗(至)變狀如是」。贊曰：初一頌半喻",
    "T34n1723_006:0758c18": "慢，後半頌結之。慢有七九名群狗，多因",
    "T34n1723_006:0758c19": "疑生故名由是。「搏」擊打也。「撮」持取也。「搏」音",
    "T34n1723_006:0758c20": "補各反，手擊也。《玉篇》「拍也、捬也」。「撮」音子活反，",
    "T34n1723_006:0758c21": "手取也。《釋名》「撮，卒也，謂暫卒取之」。《玉篇》「與",
    "T34n1723_006:0758c22": "四圭曰撮同」，謂三指撮也。手把作「攥」，子括",
    "T34n1723_006:0758c23": "反，今非彼義。高舉陵他名搏，望他順已名",
    "T34n1723_006:0758c24": "撮，卑劣慢不如於他如飢羸，闕小悕望故。",
    "T34n1723_006:0758c25": "心雖高而悚慄名障惶，觸緒事生名處處，",
    "T34n1723_006:0758c26": "心恒不足如求食，皆卑慢相。心慢蔑他名",
    "T34n1723_006:0758c27": "鬪諍，身起慢相名摣。「摣」音側加反，《釋名》「摣，",
    "T34n1723_006:0758c28": "叉也」，謂五指俱往叉取。《玉篇》「五指捉擊也、把",
    "T34n1723_006:0758c29": "也」。《切韻》「以指按作戲」。「掣」音尺制反。《字書》「牽",
    "T34n1723_006:0758c30": "也」。《玉篇》「引而縱之」。又尺析反，曳也，謂五指",
    "T34n1723_006:0759a01": "捉曳。指按而曳撦攞引縱，或復向前而咬名",
    "T34n1723_006:0759a02": "摣，卑身就他故。向後而挽名掣，我慢却偃",
    "T34n1723_006:0759a03": "踞故。有作「[齒*(虎-儿+且)]」字，《說文》「齒不正也」，非此義。語",
    "T34n1723_006:0759a04": "起慢言名啀齜嘷吠，聚露脣齒名啀齜，出",
    "T34n1723_006:0759a05": "聲大吼名嘷吠。「啀」音五佳反，犬鬪也。「齜」音",
    "T34n1723_006:0759a06": "士佳反，齒不正作齜[齒*(虎-儿+且)]，開口見齒作齜啀。",
    "T34n1723_006:0759a07": "又不知「喍」字所出。皐者熊虎聲，《玉篇》「咆也」。",
    "T34n1723_006:0759a08": "「咆」鳴也。「若哭作號」，結其舍恐怖變狀如是。",
    "T34n1723_006:0759a09": "經「處處皆有(至)食噉人肉」。贊曰。下十頌明",
    "T34n1723_006:0759a10": "靈神異鬼喻於五見。分五：初三頌半喻邪",
    "T34n1723_006:0759a11": "見，二頌半喻戒取，一頌半喻身見，半頌喻",
    "T34n1723_006:0759a12": "見取，兩頌喻邊見。初中分二：一頌總喻邪",
    "T34n1723_006:0759a13": "見自體，二頌半喻差別行相。此初也。「魑」刃知",
    "T34n1723_006:0759a14": "反，「魅」美祕反。《說文》、《玉篇》「老物精也」。《通俗文》「山",
    "T34n1723_006:0759a15": "澤怪謂之魑魅」。張平子《西京賦》云「山神，",
    "T34n1723_006:0759a16": "虎形，名魑。澤神，猪頭人形有尾，名魅」。「魍」音",
    "T34n1723_006:0759a17": "文兩反。「魎」音良獎反。《通俗文》「木石變怪名",
    "T34n1723_006:0759a18": "魍魎」。《春秋》及《玉篇》云「水神也」。添夜叉、惡鬼，",
    "T34n1723_006:0759a19": "總有五類。喻邪見緣、撥五門緣、撥五法心",
    "T34n1723_006:0759a20": "心所等有五行相，謂謗因、果、作用、實事及",
    "T34n1723_006:0759a21": "非四見諸餘邪見。損傷善法、毀壞良田，",
    "T34n1723_006:0759a22": "無所不生名處處有。損害逾廣，如噉人肉。",
    "T34n1723_006:0759a23": "經「毒虫之屬(至)各自藏護」。贊曰：下二頌半差",
    "T34n1723_006:0759a24": "別行相。中分二：初一頌明由邪見生鈍煩",
    "T34n1723_006:0759a25": "惱亦由煩惱復生邪見，後一頌半明由邪",
    "T34n1723_006:0759a26": "見生諸惡見及不善行。所餘煩惱名為虫",
    "T34n1723_006:0759a27": "獸。「孚」音撫夫反，信也。《玉篇》「姥伏也，卵孚也、",
    "T34n1723_006:0759a28": "生也」。《通俗文》「匹付反，卵化曰孚」。《廣雅》「孚，生也」。",
    "T34n1723_006:0759a29": "《方言》「鷄伏卵而未孚是也」。「乳」音濡主反，又而",
    "T34n1723_006:0759a30": "遇反。《蒼頡篇》、《玉篇》「乳謂養子也」。「生」雖平、去",
    "T34n1723_006:0759b01": "二音，應從平音。《玉篇》「生產進也，生養造也。",
    "T34n1723_006:0759b02": "因物造變謂之生」，產亦生也。鳥養卵名孚，",
    "T34n1723_006:0759b03": "獸養子名乳。由邪見故長諸煩惱如孚",
    "T34n1723_006:0759b04": "乳，生諸煩惱如產生，逐撥五門之邪見。",
    "T34n1723_006:0759b05": "煩惱別別生長名各藏護。藏護者資養義。或",
    "T34n1723_006:0759b06": "諸煩惱虫獸之屬，生長邪見名自藏護等。",
    "T34n1723_006:0759b07": "經「夜叉競來(至)甚可怖畏」。贊曰：明由邪見",
    "T34n1723_006:0759b08": "生諸惡見及不善行。諸惡見等如夜叉，日日",
    "T34n1723_006:0759b09": "增長名競來。因起煩惱更生惡行名爭取",
    "T34n1723_006:0759b10": "食。食是資長義，故惡身行滿名食既飽。邪見",
    "T34n1723_006:0759b11": "轉多名惡心轉熾，遂形於語名鬪諍聲。三",
    "T34n1723_006:0759b12": "業惡行邪見所增，損害彌多名甚可畏。故由",
    "T34n1723_006:0759b13": "邪見生三惡行，非由邪見親發身語，因",
    "T34n1723_006:0759b14": "勢遠生故作是說。",
    "T34n1723_006:0759b15": "經「鳩槃荼鬼(至)縱逸嬉戲」。贊曰：下二頌半",
    "T34n1723_006:0759b16": "喻戒取。中分二：初一頌半喻總行相，後一",
    "T34n1723_006:0759b17": "頌喻別行相。此初也。然諸古師先無正文",
    "T34n1723_006:0759b18": "多取小乘以解戒相，今依新文大乘義解，",
    "T34n1723_006:0759b19": "學者應知。「鳩盤荼」者可怖畏鬼，此喻戒取。",
    "T34n1723_006:0759b20": "重執隨順諸見戒生，不緣餘法，如踞土",
    "T34n1723_006:0759b21": "埵。《字林》「蹲，坐虛也」。「踞」音居御反，垂足實坐，",
    "T34n1723_006:0759b22": "倚也亦蹲也。「埵」音丁果反，小土聚隅也、堅土",
    "T34n1723_006:0759b23": "也。《玉篇》「丁戈反，小塊累也，亦堅土也、堁也」。",
    "T34n1723_006:0759b24": "有作「堆」音，聚土也。非也。若單執戒為勝因",
    "T34n1723_006:0759b25": "生取，名離地一尺；執順戒之禁為勝因",
    "T34n1723_006:0759b26": "生取，名二尺。或執為勝，如一尺；更執為因，",
    "T34n1723_006:0759b27": "如二尺。戒取必須具此二相，不爾是邪見",
    "T34n1723_006:0759b28": "所攝。不須別配上界二取，不說餘惑通",
    "T34n1723_006:0759b29": "上界故。雖執欣求出世滅果，去生人天",
    "T34n1723_006:0759b30": "名往，還沈惡道名返，常沈生死、虛功苦",
    "T34n1723_006:0759c01": "行名遊行，執為最勝乖背正道名縱逸，",
    "T34n1723_006:0759c02": "執為正因染著生死名嬉戲。",
    "T34n1723_006:0759c03": "經「捉狗兩足(至)怖狗自樂」。贊曰：別明行相",
    "T34n1723_006:0759c04": "也。外道所求涅槃解脫非真勝法。生死可",
    "T34n1723_006:0759c05": "惡喻如於狗，得彼戒禁猶如兩足，涅槃因",
    "T34n1723_006:0759c06": "故，如足戒禁別故稱兩。或執為勝、為因",
    "T34n1723_006:0759c07": "名兩。堅著戒禁如捉狗足，執行順己如",
    "T34n1723_006:0759c08": "撲足倒。「撲」音蒲角反，倒也。《通俗文》「爭倒曰",
    "T34n1723_006:0759c09": "撲」。有作「朴」，音普卜反，打也。《玉篇》「擊也、手搏",
    "T34n1723_006:0759c10": "也」。今非此義，亦非「朴」字。宣揚苦行及彼涅",
    "T34n1723_006:0759c11": "槃以示眾生，如令失聲。執著若戒若禁能",
    "T34n1723_006:0759c12": "到涅槃，如以狗足加狗之頸。以此安處",
    "T34n1723_006:0759c13": "而修苦行以求涅槃，義同怖弄於狗耽翫",
    "T34n1723_006:0759c14": "不捨，雖苦謂樂，以娛己情故名自樂。",
    "T34n1723_006:0759c15": "經「復有諸鬼(至)叫呼求食」。贊曰：此喻身見。",
    "T34n1723_006:0759c16": "俱生身見無始恒行，故名長大。分別起者與",
    "T34n1723_006:0759c17": "不善性無慚愧俱，喻如裸形。裸是露義，無",
    "T34n1723_006:0759c18": "羞恥故。無明所覆名黑，迷無正理名瘦。",
    "T34n1723_006:0759c19": "堅執五蘊曾不暫輟，名常住中。諸煩惱",
    "T34n1723_006:0759c20": "因之而起，我語取因此而生，名發惡聲。處",
    "T34n1723_006:0759c21": "處廣起我見滋長，如叫求食。",
    "T34n1723_006:0759c22": "經「復有諸鬼其咽如針」。贊曰：喻見取也。其",
    "T34n1723_006:0759c23": "頭如山、咽喉極小如針許大，不堪受食；見",
    "T34n1723_006:0759c24": "取亦爾，執自見等為因為勝謂大如山，",
    "T34n1723_006:0759c25": "不受他見如針極小。",
    "T34n1723_006:0759c26": "經「復有諸鬼(至)或復噉狗」。贊曰：下二頌喻",
    "T34n1723_006:0759c27": "邊見，分二：初頌喻總行相，後頌喻別行相。",
    "T34n1723_006:0759c28": "此初也。「首如牛頭」，頭有二角，一邊見中含",
    "T34n1723_006:0759c29": "常、斷故。常、斷必依我見後起，如依牛頭",
    "T34n1723_006:0759c30": "有二角故。「或食人肉」喻斷見也，損害善深",
    "T34n1723_006:0760a01": "由執斷故，全不肯脩如食人肉。「或復噉狗」",
    "T34n1723_006:0760a02": "喻常見也，不妨善生損害淺故猶如噉狗。",
    "T34n1723_006:0760a03": "經「頭髮蓬亂(至)叫喚馳走」。贊曰。喻別行相",
    "T34n1723_006:0760a04": "也。因此邊見生六十二見中四十七見，如",
    "T34n1723_006:0760a05": "髮蓬亂。因此見故共諸外道互相非斥，如",
    "T34n1723_006:0760a06": "殘害兇險。外道妄見名兇險，故兇惡險",
    "T34n1723_006:0760a07": "阻也。無正教食及正理水以資長故，如飢",
    "T34n1723_006:0760a08": "渴所逼。內心既爾，外發聲計著如叫喚，身",
    "T34n1723_006:0760a09": "急隨之行如馳走。",
    "T34n1723_006:0760a10": "經「夜叉餓鬼(至)恐畏無量」。贊曰：此結成也。",
    "T34n1723_006:0760a11": "外道起煩惱虛妄顛倒故，如夜叉餓鬼。在",
    "T34n1723_006:0760a12": "俗起煩惱耽著無知故，如諸惡鳥獸。牒上",
    "T34n1723_006:0760a13": "所明，由起彼故不達正理。貧無智慧如飢",
    "T34n1723_006:0760a14": "急，在俗遍生、老、病、死四位。處處遇惡緣以",
    "T34n1723_006:0760a15": "惑生，如飢急四向。外道不得正視涅槃因",
    "T34n1723_006:0760a16": "門，妄行苦行而觀正理，如看窓牖，不正",
    "T34n1723_006:0760a17": "行故。如是諸難恐畏無量，略說苦惑。諸難",
    "T34n1723_006:0760a18": "尚爾，況諸惡業理喻何窮。「闚」有作「窺」，小視",
    "T34n1723_006:0760a19": "也。凡相竊視，南楚謂之窺。",
    "T34n1723_006:0760a20": "經「是朽故宅(至)其焰俱熾」。贊曰。下十頌半別",
    "T34n1723_006:0760a21": "明虫鬼叢雜紛起所由。有三：初二頌明主",
    "T34n1723_006:0760a22": "在無災、主無災起，次一頌明由火焚蕩宅",
    "T34n1723_006:0760a23": "宇崩摧，後七頌半屬此紛披虫鬼擾攘。此",
    "T34n1723_006:0760a24": "初文也。「屬」音之欲反，屬謂由屬。意說菩薩因",
    "T34n1723_006:0760a25": "位在宅，及成佛已在世利物，生死煩惱災",
    "T34n1723_006:0760a26": "難便息。佛入涅槃，菩薩隱沒物益寢息，生",
    "T34n1723_006:0760a27": "死煩惱災難遂生。亦由主在宅中嚴治脩",
    "T34n1723_006:0760a28": "織勗勵子息，災難不生；主若離家無人脩",
    "T34n1723_006:0760a29": "飾，既無勗勵子息放逸、災起宅崩。故三界",
    "T34n1723_006:0760a30": "宅，由佛若在災難不生，由佛若無災難斯",
    "T34n1723_006:0760b01": "起，故言屬于一人，喻佛菩薩也。不由外",
    "T34n1723_006:0760b02": "道唯由佛法，故言一人。又「屬」音時燭反，屬",
    "T34n1723_006:0760b03": "謂攝屬。三界皆是佛之所有，說佛為主，並",
    "T34n1723_006:0760b04": "屬佛故。「其人近出」，入涅槃隱，離三界生，名",
    "T34n1723_006:0760b05": "為近出，如宅無主。「忽然火起」喻諸煩惱損",
    "T34n1723_006:0760b06": "敗身器，如火損舍。應為「屬」字。無端而有，",
    "T34n1723_006:0760b07": "名忽然火起。從生至死觸途皆起，名四面",
    "T34n1723_006:0760b08": "一時。因此發生無量惡業，名焰俱熾。",
    "T34n1723_006:0760b09": "經「棟梁椽柱(至)牆壁崩倒」。贊曰。由火焚蕩",
    "T34n1723_006:0760b10": "宅宇崩摧。「棟梁」者受蘊。「椽」者骨節是色蘊。「柱」",
    "T34n1723_006:0760b11": "是行蘊。「爆聲」者喻生苦。「爆」音博教反，火深",
    "T34n1723_006:0760b12": "烈也。又普駁反，《說文》「灼也」，謂披散起。《玉篇》",
    "T34n1723_006:0760b13": "「補角、蒲角、頗角三反，灼也、熱也」。亦為「曝」字，",
    "T34n1723_006:0760b14": "憤起也。古作「[暴*皮]」「曝」二形同。「震裂」者喻老",
    "T34n1723_006:0760b15": "苦。震者驚擗之義，老苦在身如雷驚擗，甚",
    "T34n1723_006:0760b16": "可怖故。或為「振」字。「摧折」喻病苦，摧殘身命",
    "T34n1723_006:0760b17": "衰折盛壯。「墮落」喻死苦，壞壽命故。生老病",
    "T34n1723_006:0760b18": "死并柱，合是行蘊無常。於三蘊後、想蘊之前",
    "T34n1723_006:0760b19": "明四相者，欲明生等遍五蘊故。「牆壁崩",
    "T34n1723_006:0760b20": "倒」喻於想蘊內外無常。上來受、色、行、想四",
    "T34n1723_006:0760b21": "蘊無常，在識宅有。前文已明宅中火起，總",
    "T34n1723_006:0760b22": "說五蘊有生、老、病、死，無常敗壞深可厭",
    "T34n1723_006:0760b23": "患。問：宅中災難俱是煩惱，何故或說為火、",
    "T34n1723_006:0760b24": "或說為虫鬼耶？答：燒迫身心喻之於火，無",
    "T34n1723_006:0760b25": "知損害譬之虫鬼。欲令驚怖厭深，所以種",
    "T34n1723_006:0760b26": "種為喻。識為所依，喻之於宅；煩惱依起，故",
    "T34n1723_006:0760b27": "譬火虫。四蘊俱是能依，故說由火摧落，不",
    "T34n1723_006:0760b28": "說虫鬼亦依火遊。",
    "T34n1723_006:0760b29": "經「諸鬼神等(至)不能自出」。贊曰。下七頌半屬",
    "T34n1723_006:0760b30": "此紛披虫鬼擾攘。有三：一頌半喻欲界災，",
    "T34n1723_006:0760c01": "三頌半喻色界災，二頌半喻無色界災。此初",
    "T34n1723_006:0760c02": "也。「諸鬼神等」者，喻欲界出家外道、在家俗人。",
    "T34n1723_006:0760c03": "眾苦所逼遂揚聲大叫等者，等取虫獸。故",
    "T34n1723_006:0760c04": "《十地論》云：「外道知生、老、病、死，生厭故揚",
    "T34n1723_006:0760c05": "聲大叫。」今通在家。又在家起貪等鬪諍，外",
    "T34n1723_006:0760c06": "道起諸見鬪諍。「揚聲大叫」此為總句。由起",
    "T34n1723_006:0760c07": "貪等性鈍煩惱，如鵰鷲等；由起諸見疾利",
    "T34n1723_006:0760c08": "煩惱，如鳩盤荼等。此為別句。雖苦所逼揚",
    "T34n1723_006:0760c09": "聲大叫。在家俗人癡愛故生惱，出家外道以",
    "T34n1723_006:0760c10": "苦欲捨苦，此皆名為周慞惶怖不能自出。「周",
    "T34n1723_006:0760c11": "慞」者怱恾驚懼也。又為「章」字。「周」流也，周流周",
    "T34n1723_006:0760c12": "遍驚懼不安之狀。下有惶怖應為周章，由",
    "T34n1723_006:0760c13": "下悶走已為周章。此應為「慞」，體亦即怖惶。",
    "T34n1723_006:0760c14": "「怖」者驚懼，故惶悚怖怕也。此依初揚聲大",
    "T34n1723_006:0760c15": "叫解。若依後解，在俗及外道起利鈍惑常",
    "T34n1723_006:0760c16": "鬪諍故，以此怱遽於生死、驚忙於旦夕，",
    "T34n1723_006:0760c17": "豈知惑火以焚燒、虫鬼毒之傷害而求出離",
    "T34n1723_006:0760c18": "者也。設欲求出，無方自得。",
    "T34n1723_006:0760c19": "經「惡獸毒虫(至)亦住其中」。贊曰：下三頌半",
    "T34n1723_006:0760c20": "喻色界災。有三：一頌喻俗人外道俱生彼",
    "T34n1723_006:0760c21": "界，一頌喻雖有淨定折伏煩惱煩惱還起，",
    "T34n1723_006:0760c22": "一頌半喻雖求離欲執彼為勝煩惱復生。",
    "T34n1723_006:0760c23": "此初也。色界定深猶如孔穴。在俗生彼如",
    "T34n1723_006:0760c24": "虫竄之。外道鬼生，故言亦住。「竄」音七亂反，",
    "T34n1723_006:0760c25": "逃也。《玉篇》「藏，蔽也」。",
    "T34n1723_006:0760c26": "經「薄福德故(至)飲血噉肉」。贊曰：此喻雖有",
    "T34n1723_006:0760c27": "淨定折伏煩惱煩惱還起。聖人有淨定煩",
    "T34n1723_006:0760c28": "惱不生；彼雖有淨定無真福慧，名薄福德，",
    "T34n1723_006:0760c29": "更為貪、癡、慢、疑、身、邊見等煩惱所燒，名",
    "T34n1723_006:0761a01": "為火逼。不能斷滅此等煩惱，仍起見取互",
    "T34n1723_006:0761a02": "相非斥，名相殘害。執自勝道如飲血，緣",
    "T34n1723_006:0761a03": "見細故。起戒取堅執如噉肉，緣事麁故。",
    "T34n1723_006:0761a04": "「噉」音土敢反，食也。或作「啖」音屯敢反。",
    "T34n1723_006:0761a05": "經「野干之屬(至)四面充塞」。贊曰：雖求離欲",
    "T34n1723_006:0761a06": "執彼為勝，煩惱復生也。「野干」者，欲界疑。「之",
    "T34n1723_006:0761a07": "屬」者，所餘煩惱。「並已死」者，先伏斷故。由",
    "T34n1723_006:0761a08": "取定為勝，起色界中愛、見、慢、疑等種種煩",
    "T34n1723_006:0761a09": "惱，名大惡獸。此展轉增長，如競來食噉。惑",
    "T34n1723_006:0761a10": "火既炎，燒炙彌廣，因定生惑不可愛樂如",
    "T34n1723_006:0761a11": "臭烟。臭烟繁欝名[火*蓬][火*勃]。「[火*蓬]」音薄紅反。唯有",
    "T34n1723_006:0761a12": "「蓬峰」二字，氣如蓬亂。應為「蓬」字。有作「熢」",
    "T34n1723_006:0761a13": "字。依《玉篇》即熢火之熢，亦無蓬音。「[火*勃]」音蒲",
    "T34n1723_006:0761a14": "沒反，大也、盛也。若塵起作「[土*孛]」。火香作「馞」。",
    "T34n1723_006:0761a15": "今之臭氣馞馞如蓬繁亂，或氣臭大勃起如",
    "T34n1723_006:0761a16": "蓬。有作「[火*孛]」字，不知所出。遍四定生，無一",
    "T34n1723_006:0761a17": "處非有，如四面充塞。",
    "T34n1723_006:0761a18": "經「蜈蚣蚰蜒(至)隨取而食」。贊曰。下二頌半",
    "T34n1723_006:0761a19": "喻無色界災。初一頌半喻下三地惑，後一頌",
    "T34n1723_006:0761a20": "喻生有頂地惑。此初也。「蜈蚣」等類喻彼凡",
    "T34n1723_006:0761a21": "夫，為下色界惑火所燒，求生無色如走",
    "T34n1723_006:0761a22": "出穴生下三處。「鳩盤荼鬼」喻彼外道。外道",
    "T34n1723_006:0761a23": "多執二上地以為涅槃。撥諸凡夫不執以",
    "T34n1723_006:0761a24": "為殊勝涅槃，因凡起惑如鬼見虫隨取而",
    "T34n1723_006:0761a25": "食。食者資長義，隨逐彼生惑更增故。",
    "T34n1723_006:0761a26": "經「又諸餓鬼(至)周章悶走」。贊曰：此喻有頂",
    "T34n1723_006:0761a27": "煩惱。生彼外道名為餓鬼。三有頂故，名頭",
    "T34n1723_006:0761a28": "上。煩惱更生，名火然。無正教食、法水充濟，",
    "T34n1723_006:0761a29": "名飢渴。煩惱所逼，如熱惱。恒不安處，名",
    "T34n1723_006:0761a30": "周章。周章是周流義。還淪五趣，名悶走。",
    "T34n1723_006:0761b01": "有本為「障」是惶怖義。上來說喻，意令厭怖",
    "T34n1723_006:0761b02": "種種變名，智者應悉。",
    "T34n1723_006:0761b03": "經「其宅如是(至)眾難非一」。贊曰：此文第三",
    "T34n1723_006:0761b04": "結成上難。難既眾多，不能具述。「眾」音有二：",
    "T34n1723_006:0761b05": "職隆、之仲二反。",
    "T34n1723_006:0761b06": "經「是時宅主在門外立」。贊曰：下第三大段",
    "T34n1723_006:0761b07": "有十四頌，見設權方喻。長行有四，此中亦",
    "T34n1723_006:0761b08": "爾。初三頌見苦悲生喻，次五頌示大不悕",
    "T34n1723_006:0761b09": "喻，次三頌思方拔濟喻，後三頌正說三乘喻。",
    "T34n1723_006:0761b10": "初文有二：初二頌頌見苦，後一頌頌悲生。",
    "T34n1723_006:0761b11": "見苦中初二句喻佛出三界，次一頌半喻更",
    "T34n1723_006:0761b12": "聞眾生處難所悲之事。此初文也。「主」者，親",
    "T34n1723_006:0761b13": "也、上也、典也、領也、守也。門有二種：一教門，",
    "T34n1723_006:0761b14": "二行門。佛住果中出因門外，即是位居妙",
    "T34n1723_006:0761b15": "理，亦是理出教門一乘門也，故言門外。由",
    "T34n1723_006:0761b16": "長行言「我雖能於此所燒之門安隱得出」，",
    "T34n1723_006:0761b17": "今言在外立，有四義：一住待之狀，待子出",
    "T34n1723_006:0761b18": "宅故；二將行之貌，將行入救故名為立；三",
    "T34n1723_006:0761b19": "立者不行之相，待機熟而垂濟，故未即行；",
    "T34n1723_006:0761b20": "四立者起成之義，眾生在生死，未起未成",
    "T34n1723_006:0761b21": "佛如坐，佛已起而成，故立也。",
    "T34n1723_006:0761b22": "經「聞有人言(至)歡娛樂著」。贊曰：此喻聞眾",
    "T34n1723_006:0761b23": "生處難。前長行云「長者見是大火」，〈方便品〉",
    "T34n1723_006:0761b24": "云「我以佛眼觀」，今言聞者有二義：一自、他",
    "T34n1723_006:0761b25": "影彰，不但自見眾生沒苦，亦聞他三世佛",
    "T34n1723_006:0761b26": "所傳說親、疎相顯。二眼覩苦生，親故名見，",
    "T34n1723_006:0761b27": "法待機濟，疎故與聞名。無始已來放縱馳",
    "T34n1723_006:0761b28": "流，起煩惱分別，名先因遊戲。受三界苦果，",
    "T34n1723_006:0761b29": "名來入此宅。從無始來因惑、業故感於",
    "T34n1723_006:0761b30": "識等，背理乖真義名來入。入者處義，非先",
    "T34n1723_006:0761c01": "出故今始名入。彼修解脫分即名為出，良",
    "T34n1723_006:0761c02": "為不修故名為入。三乘種姓未發現行，設",
    "T34n1723_006:0761c03": "發大心退求小果，名稚小。「稚」音直利反，幼",
    "T34n1723_006:0761c04": "弱也。愚癡所蔽，名無知。於此苦果放逸",
    "T34n1723_006:0761c05": "六情，名歡娛。貪染諸境，名樂著。",
    "T34n1723_006:0761c06": "經「長者聞已(至)令無燒害」。贊曰：此頌悲生",
    "T34n1723_006:0761c07": "喻。入宅救之悲生名驚。隨順生死，名入",
    "T34n1723_006:0761c08": "火宅。由此入故後亦與子同時方出，循環",
    "T34n1723_006:0761c09": "赴救不顧其難，名宜救濟，應時濟故。",
    "T34n1723_006:0761c10": "經「告喻諸子(至)相續不斷」。贊曰：下五頌喻",
    "T34n1723_006:0761c11": "示大不悕。有二：初四頌密示眾苦以授大",
    "T34n1723_006:0761c12": "乘，後一頌無怖取大。初復有二：初一頌半",
    "T34n1723_006:0761c13": "總告惑、苦還生，後二頌半別告惡處令厭。",
    "T34n1723_006:0761c14": "此初也。「說眾患難」者，宅壞火災、虫鬼紛擾。「惡",
    "T34n1723_006:0761c15": "鬼」者外道諸見。「毒虫」者白衣餘惑。此二為緣，",
    "T34n1723_006:0761c16": "所生一切煩惱災火連綿不息。「蔓莚」者連續",
    "T34n1723_006:0761c17": "之貌。有解上去、下平呼，既如草蔓，亦如莚",
    "T34n1723_006:0761c18": "廗之長也。或為「延」，如草蔓延長連續不斷。",
    "T34n1723_006:0761c19": "或「蔓」亡怨反。「莚」餘戰反。《西京賦》云「其形蔓莚」。",
    "T34n1723_006:0761c20": "《廣雅》「蔓，長也。莚，遍也」，二皆去聲呼之，如野",
    "T34n1723_006:0761c21": "火連綿勢長不斷絕之義。因宅火生，名",
    "T34n1723_006:0761c22": "火蔓莚。因火宅壞，名苦。次第相續不絕，此",
    "T34n1723_006:0761c23": "意顯示因惑生苦。緣生之中無明、行後，有",
    "T34n1723_006:0761c24": "識等五。愛、取、有後，有生、老死。因苦生惑",
    "T34n1723_006:0761c25": "生死相續無斷絕期。觸、受後，有愛、取。老死",
    "T34n1723_006:0761c26": "後，還有無明，故說生死名為輪轉。",
    "T34n1723_006:0761c27": "經「毒蛇蚖蝮(至)況復大火」。贊曰：此別告也。",
    "T34n1723_006:0761c28": "「毒蛇」等瞋也。「夜叉」惡業也。「鳩槃荼」戒取也。",
    "T34n1723_006:0761c29": "「野干」疑也。「狗」慢也。「鵰鷲」貪愛也。「百足之屬」如",
    "T34n1723_006:0761c30": "是等種種煩惱也。既乏法食，飢渴故生惱，惱",
    "T34n1723_006:0762a01": "急紛披甚可怖畏。「覩其惑相」此是苦難極惡",
    "T34n1723_006:0762a02": "處所，已不可樂，況大火因所感燒之果宅，",
    "T34n1723_006:0762a03": "晝夜煎迫，何可貪哉。或復如是煩惱、虫鬼",
    "T34n1723_006:0762a04": "擾攘，惡相苦已難處，況此乃是損害燒煮。今",
    "T34n1723_006:0762a05": "後世中災難大火不作此解，虫鬼即火，何",
    "T34n1723_006:0762a06": "所差別？難處有二義：一難可安處，《詩》云",
    "T34n1723_006:0762a07": "「莫我遑處」，處，居也、安也。二苦難處所。",
    "T34n1723_006:0762a08": "經「諸子無知(至)嬉戲不已」。贊曰：此一頌無",
    "T34n1723_006:0762a09": "悕取大。",
    "T34n1723_006:0762a10": "經「是時長者(至)益我愁惱」。贊曰：下第三段",
    "T34n1723_006:0762a11": "有三頌，思方拔濟喻。有二：初一頌轉益悲",
    "T34n1723_006:0762a12": "生，後二頌正思拔濟。此初也。眾生受苦煩",
    "T34n1723_006:0762a13": "惱增長，轉益菩薩之悲心也。",
    "T34n1723_006:0762a14": "經「今此舍宅(至)設諸方便」。贊曰：正思拔濟",
    "T34n1723_006:0762a15": "也。「妉」者樂著。「湎」者醉亂嬉戲縱逸。餘意可",
    "T34n1723_006:0762a16": "知。「妉」「媅」皆丁含反，愛樂也。翫著作「耽」。三字",
    "T34n1723_006:0762a17": "皆得。「湎」音無兗反，亦嗜著也、亂也。古文「[酉*面]」。",
    "T34n1723_006:0762a18": "有作「媔」「愐」，不知所從。「[酉*面]」《說文》「妉於酒也」。",
    "T34n1723_006:0762a19": "經「告諸子等(至)妙寶好車」。贊曰。下第四段三",
    "T34n1723_006:0762a20": "頌，正說三乘喻。分三：一頌總告許車，一頌",
    "T34n1723_006:0762a21": "陳車在外，一頌說車所從。此初也。",
    "T34n1723_006:0762a22": "經「羊車鹿車(至)汝等出來」。贊曰：陳車在外",
    "T34n1723_006:0762a23": "也。果出於因門、理逾於教外，故言出門外。",
    "T34n1723_006:0762a24": "車體無漏不繫名外。若離三界無施化處",
    "T34n1723_006:0762a25": "故，在三乘門外也。佛住宅外，故呼子出。義",
    "T34n1723_006:0762a26": "如前釋。",
    "T34n1723_006:0762a27": "經「吾為汝等(至)可以遊戲」。贊曰：說車所從",
    "T34n1723_006:0762a28": "也。涅槃寶所，無為先有，不言我作；車是菩",
    "T34n1723_006:0762a29": "提，有為之體，所以言作。作是起義，「牛車」種",
    "T34n1723_006:0762a30": "智，由教、行生，故名為作。羊鹿二車名教施",
    "T34n1723_006:0762b01": "設，亦言我作。雖並是作，牛車作體、羊鹿作",
    "T34n1723_006:0762b02": "名，故皆名作。稱機而濟，名隨意樂。",
    "T34n1723_006:0762b03": "經「諸子聞說(至)離諸苦難」。贊曰。下第四大段",
    "T34n1723_006:0762b04": "有六頌半，頌依言免難喻。分二：初一頌半",
    "T34n1723_006:0762b05": "子免災難，後五頌父遂心安。此初也。「即時",
    "T34n1723_006:0762b06": "奔競」者，互相勸勉。「馳走而出」者，精進勇猛也。",
    "T34n1723_006:0762b07": "「到空地」者，隨其所應離三障、處二空之地，",
    "T34n1723_006:0762b08": "即二乘無學及入初地。出分段死之苦難",
    "T34n1723_006:0762b09": "也，無復生故。惡果名苦，惡因名難。",
    "T34n1723_006:0762b10": "經「長者見子(至)我今快樂」。贊曰：下有五頌，",
    "T34n1723_006:0762b11": "父遂心安。分二：一頌半見已自慶，三頌半喜",
    "T34n1723_006:0762b12": "極告他。此初也。「四衢」者，四諦理也。子既出住",
    "T34n1723_006:0762b13": "四衢，父遂坐師子座，得無畏故、表心安",
    "T34n1723_006:0762b14": "故。由此次言「爾時諸子知父安坐」，故師子座",
    "T34n1723_006:0762b15": "是父座也。善適父心故言快樂，即是昔者",
    "T34n1723_006:0762b16": "得菩提。後生猶在因數，說法時示將垂",
    "T34n1723_006:0762b17": "濟，義同將行救待於子，所以言立。今子",
    "T34n1723_006:0762b18": "果滿已出火宅，父無行待心安稱坐。",
    "T34n1723_006:0762b19": "經「此諸子等(至)四面俱起」。贊曰。下三頌半，喜",
    "T34n1723_006:0762b20": "極告他。分二：初二頌明諸子昔日在難，後",
    "T34n1723_006:0762b21": "一頌半明我今救得稱心。此初也。善根難起，",
    "T34n1723_006:0762b22": "名生育難。「育」者長養。無明長蔽、善根不大，",
    "T34n1723_006:0762b23": "名愚小無知。沈沒三界，名入險宅。或昔教",
    "T34n1723_006:0762b24": "化而今悉忘，故名為小來入火宅。在俗驅",
    "T34n1723_006:0762b25": "驅，如多毒虫。外道邪學，如魑魅可畏。煩惱",
    "T34n1723_006:0762b26": "熾盛，如大火猛焰。逢緣即生，如四面俱起。",
    "T34n1723_006:0762b27": "經「而此諸子(至)我今快樂」。贊曰：此明我今",
    "T34n1723_006:0762b28": "救得稱心自喜慰情，復告他人知自意快。",
    "T34n1723_006:0762b29": "經「爾時諸子(至)三種寶車」。贊曰。已上五十三",
    "T34n1723_006:0762c01": "行半頌，頌昔說權方；下第二段有十二行",
    "T34n1723_006:0762c02": "頌，頌今說實。長行有四，今此亦然。初三頌",
    "T34n1723_006:0762c03": "諸子索三，次一頌半釋成父志，次六頌父但",
    "T34n1723_006:0762c04": "與一，後一頌半越本子心，前後不同故。初",
    "T34n1723_006:0762c05": "文分二：初一頌半標索三車，後一頌半牒",
    "T34n1723_006:0762c06": "先父許。此初也。體父之意無憂慮，故言知",
    "T34n1723_006:0762c07": "父安坐。",
    "T34n1723_006:0762c08": "經「如前所許(至)唯垂給與」。贊曰。牒先父許，",
    "T34n1723_006:0762c09": "故敢承望。當機學時願垂賜與。「唯」者敬諾",
    "T34n1723_006:0762c10": "之辭。敬諾於父，用悕三乘。",
    "T34n1723_006:0762c11": "經「長者大富(至)造諸大車」。贊曰。第二釋成",
    "T34n1723_006:0762c12": "父志也。長者大富，有為、無為庫藏眾多，周",
    "T34n1723_006:0762c13": "給一國猶用不盡，何況諸子。故以珍實而",
    "T34n1723_006:0762c14": "作大車，教之脩習果滿生故。總而言之，一",
    "T34n1723_006:0762c15": "切種智無漏五薀為此車相。捨無常色獲",
    "T34n1723_006:0762c16": "得常色，受、想、行、識亦如是故。若說真如",
    "T34n1723_006:0762c17": "為此車體，即是寶所，云何言作？化城教設，",
    "T34n1723_006:0762c18": "亦可說言我所化作，豈說寶所亦是作也？",
    "T34n1723_006:0762c19": "牛車既作，明體菩提。",
    "T34n1723_006:0762c20": "經「莊挍嚴飾(至)處處垂下」。贊曰：下第三段",
    "T34n1723_006:0762c21": "有六頌，父但與一。分四：初四頌裝挍，次一",
    "T34n1723_006:0762c22": "頌牛相，次半頌儐從，後半頌總標與車。初",
    "T34n1723_006:0762c23": "有九嚴，此中有六：一總嚴。二欄楯。三珮鐸。",
    "T34n1723_006:0762c24": "四交絡。五鬘蓋，真珠羅網是也。「施」音式枝",
    "T34n1723_006:0762c25": "反。六華纓，以金華飾纓，故名金華諸瓔，更",
    "T34n1723_006:0762c26": "非別物。",
    "T34n1723_006:0762c27": "經「眾綵雜飾(至)以覆其上」。贊曰。此有三嚴：",
    "T34n1723_006:0762c28": "七雜嚴，眾綵等是。八茵蓐，《說文》「車中重廗」，即",
    "T34n1723_006:0762c29": "長行「綩莚」也。《切韻》云「茵者褥也」。蓐者草褥，",
    "T34n1723_006:0762c30": "褥作草華之文。或以草為褥名為茵蓐。有",
    "T34n1723_006:0763a01": "作「裀」者，《玉篇》「衣身也」。若作「鞇」，虎皮也。《釋名》",
    "T34n1723_006:0763a02": "云「文鞇，車中所以坐者，用虎皮為之，有",
    "T34n1723_006:0763a03": "文綵，因以下輿相連著」。「蓐」三蒼「薦」也，應作",
    "T34n1723_006:0763a04": "「茵蓐」字。「繒」通五色綾錦之屬。「纊」者軟綿",
    "T34n1723_006:0763a05": "之類。將此綾錦、軟綿之類作其茵蓐，故",
    "T34n1723_006:0763a06": "知蓐作草華之文。九覆葩，即替丹枕。長行",
    "T34n1723_006:0763a07": "取滅定，倚息疲倦；此取善巧，智用遍在淨",
    "T34n1723_006:0763a08": "命茵蓐之上，故喻覆癿。所望別故亦不相",
    "T34n1723_006:0763a09": "違，此有六德：一神用無方名上妙。二微",
    "T34n1723_006:0763a10": "密難知名細。三積功累行用因華作，脩習",
    "T34n1723_006:0763a11": "所成名[疊*毛]。「[疊*毛]」音徒協反，《切韻》「細毛布也」。今",
    "T34n1723_006:0763a12": "謂不然，別有[疊*毛]華織以為布，今白[疊*毛]是，毛",
    "T34n1723_006:0763a13": "作者褐也。四逈過一初神德難思名價直",
    "T34n1723_006:0763a14": "千億。五自性澄皎名鮮白。六體離二障名",
    "T34n1723_006:0763a15": "淨潔。以上六德後智妙用，遍被淨命之中，",
    "T34n1723_006:0763a16": "名覆褥上。",
    "T34n1723_006:0763a17": "經「有大白牛(至)以駕寶車」。贊曰：此牛相。有四",
    "T34n1723_006:0763a18": "德：一白牛；二肥壯，即膚充也；三筋力；四端美。",
    "T34n1723_006:0763a19": "經「多諸儐從(至)等賜諸子」。贊曰。上半儐從，",
    "T34n1723_006:0763a20": "下半標與。「儐」音必刃反，相也。《玉篇》「導也」。出接",
    "T34n1723_006:0763a21": "賓曰儐，入贊禮曰相。又儐，進之也、陳也，或",
    "T34n1723_006:0763a22": "作「檳」。今前導為儐，後隨為從。以上所說",
    "T34n1723_006:0763a23": "車之相貌與長行同，具牒指數。與前異者，",
    "T34n1723_006:0763a24": "隨文略解。諸有讀者應對長行一一解釋，",
    "T34n1723_006:0763a25": "恐繁且止。",
    "T34n1723_006:0763a26": "經「諸子是時(至)自在無礙」。贊曰：第四越子",
    "T34n1723_006:0763a27": "本心也。「遊四方」者，喻化四生。得智覺故",
    "T34n1723_006:0763a28": "嬉戲；得滅理故快樂；獲神通故自在；離諸",
    "T34n1723_006:0763a29": "障故無礙。或自在有十：一財，二心，三壽，四",
    "T34n1723_006:0763a30": "業，五生，六勝解，七願，八神力，九法，十智；如",
    "T34n1723_006:0763b01": "餘處說。復有四自在：一相，二土，三智，四業；",
    "T34n1723_006:0763b02": "今皆獲得。",
    "T34n1723_006:0763b03": "經「告舍利弗(至)世間之父」。贊曰：上六十五頌",
    "T34n1723_006:0763b04": "半頌喻說，下十八頌頌合說。准前為二：",
    "T34n1723_006:0763b05": "初十一頌頌合昔權，後有七頌頌合今實。",
    "T34n1723_006:0763b06": "合昔權有四：初一頌頌合三界佛有，次三",
    "T34n1723_006:0763b07": "頌頌合五趣危亡，次五頌半頌合見設權",
    "T34n1723_006:0763b08": "方，後一頌半頌合依言免難。此初文也。同",
    "T34n1723_006:0763b09": "前長行。",
    "T34n1723_006:0763b10": "經「一切眾生(至)無有慧心」。贊曰：下第二有",
    "T34n1723_006:0763b11": "三頌，合五趣危亡。分三：初一頌合人眾甚",
    "T34n1723_006:0763b12": "多，眾子遊居，無種姓者雖不同真子，亦養",
    "T34n1723_006:0763b13": "子故；一頌合宅宇危朽；一頌合諸方災起。",
    "T34n1723_006:0763b14": "此初文也。深著世樂，起惡深也。亦有本云",
    "T34n1723_006:0763b15": "「深著五欲」，取初為正，通三界故。無有慧心，",
    "T34n1723_006:0763b16": "無善意也。",
    "T34n1723_006:0763b17": "經「三界無安(至)熾然不息」。贊曰：初一頌宅宇",
    "T34n1723_006:0763b18": "危朽。五蘊俱為四苦所逼，遷謝變改。後一",
    "T34n1723_006:0763b19": "頌諸方災起，遍生老病死四位之中，皆有猛",
    "T34n1723_006:0763b20": "火煩惱熾然。「熾」音處志反，盛也。",
    "T34n1723_006:0763b21": "經「如來已離(至)安處林野」。贊曰：下第三有",
    "T34n1723_006:0763b22": "五頌半，合見設權方。分三：初三頌合見苦",
    "T34n1723_006:0763b23": "悲生，次一頌合示大不悕，後一頌半合正",
    "T34n1723_006:0763b24": "說三乘。無思方拔濟。初復有三：初一頌明",
    "T34n1723_006:0763b25": "自出宅，次一頌宅屬於我，後一頌明己力",
    "T34n1723_006:0763b26": "能。此初也。證涅槃故寂然，出生死故閑居。",
    "T34n1723_006:0763b27": "常在定中，深放曠故。「安處林野」，定是功德之",
    "T34n1723_006:0763b28": "叢林故。如有頌言：「象王居曠野，　放暢",
    "T34n1723_006:0763b29": "心無憂，　智者處山林，　逍遙寂靜樂。」",
    "T34n1723_006:0763b30": "經「今此三界(至)悉是吾子」。贊曰：宅屬於我，",
    "T34n1723_006:0763c01": "生皆我子。",
    "T34n1723_006:0763c02": "經「而今此處(至)能為救護」。贊曰：明己力能，",
    "T34n1723_006:0763c03": "非餘能也。",
    "T34n1723_006:0763c04": "經「雖復教詔(至)貪著深故」。贊曰：一頌合示",
    "T34n1723_006:0763c05": "大不悕。「教」者訓。「詔」者明。雖明訓之，不信大",
    "T34n1723_006:0763c06": "乘，耽欲深故。或云「教招」，「招」者誘也，明白引",
    "T34n1723_006:0763c07": "訓故。",
    "T34n1723_006:0763c08": "經「是以方便(至)出世間道」。贊曰：合正說三",
    "T34n1723_006:0763c09": "乘也。",
    "T34n1723_006:0763c10": "經「是諸子等(至)不退菩薩」。贊曰：第四合依",
    "T34n1723_006:0763c11": "言免難。心決定者不疑四諦、得證真諦，",
    "T34n1723_006:0763c12": "具六通者得阿羅漢，餘二果可知。論說不",
    "T34n1723_006:0763c13": "退住初地已上，出分段生故。三明者，宿命",
    "T34n1723_006:0763c14": "明、天眼明、漏盡明，如次能知去來今世除",
    "T34n1723_006:0763c15": "三際愚。所知勝故，三獨稱明。",
    "T34n1723_006:0763c16": "經「汝舍利弗(至)得成佛道」。贊曰：下有七頌",
    "T34n1723_006:0763c17": "頌合今說實。分二：初兩頌合父但與一，",
    "T34n1723_006:0763c18": "後五頌歎乘德勝。此初也。",
    "T34n1723_006:0763c19": "經「是乘微妙(至)為無有上」。贊曰：五頌歎乘",
    "T34n1723_006:0763c20": "勝德。分四：初一頌歎乘四德，次一頌聖所",
    "T34n1723_006:0763c21": "稱歎，次一頌娛樂之具，後兩頌第一之樂。此",
    "T34n1723_006:0763c22": "初也。此有四德：一微妙深勝故，二清淨離",
    "T34n1723_006:0763c23": "障故，三第一最勝故，四無上莫過故。",
    "T34n1723_006:0763c24": "經「佛所悅可(至)供養禮拜」。贊曰：聖所稱歎。",
    "T34n1723_006:0763c25": "不但佛悅而可歎之，亦可為眾生三業俱",
    "T34n1723_006:0763c26": "歸仰。",
    "T34n1723_006:0763c27": "經「無量億千(至)及佛餘法」。贊曰：頌娛樂之具。",
    "T34n1723_006:0763c28": "經「得如是乘(至)直至道場」。贊曰：頌第一之",
    "T34n1723_006:0763c29": "樂。「日夜劫數常得遊戲」者，三乘俱登初地已",
    "T34n1723_006:0763c30": "上，乘此一乘種智，經兩阿僧祇方至佛位。",
    "T34n1723_006:0764a01": "若二乘者乘無漏教及有漏乘，一大阿僧祇",
    "T34n1723_006:0764a02": "方入初地。如是總名日夜劫數。三種意生",
    "T34n1723_006:0764a03": "身乘此無漏寶一乘故，直至道場佛之位",
    "T34n1723_006:0764a04": "矣。菩提、涅槃薀生道處，名為道場。或乘種",
    "T34n1723_006:0764a05": "智之因乘故，至佛位中大般涅槃之道場",
    "T34n1723_006:0764a06": "也，或至佛果真如道場。此乃因乘，方至果",
    "T34n1723_006:0764a07": "乘。由是上來總說教、理、行、果俱是乘體。",
    "T34n1723_006:0764a08": "經「以是因緣(至)除佛方便」。贊曰。頌長行中大",
    "T34n1723_006:0764a09": "段第三結答之文「當知諸佛方便力故，於一",
    "T34n1723_006:0764a10": "佛乘分別說三」。以是上來所說理故，於",
    "T34n1723_006:0764a11": "十方界而諦審求，更無二乘之體，除佛方",
    "T34n1723_006:0764a12": "便教說有三；亦更無三極果之體，除說其",
    "T34n1723_006:0764a13": "因方便有三。",
    "T34n1723_006:0764a14": "經「告舍利弗(至)令出三界」。贊曰：正喻化中大",
    "T34n1723_006:0764a15": "文有三：上來已總略指，答為許說之由，及",
    "T34n1723_006:0764a16": "正說法喻令其開曉。自下第三有八十行",
    "T34n1723_006:0764a17": "半頌，勸信解於此經、欣當來之佛智。有二：",
    "T34n1723_006:0764a18": "初有十四頌半，顯法有權實，令捨權取實；",
    "T34n1723_006:0764a19": "後有六十六頌，示人之是非，令學是除非。",
    "T34n1723_006:0764a20": "初中復二：初二頌明父子情深見苦能拔，後",
    "T34n1723_006:0764a21": "十二頌半正顯權、實，令其取捨。此初也。「累」",
    "T34n1723_006:0764a22": "音力委反，積也。",
    "T34n1723_006:0764a23": "經「我雖先說(至)唯佛智慧」。贊曰。下十二頌半",
    "T34n1723_006:0764a24": "正顯權、實，令捨權取實。中有二：初一頌",
    "T34n1723_006:0764a25": "半總標昔權今實，後十一頌別顯今實昔",
    "T34n1723_006:0764a26": "權。此初也。我雖先說汝等滅度，但能盡彼",
    "T34n1723_006:0764a27": "分段生死以得涅槃，後有不續。其變易生",
    "T34n1723_006:0764a28": "非別業招，不障無學入無餘故，此隱不說，",
    "T34n1723_006:0764a29": "汝之滅度而實不是大般涅槃實滅度也。汝",
    "T34n1723_006:0764a30": "等所應更脩作者，唯佛智慧，性為法身、相",
    "T34n1723_006:0764b01": "為大慧，智證理故二障不生，便得解脫",
    "T34n1723_006:0764b02": "名大涅槃，三事具足故。",
    "T34n1723_006:0764b03": "經「若有菩薩(至)皆是菩薩」。贊曰：下十一頌，今",
    "T34n1723_006:0764b04": "實、昔權。中有二：初九頌半明今實昔權，後",
    "T34n1723_006:0764b05": "一頌半結之。初中復二：初二頌顯今實，後",
    "T34n1723_006:0764b06": "七頌半顯昔權。此初也。",
    "T34n1723_006:0764b07": "經「若人小智(至)真實無異」。贊曰：下七頌半顯",
    "T34n1723_006:0764b08": "昔權。中有二：初六頌明權四諦，後一頌半",
    "T34n1723_006:0764b09": "釋得權處。初文有四：二頌苦諦，一頌半集",
    "T34n1723_006:0764b10": "諦，一頌半滅諦，一頌道諦。此初也。「深著愛欲」",
    "T34n1723_006:0764b11": "者，所愛內身、所欲外境皆苦諦故。初頌說苦",
    "T34n1723_006:0764b12": "諦，意不棄世諦而入真諦故。後頌眾生歡",
    "T34n1723_006:0764b13": "喜，故得入聖得未曾有。「真實無異」釋苦是",
    "T34n1723_006:0764b14": "諦，諦是實義。《遺教經》言：「佛說苦諦，不可",
    "T34n1723_006:0764b15": "令樂，是實苦故。」",
    "T34n1723_006:0764b16": "經「若有眾生(至)方便說道」。贊曰：此集諦也。",
    "T34n1723_006:0764b17": "「苦因」者集諦，業、煩惱也。「道」者因義，即體；集諦，",
    "T34n1723_006:0764b18": "苦諦因故。又說道諦，斷於集故。",
    "T34n1723_006:0764b19": "經「諸苦所因(至)名第三諦」。贊曰：此滅諦也。",
    "T34n1723_006:0764b20": "貪為苦本，本在苦生；若滅貪本，苦果便滅。",
    "T34n1723_006:0764b21": "「所依止」者苦果身也。為滅集苦，說滅諦也。",
    "T34n1723_006:0764b22": "經「為滅諦故(至)名得解脫」。贊曰：此道諦也。由",
    "T34n1723_006:0764b23": "道證滅，離苦縛故。名證涅槃，得解脫也。",
    "T34n1723_006:0764b24": "經「是人於何(至)一切解脫」。贊曰：釋得權處。",
    "T34n1723_006:0764b25": "初二句問，後四句答。但離虛妄煩惱、業、苦、",
    "T34n1723_006:0764b26": "分段生死，名得解脫，證得有作四聖諦故，",
    "T34n1723_006:0764b27": "未得二障、二業、二死皆都滅盡；一切解脫法",
    "T34n1723_006:0764b28": "空，無作四聖諦故。有作四諦者，分段生死為",
    "T34n1723_006:0764b29": "苦諦，業、煩惱為集諦，有無餘依涅槃為滅",
    "T34n1723_006:0764b30": "諦，生空智品以為道諦。無作四諦者，變易",
    "T34n1723_006:0764c01": "生死為苦諦，所知障為集諦，無住涅槃為",
    "T34n1723_006:0764c02": "滅諦，法空智品為道諦。故《勝鬘》云如：「是八聖",
    "T34n1723_006:0764c03": "諦，非諸聲聞、緣覺所知。」",
    "T34n1723_006:0764c04": "經「佛說是人(至)令至滅度」。贊曰：明今實昔",
    "T34n1723_006:0764c05": "權中第二結也。此意有二：一佛說二乘住",
    "T34n1723_006:0764c06": "權、未實滅度，斯人未得無上道故；二「我意",
    "T34n1723_006:0764c07": "亦不欲令二乘住權」者，即至無餘之滅度",
    "T34n1723_006:0764c08": "也。意欲令取大般涅槃無上之道，不令住",
    "T34n1723_006:0764c09": "權便究竟滅。",
    "T34n1723_006:0764c10": "經「我為法王(至)故現於世」。贊曰：上十四半明",
    "T34n1723_006:0764c11": "法之權實、令捨權取實，下六十六頌示人",
    "T34n1723_006:0764c12": "之是非、令學是除非。分四：初二頌半明我",
    "T34n1723_006:0764c13": "識根器所以能說，汝等不識勿妄宣傳。次",
    "T34n1723_006:0764c14": "八頌明信者位高，皆久植德本。次三十六頌",
    "T34n1723_006:0764c15": "半無智之人不信罪相。後十九頌於有智",
    "T34n1723_006:0764c16": "者應為說之。初中復二：初一頌我識根器",
    "T34n1723_006:0764c17": "所以能說，後一頌半汝等不識勿妄宣傳。",
    "T34n1723_006:0764c18": "此初也。「為法王故」通識藥、病，「於法自在」別",
    "T34n1723_006:0764c19": "識法藥，安隱眾生。別識根器，能應機說，故",
    "T34n1723_006:0764c20": "現世間。",
    "T34n1723_006:0764c21": "經「汝舍利弗(至)勿妄宣傳」。贊曰：此明汝等不",
    "T34n1723_006:0764c22": "識勿妄宣傳。「法印」者一乘妙理，印大乘教",
    "T34n1723_006:0764c23": "令決定故。我為利益故說此印，汝既不",
    "T34n1723_006:0764c24": "識藥之與病，勿妄傳授恐禍生故。",
    "T34n1723_006:0764c25": "經「若有聞者(至)阿鞞䟦致」。贊曰：下第二段有",
    "T34n1723_006:0764c26": "八頌，信者位高，皆久植德本。中有六頌：一頌",
    "T34n1723_006:0764c27": "位高能信，一頌半往遇佛緣曾聞方信，一頌",
    "T34n1723_006:0764c28": "半若有能信汝之所說即見我等，一頌智深",
    "T34n1723_006:0764c29": "能信識淺不能，一頌決定姓二乘所不能信，",
    "T34n1723_006:0764c30": "後二頌不定姓二乘方順生信。此初也。有聞",
    "T34n1723_006:0764c31": "此經心生隨喜，身心二頂敬而信之，當知是",
    "T34n1723_006:0765a01": "人住不退地。阿鞞跋致，此云不退，亦有本",
    "T34n1723_006:0765a02": "云阿惟越致、阿毘跋致，從阿鞞跋致為",
    "T34n1723_006:0765a03": "正，餘音訛也。信、位、證、行四不退中皆能",
    "T34n1723_006:0765a04": "爾故，根機熟故。",
    "T34n1723_006:0765a05": "經「若有信受(至)亦聞是法」。贊曰：第二昔遇",
    "T34n1723_006:0765a06": "佛緣曾聞方信，有宿因故。",
    "T34n1723_006:0765a07": "經「若人有能信(至)并諸菩薩」。贊曰：第三若",
    "T34n1723_006:0765a08": "信汝說則見我身、比丘、菩薩，三寶無異故，",
    "T34n1723_006:0765a09": "三寶同體故。若別體者，當必見故，見之因",
    "T34n1723_006:0765a10": "故。我等皆欲令聞此法，理無別故。",
    "T34n1723_006:0765a11": "經「斯法華經(至)迷惑不解」。贊曰：第四智深能",
    "T34n1723_006:0765a12": "信，理深妙故。淺識不能，謂愚凡夫。",
    "T34n1723_006:0765a13": "經「一切聲聞(至)力所不及」。贊曰：第五決定二",
    "T34n1723_006:0765a14": "乘所不能悟，乖本心故。不愚法者可有",
    "T34n1723_006:0765a15": "信義，無順修行。",
    "T34n1723_006:0765a16": "經「汝舍利弗(至)非己智分」。贊曰：第六不定姓",
    "T34n1723_006:0765a17": "二乘方順生信。汝最上根尚信我語方漸",
    "T34n1723_006:0765a18": "證入，況餘不定聲聞姓耶？菩薩聞之，能思擇",
    "T34n1723_006:0765a19": "入。「尚」音常兩反，《玉篇》「時亮反」。「庶」幾也、且也。",
    "T34n1723_006:0765a20": "經「又舍利弗(至)莫說此經」。贊曰：下第三段，",
    "T34n1723_006:0765a21": "三十六頌半，無智之人不信罪相。有二：初二",
    "T34n1723_006:0765a22": "頌，外道凡夫若有七惡，應勿為說；後三十",
    "T34n1723_006:0765a23": "四頌半，脫其為說，彼懷不信，惡因果相。初",
    "T34n1723_006:0765a24": "中有二：初一頌具四惡應勿為說，後一頌",
    "T34n1723_006:0765a25": "具三惡亦勿為說。此初也。四惡者：一憍，恃",
    "T34n1723_006:0765a26": "族姓色力聰叡財富而醉逸者。二慢，具七",
    "T34n1723_006:0765a27": "慢以陵人，少德謂多，五千之輩。三懈怠，放",
    "T34n1723_006:0765a28": "逸縱蕩而無厭者。四我見，外道之徒。若深",
    "T34n1723_006:0765a29": "厭生死欣求出世，自卑尊人下心愛法，",
    "T34n1723_006:0765a30": "翹懃不縱逸，遣惑觀無我，信順此經方",
    "T34n1723_006:0765b01": "應為說。故具四惡不應為說。下皆准知。",
    "T34n1723_006:0765b02": "經「凡夫淺識(至)亦勿為說」。贊曰。此有三惡：",
    "T34n1723_006:0765b03": "一淺識，詐現聰明、識達不遠。二深著五欲，",
    "T34n1723_006:0765b04": "在家五欲耽醉身心煩惱重者。三聞不能解，",
    "T34n1723_006:0765b05": "愚鈍凡夫無種姓者。愚法定姓二乘之屬，皆",
    "T34n1723_006:0765b06": "勿為說。",
    "T34n1723_006:0765b07": "經「若人不信(至)世間佛種」。贊曰：下三十四頌",
    "T34n1723_006:0765b08": "半，脫其為說，彼懷不信，惡因果相。有二：初",
    "T34n1723_006:0765b09": "四頌半不信故種惡因，後三十頌不信故",
    "T34n1723_006:0765b10": "受惡果。初復有二：初一頌不信故善滅，後",
    "T34n1723_006:0765b11": "三頌半不信故惡生。此初也。滅有漏因名",
    "T34n1723_006:0765b12": "斷世間種，滅無漏因名斷佛種。由信此",
    "T34n1723_006:0765b13": "經，初熏有漏善種子，故生於人天受勝妙",
    "T34n1723_006:0765b14": "樂，資長無漏法爾種子後漸入聖。新生無",
    "T34n1723_006:0765b15": "漏，展轉乃至成佛之果，故信此經能為世",
    "T34n1723_006:0765b16": "間近人天因、遠成佛因，當來成佛利樂無",
    "T34n1723_006:0765b17": "邊。若自不信，毀謗障礙、不令流行、令他不",
    "T34n1723_006:0765b18": "信，豈非斷於二類種耶？乃為挑壞天人",
    "T34n1723_006:0765b19": "眼目，或斷一切世間之佛種，損破無漏種",
    "T34n1723_006:0765b20": "子法故。由此經說，若有勸發菩提心者佛",
    "T34n1723_006:0765b21": "種不斷，故謗此經斷菩提心名斷佛種，",
    "T34n1723_006:0765b22": "法不行故亦斷法種，既不發心不證聖道",
    "T34n1723_006:0765b23": "亦斷僧種。今從勝說，唯斷佛種。",
    "T34n1723_006:0765b24": "經「或復頻蹙(至)如斯經典」。贊曰。下三頌半不",
    "T34n1723_006:0765b25": "信故惡生。有二：初二頌於法不信起三惡",
    "T34n1723_006:0765b26": "業，後一頌半於人不信起四惡行。此初也。",
    "T34n1723_006:0765b27": "「頻蹙」者身不信相，若蹙眉作顰。今云頻者，",
    "T34n1723_006:0765b28": "數數蹙。亦併也，眉併一處。「蹙」音子六反，迫",
    "T34n1723_006:0765b29": "也。亦作「[跳-兆+(戚/且)]」。「疑惑」者心不信相。「誹謗」者語不信",
    "T34n1723_006:0765b30": "相。此中應言，若佛在世若滅度後，其有誹謗",
    "T34n1723_006:0765c01": "如斯經典，或復頻蹙而懷疑惑，汝當聽說",
    "T34n1723_006:0765c02": "此人罪報。文中倒也。",
    "T34n1723_006:0765c03": "經「見有讀誦(至)汝今復聽」。贊曰：於人不信，",
    "T34n1723_006:0765c04": "起四惡行也。於四人不信：一讀，二誦，三",
    "T34n1723_006:0765c05": "書，四持。理准總，應於行十種法行人邊俱",
    "T34n1723_006:0765c06": "起不信；此中略故，但舉四人起四惡行。四",
    "T34n1723_006:0765c07": "惡行者：一輕賤，二憎嫌，三嫉妬，四結恨。略",
    "T34n1723_006:0765c08": "說此四最輕罪因；其實打罵、殺縛、盜劫、誹",
    "T34n1723_006:0765c09": "謗說過、忿害等惡皆重罪因，略而不舉，當",
    "T34n1723_006:0765c10": "聽其果。",
    "T34n1723_006:0765c11": "經「其人命終(至)至無數劫」。贊曰：下三十頌由",
    "T34n1723_006:0765c12": "不信故受惡果相。分二：初二十八頌明不",
    "T34n1723_006:0765c13": "信果，後二頌結成。初中復二：初二十二頌別",
    "T34n1723_006:0765c14": "歷三趣受異熟果相，後六頌總歷四趣受",
    "T34n1723_006:0765c15": "增上、等流二果之相。初中有三：一頌半受地",
    "T34n1723_006:0765c16": "獄果相，次十頌半受畜生果相，後十頌受",
    "T34n1723_006:0765c17": "人中果相。不說餓鬼，餓鬼多由貪生，不",
    "T34n1723_006:0765c18": "信此經生貪者少故。略而不說，實非無也，",
    "T34n1723_006:0765c19": "下文亦有。前第一卷說五趣，以六門分別。",
    "T34n1723_006:0765c20": "上已釋三門：一名，二體，三開合訖。今更辨",
    "T34n1723_006:0765c21": "餘三門：一處所，二果相，三壽量。處所者，捺落",
    "T34n1723_006:0765c22": "迦有三：一根本，二近邊，三孤獨。根本即是",
    "T34n1723_006:0765c23": "八熱、八寒。八熱者：一等活，二黑繩，三眾合，",
    "T34n1723_006:0765c24": "四號叫，五大號叫，六燒燃，七極燒燃，八",
    "T34n1723_006:0765c25": "無間。此八苦器，處所縱廣皆十千由旬。八寒",
    "T34n1723_006:0765c26": "者：一皰，二皰裂，三喝哳沾，四郝郝凡，五虎",
    "T34n1723_006:0765c27": "虎凡，六青蓮華，七紅蓮華，八大紅蓮華。",
    "T34n1723_006:0765c28": "此下三萬二千踰繕那有等活，等活下四",
    "T34n1723_006:0765c29": "千踰繕那有黑繩等七。如是以下六捺落",
    "T34n1723_006:0765c30": "迦相去皆隔二千由旬。其八寒地獄皆小於",
    "T34n1723_006:0766a01": "熱地獄。此上所說根本地獄。有義地獄上下",
    "T34n1723_006:0766a02": "重疊，略計無間底去地并有十二萬八千由",
    "T34n1723_006:0766a03": "旬。此釋不然，妙高去水下但說八萬即踞",
    "T34n1723_006:0766a04": "金輪，定不可爾。故有釋言，此下過三萬二",
    "T34n1723_006:0766a05": "千由旬有等活，等活下四千有餘七，餘七",
    "T34n1723_006:0766a06": "傍相、當非上下。初寒與等活齊，初寒下二",
    "T34n1723_006:0766a07": "千有餘七寒，七寒亦傍相、當非上下。其八",
    "T34n1723_006:0766a08": "地獄廣十千由旬，不說上下。《瑜伽》但言「此",
    "T34n1723_006:0766a09": "下三萬二千有等活，等活下四千有餘那",
    "T34n1723_006:0766a10": "落迦。初寒在等活傍，此下二千有餘寒那",
    "T34n1723_006:0766a11": "落迦。那落迦處廣十千。」不別說上下相去皆",
    "T34n1723_006:0766a12": "四千，及一一地獄皆十千。故《婆沙》有二說。《俱",
    "T34n1723_006:0766a13": "舍》乃云「下過二萬至無間底，極為淺近」，近",
    "T34n1723_006:0766a14": "邊即是八熱門外面各四門。《俱舍》說為十六",
    "T34n1723_006:0766a15": "增也，謂煻煨屍糞鋒刃烈河。孤獨即是山間",
    "T34n1723_006:0766a16": "壙野樹下空中，或一或多受罪之處。傍生",
    "T34n1723_006:0766a17": "之類本居大海，流住餘處。《正法念》說下",
    "T34n1723_006:0766a18": "過五百由旬有琰摩王國，後流餘處。人",
    "T34n1723_006:0766a19": "住四大洲八中洲，一一各有五百小洲，以",
    "T34n1723_006:0766a20": "為眷屬。天住六欲、色、無色界。四大王眾天",
    "T34n1723_006:0766a21": "居妙高山半腹之中第四層級。《俱舍》說住初",
    "T34n1723_006:0766a22": "金山頂。三十三天住妙高頂，自餘諸天皆漸",
    "T34n1723_006:0766a23": "次住已上空中。須彌山頂去下八萬踰繕那，",
    "T34n1723_006:0766a24": "已上諸天皆去地一倍。夜摩天去地一十六",
    "T34n1723_006:0766a25": "萬，知足天去地三十二萬，除無雲天乃至",
    "T34n1723_006:0766a26": "已上皆准當知。無色界天在欲色界隨先",
    "T34n1723_006:0766a27": "入定處而便受果故。非天根本住在妙高",
    "T34n1723_006:0766a28": "山北北海之下。餘傍小者隨在四洲。如前",
    "T34n1723_006:0766a29": "已說。受果相者，謂那落迦有情多分受用",
    "T34n1723_006:0766a30": "極治罰苦，傍生有情多分受用相食噉苦，餓",
    "T34n1723_006:0766b01": "鬼有情多分受用極飢渴苦，人趣有情多分",
    "T34n1723_006:0766b02": "受用匱乏追求種種之苦，天趣有情多分受",
    "T34n1723_006:0766b03": "用衰惱墜沒之苦。八熱地獄受苦相者，一等",
    "T34n1723_006:0766b04": "活苦相，謂彼有情多共聚集，業增上所生種",
    "T34n1723_006:0766b05": "種苦具次第而起，更相殘害悶絕躃地。次",
    "T34n1723_006:0766b06": "虛空中有大聲言：「此諸有情可還等活可",
    "T34n1723_006:0766b07": "還等活。」次彼有情歘然復起，如前苦具還受",
    "T34n1723_006:0766b08": "殘害。由此因緣長時受苦。乃至先世所造",
    "T34n1723_006:0766b09": "一切惡不善業未盡未出。二黑繩苦相，謂彼",
    "T34n1723_006:0766b10": "有情多分為彼所攝獄卒以黑繩拼之，",
    "T34n1723_006:0766b11": "或為四方、或為八方、或為種種圖畫文像。",
    "T34n1723_006:0766b12": "彼既拼已，隨其處所若鑿若斲、若斫、若剜，",
    "T34n1723_006:0766b13": "由如是等種種因緣長時受苦，業盡方出。",
    "T34n1723_006:0766b14": "三眾合苦相，謂彼有情或時展轉聚集和合，",
    "T34n1723_006:0766b15": "爾時便有彼攝獄卒驅逼令入兩鐵羺頭",
    "T34n1723_006:0766b16": "大山之間。彼既入已兩山迫之，既被迫已一",
    "T34n1723_006:0766b17": "切門中血便流注。如是兩鐵羝頭，馬頭象頭",
    "T34n1723_006:0766b18": "師子頭虎頭亦爾。復令和合置大鐵槽中壓",
    "T34n1723_006:0766b19": "之如壓甘蔗，既被壓已血便流注。復和合已，",
    "T34n1723_006:0766b20": "有大鐵山從上而墮。令彼有情躃在鐵地，",
    "T34n1723_006:0766b21": "若斫、若刺、或擣、或裂。既被斫刺及擣裂已",
    "T34n1723_006:0766b22": "血便流注。長時受苦，業盡方出。此苦有三：",
    "T34n1723_006:0766b23": "一兩山迫，二鐵糟壓，三鐵山墮。四號叫苦",
    "T34n1723_006:0766b24": "相，謂彼有情尋求舍宅便入大鐵室中，彼",
    "T34n1723_006:0766b25": "纔入已即便火起，由此燒燃、極燒然、遍極",
    "T34n1723_006:0766b26": "燒然。既被燒已，苦痛逼切發聲號叫。長時受",
    "T34n1723_006:0766b27": "苦，業盡方出。五大號叫苦相，與此差別謂",
    "T34n1723_006:0766b28": "彼室宅其如胎藏，苦既過前發聲遂大。六",
    "T34n1723_006:0766b29": "燒燃苦相，謂彼獄卒以諸有情置無量踰",
    "T34n1723_006:0766b30": "繕那三熱大鐵熬上，左右轉之、表裏燒薄。又",
    "T34n1723_006:0766c01": "如炙魚，以大鐵串從下貫之徹頂而出，返",
    "T34n1723_006:0766c02": "覆而炙，令彼有情諸根毛孔口中悉皆焰起。",
    "T34n1723_006:0766c03": "復以有情置於如前大熱鐵地，或仰或覆，",
    "T34n1723_006:0766c04": "以三熱大鐵椎或棒或打或築、遍打遍築。",
    "T34n1723_006:0766c05": "令如肉摶。長時受苦，業盡方出。此苦有三：",
    "T34n1723_006:0766c06": "一左右燒薄，二鐵串貫炙，三鐵棒推打。七",
    "T34n1723_006:0766c07": "極燒燃苦相，與前差別謂以三支大熱鐵",
    "T34n1723_006:0766c08": "串從下貫之，徹其兩膊及頂而出，由此",
    "T34n1723_006:0766c09": "眼耳鼻口毛孔猛焰流出。又以三熱大銅鐵",
    "T34n1723_006:0766c10": "鍱遍裹其身，又復倒擲如前。三熱彌滿灰",
    "T34n1723_006:0766c11": "水大鐵鑊中而煎煮之，其湯湧沸，令此有情",
    "T34n1723_006:0766c12": "隨湯飄轉或出或沒，令其血肉及以皮脈悉",
    "T34n1723_006:0766c13": "皆銷爛，唯骨璅在。尋復漉之，置熱鐵地上，",
    "T34n1723_006:0766c14": "令皮肉血脈復生如故，還置鑊中。餘如大",
    "T34n1723_006:0766c15": "熱那落迦說。長時受苦，業盡方出。此苦有",
    "T34n1723_006:0766c16": "三：一三支串貫，二鐵鍱纏裹，三熱湯煎煮。",
    "T34n1723_006:0766c17": "八於無間大那落迦，所受苦相，謂於東方",
    "T34n1723_006:0766c18": "多百踰繕那三熱大鐵地上，有猛熾火刺",
    "T34n1723_006:0766c19": "騰焰而來刺彼有情，穿皮入肉斷筋破骨，",
    "T34n1723_006:0766c20": "復徹其髓燒如脂燭，如是舉身皆成猛焰。",
    "T34n1723_006:0766c21": "如是餘方火刺亦爾。由此彼有情與猛焰",
    "T34n1723_006:0766c22": "和雜，唯見火聚從四方來，火焰相雜無有",
    "T34n1723_006:0766c23": "間隟，所受苦痛亦無間隟。唯聞苦痛號叫",
    "T34n1723_006:0766c24": "之聲，知有眾生。又以鐵箕盛滿三熱猛焰",
    "T34n1723_006:0766c25": "鐵炭而簸揃之，復置熱鐵地上令登大熱",
    "T34n1723_006:0766c26": "鐵山，上而復下、下而復上。從其口中拔出",
    "T34n1723_006:0766c27": "其舌，以百鐵釘釘而張之，令無皺攝如",
    "T34n1723_006:0766c28": "張牛皮。復更仰臥熱鐵地上，以熱鐵鉗鉗",
    "T34n1723_006:0766c29": "口令開，又以三熱大熱鐵丸置其口中，即",
    "T34n1723_006:0766c30": "燒其口及以咽喉，徹於腑藏從下而出。又",
    "T34n1723_006:0767a01": "以洋銅而灌其口，燒喉及口徹於腑藏，從",
    "T34n1723_006:0767a02": "下而出。所餘苦惱如極燒然。長時受苦，業",
    "T34n1723_006:0767a03": "盡方出。此苦有六：一四方火刺，二鐵炭揃",
    "T34n1723_006:0767a04": "簸，三上下鐵山，四鐵釘釘舌，五令吞鐵丸，",
    "T34n1723_006:0767a05": "六洋銅灌口。今此略說麁顯苦具，非於大",
    "T34n1723_006:0767a06": "那落迦中無餘苦具。上說根本八熱苦相。近",
    "T34n1723_006:0767a07": "邊苦相者，一一大那落迦皆有四方四岸四",
    "T34n1723_006:0767a08": "門。鐵牆圍繞，從四門出。二門外皆有四園：",
    "T34n1723_006:0767a09": "一謂煻煨，煻煨齊膝。彼諸有情出求舍宅",
    "T34n1723_006:0767a10": "遊行至此，下足之時皮肉筋骨並即銷爛，",
    "T34n1723_006:0767a11": "舉足還生。二謂屎糞，屎糞為泥。此諸有",
    "T34n1723_006:0767a12": "情為求舍宅從前出已，漸漸遊行陷入其",
    "T34n1723_006:0767a13": "中首足俱沒，又於泥內多有蠰矩吒虫，",
    "T34n1723_006:0767a14": "身長一尺嘴白頭黑，穿皮入肉、斷筋破",
    "T34n1723_006:0767a15": "骨，取髓而食。三鋒刃園。此別有三：一銛刃",
    "T34n1723_006:0767a16": "路，有利刃劍仰刃為路。彼諸有情從前出",
    "T34n1723_006:0767a17": "已遊行至此，下足之時皮肉筋骨悉皆銷爛，",
    "T34n1723_006:0767a18": "舉足之時還復如故。二劍葉林。彼諸有情從",
    "T34n1723_006:0767a19": "前出已往趣彼陰，纔坐其下微風遂起劍",
    "T34n1723_006:0767a20": "葉墮落，斫截其身一切支節，便即躃地。有",
    "T34n1723_006:0767a21": "黑黧狗，揸掣背胎而噉食之。三鐵刺林，有",
    "T34n1723_006:0767a22": "鐵設柆末梨林狀如皂莢刺樹。彼諸有情",
    "T34n1723_006:0767a23": "從前出已便來趣之，由狗等趁遂登其上，",
    "T34n1723_006:0767a24": "當登之時一切刺鋒向下而刺。彼欲下樹，",
    "T34n1723_006:0767a25": "嘴復迴向上貫刺其身，遍諸支節。爾時便",
    "T34n1723_006:0767a26": "有鐵嘴大鳥，上彼頭上或上其髆，探啄眼",
    "T34n1723_006:0767a27": "精而噉食之。四烈河園。有廣大河，沸熱灰",
    "T34n1723_006:0767a28": "水彌滿其中。彼諸有情尋求舍宅，從彼出",
    "T34n1723_006:0767a29": "已來墮此中，猶如以豆置之大鑊，燃猛熾",
    "T34n1723_006:0767a30": "火而煎煮之，隨湯騰湧周旋迴沒。於河兩",
    "T34n1723_006:0767b01": "岸有諸獄卒，手執杖索及以大網，行列",
    "T34n1723_006:0767b02": "而住，遮彼有情不令得出。或以索羂或以",
    "T34n1723_006:0767b03": "網漉，復置廣大熱鐵地上，仰彼有情而問",
    "T34n1723_006:0767b04": "之言：「汝等今者欲何所須？」彼答言：「我今竟",
    "T34n1723_006:0767b05": "無覺知，然為種種飢苦所逼。」時彼獄卒即",
    "T34n1723_006:0767b06": "以鐵鉗鉗口令開，便以極熱燒然鐵丸置",
    "T34n1723_006:0767b07": "其口中。餘如前說。若彼答言：「我今渴苦。」獄",
    "T34n1723_006:0767b08": "卒即以洋銅灌口。長時受苦，業盡方出。",
    "T34n1723_006:0767b09": "其孤獨那落迦所受苦相，處所雖小，種種",
    "T34n1723_006:0767b10": "苦具無不具足。如《妙吉祥問大採菉豆子",
    "T34n1723_006:0767b11": "經》廣說其相。八寒相者：一皰那落迦，受生",
    "T34n1723_006:0767b12": "有情極重廣大寒觸所觸，一切身分悉皆卷",
    "T34n1723_006:0767b13": "縮猶如瘡皰。二皰裂那落迦，猶如皰潰，膿",
    "T34n1723_006:0767b14": "血流出其瘡卷縮。三喝哳沽、四郝郝凡、五虎",
    "T34n1723_006:0767b15": "虎凡，此三那落迦，受罪有情苦音差別以",
    "T34n1723_006:0767b16": "立其名。六青蓮華那落迦，由重廣大寒苦觸",
    "T34n1723_006:0767b17": "所觸，一切身分悉皆青瘀，皮膚破裂或五或",
    "T34n1723_006:0767b18": "六。七紅蓮那落迦，過此青已色變紅赤，皮",
    "T34n1723_006:0767b19": "膚分裂或十或多。八大紅蓮那落迦，謂彼身",
    "T34n1723_006:0767b20": "分極大紅赤，皮膚分裂或百或多。其傍生趣，",
    "T34n1723_006:0767b21": "更相殘害。如羸弱者為諸強力之所殺害。",
    "T34n1723_006:0767b22": "受種種苦。以不自在他所驅馳、多被鞭",
    "T34n1723_006:0767b23": "撻，與彼人天為資生具。由此因緣具受種",
    "T34n1723_006:0767b24": "種極重苦惱。其餓鬼趣略有三種：一由外障",
    "T34n1723_006:0767b25": "礙飲食，二由內障礙飲食，三飲食無有障",
    "T34n1723_006:0767b26": "礙。由外障礙飲食者，由習上品慳故生鬼",
    "T34n1723_006:0767b27": "趣中，常與飢渴相應，皮肉血脈皆悉枯槁",
    "T34n1723_006:0767b28": "猶如灰炭，頭髮蓬亂，其面黯黑、脣口乾焦，常",
    "T34n1723_006:0767b29": "以其舌舐略口面，飢渴慞惶處處馳走。所",
    "T34n1723_006:0767b30": "到泉池，為餘有情手執刀杖及以羂索行列",
    "T34n1723_006:0767c01": "守護，令不得趣。或強趣之，便見其泉變成",
    "T34n1723_006:0767c02": "膿血，自不欲飲。如是等名由外障礙飲",
    "T34n1723_006:0767c03": "食。由內障礙飲食者，謂彼有情咽或如針、",
    "T34n1723_006:0767c04": "口或如炬，或復頸癭、其腹寬大。由此因緣，",
    "T34n1723_006:0767c05": "縱得飲食無他障礙。自然不能若噉若飲，",
    "T34n1723_006:0767c06": "如是等名由內障礙飲食。此前文說其咽",
    "T34n1723_006:0767c07": "如針，皆是此輩。飲食無有障礙者，謂有餓",
    "T34n1723_006:0767c08": "鬼名猛焰鬘，隨所飲噉皆被燒然，由此常",
    "T34n1723_006:0767c09": "受飢渴大苦。復有餓鬼名食糞穢，或有一",
    "T34n1723_006:0767c10": "分食糞飲尿；或復一分唯能飲噉極可厭",
    "T34n1723_006:0767c11": "惡生熟臭穢，縱得香美而不能食；或有",
    "T34n1723_006:0767c12": "一分自割身肉而噉食之，縱得餘食竟不",
    "T34n1723_006:0767c13": "能噉。如是等輩是名飲食無有障礙。其",
    "T34n1723_006:0767c14": "人趣中多受是苦，謂俱生飢渴匱乏苦，小來",
    "T34n1723_006:0767c15": "貧窮故。所欲不果匱乏苦，麁疎飲食匱乏",
    "T34n1723_006:0767c16": "苦。逼切追求攝受匱乏苦，為他卑下、被主逼",
    "T34n1723_006:0767c17": "切等苦。時節變異若寒若熱匱乏苦。黑闇等",
    "T34n1723_006:0767c18": "中障所作事業皆悉休廢匱乏苦。又受變壞",
    "T34n1723_006:0767c19": "老病死苦。由那落迦等中謂死為樂，故於",
    "T34n1723_006:0767c20": "彼趣不立為苦。其天趣中無解支節苦，",
    "T34n1723_006:0767c21": "而有死墮苦。如經中說有諸天子將欲沒",
    "T34n1723_006:0767c22": "時五相先現：一衣垢染現，二華鬘萎顇，三兩",
    "T34n1723_006:0767c23": "腋汗流，四身便臭穢，五天及天子不樂本",
    "T34n1723_006:0767c24": "坐。時彼天子偃臥林間，所有婇女與餘天",
    "T34n1723_006:0767c25": "子共為遊戲，彼見此已生大憂苦，復受陵",
    "T34n1723_006:0767c26": "篾悚慄之苦。由有廣大福聚成就及廣大五",
    "T34n1723_006:0767c27": "欲天子生時，所餘薄福諸舊天子見已惶怖",
    "T34n1723_006:0767c28": "受大憂苦。此上所說通六欲天。其下二天又",
    "T34n1723_006:0767c29": "受斫截破壞驅擯殘害之苦。由與非天共戰",
    "T34n1723_006:0767c30": "諍時，天與非天互相違拒，即執四仗——謂金、",
    "T34n1723_006:0767c31": "銀、頗胝、琉璃——共相戰鬪。爾時諸天及與非天，",
    "T34n1723_006:0768a01": "或斷支節、或破其身、或復致死。若傷身斷",
    "T34n1723_006:0768a02": "節，續還如故；若斷其首，即便殞歿。天與非",
    "T34n1723_006:0768a03": "天互有他勝，然天多勝，力勢強故。然其彼二",
    "T34n1723_006:0768a04": "若為他勝，即退入自宮。己之同類竟不慰",
    "T34n1723_006:0768a05": "問，由此因緣便懷憂慼。若天得勝，便入非",
    "T34n1723_006:0768a06": "天宮中，為奪其女起此違諍。若非天得勝，",
    "T34n1723_006:0768a07": "即入天宮，為求四種蘇陀味故，共相戰諍。",
    "T34n1723_006:0768a08": "復有強力天子纔一發憤，諸劣天子便被",
    "T34n1723_006:0768a09": "驅擯出其自宮。是故諸天受三種苦，謂死",
    "T34n1723_006:0768a10": "墮苦、陵篾苦、斫截破壞殘害驅擯苦。上說欲",
    "T34n1723_006:0768a11": "界苦，色無色界有情無是等苦，由彼有情",
    "T34n1723_006:0768a12": "非受苦器故。然由麁重苦故說彼為苦，",
    "T34n1723_006:0768a13": "有煩惱故、有定障故、於死及住不自在",
    "T34n1723_006:0768a14": "故。由此三界皆有苦故，不可愛樂，唯無漏",
    "T34n1723_006:0768a15": "界一切麁重諸苦永斷，是故唯此是勝義樂。",
    "T34n1723_006:0768a16": "上說果相。其壽量者，贍部洲人壽量不定，",
    "T34n1723_006:0768a17": "彼人以三十日夜為一月，十二月為一歲。",
    "T34n1723_006:0768a18": "或時壽無量歲，謂成壞劫。或於一時壽八萬",
    "T34n1723_006:0768a19": "歲，謂住劫初減時。或於一時壽重漸減，乃",
    "T34n1723_006:0768a20": "至十歲三災起時。東毘提訶人壽增定二",
    "T34n1723_006:0768a21": "百五十歲，西瞿陀尼人壽增定五百歲，北拘",
    "T34n1723_006:0768a22": "盧洲壽定千歲。又人間五十年是四天王眾",
    "T34n1723_006:0768a23": "天一日一夜，以此數為月，以此月積為年，",
    "T34n1723_006:0768a24": "彼壽五百歲。人間百歲是三十三天一日一",
    "T34n1723_006:0768a25": "夜，以此數為月年，壽命千歲。如是乃至他",
    "T34n1723_006:0768a26": "化自在天，日夜及壽各增前倍。又四天王眾",
    "T34n1723_006:0768a27": "天滿足五百歲，是等活大那落迦一日一夜，",
    "T34n1723_006:0768a28": "即以此積為月年，彼壽五百歲。如是以三",
    "T34n1723_006:0768a29": "十三天壽量成黑繩地獄壽，以時分天壽",
    "T34n1723_006:0768b01": "量成眾合壽量，以知足天壽量成號叫壽",
    "T34n1723_006:0768b02": "量，以樂變化天壽量成大號叫壽量，以他",
    "T34n1723_006:0768b03": "化自在天壽量成燒然壽量，極燒然壽量半",
    "T34n1723_006:0768b04": "中劫，無間地獄壽一中劫。謂如從八萬減",
    "T34n1723_006:0768b05": "至十歲，十歲復增至八萬歲，名一中劫，是",
    "T34n1723_006:0768b06": "無間劫量。非天壽量如三十三天。傍生餓鬼",
    "T34n1723_006:0768b07": "壽量不定。又寒地獄於八熱大地獄次第",
    "T34n1723_006:0768b08": "相望，壽量近半。近邊、孤獨二地獄中，壽量不",
    "T34n1723_006:0768b09": "定。上說欲果五趣壽量，梵眾天壽二十中劫",
    "T34n1723_006:0768b10": "一劫，梵輔天壽四十中劫一劫，大梵天壽六",
    "T34n1723_006:0768b11": "十中劫一劫，少光天壽八十中劫二劫。以上",
    "T34n1723_006:0768b12": "諸天壽量相望各漸倍增，唯除無雲，當知彼",
    "T34n1723_006:0768b13": "天壽減三劫。空無邊處壽二萬劫，識無邊處",
    "T34n1723_006:0768b14": "壽四萬劫，無所有處壽六萬劫，非想非非想",
    "T34n1723_006:0768b15": "處壽八萬劫。上來所說除北拘盧洲，餘一",
    "T34n1723_006:0768b16": "切處悉有中夭。雖一切化生，身死皆無滓",
    "T34n1723_006:0768b17": "穢。然即今時人鬼傍生皆有滓身，天及地獄",
    "T34n1723_006:0768b18": "與識俱沒無滓穢身。然《正法念》等說一百",
    "T34n1723_006:0768b19": "三十六地獄者，八大地獄一一皆有十六近",
    "T34n1723_006:0768b20": "邊四門園觀，計有一百二十八所，并根本",
    "T34n1723_006:0768b21": "八都計合成一百三十六；不數八寒及孤",
    "T34n1723_006:0768b22": "獨處，若計此者地獄甚多。《瑜伽論》云「此下",
    "T34n1723_006:0768b23": "過三萬二千有等活」，明知地獄在此洲下。",
    "T34n1723_006:0768b24": "小乘說不同，若依《正法念經》，在須彌山下",
    "T34n1723_006:0768b25": "有大地獄。上說壽量。其身量者，贍部洲人",
    "T34n1723_006:0768b26": "身量不定，或時高大、或時卑小，然隨自肘",
    "T34n1723_006:0768b27": "三肘半量。餘三洲人亦隨自肘三肘半量，身",
    "T34n1723_006:0768b28": "或高大。四天王天身量如一拘盧舍四分之",
    "T34n1723_006:0768b29": "一。三十三天身量復增一足，一足者一拘盧",
    "T34n1723_006:0768b30": "舍分為四分，一分中半名為一足。帝釋身量",
    "T34n1723_006:0768c01": "半拘盧舍，時分天身量亦半拘盧舍。此上欲",
    "T34n1723_006:0768c02": "天身量，當知漸漸各增一足。梵眾天半踰繕",
    "T34n1723_006:0768c03": "那，梵輔天一踰繕那，大梵天一踰繕那半，少",
    "T34n1723_006:0768c04": "光天二踰繕那。以上諸天各漸倍增，唯除無",
    "T34n1723_006:0768c05": "雲，應知彼天減三踰繕那。無色無形，不說",
    "T34n1723_006:0768c06": "身量。然論復言「色無色天變身萬億，共立毛",
    "T34n1723_006:0768c07": "端空量地界」。《仁王經》列無色界眾。《阿含經》說",
    "T34n1723_006:0768c08": "無色界天淚下如春細雨，佛邊側立皆是化",
    "T34n1723_006:0768c09": "作，隨時大小非業果身。其大地獄中身量",
    "T34n1723_006:0768c10": "不定，若作若增長極重不善業，感身廣",
    "T34n1723_006:0768c11": "大，餘則不爾。其寒地獄、獨一、近邊、傍生、餓",
    "T34n1723_006:0768c12": "鬼亦爾。諸非天身量如三十三天，此說根",
    "T34n1723_006:0768c13": "本非天。若在此洲，身量便小不定。略依要",
    "T34n1723_006:0768c14": "義分別諸趣，餘一切義如理當知。釋經",
    "T34n1723_006:0768c15": "文者，梵云阿鼻至，此云無間。《瑜伽》云「以彼",
    "T34n1723_006:0768c16": "受苦無間隟故、火無間故，由謗經故。具",
    "T34n1723_006:0768c17": "受一劫，一中劫也。命極至此劫盡，更生。如",
    "T34n1723_006:0768c18": "是展轉至無數劫。」《般若經》中說謗大乘故，",
    "T34n1723_006:0768c19": "此方地獄盡生於東方，如是展轉遍十方",
    "T34n1723_006:0768c20": "獄，十方獄盡還生此中。故此說云如是展轉",
    "T34n1723_006:0768c21": "至無數劫，非但唯墮無間獄中，亦墮餘處，",
    "T34n1723_006:0768c22": "此中偏舉一重處故。此雖一業，從初受為",
    "T34n1723_006:0768c23": "名，但名生報。三乘通逆，謂殺父、害母、殺阿",
    "T34n1723_006:0768c24": "羅漢、出佛身血、破和合僧。其《薩遮尼乾子經》",
    "T34n1723_006:0768c25": "說大乘五逆：一破塔壞寺、焚燒經像、盜用",
    "T34n1723_006:0768c26": "三寶財物。二謗三乘法，言非聖法，障礙留",
    "T34n1723_006:0768c27": "難隱蔽覆藏。三於一切出家人所，有戒無戒",
    "T34n1723_006:0768c28": "持戒破戒，打罵呵責、說其過失、禁閉窂獄。",
    "T34n1723_006:0768c29": "或脫袈裟逼令還俗，責役驅使債其發調，",
    "T34n1723_006:0768c30": "斷其命根。四謂殺父、害母、出佛身血、殺",
    "T34n1723_006:0768c31": "阿羅漢、破和合僧。五起大邪見謗無因果。",
    "T34n1723_006:0769a01": "長夜常行十不善業故，今不信此經，入無",
    "T34n1723_006:0769a02": "間獄已，如是展轉乃至無數。《俱舍論》說：「五",
    "T34n1723_006:0769a03": "逆之中破僧最重，定受無間一劫之苦。」今乃",
    "T34n1723_006:0769a04": "過彼，故言劫盡更生等。",
    "T34n1723_006:0769a05": "經「從地獄出(至)受斯罪報」。贊曰。下第二段有",
    "T34n1723_006:0769a06": "十頌半，受畜生報。有四：初三頌半受狗野",
    "T34n1723_006:0769a07": "干果，二頌受駝驢果，二頌受野干果，三頌",
    "T34n1723_006:0769a08": "受蟒身果。此初也。「畜」音丑救反，六畜也。又",
    "T34n1723_006:0769a09": "許救反，養也。許郁、丑六二反，聚也。今從初",
    "T34n1723_006:0769a10": "二。大乘一業能感多果，從初為名，皆彼果",
    "T34n1723_006:0769a11": "故。此中言「從地獄出當墮畜生」等，下准此知。",
    "T34n1723_006:0769a12": "「[乞*頁]」音苦骨反，三蒼頭禿無毛。《通俗文》、《切韻》",
    "T34n1723_006:0769a13": "「白禿也，音同窟」。又[乞*頁]瘦者，皮肉乾枯之貌。下",
    "T34n1723_006:0769a14": "有枯竭，故前釋善。今此「[乞*頁]」字，或讀作五鎋",
    "T34n1723_006:0769a15": "反，應為髻字，仍未詳音。「梨」音力脂反，《方言》",
    "T34n1723_006:0769a16": "「面似凍梨」。有作「黧」字，《玉篇》「力奚反，黑也、老",
    "T34n1723_006:0769a17": "也」。《字林》「黑黃也」。《通俗文》「斑黑曰黧」。或作「梨」",
    "T34n1723_006:0769a18": "字，亦色斑駁也。全黑為黮。「黮」有二音，一徒",
    "T34n1723_006:0769a19": "感反，與禫同，[馬*弇]黮色。又他感反，桑之葚之",
    "T34n1723_006:0769a20": "色也。若青黑色作「黤」，於檻反。「嬈」音奴了反，",
    "T34n1723_006:0769a21": "惱也。戲相擾作嬲。擾亂作嫪，奴巧反，《玉篇》",
    "T34n1723_006:0769a22": "「嬈或作擾音，戲弄也」。狗有十果：一[乞*頁]；二",
    "T34n1723_006:0769a23": "瘦；三色黧黮；四疥癩；五觸嬈，嬈打惱也；六",
    "T34n1723_006:0769a24": "人所惡賤，「惡」音惡故反；七常困飢渴；八骨肉",
    "T34n1723_006:0769a25": "枯竭；九生被楚毒；十死被瓦石。此等惡果各",
    "T34n1723_006:0769a26": "應說因之所招感，恐繁故止。",
    "T34n1723_006:0769a27": "經「若作馲駝(至)獲罪如是」。贊曰：此二頌駝驢",
    "T34n1723_006:0769a28": "果。此有四果：一負重，二杖捶，三念食，四無",
    "T34n1723_006:0769a29": "知。「駱」音洛，亦為駝。有作「駱」，馬色也，非此",
    "T34n1723_006:0769b01": "義。「駝」「駞」皆得。",
    "T34n1723_006:0769b02": "經「有作野干(至)或時致死」。贊曰：受野干果。",
    "T34n1723_006:0769b03": "有四：一疥癩；二無一目亦無雙者，若偏信",
    "T34n1723_006:0769b04": "小乘唯不信大乘故無一目；三打擲；四致",
    "T34n1723_006:0769b05": "死。",
    "T34n1723_006:0769b06": "經「於此死已(至)獲罪如是」。贊曰：受蟒身果。",
    "T34n1723_006:0769b07": "有五：一身大；二聾；三騃，「騃」音五駭反，癡也；",
    "T34n1723_006:0769b08": "四無足；五小虫食。有作「踠」，音於阮反，今此",
    "T34n1723_006:0769b09": "體屈，故應作「踠」。有作「宛」，於遠反，《玉篇》「宛，小",
    "T34n1723_006:0769b10": "孔也，四方高中下曰宛」。《切韻》「屈草自覆也」。本",
    "T34n1723_006:0769b11": "非宛轉字，故應從「踠」。「唼」音《玉篇》所甲反，鳧",
    "T34n1723_006:0769b12": "雁口食曰唼。今既入口，應作「咂」，子答反。古",
    "T34n1723_006:0769b13": "作唼者即鳥食[嗹-車+庚]喋字，「[嗹-車+庚]」音所甲反。「喋」音",
    "T34n1723_006:0769b14": "丈甲反。《字林》唼血亦作唼。",
    "T34n1723_006:0769b15": "經「若得為人(至)所依怙」。贊曰：下有十頌，得",
    "T34n1723_006:0769b16": "惡人果。有二：初七頌有惡報，後三頌無善",
    "T34n1723_006:0769b17": "果。初中有四：三頌惡形容，一頌無依託，二",
    "T34n1723_006:0769b18": "頌薄福祐，一頌橫罹殃。此初也。有十七果：",
    "T34n1723_006:0769b19": "一鈍。二矬，昨和反，短也。三醜陋，盧候反，亦醜",
    "T34n1723_006:0769b20": "也。四癵，力員反，手拘病，乃是字，應從此；有",
    "T34n1723_006:0769b21": "作「攣」，非此義，乃是綴鷹拘也。今既是病，應",
    "T34n1723_006:0769b22": "作「癵」字。五躄，必益反，手拘名癵、脚跛名躄。",
    "T34n1723_006:0769b23": "有作「癖」，腹中癖病，非脚跛。六盲。七聾。八背",
    "T34n1723_006:0769b24": "傴，於武反，背曲不申也。九人不信。十口臭。",
    "T34n1723_006:0769b25": "十一鬼著。十二貧窮。十三下賤。十四他使，所",
    "T34n1723_006:0769b26": "里反。十五多病。十六痟瘦，「痟」音相焦反，渴病",
    "T34n1723_006:0769b27": "名。十七無依怙，胡古反，恃也。或開瘦為一，",
    "T34n1723_006:0769b28": "瘦病與痟病別便成十八。上來一頌意業",
    "T34n1723_006:0769b29": "果，一頌語業果，一頌身業果。由意為導首，",
    "T34n1723_006:0769c01": "引痤陋等故。",
    "T34n1723_006:0769c02": "經「雖親附人(至)尋復忘失」。贊曰：無依託也。",
    "T34n1723_006:0769c03": "「附」音符遇反，近也。有二果可知。",
    "T34n1723_006:0769c04": "經「若脩醫道(至)而復增劇」。贊曰：薄福祐。有",
    "T34n1723_006:0769c05": "二果可知。",
    "T34n1723_006:0769c06": "經「若他反逆(至)橫罹其殃」。贊曰：橫罹殃也。",
    "T34n1723_006:0769c07": "「抄」音初教反，或作「&#;」或作「鈔」。《玉篇》「抄，掠也、",
    "T34n1723_006:0769c08": "強取物也、竊私也」。「橫罹」非理來也。",
    "T34n1723_006:0769c09": "經「如斯罪人(至)永不聞法」。贊曰：下三頌無",
    "T34n1723_006:0769c10": "善果。有三：一頌不見佛，一頌不聞法，一",
    "T34n1723_006:0769c11": "頌常根缺。此初二也。",
    "T34n1723_006:0769c12": "經「於無數劫(至)諸根不具」。贊曰：此根缺也。",
    "T34n1723_006:0769c13": "初頌有一，佛前後難。第二有六難：地獄、畜",
    "T34n1723_006:0769c14": "生、餓鬼、北洲、長壽天，為生難處。世智辨聰",
    "T34n1723_006:0769c15": "難，為狂聾心亂永不聞法。第三頌有一，諸",
    "T34n1723_006:0769c16": "根不具難。合有八難，故無善也。",
    "T34n1723_006:0769c17": "經「常處地獄(至)獲罪如是」。贊曰：下有六頌，",
    "T34n1723_006:0769c18": "總明歷四趣受增上等流果。分四：初半頌",
    "T34n1723_006:0769c19": "地獄，半頌餓鬼，一頌畜生，四頌惡人。此初三",
    "T34n1723_006:0769c20": "也。「園觀」者，古段反，樓觀也。若舍作舘。「餘惡",
    "T34n1723_006:0769c21": "道」者，餓鬼等也。以謗正法、慳貪自居、不順",
    "T34n1723_006:0769c22": "脩學，故生鬼趣。前據此少，故不別說。",
    "T34n1723_006:0769c23": "經「若得為人(至)以為衣服」。贊曰：下四頌惡人",
    "T34n1723_006:0769c24": "果。有四：一頌惡嚴，一頌惡服，半頌惡狀，一",
    "T34n1723_006:0769c25": "頌半惡行。此初二也。瘖亦瘂，不能言也。有",
    "T34n1723_006:0769c26": "作「喑」，《字林》「喑喑也」。「唶」音子夜反。「瘂」有作「啞」，",
    "T34n1723_006:0769c27": "《字林》「乙白反，笑聲也」。《切韻》「啞，口不能言」。「疽」",
    "T34n1723_006:0769c28": "音七餘反，亦癰也。",
    "T34n1723_006:0769c29": "經「身常臭處(至)獲罪如是」。贊曰：此惡狀及惡",
    "T34n1723_006:0769c30": "行也。「深著我見」，癡增上故。貪瞋可知。",
    "T34n1723_006:0769c31": "經「告舍利弗(至)莫說此經」。贊曰：上二十八",
    "T34n1723_006:0770a01": "頌明不信果，此二頌結成。",
    "T34n1723_006:0770a02": "經「若有利根(至)乃可為說」。贊曰：六十六頌，",
    "T34n1723_006:0770a03": "示人之是非，令學是除非。中有四：上已三",
    "T34n1723_006:0770a04": "段，下第四段有十九頌，於有智者應為說",
    "T34n1723_006:0770a05": "之。有二：初十七頌應為說相，後二頌結",
    "T34n1723_006:0770a06": "之。初中有三：初一頌半從來未發心驗有",
    "T34n1723_006:0770a07": "佛種姓乃可為說；次十頌半雖已發心有",
    "T34n1723_006:0770a08": "六度習乃可為說；後五頌雖有性、習，復能",
    "T34n1723_006:0770a09": "有重法求法之心方可為說。此初驗，有六",
    "T34n1723_006:0770a10": "德：一利根，聞速解故。二智慧，別是非故。三",
    "T34n1723_006:0770a11": "明了，不迷暗故。四多聞，先有學植故。五強",
    "T34n1723_006:0770a12": "識，精彩齊爽故。六為說法華。好求佛道非",
    "T34n1723_006:0770a13": "求餘道，樂超塵俗，或性求覺路不樂愚",
    "T34n1723_006:0770a14": "迷，乃可為說。",
    "T34n1723_006:0770a15": "經「若又曾見(至)乃可為說」。贊曰：雖已發心",
    "T34n1723_006:0770a16": "有六度習。中有六：一頌半曾種施習，一頌",
    "T34n1723_006:0770a17": "精進習，一頌半定習，三頌戒習，一頌半忍習，",
    "T34n1723_006:0770a18": "二頌慧習。此初也。曾見佛故久種施習，可",
    "T34n1723_006:0770a19": "為說之。此下所驗隨舉是事，如〈菩薩地〉勘",
    "T34n1723_006:0770a20": "撿說之。",
    "T34n1723_006:0770a21": "經「若人精進(至)乃可為說」。贊曰：初一頌懃。",
    "T34n1723_006:0770a22": "一頌半定也。",
    "T34n1723_006:0770a23": "經「又舍利弗(至)乃可為說」。贊曰：此三頌戒習。",
    "T34n1723_006:0770a24": "初一頌半捨惡近善緣，〈安樂行品〉當說其",
    "T34n1723_006:0770a25": "相。後一頌半堅持淨戒，「潔」音古屑反，亦清也。",
    "T34n1723_006:0770a26": "經「若人無瞋(至)乃可為說」。贊曰：初一頌半忍",
    "T34n1723_006:0770a27": "習，後二頌慧習也。質直安受苦忍，常愍耐怨",
    "T34n1723_006:0770a28": "害忍，敬佛諦察法忍。",
    "T34n1723_006:0770a29": "經「若有比丘(至)乃可為說」。贊曰：下五頌復",
    "T34n1723_006:0770b01": "能求法重法。分二：初二頌半專求大乘，後",
    "T34n1723_006:0770b02": "二頌半諦求大乘。此初有二：初一頌求法",
    "T34n1723_006:0770b03": "頂受，後一頌半不求餘經。「餘經」者，小乘經",
    "T34n1723_006:0770b04": "也。《善戒經》說：「內學大乘未究竟，不得學餘",
    "T34n1723_006:0770b05": "乘、餘四明論。若內究竟，於日日中二分學",
    "T34n1723_006:0770b06": "大乘內明，一分學餘經。」此中全不許學餘",
    "T34n1723_006:0770b07": "經一偈，依初學者令專求故；久學兼脩。",
    "T34n1723_006:0770b08": "經「如人至心(至)乃可為說」。贊曰：此明諦求。",
    "T34n1723_006:0770b09": "有二：初一頌諦求，後一頌半不求。外典至",
    "T34n1723_006:0770b10": "心不輕，捨外道教乃可為說。至誠感神，剋",
    "T34n1723_006:0770b11": "念作聖故。",
    "T34n1723_006:0770b12": "經「告舍利弗(至)妙法華經」。贊曰：於有智者應",
    "T34n1723_006:0770b13": "為說。中有二：上來應為說相，此乃結之。◎",
    "T34n1723_006:0770b14": "法華經玄贊卷第六(本)",
    "T34n1723_006:0770b15": "保安三年十二月四日，以興福寺圓如房之",
    "T34n1723_006:0770b16": "本移點已了，法隆寺僧覺印令法久住、往生",
    "T34n1723_006:0770b17": "極樂也。",
    "T34n1723_006:0770b18": "本卜者皆點本已，高名本也。",
    "T34n1723_006:0770b20": "妙法蓮華經玄贊卷第六(末)",
    "T34n1723_006:0770b22": "沙門基撰",
    "T34n1723_006:0770b23": "◎信解品",
    "T34n1723_006:0770b24": "三門分別：一來意，二釋名，三解妨難。來意有",
    "T34n1723_006:0770b25": "二：一云鶖子上根，聞法說而喜領；四人中",
    "T34n1723_006:0770b26": "品，承喻曉而忻悟，故〈譬喻〉後〈信解品〉生。二",
    "T34n1723_006:0770b27": "云論解七種具足，煩惱性眾生有七增上慢，",
    "T34n1723_006:0770b28": "為對除此說七譬喻。中前品為第一求勢",
    "T34n1723_006:0770b29": "力人起顛倒求功德增上慢，求人天妙境",
    "T34n1723_006:0770c01": "界果報，為此說火宅喻。此品為第二。求聲",
    "T34n1723_006:0770c02": "聞解脫人一向增上慢，云我乘與如來乘",
    "T34n1723_006:0770c03": "無別；以如是顛倒取對治專求聲聞解脫，",
    "T34n1723_006:0770c04": "為此說窮子喻。前以無為乘及後乘無異",
    "T34n1723_006:0770c05": "說乘是一，勸令入於大乘，彼便迷執。今說",
    "T34n1723_006:0770c06": "如長者之比窮子，有為乘及初乘是異，勸令",
    "T34n1723_006:0770c07": "捨於執著。故前品後有此品生。釋名者，",
    "T34n1723_006:0770c08": "略有四門：一除疑名信、破迷名解。「解」音鞵",
    "T34n1723_006:0770c09": "買反。四人昔疑自不作佛，故於菩提心不",
    "T34n1723_006:0770c10": "喜樂，便於正覺亦不能悟，由斯在坐身體",
    "T34n1723_006:0770c11": "疲懈。既聞喻說同前鶖子，疑悔皆除，故稱",
    "T34n1723_006:0770c12": "信解。信即忍欲之淨心，解乃印希之妙智。信",
    "T34n1723_006:0770c13": "已作佛，解佛說意。二信除不信、解破不解。",
    "T34n1723_006:0770c14": "昔即解三而不信一，或信三而不解一；今",
    "T34n1723_006:0770c15": "乃解一而亦信三，解三而亦信一。心淨復",
    "T34n1723_006:0770c16": "知，故名信解。信即能了之心淨，解乃所達之",
    "T34n1723_006:0770c17": "理明。解深信淺，初後並說。由信故為入大",
    "T34n1723_006:0770c18": "乘之基，由解故作證真宗之本，兩能雙舉",
    "T34n1723_006:0770c19": "故名信解。信即印順所聞之名，解乃悟趣",
    "T34n1723_006:0770c20": "權實之稱，於權於實俱信俱解。三信顯由",
    "T34n1723_006:0770c21": "他，解明自悟。前云其餘聲聞信佛語故隨",
    "T34n1723_006:0770c22": "順此經，非己智分，故顯由佛四人方信。既",
    "T34n1723_006:0770c23": "有信已自比解生，故名信解。信則順他以",
    "T34n1723_006:0770c24": "心淨，解乃顯己而能知於人。於法並信並",
    "T34n1723_006:0770c25": "解。四信、解二言各有所簡。鈍根正見信而不",
    "T34n1723_006:0770c26": "解，利根邪見解而不信，利根正見亦信亦",
    "T34n1723_006:0770c27": "解，鈍根邪見不信不解。又初心凡夫信而未",
    "T34n1723_006:0770c28": "解，十地菩薩證解已信，地前趣入由信而解，",
    "T34n1723_006:0770c29": "一闡提輩不信不解。今為雙簡，是信之解，",
    "T34n1723_006:0770c30": "非信不解、非解不信，信而解故名為信解。",
    "T34n1723_006:0770c31": "皆取第三句。信者定趣之淨心，解乃悟會之",
    "T34n1723_006:0771a01": "深智。於教於理俱信俱解，是比解故。隨增",
    "T34n1723_006:0771a02": "義者解教實權之趣、信歸一乘之旨，於",
    "T34n1723_006:0771a03": "理未證故不說解。以義通論俱緣教理，亦",
    "T34n1723_006:0771a04": "信亦解持業為名。解妨者，依《毘婆沙》說：",
    "T34n1723_006:0771a05": "聲聞有三品，上根唯一，謂舍利弗，獨六十劫",
    "T34n1723_006:0771a06": "曾練根故；中根亦一，謂大目連；所餘聲聞皆",
    "T34n1723_006:0771a07": "屬下性。何故今時四人領悟並為中品？答：鶖",
    "T34n1723_006:0771a08": "子先悟，未爽彼宗。四人中根，何乖此理？望",
    "T34n1723_006:0771a09": "聲聞以比況，中品獨是目連，發向大性以",
    "T34n1723_006:0771a10": "歸心，兼四人而何爽？且如悟空善現、辨說",
    "T34n1723_006:0771a11": "滿慈、持律婆離、頭陀迦葉，各有一勝，何必",
    "T34n1723_006:0771a12": "齊能？故四皆中，未乖真趣。問：何故七喻論",
    "T34n1723_006:0771a13": "名窮子，經中題品乃言信解？答：信解為本，",
    "T34n1723_006:0771a14": "方能說喻。論從破病窮子為名，經從根本",
    "T34n1723_006:0771a15": "法名信解。名據勝立，未勞為例。",
    "T34n1723_006:0771a16": "經「爾時慧命(至)歡喜踊躍」。贊曰：此品大文",
    "T34n1723_006:0771a17": "有三：初敘四人之喜敬，次申四人之領述，",
    "T34n1723_006:0771a18": "後陳四人之荷恩。下頌中云「世尊大恩」下是。",
    "T34n1723_006:0771a19": "初中有二：初明歡喜，後明虔仰。此初也。「慧",
    "T34n1723_006:0771a20": "命」者，應云具壽，世俗之徒皆愛身恒之壽，",
    "T34n1723_006:0771a21": "聖者之輩並寶智慧之命，歎願雙成故",
    "T34n1723_006:0771a22": "言具壽，單言慧命義便闕也。又真諦「般若",
    "T34n1723_006:0771a23": "名淨命，據斷德；惠命，據智德」，今言具壽，雙",
    "T34n1723_006:0771a24": "顯智斷二德，單言惠命義闕也。餘三以姓",
    "T34n1723_006:0771a25": "為稱，簡小以大標名；善現以德彰題，但",
    "T34n1723_006:0771a26": "以慧命標德。近聞喻說得未曾有，遠聞",
    "T34n1723_006:0771a27": "授記復生歡喜，踊躍義通近遠俱說。或未",
    "T34n1723_006:0771a28": "曾有法即是授記。",
    "T34n1723_006:0771a29": "經「即從座起(至)而白佛言」。贊曰：此明虔仰，",
    "T34n1723_006:0771a30": "表有九義：一從坐起，表從二乘發大心",
    "T34n1723_006:0771b01": "故。二整衣服，表具任持菩薩戒故。三偏袒",
    "T34n1723_006:0771b02": "右肩，表作一乘吉祥事故。四右膝著地，表",
    "T34n1723_006:0771b03": "降昔執二乘心故。五一心，表專求大不",
    "T34n1723_006:0771b04": "受餘經一句偈故。六合掌，表心冥佛說",
    "T34n1723_006:0771b05": "識權實故。七曲躬恭敬，表自身心皆俯順",
    "T34n1723_006:0771b06": "故。八瞻仰尊顏，表心觀教理，覩法化二身",
    "T34n1723_006:0771b07": "故。九而白佛言，彰信解故。",
    "T34n1723_006:0771b08": "經「我等居僧之首(至)三藐三菩提」。贊曰：下第",
    "T34n1723_006:0771b09": "二段申四人之領述。初長行，後偈頌。長行有",
    "T34n1723_006:0771b10": "三：初法領，次喻領，後合領。法領有二：初彰",
    "T34n1723_006:0771b11": "昔不悕，後顯今獲得，「我等今於佛前」下是。",
    "T34n1723_006:0771b12": "彰昔不悕者，佛昔說權，我得權故，法華會",
    "T34n1723_006:0771b13": "前未悕得證一乘實法而當作佛。今獲得",
    "T34n1723_006:0771b14": "者，今聞一乘當得作佛，領佛初權後實化",
    "T34n1723_006:0771b15": "故。初文有二：初略、後廣。此略有四：一居僧之",
    "T34n1723_006:0771b16": "首，望重位隆。二年並朽邁，齒過力屈。三自",
    "T34n1723_006:0771b17": "謂已得涅槃，苦盡心泰。四無所堪任，性拙",
    "T34n1723_006:0771b18": "情疎。由此四義不復志求，無勝進意故昔",
    "T34n1723_006:0771b19": "不悕。",
    "T34n1723_006:0771b20": "經「世尊往昔(至)心不喜樂」。贊曰：下廣不悕。",
    "T34n1723_006:0771b21": "初談往事，後釋所由。此初也。初中復二：初",
    "T34n1723_006:0771b22": "但脩自行。佛說般若等時，唯念空、無相、無",
    "T34n1723_006:0771b23": "作等，是後不樂大乘，於菩薩法等是。世尊",
    "T34n1723_006:0771b24": "往昔為諸菩薩說般若時久，我不欣悟，身",
    "T34n1723_006:0771b25": "有勞倦，遂作三觀。其空攝二行，謂空、無我，",
    "T34n1723_006:0771b26": "觀眾生為空。無相攝四，滅諦四行。觀涅槃",
    "T34n1723_006:0771b27": "為無相。無作即是無願，攝所餘十行，苦諦下",
    "T34n1723_006:0771b28": "二、集道各四，觀諸有為一切無願。此通有",
    "T34n1723_006:0771b29": "漏無漏，三慧所攝，不言三昧故。餘義皆如",
    "T34n1723_006:0771b30": "《瑜伽》第十二略纂釋。此依聲聞三種觀說，不",
    "T34n1723_006:0771c01": "說菩薩觀也。於菩薩法，謂三十七菩提分",
    "T34n1723_006:0771c02": "法，略為七位：一四念住，身、受、心、法，以慧",
    "T34n1723_006:0771c03": "為體，謂由念力慧於境住。二四正斷，謂律",
    "T34n1723_006:0771c04": "儀斷、斷斷、防護斷、脩習斷，以精進為體，精",
    "T34n1723_006:0771c05": "進起用能脩斷故。三四神足，謂欲、勤、心、觀，",
    "T34n1723_006:0771c06": "以定為體，為此四種而脩定故。四五根，",
    "T34n1723_006:0771c07": "謂信、勤、念、定、慧，如名以五為體，出生善",
    "T34n1723_006:0771c08": "故。五五力，體即五根，難屈伏故，離根別立。",
    "T34n1723_006:0771c09": "六七覺支，謂擇法、精進、喜、念、定、捨、輕安，三",
    "T34n1723_006:0771c10": "是別境：擇法、念、定；三是善數：勤、捨、輕安；一",
    "T34n1723_006:0771c11": "是遍行，謂喜。七八聖道支，謂正見、正思惟、",
    "T34n1723_006:0771c12": "正語、正業、正命、正念、正定、正精進。其正思",
    "T34n1723_006:0771c13": "惟以慧為性，能發語言通佛有故。正語、正",
    "T34n1723_006:0771c14": "業以無瞋癡所發身語為體；無貪所發名",
    "T34n1723_006:0771c15": "為正命，離五邪命故，俱以無表色思為",
    "T34n1723_006:0771c16": "體。餘如自名。三十七種合體有九，一慧、二",
    "T34n1723_006:0771c17": "精進、三定、四信、五念、六喜、七捨、八輕安、九",
    "T34n1723_006:0771c18": "無表色。遍行有一，謂喜。別境有三，謂念、定、",
    "T34n1723_006:0771c19": "慧。善有四，謂信、勤、捨、輕安。色法有一，謂無",
    "T34n1723_006:0771c20": "表。如《無垢稱疏》，菩薩所脩與聲聞異，故菩",
    "T34n1723_006:0771c21": "提分名菩薩法。第二遊戲神通者，《華嚴經》說：",
    "T34n1723_006:0771c22": "「菩薩有十法名遊戲神通：一現捨天壽，二",
    "T34n1723_006:0771c23": "現受生，三現為童子種種戲咲，四現作出",
    "T34n1723_006:0771c24": "家，五現作苦行，六現向菩提樹，七現降",
    "T34n1723_006:0771c25": "魔，八現樂寂靜成無上道，九現轉法輪，",
    "T34n1723_006:0771c26": "十現入涅槃。」與論所說八相有異。第三淨",
    "T34n1723_006:0771c27": "佛國土者，《無垢稱經》第一有十八種因，合為",
    "T34n1723_006:0771c28": "八類，謂發起無上菩提心、純意樂、善加行、",
    "T34n1723_006:0771c29": "增上意樂，此四各如自名。六度為六，合名",
    "T34n1723_006:0771c30": "止息。四無量、四攝事、巧方便、菩提分，此四",
    "T34n1723_006:0771c31": "合名發起。凡所脩善皆脩迴向，此如自名。",
    "T34n1723_006:0772a01": "說息無暇、自守戒行、十善業道，此三名寂",
    "T34n1723_006:0772a02": "靜。彼經〈香臺品〉說八：一思於有情作諸",
    "T34n1723_006:0772a03": "善事不希善報。二思代彼受苦，我之善",
    "T34n1723_006:0772a04": "根悉迴施與。三思於有情其心平等心",
    "T34n1723_006:0772a05": "無罣礙。四思於有情摧伏憍慢敬愛如佛。",
    "T34n1723_006:0772a06": "五信解增上，於未聞經無疑無謗。六於他",
    "T34n1723_006:0772a07": "利養無嫉妬心，於己利養不生憍慢。七",
    "T34n1723_006:0772a08": "調伏自心，常省已過不譏他犯。八恒無放",
    "T34n1723_006:0772a09": "逸，常勤脩善。此是八法無毀無傷，從此命",
    "T34n1723_006:0772a10": "終生餘淨土。廣如淨土章中所說。第四成",
    "T34n1723_006:0772a11": "就眾生者，外化利物諸利他行。此中即是七",
    "T34n1723_006:0772a12": "地四菩薩行，謂菩提分行，此名菩薩法。諸神",
    "T34n1723_006:0772a13": "通行、波羅蜜行，此名淨佛國土、成就有情",
    "T34n1723_006:0772a14": "行。於此四種大乘之中，不生一念好樂之",
    "T34n1723_006:0772a15": "意，無堪趣故。",
    "T34n1723_006:0772a16": "經「所以者何(至)好樂之心」。贊曰：此釋所由。",
    "T34n1723_006:0772a17": "有二：一道已滿，無苦心安；二年已邁，齒過",
    "T34n1723_006:0772a18": "力屈。故於大法既非己望，無一樂心。",
    "T34n1723_006:0772a19": "經「我等今於佛前(至)不求自得」。贊曰：顯今獲",
    "T34n1723_006:0772a20": "得。獲得大乘，當作佛也。有三：一得記心",
    "T34n1723_006:0772a21": "領，總領初周。二聞法生喜，別領喻說。此",
    "T34n1723_006:0772a22": "二領悟。三慶獲善利，無量珍寶即大乘也。",
    "T34n1723_006:0772a23": "經「世尊我等今者(至)以明斯義」。贊曰：下別陳",
    "T34n1723_006:0772a24": "喻。有二：初總談說喻，後正陳喻詞。此初也。",
    "T34n1723_006:0772a25": "以佛前言諸有智者以喻得解，故今亦以",
    "T34n1723_006:0772a26": "喻領佛意。",
    "T34n1723_006:0772a27": "經「譬若有人年既幼稚」。贊曰：下陳喻詞。有",
    "T34n1723_006:0772a28": "二：初喻昔不悕，後喻今獲得，「復經少時父",
    "T34n1723_006:0772a29": "知子意漸已通泰」下是。即是初喻昔住權",
    "T34n1723_006:0772a30": "而不悕，後喻聞今實而獲得。初文有六：",
    "T34n1723_006:0772b01": "一最初發心喻，二「捨父逃逝」下退流生死喻。",
    "T34n1723_006:0772b02": "三「年既長大」下中還見佛喻。四「父每念子」下",
    "T34n1723_006:0772b03": "不肯脩大喻。五「父遙見之而語使言」下化以",
    "T34n1723_006:0772b04": "二乘喻。六「世尊爾時長者有疾」下示大不悕",
    "T34n1723_006:0772b05": "喻。此即初文。初之四段同前所說，二萬佛",
    "T34n1723_006:0772b06": "所化以大乘。第五段方便引導生我法中。第",
    "T34n1723_006:0772b07": "六段法華會前為說般若，但念空等不生",
    "T34n1723_006:0772b08": "欣樂。今獲得中方是令憶本所行道，為說法",
    "T34n1723_006:0772b09": "華。「幼」者弱，「稚」者小。最初為十六王子時，教",
    "T34n1723_006:0772b10": "發大心尚密說故，未廣脩行名為幼稚。",
    "T34n1723_006:0772b11": "經「捨父逃逝(至)五十歲」。贊曰：第二退流生死",
    "T34n1723_006:0772b12": "喻也。《對法》引經云：「若有成世間增上品正",
    "T34n1723_006:0772b13": "見，雖經歷千生終不墮惡道」。彼據上品最",
    "T34n1723_006:0772b14": "初發心，今說下品發心，是以退流生死。心",
    "T34n1723_006:0772b15": "未堅固、不專樂佛，名為捨父。背教違理、",
    "T34n1723_006:0772b16": "常行惡行，喻如逃逝。逃者避也，逝者往也。",
    "T34n1723_006:0772b17": "行也去也。「他國」者生死也，久不可樂故。佛",
    "T34n1723_006:0772b18": "法為自國，久令安樂故。《涅槃經》中以佛法",
    "T34n1723_006:0772b19": "為他國，非己分故；生死為自國，是己分故。",
    "T34n1723_006:0772b20": "以此以彼，相待不同，此以有性及發心已",
    "T34n1723_006:0772b21": "後為自他，彼以無性及未發心前為他自，",
    "T34n1723_006:0772b22": "亦不相違。前雖以三界總為佛之大宅，今",
    "T34n1723_006:0772b23": "以為他國者，染、淨體殊，國分他、自。又依凡",
    "T34n1723_006:0772b24": "說亦不相違。又依大悲生死為宅，若依大",
    "T34n1723_006:0772b25": "智乃稱他國。下喻說中總有五國：一久住",
    "T34n1723_006:0772b26": "他國，二遇向本國，三乃遍他國，四經歷國邑，",
    "T34n1723_006:0772b27": "五并會親族國王大臣。初及第三以生死為",
    "T34n1723_006:0772b28": "他國，第二以佛法為本國，第四亦總說佛",
    "T34n1723_006:0772b29": "法說法利寬如國，第五即人王之國，或喻",
    "T34n1723_006:0772b30": "佛法國之四眾。「或十乃至五十」者，馳流五道，",
    "T34n1723_006:0772c01": "名言種子各十業道之所資故。",
    "T34n1723_006:0772c02": "經「年既長大(至)遇向本國」。贊曰：下第三段",
    "T34n1723_006:0772c03": "中還見佛喻。即是未退大菩提心前更重",
    "T34n1723_006:0772c04": "見佛，世世已曾從佛化故，此前逢佛皆化",
    "T34n1723_006:0772c05": "大乘。文有其三：初子長還國，次父先求覓，",
    "T34n1723_006:0772c06": "後子遇到城。此初也。於中有六：一根性漸",
    "T34n1723_006:0772c07": "成，年既長大，習種姓也。二未脩福、慧，加復",
    "T34n1723_006:0772c08": "窮困。三輪轉四生，馳騁四方。四規出苦道，",
    "T34n1723_006:0772c09": "以求衣食。五聞思慧心由種姓逼，日日善生",
    "T34n1723_006:0772c10": "漸漸遊行。六幸逢佛法，遇向本國。初教發",
    "T34n1723_006:0772c11": "大心。雖退流生死，今者還遇，佛法內住。順",
    "T34n1723_006:0772c12": "昔所脩，名到本國。「馳奔」騁走也。",
    "T34n1723_006:0772c13": "經「其父先來(至)中止一城」。贊曰：第二父先求",
    "T34n1723_006:0772c14": "覓。有三：一求子止城，二資財甚眾，三客利",
    "T34n1723_006:0772c15": "豐廣。此初也。「父」者化身。佛雖先來已經化",
    "T34n1723_006:0772c16": "導，眾生自退，故名先來。「求子不得，中止一",
    "T34n1723_006:0772c17": "城」，生死中也。「城」者大乘。《無垢稱經》云「為護",
    "T34n1723_006:0772c18": "法城」，今以大乘法為城也。將說大乘，以",
    "T34n1723_006:0772c19": "教發心，故城喻大乘法。",
    "T34n1723_006:0772c20": "經「其家大富(至)悉皆盈溢」。贊曰：下資財甚",
    "T34n1723_006:0772c21": "眾。有八。此中有二：一七寶，喻七聖財豐足。",
    "T34n1723_006:0772c22": "二有為倉、無為庫，諸德悉皆盈溢。《博物志》云：",
    "T34n1723_006:0772c23": "「松脂入地千年化為茯苓，茯苓千年化為",
    "T34n1723_006:0772c24": "虎魄，一名紅珠。」《廣志》曰：「此物生處，其上及",
    "T34n1723_006:0772c25": "傍不生草木，深者八九尺，大如斛，削去上",
    "T34n1723_006:0772c26": "皮，中成虎魄，有汁。初如桃膠，凝堅乃成其",
    "T34n1723_006:0772c27": "器。西方人用以為盌。」",
    "T34n1723_006:0772c28": "經「多有僮僕(至)牛羊無數」。贊曰：此有六種：",
    "T34n1723_006:0772c29": "一調伏煩惱為僮僕，驅策隨心故；二方便",
    "T34n1723_006:0772c30": "善巧為臣佐；三妙願及力為吏民；四五通",
    "T34n1723_006:0773a01": "為象馬；五五乘為車乘；六八萬四千眾行",
    "T34n1723_006:0773a02": "為牛羊無數。",
    "T34n1723_006:0773a03": "經「出入息利(至)亦甚眾多」。贊曰：此客利豐廣。",
    "T34n1723_006:0773a04": "真俗諦教名入出利，入佛法中出生死故。",
    "T34n1723_006:0773a05": "或三乘教名出，出生死故；人天教為入，入",
    "T34n1723_006:0773a06": "生死故。令善漸生故名為息，息者長生之",
    "T34n1723_006:0773a07": "義。為愍眾生，教被生死，故遍他國。三乘聖",
    "T34n1723_006:0773a08": "眾處處宣揚佛之正法，名商估賈客。宣尼",
    "T34n1723_006:0773a09": "云「求善價而估之」，即同於此。此類非一，",
    "T34n1723_006:0773a10": "名眾甚多。「商」者，《說文》「行賣也」，《玉篇》「通四方",
    "T34n1723_006:0773a11": "之珍異曰商旅」。有作「商」，商量也，非此義。",
    "T34n1723_006:0773a12": "「估」音公戶反，字書無此字，唯《爾雅》郭璞音義",
    "T34n1723_006:0773a13": "釋言：「注中商賈作此字」。《切韻》「估，市稅也。賈",
    "T34n1723_006:0773a14": "者坐賣也」。《周禮》九軄，六曰司市，掌以商賈",
    "T34n1723_006:0773a15": "以通貨賄。鄭玄、《玉篇》「通物曰商，坐賣曰賈」。",
    "T34n1723_006:0773a16": "《白虎通》曰「商之言商，商其遠近，通四方之",
    "T34n1723_006:0773a17": "物以聚之也。賈者固也，言固物以待民來，",
    "T34n1723_006:0773a18": "求其利也。賈亦通語耳」。故《左傳》荀[勞-力+(乞-乙+止)]之在",
    "T34n1723_006:0773a19": "楚，鄭賈人褚中以出之。《史記》陽翟賈人，往",
    "T34n1723_006:0773a20": "來販賤賣貴是也。客通名耳。",
    "T34n1723_006:0773a21": "經「時貧窮子(至)所止之城」。贊曰：子遇到城。",
    "T34n1723_006:0773a22": "內道三乘，名為聚落，此為總句。所有說法、",
    "T34n1723_006:0773a23": "神通之事，名為國邑。此中意說，遍遊內道",
    "T34n1723_006:0773a24": "以求出要，名遊聚落。前文已說子長還國",
    "T34n1723_006:0773a25": "歸佛法訖，故知聚落不通外道。或聽說",
    "T34n1723_006:0773a26": "法之淺深，或觀神通之勝劣，名歷國邑。國",
    "T34n1723_006:0773a27": "寬喻說法，邑小喻神通。識眾聖以否藏，還",
    "T34n1723_006:0773a28": "至佛法大乘教內名到父城。依後解云，幸",
    "T34n1723_006:0773a29": "逢佛法、初聽大乘，名到父城，佛自住大乘",
    "T34n1723_006:0773b01": "故。即是中途還逢大乘。",
    "T34n1723_006:0773b02": "經「父每念子(至)心懷悔恨」。贊曰：第四段不肯",
    "T34n1723_006:0773b03": "脩大喻。有四：一父恒念子，二子見驚走，",
    "T34n1723_006:0773b04": "三父令急捉，四子遂憂惶。初文有二：初總",
    "T34n1723_006:0773b05": "明思念，後別明思念。此初也。「五十年」者，馳",
    "T34n1723_006:0773b06": "流五道。「未曾向人說如此事」者，我自昔",
    "T34n1723_006:0773b07": "來未曾對眾說我曾教發大乘心，今者常",
    "T34n1723_006:0773b08": "念望欲與之大乘財寶及一乘樂，但竊思",
    "T34n1723_006:0773b09": "念不彰於言，悔不早覓子教、恨子不",
    "T34n1723_006:0773b10": "早覓我，故名悔恨。",
    "T34n1723_006:0773b11": "經「自念老朽(至)每憶其子」。贊曰：下別思念。",
    "T34n1723_006:0773b12": "有二：初念付財，後念己樂。此初也。修行日",
    "T34n1723_006:0773b13": "久道先圓故，名為老朽。福慧無窮，故多財",
    "T34n1723_006:0773b14": "物。雖有菩薩，未化聲聞令繼佛位，故言",
    "T34n1723_006:0773b15": "無子；或子少故亦名無子。一旦終沒示入",
    "T34n1723_006:0773b16": "涅槃，大乘財物悉皆喪失，彼機未熟無所",
    "T34n1723_006:0773b17": "委付權實之法，是以悲深每恒念子。",
    "T34n1723_006:0773b18": "經「復作是念(至)無復憂慮」。贊曰：此念己樂。",
    "T34n1723_006:0773b19": "無子付財，所以憂慮；子脫順領，豈不樂哉。",
    "T34n1723_006:0773b20": "「坦」音他但反，安和之義。",
    "T34n1723_006:0773b21": "經「世尊爾時(至)住立門側」。贊曰：下第二段子",
    "T34n1723_006:0773b22": "見驚走。有三：初到父門，次明見父，後明",
    "T34n1723_006:0773b23": "却走。此初也。「傭」音餘封反，亦賃也賣也。身",
    "T34n1723_006:0773b24": "心精進以求出要，心如傭賃展轉，非是本心，",
    "T34n1723_006:0773b25": "故求大乘。種姓所排幸至大乘，名遇到父",
    "T34n1723_006:0773b26": "舍。以大乘種子近生遠熟，故幸初逢。於中",
    "T34n1723_006:0773b27": "更值了義大乘，名到父舍。大乘教行能詮",
    "T34n1723_006:0773b28": "於理、能證於果，名之為門。彼時未能專求",
    "T34n1723_006:0773b29": "普習行行證果，但知總相；片聽少教、脩微",
    "T34n1723_006:0773b30": "少因，名為門側。時未全能聽習大教行大",
    "T34n1723_006:0773c01": "乘行，示當亦聽行，故名為立。片時安處，名",
    "T34n1723_006:0773c02": "之為住。又小機未會於大，不名正入其",
    "T34n1723_006:0773c03": "門。微亦信習，故名門側。上來乃以佛法為",
    "T34n1723_006:0773c04": "國，於中一切大乘為城，大乘之中真實了義",
    "T34n1723_006:0773c05": "中道大乘名為父舍。即以教、行名之為門。",
    "T34n1723_006:0773c06": "經「遙見其父(至)恭敬圍繞」。贊曰：下明見父。",
    "T34n1723_006:0773c07": "有七。此文有二：一見父安坐，二貴賤承奉。",
    "T34n1723_006:0773c08": "由去大乘不退位遠、去真理遠，義名遙見。",
    "T34n1723_006:0773c09": "佛以四無畏為床，亦四靜慮為床。以無貪、",
    "T34n1723_006:0773c10": "無瞋為寶机，以承戒足，戒學跡故。具戒學",
    "T34n1723_006:0773c11": "者為婆羅門，慧學者為剎利，定學者為居",
    "T34n1723_006:0773c12": "士。又大乘、獨覺、聲聞三乘之眾恭敬圍繞。",
    "T34n1723_006:0773c13": "經「以真珠瓔珞(至)侍立左右」。贊曰：此文有",
    "T34n1723_006:0773c14": "二：一嚴飾身體，三念住為珠瓔；二臣佐供",
    "T34n1723_006:0773c15": "衛，妙願及力為吏民，示現調伏煩惱為僮",
    "T34n1723_006:0773c16": "僕，心持四攝為執白拂，體潔除垢故。不",
    "T34n1723_006:0773c17": "離身心，名侍左右。",
    "T34n1723_006:0773c18": "經「覆以寶帳(至)威德特尊」。贊曰：此中有三：",
    "T34n1723_006:0773c19": "一莊嚴外物，二出內財產，三結類尊高。四",
    "T34n1723_006:0773c20": "無量為寶帳，七淨為華，總持為幡。五分法",
    "T34n1723_006:0773c21": "身及妙定潤其身心，如香水灑地。教他以",
    "T34n1723_006:0773c22": "七覺，如散眾華。外用萬行以為嚴瑩，如",
    "T34n1723_006:0773c23": "列寶物。上名莊嚴。外施法財名出，身自",
    "T34n1723_006:0773c24": "蘊德名內。取以釋內，內自取故。與以釋外，",
    "T34n1723_006:0773c25": "外與他故。又出內如前，眾生機熟名取，佛",
    "T34n1723_006:0773c26": "應時化名與。上為出內。「有如是等」下結類",
    "T34n1723_006:0773c27": "尊高。「灑」音《切韻》「所綺反，掃也落也」。又所買反，",
    "T34n1723_006:0773c28": "《通俗文》「以水歛塵曰灑」。《玉篇》「汛也，汛音思",
    "T34n1723_006:0773c29": "見反，散也」。此是初現化身淨土勝妙之相，故",
    "T34n1723_006:0773c30": "子見走。未見報身，亦非穢土。",
    "T34n1723_006:0774a01": "經「窮子見父(至)悔來至此」。贊曰：此明却走。",
    "T34n1723_006:0774a02": "有三：一悔來，二起念，三疾走。此初也。「見」者",
    "T34n1723_006:0774a03": "比知，非眼見、非智證，以聞思比知也。十力、",
    "T34n1723_006:0774a04": "無畏，名大力勢。或以眼見佛大神通，名見",
    "T34n1723_006:0774a05": "力勢。非己能脩、非己能證，故懷恐怖。此見",
    "T34n1723_006:0774a06": "化身淨土之相。由勸作佛，思不能行，求",
    "T34n1723_006:0774a07": "之當證，名悔來至此。",
    "T34n1723_006:0774a08": "經「竊作是念(至)強使我作」。贊曰：此起念也。",
    "T34n1723_006:0774a09": "「王」者法身王。「等」者報身。等是相似義。或王者",
    "T34n1723_006:0774a10": "法之王，王等者如世之王。非我精勤之所",
    "T34n1723_006:0774a11": "能證，名非傭力得物之處。「貧里」者二乘也。",
    "T34n1723_006:0774a12": "「不如往彼勤苦身心縱任有地」，地即依止",
    "T34n1723_006:0774a13": "生長道處。「肆」音息利反，伸也陳也。伸陳役",
    "T34n1723_006:0774a14": "力，得自縱任義。福慧可求，名衣食易得，若",
    "T34n1723_006:0774a15": "久住大乘。佛脫強抑勸我脩作非我所樂，",
    "T34n1723_006:0774a16": "此乃未退大前作此思念。「強」音巨良反，抑",
    "T34n1723_006:0774a17": "也；或其兩反及其亮反。",
    "T34n1723_006:0774a18": "經「作是念已疾走而去」。贊曰：此疾走也。自",
    "T34n1723_006:0774a19": "揣不能修行大行，速退大心規求作處，名",
    "T34n1723_006:0774a20": "疾走去。此時猶未住二乘中。",
    "T34n1723_006:0774a21": "經「時富長者(至)心大歡喜」。贊曰。自下第三父",
    "T34n1723_006:0774a22": "令急捉。有三：一見喜，二念生，三令捉。此初",
    "T34n1723_006:0774a23": "也。識大乘姓、近生緣熟，故見生喜。",
    "T34n1723_006:0774a24": "經「即作是念(至)猶故貪惜」。贊曰：念生也。「而",
    "T34n1723_006:0774a25": "忽自來」，其根熟故。「甚適我願」，順本心故。「我",
    "T34n1723_006:0774a26": "雖年朽」，道成久故。「猶故貪惜」，大悲深故。愛",
    "T34n1723_006:0774a27": "子情戀、大悲深重，故言貪惜。",
    "T34n1723_006:0774a28": "經「即遣傍人(至)疾走往捉」。贊曰：令捉。有二：",
    "T34n1723_006:0774a29": "初追、後捉。理本絕言，以言顯之不稱正",
    "T34n1723_006:0774b01": "理。教名傍人，一乘教也。或行可脩名為正",
    "T34n1723_006:0774b02": "主，教且開悟故名傍人。悲心疾起，名為急追。",
    "T34n1723_006:0774b03": "令入大乘順先所習，名曰將還。悲教急化，",
    "T34n1723_006:0774b04": "故言使者疾走往捉。",
    "T34n1723_006:0774b05": "經「窮子驚愕(至)何為見捉」。贊曰：自下第四子",
    "T34n1723_006:0774b06": "遂憂惶。有三：一子驚愕，二使逾急，三子悶",
    "T34n1723_006:0774b07": "絕。此初也。心不悕大行，名驚愕。「愕」音五各",
    "T34n1723_006:0774b08": "反，亦驚也。心口不伏、脩行求退，名稱怨大",
    "T34n1723_006:0774b09": "喚。我情不欲大，名不相犯。無端強授我",
    "T34n1723_006:0774b10": "之大乘，名何為見捉。",
    "T34n1723_006:0774b11": "經「使者執之逾急強牽將還」。贊曰：此使逾",
    "T34n1723_006:0774b12": "急。悲心擊故教被彌切，抑令修學，名強牽",
    "T34n1723_006:0774b13": "將還。用為今時入大乘之因，所以逼之，",
    "T34n1723_006:0774b14": "非佛于時不知根器而抑將還。",
    "T34n1723_006:0774b15": "經「于時窮子(至)悶絕躄地」。贊曰：子悶絕也。情",
    "T34n1723_006:0774b16": "不樂大、無所傷犯，名念無罪。不令我學",
    "T34n1723_006:0774b17": "小、返拘以大乘，名被囚執。菩薩苦行實難",
    "T34n1723_006:0774b18": "可行，過己力分、恐將苦己，名必定死。心彌",
    "T34n1723_006:0774b19": "不樂，名轉惶怖。休心不學退入生死，名",
    "T34n1723_006:0774b20": "悶絕躄地。「地」者，生死處故。「擗」音房益反，撫心",
    "T34n1723_006:0774b21": "也。今既倒地，正應作「躄」。亦有作「僻」，邪僻之",
    "T34n1723_006:0774b22": "義，非此中理。",
    "T34n1723_006:0774b23": "經「父遙見之(至)莫復與語」。贊曰。下第五段化",
    "T34n1723_006:0774b24": "以二乘喻。有六：一教發權心，二「窮子歡喜」",
    "T34n1723_006:0774b25": "下彼興小意，三「爾時長者將欲誘引」下令脩",
    "T34n1723_006:0774b26": "脫分，四「爾時窮子先取其價」下子遂依行，五",
    "T34n1723_006:0774b27": "「其父見子愍而怪之」下勸入善根，六「即時長",
    "T34n1723_006:0774b28": "者更與作字」下便成聖位。初文有二：初令",
    "T34n1723_006:0774b29": "放，後使放。令放有二：初標，止被大化教發",
    "T34n1723_006:0774c01": "權心；後釋所由。此初也。子行猶遠，名父遙",
    "T34n1723_006:0774c02": "見，昔者已云遙見父故。且止大教暫示勿",
    "T34n1723_006:0774c03": "被，故言不須。莫抑授大乘令脩大行，名",
    "T34n1723_006:0774c04": "勿強將來。用二乘權巧三歸五戒之教以",
    "T34n1723_006:0774c05": "被其心，如冷水灑面。且令悔滅制伏十",
    "T34n1723_006:0774c06": "纏之惑，暫息八難之苦得生人天。少漸厭",
    "T34n1723_006:0774c07": "苦復本所忻，名得醒悟。停授大乘，莫復",
    "T34n1723_006:0774c08": "與語。「醒」醉除也。此時似醒入聖真悟。",
    "T34n1723_006:0774c09": "經「所以者何(至)云是我子」。贊曰：釋令放意。",
    "T34n1723_006:0774c10": "識聲聞性遠生近熟，名知意劣。自德甚大",
    "T34n1723_006:0774c11": "彼怯能成，名為子難。「豪」健也。《淮南子》「智出",
    "T34n1723_006:0774c12": "萬人謂之豪」，亦為「[敖/力]」字。「難」音奴旦反，患也",
    "T34n1723_006:0774c13": "痾也。知有大姓，名審知子。堪當繼位、隱",
    "T34n1723_006:0774c14": "密潛化，名為方便。未告大眾云先我化有",
    "T34n1723_006:0774c15": "大乘因，言是我子。",
    "T34n1723_006:0774c16": "經「使者語之(至)隨意所趣」。贊曰：此使放也。",
    "T34n1723_006:0774c17": "大教停被、任學二乘，名隨所趣。",
    "T34n1723_006:0774c18": "經「窮子歡喜(至)以求衣食」。贊曰：第二彼興小",
    "T34n1723_006:0774c19": "意。適本機宜，故歡喜。初發小心，故名得未",
    "T34n1723_006:0774c20": "曾有。從生死中發趣二乘菩提之意，名從",
    "T34n1723_006:0774c21": "地起。「往至貧里以求衣食」，二乘功德少故",
    "T34n1723_006:0774c22": "名貧里，規無漏法名求衣食。",
    "T34n1723_006:0774c23": "經「爾時長者(至)無威德者」。贊曰：第三段令",
    "T34n1723_006:0774c24": "修脫分，說五停心、念處等故。文有二：初密",
    "T34n1723_006:0774c25": "遣二人，後二人依教。初中有三：一遣二人，",
    "T34n1723_006:0774c26": "二令傳語，三擬問答。此初也。實無二體，設",
    "T34n1723_006:0774c27": "有二乘之教，故言密遣。方便之教但化二",
    "T34n1723_006:0774c28": "乘，故言二人。智慧狹劣，名色憔悴。神通不",
    "T34n1723_006:0774c29": "大，名無威德。或教偏故色悴，理闕故無",
    "T34n1723_006:0774c30": "威。或自德闕而稱悴，他利寡而無威。此皆",
    "T34n1723_006:0775a01": "發小心後、初教行二乘行時。《廣雅》作「憔悴」，",
    "T34n1723_006:0775a02": "《切韻》三蒼作「顦顇」。「愁憂」，患也病也，《玉篇》亦",
    "T34n1723_006:0775a03": "作「悴」，憂也傷也。",
    "T34n1723_006:0775a04": "經「汝可詣彼(至)將來使作」。贊曰：令傳語也。",
    "T34n1723_006:0775a05": "教令彼聞，名汝詣彼。方便漸化，故言徐語。",
    "T34n1723_006:0775a06": "二乘學地，名為作處。無漏之法勝過初教人",
    "T34n1723_006:0775a07": "天之善，名倍與直。彼心能遂而修學者，勸",
    "T34n1723_006:0775a08": "來修學，名使作也。",
    "T34n1723_006:0775a09": "經「若言欲何(至)亦共汝作」。贊曰：此擬問答。",
    "T34n1723_006:0775a10": "彼設若問修行何法？答言除糞，斷煩惱也。",
    "T34n1723_006:0775a11": "修行大乘如作寶器，學小乘者猶如除",
    "T34n1723_006:0775a12": "糞，不但行能斷惑、教亦助斷。借威勢故，",
    "T34n1723_006:0775a13": "故言供作。",
    "T34n1723_006:0775a14": "經「時二使人(至)具陳上事」。贊曰：二人依教",
    "T34n1723_006:0775a15": "也。以教扣機如求窮子，以法稱器令",
    "T34n1723_006:0775a16": "彼聞知，故言得之。述斷煩惱，名陳上事。",
    "T34n1723_006:0775a17": "經「爾時窮子(至)尋與除糞」。贊曰：此第四段子",
    "T34n1723_006:0775a18": "遂依行。「先取價」者，初發二乘菩提之心",
    "T34n1723_006:0775a19": "學聞思慧，此真勝德，名為取價。後位方",
    "T34n1723_006:0775a20": "始作五停心、念處觀等，漸折伏煩惱，名尋",
    "T34n1723_006:0775a21": "除糞。「與」者為也。順用佛言，故名尋與。",
    "T34n1723_006:0775a22": "經「其父見子愍而怪之」。贊曰：自下第五勸",
    "T34n1723_006:0775a23": "入善根。有三：一心傷，二身近，三共語。此",
    "T34n1723_006:0775a24": "初也。愍無相好、福慧，怪無求大之心。",
    "T34n1723_006:0775a25": "經「又以他日(至)污穢不淨」。贊曰：下身近。有",
    "T34n1723_006:0775a26": "二：一見子，二身同。此初也。除糞已上是遠",
    "T34n1723_006:0775a27": "世化，解脫分滿位；見子愍已後是近世化，",
    "T34n1723_006:0775a28": "創教令入四善根位。異前解脫分，名為他",
    "T34n1723_006:0775a29": "日，況此皆是多劫脩行。分位既異，故別說",
    "T34n1723_006:0775a30": "時。知根未熟潛施密化，又不以大乘教",
    "T34n1723_006:0775b01": "被，但以二乘生空教化，故言於窓牖中，不",
    "T34n1723_006:0775b02": "正視故。「牖」者，導也向也。將成道時方向",
    "T34n1723_006:0775b03": "鹿園相見，此乃猶未是今生事，故名遙見。",
    "T34n1723_006:0775b04": "或由彼去聖位尚遠，亦名遙見。未得勝福，",
    "T34n1723_006:0775b05": "故名羸瘦。「羸」弱也。不得勝智，故名憔悴。",
    "T34n1723_006:0775b06": "煩惱名糞土，惡業名塵坌。「坌」音蒲悶反，塵",
    "T34n1723_006:0775b07": "穢也。[土*孛]土曰坌，苦果名污穢，合此三種皆",
    "T34n1723_006:0775b08": "名不淨。",
    "T34n1723_006:0775b09": "經「即脫瓔珞(至)除糞之器」。贊曰：此身同也。",
    "T34n1723_006:0775b10": "化身具德，相好圓明、居淨土中，子見驚走；今",
    "T34n1723_006:0775b11": "現穢土、穢垢塵身，化相隱之，如脫瓔珞嚴",
    "T34n1723_006:0775b12": "身之具，亦如神力隱身常光但放一尋。非",
    "T34n1723_006:0775b13": "佛勝身，相好但爾，名脫上服。相同有漏，名",
    "T34n1723_006:0775b14": "著麁弊垢衣。示有煩惱、惡業，如塵坌身。",
    "T34n1723_006:0775b15": "先說權教，名為右手，用之先故。「除糞器」者，",
    "T34n1723_006:0775b16": "二乘因行伏煩惱故，以教詮顯義同手執。",
    "T34n1723_006:0775b17": "佛自示同斷煩惱行，說權教故。",
    "T34n1723_006:0775b18": "經「狀有所畏(至)得近其子」。贊曰：下共語。有",
    "T34n1723_006:0775b19": "二：初總與語勸勉，後別與語教示。此初也。示",
    "T34n1723_006:0775b20": "怖眾苦、慈悲接引，如狀有所畏。示現、教",
    "T34n1723_006:0775b21": "導、讚勵、慶慰、勸行精進，名語勤作。此乃世",
    "T34n1723_006:0775b22": "世從佛化時，故得近子。",
    "T34n1723_006:0775b23": "經「後復告言(至)當加汝價」。贊曰：下別與語教",
    "T34n1723_006:0775b24": "示。有三：一不令西東，二隨須即與，三假",
    "T34n1723_006:0775b25": "稱父子。此初也。「咄」音當沒反，《說文》「相謂也」，",
    "T34n1723_006:0775b26": "字書「吐也」，今取相謂呼也。勿復退墮却",
    "T34n1723_006:0775b27": "入生死修外道法，名勿餘去。「加汝價」者，",
    "T34n1723_006:0775b28": "與汝脩慧四善根故，加於前位聞、思慧故。",
    "T34n1723_006:0775b29": "經「諸有所須(至)好自安意」。贊曰：此隨須即",
    "T34n1723_006:0775b30": "與。瓫器謂禪定，米麵謂解脫、勝處、四無量",
    "T34n1723_006:0775c01": "等因定所有諸功德也。此位亦學，分脩習故。",
    "T34n1723_006:0775c02": "鹽醋謂生空本、後有漏二智，猶如鹽梅調",
    "T34n1723_006:0775c03": "和諸味；此智亦爾，調功德故。決意忻趣，勿",
    "T34n1723_006:0775c04": "生疑難。「老弊使人」者，二乘之五通、四種神",
    "T34n1723_006:0775c05": "足作用弱故，立老弊名。以與汝等，汝可勤",
    "T34n1723_006:0775c06": "學以自安意，此說利根超得果者。次第得果",
    "T34n1723_006:0775c07": "者，瓫器謂初未至定，米、麵謂四諦、五根、五",
    "T34n1723_006:0775c08": "力等觀，鹽醋謂生空無我等行相。老弊使",
    "T34n1723_006:0775c09": "人四神足等，曾解脫分位所脩之法。",
    "T34n1723_006:0775c10": "經「我如汝父(至)如所生子」。贊曰：假稱父子",
    "T34n1723_006:0775c11": "也。初標、後釋。我道滿名老，汝道軟如少。父",
    "T34n1723_006:0775c12": "子之情既切，眷念之意逾深。既以如父子之",
    "T34n1723_006:0775c13": "言，亦何憂於困乏，亦不自輕己。專求出要",
    "T34n1723_006:0775c14": "名無欺，身常精進名無怠，心無煩惱瞋恨",
    "T34n1723_006:0775c15": "語無怨惡之言，此即折伏三業惡也。汝已",
    "T34n1723_006:0775c16": "能為方便諦觀折伏煩惱，名都不見汝有",
    "T34n1723_006:0775c17": "如此惡。如餘外道家脩行之作人，亦都不",
    "T34n1723_006:0775c18": "見汝有諸惡。如我佛家初心凡夫之作人有",
    "T34n1723_006:0775c19": "所欺怠者，自今已後汝既近聖，如諸聖",
    "T34n1723_006:0775c20": "人我所生子亦無有異。未得見諦仍非",
    "T34n1723_006:0775c21": "真子，且名如子。",
    "T34n1723_006:0775c22": "經「即時長者(至)名之為兒」。贊曰：自下第六便",
    "T34n1723_006:0775c23": "成聖位。有三：一初入聖，二住修道，三成",
    "T34n1723_006:0775c24": "無學。此初也。住凡位如假兒仍非是兒，",
    "T34n1723_006:0775c25": "入聖已是真兒方號為兒。故便作字，轉親",
    "T34n1723_006:0775c26": "近故。此住初果。",
    "T34n1723_006:0775c27": "經「爾時窮子(至)常令除糞」。贊曰：住修道也。",
    "T34n1723_006:0775c28": "此明金剛道前，雖得入聖欣於此遇，自知",
    "T34n1723_006:0775c29": "不及諸菩薩故，尚自謂是客作賤人。於二",
    "T34n1723_006:0775c30": "十餘年，喻二乘位。一一皆具無漏十法行、十",
    "T34n1723_006:0776a01": "業道故，常令除糞恒斷煩惱。或二十年者，",
    "T34n1723_006:0776a02": "加行、無間二位之中伏斷除惑。或住修道，斷",
    "T34n1723_006:0776a03": "上下界諸俱生惑，五下分結、五上分結二類",
    "T34n1723_006:0776a04": "斷故。或無間解脫道，斷種、麁重二位別故。",
    "T34n1723_006:0776a05": "經「過是已後(至)猶在本處」。贊曰。此明金剛道",
    "T34n1723_006:0776a06": "後。成無學已得親近佛，識達生空同得",
    "T34n1723_006:0776a07": "解脫，名相體信。入學佛法出利群生，無怖",
    "T34n1723_006:0776a08": "無染，名無障難。又心相體信，入、出二利亦",
    "T34n1723_006:0776a09": "無疑難。尚住二乘生空之理，不悕大果，",
    "T34n1723_006:0776a10": "名止本處。「是本所求」，所學處故。",
    "T34n1723_006:0776a11": "經「世尊爾時(至)當體此意」。贊曰：下第六大段",
    "T34n1723_006:0776a12": "示大不悕喻。有二：初明示大，後明不悕。初",
    "T34n1723_006:0776a13": "文復二：初標、後釋。此初復二：初知時，後正",
    "T34n1723_006:0776a14": "告。「有疾」者，十二年後眾生煩惱展轉增多，眾",
    "T34n1723_006:0776a15": "生病故佛亦有疾。此於法華會前，知入涅",
    "T34n1723_006:0776a16": "槃時近，所應度者皆將度訖，名知死不久。",
    "T34n1723_006:0776a17": "菩薩、如來有為無為一切功德，名倉庫盈溢。",
    "T34n1723_006:0776a18": "「溢」滿也。其中大乘許多、二乘許少，如來許多、",
    "T34n1723_006:0776a19": "菩薩許少，無為許多、有為許少。「所應取者」自",
    "T34n1723_006:0776a20": "利萬德，「所應與者」利他萬德。「汝應諳識」悉應",
    "T34n1723_006:0776a21": "知之。述自先心當體此意，即令諳識大",
    "T34n1723_006:0776a22": "乘義旨、二利萬德。此乃為說大般若等，令其",
    "T34n1723_006:0776a23": "識達大乘道理，而未付之教發大心，故奄",
    "T34n1723_006:0776a24": "含言當體此意。",
    "T34n1723_006:0776a25": "經「所以者何(至)無令漏失」。贊曰：此釋示大。",
    "T34n1723_006:0776a26": "如世父子身雖有異心事不殊，佛與二乘",
    "T34n1723_006:0776a27": "為不異者：一解脫等，二生空真如等，三意",
    "T34n1723_006:0776a28": "樂等，佛得眾生平等意故。宜加用心求解",
    "T34n1723_006:0776a29": "大法，無令漏失勿忘不學。",
    "T34n1723_006:0776a30": "經「爾時窮子(至)一飡之意」。贊曰：下明不悕。",
    "T34n1723_006:0776b01": "有二：初領而不悕，後猶住本處。此初也。須",
    "T34n1723_006:0776b02": "菩提等法華會前領解空義、守護大乘，不",
    "T34n1723_006:0776b03": "愚於法知大乘理，然無一念發大乘心，無",
    "T34n1723_006:0776b04": "悕佛果大乘法食一飡之意。故前說言「不",
    "T34n1723_006:0776b05": "生一念好樂之心」。「悕」音虛機反，亦應作「希」，",
    "T34n1723_006:0776b06": "希願也。",
    "T34n1723_006:0776b07": "經「然其所止(至)亦未能捨」。贊曰：此猶住本位。",
    "T34n1723_006:0776b08": "「然其所止」，猶住二乘，二乘劣心亦未能捨。",
    "T34n1723_006:0776b09": "經「復經少時(至)自鄙先心」。贊曰：下第二大段，",
    "T34n1723_006:0776b10": "喻今獲得。有二：初父付，後子獲，「世尊是時窮",
    "T34n1723_006:0776b11": "子」下是。父付又二：一知時到，二集眾付。此",
    "T34n1723_006:0776b12": "初也。「經少時」者，般若會後、法華會中少長進",
    "T34n1723_006:0776b13": "故，名為漸已。以解二空其意弘遠，名為通",
    "T34n1723_006:0776b14": "泰。「通」者開達，「泰」者安泰。「成就大志」者，昔",
    "T34n1723_006:0776b15": "發大心近生遠熟故。「自鄙先心」者，悔昔住小",
    "T34n1723_006:0776b16": "也。「鄙」者輕嫌，輕嫌先時脩小乘心。故鶖子",
    "T34n1723_006:0776b17": "先言「我等同入法性。云何如來以小乘法",
    "T34n1723_006:0776b18": "而見濟度。是我等咎非世尊也。每自剋責。」",
    "T34n1723_006:0776b19": "正與此同。",
    "T34n1723_006:0776b20": "經「臨欲終時(至)皆悉已集」。贊曰：下集眾付。",
    "T34n1723_006:0776b21": "有二：一命集，二正告。此初也。今法華會去",
    "T34n1723_006:0776b22": "涅槃時纔有五年，名將臨命終。昔退大聲",
    "T34n1723_006:0776b23": "聞之子，會菩薩之親族。國王等四，喻四眾",
    "T34n1723_006:0776b24": "也，或如自名即實彼類。",
    "T34n1723_006:0776b25": "經「即自宣言(至)我之所生」。贊曰：下正告。有",
    "T34n1723_006:0776b26": "二：初牒昔，後告今，「忽於此間」下是。牒昔有",
    "T34n1723_006:0776b27": "三；初牒最初發心，次牒退流生死，後牒權",
    "T34n1723_006:0776b28": "中餘四久事。謂中途遇佛不肯脩大，化以",
    "T34n1723_006:0776b29": "二乘示大不悕，此即初也。二乘作佛其事",
    "T34n1723_006:0776b30": "極難，故自宣之不遣餘說。最初我為十六",
    "T34n1723_006:0776c01": "王子時，教之發大心，彼之善根我口所生，",
    "T34n1723_006:0776c02": "從佛法音而得生故。從佛法所生，爾乃",
    "T34n1723_006:0776c03": "是真生故。",
    "T34n1723_006:0776c04": "經「於某城中(至)五十餘年」。贊曰：牒退流生死",
    "T34n1723_006:0776c05": "也。「某城」者大乘也。最初一逢已教發趣大",
    "T34n1723_006:0776c06": "乘之心，若定性大乘及上品發心未必退沒，",
    "T34n1723_006:0776c07": "今說不定姓及下品發心故。彼已復經退流",
    "T34n1723_006:0776c08": "生死，故名某城。捨吾逃走。「伶」音郎丁反，與",
    "T34n1723_006:0776c09": "「零」同。《切韻》「伶者樂人」，非此所明。「俜」音匹丁反，",
    "T34n1723_006:0776c10": "三蒼云「伶俜猶聯翩也」。亦孤獨貌，《切韻》「若行",
    "T34n1723_006:0776c11": "不正作竛竮」。「竛」音郎丁反，「竮」音普丁反，亦",
    "T34n1723_006:0776c12": "作彾[彳*甹]。又行不正作跉[跳-兆+丁]。跉[跳-兆+丁]即令[打-丁+聖]音。",
    "T34n1723_006:0776c13": "今多作「跉跰」，不知所說。有解云，跉跰，足履",
    "T34n1723_006:0776c14": "危險之貌。亦有本作「跉俜」字，此是孤單之狀。",
    "T34n1723_006:0776c15": "或躡五趣危險辛苦，或孤單辛苦馳流五趣，",
    "T34n1723_006:0776c16": "捨佛等父母，故名曰孤單。義雖可然，不知",
    "T34n1723_006:0776c17": "何據。其「跰」音亦補諍反，與「迸」同。跉不正，迸散",
    "T34n1723_006:0776c18": "也，亦非此義。此中意言，捨父母走，常有不",
    "T34n1723_006:0776c19": "安，失侶孤危，行不能正，怖懼辛苦。",
    "T34n1723_006:0776c20": "經「其本字某(至)懷憂推覓」。贊曰：此牒權中餘",
    "T34n1723_006:0776c21": "四久事。中途既遇我，我極諳委，世世從我",
    "T34n1723_006:0776c22": "所教化故。由此諳憶自他兩名。「昔住本城」",
    "T34n1723_006:0776c23": "者，中途逢時還教大乘。故舍利弗脩行經",
    "T34n1723_006:0776c24": "六十劫方退就小，中間許時逢教大乘，故",
    "T34n1723_006:0776c25": "我住本城。「懷憂推覓」者，慈悲深故如似懷",
    "T34n1723_006:0776c26": "憂。見不肯脩大乘，方便化以二乘；彼雖得",
    "T34n1723_006:0776c27": "果，慈悲深故復示其大，而彼不悕。如是種",
    "T34n1723_006:0776c28": "種名為推覓。",
    "T34n1723_006:0776c29": "經「忽於此間(至)是子所知」。贊曰：此告今也。《佛",
    "T34n1723_006:0776c30": "地論》說：「法華會上不定種姓根機成熟，應捨",
    "T34n1723_006:0777a01": "分段受變易身，迴心向大。」故言於此會遇",
    "T34n1723_006:0777a02": "得之，感應相符故。昔曾化以大乘，故言實",
    "T34n1723_006:0777a03": "是我子等。我之菩提、涅槃財物，子所應得、",
    "T34n1723_006:0777a04": "是子所有，先所利他之出、自利之內功德。",
    "T34n1723_006:0777a05": "是子所知。我今皆付。",
    "T34n1723_006:0777a06": "經「世尊是時(至)自然而至」。贊曰：此子獲也。",
    "T34n1723_006:0777a07": "識自先來無心規佛，何期根熟，任運聞經",
    "T34n1723_006:0777a08": "當得作佛，名本無心有所悕求，佛果實",
    "T34n1723_006:0777a09": "藏自然而得。",
    "T34n1723_006:0777a10": "經「世尊大富長者(至)我等為子」。贊曰：下第三",
    "T34n1723_006:0777a11": "段合領。有二：初合昔不悕，後合今獲得，「今",
    "T34n1723_006:0777a12": "我等方知世尊於佛智慧」下是。初文有五：",
    "T34n1723_006:0777a13": "第一合初發心，二「世尊我等以三苦故」下",
    "T34n1723_006:0777a14": "合退流生死，三「迷惑無知」下合不肯修大，",
    "T34n1723_006:0777a15": "四「今日世尊令我思惟」下合化以二乘，五「然",
    "T34n1723_006:0777a16": "世尊先知我等」下合示大不悕。不合第三中",
    "T34n1723_006:0777a17": "還見佛。中間逢佛亦是佛子，初逢亦子，故略",
    "T34n1723_006:0777a18": "不說。前喻具陳世世從化，前已有故。此初",
    "T34n1723_006:0777a19": "文也。子義如前。初教發心實住凡位，故言",
    "T34n1723_006:0777a20": "似子，似聖真子。或此總相，說諸二乘似",
    "T34n1723_006:0777a21": "菩薩子。佛常說二乘亦是佛子，故鶖子前言",
    "T34n1723_006:0777a22": "「今聞法華方知真佛子」。",
    "T34n1723_006:0777a23": "經「世尊(至)受諸熱惱」。贊曰：二合退流生死。",
    "T34n1723_006:0777a24": "三苦者：一苦苦，二壞苦，三行苦。謂苦受自相，",
    "T34n1723_006:0777a25": "及順苦受若根、若境并相應法。五蘊一分是",
    "T34n1723_006:0777a26": "苦苦性，乖緣逼迫名之為苦。此苦即苦，故",
    "T34n1723_006:0777a27": "名苦苦。即八苦中前之五苦皆名苦苦。樂受",
    "T34n1723_006:0777a28": "自相及順樂受若根、若境并相應法，於孌",
    "T34n1723_006:0777a29": "壞位能生憂惱，故名壞苦。又由愛故令心",
    "T34n1723_006:0777a30": "孌壞，亦名壞苦。五蘊一分是壞苦性，即八苦",
    "T34n1723_006:0777b01": "中愛別離苦、求不得苦，皆是壞苦。捨受自相，",
    "T34n1723_006:0777b02": "及順捨受若根、若境并相應法，或於一時",
    "T34n1723_006:0777b03": "由前二苦麁重所隨，不離前二，無常易脫",
    "T34n1723_006:0777b04": "所隨逐故，名為行苦。不唯捨受獨名行苦，",
    "T34n1723_006:0777b05": "有漏五蘊全是行苦，即八苦中略攝一切五",
    "T34n1723_006:0777b06": "取蘊苦皆是行苦。如《唯識》第八緣生之中。諸",
    "T34n1723_006:0777b07": "文不同，由退流故受此生死。或此不說",
    "T34n1723_006:0777b08": "昔日退流，但總相言三苦逼迫受諸熱惱。",
    "T34n1723_006:0777b09": "經「迷惑無知樂著小法」。贊曰：三合不肯修",
    "T34n1723_006:0777b10": "大。愚癡名迷，猶豫名惑。樂小法故不肯",
    "T34n1723_006:0777b11": "修大。",
    "T34n1723_006:0777b12": "經「今日世尊(至)一日之價」。贊曰：四合化以二",
    "T34n1723_006:0777b13": "乘。有二：初依佛語得之不多，後敘小情遂",
    "T34n1723_006:0777b14": "以為足。此初也。「思惟」者，思修諦觀。「蠲」亦除",
    "T34n1723_006:0777b15": "也。蠲除戲糞斷煩惱障，勤加精進多劫專",
    "T34n1723_006:0777b16": "心，得至涅槃。「一日價」者，所獲不多。大涅",
    "T34n1723_006:0777b17": "槃體三大劫得，名無數價；今六十劫即得解",
    "T34n1723_006:0777b18": "脫，豈非涅槃一日之價。又大涅槃三事圓滿，",
    "T34n1723_006:0777b19": "名無數價。今乃唯得解脫，不得大慧法身；",
    "T34n1723_006:0777b20": "解脫之中唯得惑障解脫，不得智障解脫；",
    "T34n1723_006:0777b21": "唯得離分段生死解脫，非得離所知障及",
    "T34n1723_006:0777b22": "變易解脫，豈非涅槃一日之價。涅槃之體即",
    "T34n1723_006:0777b23": "解脫故。",
    "T34n1723_006:0777b24": "經「既得此已(至)所得弘多」。贊曰。此敘小情遂",
    "T34n1723_006:0777b25": "以為足，窮賤心故。",
    "T34n1723_006:0777b26": "經「然世尊(至)寶藏之分」。贊曰：自下第五示大",
    "T34n1723_006:0777b27": "不悕。有三：初知我樂小，佛不說我得，故",
    "T34n1723_006:0777b28": "不悕。二自得涅槃，謂已滿足，故不悕。三但",
    "T34n1723_006:0777b29": "為菩薩說，不正為我說，故不悕。此初也。「著",
    "T34n1723_006:0777b30": "弊欲」者，樂惡悕求小乘也。佛知樂小，觀根",
    "T34n1723_006:0777c01": "未熟遂放捨我，不分明為我說我亦有佛",
    "T34n1723_006:0777c02": "分，故我不悕。佛無不擇捨，故擇而捨我。",
    "T34n1723_006:0777c03": "經「世尊(至)無有志求」。贊曰：自得涅槃謂已",
    "T34n1723_006:0777c04": "滿足，故不悕也。「以方便力說如來智慧」者，",
    "T34n1723_006:0777c05": "初說方便權教，意顯真實一乘佛之智慧。由",
    "T34n1723_006:0777c06": "我已得涅槃價故，所以自謂滿足已為大",
    "T34n1723_006:0777c07": "得，不知實事佛之智慧，所以不悕。",
    "T34n1723_006:0777c08": "經「我等又因(至)無有志願」。贊曰：但為菩薩",
    "T34n1723_006:0777c09": "說，不正為我說，故不悕。有二：初標、後釋。",
    "T34n1723_006:0777c10": "此標也。此說般若因佛智慧加持力故，隨",
    "T34n1723_006:0777c11": "我等輩為菩薩說，不正為我說，我等於此",
    "T34n1723_006:0777c12": "故不志願。故《瑜伽》云「唯為發趣求大乘",
    "T34n1723_006:0777c13": "者說諸法空」，正同於此。",
    "T34n1723_006:0777c14": "經「所以者何(至)真是佛子」。贊曰：釋第三不",
    "T34n1723_006:0777c15": "悕。知我樂小，以方便力分明為我正說二",
    "T34n1723_006:0777c16": "乘之法，不正分明為我等輩說，亦應宜聞",
    "T34n1723_006:0777c17": "甚深般若。佛但奄含總相，隨我宣說般若",
    "T34n1723_006:0777c18": "等經，我等不知身有佛分、有佛種故真是",
    "T34n1723_006:0777c19": "佛子修學般若。由此愚故，所以不悕大乘",
    "T34n1723_006:0777c20": "法也。",
    "T34n1723_006:0777c21": "經「今我等方知(至)說大乘法」。贊曰：下合今獲",
    "T34n1723_006:0777c22": "得。有三：初知佛不慳大乘故得，次知佛",
    "T34n1723_006:0777c23": "唯以大乘化故得，後結領今得。此初文也。",
    "T34n1723_006:0777c24": "初標、後釋。文意可知。領〈方便品〉云「若人信",
    "T34n1723_006:0777c25": "歸佛，如來不欺誑，亦無貪嫉意，斷諸法中",
    "T34n1723_006:0777c26": "惡」故。今知佛不慳，但我自樂小，不能學",
    "T34n1723_006:0777c27": "大乘。若有樂大乘心，佛則為我說，以不",
    "T34n1723_006:0777c28": "慳故。「悋」音力進反，鄙悋也。若惜作悋，惜已",
    "T34n1723_006:0777c29": "悋，故作鄙悋。",
    "T34n1723_006:0777c30": "經「今此經中(至)大乘教化」。贊曰：此知佛唯",
    "T34n1723_006:0778a01": "以大乘化故得。今此經中唯說一乘，故知",
    "T34n1723_006:0778a02": "但以一乘為宗，不說一身以為宗也。昔時",
    "T34n1723_006:0778a03": "毀呰聲聞，但為化菩薩，令學一乘故。佛意",
    "T34n1723_006:0778a04": "既然，故我今得，即領前言「如是皆為得一",
    "T34n1723_006:0778a05": "佛乘、一切種智」故。今此本言「說於大乘」，今",
    "T34n1723_006:0778a06": "此經中。亦有本言「說大乘法」，於此經中",
    "T34n1723_006:0778a07": "義勢相似。",
    "T34n1723_006:0778a08": "經「是故我等(至)皆已得之」。贊曰：此結領今",
    "T34n1723_006:0778a09": "得。「佛子得」者，菩薩所得一乘因果。我今聞經",
    "T34n1723_006:0778a10": "發心求趣，如彼所得皆已得之，決定得故",
    "T34n1723_006:0778a11": "名皆已得。菩薩昔時初發心位，如我今日，",
    "T34n1723_006:0778a12": "彼既究竟得，故我亦然，名皆已得，理無異故。",
    "T34n1723_006:0778a13": "法華經玄贊卷第六(末)",
    "T34n1723_006:0778a14": "保安三年五月二十一日書寫了，法隆寺僧",
    "T34n1723_006:0778a15": "覺印之。",
    "T34n1723_006:0778a16": "同年十二月六日以興福寺圓如房之本移",
    "T34n1723_006:0778a17": "點已了。本者皆點本也，以朱書之也，為令",
    "T34n1723_006:0778a18": "法久住、往生極樂。僧覺印為之。",
    "T34n1723_006:0778a19": "大治六年辛亥正月二十九日丁卯申時奉",
    "T34n1723_006:0778a20": "傳授善明房得業已了。",
    "T34n1723_006:0778a21": "　　　　　　　　　攝釋等皆見之覺印"
}