{
    "T27n1545_012:0055c23": "阿毘達磨大毘婆沙論卷第十二",
    "T27n1545_012:0055c25": "五百大阿羅漢等造",
    "T27n1545_012:0055c26": "三藏法師玄奘奉　詔譯",
    "T27n1545_012:0055c27": "雜蘊第一中智納息第二之四",
    "T27n1545_012:0055c28": "補特伽羅既不可得。又無前心往後心理。",
    "T27n1545_012:0055c29": "何緣能憶本所作事。答有情於法由串習",
    "T27n1545_012:0056a01": "力。得如是同分智。隨所更事能如是知。問",
    "T27n1545_012:0056a02": "前說無有補特伽羅。今何復言有情於法。",
    "T27n1545_012:0056a03": "答前依聖想名示現。今依世想名示現。前",
    "T27n1545_012:0056a04": "依聖言說示現。今依世言說示現。前依",
    "T27n1545_012:0056a05": "勝義。今依世俗。有說。為順文故。若說法",
    "T27n1545_012:0056a06": "於法於義雖順。於文不順。若說有情。於",
    "T27n1545_012:0056a07": "法文義俱順。依世俗理有有情故。有說",
    "T27n1545_012:0056a08": "為生解故。若說法於法弟子不了。誰能",
    "T27n1545_012:0056a09": "憶誰若說有情於法。弟子便了有情憶法。",
    "T27n1545_012:0056a10": "有情於法由串習力。得如是同分智者。謂",
    "T27n1545_012:0056a11": "有情智於所知法。決定串習。隨欲自在前",
    "T27n1545_012:0056a12": "後相似。故名同分。隨所更事能如是知者。",
    "T27n1545_012:0056a13": "謂隨本所見。隨本所受能如是憶。有說。此",
    "T27n1545_012:0056a14": "文應作是說。隨所有事能如是知。謂隨",
    "T27n1545_012:0056a15": "本所有體。所有相。所有我。所有物。所有性。",
    "T27n1545_012:0056a16": "所有分。能如是憶。有說。此文應作是說。隨",
    "T27n1545_012:0056a17": "所住事能如是知。謂隨本所住顯色。隨本",
    "T27n1545_012:0056a18": "所住形色等。能如是憶。為令此義得分明",
    "T27n1545_012:0056a19": "故。引世現喻。謂如有二造印者。能了自他",
    "T27n1545_012:0056a20": "所造印字。雖彼二人不往相問。汝云何造",
    "T27n1545_012:0056a21": "此字。亦不相答我如是造此字。而彼二人",
    "T27n1545_012:0056a22": "由串習力。得如是同分智。能了自他所造",
    "T27n1545_012:0056a23": "印字。有情亦爾。由串習力。乃至廣說。此中",
    "T27n1545_012:0056a24": "能書者皆名造印者。如彼二人雖不相問",
    "T27n1545_012:0056a25": "亦不相答。而由串習力得如是同分智。",
    "T27n1545_012:0056a26": "能了自他所造印字。乃至海外書來亦能讀",
    "T27n1545_012:0056a27": "知。有情亦爾。雖無真實補特伽羅。亦無前",
    "T27n1545_012:0056a28": "心往後心理。而由串習力得如是同分智。",
    "T27n1545_012:0056a29": "隨所更事能如是知。復令此義重分明故。",
    "T27n1545_012:0056b01": "引第二喻。又如有二知他心者互相知",
    "T27n1545_012:0056b02": "心。雖彼二人不往相問。汝云何知我心。亦",
    "T27n1545_012:0056b03": "不相答。我如是知汝心。而彼二人由串習",
    "T27n1545_012:0056b04": "力。得如是同分智互相知心。有情亦爾。由",
    "T27n1545_012:0056b05": "串習力。乃至廣說。此中知他心者。謂得他",
    "T27n1545_012:0056b06": "心通者。如彼二人雖不相問亦不相答。而",
    "T27n1545_012:0056b07": "由串習力。得如是同分智互相知心。乃至",
    "T27n1545_012:0056b08": "百踰繕那外亦相知心。有情亦爾。雖無真",
    "T27n1545_012:0056b09": "實補特伽羅。乃至廣說。問若異心所更異心",
    "T27n1545_012:0056b10": "能憶者。云何不天授所更祠授能憶。祠授",
    "T27n1545_012:0056b11": "所更天授能憶耶。答彼相續異故。前心後",
    "T27n1545_012:0056b12": "心相續無異。不應為難。有說。彼心相望無",
    "T27n1545_012:0056b13": "因義故。前心能與後心為因。不應為難。",
    "T27n1545_012:0056b14": "有說。彼二身心不相屬故。前後身心既相繼",
    "T27n1545_012:0056b15": "屬。故先所更後能記憶。問若心相屬即能憶",
    "T27n1545_012:0056b16": "者。何不見異牛而憶是前牛。答若於曾",
    "T27n1545_012:0056b17": "受。今見相似則能記憶。若雖曾受。今見不",
    "T27n1545_012:0056b18": "相似便不能憶。日初分所更日後分能憶。",
    "T27n1545_012:0056b19": "日後分所更日初分能憶。前後所見身相似",
    "T27n1545_012:0056b20": "故。",
    "T27n1545_012:0056b21": "復次一切心心所法。於所緣定安住所緣。",
    "T27n1545_012:0056b22": "此於所問是勝義根本。答所以者何。如見",
    "T27n1545_012:0056b23": "蘊說。若法與彼法作所緣。或時不與彼法",
    "T27n1545_012:0056b24": "作耶。答無時非所緣。以心心所於所緣定。",
    "T27n1545_012:0056b25": "安住所緣不可移轉。是故能憶本所作事。",
    "T27n1545_012:0056b26": "謂於一所緣有無量心心所聚。轉此一所",
    "T27n1545_012:0056b27": "緣如以此理趣以此性類以此法式。與一",
    "T27n1545_012:0056b28": "心心所聚作所緣事。與餘無量心心所聚。作",
    "T27n1545_012:0056b29": "所緣事亦爾。如一心心所聚。以此理趣以",
    "T27n1545_012:0056c01": "此性類以此法式。領受此所緣。餘無量心",
    "T27n1545_012:0056c02": "心所聚。領受此所緣亦爾。譬如一人而有",
    "T27n1545_012:0056c03": "百子。此一人如於一子作父事。於餘子亦",
    "T27n1545_012:0056c04": "爾。如一子於父作子事。餘子於父亦爾。此",
    "T27n1545_012:0056c05": "中眼識及相應法於色所緣定。乃至意識及",
    "T27n1545_012:0056c06": "相應法。於一切法所緣定。此色與眼識及",
    "T27n1545_012:0056c07": "相應法。為所緣者。無時非所緣。乃至此法",
    "T27n1545_012:0056c08": "與意識及相應法。為所緣者。無時非所緣。",
    "T27n1545_012:0056c09": "以一切心心所法。各能領受自所緣故。由",
    "T27n1545_012:0056c10": "此無有餘心聚所更。餘心聚能憶。問云何",
    "T27n1545_012:0056c11": "心心所法。於所緣定為於處定。為於青等",
    "T27n1545_012:0056c12": "定。為於剎那定耶。此中有說。唯於處定。",
    "T27n1545_012:0056c13": "所以者何。勿有無量心心所法。住不生法",
    "T27n1545_012:0056c14": "中故。問云何於處定。答眼識及相應法於",
    "T27n1545_012:0056c15": "色處定。乃至身識及相應法於觸處定。意識",
    "T27n1545_012:0056c16": "及相應法於法處等定。如一眼識。若遇青",
    "T27n1545_012:0056c17": "色和合現前則緣青起。若遇黃等和合現前",
    "T27n1545_012:0056c18": "則緣黃等起。如是餘識於自所緣亦唯處",
    "T27n1545_012:0056c19": "定。彼不應作是說。所以者何。若爾者。應",
    "T27n1545_012:0056c20": "一覺有多了性。一法多體不應道理。識身",
    "T27n1545_012:0056c21": "論說復云何通。如說。過去眼識唯緣過去",
    "T27n1545_012:0056c22": "色。非未來現在。有餘欲避知是過失。說",
    "T27n1545_012:0056c23": "心心所法於所緣處定。亦於青等定非於",
    "T27n1545_012:0056c24": "剎那定。所以者何。勿有無量心心所法。住",
    "T27n1545_012:0056c25": "不生法中故。問云何亦於青等定耶。答緣",
    "T27n1545_012:0056c26": "青等心心所其體各異。若遇青色和合現前",
    "T27n1545_012:0056c27": "則生。緣青心心所法。若遇黃等和合現前",
    "T27n1545_012:0056c28": "則生。緣黃等心心所法。彼亦不應作如是",
    "T27n1545_012:0057a01": "說。所以者何青有多種。謂青根青莖青枝青",
    "T27n1545_012:0057a02": "葉青花青菓。黃等亦爾。應緣根等覺即是",
    "T27n1545_012:0057a03": "緣莖等覺。若爾一覺有多了性。一法多體不",
    "T27n1545_012:0057a04": "應道理。亦與識身論所說相違如前說。如",
    "T27n1545_012:0057a05": "是說者心心所法於三事定。問若爾則應無",
    "T27n1545_012:0057a06": "量心心所法。住不生法中。答斯有何過。未",
    "T27n1545_012:0057a07": "來世寬無容處耶。然彼本來已有住處。故",
    "T27n1545_012:0057a08": "不應難。問心心所法。如於所緣定。於所",
    "T27n1545_012:0057a09": "依亦定不。設爾何失。若於所依亦定者。何",
    "T27n1545_012:0057a10": "故此中但說於所緣定。不說於所依定耶。",
    "T27n1545_012:0057a11": "品類足說復云何通。如說。云何有俱有法。",
    "T27n1545_012:0057a12": "答一切有漏法。及有漏法俱生無漏法。若於",
    "T27n1545_012:0057a13": "所依不定者。何故於所緣定。於所依不定",
    "T27n1545_012:0057a14": "耶。答於所依亦定。然心心所法。在未來世",
    "T27n1545_012:0057a15": "與所依遠。現在則俱。過去復遠。有說。在未",
    "T27n1545_012:0057a16": "來世與所依遠。現在過去與所依俱。有",
    "T27n1545_012:0057a17": "說。三世皆與所依俱。問若爾。何故此中不",
    "T27n1545_012:0057a18": "說。答此中但欲說憶本所作。所憶者。是所",
    "T27n1545_012:0057a19": "緣非所依故。問品類足說復云何通。答彼",
    "T27n1545_012:0057a20": "文應作是說。云何有俱有法。答一切有為",
    "T27n1545_012:0057a21": "法。而不作是說者。彼文顯示有用聖道。不",
    "T27n1545_012:0057a22": "說無用故不相違。有說彼文顯示聖道。",
    "T27n1545_012:0057a23": "依他力得依他力起。故但說與有漏法俱",
    "T27n1545_012:0057a24": "生者。問若心心所法。於所緣定於所依亦",
    "T27n1545_012:0057a25": "定者。彼於何位取所緣耶為於生時為",
    "T27n1545_012:0057a26": "於滅時。設爾何失。若生時者生時在未來。云",
    "T27n1545_012:0057a27": "何未來法能有所作。若滅時者。滅時諸法",
    "T27n1545_012:0057a28": "衰退散壞。云何此位能取所緣。答應言滅",
    "T27n1545_012:0057a29": "時。問云何衰退散壞之法能取所緣。答諸有",
    "T27n1545_012:0057b01": "為法性羸劣故。不自依故。依他轉故。無",
    "T27n1545_012:0057b02": "作用故。不自在故。隨於何位。若遇所依。",
    "T27n1545_012:0057b03": "所緣和合即於彼位。能取所緣。唯於滅時",
    "T27n1545_012:0057b04": "有此和合。有說生時是未來世。未來諸法",
    "T27n1545_012:0057b05": "無作用故。不能取所緣滅時是現在世。現",
    "T27n1545_012:0057b06": "在諸法有作用故能取所緣。若滅時不取",
    "T27n1545_012:0057b07": "所緣者。則心心所法畢竟不能取於所緣。",
    "T27n1545_012:0057b08": "勿有斯過。故於滅時能取所緣。",
    "T27n1545_012:0057b09": "又以受意為因力強。念便不忘。應知此中",
    "T27n1545_012:0057b10": "前生心聚以意聲說。後生心聚以念聲說。",
    "T27n1545_012:0057b11": "然受意有二種。一受行相意。二受所緣意。",
    "T27n1545_012:0057b12": "且如於增上忍有二心。受彼行相不受",
    "T27n1545_012:0057b13": "彼所緣。謂苦類智忍苦類智相應有二心。",
    "T27n1545_012:0057b14": "受彼所緣不受彼行相。謂集法智忍集法",
    "T27n1545_012:0057b15": "智相應有三心。受彼行相亦受彼所緣。謂",
    "T27n1545_012:0057b16": "世第一法苦法智忍苦法智相應。餘心不受",
    "T27n1545_012:0057b17": "彼行相。亦不受彼所緣謂餘忍智相應。如",
    "T27n1545_012:0057b18": "於增上忍於餘心。隨應廣說亦爾。受行相",
    "T27n1545_012:0057b19": "所更受所緣能憶。受所緣所更受行相能憶。",
    "T27n1545_012:0057b20": "復有二種意。一染污。二不染污。一一所更二",
    "T27n1545_012:0057b21": "種。能憶復有三種意。謂善不善無記。一一所",
    "T27n1545_012:0057b22": "更三種能憶。復有四種意。謂善不善有覆",
    "T27n1545_012:0057b23": "無記無覆無記。一一所更四種能憶。復有",
    "T27n1545_012:0057b24": "四種意。謂彼因彼等無間彼所緣彼增上。一",
    "T27n1545_012:0057b25": "一所更四種能憶。復有五種意。謂見苦所斷",
    "T27n1545_012:0057b26": "乃至修所斷。此中見苦所斷所更五種能憶。",
    "T27n1545_012:0057b27": "見集修所斷所更亦爾。見滅所斷所更四種",
    "T27n1545_012:0057b28": "能憶。除見道所斷。見道所斷所更四種能憶。",
    "T27n1545_012:0057b29": "除見滅所斷。復有五種意。謂善不善有覆",
    "T27n1545_012:0057c01": "無記。如理所引無覆無記。不如理所引無覆",
    "T27n1545_012:0057c02": "無記。此中有說。善所更二種能憶。謂善如理",
    "T27n1545_012:0057c03": "所引無覆無記。如理所引無覆無記所更亦",
    "T27n1545_012:0057c04": "爾。不善所更三種能憶。謂不善有覆無記。",
    "T27n1545_012:0057c05": "不如理所引無覆無記有覆無記。不如理所",
    "T27n1545_012:0057c06": "引無覆無記所更亦爾。如是說者。一一所",
    "T27n1545_012:0057c07": "更五種能憶。復有六種意。謂眼識乃至意",
    "T27n1545_012:0057c08": "識。五識所更意識能憶。意識所更六識能憶。",
    "T27n1545_012:0057c09": "復有十二種意。欲界有四。謂善不善有覆",
    "T27n1545_012:0057c10": "無記無覆無記。色界有三。謂前四除不善。",
    "T27n1545_012:0057c11": "無色界亦爾。無漏有二。謂學無學。欲界善",
    "T27n1545_012:0057c12": "所更十二種能憶。不善色界善所更亦爾。欲",
    "T27n1545_012:0057c13": "界有覆無記所更八種能憶。謂除色界有覆",
    "T27n1545_012:0057c14": "無記無色界三。欲界無覆無記所更亦爾。",
    "T27n1545_012:0057c15": "色界有覆無記所更十種能憶。除欲界二無",
    "T27n1545_012:0057c16": "記。無色界善所更亦爾。色界無覆無記所更",
    "T27n1545_012:0057c17": "十種能憶。除無色界二無記。無色界有覆無",
    "T27n1545_012:0057c18": "記所更九種能憶。除欲界二無記及色界無",
    "T27n1545_012:0057c19": "覆無記。無色界無覆無記所更亦爾。學所",
    "T27n1545_012:0057c20": "更十一種能憶。除欲界有覆無記。無學所更",
    "T27n1545_012:0057c21": "若退法者如學說。若不退法者七種能憶。",
    "T27n1545_012:0057c22": "除學及四染污。由前受意為因力強。於彼",
    "T27n1545_012:0057c23": "所緣引生後念。不忘者。謂心不狂亂非",
    "T27n1545_012:0057c24": "苦所逼。尊者世友說曰。由三因緣憶本所",
    "T27n1545_012:0057c25": "作。一善取前相故。二同分相續現行故。",
    "T27n1545_012:0057c26": "三不失念故。由此雖無補特伽羅。亦無前",
    "T27n1545_012:0057c27": "心往後心理。而能憶念本所作事。",
    "T27n1545_012:0057c28": "何緣有情忘而復憶。答有情同分相續轉時。",
    "T27n1545_012:0057c29": "於法能起相屬智見。此中忘者是失念義。",
    "T27n1545_012:0058a01": "非不念義。所以者何。無有少法名不念故。",
    "T27n1545_012:0058a02": "同分有三種。謂加行同分所緣同分。隨順同",
    "T27n1545_012:0058a03": "分。加行同分者。如有先誦素怛纜藏。中間",
    "T27n1545_012:0058a04": "忘失。後因如前所作加行還得記憶。先誦",
    "T27n1545_012:0058a05": "毘奈耶阿毘達磨藏亦爾。如是先起不淨",
    "T27n1545_012:0058a06": "觀。中間忘失。後因如前所作加行還得記",
    "T27n1545_012:0058a07": "憶。先起持息念界方便亦爾。曾聞有婆羅",
    "T27n1545_012:0058a08": "門子。先誦得四吠陀書。中間忘失。復溫誦",
    "T27n1545_012:0058a09": "之盡其方便不能通利。便往師所具述",
    "T27n1545_012:0058a10": "因緣。師即問言。汝先誦時以何加行。答言。本",
    "T27n1545_012:0058a11": "時手繩口誦。師言。汝當如本加行。彼隨師",
    "T27n1545_012:0058a12": "教一切皆憶。所緣同分者。如有先見如是",
    "T27n1545_012:0058a13": "園林泉池山谷經行處等。中間忘失。後見相",
    "T27n1545_012:0058a14": "似園林等時一切皆憶。隨順同分者。如得",
    "T27n1545_012:0058a15": "隨順飲食衣服臥具房舍說法人等。則能憶",
    "T27n1545_012:0058a16": "念先所更事。曾聞有一苾芻。先誦得四阿笈",
    "T27n1545_012:0058a17": "摩。中間忘失。復溫誦之盡其方便不能通",
    "T27n1545_012:0058a18": "利。便往尊者阿難陀所。問其因緣。尊者答",
    "T27n1545_012:0058a19": "言。汝今可往以油塗身溫室洗浴。求諸隨",
    "T27n1545_012:0058a20": "順衣服飲食臥具房舍說法人等。苾芻依教",
    "T27n1545_012:0058a21": "悉還通利。如是同分相續轉時。於法能起",
    "T27n1545_012:0058a22": "相屬智見。問起誰相屬。答三種同分有異。",
    "T27n1545_012:0058a23": "誦言於法能起連續智見。即是起長時流注",
    "T27n1545_012:0058a24": "相續智見義。復有誦云。於法能起次第智",
    "T27n1545_012:0058a25": "見。即是起彼彼周遍行列智見義。復有誦",
    "T27n1545_012:0058a26": "言。於法能起無礙智見。即是起無滯無著",
    "T27n1545_012:0058a27": "無斷智見義。復有誦言。於法能起無障智",
    "T27n1545_012:0058a28": "見。即是起離障伏所治勝怨敵智見義。又",
    "T27n1545_012:0058a29": "以受意為因力強念便不忘。應知此中前",
    "T27n1545_012:0058b01": "生心聚以意聲說。後生心聚以念聲說。受",
    "T27n1545_012:0058b02": "意言如前釋。由前受意為因力強。於彼所",
    "T27n1545_012:0058b03": "緣。引生後念。中間雖忘而後復憶。不忘言",
    "T27n1545_012:0058b04": "如前釋。",
    "T27n1545_012:0058b05": "何緣有情憶而復忘。答有情異分相續轉時。",
    "T27n1545_012:0058b06": "於法不起相屬智見。此中忘者。是失念義。",
    "T27n1545_012:0058b07": "廣說如前。異分有三種。謂加行異分。所緣",
    "T27n1545_012:0058b08": "異分。隨順異分。加行異分者。如有先誦素",
    "T27n1545_012:0058b09": "怛纜藏。中間忘失。捨之復誦毘奈耶。或",
    "T27n1545_012:0058b10": "阿毘達磨藏。後皆不憶。先誦毘奈耶阿毘達",
    "T27n1545_012:0058b11": "磨藏亦爾。如是先起不淨觀。中間忘失。捨",
    "T27n1545_012:0058b12": "之復起持息念。或界方便後皆不憶。先起",
    "T27n1545_012:0058b13": "持息念界方便亦爾。所緣異分者。如有先",
    "T27n1545_012:0058b14": "見如是園林泉池山谷經行處等。中間忘失。",
    "T27n1545_012:0058b15": "後更不見彼相似相。於前所更不復能憶。",
    "T27n1545_012:0058b16": "隨順異分者。如有不得隨順飲食衣服等事。",
    "T27n1545_012:0058b17": "於前所更不能復憶。如是異分相續轉時。",
    "T27n1545_012:0058b18": "於法不起相屬智見。問不起誰相屬。答三",
    "T27n1545_012:0058b19": "種同分此中亦有四種異誦。與前相違應廣",
    "T27n1545_012:0058b20": "說。又以受意為因力劣念便忘失。應知此",
    "T27n1545_012:0058b21": "中前生心聚以意聲說。後生心聚以念聲",
    "T27n1545_012:0058b22": "說。受意言如前釋。由前受意為因力劣。於",
    "T27n1545_012:0058b23": "彼所緣不生後念。中間雖憶而後復忘。忘",
    "T27n1545_012:0058b24": "者謂心狂亂苦受所逼。尊者世友說曰。由",
    "T27n1545_012:0058b25": "三因緣念便忘失。一不善取前相故。二異",
    "T27n1545_012:0058b26": "分相續現行故。三失念故。復作是說。由",
    "T27n1545_012:0058b27": "八因緣念便忘失。一者生時生苦所逼故念",
    "T27n1545_012:0058b28": "便忘失。二者死時死苦所逼故。三者餘語多",
    "T27n1545_012:0058b29": "現行故。四者根鈍依餘智故。五者生非愛",
    "T27n1545_012:0058c01": "趣苦受所逼故。六者五根於境馳散不息",
    "T27n1545_012:0058c02": "多放逸故。七者重煩惱障數現行故。八者不",
    "T27n1545_012:0058c03": "數修定心散亂故。念便忘失。",
    "T27n1545_012:0058c04": "問何等智所更念有忘失。聞所成耶。思所成",
    "T27n1545_012:0058c05": "耶。修所成耶。生得等耶。有說。聞思所成及",
    "T27n1545_012:0058c06": "生得等所更念有忘失。非修所成。定力所",
    "T27n1545_012:0058c07": "持無忘失故。有說。修所成所更亦有忘",
    "T27n1545_012:0058c08": "失。身羸弱故。謂有得定身羸弱者。心亦羸弱",
    "T27n1545_012:0058c09": "故。彼所更亦有忘失。問何處有忘念耶。",
    "T27n1545_012:0058c10": "答在欲界。非色無色界。於五趣中皆有忘",
    "T27n1545_012:0058c11": "念。有說地獄無有忘念。以恒忘故。問何等",
    "T27n1545_012:0058c12": "補特伽羅有忘念耶。答異生聖者皆有忘",
    "T27n1545_012:0058c13": "念。聖者中預流一來不還阿羅漢獨覺。皆有",
    "T27n1545_012:0058c14": "忘念。唯除世尊。以佛成就無忘失法故。",
    "T27n1545_012:0058c15": "云何知然。答經為量故。如說。舍利子假使",
    "T27n1545_012:0058c16": "諸苾芻眾。以床座舁我行經百年。欲令",
    "T27n1545_012:0058c17": "如來無上慧辯。有少退失無有是處。故知",
    "T27n1545_012:0058c18": "佛具無忘失法。",
    "T27n1545_012:0058c19": "如象跡喻。契經中說。舍利子言。若內意處不",
    "T27n1545_012:0058c20": "壞外法處。現前及能生作意正起。爾時意識",
    "T27n1545_012:0058c21": "生。問意云何壞。答有三種壞。一暫時壞。",
    "T27n1545_012:0058c22": "二盡眾同分壞。三究竟壞。暫時壞者。謂善心",
    "T27n1545_012:0058c23": "無間。不善無記心現前。爾時名為善心暫壞。",
    "T27n1545_012:0058c24": "乃至無記心無間。善不善心現前。爾時名為",
    "T27n1545_012:0058c25": "無記心暫壞。如是欲界心無間。色界不繫",
    "T27n1545_012:0058c26": "心現前。爾時名為欲界心暫壞。乃至不繫",
    "T27n1545_012:0058c27": "心無間三界心現前。爾時名為不繫心暫壞。",
    "T27n1545_012:0058c28": "若入無想滅盡等至。爾時名為一切心暫",
    "T27n1545_012:0058c29": "壞。盡眾同分壞者。謂斷善根者。善心有",
    "T27n1545_012:0059a01": "盡眾同分壞。離欲染異生不善心。有盡眾同",
    "T27n1545_012:0059a02": "分壞如是等。究竟壞者。謂苦智已生集智未",
    "T27n1545_012:0059a03": "生。三界見苦所斷心究竟壞。乃至滅智已生",
    "T27n1545_012:0059a04": "道智未生。三界見苦集滅所斷心究竟壞。預",
    "T27n1545_012:0059a05": "流者三界見所斷心究竟壞。不退法一來者。",
    "T27n1545_012:0059a06": "三界見所斷及欲界修所斷六品心究竟壞。",
    "T27n1545_012:0059a07": "不退法不還者。三界見所斷及欲界修所斷",
    "T27n1545_012:0059a08": "染污心究竟壞。不退法阿羅漢。三界見修",
    "T27n1545_012:0059a09": "所斷染污心究竟壞。不退法異生離欲染者。",
    "T27n1545_012:0059a10": "欲界染污心究竟壞。乃至離無所有處染者。",
    "T27n1545_012:0059a11": "八地染污心究竟壞。尊者世友說曰。意若",
    "T27n1545_012:0059a12": "遇和合緣不名為壞。若不遇和合緣則名",
    "T27n1545_012:0059a13": "為壞。復作是說。意若不為相違因所障不",
    "T27n1545_012:0059a14": "名為壞。若為相違因所障則名為壞。",
    "T27n1545_012:0059a15": "何緣祭祀餓鬼則到非餘趣耶。乃至廣說。問",
    "T27n1545_012:0059a16": "何故作此論。答為釋經故。如契經說。生",
    "T27n1545_012:0059a17": "聞婆羅門來詣佛所。白佛言喬答摩。我有",
    "T27n1545_012:0059a18": "親里命過欲施其食。彼為得我食不。世尊",
    "T27n1545_012:0059a19": "告言。此事不定。所以者何。諸有情類有五趣",
    "T27n1545_012:0059a20": "別。若汝親里生地獄中。食地獄食。以自存",
    "T27n1545_012:0059a21": "活。彼不能受汝食。生傍生趣天趣人趣。",
    "T27n1545_012:0059a22": "亦復如是。若汝親里生鬼趣中。則能受汝",
    "T27n1545_012:0059a23": "所施飲食。婆羅門言。若我親里不生鬼趣。",
    "T27n1545_012:0059a24": "所施飲食誰當受之。佛語彼言。餓鬼趣中。",
    "T27n1545_012:0059a25": "無汝親里無有是處。乃至廣說。彼經雖作",
    "T27n1545_012:0059a26": "是說。而不說何緣祭祀餓鬼則到非餘。彼",
    "T27n1545_012:0059a27": "經是此論所依根本。彼所不說者。今應說",
    "T27n1545_012:0059a28": "之。故作斯論。問彼婆羅門。何故不問佛何",
    "T27n1545_012:0059a29": "緣祭祀餓鬼則到非餘。答有二緣故。謂彼",
    "T27n1545_012:0059b01": "或是利根或是鈍根。若是利根自能解了不",
    "T27n1545_012:0059b02": "須問佛。若是鈍根不能生疑故不問佛。",
    "T27n1545_012:0059b03": "問何故世尊。不為彼說唯施餓鬼則到因",
    "T27n1545_012:0059b04": "緣。答亦二緣故。謂彼或是利根或是鈍根。若",
    "T27n1545_012:0059b05": "是利根自能解了不須佛說。若是鈍根非",
    "T27n1545_012:0059b06": "法器故。佛不為說。",
    "T27n1545_012:0059b07": "何緣祭祀餓鬼則到非餘趣耶。答彼趣法爾",
    "T27n1545_012:0059b08": "得如是處。事生我分。是故祭祀則到非",
    "T27n1545_012:0059b09": "餘。此中問意此趣為以下賤故到。為以",
    "T27n1545_012:0059b10": "高貴故到。設爾何失。若以下賤故到者。則",
    "T27n1545_012:0059b11": "祭祀地獄傍生彼亦應到。若以高貴故到",
    "T27n1545_012:0059b12": "者。則祭祀人天彼亦應到。此中答意不以",
    "T27n1545_012:0059b13": "下賤故到。亦不以高貴故到。然由二緣。一",
    "T27n1545_012:0059b14": "由彼趣法爾故。二由業異熟故。於中先顯",
    "T27n1545_012:0059b15": "示彼趣法爾。謂彼鬼趣法爾得如是處。事",
    "T27n1545_012:0059b16": "生我分。是故祭祀則到非餘。欲令此義得",
    "T27n1545_012:0059b17": "分明故。引世現喻。如鵝雁孔雀鸚鵡舍利",
    "T27n1545_012:0059b18": "命命鳥等。雖如意自在飛翔虛空。而神力威",
    "T27n1545_012:0059b19": "德不大於人。然彼趣法爾得如是處。事生",
    "T27n1545_012:0059b20": "我分能飛翔虛空。鬼趣亦爾。由法爾力祭",
    "T27n1545_012:0059b21": "祀則到。餘趣不爾。謂如傍生趣中鵝雁孔雀",
    "T27n1545_012:0059b22": "等。由趣法爾力能飛翔虛空久住。遊戲人",
    "T27n1545_012:0059b23": "離神足呪術藥草。欲住虛空去地四指。經",
    "T27n1545_012:0059b24": "須臾頃猶無能者。然彼神力威德不勝於",
    "T27n1545_012:0059b25": "人。餓鬼亦爾。由趣法爾力。祭祀則到非餘。",
    "T27n1545_012:0059b26": "欲令前義重分明故。引第二喻。又如一類",
    "T27n1545_012:0059b27": "那落迦。能憶宿住亦知他心。一類傍生。一",
    "T27n1545_012:0059b28": "類餓鬼。能憶宿住亦知他心。及起烟焰。興",
    "T27n1545_012:0059b29": "雲致雨作寒熱等。雖能作是事。而神力威",
    "T27n1545_012:0059c01": "德不大於人。然彼趣法爾得如是處。事生",
    "T27n1545_012:0059c02": "我分能作是事。鬼趣亦爾。由法爾力祭祀",
    "T27n1545_012:0059c03": "則到。餘趣不爾。此中一類那落迦。能憶宿",
    "T27n1545_012:0059c04": "住者。如契經說。地獄眾生作如是念。大德",
    "T27n1545_012:0059c05": "沙門婆羅門等。觀欲將來能作過患。是大怖",
    "T27n1545_012:0059c06": "畏。恒為我等說斷欲法。我等雖聞而不能",
    "T27n1545_012:0059c07": "斷。今因欲故受大苦惱。又作是念。我等昔",
    "T27n1545_012:0059c08": "於淨行沙門婆羅門等作邪惡行。由彼為",
    "T27n1545_012:0059c09": "因今受此苦。問彼於何時能作是念。答於",
    "T27n1545_012:0059c10": "初生時非中後時。所以者何。彼初生時未",
    "T27n1545_012:0059c11": "受苦痛。能作是念。若受苦痛。今生所受尚",
    "T27n1545_012:0059c12": "不能憶。況先所受。問彼住何心能作是",
    "T27n1545_012:0059c13": "念。善耶。染污耶。無覆無記耶。答三種皆能。",
    "T27n1545_012:0059c14": "問何無覆無記。答威儀路非工巧處。彼無工",
    "T27n1545_012:0059c15": "巧事故。非異熟生。彼異熟心是五識故。問",
    "T27n1545_012:0059c16": "彼如是念。為在意地為五識身。答在意",
    "T27n1545_012:0059c17": "地非五識身。五識中無此分別故。問彼如",
    "T27n1545_012:0059c18": "是念為憶幾生。答彼唯憶一生。謂所從沒",
    "T27n1545_012:0059c19": "來生此者。有說。能憶多生乃至五百。亦知",
    "T27n1545_012:0059c20": "他心者。謂地獄中有生處得知。能知他心。",
    "T27n1545_012:0059c21": "然無事可顯。問彼於何時能知他心。答唯",
    "T27n1545_012:0059c22": "初生時。所以者何。若受苦痛心便悶亂故。",
    "T27n1545_012:0059c23": "問彼住何心知他心耶。答住三性心皆能",
    "T27n1545_012:0059c24": "知。問何無覆無記。答威儀路非工巧處。異熟",
    "T27n1545_012:0059c25": "生如前說。問為在意地為五識身。答在意",
    "T27n1545_012:0059c26": "地非五識身。以五識身緣色法故。一類傍",
    "T27n1545_012:0059c27": "生能憶宿住者。如契經說。",
    "T27n1545_012:0059c28": "婆羅門告餉佉狗言。若是我父刀提耶者。",
    "T27n1545_012:0059c29": "可昇此座。彼便昇之。復語之言。若是我",
    "T27n1545_012:0060a01": "父刀提耶者。可食此飯。彼便食之。又復告",
    "T27n1545_012:0060a02": "言。若是我父刀提耶者。汝命終時所藏財寶。",
    "T27n1545_012:0060a03": "今可示我。彼便示之。問何時能憶宿住事",
    "T27n1545_012:0060a04": "耶。答初中後時並皆能憶。問住何心憶。答",
    "T27n1545_012:0060a05": "住三性心。問何無覆無記。答威儀路。工巧",
    "T27n1545_012:0060a06": "處。異熟生。皆能憶。問此在何識。答在意地",
    "T27n1545_012:0060a07": "非五識身問能憶幾生。有說。唯能憶一生。",
    "T27n1545_012:0060a08": "謂所從沒來生此者。有說。能憶多生乃至",
    "T27n1545_012:0060a09": "五百。云何知然。傳說。有一女人置兒一處。",
    "T27n1545_012:0060a10": "有緣他行。須臾有狼負其兒去。眾人捕逐",
    "T27n1545_012:0060a11": "而語之言。汝今何緣負他兒去。狼言。此女",
    "T27n1545_012:0060a12": "五百生來常殺我子。我亦於其五百生中常",
    "T27n1545_012:0060a13": "殺其子。若彼能捨舊怨嫌心。我亦捨之。女",
    "T27n1545_012:0060a14": "言。已捨。狼觀此女口雖言捨而心不捨。即",
    "T27n1545_012:0060a15": "便斷其子命而去。亦知他心者。謂傍生趣",
    "T27n1545_012:0060a16": "亦知他心。即如彼狼知女心事。問何時能",
    "T27n1545_012:0060a17": "知。答三時皆知。問住何心知。答住三性心。",
    "T27n1545_012:0060a18": "問何無覆無記。答威儀路工巧處異熟生皆",
    "T27n1545_012:0060a19": "能知。問此在何識。答在意地非五識。一類",
    "T27n1545_012:0060a20": "餓鬼能憶宿住者。如伽他說。",
    "T27n1545_012:0060a21": "　我昔集資財　　以法或非法",
    "T27n1545_012:0060a22": "　他今受富樂　　我獨受貧苦",
    "T27n1545_012:0060a23": "問何時能憶。答三時皆能。問住何心憶。答",
    "T27n1545_012:0060a24": "住三性心。問何無覆無記。答三種如前說。問",
    "T27n1545_012:0060a25": "此在何識。答在意地非五識身。問能憶幾",
    "T27n1545_012:0060a26": "生。答乃至五百。云何知然。傳聞。有一女人",
    "T27n1545_012:0060a27": "為鬼所執。羸困欲死。呪師語言。汝今何故",
    "T27n1545_012:0060a28": "惱他女人。鬼言。此女五百生來常害我命。我",
    "T27n1545_012:0060a29": "亦於其五百生中常害彼命。彼若能捨舊怨",
    "T27n1545_012:0060b01": "嫌心。我亦捨之。女言。已捨。鬼觀此女口雖",
    "T27n1545_012:0060b02": "言捨而心不捨。便害而去。亦知他心者。即",
    "T27n1545_012:0060b03": "如彼鬼知女心事。問何時能知。答三時皆",
    "T27n1545_012:0060b04": "能。問住何心知。答住三性心。問何無覆無",
    "T27n1545_012:0060b05": "記。答三種如前說。問此在何識。答在意地",
    "T27n1545_012:0060b06": "非五識。及起烟焰興雲致雨。作寒熱等",
    "T27n1545_012:0060b07": "者。此唯傍生趣能非餘趣。傍生趣中唯龍能。",
    "T27n1545_012:0060b08": "非餘類。問若爾。經說當云何通。如說。有天",
    "T27n1545_012:0060b09": "能興雲。有天能降雨。有天作寒熱。有天",
    "T27n1545_012:0060b10": "起風雷。答應知彼經說龍為天。如餘經",
    "T27n1545_012:0060b11": "說。",
    "T27n1545_012:0060b12": "佛告阿難。汝看天雨為不雨耶。彼亦於龍",
    "T27n1545_012:0060b13": "以天聲說。問起烟焰等。為多龍作。為一",
    "T27n1545_012:0060b14": "龍耶。答一龍亦能。問若爾何故經作是說。",
    "T27n1545_012:0060b15": "有天能興雲有天能致雨。乃至廣說。答隨",
    "T27n1545_012:0060b16": "別所樂故作是說。謂或有龍。唯樂興雲。或",
    "T27n1545_012:0060b17": "復有龍。唯樂致雨。餘亦如是。此中烟焰雲",
    "T27n1545_012:0060b18": "雨等事。是龍加行所引發故。唯是彼龍近士",
    "T27n1545_012:0060b19": "用果。若從龍宮所流出水。非彼加行所",
    "T27n1545_012:0060b20": "引發故。是一切有情共增上果。如地獄等",
    "T27n1545_012:0060b21": "由趣法爾力。雖有如上所說事。而神力威",
    "T27n1545_012:0060b22": "德不大於人。鬼趣亦爾。由趣法爾力。祭祀",
    "T27n1545_012:0060b23": "則到非餘。復有說者。五趣皆有法爾勝事。",
    "T27n1545_012:0060b24": "謂地獄趣異熟色等斷已還續。餘趣不爾。傍",
    "T27n1545_012:0060b25": "生趣中有能飛空興雲雨等。餓鬼趣中祭祀",
    "T27n1545_012:0060b26": "則到。人趣能受善戒惡戒。修勝品善。勇猛",
    "T27n1545_012:0060b27": "強記智力深遠。天趣中欲天。隨其所須應",
    "T27n1545_012:0060b28": "念則至。色無色天有勝生勝定。復有說者。",
    "T27n1545_012:0060b29": "諸方亦有法爾勝事謂支那國雖奴僕等。",
    "T27n1545_012:0060c01": "皆衣繒絹。餘方貴勝所不能得。印度等國",
    "T27n1545_012:0060c02": "乃至貧賤皆衣[疊*毛]衣。餘方貴人亦不能得。",
    "T27n1545_012:0060c03": "迦濕彌羅國中秋時牛頸繫欝金花鬘餘方",
    "T27n1545_012:0060c04": "勝人所不能得。北方貧人飲葡萄酒餘方",
    "T27n1545_012:0060c05": "富者亦不能得。如諸方有法爾勝事。餓鬼",
    "T27n1545_012:0060c06": "亦爾祭祀則到。有說。諸趣法爾有異。謂四",
    "T27n1545_012:0060c07": "趣中一一皆有生處得智。唯人趣無三惡趣",
    "T27n1545_012:0060c08": "有。如前廣說。天趣有能憶宿住者。如伽",
    "T27n1545_012:0060c09": "他說。",
    "T27n1545_012:0060c10": "　我施誓多林　　蒙大法王住",
    "T27n1545_012:0060c11": "　賢聖僧受用　　故我心歡喜",
    "T27n1545_012:0060c12": "彼亦知他心。而無現事可說何時憶知等。",
    "T27n1545_012:0060c13": "如傍生鬼隨應廣說。問此生處得智為憶",
    "T27n1545_012:0060c14": "知幾趣。有說各唯自憶知。有說地獄唯憶",
    "T27n1545_012:0060c15": "知地獄。傍生憶知二趣。餓鬼憶知三趣。",
    "T27n1545_012:0060c16": "天憶知五趣。問若傍生不知天者。施設論",
    "T27n1545_012:0060c17": "說當云何通。如說。善住龍王等知帝釋心",
    "T27n1545_012:0060c18": "念。乃至廣說。答此是比知非現知故無相",
    "T27n1545_012:0060c19": "違過。如是說者此事不定。如狼及鬼憶知",
    "T27n1545_012:0060c20": "人故。問何故人趣無此智耶。答非田非器。",
    "T27n1545_012:0060c21": "乃至廣說。復次人趣有瞻相智。覩言相智。",
    "T27n1545_012:0060c22": "本性念生智。妙願智等。覆蔽彼故。如生處",
    "T27n1545_012:0060c23": "得智。餘趣皆有唯人趣無。如是祭祀。唯鬼趣",
    "T27n1545_012:0060c24": "到。餘趣不爾。如是已顯示由趣法爾力。",
    "T27n1545_012:0060c25": "祭祀餓鬼則到非餘。今當顯示由業異熟。",
    "T27n1545_012:0060c26": "復次有人長夜起如是欲。如是愛樂我當",
    "T27n1545_012:0060c27": "娶婦。為兒娶婦。為孫娶婦。令生子孫",
    "T27n1545_012:0060c28": "紹繼不絕。我命終已若生鬼趣。彼念我故",
    "T27n1545_012:0060c29": "當祭祀我。由彼長夜有此欲樂。是故祭",
    "T27n1545_012:0061a01": "祀則到非餘。謂彼由起如是欲樂。引發諸",
    "T27n1545_012:0061a02": "業生鬼趣中。是故祭祀則到非餘。如諸聚",
    "T27n1545_012:0061a03": "落城邑中人。或為子孫不斷絕故。或為財",
    "T27n1545_012:0061a04": "產轉增盛故。或為富名久流傳故。以法非",
    "T27n1545_012:0061a05": "法集諸財寶牛羊等物。於己親屬尚不欲",
    "T27n1545_012:0061a06": "與。況施他人。彼由慳貪纏縛心故。捨人同",
    "T27n1545_012:0061a07": "分生鬼趣中。於自舍宅水竇廁溷不淨處",
    "T27n1545_012:0061a08": "住。彼有親屬追戀生苦。作是念言。彼集",
    "T27n1545_012:0061a09": "財產自不受用。亦不施人。今生何所。遂",
    "T27n1545_012:0061a10": "集親里。請諸沙門婆羅門等。設大施會。",
    "T27n1545_012:0061a11": "願此資彼捨苦受樂。爾時餓鬼於自住處。",
    "T27n1545_012:0061a12": "見如是事。於自親里生眷屬想。於其財",
    "T27n1545_012:0061a13": "物生己有想。即時歡喜。於福田所。生信敬",
    "T27n1545_012:0061a14": "心。於其所作起隨喜心。便離重苦。由此因",
    "T27n1545_012:0061a15": "緣祭祀則到。問若爾何故。不名他作業他",
    "T27n1545_012:0061a16": "受果耶。答不爾。彼於爾時。由生敬信隨喜",
    "T27n1545_012:0061a17": "心故。見施功德慳貪過失。由此增長捨相",
    "T27n1545_012:0061a18": "應思。成順現受業得現法果故。尊者世友",
    "T27n1545_012:0061a19": "說曰。今所受果是先業所引。先業有障以",
    "T27n1545_012:0061a20": "今業除之故。無他作業他受果失。謂彼餓鬼",
    "T27n1545_012:0061a21": "先世已造感飲食業。但由慳貪障蔽心故。",
    "T27n1545_012:0061a22": "於所飲食起倒想見不得受用。然彼餓鬼",
    "T27n1545_012:0061a23": "有二種。一樂淨。二樂不淨。彼樂淨者。以",
    "T27n1545_012:0061a24": "慳貪故河見非河。水見為血。所有飲食",
    "T27n1545_012:0061a25": "見為不淨。樂不淨者。河見乾枯。水見無水。",
    "T27n1545_012:0061a26": "滿飲食器悉見為空。若彼親里為設施會。",
    "T27n1545_012:0061a27": "彼便信敬起隨喜心。見施功德。慳貪過失捨",
    "T27n1545_012:0061a28": "相應思。得增長故除想見倒。彼樂淨者。",
    "T27n1545_012:0061a29": "見河是河。見水澄清。於諸飲食皆見淨妙。",
    "T27n1545_012:0061b01": "樂不淨者。見河盈溢見水是水。見飲食器",
    "T27n1545_012:0061b02": "悉皆盈滿。故彼親里祭祀則到。有作是說。",
    "T27n1545_012:0061b03": "彼先世亦有感飲食業。但由慳貪所覆蔽",
    "T27n1545_012:0061b04": "故。今時感得怯劣身心。諸飲食處必有大力",
    "T27n1545_012:0061b05": "鬼神守護。彼怯劣故不能得往。設復得往",
    "T27n1545_012:0061b06": "亦不敢食。若彼親里為設施會。廣說乃至",
    "T27n1545_012:0061b07": "捨相應思。得增長故。令彼身心轉得強勝。",
    "T27n1545_012:0061b08": "由此能至有飲食處。食其飲食。由此因緣",
    "T27n1545_012:0061b09": "祭祀則到。是故無有他作業他受果失。大",
    "T27n1545_012:0061b10": "德說曰。彼先雖造感飲食業。以微劣故未",
    "T27n1545_012:0061b11": "能與果。若彼親里為設施會。廣說乃至捨",
    "T27n1545_012:0061b12": "相應思得增長故。先所作業便能與果。故",
    "T27n1545_012:0061b13": "彼親里祭祀則到。由此無有他作業他受果",
    "T27n1545_012:0061b14": "失。問捨相應思得增長已。為但感資具為",
    "T27n1545_012:0061b15": "亦感得勝身心耶。答二種俱得。勝身心者。",
    "T27n1545_012:0061b16": "捨劣色香味觸。得勝色香味觸。捨無威德",
    "T27n1545_012:0061b17": "得有威德。感資具者。謂得飲食衣服園林",
    "T27n1545_012:0061b18": "宅舍等事。問若生餘趣親里為其修福業",
    "T27n1545_012:0061b19": "者。彼亦得不。答若彼亦能生於信。敬隨喜之",
    "T27n1545_012:0061b20": "心。令捨俱思得增長者。亦得其福。問若",
    "T27n1545_012:0061b21": "爾。此中何故不說。答應說而不說者。當知",
    "T27n1545_012:0061b22": "此義有餘。有說。此中從多分說。謂餓鬼中",
    "T27n1545_012:0061b23": "多有是事。餘趣不爾故。有說。鬼趣多有。如",
    "T27n1545_012:0061b24": "是業故。謂造此業者。多生鬼趣故。有說",
    "T27n1545_012:0061b25": "鬼趣於人常希求故。有說。鬼趣飢渴所逼。",
    "T27n1545_012:0061b26": "於一切處常有希望。是故偏說。此中應",
    "T27n1545_012:0061b27": "辨五趣義。如定蘊當廣分別。",
    "T27n1545_012:0061b28": "說一切有部發智大毘婆沙論卷第十二"
}