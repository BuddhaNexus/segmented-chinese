{
    "X32n0623_008:0764a19": "妙法蓮華經授手卷第八",
    "X32n0623_008:0764a21": "楚衡雲峯沙門　智祥　集",
    "X32n0623_008:0764a22": "如來壽量品第十六",
    "X32n0623_008:0764a23": "品節云。此品來意。由彌勒騰疑。世尊說壽。以顯本",
    "X32n0623_008:0764a24": "迹之妙。竭盡私衷。破二乘生滅。以極法身之理。隨",
    "X32n0623_008:0764b01": "緣普應。隱顯無礙。始知如來智慧甚深無量。其智",
    "X32n0623_008:0764b02": "慧門難解難入也。意謂修學人。不透法身。終非實",
    "X32n0623_008:0764b03": "證。不名佛知見也。寶塔品中。雖遠假多寶如來。窾",
    "X32n0623_008:0764b04": "啟法身。而諸大眾。但信多寶。而不識釋迦同是一",
    "X32n0623_008:0764b05": "身一智慧力。以諸聲聞所見知鹿苑說法者。為真",
    "X32n0623_008:0764b06": "佛。更不知猶有向上事耳。又聞將欲滅度。重起生",
    "X32n0623_008:0764b07": "滅之心。雖聞授記。但知佛說。未悟佛心。終難遠取",
    "X32n0623_008:0764b08": "菩提之果。然悟既非真。修豈是實。則如來出世本",
    "X32n0623_008:0764b09": "懷。畢竟不盡。前雖多方指示。尚是依他。至此如來",
    "X32n0623_008:0764b10": "極盡神力。露出本懷。故示法身壽命無量也。且醫",
    "X32n0623_008:0764b11": "師一喻。明滅而不滅。直使二乘了生而非生。親證",
    "X32n0623_008:0764b12": "法身。真因已植。而此品顯理已圓。至下品但分別",
    "X32n0623_008:0764b13": "功德而已。大窾云。此經自最初說無量經。入無量",
    "X32n0623_008:0764b14": "定。放無量光。以顯如來事事無量。在方便譬喻二",
    "X32n0623_008:0764b15": "品。顯如來善巧無量。藥艸品見法雨無量。化城品",
    "X32n0623_008:0764b16": "顯劫數無量。知見無量。所化聲聞弟子無量。寶塔",
    "X32n0623_008:0764b17": "品見分身無量。地涌品見所化菩薩無量。雖然。此",
    "X32n0623_008:0764b18": "皆如來應化邊事。然未極顯法身慧命平等無量",
    "X32n0623_008:0764b19": "也。故此品專言如來壽命無量。顯於塵點劫先成",
    "X32n0623_008:0764b20": "道已竟。故名如來壽量品。[△@△]如來是總十方三世",
    "X32n0623_008:0764b21": "之通稱。壽量乃聖凡同具之一理。眾生執相妄。而",
    "X32n0623_008:0764b22": "分長短。如來洞源底。而證無生。至於降神示生。以",
    "X32n0623_008:0764b23": "及唱滅等。皆對機示現。今欲為新記人怯生滅知",
    "X32n0623_008:0764b24": "見。啟最後玄關。故極顯天真之無量壽也。是以名",
    "X32n0623_008:0764c01": "品。△二廣開明斷惑生信。分二。一誡信重請。又分",
    "X32n0623_008:0764c02": "三。一如來誡信。",
    "X32n0623_008:0764c03": "爾時佛告諸菩薩(至)汝等當信解如來誠諦之語。",
    "X32n0623_008:0764c04": "誠諦。即真實無妄之謂。如來四十年間。權巧方便。",
    "X32n0623_008:0764c05": "事事說盡。獨此遠本未彰。非故為鄭重遲迴也。纔",
    "X32n0623_008:0764c06": "一開口。苟非信不及。便是解不透。不信不解。不將",
    "X32n0623_008:0764c07": "此段大事。向虗妄中了却耶。今見會眾信根既純。",
    "X32n0623_008:0764c08": "時節已至。何容特地隱忍。然未語之際。三番喚醒。",
    "X32n0623_008:0764c09": "三番垂誡。總要會眾信發解生。信得及。自解得透。",
    "X32n0623_008:0764c10": "解得透由信得及。是信之一字。實解悟根源也。△",
    "X32n0623_008:0764c11": "二會眾重請。",
    "X32n0623_008:0764c12": "是時菩薩大眾彌勒為首(至)我等當信受佛語。",
    "X32n0623_008:0764c13": "在如來自謂。則曰誠諦。在彌勒等聞之。即佛語也。",
    "X32n0623_008:0764c14": "佛語未有不誠諦者。如來三喚。彌勒等即三番願",
    "X32n0623_008:0764c15": "請。如來三誡。彌勒等即三番承當。胸中已知有一",
    "X32n0623_008:0764c16": "段微妙信得及矣。只是世尊不曾說出。故解悟無",
    "X32n0623_008:0764c17": "因也。所以三請之後。又復重懇。其求解之念。誠切",
    "X32n0623_008:0764c18": "且至矣。△三世尊再誡。",
    "X32n0623_008:0764c19": "爾時世尊知諸菩薩三請不止而告之言汝等諦聽。",
    "X32n0623_008:0764c20": "既三請不止。且再四承當。非篤信者不能。世尊已",
    "X32n0623_008:0764c21": "知彌勒等可堪承受也。然必重喚汝等。再囑諦聽",
    "X32n0623_008:0764c22": "者。良以此事甚深微妙。惟恐偶生疑障也。△二正",
    "X32n0623_008:0764c23": "答所問。分二。一長行。又二。一法說。又二。一三世益",
    "X32n0623_008:0764c24": "物。又二。一明過去益物。復二。一出機近情。",
    "X32n0623_008:0765a01": "如來秘密神通之力(至)得阿耨多羅三藐三菩提。",
    "X32n0623_008:0765a02": "如來秘密等正應前品誡許云。今欲顯發宣示諸",
    "X32n0623_008:0765a03": "佛智慧。以至諸佛自在神通三種之力。至此以下。",
    "X32n0623_008:0765a04": "正是顯發。前言諸佛自在神通。此言如來秘密神",
    "X32n0623_008:0765a05": "通。正許說相照也。如來。即品題所舉十方三世之",
    "X32n0623_008:0765a06": "通稱。秘密等。即品題壽量二字。此一句總前諸佛",
    "X32n0623_008:0765a07": "智慧等數句。秘者。唯三世如來之所證。密者。惟一",
    "X32n0623_008:0765a08": "切諸佛之所護。神。謂九界不能測。通。謂三世不可",
    "X32n0623_008:0765a09": "易。曰如來壽量。曰諸佛智慧。意即一句。而本門要",
    "X32n0623_008:0765a10": "義全居此耳。一切世間等。總舉九界滯近迹而不",
    "X32n0623_008:0765a11": "知遠本。故曰皆謂釋迦為新成之佛。此亦牒前彌",
    "X32n0623_008:0765a12": "勒疑辭也。△二破近顯遠。分二。一特顯久遠。又二。",
    "X32n0623_008:0765a13": "一法說。",
    "X32n0623_008:0765a14": "然善男子我實成佛已來(至)百千萬億那由他劫。",
    "X32n0623_008:0765a15": "此下正破執遣迷。以顯久遠之本。上誡諦聽當信",
    "X32n0623_008:0765a16": "者。此也。如來既說成佛久遠。則謂伽耶近成父少",
    "X32n0623_008:0765a17": "子老之執。可破矣。△二喻說。又分三。一舉喻為問。",
    "X32n0623_008:0765a18": "譬如五百千萬億(至)可得思惟校計知其數不。",
    "X32n0623_008:0765a19": "天台云。餘經明數多。但以不可說塵沙等為喻。今",
    "X32n0623_008:0765a20": "經喻於遠壽。直下塵被點之界已不可說。況不下",
    "X32n0623_008:0765a21": "塵之界寧當可說。下塵不下塵之界尚不可說。則",
    "X32n0623_008:0765a22": "下塵不下塵世界之塵。又寧可說耶。然又云復過",
    "X32n0623_008:0765a23": "於此。則又寧可說耶。那由他。此云萬億。阿僧祇。此",
    "X32n0623_008:0765a24": "云無數。[△@△]前言大通智勝滅度劫量。不過以一三",
    "X32n0623_008:0765b01": "千世界為塵。下塵之處。亦不過言千國土下一點。",
    "X32n0623_008:0765b02": "今言以五百千萬億那由他之阿僧祇世界為塵。",
    "X32n0623_008:0765b03": "又過如是多多國土。乃下一點。則其超數量遠矣。",
    "X32n0623_008:0765b04": "如來說在智佛所。為王子說法。已為顯本之談。但",
    "X32n0623_008:0765b05": "比時為下根說因緣。先露一班。以為此處定案。至",
    "X32n0623_008:0765b06": "此正顯本處。令新記一聞便領。則不費繁詞矣。益",
    "X32n0623_008:0765b07": "見前誡許中言諸佛自在神通之力。師子奮迅之",
    "X32n0623_008:0765b08": "力。大勢威猛之力。不出此品矣。○二以不知答。",
    "X32n0623_008:0765b09": "彌勒菩薩等俱白佛言(至)如是諸世界無量無邊。",
    "X32n0623_008:0765b10": "此中舉三等人不知。阿惟越致。亦名阿鞞跋致。此",
    "X32n0623_008:0765b11": "云不退轉。彌勒答以非算數知。非心力及。則已勦",
    "X32n0623_008:0765b12": "絕三等人命根矣。善哉輔化之誠。恩非淺淺。次則",
    "X32n0623_008:0765b13": "舉出三等人不知之意。謂聲聞緣覺雖有無漏智。",
    "X32n0623_008:0765b14": "以之思惟。則遠矣。限以世界邊際而言。數以微塵",
    "X32n0623_008:0765b15": "世界而言。不退菩薩雖至等覺位。數量不忘。亦所",
    "X32n0623_008:0765b16": "不達。謂亦所不達者。由一分生相未泯。豈識如來",
    "X32n0623_008:0765b17": "秘密神通哉。故秖云如是世界無量無邊而已。△",
    "X32n0623_008:0765b18": "三合顯長遠。",
    "X32n0623_008:0765b19": "爾時佛告大菩薩眾(至)百千萬億那由他阿僧祇劫。",
    "X32n0623_008:0765b20": "此正顯本。直指云。仍以上著塵之國。及中間五百",
    "X32n0623_008:0765b21": "萬億那由他阿僧祇未著塵之國。盡是東方著與",
    "X32n0623_008:0765b22": "不著一切國土。盡抹為塵。一塵一劫。配佛成道已",
    "X32n0623_008:0765b23": "來。復過如此百千萬億等劫也。要解云。諸佛壽量。",
    "X32n0623_008:0765b24": "悉皆無量。眾生壽量。亦復如是。但迷其智。故妄逐",
    "X32n0623_008:0765c01": "生死。如墮一地獄。至無數劫。豈非無量壽耶。苟不",
    "X32n0623_008:0765c02": "迷墮。與佛何殊。[△@△]分明宣語者。以機熟信成。非從",
    "X32n0623_008:0765c03": "前權巧逗機秘而不言也。言成佛已來。單推過去。",
    "X32n0623_008:0765c04": "已有不可思議劫。返復推窮。則前前無始矣。既知",
    "X32n0623_008:0765c05": "前前無始。便識後後無終。總三世之壽量。曷可終",
    "X32n0623_008:0765c06": "窮哉。[△@△]問。若如此渺漠無終。誰復知斯壽量長遠。",
    "X32n0623_008:0765c07": "答。不見如來謂。今欲顯發宣示諸佛智慧。既曰佛",
    "X32n0623_008:0765c08": "慧。則唯佛知見。故一切聲聞辟支。及不退菩薩。皆",
    "X32n0623_008:0765c09": "不能知見。而獨覺者知見耳。如此難思難量。故謂",
    "X32n0623_008:0765c10": "自在神通之力也。△二益物所宜。分三。一益物處。",
    "X32n0623_008:0765c11": "自從是來我常在此(至)阿僧祇國導利眾生。",
    "X32n0623_008:0765c12": "此明諸佛出世由秘密神通之力也。知音云。雖示",
    "X32n0623_008:0765c13": "現生。而實不生。于塵點劫來。或在娑婆。或化餘國。",
    "X32n0623_008:0765c14": "然剎海固有彼此。而法身徧在導利眾生。此所以",
    "X32n0623_008:0765c15": "成秘密遠本也。[△@△]愚謂。前舉壽量。顯法性身歷三",
    "X32n0623_008:0765c16": "世而無窮。此舉國土。顯法性土徧十方而無際。以",
    "X32n0623_008:0765c17": "如是身。居如是土。說如是法。化如是眾。於其中間。",
    "X32n0623_008:0765c18": "則何法不說。何生不度。所謂但見皇風成一片。不",
    "X32n0623_008:0765c19": "知何處有封疆。則從始至終。唯一如是也。△二拂",
    "X32n0623_008:0765c20": "迹疑。",
    "X32n0623_008:0765c21": "諸善男子於是中間(至)如是皆以方便分別。",
    "X32n0623_008:0765c22": "知音云。從塵劫來。以至今日。中間或說得燃燈記。",
    "X32n0623_008:0765c23": "為發心之始。或說入於涅槃。為究竟之終。報化非",
    "X32n0623_008:0765c24": "無生滅。皆方便權智之分別。此所以為神通近迹",
    "X32n0623_008:0766a01": "也。[△@△]上言從是來。此言是中間。二是字。即秘密神",
    "X32n0623_008:0766a02": "通也。看者不可輕忽。此中間二字。亦非淺近。既舉",
    "X32n0623_008:0766a03": "塵點不思議劫。則中間示現生滅。亦不可思議。燃",
    "X32n0623_008:0766a04": "燈佛舉最後者。等字指燃燈已前不思議劫所事",
    "X32n0623_008:0766a05": "之佛。此皆言示生之方便也。既曰示生。仍當示滅。",
    "X32n0623_008:0766a06": "故云又復言其入于涅槃。則不思議劫中間示滅。",
    "X32n0623_008:0766a07": "亦方便也。是知世尊過去無量劫。以方便分別如",
    "X32n0623_008:0766a08": "是妙法。未來無量劫。亦以方便分別。是知虗空可",
    "X32n0623_008:0766a09": "盡。方便無窮也。△三明益物。",
    "X32n0623_008:0766a10": "諸善男子若有眾生(至)亦復現言當入涅槃。",
    "X32n0623_008:0766a11": "上言示生示滅。但未明何故欲示。至此始明其示",
    "X32n0623_008:0766a12": "生滅之所由也。若有眾生。即指九界言。來至我所",
    "X32n0623_008:0766a13": "者。乃理智冥會機發感通之時。佛眼。即大圓鏡智",
    "X32n0623_008:0766a14": "普照無遺。此為能觀。信等。即五根。乃利鈍之機。是",
    "X32n0623_008:0766a15": "其所觀。以五根中慧是了因。信進念定四根為緣",
    "X32n0623_008:0766a16": "因。則各有利鈍大小之不同也。隨所應度者。由機",
    "X32n0623_008:0766a17": "感不同。則示應有異。處處者。指上百千萬億那由",
    "X32n0623_008:0766a18": "他阿僧祇國言。自說名等。不出報化為體。而名隨",
    "X32n0623_008:0766a19": "機變。則有不思議名。年大小者。大即勝應。小即劣",
    "X32n0623_008:0766a20": "應。此亦隨機示壽長短之不同也。即完上中間二",
    "X32n0623_008:0766a21": "字。亦即無生示生。乃完足我說燃燈佛等一句。亦",
    "X32n0623_008:0766a22": "復現言等。是應以滅度而化者。則非滅現滅。亦即",
    "X32n0623_008:0766a23": "完上又復言其入于涅槃也。如是者。總明迹門佛",
    "X32n0623_008:0766a24": "事。如水月空華。大窾云。究實而論。無一物非如來",
    "X32n0623_008:0766b01": "身。無一名非如來號。無一剎那非如來出現時。無",
    "X32n0623_008:0766b02": "一芥子處非如來寂滅也。塵塵爾。剎剎爾。念念爾。",
    "X32n0623_008:0766b03": "物物爾。豈以一身一名一時一地。可限量哉。此顯",
    "X32n0623_008:0766b04": "過去時以秘密神通作此現耳。",
    "X32n0623_008:0766b05": "又以種種方便說微妙法能令眾生發歡喜心。",
    "X32n0623_008:0766b06": "上言示生滅不同。此明說小大不異。種種方便。權",
    "X32n0623_008:0766b07": "也。說微妙法。實也。以權說實。同歸真際。見法無二",
    "X32n0623_008:0766b08": "也。然所說法。各稱其性。故令歡喜。此正完上方便",
    "X32n0623_008:0766b09": "分別四字。由是知。前四字中。攝盡權實二教。非尋",
    "X32n0623_008:0766b10": "常所謂分別也。△二明現在益物。分二。一明機感。",
    "X32n0623_008:0766b11": "諸善男子如來見諸眾生樂於小法德薄垢重者。",
    "X32n0623_008:0766b12": "此節完上自從是來我常在此娑婆世界說法教",
    "X32n0623_008:0766b13": "化也。見諸眾生者。即鏡智鑑機。別指一類根鈍垢",
    "X32n0623_008:0766b14": "重者為言。樂小法者。因德薄垢重。無大乘想。所以",
    "X32n0623_008:0766b15": "但執近迹而不達遠本之秘密也。德薄。緣了二善",
    "X32n0623_008:0766b16": "功用微劣。垢重。見思未除也。由善因微惑垢重。不",
    "X32n0623_008:0766b17": "知遠本。只得為彼示生滅也。△二明應化。分二。一",
    "X32n0623_008:0766b18": "非生現生。又二。一現生。",
    "X32n0623_008:0766b19": "為是人說我少出家得阿耨多羅三藐三菩提。",
    "X32n0623_008:0766b20": "此申明今日隱勝現劣示八相成道。欲令下劣之",
    "X32n0623_008:0766b21": "機方便附近也。",
    "X32n0623_008:0766b22": "然我實成佛已來(至)令入佛道作如是說。",
    "X32n0623_008:0766b23": "此總結本迹中所有秘密神通。作如此說也。前二",
    "X32n0623_008:0766b24": "句結示顯本。後三句結示明迹。△二利益。分二。一",
    "X32n0623_008:0766c01": "明形聲。",
    "X32n0623_008:0766c02": "諸善男子如來所演經典(至)諸所言說皆實不虗。",
    "X32n0623_008:0766c03": "此明現生形聲益物也。說即聲教。示即形規。直指",
    "X32n0623_008:0766c04": "云。此廣明本事。舉三事攝一切事。每一事略以體",
    "X32n0623_008:0766c05": "用自他釋之。說己身者。是對十地菩薩。廣明法性",
    "X32n0623_008:0766c06": "身之本末也。說他身者。即對二乘及六道眾生。廣",
    "X32n0623_008:0766c07": "說應化二身之本末也。又三身總名自身。九界悉",
    "X32n0623_008:0766c08": "名他身。說者。為發明所有之身因。何所感也。示己",
    "X32n0623_008:0766c09": "身者。是應地上示法性身也。示他身者。是應九界",
    "X32n0623_008:0766c10": "示應化等身也。又三身同示己身。其餘隨機應變。",
    "X32n0623_008:0766c11": "皆示他身。示己事者。如法華華嚴之壽量。皆為己",
    "X32n0623_008:0766c12": "事。阿含方等般若。皆名他事。末結皆實不虗者。謂",
    "X32n0623_008:0766c13": "自他一如。體用一致。若權若實。皆是化他之法。俱",
    "X32n0623_008:0766c14": "不虗也。已上明如來事無礙法界。△二釋不虗。又",
    "X32n0623_008:0766c15": "二。一照理不虗。",
    "X32n0623_008:0766c16": "所以者何如來如實知見(至)亦無在世及滅度者。",
    "X32n0623_008:0766c17": "此下總釋益物不虗。今先釋形益不虗。天台云。應",
    "X32n0623_008:0766c18": "身不離法身。法身無形。亦無起滅。眾生有起滅之",
    "X32n0623_008:0766c19": "機。感於法身。如來願力應同起滅。故約三界。以明",
    "X32n0623_008:0766c20": "所示不虗也。直指云。此以根本智。釋成三界如幻。",
    "X32n0623_008:0766c21": "以明所示三事皆夢中佛事。總結歸於一真清淨",
    "X32n0623_008:0766c22": "之理無礙法界耳。[△@△]三界之相一句為總。則如來",
    "X32n0623_008:0766c23": "於諸相中。皆以佛眼。如實知見。無有錯謬。三界眾",
    "X32n0623_008:0766c24": "生。有分段變易二種生死。如來見知則無也。二乘",
    "X32n0623_008:0767a01": "有退出之心。有在世滅度之想。如來見知則無也。",
    "X32n0623_008:0767a02": "故楞嚴云。如來自住三摩地中。見與見緣。并所想",
    "X32n0623_008:0767a03": "相。如虗空華。本無所有。",
    "X32n0623_008:0767a04": "非實非虗非如非異(至)如來明見無有錯謬。",
    "X32n0623_008:0767a05": "此以中道智。會歸三界。非實非虗。直指云。已上明",
    "X32n0623_008:0767a06": "所示三事。皆是真常湛寂。總結歸真俗一如。為理",
    "X32n0623_008:0767a07": "事無礙法界。[△@△]如來既知三界聖凡生死涅槃總",
    "X32n0623_008:0767a08": "皆如幻。是無有矣。應不必示生示滅。說己說他。如",
    "X32n0623_008:0767a09": "上三事。又何為而設耶。須知三界之相。雖則非實。",
    "X32n0623_008:0767a10": "而又非虗。六道眾生不達其非異。而視之為異。二",
    "X32n0623_008:0767a11": "乘聲聞不識其非如。而見之為如。既虗實同異之",
    "X32n0623_008:0767a12": "見不忘。又不得不行施設也。以如來智力觀之。虗",
    "X32n0623_008:0767a13": "實之相不可得。同異之相亦不可得。原不似三界",
    "X32n0623_008:0767a14": "人之幻妄知見。則如斯所有生死涅槃。虗實同異。",
    "X32n0623_008:0767a15": "故如來明見皆無錯謬。所以於無生示生。非滅現",
    "X32n0623_008:0767a16": "滅。至于說己說他。皆實不虗也。明見二字。即根本",
    "X32n0623_008:0767a17": "智。該攝五眼。△二稱機不虗。",
    "X32n0623_008:0767a18": "以諸眾生有種種性(至)種種憶想分別故。",
    "X32n0623_008:0767a19": "上明二十五有之依土。此明所依之有情也。直指",
    "X32n0623_008:0767a20": "云。二十五有類類善惡。根性不一。故有種種性。依",
    "X32n0623_008:0767a21": "性發業不一。故有種種欲。隨業所遷不一。故有種",
    "X32n0623_008:0767a22": "種行。行復起業。業復起行。故有種種憶想分別。已",
    "X32n0623_008:0767a23": "上舉三相續前之二種。",
    "X32n0623_008:0767a24": "欲令生諸善根(至)所作佛事未曾暫廢。",
    "X32n0623_008:0767b01": "此正對機施己他聲益。欲令漸頓之機生種種善",
    "X32n0623_008:0767b02": "根。故現若干己他身事也。直指云。此明佛四智三",
    "X32n0623_008:0767b03": "身拔火宅眾生之苦。使業果不相續也。令者。即一",
    "X32n0623_008:0767b04": "大時教也。生諸下。指九界總說。以若干下。近則四",
    "X32n0623_008:0767b05": "十年來。遠則應上文自是已來。利生之智。如日旋",
    "X32n0623_008:0767b06": "空。故曰未曾暫廢。已上明如來。事事無礙法界。[△@△]",
    "X32n0623_008:0767b07": "欲令生諸善根。則九界人。各得其益。而又以若干",
    "X32n0623_008:0767b08": "因緣譬喻言詞。是方便極多。說種種法。是法門亦",
    "X32n0623_008:0767b09": "廣。況又經塵點劫。如此斆化。則無恠乎所成就涌",
    "X32n0623_008:0767b10": "出之眾甚多。初非伽耶近迹可疑也。如是者豈非",
    "X32n0623_008:0767b11": "師子奮迅之力耶。△二非滅現滅。分二。一本實不",
    "X32n0623_008:0767b12": "滅。",
    "X32n0623_008:0767b13": "如是我成佛已來(至)壽命無量阿僧祇劫常住不滅。",
    "X32n0623_008:0767b14": "如是二字。指上利生佛事未曾暫廢。以明長遠益",
    "X32n0623_008:0767b15": "物也。謂我自成佛已來。如此方便教化。隨其壽命。",
    "X32n0623_008:0767b16": "則有無量阿僧祇。常住于此娑婆。及十方無量諸",
    "X32n0623_008:0767b17": "國土中成就眾生。又豈止今一娑婆之地涌眾耶。",
    "X32n0623_008:0767b18": "一世界中所成就者。汝等尚自難信。況無量國中",
    "X32n0623_008:0767b19": "所成就之菩薩數量。汝等又豈能信哉。",
    "X32n0623_008:0767b20": "諸善男子我本行菩薩道(至)今猶未盡復倍上數。",
    "X32n0623_008:0767b21": "此舉因況果。以明常住也。因中修積壽量。至今不",
    "X32n0623_008:0767b22": "盡。益知果壽之難盡也。是非大勢威猛力耶。天台",
    "X32n0623_008:0767b23": "云。佛自修圓因。登初住時。已得常壽。倍上無量阿",
    "X32n0623_008:0767b24": "僧祇劫之數。況果壽耶。譬如作太子時。祿已不盡。",
    "X32n0623_008:0767c01": "況登尊極祿用。寧可盡乎。△二現滅利益。分二。一",
    "X32n0623_008:0767c02": "不滅眾生有損。",
    "X32n0623_008:0767c03": "然今非實滅度(至)如來以是方便教化眾生。",
    "X32n0623_008:0767c04": "由上言因中所積壽量。尚不可窮。今何便言滅度。",
    "X32n0623_008:0767c05": "故云今非實滅。然所以唱言滅度者。正為有一類",
    "X32n0623_008:0767c06": "當示涅槃而得度者。作方便耳。此正為後醫父伏",
    "X32n0623_008:0767c07": "案。",
    "X32n0623_008:0767c08": "所以者何若佛久住於世(至)入於憶想妄見網中。",
    "X32n0623_008:0767c09": "此申明方便唱滅之旨。直指謂。佛若久住於世。其",
    "X32n0623_008:0767c10": "界外薄德之人。躭著化城。不種菩提善根。界內五",
    "X32n0623_008:0767c11": "趣眾生。貧無福慧。窮失衣珠。甘為六道下賤。妄貪",
    "X32n0623_008:0767c12": "五欲火宅。展轉迷惑矣。三因相續。曰憶想。三緣相",
    "X32n0623_008:0767c13": "生。曰妄見。由是因緣纏遶。故曰網中。",
    "X32n0623_008:0767c14": "若見如來常在不滅(至)不能生難遭之想恭敬之心。",
    "X32n0623_008:0767c15": "前是如來鑒機。此是眾生起惑。六道眾生。既為憶",
    "X32n0623_008:0767c16": "想妄見之所羅籠。則于佛不生難遭想。不起恭敬",
    "X32n0623_008:0767c17": "心。而返生厭怠憍恣。實可憐也。憍恣。即見增惑。厭",
    "X32n0623_008:0767c18": "怠。即生思惑。既不生難遭想。則諦理不明。見不能",
    "X32n0623_008:0767c19": "斷也。不生恭敬心。而道品何修。思不能息也。佛不",
    "X32n0623_008:0767c20": "示滅。則有損無益矣。△二唱滅於物有益。",
    "X32n0623_008:0767c21": "是故如來以方便說比丘當知諸佛出世難可值遇。",
    "X32n0623_008:0767c22": "謂佛難值者。欲眾生速發修心也。由眾生樂著小",
    "X32n0623_008:0767c23": "法。見思垢重。聞三身不滅。則不修道。何能契證佛",
    "X32n0623_008:0767c24": "果。",
    "X32n0623_008:0768a01": "所以者何諸薄德人(至)雖不實滅而言滅度。",
    "X32n0623_008:0768a02": "此釋明難遇之意。謂何故言佛難值遇。葢三乘五",
    "X32n0623_008:0768a03": "性之人。業輕障淺者。或得見佛。德薄垢重者。過無",
    "X32n0623_008:0768a04": "量劫。不能遇佛。或見或不見。此皆就應化身言也。",
    "X32n0623_008:0768a05": "以此事故。我說佛難值遇。一切眾生聞如是語。先",
    "X32n0623_008:0768a06": "不生難遭想。今得生矣。先懷憍慢。今戀慕矣。先懷",
    "X32n0623_008:0768a07": "厭怠。今渴仰矣。先不種善根。今得種矣。此皆是如",
    "X32n0623_008:0768a08": "來方便示滅之所致也。如是者。豈非師子奮迅之",
    "X32n0623_008:0768a09": "力耶。明三世益物已竟。△二總結不虗。",
    "X32n0623_008:0768a10": "又善男子諸佛如來法皆如是為度眾生皆實不虗。",
    "X32n0623_008:0768a11": "此結上文。為下喻本。謂示生示滅。非釋迦一佛創",
    "X32n0623_008:0768a12": "式。乃十方三世一切諸佛度生方便之程法。而皆",
    "X32n0623_008:0768a13": "實不虗也。知音云。皆實不虗一句。近應品初誠諦",
    "X32n0623_008:0768a14": "聽之語。遠照方便譬喻藥艸等諸品言無虗妄之",
    "X32n0623_008:0768a15": "文。應知要有此節。始完方便品中諸佛開三顯一",
    "X32n0623_008:0768a16": "前權後實。以至後三變土中多寶佛及分身諸佛",
    "X32n0623_008:0768a17": "之示生示滅。皆實不虗也。△二喻說。分二。一開譬。",
    "X32n0623_008:0768a18": "又二。一良醫治子譬。又三。一醫父遠行譬。又二。一",
    "X32n0623_008:0768a19": "譬應化。",
    "X32n0623_008:0768a20": "譬如良醫智慧聰達明鍊方藥善治眾病。",
    "X32n0623_008:0768a21": "此超譬上我以佛眼觀。有能應之智也。良者善也。",
    "X32n0623_008:0768a22": "天台云。喻佛內有三達五眼。即是八術。妙得藥性。",
    "X32n0623_008:0768a23": "外識一切眾生起病之根源也。智慧者。即權實二",
    "X32n0623_008:0768a24": "智。深知二諦也。聰達者。五眼鑒機。頓漸不差也。十",
    "X32n0623_008:0768b01": "二部教。文理甚深。如明鍊方藥。依四悉檀。徧治頓",
    "X32n0623_008:0768b02": "漸眾生煩惱之病。如善治眾病也。[△@△]梵語悉檀。此",
    "X32n0623_008:0768b03": "云徧布施。是如來垂化之門也。一世界悉檀。隨方",
    "X32n0623_008:0768b04": "異說。令生歡喜益也。二為人悉檀。生善益也。三對",
    "X32n0623_008:0768b05": "治悉檀。破惡益也。四第一義悉檀。入理益也。",
    "X32n0623_008:0768b06": "其人多諸子息若十二十乃至百數。",
    "X32n0623_008:0768b07": "○若十是聲聞。二十即緣覺。百數是菩薩。[△@△]前火",
    "X32n0623_008:0768b08": "宅中。以十喻菩薩。二十喻二乘。百數喻五道。乃迹",
    "X32n0623_008:0768b09": "門中全居三界為言。今本門所開顯者。皆塵點劫",
    "X32n0623_008:0768b10": "事。故上言我常在此娑婆。已至餘國教化。原為發",
    "X32n0623_008:0768b11": "明所成就甚多。由薄德之人信之不及。故說壽量",
    "X32n0623_008:0768b12": "長遠如是。所以定將百數為菩薩也。如天台明菩",
    "X32n0623_008:0768b13": "薩之子。凡有三種。文繁不備。廣如科註中明。△二",
    "X32n0623_008:0768b14": "譬現滅。",
    "X32n0623_008:0768b15": "以有事緣遠至餘國。",
    "X32n0623_008:0768b16": "○此譬過去應化中現滅也。以此土機生。彼方緣",
    "X32n0623_008:0768b17": "熟。此見應滅。彼見應生。名遠至餘國。△二還已復",
    "X32n0623_008:0768b18": "去譬。分二。一譬機感。",
    "X32n0623_008:0768b19": "諸子於後飲他毒藥藥發悶亂宛轉于地。",
    "X32n0623_008:0768b20": "○此下譬現在應化益物也。今正譬上機應相關。",
    "X32n0623_008:0768b21": "見諸德薄垢重眾生。於佛滅後著邪師之法。故云",
    "X32n0623_008:0768b22": "飲他毒藥。不知出世要道。云悶亂。輪轉諸趣。墮在",
    "X32n0623_008:0768b23": "三界。云宛轉于地。△二譬應化。分二。一譬非生現",
    "X32n0623_008:0768b24": "生。又二。一譬形聲益物。",
    "X32n0623_008:0768c01": "是時其父還來歸家(至)願見救療更賜壽命。",
    "X32n0623_008:0768c02": "眾生以三界為家。如來垂慈現迹。處處示生。故曰",
    "X32n0623_008:0768c03": "還來歸家。飲毒者。貪嗔垢重也。失本心者。謂失先",
    "X32n0623_008:0768c04": "所種三乘善根也。不失者。或垢稍輕。亦能隨分覺",
    "X32n0623_008:0768c05": "照也。遙見者。眾生為見思障故。不得親奉法身。曰",
    "X32n0623_008:0768c06": "遙見。見聞佛出。皆生喜敬。此明意業淨也。拜跪是",
    "X32n0623_008:0768c07": "身。問訊是口。謂眾生遇佛。雖未受化。而已得三業",
    "X32n0623_008:0768c08": "淨矣。善安隱者。如來于法身地上。示現受生。豈非",
    "X32n0623_008:0768c09": "安隱而歸。我等下。申明眾生遇佛虔懇求救之辭。",
    "X32n0623_008:0768c10": "願見救療。即求佛大悲以拔苦也。更賜壽命。即求",
    "X32n0623_008:0768c11": "證法身。是乞佛大慈而與樂也。此節譬現形益物。",
    "X32n0623_008:0768c12": "下節方明聲益。",
    "X32n0623_008:0768c13": "父見子等苦惱如是(至)擣篩和合與子令服。",
    "X32n0623_008:0768c14": "○依諸經方者。即三世如來垂權之法也。藥草。即",
    "X32n0623_008:0768c15": "諸教中所詮八萬法門。色以譬戒。戒防身口事相",
    "X32n0623_008:0768c16": "顯彰故。香以譬定。定具諸功德熏一切善法故。味",
    "X32n0623_008:0768c17": "以譬慧。慧能具足種種法味故。又色是般若。照一",
    "X32n0623_008:0768c18": "切法。香是解脫。離一切臭。味是法身。具一切理。空",
    "X32n0623_008:0768c19": "觀如擣。假觀如篩。中觀如合。將此法與一切眾生",
    "X32n0623_008:0768c20": "修行。故名令服。擣(刀上聲)。篩(晒平聲)。和(音賀)。合",
    "X32n0623_008:0768c21": "(音葛)。",
    "X32n0623_008:0768c22": "而作是言此大良藥(至)速除苦惱無復眾患。",
    "X32n0623_008:0768c23": "大良藥等。通喻諸佛所有頓漸聲教禪定解脫知",
    "X32n0623_008:0768c24": "見波羅蜜皆已具足。眾生若能如法修行。即頓超",
    "X32n0623_008:0769a01": "諸有。故曰速除苦惱。苦惱既除。眾患永息。即得如",
    "X32n0623_008:0769a02": "醫王善安隱歸矣。眾患。即我法二執。并一切根本",
    "X32n0623_008:0769a03": "煩惱。及分段變易二生死苦。△二譬利益不虗。",
    "X32n0623_008:0769a04": "其諸子中不失心者(至)即便服之病盡除愈。",
    "X32n0623_008:0769a05": "惑淺障輕者。不失昔因聞經開解。便得生死永盡。",
    "X32n0623_008:0769a06": "此由佛形聲所益。喻如病愈。如今會身子等利根",
    "X32n0623_008:0769a07": "精進。聞法得果。亦得授記。將來成佛之類。是也。△",
    "X32n0623_008:0769a08": "二譬非滅現滅。分二。一不久應死譬。",
    "X32n0623_008:0769a09": "餘失心者見其父來(至)好色香藥而謂不美。",
    "X32n0623_008:0769a10": "知音云。此喻鈍根懈怠者。如五千退席人。初於序",
    "X32n0623_008:0769a11": "品。未嘗不同眾禮讚。及三請許說後。皆退席而去。",
    "X32n0623_008:0769a12": "故先曰見其父來等。後又曰然與其藥等。所以下。",
    "X32n0623_008:0769a13": "謂先既同禮訊求治。後不服藥者何也。以入毒深。",
    "X32n0623_008:0769a14": "失心久故。謂好藥而不美也。",
    "X32n0623_008:0769a15": "父作是念此子可愍(至)當設方便令服此藥。",
    "X32n0623_008:0769a16": "此去皆喻諸佛唱入涅槃。由秘密神通滅實不滅",
    "X32n0623_008:0769a17": "也。父作是念等。知音云。攝前餘失心者而言。喻佛",
    "X32n0623_008:0769a18": "愍念薄德之人。於佛起憍怠。為三毒所傷。皆成顛",
    "X32n0623_008:0769a19": "倒也。雖見下。發揮顛倒。見父求療。業屬其顛。與藥",
    "X32n0623_008:0769a20": "不服。猶為其倒。故佛不得不以滅度而為教化方",
    "X32n0623_008:0769a21": "便也。此皆敘父所念。",
    "X32n0623_008:0769a22": "即作是言汝等當知(至)遣使還告汝父已死。",
    "X32n0623_008:0769a23": "此正敘父言。天台云。化期將竟。故云衰老。死時已",
    "X32n0623_008:0769a24": "至者。當入涅槃也。佛雖滅而經教存。故云好藥。今",
    "X32n0623_008:0769b01": "留至他國者。即此方現滅。他方現生也。遣使者。四",
    "X32n0623_008:0769b02": "依菩薩語眾生云。佛已滅度。但留此法。我今宣說。",
    "X32n0623_008:0769b03": "汝當奉行。知音云。如寶塔中。以大音聲普告四眾。",
    "X32n0623_008:0769b04": "誰能於此娑婆。廣說妙法華經。今正是時。如來不",
    "X32n0623_008:0769b05": "久當入涅槃也。好藥今留。如佛欲以此妙法付囑",
    "X32n0623_008:0769b06": "有在。△二諸子惺悟譬。",
    "X32n0623_008:0769b07": "是時諸子聞父背喪(至)即取服之毒病皆愈。",
    "X32n0623_008:0769b08": "此喻明子悟知非。知音云。有六義。喻滅度化生之",
    "X32n0623_008:0769b09": "妙。一聞父喪心憂。二念父在能救。三惟孤露無恃。",
    "X32n0623_008:0769b10": "四因悲感有悟。五知藥色香美味。六服藥病盡得",
    "X32n0623_008:0769b11": "愈。喻斯眾生聞如是語。生難遭想。心懷戀慕。渴仰",
    "X32n0623_008:0769b12": "于佛。便肯受持讀誦此經。得開示悟入佛知見之",
    "X32n0623_008:0769b13": "善根也。[△@△]一切眾生未聞正法時。皆不覺有本生",
    "X32n0623_008:0769b14": "父母也。今雖覺有。秪緣曠劫來違背已久。似喪不",
    "X32n0623_008:0769b15": "存。思之不得。覓之無由。故致心大憂惱。然此憂惱。",
    "X32n0623_008:0769b16": "便是致悟之由。作是念下。乃思喪考妣之情。未得",
    "X32n0623_008:0769b17": "法身主宰曰孤。未得慈悲覆被曰露。失父曰無恃。",
    "X32n0623_008:0769b18": "失母曰無怙。由是感慨情深。心遂惺悟。既悟其心。",
    "X32n0623_008:0769b19": "便識其法。心法雙明。所以諸惑永滅毒病皆愈也。",
    "X32n0623_008:0769b20": "△三尋後還來譬。",
    "X32n0623_008:0769b21": "其父聞子悉已得差尋便來歸咸使見之。",
    "X32n0623_008:0769b22": "既承教開解悟佛知見。則親證法身常住不滅。是",
    "X32n0623_008:0769b23": "尋便來歸意。妄盡真融。物物全彰。父子情忘。頭頭",
    "X32n0623_008:0769b24": "演妙。是咸使見之意。△二治子實益譬。",
    "X32n0623_008:0769c01": "諸善男子於意云何(至)虗妄罪不不也世尊。",
    "X32n0623_008:0769c02": "直指云。舉全喻召諸人詢其虗妄。正為剖破迹門",
    "X32n0623_008:0769c03": "疑關。直造本門實際。會眾被此一拶。紛碎乾坤。故",
    "X32n0623_008:0769c04": "曰不也世尊。謂法不虗傳。修者必證。故無虗妄。開",
    "X32n0623_008:0769c05": "譬已竟。△二合譬。",
    "X32n0623_008:0769c06": "佛言我亦如是(至)亦無有能如法說我虗妄過者。",
    "X32n0623_008:0769c07": "喻既詳陳。合法可知。故曰我亦如是也。成佛已來",
    "X32n0623_008:0769c08": "無量等。約法身秘密遠本。結其不滅無有虗妄。為",
    "X32n0623_008:0769c09": "眾生下。約應身神通近迹。非滅現滅。結其不生亦",
    "X32n0623_008:0769c10": "無虗妄。無有能說虗妄過者。是總結益物不虗。以",
    "X32n0623_008:0769c11": "完諸佛如來法皆如是一節。葢彌勒疑云。如斯之",
    "X32n0623_008:0769c12": "事。世所難信。又慮佛滅後。諸新發意菩薩。聞此起",
    "X32n0623_008:0769c13": "破法因緣。佛則重重校量。誠實不虗。欲使聞者生",
    "X32n0623_008:0769c14": "決定信。由信得益。所以後品如來為其分別功德",
    "X32n0623_008:0769c15": "也。△二偈頌。分二。一頌法說。又二。一頌三世益物。",
    "X32n0623_008:0769c16": "又三。一頌過去成道久遠。",
    "X32n0623_008:0769c17": "爾時世尊欲重宣此義而說偈言。",
    "X32n0623_008:0769c18": "自我得佛來所經諸劫數無量百千萬億載阿僧祇。",
    "X32n0623_008:0769c19": "長行最初誡聽許說。頌文則略。此但頌章初秘密",
    "X32n0623_008:0769c20": "一句。正頌我實成佛已來無量無邊阿僧祇劫。其",
    "X32n0623_008:0769c21": "塵點之喻。攝頌其中矣。補註云。百生千。千生萬。萬",
    "X32n0623_008:0769c22": "生億。億生兆。兆生京。京生秭。秭生該。該壤生。壤生",
    "X32n0623_008:0769c23": "溝。溝生澗。澗生正。正生載也。",
    "X32n0623_008:0769c24": "常說法教化無數億眾生(至)常住此說法。",
    "X32n0623_008:0770a01": "前四句頌從本垂迹。長行謂我常在此娑婆及餘",
    "X32n0623_008:0770a02": "國說法之文。後四句頌方便示滅。警悟眾生。而實",
    "X32n0623_008:0770a03": "真常湛寂。身智如如。",
    "X32n0623_008:0770a04": "我常住於此以諸神通力令顛倒眾生雖近而不見。",
    "X32n0623_008:0770a05": "此頌章初神通之力一句。申明佛既常住不滅。眾",
    "X32n0623_008:0770a06": "生何緣不見。葢眾生與佛。本來無間。由法身本體",
    "X32n0623_008:0770a07": "神妙難思。眾生由顛倒心。不能契證。所謂終日行。",
    "X32n0623_008:0770a08": "而不自覺。故云雖近不見也。△二頌現在非生現",
    "X32n0623_008:0770a09": "生。",
    "X32n0623_008:0770a10": "眾見我滅度廣供養舍利(至)俱出靈鷲山。",
    "X32n0623_008:0770a11": "因眾生不見與佛同體法身近而不滅。但見應化",
    "X32n0623_008:0770a12": "佛身有滅。故供舍利。懷戀慕。質直意軟。唯願見佛。",
    "X32n0623_008:0770a13": "而不惜身命。以是虔懇故。感佛及僧俱出靈山。有",
    "X32n0623_008:0770a14": "此近迹也。俱出靈山句。更須活著。",
    "X32n0623_008:0770a15": "我時語眾生常在此不滅(至)但謂我滅度。",
    "X32n0623_008:0770a16": "我時下二句。頌顯本。以方便下二句。頌示迹。雙結",
    "X32n0623_008:0770a17": "現生現滅。皆方便耳。餘國下四句。頌此土緣滅彼",
    "X32n0623_008:0770a18": "土緣興。又於餘百千萬億諸國說法也。汝等不聞",
    "X32n0623_008:0770a19": "此此字。即方便教也。眾生不識如來方便。出彼沒",
    "X32n0623_008:0770a20": "此。便謂我滅度也。△三頌未來應機不滅。",
    "X32n0623_008:0770a21": "我見諸眾生沒在於苦惱(至)乃出為說法。",
    "X32n0623_008:0770a22": "天台云。此頌未來。長行但寄常住不滅四字。今頌",
    "X32n0623_008:0770a23": "廣演其文。[△@△]然我所以示滅者。因眾生沒於苦惱。",
    "X32n0623_008:0770a24": "見佛常在。不生恭敬。而返生憍恣。故不現身。待其",
    "X32n0623_008:0770b01": "渴仰戀慕。因之又出生為說法矣。此言現身不滅。",
    "X32n0623_008:0770b02": "下言現土不滅。",
    "X32n0623_008:0770b03": "神通力如是於阿僧祇劫(至)散佛及大眾。",
    "X32n0623_008:0770b04": "此頌承上或出或沒。或此或彼。皆佛神通之力有",
    "X32n0623_008:0770b05": "如是也。其實法身住於阿僧祇劫。亦不離此靈山",
    "X32n0623_008:0770b06": "及餘諸處。益見法身徧一切處。無在不在也。有言",
    "X32n0623_008:0770b07": "三災壞時。世界俱壞。未審佛又在何處耶。然劫壞",
    "X32n0623_008:0770b08": "之見。乃眾生見。而我此土本來安隱。此又見法性",
    "X32n0623_008:0770b09": "土真常不滅。亦無存不存也。天人下。明正報不滅。",
    "X32n0623_008:0770b10": "園林下。明依報不滅。此皆出陳實報莊嚴之境。此",
    "X32n0623_008:0770b11": "中亦有無量眾生。遊戲快樂。非比同居之業報深",
    "X32n0623_008:0770b12": "沉者。擊天皷。表佛無問自說也。雨華散佛等。表佛",
    "X32n0623_008:0770b13": "說賢聖位次也。常作眾樂。表法樂無盡也。如此境",
    "X32n0623_008:0770b14": "界。皆是諸佛智慧神通。發揮本門法性妙境。亘古",
    "X32n0623_008:0770b15": "恒存。亦即拂上三變娑婆之權迹也。",
    "X32n0623_008:0770b16": "我淨土不毀而眾見燒盡(至)不聞三寶名。",
    "X32n0623_008:0770b17": "淨土不毀一句。明理不變。其所以變者。由諸眾生",
    "X32n0623_008:0770b18": "惡業因緣之所至也。三寶常住世間。而眾生自不",
    "X32n0623_008:0770b19": "能聞。豈他過哉。此頌長行薄德之人不種善根等。",
    "X32n0623_008:0770b20": "諸有修功德柔和質直者(至)為說佛難值。",
    "X32n0623_008:0770b21": "此頌一類不失本心。因聞法開解者。由久修功德",
    "X32n0623_008:0770b22": "柔和質直。則成就四安樂行。非罪業眾生不聞三",
    "X32n0623_008:0770b23": "寶者比。故能見我真應之身。聞我本迹之教。為此",
    "X32n0623_008:0770b24": "等眾故。說壽無量也。若是久不見佛惡業眾生。但",
    "X32n0623_008:0770c01": "只說佛難值。以或時二字。是不定之詞。或時說壽",
    "X32n0623_008:0770c02": "命。或時說佛難值。總皆對機之方便也。此頌結長",
    "X32n0623_008:0770c03": "行如是我成佛已來甚大久遠等。久乃見佛下。結",
    "X32n0623_008:0770c04": "頌或有見佛或不見等。",
    "X32n0623_008:0770c05": "我智力如是慧光照無量壽命無數劫久修業所得。",
    "X32n0623_008:0770c06": "知音云。前云神通力。今云智慧力。以神則示自他",
    "X32n0623_008:0770c07": "身事。智則說自他身事。以上頌法身壽量不淺。壽",
    "X32n0623_008:0770c08": "命下。頌報應身壽量不滅。長文所謂我本行菩薩",
    "X32n0623_008:0770c09": "道。所成壽命。今猶未盡。是也。故曰久修業所得。[△@△]",
    "X32n0623_008:0770c10": "此四句。總完許說中如來今欲顯發宣示諸佛智",
    "X32n0623_008:0770c11": "慧一節。謂我向許汝等顯發宣示之智慧。如上所",
    "X32n0623_008:0770c12": "說。而我智力本迹如是而已。以慧光照無量。結自",
    "X32n0623_008:0770c13": "在神通力。以壽命無量。結師子奮迅力。久修所得。",
    "X32n0623_008:0770c14": "結大勢威猛力。三皆言力者。由此能破惑除疑。廢",
    "X32n0623_008:0770c15": "迹顯本。使聞者證品獲益。唯此四句結盡全品。△",
    "X32n0623_008:0770c16": "二頌皆實不虗。",
    "X32n0623_008:0770c17": "汝等有智者勿於此生疑當斷令永盡佛語實不虗。",
    "X32n0623_008:0770c18": "此囑令極生實信。謂汝彌勒等。既聞如上說壽長",
    "X32n0623_008:0770c19": "遠。說法周徧。宜乎於此。不疑其得道近而成就多",
    "X32n0623_008:0770c20": "也。即有猶豫。當令永盡。須知我如來所說。不誑不",
    "X32n0623_008:0770c21": "妄也。△二頌譬說。分二。一頌開譬。",
    "X32n0623_008:0770c22": "如醫善方便為治狂子故實在而言死無能說虗妄。",
    "X32n0623_008:0770c23": "此單頌喻意。以長行詳譬。故頌略之。△二頌合譬。",
    "X32n0623_008:0770c24": "我亦為世父救諸苦患者(至)墮於惡道中。",
    "X32n0623_008:0771a01": "此單頌法合。我為世父兩句。頌非生示生。為凡夫",
    "X32n0623_008:0771a02": "二句。頌非滅現滅。以常見我四句。釋明現滅之故。",
    "X32n0623_008:0771a03": "我常知眾生行道不行道隨所應可度為說種種法。",
    "X32n0623_008:0771a04": "常知者。即以佛眼鑑機。無不明了。隨所應可者。即",
    "X32n0623_008:0771a05": "現隨類身。說隨類法。此皆不得已。而施方便也。",
    "X32n0623_008:0771a06": "每自作是意以何令眾生得入無上慧速成就佛身。",
    "X32n0623_008:0771a07": "此方述成度生本意。可見說權實。明本迹。無非要",
    "X32n0623_008:0771a08": "使一切眾生入無上慧。證得本有如來無量壽而",
    "X32n0623_008:0771a09": "已。正開近顯遠已竟。",
    "X32n0623_008:0771a10": "分別功德品第十七",
    "X32n0623_008:0771a11": "品節云。此品來意。由聞說壽長遠。已悟法身常住。",
    "X32n0623_008:0771a12": "及見三變淨土。了三界唯心之境。以此真信為因。",
    "X32n0623_008:0771a13": "可契如來常住真果。依此持經。方為妙利。況法身",
    "X32n0623_008:0771a14": "常住。世間淨土。不離當處。故勉能作如是觀者。是",
    "X32n0623_008:0771a15": "為深信解相。所以分別功德不可思議。到此生滅",
    "X32n0623_008:0771a16": "情忘淨穢見泯。妙悟已極方為真實持經。故此品。",
    "X32n0623_008:0771a17": "天台判五種法師。屬觀行位。是知持經。意在妙悟。",
    "X32n0623_008:0771a18": "非文字也。故能超越一切有為功德。天台云。佛說",
    "X32n0623_008:0771a19": "壽量。地湧過去弟子。靈山現在弟子。得種種益。故",
    "X32n0623_008:0771a20": "言功德。淺深不同。故為分別。此文是本門第二授",
    "X32n0623_008:0771a21": "記段。若據聞經功德。但屬餘殘。今準當得菩提之",
    "X32n0623_008:0771a22": "言。復同授記。法華論分此文。有法力修行力二種。",
    "X32n0623_008:0771a23": "法力者。由法而成。故名為力。有五。一證。謂六百八",
    "X32n0623_008:0771a24": "十萬億得無生忍。乃至一生得菩提者。是也。二信",
    "X32n0623_008:0771b01": "謂八世界微塵數發菩提心者是也。三供養。謂是",
    "X32n0623_008:0771b02": "菩薩得大法利時。於虗空中。雨天華等者。是也。此",
    "X32n0623_008:0771b03": "三如今品。四聞法。如隨喜品。五讀誦持說。讀誦。如",
    "X32n0623_008:0771b04": "法師功德品。持者。追指法師安樂行勸持三品。說",
    "X32n0623_008:0771b05": "者。如神力囑累二品。皆屬法力。修行力者。苦行如",
    "X32n0623_008:0771b06": "藥王品。教化如妙音品。護難如觀音陀羅尼二品。",
    "X32n0623_008:0771b07": "示功德如莊王品。護法如普賢品。知音云。此亦諸",
    "X32n0623_008:0771b08": "佛自在神通力所加庇也。不然。何談壽量於少時。",
    "X32n0623_008:0771b09": "而功德遍於大會。豈不速成就哉。正照藥艸喻品。",
    "X32n0623_008:0771b10": "如來無量無邊阿僧祗之功德也。△二總授法身",
    "X32n0623_008:0771b11": "記。分三。一經家總序。",
    "X32n0623_008:0771b12": "爾時大會聞佛說壽命(至)阿僧祇眾生得大饒益。",
    "X32n0623_008:0771b13": "此總標獲益。曰大會者。統舉九界也。是所益之機。",
    "X32n0623_008:0771b14": "聞佛長遠壽量。是能益之法。得大饒益。具如下釋。",
    "X32n0623_008:0771b15": "△二如來分別。",
    "X32n0623_008:0771b16": "於是世尊告彌勒菩薩(至)得無生法忍。",
    "X32n0623_008:0771b17": "佛召當機。正為分別。如上聞經所證之功德也。六",
    "X32n0623_008:0771b18": "百下。總牒上品所說之法。無生忍者。天台云。入圓",
    "X32n0623_008:0771b19": "教十住位。故華嚴經云。初發心住。一發一切發。得",
    "X32n0623_008:0771b20": "如來一身無量身。清淨妙法身。湛然應一切。即此",
    "X32n0623_008:0771b21": "義也。又華嚴疏云。阿者。入無生義。無生之理。統該",
    "X32n0623_008:0771b22": "萬法。菩薩得此無生。達諸法空。斷一切障也。",
    "X32n0623_008:0771b23": "復有千倍菩薩摩訶薩得聞持陀羅尼門。",
    "X32n0623_008:0771b24": "○聞持陀羅尼。入十行位。大論明三陀羅尼。一聞",
    "X32n0623_008:0771c01": "持陀羅尼。得此者。一切語言諸法。耳所聞者皆不",
    "X32n0623_008:0771c02": "忘失。即名聞持。二者分別知陀羅尼。三者入音聲",
    "X32n0623_008:0771c03": "陀羅尼。具見翻譯名義。[△@△]千倍者。多如上沙數。一",
    "X32n0623_008:0771c04": "千倍也。聞持屬耳根。已上二種。皆屬自覺。此去位",
    "X32n0623_008:0771c05": "愈增。而數愈廣。故此二俱約沙計數。",
    "X32n0623_008:0771c06": "復有一世界微塵數菩薩摩訶薩得樂說無礙辯才。",
    "X32n0623_008:0771c07": "○得樂說等。入十向位。華嚴迴向品云。菩薩得決",
    "X32n0623_008:0771c08": "定辯才無盡藏。演說一切佛平等法。是也。[△@△]此言",
    "X32n0623_008:0771c09": "一世界。即小千世界。比上千倍沙數。則又無量矣。",
    "X32n0623_008:0771c10": "此屬舌根利益。",
    "X32n0623_008:0771c11": "復有一世界微塵數(至)得百千萬億無量旋陀羅尼。",
    "X32n0623_008:0771c12": "○旋陀羅入初地。淨名疏云。旋者轉也。謂旋轉分",
    "X32n0623_008:0771c13": "別。破塵沙惑。顯出恒沙佛法也。[△@△]此一世界。即中",
    "X32n0623_008:0771c14": "千界。以初地證三平等理。六根中。即意根功德。由",
    "X32n0623_008:0771c15": "意能默容十方三世。故曰得旋陀羅尼也。",
    "X32n0623_008:0771c16": "復有三千大千世界微塵數菩薩(至)能轉不退法輪。",
    "X32n0623_008:0771c17": "○不退義見前。此入第二地。[△@△]準下八生。此應十",
    "X32n0623_008:0771c18": "生得菩提果。已上敘數。從凡至聖。自少增多。明增",
    "X32n0623_008:0771c19": "數。次下又從中千至小千。自多減少。明減數。可見",
    "X32n0623_008:0771c20": "得果大者。眾復少矣。",
    "X32n0623_008:0771c21": "復有二千中國土微塵數菩薩(至)能轉清淨法輪。",
    "X32n0623_008:0771c22": "○此入三地。數約二中千者。一千須彌為小千。千",
    "X32n0623_008:0771c23": "倍小千為中千。千倍中千為大千。今兩倍中千。是",
    "X32n0623_008:0771c24": "減數也。清淨法輪者。前二地既已離垢。今第三地",
    "X32n0623_008:0772a01": "能發真如妙光。則所轉之法。皆清淨無染故。",
    "X32n0623_008:0772a02": "復有小千國土(至)八生當得阿耨多羅三藐三菩提。",
    "X32n0623_008:0772a03": "○八生入四地。七生入五地。六生入六地。五生入",
    "X32n0623_008:0772a04": "七地。[△@△]此約位約數。文不次第配說者。或當時得",
    "X32n0623_008:0772a05": "功德者。不合其位數有之。又佛語巧妙。舉一隅而",
    "X32n0623_008:0772a06": "三隅在也。亦或譯人省文。見其錯綜也。",
    "X32n0623_008:0772a07": "復有四四天下(至)四生當得阿耨多羅三藐三菩提。",
    "X32n0623_008:0772a08": "此有四箇四天下之塵眾。入八地矣。",
    "X32n0623_008:0772a09": "復有三四天下(至)三生當得阿耨多羅三藐三菩提。",
    "X32n0623_008:0772a10": "此有三箇四天下塵眾。入九地。望妙覺。只三生矣。",
    "X32n0623_008:0772a11": "復有二四天下(至)二生當得阿耨多羅三藐三菩提。",
    "X32n0623_008:0772a12": "登十地者。有兩箇四天下塵眾。望妙覺。只二生矣。",
    "X32n0623_008:0772a13": "復有一四天下(至)一生當得阿耨多羅三藐三菩提。",
    "X32n0623_008:0772a14": "○一生入等覺金剛心。自初住至等覺。位位各破",
    "X32n0623_008:0772a15": "一品無明。總四十一品。更破一品微細無明。入妙",
    "X32n0623_008:0772a16": "覺位。然本門得道數倍眾經。非但數多。又兼熏修",
    "X32n0623_008:0772a17": "日久。緣本垂迹。處處開引。中間相值。數數成熟。今",
    "X32n0623_008:0772a18": "世調伏。會歸法華也。自法華已後。有得道者。如捃",
    "X32n0623_008:0772a19": "拾耳。捃拾者。謂如田家收拾餘穗也。",
    "X32n0623_008:0772a20": "復有八世界微塵數眾生(至)三藐三菩提心。",
    "X32n0623_008:0772a21": "此中舉數。以八世界之塵。則倍上數多矣。眾生但",
    "X32n0623_008:0772a22": "指六根清淨位人。聞佛說壽。即發正等覺心。則真",
    "X32n0623_008:0772a23": "因已植。為未來成佛之人。可謂慧燄相繼。而無盡",
    "X32n0623_008:0772a24": "也。△三時眾供養。",
    "X32n0623_008:0772b01": "佛說是諸菩薩摩訶薩(至)歌無量頌讚歎諸佛。",
    "X32n0623_008:0772b02": "○時眾聞深遠法。得大饒益。欲報佛恩。而設供養。",
    "X32n0623_008:0772b03": "亦是寄事。以表領解。上迹門開權顯實。菩薩所有",
    "X32n0623_008:0772b04": "悟入。而未見設供。由大事未畢。今本門開顯。大事",
    "X32n0623_008:0772b05": "既彰。彌勒總申領解。故以供養表之也。[△@△]此段亦",
    "X32n0623_008:0772b06": "經家敘置。于得大法利時下。宜有彼諸菩薩一句。",
    "X32n0623_008:0772b07": "或省文也。佛既分別諸功德已。而諸菩薩即陳供。",
    "X32n0623_008:0772b08": "標喜見得法喜充滿也。頌中又明釋梵如恒沙無",
    "X32n0623_008:0772b09": "數佛土來。以散供三佛及諸菩薩。是表本門事畢。",
    "X32n0623_008:0772b10": "以因徹果。圓解已證。即前恒沙眾生得無生法忍",
    "X32n0623_008:0772b11": "之瑞也。又雨旃檀等香。表體具十無盡藏戒香。即",
    "X32n0623_008:0772b12": "千倍菩薩。得聞持陀羅尼之瑞也。天鼓自鳴而妙",
    "X32n0623_008:0772b13": "聲深遠。表具四辯。即一世界塵數菩薩。得樂說無",
    "X32n0623_008:0772b14": "礙辯才之瑞也。又雨千種天衣。表具忍德。即是菩",
    "X32n0623_008:0772b15": "薩得旋陀羅尼之瑞也。垂瓔珞。表法身體具萬德。",
    "X32n0623_008:0772b16": "即是菩薩轉不退清淨法輪之瑞也。徧九方者。以",
    "X32n0623_008:0772b17": "下方攝於本會。表普利九界也。寶爐香徧周至大",
    "X32n0623_008:0772b18": "會。表十地菩薩智德普熏也。幡葢次第至於梵天。",
    "X32n0623_008:0772b19": "表十地福德普覆。是十生得菩提之瑞也。妙音讚",
    "X32n0623_008:0772b20": "佛。則與佛共處。是等覺隣於極果之瑞也。如此者",
    "X32n0623_008:0772b21": "皆由如來分別所有功德。至此顯彰。故一時出現。",
    "X32n0623_008:0772b22": "△三明當機領解。分三。一頌時眾領解。",
    "X32n0623_008:0772b23": "爾時彌勒菩薩從座而起(至)合掌向佛而說偈言。",
    "X32n0623_008:0772b24": "佛說希有法昔所未曾聞(至)歡喜充徧身。",
    "X32n0623_008:0772c01": "如來分別於先。彌勒詳頌於後。師資道合。真異體",
    "X32n0623_008:0772c02": "同情矣。然彌勒既受位。於將來即已成佛。是知彌",
    "X32n0623_008:0772c03": "勒頌。即佛頌也。初二句。頌顯本門大事。乃希有法。",
    "X32n0623_008:0772c04": "世尊下二句。頌諸佛自在神通三種力也。無數下。",
    "X32n0623_008:0772c05": "總頌佛子得益之多。而歡喜無量也。△二頌如來",
    "X32n0623_008:0772c06": "分別。",
    "X32n0623_008:0772c07": "或住不退地或得陀羅尼(至)如虗空無邊。",
    "X32n0623_008:0772c08": "前八行頌所分別之功德。一如前釋。後四句結利",
    "X32n0623_008:0772c09": "益無窮。葢彌勒領解既深。知其利益不可思議。因",
    "X32n0623_008:0772c10": "此重舉。令滯迹懷疑者。了然無礙。益知彌勒現迹",
    "X32n0623_008:0772c11": "大有關鍵。△三頌會眾供養。",
    "X32n0623_008:0772c12": "雨天曼陀羅摩訶曼陀羅(至)以助無上心。",
    "X32n0623_008:0772c13": "此頌時會供養。皆瑞應也。又頌明有無數釋梵諸",
    "X32n0623_008:0772c14": "天。各持妙華。從無數佛土外來者。為慶法而至也。",
    "X32n0623_008:0772c15": "所散香華有如瑞雪。而繽紛有如眾鳥而搖逸。是",
    "X32n0623_008:0772c16": "皆不思議瑞也。餘則如文可解。末四句結成前瑞。",
    "X32n0623_008:0772c17": "謂如上許多瑞應不可思議者。由佛名聞十方故。",
    "X32n0623_008:0772c18": "至諸天遠到。所以華雨無量也。又見所饒益之眾。",
    "X32n0623_008:0772c19": "皆不思議。所以燒香散華持葢興讚等種種事業。",
    "X32n0623_008:0772c20": "皆不可思議。無非助發實相。使見聞咸益也。故曰",
    "X32n0623_008:0772c21": "以助無上心。本門正宗分竟。繽(品平聲)。",
    "X32n0623_008:0772c22": "△三本門流通。共十一品半經。[△@△]問。諸經流通未",
    "X32n0623_008:0772c23": "有如此之多。迹門已有五品。而本門又置十一品",
    "X32n0623_008:0772c24": "半。共一十七品半矣。而序正返少於流通。其故何",
    "X32n0623_008:0773a01": "哉。答。諸佛如來。本為一大事因緣出現於世。開示",
    "X32n0623_008:0773a02": "悟入佛之知見。眾生不明此者。由法未流通故。使",
    "X32n0623_008:0773a03": "知見不開。無明壅塞。此回如來出世。費盡周旋于",
    "X32n0623_008:0773a04": "四十年中。方便引接。至今會始得一切人天明證",
    "X32n0623_008:0773a05": "此事。故即各授將來成佛之記。便是此回功成事",
    "X32n0623_008:0773a06": "就。所以廣說流通者。一則欲新記人圓成因中大",
    "X32n0623_008:0773a07": "行二利兼修。再則使未來眾生先投大種。至再覩",
    "X32n0623_008:0773a08": "如來發明大事。庶幾引起不難矣。流通廣意。其在",
    "X32n0623_008:0773a09": "斯乎。但按經文勢。本門正宗。當在如來現神力後。",
    "X32n0623_008:0773a10": "于時十方世界通達無礙如一佛土處止。其意方",
    "X32n0623_008:0773a11": "完。然此去三品半經。不過明其弘經功德利己利",
    "X32n0623_008:0773a12": "人之實證。信毀罪福。其應騐如此。功德既明。罪福",
    "X32n0623_008:0773a13": "既騐。然後廣現神力。慶己慶人。而正說之能事始",
    "X32n0623_008:0773a14": "畢。方可付囑流通也。其間意思儘多。臨文始釋。今",
    "X32n0623_008:0773a15": "為不廢古置。就此流通。分為兩段。△一從此至不",
    "X32n0623_008:0773a16": "輕品三品半。明弘經功德深重以勸流通。功德深",
    "X32n0623_008:0773a17": "重者。即後四信五品之功德也。分三。一此去至隨",
    "X32n0623_008:0773a18": "喜品。明因中功德以勸流通。分二。一現在四信。分",
    "X32n0623_008:0773a19": "四。一一念信解。又二。一長行。又三。一舉示其人。",
    "X32n0623_008:0773a20": "爾時佛告彌勒菩薩(至)所得功德無有限量。",
    "X32n0623_008:0773a21": "天台云。此去至當知。是為深信解相。明現在四信。",
    "X32n0623_008:0773a22": "四信者。一一念信解。未能演說。二略解言趣。三廣",
    "X32n0623_008:0773a23": "為他說。四深信觀成。直指云。一念信解者。舉前十",
    "X32n0623_008:0773a24": "二眾之遺流。以明佛種三世相繼也。因是未來世",
    "X32n0623_008:0773b01": "諸佛。故召彌勒委付。此中全重能生一念信解。信",
    "X32n0623_008:0773b02": "必兼解者。解若不明。信是彷彿。不可入道。故前列",
    "X32n0623_008:0773b03": "十二功德。以信收後。此又補出一解字。而云一念",
    "X32n0623_008:0773b04": "者。謂初聞如來壽量境界。心中豁然頓開。如千年",
    "X32n0623_008:0773b05": "暗室。一燈朗照。全暗盡消。葢千里之程。歸在一步。",
    "X32n0623_008:0773b06": "剎那三世。理不誣也。故云所得功德無有限量。向",
    "X32n0623_008:0773b07": "下是較量功德。△二總明功德。",
    "X32n0623_008:0773b08": "若有善男子善女人(至)乃至算數譬喻所不能知。",
    "X32n0623_008:0773b09": "此以深淺相較。以見事不勝理也。上言一念信解。",
    "X32n0623_008:0773b10": "葢能信則遠本確有可據。能解則遠本了然洞徹。",
    "X32n0623_008:0773b11": "是一念中。已得法身之理矣。彼行五度者。行非不",
    "X32n0623_008:0773b12": "廣。歷八十萬億等。時非不長。以至廣之行行於至",
    "X32n0623_008:0773b13": "長之時。而不及一念信解。由彼尚屬力求事迹。此",
    "X32n0623_008:0773b14": "則豁然理源也。須知此一念即無念。般若與一念",
    "X32n0623_008:0773b15": "無二故。所以除也。△三明位不退。",
    "X32n0623_008:0773b16": "若善男子善女人(至)三菩提退者無有是處。",
    "X32n0623_008:0773b17": "有如是真信解生者。於菩提決不退轉。妙樂云。七",
    "X32n0623_008:0773b18": "信名位不退。八信已去為行不退。大品明別教菩",
    "X32n0623_008:0773b19": "薩退位有魔。不退無魔。圓教初心魔不得便。況不",
    "X32n0623_008:0773b20": "退位耶。△二偈頌。分三。一格量多少。",
    "X32n0623_008:0773b21": "爾時世尊欲重宣此義而說偈言。",
    "X32n0623_008:0773b22": "若人求佛慧於八十萬億(至)以回向佛道。",
    "X32n0623_008:0773b23": "前四句。總頌於多劫中行五度也。次十二句。分頌",
    "X32n0623_008:0773b24": "施度。彼以種種微妙。供養三寶。歷八十萬億等劫。",
    "X32n0623_008:0773c01": "而不少衰。布施亦云極矣。而況志非小果。回向佛",
    "X32n0623_008:0773c02": "道乎。回向佛道。應上發菩提心一句。",
    "X32n0623_008:0773c03": "若復持禁戒清淨無缺漏(至)如是亦能忍。",
    "X32n0623_008:0773c04": "此分頌戒忍二度。戒。則求無上。為諸佛所歎。是何",
    "X32n0623_008:0773c05": "等戒行。忍。則惡類咸恣。而增慢俱釋。又是何等忍",
    "X32n0623_008:0773c06": "力。非勤求佛慧者。不能如此。",
    "X32n0623_008:0773c07": "若復勤精進志念常堅固(至)盡諸禪定際。",
    "X32n0623_008:0773c08": "此分頌進禪二度。精進志念。歷無量億劫。而無一",
    "X32n0623_008:0773c09": "息之懈。可謂堅固極矣。禪。則坐臥經行歷八十億",
    "X32n0623_008:0773c10": "萬劫。而心不少亂。可謂盡禪之邊際矣。要皆是勤",
    "X32n0623_008:0773c11": "求佛慧。非志趨小果者比禪度。前四句。明修禪之",
    "X32n0623_008:0773c12": "法。以空閑處行坐為緣。除睡攝心為因。中四句。明",
    "X32n0623_008:0773c13": "由此因緣。而得禪定。故安住多劫。其心不亂。後四",
    "X32n0623_008:0773c14": "句。明由定心生福。由福發願。由願求道。得一切智。",
    "X32n0623_008:0773c15": "而盡定之邊際也。",
    "X32n0623_008:0773c16": "是人於百千萬億劫數中行此諸功德如上之所說。",
    "X32n0623_008:0773c17": "此四句結上五度功德。如此者其功德可謂廣矣。",
    "X32n0623_008:0773c18": "以此殊勝功德。起下較量之意。△二追頌人相。",
    "X32n0623_008:0773c19": "有善男女等聞我說壽命(至)其福為如此。",
    "X32n0623_008:0773c20": "此正頌行此五度功德。百千萬億。不及一念之信",
    "X32n0623_008:0773c21": "解也。然不但一念信解功德非算喻能知。即須臾",
    "X32n0623_008:0773c22": "間絕疑悔。而發深心。其獲福亦與一念信解者等。",
    "X32n0623_008:0773c23": "總見事理之不相侔也。須臾比一念。為極少之時。",
    "X32n0623_008:0773c24": "其福亦如此者。在悉無深心四字上。喫緊無諸疑",
    "X32n0623_008:0774a01": "悔者。始得深心信解。所以須臾信而福超諸度也。",
    "X32n0623_008:0774a02": "疑悔解見譬喻品。△三行位不退。",
    "X32n0623_008:0774a03": "其有諸菩薩無量劫行道(至)說壽亦如是。",
    "X32n0623_008:0774a04": "此頌得信受之機也。發大心者。多劫行道。是信根",
    "X32n0623_008:0774a05": "已立。則能信能受。即此信受之因。自能立深願。於",
    "X32n0623_008:0774a06": "未來世。如佛得長壽以度生。如佛坐道場以無畏",
    "X32n0623_008:0774a07": "說法。如佛為一切天人所敬。亦如佛說無量壽也。",
    "X32n0623_008:0774a08": "若有深心者清淨而質直(至)於此無有疑。",
    "X32n0623_008:0774a09": "深心即具慈悲。淨心即具智慧。直心則眾行具足。",
    "X32n0623_008:0774a10": "此三心為萬行之本。加以多聞總持。故於佛語若",
    "X32n0623_008:0774a11": "權若實。無不隨義能解也。如是之人。於此壽量。決",
    "X32n0623_008:0774a12": "不生疑。△二略解言趣。",
    "X32n0623_008:0774a13": "又阿逸多若有聞佛壽命(至)能起如來無上之慧。",
    "X32n0623_008:0774a14": "此第二信其所有功德。勝前一念信解者也。天台",
    "X32n0623_008:0774a15": "云。前但言信解。未能敷說。說涉名數。須善方言。今",
    "X32n0623_008:0774a16": "此具足。故言解其言趣。即是為他解說。以說力故。",
    "X32n0623_008:0774a17": "能起自他無上之慧也。△三廣為他說。",
    "X32n0623_008:0774a18": "何況廣聞是經(至)能生一切種智。",
    "X32n0623_008:0774a19": "此第三信其功德。又勝略解言趣者也。天台謂。廣",
    "X32n0623_008:0774a20": "聞廣解。廣為他說。廣修供養。供養外資。令內智疾",
    "X32n0623_008:0774a21": "入。故能生一切種智也。△四深信觀成。",
    "X32n0623_008:0774a22": "阿逸多若善男子(至)當知是為深信解相。",
    "X32n0623_008:0774a23": "此第四信其功德增勝可知。天台謂。具上三信。加",
    "X32n0623_008:0774a24": "修觀行。入禪用慧。想成相現。能見有餘實報兩土",
    "X32n0623_008:0774b01": "相貌。見佛與僧在耆山者。方便土相也。見娑婆等。",
    "X32n0623_008:0774b02": "實報土相也。初二信是聞慧位。廣聞廣說。是思慧",
    "X32n0623_008:0774b03": "位。觀行想成。是修慧位。自淺至深。成六根清淨十",
    "X32n0623_008:0774b04": "信位也。現在四信已竟。△二滅後五品。分二。一列",
    "X32n0623_008:0774b05": "五品格量四品功德。五品者。即隨喜。持誦。勸持。兼",
    "X32n0623_008:0774b06": "六度。正六度之五也。四品功德者。以初品功德。在",
    "X32n0623_008:0774b07": "後功德品中挍量。故此但言四耳。文分二。一長行。",
    "X32n0623_008:0774b08": "又五。△一直起隨喜心。",
    "X32n0623_008:0774b09": "又復如來滅後(至)當知已為深信解相。",
    "X32n0623_008:0774b10": "天台云。此下明如來滅後有五品人。前二自利。後",
    "X32n0623_008:0774b11": "三化他。若作法師名者。在三不在五也。[△@△]如來滅",
    "X32n0623_008:0774b12": "後。則現前無佛。唯法是依。聞經而不毀訾。即具深",
    "X32n0623_008:0774b13": "信。起隨喜。即是解生。既得深信解生。則其功德。與",
    "X32n0623_008:0774b14": "親見佛親聞法等也。△二加自持讀誦。",
    "X32n0623_008:0774b15": "何況讀誦受持之者(至)千萬億劫作是供養已。",
    "X32n0623_008:0774b16": "此格量第二品功德也。天台云。慮恐初心之人。世",
    "X32n0623_008:0774b17": "緣紛動。妨修正業。但專誦持此經。則為頂戴如來。",
    "X32n0623_008:0774b18": "乃至供養眾僧。何也。葢此經即是演說如來法身。",
    "X32n0623_008:0774b19": "若專讀誦。則為頂戴。經文是能詮。如塔能盛。故不",
    "X32n0623_008:0774b20": "須起事塔。實相是所詮。即法身舍利。故不須安生",
    "X32n0623_008:0774b21": "身舍利。經中已有第一義僧。故不須供養相從僧",
    "X32n0623_008:0774b22": "也。捨事存理。所益弘多。相從僧者。謂從佛有法。從",
    "X32n0623_008:0774b23": "法有僧也。△三兼勸他持誦。",
    "X32n0623_008:0774b24": "阿逸多若我滅後(至)及造僧坊供養眾僧。",
    "X32n0623_008:0774c01": "前但自利。此兼利他。此中校量。以理從事。理到則",
    "X32n0623_008:0774c02": "事到。意非棄事從理。葢行人力淺。不能兼行。故如",
    "X32n0623_008:0774c03": "來但謂我滅度後。有如是受持等。自他俱利者。即",
    "X32n0623_008:0774c04": "為起立僧坊。以至供養眾僧無異。此所以堅其決",
    "X32n0623_008:0774c05": "定受持也。多羅。亦名貝多。此翻岸形。如此方椶樹。",
    "X32n0623_008:0774c06": "直而且高。極高長八九十尺。果熟赤色。大如石榴。",
    "X32n0623_008:0774c07": "人取食之。又有云。一多羅樹。高七仞。七尺一仞。則",
    "X32n0623_008:0774c08": "高四十九尺。西域記云。南印建那補羅國北。不遠",
    "X32n0623_008:0774c09": "有多羅林。三十餘里。其葉長廣。其色光潤。諸國書",
    "X32n0623_008:0774c10": "寫。莫不採用。補註云。八者表八正道。園林表總持。",
    "X32n0623_008:0774c11": "浴池表八解脫。大涅槃為禪定窟。柔和忍辱以為",
    "X32n0623_008:0774c12": "衣服。法喜禪悅以為飲食。△四兼行六度行。",
    "X32n0623_008:0774c13": "況復有人能持是經(至)忍辱精進一心智慧。",
    "X32n0623_008:0774c14": "妙玄云。上但觀理。未遑涉事。今正觀稍明。即旁利",
    "X32n0623_008:0774c15": "物。能以少施。與虗空法界等。使一切法趣檀。檀為",
    "X32n0623_008:0774c16": "法界。餘五度亦然。事相雖少。運懷甚大。此則理觀",
    "X32n0623_008:0774c17": "為正。事行為旁。故云兼行六度。是為第四品。知音",
    "X32n0623_008:0774c18": "云。經雖理勝。持經者不嫌理事兼行。則功德為猶",
    "X32n0623_008:0774c19": "勝。故又喻如虗空之無邊無量。疾至一切智也。應",
    "X32n0623_008:0774c20": "知此校。上節五度除智。此不除也。",
    "X32n0623_008:0774c21": "其德最勝無量無邊(至)疾至一切種智。",
    "X32n0623_008:0774c22": "前但涉理。此則事理俱備。故致功德如虗空之無",
    "X32n0623_008:0774c23": "邊也。不唯功德無邊。而能使行人疾至一切種智。",
    "X32n0623_008:0774c24": "其最勝可悉領矣。此格量第四品功德。其殊勝可",
    "X32n0623_008:0775a01": "知。△五正行六度行。",
    "X32n0623_008:0775a02": "若人讀誦受持是經(至)利根智慧善答問難。",
    "X32n0623_008:0775a03": "妙玄云。至五品圓觀稍熟。理事欲融。涉事不妨理。",
    "X32n0623_008:0775a04": "在理不隔事。故具行六度。若布施時。無二邊取著。",
    "X32n0623_008:0775a05": "十法界依正。一捨一切捨。財身及命無畏等施。若",
    "X32n0623_008:0775a06": "持戒時。信重譏嫌。等無差別。五部重輕。無所觸犯。",
    "X32n0623_008:0775a07": "若行忍時。生法寂滅等忍。荷負安耐。若行精進。身",
    "X32n0623_008:0775a08": "心俱淨。無間無退。若行禪時。遊入諸禪。靜散無妨。",
    "X32n0623_008:0775a09": "若修慧時。權實二智。究了通達。乃至世智治生產",
    "X32n0623_008:0775a10": "業。皆與實相不相違背。具足解釋佛之知見。而於",
    "X32n0623_008:0775a11": "正觀。如火益薪。故云正行六度。○六度中不舉布",
    "X32n0623_008:0775a12": "施者。為他解說。即是法施義已兼也。五品中。前三",
    "X32n0623_008:0775a13": "品是聞慧位。兼行六度。是思慧位。正行六度。是修",
    "X32n0623_008:0775a14": "慧位。都是十信前耳。或云。初隨喜品。是入信心位。",
    "X32n0623_008:0775a15": "分一品為兩心。五品即十信心。是鐵輪六根清淨",
    "X32n0623_008:0775a16": "位也。○妙樂問。何故現在唯四信。滅後立五品。答。",
    "X32n0623_008:0775a17": "其義既齊。四五無別。但是滅後。加讀誦為第一品",
    "X32n0623_008:0775a18": "耳。",
    "X32n0623_008:0775a19": "阿逸多若我滅後(至)皆應供養如佛之塔。",
    "X32n0623_008:0775a20": "此格量第五品功德也。已趣道場者。行處也。三菩",
    "X32n0623_008:0775a21": "提者。近處也。持經自利。兼復利人。其功德已自殊",
    "X32n0623_008:0775a22": "勝。如虗空之無邊矣。兼復廣行六度。事理雙修。則",
    "X32n0623_008:0775a23": "是近菩提坐道樹。理固然也。於行坐處起塔。為天",
    "X32n0623_008:0775a24": "人所敬。事亦宜然也。所謂簡則全簡。收則全收。一",
    "X32n0623_008:0775b01": "切具善根。廣饒益眾生。於斯見矣。△二偈頌。分四。",
    "X32n0623_008:0775b02": "一頌第二品。",
    "X32n0623_008:0775b03": "爾時世尊欲重宣此義而說偈言。",
    "X32n0623_008:0775b04": "若我滅度後能奉持此經(至)具足諸供養。",
    "X32n0623_008:0775b05": "此頌明第二品。能誦持者。即為起塔。以諸供養。經",
    "X32n0623_008:0775b06": "無量劫也。何故。顯悟法身壽量廣大長遠。故不須",
    "X32n0623_008:0775b07": "事相供養也。表剎即塔尖。△二頌第三品。",
    "X32n0623_008:0775b08": "若能持此經則如佛現在(至)種種皆嚴好。",
    "X32n0623_008:0775b09": "此頌明第三品。兼行利他。則為起塔供養我及眾",
    "X32n0623_008:0775b10": "僧也。翻譯名義云。栴檀。義翻與藥。慈恩傳云。樹類",
    "X32n0623_008:0775b11": "白楊。其質涼冷。蛇多附之。華嚴經云。摩羅耶山。出",
    "X32n0623_008:0775b12": "栴檀香。名曰牛頭。若以塗身。設入火坑。火不能燒。",
    "X32n0623_008:0775b13": "又云。修羅戰時。為刀傷。以此塗之即愈。有云。山峯",
    "X32n0623_008:0775b14": "似牛頭。故以為名。△三頌第四品。",
    "X32n0623_008:0775b15": "若有信解心受持讀誦書(至)不嗔不惡口。",
    "X32n0623_008:0775b16": "此頌第四品。兼行六度。疾得種智也。須曼。具云須",
    "X32n0623_008:0775b17": "曼那。又云蘇摩羅。此云善攝意。其華色黃白。而極",
    "X32n0623_008:0775b18": "香。樹不至大。高三四尺。下垂如葢。薝蔔。亦云瞻愽",
    "X32n0623_008:0775b19": "迦。此云黃華。華小而香。阿提目多伽者。妙樂云。此",
    "X32n0623_008:0775b20": "云龍舐華。又云善思夷華。草形大如蔴。赤華青葉。",
    "X32n0623_008:0775b21": "子堪為油。亦堪為香。然以此供養。其福已如虗空。",
    "X32n0623_008:0775b22": "況兼六度。則福不可量也。此不言精進者。於諸度",
    "X32n0623_008:0775b23": "不怠是也。不言智慧者。不嗔不惡口是也。△四頌",
    "X32n0623_008:0775b24": "第五品。",
    "X32n0623_008:0775c01": "恭敬於塔廟謙下諸比丘(至)經行及坐臥。",
    "X32n0623_008:0775c02": "前八句頌廣行六度。次明是人一切眾生皆當恭",
    "X32n0623_008:0775c03": "敬也。生心如佛者。天台云。此第五品。初依之人。即",
    "X32n0623_008:0775c04": "號如來故也。不久詣道樹者。其位已在十信鐵輪。",
    "X32n0623_008:0775c05": "不久得入初住銅輪。能八相作佛也。五品與四品",
    "X32n0623_008:0775c06": "齊同。是修慧位。若論入位。總為六根清淨位也。而",
    "X32n0623_008:0775c07": "有現未佛世滅後之異。[△@△]此地者。即實相真境。乃",
    "X32n0623_008:0775c08": "一切如來受用之場。今佛子既得事理圓融。自他",
    "X32n0623_008:0775c09": "并利。廣六度而契真如。則同佛受用。故行住坐臥。",
    "X32n0623_008:0775c10": "皆在厥中矣。列五品格量四品功德已竟。",
    "X32n0623_008:0775c11": "隨喜功德品第十八",
    "X32n0623_008:0775c12": "品節云。此品來意。由前分別持經功德已為殊勝。",
    "X32n0623_008:0775c13": "然由未盡其益。今以一念隨喜之功。超過八十年",
    "X32n0623_008:0775c14": "中。廣以七寶資生。布施四百萬億阿僧祇世界六",
    "X32n0623_008:0775c15": "趣眾生。又令各得四果之福。不如最後人一念隨",
    "X32n0623_008:0775c16": "喜者。正欲顯此說殊勝之益。以堅二乘願樂之心",
    "X32n0623_008:0775c17": "也。天台云。隨喜者。隨順事理。無二無別。喜是慶己",
    "X32n0623_008:0775c18": "慶人。聞深奧法。順理有實功德。順事有權功德。慶",
    "X32n0623_008:0775c19": "己有智慧。慶人有慈悲。權實智斷。合而說之。故曰",
    "X32n0623_008:0775c20": "隨喜功德直指云前品是親聞佛說壽量所獲功",
    "X32n0623_008:0775c21": "德。此是佛滅後。於流通會中。暫聞是法。一念惺悟。",
    "X32n0623_008:0775c22": "而心生歡喜。即獲殊勝功德。故名隨喜功德。約義",
    "X32n0623_008:0775c23": "有四。一隨順于人喜生敬。二隨順于法喜生信。三",
    "X32n0623_008:0775c24": "隨順于理喜生解。四隨順于事喜生行。一念之間。",
    "X32n0623_008:0776a01": "人法兼收。理事圓融。故其功德難量。廣如行願品",
    "X32n0623_008:0776a02": "釋。[△@△]前品于五位中。唯初隨喜品文。但標人相。未",
    "X32n0623_008:0776a03": "有校量。故彌勒乘機扣佛。廣校初品。方知後四品",
    "X32n0623_008:0776a04": "功德。益見其不可思議也。△二本品格量初位功",
    "X32n0623_008:0776a05": "德。分二。一問。",
    "X32n0623_008:0776a06": "爾時彌勒菩薩摩訶薩(至)得幾所福而說偈言。",
    "X32n0623_008:0776a07": "世尊滅度後其有聞是經若能隨喜者為得幾所福。",
    "X32n0623_008:0776a08": "前諸品已經校量。而如來于初品。不盡情發揮者。",
    "X32n0623_008:0776a09": "其意待彌勒問及而發也。今彌勒所問者。正初品",
    "X32n0623_008:0776a10": "人。然隨喜眾生。皆是未來成佛之人。為彌勒當所",
    "X32n0623_008:0776a11": "授記。故此特問。且亦為現在持經者。策進深心耳。",
    "X32n0623_008:0776a12": "△二答。分二。一長行。又二。一答內心隨喜人。又四。",
    "X32n0623_008:0776a13": "一展轉相教。",
    "X32n0623_008:0776a14": "爾時佛告彌勒菩薩(至)聞是經隨喜已。",
    "X32n0623_008:0776a15": "此舉能聞之人。先標出四眾。次汎指一切長幼也。",
    "X32n0623_008:0776a16": "餘智者。直指云。是別指一種利根。出如來滅度之",
    "X32n0623_008:0776a17": "後。如此諸人。親于法師座下。聞此經典。豁爾神會。",
    "X32n0623_008:0776a18": "意有所得。故曰隨喜已。",
    "X32n0623_008:0776a19": "從法會出至於餘處(至)善友知識隨力演說。",
    "X32n0623_008:0776a20": "此明能隨喜者。自於此經。有所領解。出至餘處。將",
    "X32n0623_008:0776a21": "所聞經。隨力為人而演說也。餘處者。即隨所到處。",
    "X32n0623_008:0776a22": "乃僧坊城邑等處也。如所聞者。是不增他說。不減",
    "X32n0623_008:0776a23": "己聞也。隨力演說者。乃稱己所聞。隨力多寡。為彼",
    "X32n0623_008:0776a24": "說也。城即眾民聚處。黃帝時始築。以盛民也。邑即",
    "X32n0623_008:0776b01": "都邑。四縣為都。四井為邑。陌乃田間路。南北為阡。",
    "X32n0623_008:0776b02": "東西為陌。聚落田里等。皆是為四眾隨力演說之",
    "X32n0623_008:0776b03": "地。此是第一層轉教人也。",
    "X32n0623_008:0776b04": "是諸人等聞已隨喜(至)亦隨喜轉教。",
    "X32n0623_008:0776b05": "諸人。即上父母宗親。聞已者。即聞隨力演說之少",
    "X32n0623_008:0776b06": "法。而亦能發隨喜心。轉教他人也。此是第二層轉",
    "X32n0623_008:0776b07": "教人。餘人。即第三層轉教也。",
    "X32n0623_008:0776b08": "如是展轉至第五十。",
    "X32n0623_008:0776b09": "如是指前。展轉起後。次第將前人隨力演說者。遞",
    "X32n0623_008:0776b10": "相傳諭。已至第五十人。今但將最後第五十人一",
    "X32n0623_008:0776b11": "念隨喜之心所得功德。而校量之。△二立格量木。",
    "X32n0623_008:0776b12": "阿逸多其第五十(至)如是等在眾生數者。",
    "X32n0623_008:0776b13": "先舉極多世界。次舉十類眾生。一一世界。各具十",
    "X32n0623_008:0776b14": "類。則眾生數不可量也。六趣眾生。是總舉。梵語補",
    "X32n0623_008:0776b15": "特伽那。此云數取趣。即數數于諸趣中受生也。又",
    "X32n0623_008:0776b16": "眾法相生。故名眾生。眾法者。即五陰六根。結成色",
    "X32n0623_008:0776b17": "心二種故。卵生。即魚鳥龜蛇等。胎生。即人畜龍仙",
    "X32n0623_008:0776b18": "等。濕生。即含蠢蠕動等。化生。即轉蛻飛行等。有形。",
    "X32n0623_008:0776b19": "即休咎精明等。無形。即空散銷沉等。有想。即神鬼",
    "X32n0623_008:0776b20": "精靈等。無想。即精神化為土木金石等。非有想者。",
    "X32n0623_008:0776b21": "如蒲盧蟲。原無蜂想。因蜾蠃負之。而成蜂也。非無",
    "X32n0623_008:0776b22": "想者。如土梟之類。子成而母遭其食。如是相生。則",
    "X32n0623_008:0776b23": "又非無想也。無足等。攝盡無餘也。如是等收上。是",
    "X32n0623_008:0776b24": "總結所當化者之眾生有如是之廣。次舉能施之",
    "X32n0623_008:0776c01": "人。",
    "X32n0623_008:0776c02": "有人求福隨其所欲(至)我當以佛法而訓導之。",
    "X32n0623_008:0776c03": "此標所施之物。盡此十類眾生。每一眾生。各與七",
    "X32n0623_008:0776c04": "寶。滿一南洲。又各施象馬車乘并七寶宮殿等。滿",
    "X32n0623_008:0776c05": "八十年。一一眾生。亦復如是。而作是念下。起法施",
    "X32n0623_008:0776c06": "之由。",
    "X32n0623_008:0776c07": "即集此眾生宣布法化(至)皆得自在具八解脫。",
    "X32n0623_008:0776c08": "即集者。是總召集四百萬億諸國十類眾生也。宣",
    "X32n0623_008:0776c09": "布者。即以四諦法輪開示教化。咸得悟入。故一時",
    "X32n0623_008:0776c10": "盡證四果。斷界內生死。證界外涅槃也。須陀洹。即",
    "X32n0623_008:0776c11": "初果。此云預流。斯陀含。即二果。此云一來。阿那含。",
    "X32n0623_008:0776c12": "即三果。此云不來。阿羅漢。即四果。義現序品。盡諸",
    "X32n0623_008:0776c13": "漏。即離苦也。得自在。即得樂也。△三問答明功。",
    "X32n0623_008:0776c14": "於汝意云何是大施主(至)何況令得阿羅漢果。",
    "X32n0623_008:0776c15": "當機因聞所立格量。以無量財。施無量世界中所",
    "X32n0623_008:0776c16": "有無量眾生。而意中領會財施境界已不可量。財",
    "X32n0623_008:0776c17": "施功德尚不可量。法施功德豈能量乎。△四正與",
    "X32n0623_008:0776c18": "格量。",
    "X32n0623_008:0776c19": "佛告彌勒我今分明語汝(至)算數譬喻所不能知。",
    "X32n0623_008:0776c20": "此以法較。必不可量也。且如上施主。財施不可校。",
    "X32n0623_008:0776c21": "則固是矣。至于無限人證羅漢果。得深定具解脫。",
    "X32n0623_008:0776c22": "而不及初心人聞一偈。況秪能隨喜者。如是算數",
    "X32n0623_008:0776c23": "譬喻。不及一分。似乎太過非也。要知無量人證四",
    "X32n0623_008:0776c24": "果。總屬權法。是不了義。今一念隨喜此經一偈。植",
    "X32n0623_008:0777a01": "大乘因。決定成佛。此正權實不可及也。譬如貧人",
    "X32n0623_008:0777a02": "執天子一字。其貴重即時已勝群臣。其所貴者。非",
    "X32n0623_008:0777a03": "在於人。而貴在於一字也。今經校量。亦復如是。",
    "X32n0623_008:0777a04": "阿逸多如是第五十人(至)阿僧祇不可得比。",
    "X32n0623_008:0777a05": "前以外校內。此以內校內。謂最後人展轉傳說。其",
    "X32n0623_008:0777a06": "言最少。而所得功德尚不可量。又況最初于法會",
    "X32n0623_008:0777a07": "中。聞一句而能隨喜者。其功德豈易量哉。△二明",
    "X32n0623_008:0777a08": "外來聽法人。分四。一自往。",
    "X32n0623_008:0777a09": "又阿逸多若人為是經故(至)珍寶輦輿及乘天宮。",
    "X32n0623_008:0777a10": "若人者。即四眾及有智人。為是經故。則見其信。往",
    "X32n0623_008:0777a11": "詣僧坊。則見其誠。若坐若立。則見其恭謹。非泛常",
    "X32n0623_008:0777a12": "遊玩造次不修者比。須臾聽。雖歷時未久。而道種",
    "X32n0623_008:0777a13": "已投。此得其真因。轉身者。即隔陰易生也。得上妙",
    "X32n0623_008:0777a14": "車乘。報行詣之功也。珍寶輦輿。報立聽之功也。乘",
    "X32n0623_008:0777a15": "天宮殿。報入僧坊之功也。三者皆由一念誠信。聽",
    "X32n0623_008:0777a16": "此妙法為因。兼修十善為緣。△二分座。",
    "X32n0623_008:0777a17": "若復有人於講法處坐(至)若轉輪聖王所坐之處。",
    "X32n0623_008:0777a18": "上科自為。此兼勸他。能分座。有濟人之德。故轉身",
    "X32n0623_008:0777a19": "得處王座。以徧濟臣民也。△三勸他。",
    "X32n0623_008:0777a20": "阿逸多若復有人(至)亦不黧黑無諸可惡。",
    "X32n0623_008:0777a21": "語人勸聽。則利人之心切矣。故利倍廣。而報倍勝。",
    "X32n0623_008:0777a22": "陀羅尼。乃十地位中菩薩既得。與十地位人。共生",
    "X32n0623_008:0777a23": "一處。受報不輕。當知亦具六根功德。利根等屬意。",
    "X32n0623_008:0777a24": "不瘖瘂屬舌。後文鼻修直。即鼻根。見佛聞法。屬眼",
    "X32n0623_008:0777b01": "耳。餘皆身根。此中單明口報。有音不清曰瘖。一向",
    "X32n0623_008:0777b02": "絕音曰瘂。今由稱名勸聽故。報千萬生不瘖瘂也。",
    "X32n0623_008:0777b03": "自能聽受。即納妙蓮華於口。故口無臭。此約聲嗅。",
    "X32n0623_008:0777b04": "論功德也。舌常下。約色相言。垢黑疎黃缺落。皆齒",
    "X32n0623_008:0777b05": "病也。差即向外。曲即向內。今由稱經勸聽。于百千",
    "X32n0623_008:0777b06": "生。齒無如是諸病。此口內相也。唇不下垂等。皆口",
    "X32n0623_008:0777b07": "外之相。下垂即長。褰縮則短。麤澁形不堪見。瘡胗",
    "X32n0623_008:0777b08": "氣不堪聞。缺壞則露。咼斜則歪。厚大明其蠢。黧黑",
    "X32n0623_008:0777b09": "言其滯。今既稱經勸聽。皆無此病也。口舌俱如此",
    "X32n0623_008:0777b10": "清淨。故曰無諸可惡也。胗(音軫)。咼(快平聲)。褰",
    "X32n0623_008:0777b11": "(音牽)。",
    "X32n0623_008:0777b12": "鼻不匾[匚@虒]亦不曲戾(至)見佛聞法信受教誨。",
    "X32n0623_008:0777b13": "勸人本屬身口。前廣明口報。此兼舉身根。而眼耳",
    "X32n0623_008:0777b14": "意三根。攝在見佛聞法信受教誨中。是知發稱勸",
    "X32n0623_008:0777b15": "聽之心。於須臾頃。而感六根清淨于百千生。善哉",
    "X32n0623_008:0777b16": "妙法。真不可思議者也。匾(音貶)。[匚@虒](音梯)。音(音哇)。△",
    "X32n0623_008:0777b17": "四具聽。",
    "X32n0623_008:0777b18": "阿逸多汝且觀是(至)為人分別如說修行。",
    "X32n0623_008:0777b19": "舉其旁贊者之功德。校量正持說者。則功德益難",
    "X32n0623_008:0777b20": "思議矣。故曰何況一心聽說等。知音云。此句伏下",
    "X32n0623_008:0777b21": "品談法師功德之案。△二偈頌。分二。一頌內心隨",
    "X32n0623_008:0777b22": "喜人。分三。一頌五十人。",
    "X32n0623_008:0777b23": "爾時世尊欲重宣此義而說偈言。",
    "X32n0623_008:0777b24": "若人於法會得聞是經典(至)於第五十。",
    "X32n0623_008:0777c01": "此頌次第轉教。至第五十人。前但言聞經。而頌云",
    "X32n0623_008:0777c02": "乃至一偈。故知前隨力演說者。不過三偈五偈乃",
    "X32n0623_008:0777c03": "至一偈而已。要知謂聞是經隨喜已。則隨喜二字。",
    "X32n0623_008:0777c04": "最有得力受用。如不然。豈能廣益。△二頌格量本。",
    "X32n0623_008:0777c05": "最後人獲福今當分別之(至)三明八解脫。",
    "X32n0623_008:0777c06": "長文但云宣布法化。示教利喜。此明世皆不牢。如",
    "X32n0623_008:0777c07": "水沫。如泡燄。正使勿貪世樂。而味法樂。是說四諦",
    "X32n0623_008:0777c08": "方便。使之證有餘涅槃也。如謂是身無常無堅速",
    "X32n0623_008:0777c09": "朽之法。是身如聚沫不可撮摩。是身如泡不得久",
    "X32n0623_008:0777c10": "立。是身如燄從渴愛生等也。△三頌正格量。",
    "X32n0623_008:0777c11": "最後第五十聞一偈隨喜(至)初聞隨喜者。",
    "X32n0623_008:0777c12": "此頌較量。從最後自遠況近。乃至最初。展轉殊勝。",
    "X32n0623_008:0777c13": "可知。△二頌外聽法。分四。一頌勸聽經。",
    "X32n0623_008:0777c14": "若有勸一人將引聽法華(至)常從其口出。",
    "X32n0623_008:0777c15": "此頌勸聽功德。前但言可共往聽此言是經深妙",
    "X32n0623_008:0777c16": "萬劫難遇。則見切聽之心。戀慕之極。既能懷慕。是",
    "X32n0623_008:0777c17": "經久而得。優曇華香從其口出。理亦然矣。△二追",
    "X32n0623_008:0777c18": "頌自在。",
    "X32n0623_008:0777c19": "若故詣僧坊欲聽法華經(至)及乘天宮殿。",
    "X32n0623_008:0777c20": "此追頌自往聽法。言須臾歡喜。即一念信解。已乘",
    "X32n0623_008:0777c21": "大乘。入如來室。故感報如是也。△三頌分座聽。",
    "X32n0623_008:0777c22": "若於講法處勸人坐聽經是福因緣得釋梵轉輪座。",
    "X32n0623_008:0777c23": "自聽即得真因。勸聽以為助緣。由此不思議因緣。",
    "X32n0623_008:0777c24": "即得坐如來座。故感報得天王輪王位也。△四頌",
    "X32n0623_008:0778a01": "正修行。",
    "X32n0623_008:0778a02": "何況一心聽解說其義趣如說而修行其福不可限。",
    "X32n0623_008:0778a03": "前隨喜勸聽。自往分座。有如許校量。其正意原為",
    "X32n0623_008:0778a04": "此科而施也。一心聽者。不止暫時。解其義者。不止",
    "X32n0623_008:0778a05": "四句。如說修行。不止隨喜。偶聞分座勸聽而已。故",
    "X32n0623_008:0778a06": "結云。其福不可限。以前皆屬少分自利功德。既校",
    "X32n0623_008:0778a07": "量已明。則下六種法師所有利他之德。即知有如",
    "X32n0623_008:0778a08": "是廣大不可思議也。",
    "X32n0623_008:0778a09": "法師功德品第十九",
    "X32n0623_008:0778a10": "品節云。此品由前廣讚持經之大益。尚皆自利。未",
    "X32n0623_008:0778a11": "見利人者之功德。今顯法師得六根清淨。以彰法",
    "X32n0623_008:0778a12": "華三昧之勝益。現前即登不退。欲以發二乘精進",
    "X32n0623_008:0778a13": "不倦之心也。前法師品但以法為師。是助發之緣",
    "X32n0623_008:0778a14": "因。今品正顯持經功德。名同義別。然佛性種子。要",
    "X32n0623_008:0778a15": "藉緣薰。使慧命不斷。唯法師功德最為殊勝。所以",
    "X32n0623_008:0778a16": "次於隨喜品也。天台云。法師義如法師品中說。功",
    "X32n0623_008:0778a17": "德者。前品隨喜功德。謂五品中。初品之初功德。在",
    "X32n0623_008:0778a18": "相似位前。今品功德。謂五品之上六根清淨之功",
    "X32n0623_008:0778a19": "德。即十信相似位也。以此功德。內外莊嚴。五根清",
    "X32n0623_008:0778a20": "淨。名外莊嚴。意根清淨。名內莊嚴。又從地獄已上",
    "X32n0623_008:0778a21": "至佛。一切色相。悉於身中現者。名內莊嚴。十法界",
    "X32n0623_008:0778a22": "一切色相。以普現三昧而外化者。名外莊嚴。身根",
    "X32n0623_008:0778a23": "既爾。餘五根亦然。讀誦獲六根清淨既爾。後之四",
    "X32n0623_008:0778a24": "品加然。相似六根清淨既爾。分真倍然。○知音問。",
    "X32n0623_008:0778b01": "法師品有六種法師。禮拜供養。胡不言之。答。實論",
    "X32n0623_008:0778b02": "功德。唯受持等四種。自他皆得開悟本有佛之知",
    "X32n0623_008:0778b03": "見。若夫供養禮拜。唯獲福田。故不校也。若約法供",
    "X32n0623_008:0778b04": "養。亦可攝盡。故藥王本事品。有法供養之校量也。",
    "X32n0623_008:0778b05": "△二明果中功德。以勸流通。分二。一總列六根功",
    "X32n0623_008:0778b06": "德。",
    "X32n0623_008:0778b07": "爾時佛告常精進菩薩(至)莊嚴六根皆令清淨。",
    "X32n0623_008:0778b08": "要解云。持法華者。開佛知見。則見聞覺知。無非真",
    "X32n0623_008:0778b09": "覺。證諸實相。則色香味觸。無非真法。以真覺對真",
    "X32n0623_008:0778b10": "法。則萬象徹照。大千一視。故圓持功成。即得六根",
    "X32n0623_008:0778b11": "清淨功德。自非精心不雜。進道不倦。未易能致故",
    "X32n0623_008:0778b12": "告常精進菩薩也。數有千二八百者。眾生世界。依",
    "X32n0623_008:0778b13": "器世界而立。以織妄為界。故有四方。身相遷流。故",
    "X32n0623_008:0778b14": "有三世。惟世與界。二者相涉。三世四方。宛轉十二。",
    "X32n0623_008:0778b15": "依十二數。流變三疊。成千二百。圓持功成。每根各",
    "X32n0623_008:0778b16": "全其用。故有千二百功德。然復于中尅定優劣。以",
    "X32n0623_008:0778b17": "眼見前旁。而不及後。鼻息出入。缺于中交。身合能",
    "X32n0623_008:0778b18": "覺。離不知觸。皆三分缺一。故惟八百功德。此乃權",
    "X32n0623_008:0778b19": "依世論數量。以顯妙用大略而已。使由常眼對色",
    "X32n0623_008:0778b20": "而開佛知見。常耳聞聲而得其實相。則眾塵不隔。",
    "X32n0623_008:0778b21": "十方廓然。萬象莫逃。大千圓照。則千二八百之功。",
    "X32n0623_008:0778b22": "無足論矣。如經云。父母所生眼。悉見三千界。何復",
    "X32n0623_008:0778b23": "三分之缺八百之劣耶。故知此體本絕數量也。△",
    "X32n0623_008:0778b24": "二別作六章解釋。分六。一眼根。又二。一長行。",
    "X32n0623_008:0778c01": "是善男子善女人(至)果報生處悉見悉知。",
    "X32n0623_008:0778c02": "○父母所生。即人人本具者。清淨肉眼。即眾塵不",
    "X32n0623_008:0778c03": "隔者。眾塵不隔。則正智現前。故大千內外一切色",
    "X32n0623_008:0778c04": "相。悉見悉知。所謂應眼時如千日。萬象不能逃影",
    "X32n0623_008:0778c05": "質者。此也。○問。理則固然矣。事復如何。答。六湛圓",
    "X32n0623_008:0778c06": "明。本所功德現量如是。但隨所證耳。夫羅漢見大",
    "X32n0623_008:0778c07": "千。辟支見百佛世界。菩薩見百千界。如來見徹微",
    "X32n0623_008:0778c08": "塵國。非獨果體也。如阿那律。不離父母生身。而能",
    "X32n0623_008:0778c09": "觀大千。猶如掌果。則其中一切烏乎不見。葢塵消",
    "X32n0623_008:0778c10": "覺淨。真極則一。夫何理然。而事不然也。知音云。見",
    "X32n0623_008:0778c11": "於下。依報橫竪。世界相續也。亦見下。正報善惡。眾",
    "X32n0623_008:0778c12": "生相續也。及業下。業果相續也。下五根準此。△二",
    "X32n0623_008:0778c13": "偈頌。",
    "X32n0623_008:0778c14": "爾時世尊欲重宣此義而說偈言。",
    "X32n0623_008:0778c15": "若於大眾中以無所畏心(至)肉眼力如是。",
    "X32n0623_008:0778c16": "以無所畏心一句。正顯得六根清淨之所以也。大",
    "X32n0623_008:0778c17": "窾云。大抵恐畏。皆生于不足。道力未充。安得無畏。",
    "X32n0623_008:0778c18": "今法師涵養既久。道力既充。神氣亦滿。即有刀杖",
    "X32n0623_008:0778c19": "罵詈。不足以干其慮。稍有動搖。則目眩心馳。安得",
    "X32n0623_008:0778c20": "清淨乎。○彌樓。此云光明。即七金之一也。有云。須",
    "X32n0623_008:0778c21": "彌即彌樓。以其梵音有異。若據今經。云內外彌樓",
    "X32n0623_008:0778c22": "山。須彌及鐵圍。則是兩山。名體皆異也。[△@△]準後耳",
    "X32n0623_008:0778c23": "根聞十法界。則見亦有之。文缺故也。或佛說巧妙。",
    "X32n0623_008:0778c24": "攝于悉見悉知之間。不然。下五根皆有聲聞菩薩",
    "X32n0623_008:0779a01": "諸佛等。豈獨眼根見不能及耶。○知音問。持經者",
    "X32n0623_008:0779a02": "多。功德未騐。何也。答。不常精進故。即常精進文字",
    "X32n0623_008:0779a03": "者尚少。況如說修行乎。釋明眼根功德竟。△二耳",
    "X32n0623_008:0779a04": "根。分二。一長行。",
    "X32n0623_008:0779a05": "復次常精進(至)得千二百耳功德。",
    "X32n0623_008:0779a06": "初標耳根之德。以耳周聽十方無移。故感功德有",
    "X32n0623_008:0779a07": "千二百。",
    "X32n0623_008:0779a08": "以是清淨常耳(至)其中內外種種語言音聲。",
    "X32n0623_008:0779a09": "此下明功。眾塵不隔。故曰清淨。常耳者。題非聖得。",
    "X32n0623_008:0779a10": "即尋常人所共有者。此一句為能聞之根。次明所",
    "X32n0623_008:0779a11": "聞之境。種種等。是總標。",
    "X32n0623_008:0779a12": "象聲馬聲牛聲車聲(至)鐘聲鈴聲咲聲語聲。",
    "X32n0623_008:0779a13": "此別明四聖六凡。發明種種語言音聲一句。先明",
    "X32n0623_008:0779a14": "雜類。象馬及愁歎等皆苦聲。螺皷及語咲等皆樂",
    "X32n0623_008:0779a15": "聲。",
    "X32n0623_008:0779a16": "男聲女聲童子聲童女聲(至)喜聲不喜聲。",
    "X32n0623_008:0779a17": "此又明六對。皆三界人所有之聲。循道合理。名法",
    "X32n0623_008:0779a18": "聲。非道非理。名非法。此處言聖人聲。為對凡夫而",
    "X32n0623_008:0779a19": "言也。後另開四聖。方為正舉。喜不喜聲。與苦樂有",
    "X32n0623_008:0779a20": "別。苦者。如為生老病死等諸苦所逼而發聲也。樂",
    "X32n0623_008:0779a21": "者。如眾生得最樂境而發聲也。喜不喜乃逆順二",
    "X32n0623_008:0779a22": "境。所以不同苦樂之聲。",
    "X32n0623_008:0779a23": "天聲龍聲夜叉聲(至)緊那羅聲摩睺羅伽聲。",
    "X32n0623_008:0779a24": "此八部聲也。其中亦有前六對諸聲。此不繁敘。",
    "X32n0623_008:0779b01": "火聲水聲風聲地獄聲畜生聲餓鬼聲。",
    "X32n0623_008:0779b02": "此三大聲也。雖曰此三。乃舉大分。其實此中亦有",
    "X32n0623_008:0779b03": "喜不喜等聲。四大中不言地者。葢地本無聲。作之",
    "X32n0623_008:0779b04": "在人。雖于十八變動時皆地有聲。而非常聲。故不",
    "X32n0623_008:0779b05": "及也。三途聲。可以易知。",
    "X32n0623_008:0779b06": "比丘聲比丘尼聲。",
    "X32n0623_008:0779b07": "此出家二眾所發之聲也。由多諸善行。故此另舉。",
    "X32n0623_008:0779b08": "聲聞聲辟支佛聲菩薩聲佛聲。",
    "X32n0623_008:0779b09": "此四聖聲也。法師由受持此經。則深入法流。必得",
    "X32n0623_008:0779b10": "如如真智現前。使聞性稱真法界。故聞十界。如月",
    "X32n0623_008:0779b11": "臨江無所不現也。",
    "X32n0623_008:0779b12": "以要言之三千大千世界中(至)而不壞耳根。",
    "X32n0623_008:0779b13": "此總結諸聲成圓聞也。要解云。信知。謂應耳時。如",
    "X32n0623_008:0779b14": "幽谷大小音聲。無不足也。不壞耳根者。雖分別種",
    "X32n0623_008:0779b15": "種。而耳根於中本相如故。無壞無雜。此耳之實相",
    "X32n0623_008:0779b16": "也。△二偈頌。",
    "X32n0623_008:0779b17": "爾時世尊欲重宣此義而說偈言。",
    "X32n0623_008:0779b18": "父母所生耳清淨無濁穢(至)悉皆得聞之。",
    "X32n0623_008:0779b19": "此頌三界六凡一切情無情聲。長行略。而詳頌之。",
    "X32n0623_008:0779b20": "但缺水火風聲。乃前後互現也。",
    "X32n0623_008:0779b21": "復有諸菩薩讀誦於經法(至)悉皆得聞之。",
    "X32n0623_008:0779b22": "此頌四聖。而缺聲聞緣覺。以勝攝劣。須知法師不",
    "X32n0623_008:0779b23": "動蛙步。而能聞十方諸佛說微妙法。其智慧福業",
    "X32n0623_008:0779b24": "隱隱增長。此豈泛泛人可共知耶。",
    "X32n0623_008:0779c01": "三千大千界內外諸音聲(至)功德已如是。",
    "X32n0623_008:0779c02": "此結。頌中既言大千內外。又不止聞一三千世界",
    "X32n0623_008:0779c03": "中矣。況聞性周徧。本無邊表。今既由法力薰成。則",
    "X32n0623_008:0779c04": "界外圓聞。猶不可量也。補註云。迦陵頻伽。此云好",
    "X32n0623_008:0779c05": "聲鳥。其鳥在殻。聲壓羣羽。命命。即共命。一身兩頭。",
    "X32n0623_008:0779c06": "神識互別。報命則同。故曰命命。光音。二禪中第三",
    "X32n0623_008:0779c07": "天也。徧淨。三禪中第三天也。有頂。即色界究竟天",
    "X32n0623_008:0779c08": "也。釋明耳根功德竟。△三鼻根。分二。一長行。",
    "X32n0623_008:0779c09": "復次常精進(至)成就八百鼻功德。",
    "X32n0623_008:0779c10": "初標鼻根之德。由缺中交。故少四百。",
    "X32n0623_008:0779c11": "以是清淨鼻根(至)上下內外種種諸香。",
    "X32n0623_008:0779c12": "此敘鼻根之功。初一句標根。聞於下標境。種種下",
    "X32n0623_008:0779c13": "是總標。向後別釋。諸香清淨。由眾塵不隔湛圓。故",
    "X32n0623_008:0779c14": "大千俱聞也。",
    "X32n0623_008:0779c15": "須曼那華香闍提華香(至)於此間住悉能分別。",
    "X32n0623_008:0779c16": "此先明人間種種諸香。有麤妙二種。今出其妙。須",
    "X32n0623_008:0779c17": "曼那。此云善稱意。闍提云金錢。末利云鬘。其華可",
    "X32n0623_008:0779c18": "作鬘故。薝蔔云黃花。波羅羅云重生花。多摩羅云",
    "X32n0623_008:0779c19": "性無垢。多伽羅云根。",
    "X32n0623_008:0779c20": "又復別知眾生之香(至)悉皆得聞分別不錯。",
    "X32n0623_008:0779c21": "此言人間一切麤濁者。雖種類若干。而法師分別。",
    "X32n0623_008:0779c22": "一一不錯。",
    "X32n0623_008:0779c23": "持是經者雖住于此(至)和合所出之香無不聞知。",
    "X32n0623_008:0779c24": "此明聞知天上諸香。[△@△]問。鼻以合中知。今云住此",
    "X32n0623_008:0780a01": "而聞。彼還是香來耶。鼻往耶。不然。何以得知。答。此",
    "X32n0623_008:0780a02": "皆持經不思議功力使然。若以鼻香往來疑者。是",
    "X32n0623_008:0780a03": "未得經功之思量取著耳。豈不聞。是經非思量分",
    "X32n0623_008:0780a04": "別之所能解。唯佛與佛乃能究盡乎。波利質多。云",
    "X32n0623_008:0780a05": "圓生樹。其根莖枝葉。逆風能聞五十由旬。拘鞞陀",
    "X32n0623_008:0780a06": "羅。云大遊戲地樹。",
    "X32n0623_008:0780a07": "又聞諸天身香(至)并聞諸天所燒之香。",
    "X32n0623_008:0780a08": "此明諸天所有身香。并所燒之香。法師無不了知。",
    "X32n0623_008:0780a09": "及聲聞香辟支佛香(至)亦皆遙聞知其所在。",
    "X32n0623_008:0780a10": "此明四聖人香。法師無不了知。問。香無形色。何以",
    "X32n0623_008:0780a11": "別知凡聖差別。曰。雖無形色。而貴賤上下。各得其",
    "X32n0623_008:0780a12": "用。此亦持經不思議力。乃能知耳。次下總結。",
    "X32n0623_008:0780a13": "雖聞此香然於鼻根不壞不錯(至)憶念不謬。",
    "X32n0623_008:0780a14": "不壞不錯。言無壞無雜也。要解云。華嚴鬻香長者。",
    "X32n0623_008:0780a15": "善能別知天人龍鬼所有諸香。治諸病香。斷諸惡",
    "X32n0623_008:0780a16": "香。乃至一切菩薩差別地位香。悉皆了達。得調和",
    "X32n0623_008:0780a17": "香法門。表於善惡薰習之法。一切通達而調治和",
    "X32n0623_008:0780a18": "融。以成萬德法身香也。今鼻根功德。能知天上人",
    "X32n0623_008:0780a19": "間諸香。乃至菩薩諸佛身香。亦表持法華者能通",
    "X32n0623_008:0780a20": "達異習。和融眾妙。而證萬德法身之香歟。○知音",
    "X32n0623_008:0780a21": "問。受持讀誦書寫。本屬眼舌身意四根。耳鼻似無",
    "X32n0623_008:0780a22": "干也。而返於聲香。廣衍其文。何也。答。以初時全藉",
    "X32n0623_008:0780a23": "耳聞聲。是此方教體。鼻出入息。以便讀誦。況香為",
    "X32n0623_008:0780a24": "聖凡同樂。故所詳陳也。△二偈頌。",
    "X32n0623_008:0780b01": "爾時世尊欲重宣此義而說偈言。",
    "X32n0623_008:0780b02": "是人鼻清淨於此世界中若香若臭物種種悉聞知。",
    "X32n0623_008:0780b03": "此四句總頌。前但言香。未言其臭。今頌云種種悉",
    "X32n0623_008:0780b04": "聞知。則臭亦種種聞知也。",
    "X32n0623_008:0780b05": "須曼那闍提多摩羅栴檀(至)聞香知其身。",
    "X32n0623_008:0780b06": "此別明三界一切諸香。先頌人間勝香。該情無情。",
    "X32n0623_008:0780b07": "輪王有七寶。女寶居一。",
    "X32n0623_008:0780b08": "諸天若行坐遊戲及神變持是法華者聞香悉能知。",
    "X32n0623_008:0780b09": "此頌天人。文合在後天女所著衣上。意則順暢。",
    "X32n0623_008:0780b10": "諸樹華果實及蘇油香氣(至)出處及所在。",
    "X32n0623_008:0780b11": "此頌人間雜類情無情香。兼修羅眾。",
    "X32n0623_008:0780b12": "天上諸華等曼陀曼殊沙(至)聞香悉能知。",
    "X32n0623_008:0780b13": "此廣頌諸天。展轉以盡四禪。初生退沒。皆言聞香",
    "X32n0623_008:0780b14": "能知者。乃香隨事顯也。",
    "X32n0623_008:0780b15": "諸比丘眾等於法常精進(至)聞香悉能知。",
    "X32n0623_008:0780b16": "此頌四聖香。比丘。即聲聞緣覺。在在方。即十方所",
    "X32n0623_008:0780b17": "在也。眾生入法會得利益。以及修行品位。無不聞",
    "X32n0623_008:0780b18": "香悉知也。",
    "X32n0623_008:0780b19": "雖未得菩薩無漏法生鼻而是持經者先得此鼻相。",
    "X32n0623_008:0780b20": "要解云。菩薩離分段身。則六根皆依無漏法生。故",
    "X32n0623_008:0780b21": "鼻身意。皆言無漏。此鼻相者。即持經功力。能知種",
    "X32n0623_008:0780b22": "種之鼻相也。天台云。聖人有六根互用之妙。如鼻",
    "X32n0623_008:0780b23": "知好惡。別貴賤。覩天宮莊嚴等。則鼻有眼用。讀經",
    "X32n0623_008:0780b24": "說法。聞香能知。則鼻有耳用。知諸華果實及蘇油",
    "X32n0623_008:0780c01": "香氣。則鼻有舌用。入禪出禪。禪有八觸。五欲嬉戲。",
    "X32n0623_008:0780c02": "亦是觸法。聞香能知。則鼻有身用。知染欲痴恚心。",
    "X32n0623_008:0780c03": "亦知修善本。則鼻有意用。鼻根自在勝用若茲。例",
    "X32n0623_008:0780c04": "五根亦若是也。釋明鼻根竟。△四舌根。分二。一長",
    "X32n0623_008:0780c05": "行。",
    "X32n0623_008:0780c06": "復次常精進(至)得千二百舌功德。",
    "X32n0623_008:0780c07": "此總標其德。以舌能宣揚世出世法。故具千二百。",
    "X32n0623_008:0780c08": "若好若醜若美不美(至)如天甘露無不美者。",
    "X32n0623_008:0780c09": "此別示其功。先明變味功能。世人皆知舌惟了味。",
    "X32n0623_008:0780c10": "而不知功德全在說法也。由說法功力。了別好醜",
    "X32n0623_008:0780c11": "苦澁。皆屬妄塵。既入清淨舌根。則塵銷覺淨。皆成",
    "X32n0623_008:0780c12": "上味矣。",
    "X32n0623_008:0780c13": "若以舌根於大眾中(至)能入其心皆令歡喜快樂。",
    "X32n0623_008:0780c14": "正出舌根說法功能。以所出之音深。是法無礙。故",
    "X32n0623_008:0780c15": "能入心。由所發之聲妙。是詞無礙。故令喜樂也。",
    "X32n0623_008:0780c16": "又諸天子天女(至)皆來親近恭敬供養。",
    "X32n0623_008:0780c17": "此明法音感至。諸天八部而來聽法。因法師得四",
    "X32n0623_008:0780c18": "無礙。故致親近供養也。已上皆天龍外護。",
    "X32n0623_008:0780c19": "及比丘比丘尼(至)盡其形壽隨侍供養。",
    "X32n0623_008:0780c20": "此明人間內外護也。知音云。有四等。一僧俗四眾。",
    "X32n0623_008:0780c21": "二國王王子眾。三群臣眾。四小大輪王眾。乃至一",
    "X32n0623_008:0780c22": "時雲集眾也。故曰乘其宮殿等。以是菩薩下。又出",
    "X32n0623_008:0780c23": "常隨影響眾也。故曰盡其形壽等。",
    "X32n0623_008:0780c24": "又諸聲聞辟支佛菩薩諸佛(至)又能出於深妙法音。",
    "X32n0623_008:0781a01": "不唯但得六凡眾聽法。且又得四聖眾加護也。又",
    "X32n0623_008:0781a02": "不唯諸聖加護。亦且得十方諸佛偏向說法。致能",
    "X32n0623_008:0781a03": "受持。而又能傳說也。△二偈頌。",
    "X32n0623_008:0781a04": "爾時世尊欲重宣此義而說偈言。",
    "X32n0623_008:0781a05": "是人舌根淨終不受惡味其有所食噉悉皆成甘露。",
    "X32n0623_008:0781a06": "初頌變味。舌淨故味亦淨。一切浮塵皆融為法味。",
    "X32n0623_008:0781a07": "以深淨妙聲於大眾說法(至)設諸上供養。",
    "X32n0623_008:0781a08": "此頌說法功德也。諸緣喻等。乃權巧分別。",
    "X32n0623_008:0781a09": "諸天龍夜叉及阿修羅等(至)隨意即能至。",
    "X32n0623_008:0781a10": "頌感天人八部也。是說法下四句。長行缺文。以此",
    "X32n0623_008:0781a11": "妙法。冥通三際。法師欲令聲遍三千。則隨意即至。",
    "X32n0623_008:0781a12": "大小轉輪王及千子眷屬(至)或時為現身。",
    "X32n0623_008:0781a13": "前三行如文可解。後四句頌四聖加護也。常念守",
    "X32n0623_008:0781a14": "護。是智力加持。或時現身。是身面加持也。釋明舌",
    "X32n0623_008:0781a15": "根竟。△五身根分二一長行。",
    "X32n0623_008:0781a16": "復次常精進(至)得八百身功德。",
    "X32n0623_008:0781a17": "此總標其德。由身根離中不知。故缺四百。",
    "X32n0623_008:0781a18": "得清淨身如淨琉璃眾生喜見。",
    "X32n0623_008:0781a19": "此別明其功。身本不淨。而言得者。乃持經不思議",
    "X32n0623_008:0781a20": "力也。喻如琉璃者。顯是父母所生之身。非指法身",
    "X32n0623_008:0781a21": "也。且琉璃內外明徹。不容纖翳。得如是身。孰不喜",
    "X32n0623_008:0781a22": "見。",
    "X32n0623_008:0781a23": "其身淨故三千大千(至)生善處惡處悉於中現。",
    "X32n0623_008:0781a24": "此明身能應現。先標應現眾生生死之相。是身既",
    "X32n0623_008:0781b01": "如琉璃。則不為情塵所蔽。如大明鏡。無不朗然。所",
    "X32n0623_008:0781b02": "以一切皆現也。欲得此身清淨應物。須是受持讀",
    "X32n0623_008:0781b03": "誦解說書寫此經。",
    "X32n0623_008:0781b04": "及鐵圍山大鐵圍山(至)所有及眾生悉於中現。",
    "X32n0623_008:0781b05": "上言三界眾生。依正昇沉。善惡好醜。悉於中現。此",
    "X32n0623_008:0781b06": "申明善惡好醜之處。鐵圍等在下。乃醜惡處也。彌",
    "X32n0623_008:0781b07": "樓等在上。為善好處也。此單約欲界而言。阿鼻有",
    "X32n0623_008:0781b08": "頂。方通三界上下好醜善惡之處。一切有情無情",
    "X32n0623_008:0781b09": "悉于中現者。以持經者色身合乎法身。而法身不",
    "X32n0623_008:0781b10": "外乎色身也。",
    "X32n0623_008:0781b11": "若聲聞辟支佛菩薩諸佛說法皆於身中現其色相。",
    "X32n0623_008:0781b12": "不唯能現六凡色相。而四聖說法之相。無不明現。",
    "X32n0623_008:0781b13": "可見是身含徧十虗。寧有方所。此皆持經不思議",
    "X32n0623_008:0781b14": "力也。△二偈頌。",
    "X32n0623_008:0781b15": "爾時世尊欲重宣此義而說偈言。",
    "X32n0623_008:0781b16": "若持法華者其身甚清淨如彼淨琉璃眾生皆喜見。",
    "X32n0623_008:0781b17": "頌身淨喜見。以騐持經之功也。",
    "X32n0623_008:0781b18": "又如淨明鏡悉見諸色相(至)餘人所不見。",
    "X32n0623_008:0781b19": "頌能應現。補出如淨明鏡。則鑑無不燭。餘人不見。",
    "X32n0623_008:0781b20": "顯未持此經。不得如是功德。非己智力所能見也。",
    "X32n0623_008:0781b21": "三千世界中一切諸群萌(至)皆于身中現。",
    "X32n0623_008:0781b22": "頌生死報應等。總三界依正善惡好醜。",
    "X32n0623_008:0781b23": "諸天等宮殿乃至於有頂(至)皆於身中現。",
    "X32n0623_008:0781b24": "此又別申諸相。補出大海水一句。則無不俱含也。",
    "X32n0623_008:0781c01": "是總頌六凡。",
    "X32n0623_008:0781c02": "諸佛及聲聞佛子菩薩等若獨若在眾說法悉皆現。",
    "X32n0623_008:0781c03": "此頌明四聖。或處靜定。或為說法。皆現身中也。",
    "X32n0623_008:0781c04": "雖未得無漏法性之妙身以清淨常體一切於中現。",
    "X32n0623_008:0781c05": "此結明身相為能現之本。知音云。法師雖未得無",
    "X32n0623_008:0781c06": "漏法性之身。而於此父母所生之體。有類乎果覺",
    "X32n0623_008:0781c07": "現相也。○問。蕞爾眇躬。胡能若是。答。彈丸之鏡。能",
    "X32n0623_008:0781c08": "持萬仞之山。頃刻之夢。能現百年之境。然皆有為",
    "X32n0623_008:0781c09": "法生滅心也。今經詮佛與眾生平等共有佛之知",
    "X32n0623_008:0781c10": "見。持經者能常精進。自然反常合道。復何疑哉。釋",
    "X32n0623_008:0781c11": "明身根竟。△六意根。分二。一長行。",
    "X32n0623_008:0781c12": "復次常精進(至)得千二百意功德。",
    "X32n0623_008:0781c13": "此總標其德。以意默容十方世界。故具一千二百。",
    "X32n0623_008:0781c14": "以是清淨意根(至)通達無量無邊之義。",
    "X32n0623_008:0781c15": "此別明其功。先明深達眾義。聞一句而能通達無",
    "X32n0623_008:0781c16": "量義者。以無量義原出一句故。得一而知廣也。[△@△]",
    "X32n0623_008:0781c17": "問。意根何以言聞。答。意以通達為能。然通達必假",
    "X32n0623_008:0781c18": "聞而後得也。又況此經功德不可思議。得六根互",
    "X32n0623_008:0781c19": "用之妙。而於意根說聞何礙。又五根有同時意識。",
    "X32n0623_008:0781c20": "所以言聞也。",
    "X32n0623_008:0781c21": "解是義已能演說一句一偈(至)資生業等皆順正法。",
    "X32n0623_008:0781c22": "要解云。或一月一際一歲。而演說一句偈者。由意",
    "X32n0623_008:0781c23": "根精。了達無量義也。九旬談妙。葢得諸此。西天歲",
    "X32n0623_008:0781c24": "分三際。謂雨際熱際寒際。四月。即一際也。證意實",
    "X32n0623_008:0782a01": "相。則諸所說法。無非實相。故不相違背。雖說俗事。",
    "X32n0623_008:0782a02": "亦順正法。解是義者。即一句中解無量義。故演此",
    "X32n0623_008:0782a03": "一句。得至歲月不盡。所以華嚴云。於一文字語言",
    "X32n0623_008:0782a04": "中。演說無邊契經海。正此義也。俗間經書。即五經",
    "X32n0623_008:0782a05": "諸史等。治世語言。即調理陰陽安置邦國等。資生",
    "X32n0623_008:0782a06": "業者。即醫卜數命經營田疇等。凡所發言。無不與",
    "X32n0623_008:0782a07": "理契。此皆意具圓說之功耳。",
    "X32n0623_008:0782a08": "三千大千世界六趣眾生(至)心所戲論皆悉知之。",
    "X32n0623_008:0782a09": "要解云。此明意根知機。由意清淨故。通於他心也。",
    "X32n0623_008:0782a10": "所行者。尋常心也。動作者。感變心也。戲論者。分別",
    "X32n0623_008:0782a11": "心也。",
    "X32n0623_008:0782a12": "雖未得無漏智慧(至)亦是先佛經中所說。",
    "X32n0623_008:0782a13": "上是凡心通達。此是經功勝力。未得無漏慧者。不",
    "X32n0623_008:0782a14": "能如佛無漏。而持經勝福。聖性冥通。則凡有思量。",
    "X32n0623_008:0782a15": "皆合佛語也。△二偈頌。",
    "X32n0623_008:0782a16": "爾時世尊欲重宣此義而說偈言。",
    "X32n0623_008:0782a17": "是人意清淨明利無濁穢(至)通達無量義。",
    "X32n0623_008:0782a18": "頌前總標。上中下。即三乘法。前于一句達無量義。",
    "X32n0623_008:0782a19": "則三乘法。在其中矣。",
    "X32n0623_008:0782a20": "次第如法說月四月至歲(至)一時皆悉知。",
    "X32n0623_008:0782a21": "此頌別明其功。皆由持法華之報。所以能圓說能",
    "X32n0623_008:0782a22": "知機也。",
    "X32n0623_008:0782a23": "十方無數佛百福莊嚴相(至)於眾無所畏。",
    "X32n0623_008:0782a24": "頌前總結。前四句頌明意根見佛聞法。思惟下。明",
    "X32n0623_008:0782b01": "聞而後思。知諸法相下。是思而後行。末四句結所",
    "X32n0623_008:0782b02": "說無他。以所演說皆一乘實相。故得無畏也。",
    "X32n0623_008:0782b03": "持法華經者意根淨若斯雖未得無漏先有如是相。",
    "X32n0623_008:0782b04": "頌雖結顯根勝。而畢竟見經功殊勝也。",
    "X32n0623_008:0782b05": "是人持此經安住希有地(至)持法華經故。",
    "X32n0623_008:0782b06": "頌雖結顯經勝。而又見意根通達若此也。要解云。",
    "X32n0623_008:0782b07": "此經純談諸法實相開佛知見。故於六根功德。一",
    "X32n0623_008:0782b08": "一發明。倘能脫去情塵。以清淨根。照清淨境。遂見",
    "X32n0623_008:0782b09": "山林周帀。禽獸鳴呼。醭鼻沾唇。殊形異意。無非實",
    "X32n0623_008:0782b10": "相。無非妙法。即一身而圓證。遍六處而常彰。本不",
    "X32n0623_008:0782b11": "欠虧。曾無窒礙。經文方便駢旁。開示行人。應須充",
    "X32n0623_008:0782b12": "擴悟入也。知音云。此品影起下品常不輕迹。以便",
    "X32n0623_008:0782b13": "現神力囑累。上行等菩薩。於佛滅後。在此娑婆世",
    "X32n0623_008:0782b14": "界。廣其持說也。明果中功德。以勸流通竟。",
    "X32n0623_008:0782b15": "常不輕菩薩品第二十",
    "X32n0623_008:0782b16": "品節云。此品由前明持經功德殊勝故。特示堅持",
    "X32n0623_008:0782b17": "之行。所以如來自敘昔為常不輕時受持此經。唯",
    "X32n0623_008:0782b18": "以平等佛慧。教化眾生。雖多遭毀辱。絕無一念疲",
    "X32n0623_008:0782b19": "厭之心。故至今日。得菩提果。此持經騐也。以此勸",
    "X32n0623_008:0782b20": "進二乘。當遵此範。末世持經。可無厭患。則退墮之",
    "X32n0623_008:0782b21": "心。無由起矣。又見如來往昔為此妙法悟守之難。",
    "X32n0623_008:0782b22": "且不唯如來悟守之難。於惡世弘經。又為難之極",
    "X32n0623_008:0782b23": "難。故世尊憂懸之意深。叮嚀之誡切也由是歷說",
    "X32n0623_008:0782b24": "持經之行。自提婆達多以來。皆明悟守之事。至此",
    "X32n0623_008:0782c01": "遵如來行。然後乃為精持也。前後諸品。文雖不一。",
    "X32n0623_008:0782c02": "而意實一貫。參會經文。自得其旨。具見如來說法",
    "X32n0623_008:0782c03": "之本意耳。大窾云。前迹門欲諸菩薩聲聞弟子發",
    "X32n0623_008:0782c04": "願持經。故如來引自己曾為國王忍苦求法。以勵",
    "X32n0623_008:0782c05": "新記也。今欲地涌之眾決志持經。故復引自己曾",
    "X32n0623_008:0782c06": "行道法忍辱如是。以勵今會也。然此品論忍辱。則",
    "X32n0623_008:0782c07": "含三忍四樂之行。論持經。則顯一句全經之益。論",
    "X32n0623_008:0782c08": "功德。則始得六根清淨。終得無上菩提。由此一品。",
    "X32n0623_008:0782c09": "攝前數品之義。又前品明所證。此明能證。能證之",
    "X32n0623_008:0782c10": "人名常不輕者。由彼尊法重人不生輕慢。故能修",
    "X32n0623_008:0782c11": "忍辱而成菩提也。要解云。常不輕者。釋迦前身威",
    "X32n0623_008:0782c12": "音王時。精持妙法廣施利導之迹也。以佛性義。遍",
    "X32n0623_008:0782c13": "記四眾。於善則拜。逢恚不怒。一切見敬。故號不輕。",
    "X32n0623_008:0782c14": "不專讀誦。以持無相經。確忍罵辱。以持無我行。無",
    "X32n0623_008:0782c15": "相無我。所謂精持也。於萬億歲。廣說是經。化萬億",
    "X32n0623_008:0782c16": "眾。令住正道。使上慢者信伏隨從。使畢罪者還得",
    "X32n0623_008:0782c17": "道果。所謂廣利也。葢前之持經。其五種功。雖圓而",
    "X32n0623_008:0782c18": "未精。前之蒙利。獲六千德。雖勝而未廣。以其有人",
    "X32n0623_008:0782c19": "法之緣影存。焉必蘄造於無相無我之妙。其於讀",
    "X32n0623_008:0782c20": "誦。不知所專。不知所忘。其於四眾。不知所敬。不知",
    "X32n0623_008:0782c21": "所慢。使妙行遍彰。億眾自化。敬慢之心。罪福之迹。",
    "X32n0623_008:0782c22": "凡所謂人法緣影者。皆[泳-永+曶]然於正遍正等之域。然",
    "X32n0623_008:0782c23": "後為精持廣益。茲實持經之盡道也。故勸持之文。",
    "X32n0623_008:0782c24": "終於此品。然品以常不輕名者。天台云。內懷不輕",
    "X32n0623_008:0783a01": "之解。外敬不輕之境。身立不輕之行。口宣不輕之",
    "X32n0623_008:0783a02": "教。人作不輕之目。故云爾也。△三此品引信毀罪",
    "X32n0623_008:0783a03": "福。證勸流通。分二。一長行。又三。一雙指前品罪福。",
    "X32n0623_008:0783a04": "爾時佛告得大勢菩薩(至)獲大罪報如前所說。",
    "X32n0623_008:0783a05": "涌出品後。世尊答彌勒。將欲顯發宣示諸佛三力。",
    "X32n0623_008:0783a06": "則壽量一品。為自在神通力。分別功德至法師功",
    "X32n0623_008:0783a07": "德。皆獅子奮迅之力。故告常精進也。今品明大勢",
    "X32n0623_008:0783a08": "威猛之力。故首告得大勢。以為當機。得大勢即大",
    "X32n0623_008:0783a09": "勢至也。與常精進藥王等。通在序品。參隨內以待",
    "X32n0623_008:0783a10": "夫。此作流通大行菩薩模範耳。如前所說者。法師",
    "X32n0623_008:0783a11": "品云。若有惡人。以不善心。常毀罵佛。其罪尚輕。若",
    "X32n0623_008:0783a12": "人以一惡言。毀訾在家出家讀誦法華經者。其罪",
    "X32n0623_008:0783a13": "甚重。是也。",
    "X32n0623_008:0783a14": "其所得功德如向所說眼耳鼻舌身意清淨。",
    "X32n0623_008:0783a15": "此指得福。如向所說者。即法師功德品也。要解云。",
    "X32n0623_008:0783a16": "將顯精持。先舉此者。所以警眾使知持毀之報不",
    "X32n0623_008:0783a17": "謬。而深信精持廣利也。△二雙開今品信毀。分二。",
    "X32n0623_008:0783a18": "一明事本。事本者。指威音王佛時。為不輕行之事",
    "X32n0623_008:0783a19": "本也。",
    "X32n0623_008:0783a20": "得大勢乃往古昔(至)劫名離衰國名大成。",
    "X32n0623_008:0783a21": "因敘事本。先敘本師。以師顯本。其本有源也。先敘",
    "X32n0623_008:0783a22": "時代。次敘佛名。知音云。威以形言。音以聲言。王者",
    "X32n0623_008:0783a23": "自在。義兼形聲。而王於威音那畔也。由威故得劫",
    "X32n0623_008:0783a24": "名離衰。由音故得國名大成。如來舉昔因。而偏告",
    "X32n0623_008:0783b01": "得大勢者。大窾云。以末世持經。自非真得大法勢",
    "X32n0623_008:0783b02": "力。具天空海濶之懷。霽月風光之度。則為境風飄",
    "X32n0623_008:0783b03": "動心海。興波作浪。不得寧帖。不能忍辱。故特告之",
    "X32n0623_008:0783b04": "也。[△@△]又威音者。不徒全事。以智德超勝。法音徧布",
    "X32n0623_008:0783b05": "也。故威以自全。音以全生。於自他無礙。故稱王也。",
    "X32n0623_008:0783b06": "其威音王佛(至)說應六波羅蜜法究竟佛慧。",
    "X32n0623_008:0783b07": "此敘威音亦說三乘也。因無上道。為說六度。使由",
    "X32n0623_008:0783b08": "是而趣證菩提究竟佛慧。",
    "X32n0623_008:0783b09": "得大勢是威音王佛(至)其佛饒益眾生已然後滅度。",
    "X32n0623_008:0783b10": "此舉威音如來之壽量無窮。以及正像劫量無際",
    "X32n0623_008:0783b11": "者。為如來救濟之心與時無間也。故後云。饒益眾",
    "X32n0623_008:0783b12": "生已。然後滅度。又此兩句。更當活看。況眾生無盡。",
    "X32n0623_008:0783b13": "佛亦無終。而云益已滅度者。皆屬一期功勳言耳。",
    "X32n0623_008:0783b14": "此敘最初一威音王佛也。",
    "X32n0623_008:0783b15": "正法像法滅盡之後(至)有二萬億佛皆同一號。",
    "X32n0623_008:0783b16": "自一佛相繼。而有第二佛也。但言此國。而不標名",
    "X32n0623_008:0783b17": "者。直指云。是一真清淨之寂光土也。謂佛與眾生。",
    "X32n0623_008:0783b18": "等同一體。故從上能度之主。并所度之生。總不離",
    "X32n0623_008:0783b19": "此土也。二萬佛同一號。正同二萬燈明。表真俗圓",
    "X32n0623_008:0783b20": "融之相。此敘佛之多。以見釋迦往因之曠遠也。△",
    "X32n0623_008:0783b21": "二明本事。本事者。即如來因中本所修行之事也。",
    "X32n0623_008:0783b22": "最初威音王如來(至)增上慢比丘有大勢力。",
    "X32n0623_008:0783b23": "此謂二萬億之最初佛。正像法滅。而人極惡也。增",
    "X32n0623_008:0783b24": "上慢。是意惡。有大勢力。是身口惡。",
    "X32n0623_008:0783c01": "爾時有一菩薩比丘名常不輕。",
    "X32n0623_008:0783c02": "此自敘因名。本是比丘。而以菩薩稱者。顯內秘外",
    "X32n0623_008:0783c03": "現。欲使一切眾生。普皆作佛。是人惡而己固善也。",
    "X32n0623_008:0783c04": "得大勢以何因緣(至)汝等皆行菩薩道當得作佛。",
    "X32n0623_008:0783c05": "此出得名之由也。要解云。以佛性遍記四眾。四眾",
    "X32n0623_008:0783c06": "容行不等。而不輕以佛性等之。故皆悉禮拜。深敬",
    "X32n0623_008:0783c07": "者。謂皆行菩薩道。皆當作佛。豈可輕慢之也。",
    "X32n0623_008:0783c08": "而是比丘不專讀誦經典(至)汝等皆當作佛。",
    "X32n0623_008:0783c09": "此出所行之行也。天台云。讀誦經典。即了因性。皆",
    "X32n0623_008:0783c10": "行菩薩。即緣因性。不敢輕慢。即正因性。又不輕深",
    "X32n0623_008:0783c11": "敬。是如來座。忍於打罵。是如來衣。以慈悲心。常行",
    "X32n0623_008:0783c12": "不倦。即如來室也。又深敬。是意業。不輕之說。是口",
    "X32n0623_008:0783c13": "業。故往禮拜。是身業。此三與慈悲俱。即誓願安樂",
    "X32n0623_008:0783c14": "行也。不專讀而但禮拜。正是持無相經。行無相行。",
    "X32n0623_008:0783c15": "但誠願在遠見故往四字中發現。非偶然行也。",
    "X32n0623_008:0783c16": "四眾之中有生嗔恚(至)汝等皆當作佛。",
    "X32n0623_008:0783c17": "此明得名之緣也。直指云。緣四眾不知菩薩。以平",
    "X32n0623_008:0783c18": "等慧。普利一切。而反謂無智。故生打罵言我不用",
    "X32n0623_008:0783c19": "如是妄記也。雖歷多年常被打罵。而仍高聲稱讚。",
    "X32n0623_008:0783c20": "此可見內不以自悟而輕自心。外不以他迷而輕",
    "X32n0623_008:0783c21": "眾生。透頂徹底。以佛知見。為知見也。[△@△]此又見達",
    "X32n0623_008:0783c22": "多品云。於多劫中。無有懈倦。是真不違仙人所願",
    "X32n0623_008:0783c23": "也。",
    "X32n0623_008:0783c24": "以其常作是語故(至)號之為常不輕。",
    "X32n0623_008:0784a01": "常不輕名。既從四眾口授。則四眾人皆知有所常。",
    "X32n0623_008:0784a02": "知有所重。決非痴迷不信者等也。不然。常不輕三",
    "X32n0623_008:0784a03": "字。自何而得。況四眾甚廣。而後獨限千五百眾。遇",
    "X32n0623_008:0784a04": "佛授記者。無非要局面圓成耳。菩薩如是授記。四",
    "X32n0623_008:0784a05": "眾如是不受。針來線去。多少觀瞻。此處又見達多",
    "X32n0623_008:0784a06": "一翻磨煉也。△三雙明信毀果報。分三。先明信者",
    "X32n0623_008:0784a07": "果報。",
    "X32n0623_008:0784a08": "是比丘臨欲終時(至)廣為人說是法華經。",
    "X32n0623_008:0784a09": "此明功極而騐應也。要解云。始則不專讀誦。而終",
    "X32n0623_008:0784a10": "能聞持多偈。增億萬壽。廣為人說者。由其無相無",
    "X32n0623_008:0784a11": "我緣影俱忘。故神智真明。慧命不夭。而冥契若此",
    "X32n0623_008:0784a12": "也。威音雖滅。而法音不滅。故先所說經。可以具聞。",
    "X32n0623_008:0784a13": "然於空中聞者。示其忘能所絕影像。然後能具此",
    "X32n0623_008:0784a14": "法。故得二十千萬億偈也。以能所忘影像絕故。即",
    "X32n0623_008:0784a15": "得六根清淨功德也。前舉六根功德。方明所證之",
    "X32n0623_008:0784a16": "法。今舉不輕。乃示能證之人。",
    "X32n0623_008:0784a17": "於時增上慢四眾(至)令住阿耨多羅三藐三菩提。",
    "X32n0623_008:0784a18": "向所以為人輕賤者。由保惜未忘。只得久忍疲勞。",
    "X32n0623_008:0784a19": "今一旦功深力極。如風躍雲開。妙行徧彰。始轉輕",
    "X32n0623_008:0784a20": "賤。為尊重矣。若不因輕賤。復何以得大神通力。具",
    "X32n0623_008:0784a21": "聞增壽也。樂說辯力者。即億歲廣說也。大善寂力",
    "X32n0623_008:0784a22": "者。即六根清淨真常功德也。菩薩既增那由他。而",
    "X32n0623_008:0784a23": "四眾隨從者。壽亦與等也。此處又見四眾與菩薩",
    "X32n0623_008:0784a24": "終非兩箇。",
    "X32n0623_008:0784b01": "命終之後得值二千億佛(至)說法心無所畏。",
    "X32n0623_008:0784b02": "命終者。法執盡也。前言臨欲終時尚未捨命。乃將",
    "X32n0623_008:0784b03": "證將斷時也。由初聞此經。得一念歡喜。故不能疾",
    "X32n0623_008:0784b04": "斷。而返增法喜。如那由他也。今既得命終。始能盡",
    "X32n0623_008:0784b05": "斷盡證。所以得真俗融事理俱。而發本明耀。故有",
    "X32n0623_008:0784b06": "如日月燈與雲自在燈也。日月燈。乃三無差別之",
    "X32n0623_008:0784b07": "智。雲自在燈。乃無礙妙智。由是正智如如。故能于",
    "X32n0623_008:0784b08": "眾中。說法無畏。",
    "X32n0623_008:0784b09": "得大勢是常不輕菩薩(至)功德成就當得作佛。",
    "X32n0623_008:0784b10": "此皆行不輕行後。所事之佛。所修之善。以此福智",
    "X32n0623_008:0784b11": "莊嚴。始成無上正覺。要解云。引威音王日月燈雲",
    "X32n0623_008:0784b12": "自在。意明不輕積德致道宣布法華源流之遠也。",
    "X32n0623_008:0784b13": "要使說是經。則如威音王而得大無畏。明是道。則",
    "X32n0623_008:0784b14": "如日月燈而相繼無窮。布是利。則如雲自在而潤",
    "X32n0623_008:0784b15": "覆無極。凡精持廣利。期造乎此。天台云。是比丘是",
    "X32n0623_008:0784b16": "菩薩。皆指不輕也。此文就信者論三報。一現報。謂",
    "X32n0623_008:0784b17": "得六根清淨。二生報。謂值燈明佛。三後報。謂值二",
    "X32n0623_008:0784b18": "千億佛等。",
    "X32n0623_008:0784b19": "得大勢於意云何(至)豈異人乎則我身是。",
    "X32n0623_008:0784b20": "此結會古今。出權實本迹。皆一人也。",
    "X32n0623_008:0784b21": "若我於宿世不受持讀誦(至)三藐三菩提。",
    "X32n0623_008:0784b22": "此舉往行以勸當修也。其文一返一正。先用返言。",
    "X32n0623_008:0784b23": "以勸信順。謂我于往昔。若不持說此經。則佛果胡",
    "X32n0623_008:0784b24": "能克證。次則正言。由我于先佛世持說故。令我疾",
    "X32n0623_008:0784c01": "得無上菩提也。前云命終後值四萬億佛。末後又",
    "X32n0623_008:0784c02": "值若干諸佛。則所歷之時。可謂久矣。而今自謂猶",
    "X32n0623_008:0784c03": "為疾得。可見菩提事不易成也。△二明毀者果報。",
    "X32n0623_008:0784c04": "得大勢彼時四眾(至)教化阿耨多羅三藐三菩提。",
    "X32n0623_008:0784c05": "此明毀者得善惡兩果報也。天台云。由謗毀故。千",
    "X32n0623_008:0784c06": "劫受苦。是惡果報。由聞佛性名。下大乘種。復遇不",
    "X32n0623_008:0784c07": "輕教化菩提。是善果報也。妙樂云。逆之得罪。順之",
    "X32n0623_008:0784c08": "得果。今日入會。由遠因不忘也。以是義故。上慢尚",
    "X32n0623_008:0784c09": "成遠因。聞信寧無現益也。○問。若因謗墮苦。菩薩",
    "X32n0623_008:0784c10": "何故為作苦因。答。其無善因。不謗亦墮。因謗墮惡",
    "X32n0623_008:0784c11": "必由得益。如人倒地。還從地起。故以正謗。接於邪",
    "X32n0623_008:0784c12": "墮也。",
    "X32n0623_008:0784c13": "得大勢於汝意云何(至)三菩提不退轉者是。",
    "X32n0623_008:0784c14": "此結會古今處更好看。要知從前若信若毀。若忍",
    "X32n0623_008:0784c15": "若辱。苦樂邪正。輕賤者不輕者。總只是今日一箇",
    "X32n0623_008:0784c16": "瞿曇面目。故今信口道出。豈異人乎。天台云。跋陀",
    "X32n0623_008:0784c17": "婆羅。云善守。謂眾生若聞名。畢竟得三菩提。故云",
    "X32n0623_008:0784c18": "善守。又云賢首。位居等覺。為眾賢之首也。補註云。",
    "X32n0623_008:0784c19": "有作五百比丘尼節句者。大有所妨。其意謂。出家",
    "X32n0623_008:0784c20": "二眾。但舉比丘。在家但舉優婆塞。又謂。千佛因緣",
    "X32n0623_008:0784c21": "經但云思佛等。恐缺略尼字。若據正法華云。師子",
    "X32n0623_008:0784c22": "月等五百比丘比丘尼。又加優婆夷。乃成四眾。則",
    "X32n0623_008:0784c23": "師子月。自是比丘。不應稱尼。故云有所妨也。今考",
    "X32n0623_008:0784c24": "因緣經云。思佛千優婆塞。得無生忍。鬱多羅母善",
    "X32n0623_008:0785a01": "賢比丘尼等五百比丘尼。不受諸漏。成阿羅漢。且",
    "X32n0623_008:0785a02": "因緣經亦是什譯。豈敢定謂缺略尼字。又尼思佛",
    "X32n0623_008:0785a03": "之名。未見他經所出。故不敢定言。後若見尼思佛",
    "X32n0623_008:0785a04": "名。方為允當。△三結饒益勸持。",
    "X32n0623_008:0785a05": "得大勢當知是法華經(至)受持讀誦解說書寫是經。",
    "X32n0623_008:0785a06": "此見經功殊勝。全品得力處。正屬此段。無非教人",
    "X32n0623_008:0785a07": "當信當持也。天台云。經實有力。終感大果。務當勤",
    "X32n0623_008:0785a08": "習五種之行。五種行者。即五種法師行也。△二偈",
    "X32n0623_008:0785a09": "頌。分二。一頌信毀因果。分二。一頌事本。",
    "X32n0623_008:0785a10": "爾時世尊欲重宣此義而說偈言。",
    "X32n0623_008:0785a11": "過去有佛號威音王(至)天人龍神所共供養。",
    "X32n0623_008:0785a12": "此頌該盡二萬億佛。知音云。神智無量。法身也。威",
    "X32n0623_008:0785a13": "也。將導一切。般若也。音也。天人下。解脫也。王也。即",
    "X32n0623_008:0785a14": "名以頌其實。△二頌本事。又四。一頌雙標二人。",
    "X32n0623_008:0785a15": "是佛滅後法欲盡時(至)時諸四眾計著於法。",
    "X32n0623_008:0785a16": "此頌最初佛滅。便有此二種人。不輕是持經之師。",
    "X32n0623_008:0785a17": "四眾是慢法之人。乃信毀對舉也。著法者。即執我",
    "X32n0623_008:0785a18": "著相之流。佛藏經云。刀輪害閻浮提人。其失尚少。",
    "X32n0623_008:0785a19": "有所得心說大乘者。其罪過彼。△二頌明其得失。",
    "X32n0623_008:0785a20": "不輕菩薩往到其所(至)不輕菩薩能忍受之。",
    "X32n0623_008:0785a21": "菩薩往其所而受法言。是以真熏妄也。具不輕之",
    "X32n0623_008:0785a22": "實。諸人罵詈。而忍受之。是真能融妄也。得不輕之",
    "X32n0623_008:0785a23": "名。△三頌信毀果報。",
    "X32n0623_008:0785a24": "其罪畢已臨命終時(至)漸具功德疾成佛道。",
    "X32n0623_008:0785b01": "補註云。由四眾輕賤。作不輕名。又以瓦石打擲。一",
    "X32n0623_008:0785b02": "皆能忍。所有罪業。因茲畢盡。是故臨終具聞妙法。",
    "X32n0623_008:0785b03": "便得六根清淨矣。△四頌結會古今。",
    "X32n0623_008:0785b04": "彼時不輕則我身是(至)世世受持如是經典。",
    "X32n0623_008:0785b05": "此頌明古今人法不二也。知音云。彼時下。頌昔因",
    "X32n0623_008:0785b06": "今果之師。見傳法之功德不虗也。時四下。頌昔因",
    "X32n0623_008:0785b07": "今果之眾。見今佛前聽法非無故也。我於前世下。",
    "X32n0623_008:0785b08": "見佛昔由勸人聽經為因。今復開示令住涅槃為",
    "X32n0623_008:0785b09": "果也。世世下。明久持不倦。應前若我於宿世不受",
    "X32n0623_008:0785b10": "持讀誦此經等文。△二結頌勸持。",
    "X32n0623_008:0785b11": "億億萬劫至不可議(至)世世值佛疾成佛道。",
    "X32n0623_008:0785b12": "此總訓于此妙法得見得聞。即勿視此見聞為易",
    "X32n0623_008:0785b13": "易也。我自世世勸持此經。不知經億億萬劫。以至",
    "X32n0623_008:0785b14": "不可思議劫。乃得一聞。是此法聞不易也。又經如",
    "X32n0623_008:0785b15": "許多劫。乃得一佛出世。一演是法。是此法說亦不",
    "X32n0623_008:0785b16": "易也。是故我力勸汝等菩薩。于我滅後。應一心持",
    "X32n0623_008:0785b17": "說。勿生疑惑。必至速證無上極果。我為汝等。保任",
    "X32n0623_008:0785b18": "此事。終不虗也。世尊囑人。到此可謂斬釘截銕。不",
    "X32n0623_008:0785b19": "啻泣血。吾人誠不可自輕自忽也。已前三品半。明",
    "X32n0623_008:0785b20": "弘經功德流通已竟。",
    "X32n0623_008:0785b22": "妙法蓮華經授手卷第八"
}