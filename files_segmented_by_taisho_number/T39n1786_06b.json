{
    "T39n1786_06b:0155a14": "folio_6b 金光明經文句記卷第六下",
    "T39n1786_06b:0155a16": "宋四明沙門知禮述",
    "T39n1786_06b:0155a17": "二、「次第」下，明品之次第，二：初、明諸品所歸。",
    "T39n1786_06b:0155a18": "亦是今品之來意也。「何者」下，釋諸品次第。《序",
    "T39n1786_06b:0155a19": "品》敘大體等者，向疏釋經敘乎五章，今唯敘",
    "T39n1786_06b:0155a20": "體者，蓋指極果所游所契而高而廣，法性是",
    "T39n1786_06b:0155a21": "佛地之所證，為今經之大體也。下〈壽量〉洎諸",
    "T39n1786_06b:0155a22": "品功德，皆不出大智大用。言窮源等者，妙",
    "T39n1786_06b:0155a23": "覺中理之源已窮，邊際之事亦極，故種智",
    "T39n1786_06b:0155a24": "泯照、萬行休息，是唯一性更無異途，故曰經",
    "T39n1786_06b:0155a25": "之大體也。〈壽量〉果地二智已圓，故冥深廣之",
    "T39n1786_06b:0155a26": "體，起長短之用，〈懺〉、〈讚〉、〈空〉導，豈越大用？諸品功",
    "T39n1786_06b:0155a27": "德無違應體，故下云皆金光明之力也。「如是」",
    "T39n1786_06b:0155a28": "下，二、示今文讚意。明由上一十七品之利益、",
    "T39n1786_06b:0155a29": "故有下六十二行之歎辭也。善始令終者、序",
    "T39n1786_06b:0155b01": "等三分既皆獲利、故三菩薩荷佛深恩而興",
    "T39n1786_06b:0155b02": "讚歎、故有〈讚佛品〉也，令亦善也。三、釋文，二：",
    "T39n1786_06b:0155b03": "初、標科。二、釋義，二：初、經家敘。疏文可見。經",
    "T39n1786_06b:0155b04": "云「從此至金寶蓋國」者，欲張大其眾，滿中菩",
    "T39n1786_06b:0155b05": "薩皆讚釋迦教主也。比見有人不曉斯旨，",
    "T39n1786_06b:0155b06": "謂讚彼佛。經疏非闇，一何昧哉？或恐後學隨",
    "T39n1786_06b:0155b07": "他所解、謬釋經文，今略引疏示之。原乎〈讚品〉",
    "T39n1786_06b:0155b08": "之來者，蓋三番菩薩並由上聞經得利，故",
    "T39n1786_06b:0155b09": "讚佛及教，豈關他佛？況疏云「一佛是能讚」，若",
    "T39n1786_06b:0155b10": "謂讚彼佛者，能讚一佛何指釋迦定起耶？經",
    "T39n1786_06b:0155b11": "疏冷然，故不繁引。二、正說偈，二：初、分文別釋，",
    "T39n1786_06b:0155b12": "二：初、分文。即智者就題分偈，故合六十五行",
    "T39n1786_06b:0155b13": "半文為三。即以如來定起三行經文合在樹",
    "T39n1786_06b:0155b14": "神段中，故云二十八行半樹神說。分文可見，",
    "T39n1786_06b:0155b15": "疏不委釋，故注云云。應云六十五行半文為",
    "T39n1786_06b:0155b16": "二：初六十二行半三番菩薩說、二後三行如",
    "T39n1786_06b:0155b17": "來定起說。故下章安總釋，乃云其文有四，即",
    "T39n1786_06b:0155b18": "斯義也，具如下釋。二、釋義，三。然此三番菩薩",
    "T39n1786_06b:0155b19": "讚辭，疏不分釋，達者必辭意俱明。恐新學者",
    "T39n1786_06b:0155b20": "不曉，今粗科釋。初、諸菩薩讚，三：初、寄言讚，",
    "T39n1786_06b:0155b21": "三：初、讚能說教主自行功德，三：初、讚大小相",
    "T39n1786_06b:0155b22": "海，二：初、「如來」下一行，讚金色光一大相。經云",
    "T39n1786_06b:0155b23": "「如來之身」者，標起也。金色微妙等三句者，",
    "T39n1786_06b:0155b24": "讚第十四金色光微妙一大相也。二、「身淨」下",
    "T39n1786_06b:0155b25": "二行半，讚身清潔等三小相。經云「身淨」者，即",
    "T39n1786_06b:0155b26": "讚第十一身清潔一小相也。柔軟者，讚第十",
    "T39n1786_06b:0155b27": "二身柔軟小相也。圓足無垢二句，讚第二十",
    "T39n1786_06b:0155b28": "身滿足小相，亦是讚容儀滿足。三、「其音」下二",
    "T39n1786_06b:0155b29": "行，重讚梵音一大相也，亦是兼讚言音深",
    "T39n1786_06b:0155c01": "遠小相海也。梵聲者，譬佛音深遠故。師子",
    "T39n1786_06b:0155c02": "吼聲者，譬佛音無畏也。大雷震聲者，譬佛音",
    "T39n1786_06b:0155c03": "破迷也。云六種聲者，諸文皆云八音，一極",
    "T39n1786_06b:0155c04": "好、二柔軟、三和適、四尊慧、五不女、六不誤、",
    "T39n1786_06b:0155c05": "七深遠、八不竭。譯人增減，不須和會。亦可先",
    "T39n1786_06b:0155c06": "舉妙如梵聲者，即八音中深遠音也。師子吼、",
    "T39n1786_06b:0155c07": "大雷震，即舉不女音也。以佛住首楞嚴定，常",
    "T39n1786_06b:0155c08": "有世雄之德，久離雌耎之心，故所出音聲能",
    "T39n1786_06b:0155c09": "令一切聞者敬畏，天魔外道莫不歸伏也。上",
    "T39n1786_06b:0155c10": "既已列二種聲，下但云六種聲者，即舉迦陵",
    "T39n1786_06b:0155c11": "頻伽、孔雀等六種聲也，以迦陵頻伽翻極好",
    "T39n1786_06b:0155c12": "聲也。二、「清淨」下一行半，讚尊特。上以大小相",
    "T39n1786_06b:0155c13": "間而讚，蓋顯身相大小咸遍。辭意雖含，尊特",
    "T39n1786_06b:0155c14": "未彰，故今復讚身相光明俱無限齊。經云「威",
    "T39n1786_06b:0155c15": "德」者，巍巍堂堂之相也。二、「智慧」下二句，讚智",
    "T39n1786_06b:0155c16": "斷功德，上句讚智德、下句讚斷德。三、「世尊」",
    "T39n1786_06b:0155c17": "下，總結尊特。《大論》云「尊特身佛者，巍巍堂",
    "T39n1786_06b:0155c18": "堂，譬如須彌映臨大海，所有大小相好亦巍",
    "T39n1786_06b:0155c19": "巍堂堂。」然如來自行具足三身功德，諸菩薩",
    "T39n1786_06b:0155c20": "唯讚尊特者，上冥下應已攝三身。斯乃讚智",
    "T39n1786_06b:0155c21": "之巧，學者思之。二、「為諸」下六行半，讚所說教",
    "T39n1786_06b:0155c22": "法化他利益，二：初、敘說教因由。在文可見。",
    "T39n1786_06b:0155c23": "新經云「欲利益諸眾生故，常行法施，乃至令",
    "T39n1786_06b:0155c24": "得大果證常樂故。」二、讚所說教法，二：初、「如來」",
    "T39n1786_06b:0155c25": "下二句，讚經宗體。體指〈序品〉如來所游，深廣",
    "T39n1786_06b:0155c26": "無界、超諸因理，故稱第一深義。舉深該廣，即",
    "T39n1786_06b:0155c27": "甚深無量也。宗指〈壽量〉極果所得，過諸菩薩，",
    "T39n1786_06b:0155c28": "亦稱第一也。法報體一，深義可知。二、讚經力",
    "T39n1786_06b:0155c29": "用，三：初、「能令」下二句，讚上〈懺品〉滅惡。寂滅",
    "T39n1786_06b:0156a01": "者，寂諸業行之惡，滅於果報之苦。二、「能與」下",
    "T39n1786_06b:0156a02": "二句，讚上〈讚品〉生善。上是如來敘昔、龍尊讚",
    "T39n1786_06b:0156a03": "佛，意生今日當機之善，故能與無量快樂。三、",
    "T39n1786_06b:0156a04": "讚〈空品〉雙導，二：初、「能演」下一行，讚能導空法",
    "T39n1786_06b:0156a05": "妙。經云「甘露」者，即長生不死之藥也。文詮中",
    "T39n1786_06b:0156a06": "道妙空實相真諦，能過二死迷變，可生四德",
    "T39n1786_06b:0156a07": "常身，故斯理空即名甘露。仍由染體本淨，空",
    "T39n1786_06b:0156a08": "名妙法，從此而入，復名法門。二、「能入」下二行，",
    "T39n1786_06b:0156a09": "讚滅惡生善深。懺得斯空，二死惡患之報即",
    "T39n1786_06b:0156a10": "謝，三德涅槃之宅可入。言解脫者，有二意：",
    "T39n1786_06b:0156a11": "若就解脫惑業之縛，即破惡也；若取無染自",
    "T39n1786_06b:0156a12": "在之淨，即生善也。度三有等，破惡生善可知。",
    "T39n1786_06b:0156a13": "三、結讚人法者，功德智慧，結上讚能說教主",
    "T39n1786_06b:0156a14": "尊妙人也。慈悲精進，結上讚所說教法宏深",
    "T39n1786_06b:0156a15": "也。法之宗用如是者，皆慈悲精進所致也。",
    "T39n1786_06b:0156a16": "二、絕言讚，三：初、「如是無量」下一行，絕言讚故，",
    "T39n1786_06b:0156a17": "不能稱計說喻。二、「諸天世人」下二行，絕心讚",
    "T39n1786_06b:0156a18": "故，盡思度量。不能得知大海一滴，少分也。三、",
    "T39n1786_06b:0156a19": "「我今略讚」下一行，指廣結讚，可見。三、「若我功",
    "T39n1786_06b:0156a20": "德」下一行，讚已迴向。迴向有三義，現文有二，",
    "T39n1786_06b:0156a21": "理含其三，在文可見。二、信相說，二：初、經家敘。",
    "T39n1786_06b:0156a22": "二、正說偈，二：初、「世尊」下一行，總讚相好功德。",
    "T39n1786_06b:0156a23": "千數者，舉大數也。二、別讚大小相海，五：初、",
    "T39n1786_06b:0156a24": "別讚二種光相，二：初、「色淨」下四行，讚色具光",
    "T39n1786_06b:0156a25": "相。「色淨遠照」下，即第十四金色光相。「光明熾",
    "T39n1786_06b:0156a26": "盛」下，即第十五身光相。然二種光相，若據生",
    "T39n1786_06b:0156a27": "身皆有齊限，如云身光面各一丈。今云如日",
    "T39n1786_06b:0156a28": "千光，乃至悉能遠照無量佛土，故知信相昔",
    "T39n1786_06b:0156a29": "為龍尊讚佛尊特，發願未來得值釋迦。今日",
    "T39n1786_06b:0156b01": "讚佛，豈忘其本？是則大相小相皆寄尊特而",
    "T39n1786_06b:0156b02": "讚也。二、「能滅」下一行，明光具與拔。昔為龍尊",
    "T39n1786_06b:0156b03": "讚佛身放大光，滅盡三界一切諸苦，令諸眾",
    "T39n1786_06b:0156b04": "生悉受快樂。今日讚佛，還讚光明滅苦與樂，",
    "T39n1786_06b:0156b05": "在文可見。二、「諸根」下一行，總讚諸根相好。如",
    "T39n1786_06b:0156b06": "大相中有身端直、皮膚薄細、舌大覆面、齒白",
    "T39n1786_06b:0156b07": "齊密、眼如金精、睫如牛王，小相中有鼻高好",
    "T39n1786_06b:0156b08": "孔不現、耳輪輻相埵成、身清潔柔軟等諸根，",
    "T39n1786_06b:0156b09": "皆見者無有厭足。三、又比讚一小相，二：初、「髮",
    "T39n1786_06b:0156b10": "紺」下一行，讚髮相。孔雀項、蜂王等，皆比髮有",
    "T39n1786_06b:0156b11": "紺色，如八十好中有髮色青珠好等。二、「清淨」",
    "T39n1786_06b:0156b12": "下一行半，具功德。清淨慈悲無量禪定久皆",
    "T39n1786_06b:0156b13": "莊嚴，故髮好柔軟。四、復明相好功德，二：初、明",
    "T39n1786_06b:0156b14": "相好具功德，二：初、「相好」下一行，明嚴身克果",
    "T39n1786_06b:0156b15": "之用，可見。二、「如來」下二行，明攝生感讚之功。",
    "T39n1786_06b:0156b16": "若相若好，隨大隨小悉能調伏，令心柔軟受",
    "T39n1786_06b:0156b17": "諸快樂，故為諸佛所讚。二、「其光」下二行，明功",
    "T39n1786_06b:0156b18": "德具光明。功德高廣，猶如須彌顯出大海。五、",
    "T39n1786_06b:0156b19": "「齒白」下二行半，又比讚齒毫二大相。三、樹神",
    "T39n1786_06b:0156b20": "說，二：初、經家敘。言道場菩提樹神者，即如來",
    "T39n1786_06b:0156b21": "得道之場在此樹下。然樹本名畢鉢羅，佛坐",
    "T39n1786_06b:0156b22": "其下得菩提智果，立此為名。故今女天依此",
    "T39n1786_06b:0156b23": "樹住，亦以為名也。《西域記》云「昔佛在世，高數",
    "T39n1786_06b:0156b24": "百尺，屢經殘伐，猶高四五丈。莖幹黃白、枝葉",
    "T39n1786_06b:0156b25": "青翠，冬夏不凋光鮮無變。每至如來涅槃之",
    "T39n1786_06b:0156b26": "日，葉皆凋落，頃之復故。此在中印度摩竭陀",
    "T39n1786_06b:0156b27": "國大城西南四百餘里，修苦行處不遠，有此",
    "T39n1786_06b:0156b28": "樹也。」二、正說偈，四：初、二句總讚。南無者，歸命",
    "T39n1786_06b:0156b29": "之辭也。清淨者，《佛性論》有二種：一、性淨，本無",
    "T39n1786_06b:0156c01": "惑染故；二、相淨，對治離障故。今總讚如來中",
    "T39n1786_06b:0156c02": "邊智滿、法報應圓，故謂無上正覺也。二、別讚，",
    "T39n1786_06b:0156c03": "二：初、廣讚能說教主，三：初、「甚深」下一行半，就",
    "T39n1786_06b:0156c04": "所覺顯明讚佛法身。甚深妙法者，法性高廣",
    "T39n1786_06b:0156c05": "諸法融妙，圓智圓覺遍一切處。眾邪染障本",
    "T39n1786_06b:0156c06": "自離故，如來隨順斯理，覺了其性。一切魔外，",
    "T39n1786_06b:0156c07": "涅槃非法、禪戒非道，猶如大樹盤根厚地，唯",
    "T39n1786_06b:0156c08": "佛金剛大智獨拔而出。成佛正覺者，所謂出",
    "T39n1786_06b:0156c09": "纏大法身也。然準圓佛大智覺了本性非法",
    "T39n1786_06b:0156c10": "非道，應離三乘七方便，涅槃非法、戒定非道，",
    "T39n1786_06b:0156c11": "方曰遠離一切。法者，即所生果法也。道者，即",
    "T39n1786_06b:0156c12": "能生因道也。苟未離無明相分，皆曰其非",
    "T39n1786_06b:0156c13": "也。二、「知有」下二行半，就能覺智行讚佛報身，",
    "T39n1786_06b:0156c14": "三：初、約法。「知有」下二句，讚報智也。知者，照也。",
    "T39n1786_06b:0156c15": "有即俗，非有即真，本性清淨即中。以一切種",
    "T39n1786_06b:0156c16": "智知照三諦，則冥深契廣、事理周極，名佛無",
    "T39n1786_06b:0156c17": "上報智也。「希有」下二句，讚佛助行功德。重言",
    "T39n1786_06b:0156c18": "希有者，歎美之鄭重也，下皆例然。因中戒",
    "T39n1786_06b:0156c19": "定萬行，有排障敵惡之力，名功；助發大智，成",
    "T39n1786_06b:0156c20": "佛大果，名德。《法華》云「久修業所得」，即無上報，",
    "T39n1786_06b:0156c21": "故謂如來功德也。二「希有」下一行，約喻。即喻",
    "T39n1786_06b:0156c22": "上報身智行也。大海，喻智也。須彌，喻行也。",
    "T39n1786_06b:0156c23": "其智冥理，窮實相底，故方之大海。《釋論》謂「智",
    "T39n1786_06b:0156c24": "度大海，佛窮其底。」因中萬行積功累德，喻彼",
    "T39n1786_06b:0156c25": "須彌，如《華嚴》、《涅槃》皆云「析骨書經，如彼妙高。」",
    "T39n1786_06b:0156c26": "三、「希有」下二句，總合。智行契理，三法一如，故",
    "T39n1786_06b:0156c27": "曰無邊行也。三、「希有」下一行半，就垂世形益",
    "T39n1786_06b:0156c28": "讚佛應身。優曇花者，具足云優曇鉢羅，此",
    "T39n1786_06b:0156c29": "言瑞應，亦云靈瑞，輪王出世時感此華。《泥洹",
    "T39n1786_06b:0157a01": "經》云「閻浮提內有尊樹王，名優曇鉢羅，有實",
    "T39n1786_06b:0157a02": "無華。」優曇鉢樹有金華者，世乃有佛，故云時",
    "T39n1786_06b:0157a03": "一現耳。無量大悲者，垂應本也。以大悲故，不",
    "T39n1786_06b:0157a04": "住涅槃。二、「釋迦」下一行半，略讚所說教法。如",
    "T39n1786_06b:0157a05": "來將欲口輪說法，必須意業鑑機，如日照物",
    "T39n1786_06b:0157a06": "無所不遍。為欲利益者，準金光明之力用，須",
    "T39n1786_06b:0157a07": "明十種利益，方盡垂世說法之意也。三、請佛",
    "T39n1786_06b:0157a08": "出定，二：初、讚今所入定為請見由，三：初、「善哉」",
    "T39n1786_06b:0157a09": "下二行，就果佛讚所游定。諸根寂滅者，以了",
    "T39n1786_06b:0157a10": "眼等性常、具無減修，諸惑死生悉已寂滅，故",
    "T39n1786_06b:0157a11": "常居寂定。而復游入者，將軫法輪，表不妄說。",
    "T39n1786_06b:0157a12": "又三世佛說必須入定，故《首楞嚴經》云「雖知",
    "T39n1786_06b:0157a13": "諸法常是定相，而示眾生諸禪差別。」言善寂",
    "T39n1786_06b:0157a14": "大城者，正讚所入定也。即向經初法性三昧，",
    "T39n1786_06b:0157a15": "若入此定即能善了諸法寂滅，無非法性故。",
    "T39n1786_06b:0157a16": "防生死之非、禦涅槃之敵，即中道善寂而名",
    "T39n1786_06b:0157a17": "大城也。亦名無垢清淨三昧等，既是佛之境",
    "T39n1786_06b:0157a18": "界，故受無垢清淨之名。為諸佛行處也。",
    "T39n1786_06b:0157a19": "二、明三昧能空行相。此經雖則結歸方等，說",
    "T39n1786_06b:0157a20": "在般若時後。懺讚善惡皆推空導，故〈空品〉謂",
    "T39n1786_06b:0157a21": "無量餘經已廣說空。故此經中亦譚其空，為",
    "T39n1786_06b:0157a22": "入理門也。佛游三昧亦從空入，聲聞之人雖",
    "T39n1786_06b:0157a23": "從空入，猶為身果所纏。如來空智明見聲聞",
    "T39n1786_06b:0157a24": "身果性相皆空，諸佛境界亦空。如是一切無",
    "T39n1786_06b:0157a25": "量諸法者，指上自他依果國土淨穢，推性推",
    "T39n1786_06b:0157a26": "相不見差品。一切眾生依正境界，推求性相",
    "T39n1786_06b:0157a27": "皆同真淨，無復其異。然推乎性相者，即空",
    "T39n1786_06b:0157a28": "觀遣情顯理之要門也。一家明觀，諸處共論，",
    "T39n1786_06b:0157a29": "其如講學之人亦多昧之，今家承用則依中",
    "T39n1786_06b:0157b01": "論智論，準理準義開拓觀門，故於權教實教",
    "T39n1786_06b:0157b02": "事觀理觀悉已明之。學者須知。且如性相",
    "T39n1786_06b:0157b03": "二空，本是一空觀法，備遣情計故有兩番行",
    "T39n1786_06b:0157b04": "相。是知若善修一空觀者，必遣二種執性。如",
    "T39n1786_06b:0157b05": "《法華》止云「知法常無性」，荊谿謂應無性性、無",
    "T39n1786_06b:0157b06": "相性。諸文為辨性相，寄前後說，故以二諦",
    "T39n1786_06b:0157b07": "分之，乃云「四句推性不見性，是世諦破性。四",
    "T39n1786_06b:0157b08": "句推名不見名，是真諦破相。」相破即相空也。",
    "T39n1786_06b:0157b09": "荊谿釋云：「若有性執，世而非諦，破性執已世",
    "T39n1786_06b:0157b10": "乃名諦，是以名為世諦破性。性執破已但有",
    "T39n1786_06b:0157b11": "名字，名之為假。假即是相，為空相故。觀理證",
    "T39n1786_06b:0157b12": "真，是名真諦破相。」空非前後、二諦同時，故知",
    "T39n1786_06b:0157b13": "性執破已雖名世諦，初軫其觀即須觀真。四",
    "T39n1786_06b:0157b14": "句推性雖不執性，其如惑存轉計其名，既不",
    "T39n1786_06b:0157b15": "見理但名世諦，仍觀法性真理破名字相，相",
    "T39n1786_06b:0157b16": "執破已方證其真，故名真諦破相。或初觀真",
    "T39n1786_06b:0157b17": "諦四句推性，便了陰界色心名字無四句相，",
    "T39n1786_06b:0157b18": "即名真諦破性破相，豈待轉觀破相方用真",
    "T39n1786_06b:0157b19": "諦耶？若爾，推性何故云不自他共等？推相自",
    "T39n1786_06b:0157b20": "謂不內外中間等，句法既別，顯理用觀自異。",
    "T39n1786_06b:0157b21": "何謂祇一四句空觀破二種執耶？答：向謂寄",
    "T39n1786_06b:0157b22": "前後說，對所破執相，故推性則謂不自他等，",
    "T39n1786_06b:0157b23": "推相乃言不內外等。考乎觀門，豈有異途？故",
    "T39n1786_06b:0157b24": "荊谿云：「內秖是因，外秖是緣」等。況止觀明性",
    "T39n1786_06b:0157b25": "空觀畢，乃引《中論》「諸法不自生」等四句為證；",
    "T39n1786_06b:0157b26": "洎明相空觀畢，亦引斯論「諸法不自生」等四",
    "T39n1786_06b:0157b27": "句。以斯照之，應無別觀。又止觀但名一總空",
    "T39n1786_06b:0157b28": "觀者，即二空觀也。問：《法華疏》約真俗假實",
    "T39n1786_06b:0157b29": "明生法二空。荊谿釋云：「真諦即法空，俗諦即",
    "T39n1786_06b:0157c01": "生空。」俗假真實，乃引玄文世諦破性、真諦破",
    "T39n1786_06b:0157c02": "假，假破即相空、性破即性空為證。若以性相",
    "T39n1786_06b:0157c03": "二空秖一空觀，何引人法二空對顯二諦耶？",
    "T39n1786_06b:0157c04": "以人空時亦未法空，故性相二空。若例人法",
    "T39n1786_06b:0157c05": "空者，應二空須異，何謂性空未顯於理、相",
    "T39n1786_06b:0157c06": "空無別觀耶？答：小乘得人空時，容有未得法",
    "T39n1786_06b:0157c07": "空。如云見惑若破得須陀洹果，名得生空。",
    "T39n1786_06b:0157c08": "此則少顯真理，進破思惑方得法空。其理究",
    "T39n1786_06b:0157c09": "顯。大乘人法境融，觀道不異，如《大品》云「色",
    "T39n1786_06b:0157c10": "性如我性，我性如色性。」四陰如我，用觀亦然。",
    "T39n1786_06b:0157c11": "縱有惑分麁細、執破前後，用觀必無異時。而",
    "T39n1786_06b:0157c12": "《法華疏》約人法空名二諦者，為對所破寄分",
    "T39n1786_06b:0157c13": "真俗，故引世諦破性名性空、真諦破相名相",
    "T39n1786_06b:0157c14": "空為證。其如用觀委明行相，須於我人生境",
    "T39n1786_06b:0157c15": "破性破相方得生空，復於陰界入法寄俗",
    "T39n1786_06b:0157c16": "寄真，推此二空窮斯真理名為法空，方是",
    "T39n1786_06b:0157c17": "用觀行相委悉。故《止觀》云「於性相中求我人",
    "T39n1786_06b:0157c18": "知見不可得是生空，於性相中求陰界入不",
    "T39n1786_06b:0157c19": "可得是法空。」而疏以俗諦對生空者，蓋此",
    "T39n1786_06b:0157c20": "生空體是法執，故以俗諦顯此空相，故云俗",
    "T39n1786_06b:0157c21": "假，假即虛妄也。法執若破，妄染究盡，方名真",
    "T39n1786_06b:0157c22": "諦，故云真實，實即究竟也。荊谿體斯疏意，復",
    "T39n1786_06b:0157c23": "以玄文寄世諦顯性空等義而為證也，故云",
    "T39n1786_06b:0157c24": "真俗不二、二空俱時。問：既云二諦不二、二空",
    "T39n1786_06b:0157c25": "俱時，顯是一理一空，又何分二諦及明二空",
    "T39n1786_06b:0157c26": "耶？答：其實所顯理是一，能觀觀亦一，為對",
    "T39n1786_06b:0157c27": "所破執故而分二空，顯空淺深故而寄二",
    "T39n1786_06b:0157c28": "諦。是故性相空中，性空約理，理既未顯，但名",
    "T39n1786_06b:0157c29": "世諦明空。空猶未盡，但名性空，仍於世法。",
    "T39n1786_06b:0158a01": "又觀真諦破此執名之相，相若破已，理顯方",
    "T39n1786_06b:0158a02": "名真諦，觀成方名相空，故寄二諦顯二空相。",
    "T39n1786_06b:0158a03": "故知若曉性相二空對所破而分真俗者，則",
    "T39n1786_06b:0158a04": "寄二諦明人法二空。準理亦然。是則人空，空",
    "T39n1786_06b:0158a05": "未實故，乃寄俗顯，故云俗諦即生空也。法空，",
    "T39n1786_06b:0158a06": "空既已淨，而寄真顯，故云真諦即法空也。矧",
    "T39n1786_06b:0158a07": "又雖用生法互融之觀，而照真俗不二之境，",
    "T39n1786_06b:0158a08": "其如眾生無始多於生境計我起執，不二之",
    "T39n1786_06b:0158a09": "觀亦於生境先當其用，故破人執時且名生",
    "T39n1786_06b:0158a10": "空。既法執在，復觀其法本無其執離四句相，",
    "T39n1786_06b:0158a11": "方名法空。故大師謂始覺人空，終覺法空。然",
    "T39n1786_06b:0158a12": "此二諦顯二空相，通圓之教行相亦同。但通",
    "T39n1786_06b:0158a13": "用其觀止照真理，故寄俗寄真顯性顯相，明",
    "T39n1786_06b:0158a14": "斯二空唯在真理。而圓實之教體生體法推",
    "T39n1786_06b:0158a15": "性推相唯是中道法性，法性無生無性，名世",
    "T39n1786_06b:0158a16": "諦破生破性。此生此性即法，法體本空，名真",
    "T39n1786_06b:0158a17": "諦破法破相。雖寄二諦，悉用中道而顯二空。",
    "T39n1786_06b:0158a18": "通無此觀，學者思之。然委明二空推所執能、",
    "T39n1786_06b:0158a19": "人執隨法執亡者，具如前疏〈空品〉記文。三、「狂",
    "T39n1786_06b:0158a20": "愚」下二句，指凡愚不了請現。上讚佛所遊",
    "T39n1786_06b:0158a21": "三昧空智，遍了諸有，差異悉皆泯亡，唯真智",
    "T39n1786_06b:0158a22": "獨存，更無染異。樹神分曉，悲愍凡迷狂亂愚",
    "T39n1786_06b:0158a23": "癡，不了性相俱空，故請佛出定。二、騰昔常願",
    "T39n1786_06b:0158a24": "見正請出定，四：初、「我常」下五行，正敘昔願行",
    "T39n1786_06b:0158a25": "請現。我常念佛者，念即觀照之異名也。心",
    "T39n1786_06b:0158a26": "遊法界，常照三身。敘昔觀力未充，欲求深證，",
    "T39n1786_06b:0158a27": "故助之以誓願、跪之以合掌，加乎戀慕哀",
    "T39n1786_06b:0158a28": "泣、雨淚修行大悲等，並助常念之觀也。言最",
    "T39n1786_06b:0158a29": "上大悲者，即無緣悲也。正助合修，故曰最上。",
    "T39n1786_06b:0158b01": "問：樹神在會，明見如來入定說經，何故今方",
    "T39n1786_06b:0158b02": "頻言欲見於佛耶？答：今有二意。一者、如來入",
    "T39n1786_06b:0158b03": "定本為說經，說經既畢要須出定，欲出其定",
    "T39n1786_06b:0158b04": "須得其請。故佛出定，能印三番所說皆實。既",
    "T39n1786_06b:0158b05": "一期事畢，乃樹神致請殷勤，故敘昔常願見",
    "T39n1786_06b:0158b06": "復加願行，欲使未來亦得見佛，故云願使我",
    "T39n1786_06b:0158b07": "身常得見佛。二者、樹神久已分見如來真身，",
    "T39n1786_06b:0158b08": "欲增念佛之觀更求上證，故寄請佛出定，",
    "T39n1786_06b:0158b09": "頻陳欲見。苟得如來酬請現身，即己心中真",
    "T39n1786_06b:0158b10": "佛顯發更明，故下結云「唯願慈悲為我現身」。",
    "T39n1786_06b:0158b11": "二、約定具慈悲請現，三：初、「世尊」下二行，明慈",
    "T39n1786_06b:0158b12": "悲能護迷暗。樹神自昧如來上位真身，故請",
    "T39n1786_06b:0158b13": "佛加，願使我身常得見佛。復愍於他迷瞽所",
    "T39n1786_06b:0158b14": "及，不見佛之真體，故敘世尊常護一切。是",
    "T39n1786_06b:0158b15": "故渴仰欲見者，即引己及他請佛現身。二、「聲",
    "T39n1786_06b:0158b16": "聞」下一行半，約聖凡未發性明。即樹神擊",
    "T39n1786_06b:0158b17": "請今佛出定也。佛雖在定，明了性淨猶如瑠",
    "T39n1786_06b:0158b18": "璃表裏通徹，照機起應皆不動於寂定。如來",
    "T39n1786_06b:0158b19": "雖久已明了，其如眾生未發上定，故樹神頻",
    "T39n1786_06b:0158b20": "請出現發悟斯機，乃舉六喻顯乎聲聞色體",
    "T39n1786_06b:0158b21": "非性明體，所證真理閴寂無知，如空之虛無、",
    "T39n1786_06b:0158b22": "亦燈之烟焰、術之所幻、聲之谷響、神通之化、",
    "T39n1786_06b:0158b23": "水中之月皆非實性，不能即寂即現也。眾生",
    "T39n1786_06b:0158b24": "之性虛妄現在，如夢所見都無實相。三、就佛",
    "T39n1786_06b:0158b25": "行處明見請現。正明佛所入定具慈愍照，故",
    "T39n1786_06b:0158b26": "請如來出定，令我及眾得安樂故。三、「一切」下",
    "T39n1786_06b:0158b27": "一行半，愍凡聖不知請現。樹神以凡夫小聖",
    "T39n1786_06b:0158b28": "共迷佛所遊境界，故請佛現身，即令明見唯",
    "T39n1786_06b:0158b29": "心佛現。經「五通神仙」者，別舉人趣中有術成",
    "T39n1786_06b:0158c01": "仙者發得五通，雖有他心、宿命，而不知佛所",
    "T39n1786_06b:0158c02": "遊定照理起應不離眾生心體。無漏二乘雖",
    "T39n1786_06b:0158c03": "有三明六通，亦昧佛境唯心，故曰亦不能知",
    "T39n1786_06b:0158c04": "也。四、「我今」下一行，指已信不疑請現。樹神",
    "T39n1786_06b:0158c05": "述已於佛行處明了無滯。雖知本無隱現，上",
    "T39n1786_06b:0158c06": "舉他眾共迷佛境實有動靜，故敦請出定，云",
    "T39n1786_06b:0158c07": "惟願慈悲為我現身。問：今佛入定、說法對告、",
    "T39n1786_06b:0158c08": "起禮舍利，既有往來時會共見，樹神焉知",
    "T39n1786_06b:0158c09": "如來在定未出而致請殷勤耶。答：樹神大權，",
    "T39n1786_06b:0158c10": "久與佛同事。昔為流水救魚，樹神現半身示",
    "T39n1786_06b:0158c11": "數。長者既已成佛，樹神豈猶滯凡？故今一動",
    "T39n1786_06b:0158c12": "一靜皆扶佛化，何不知之有？矧凡出定入定",
    "T39n1786_06b:0158c13": "皆有其儀。佛雖起坐往來，其如未示出定之",
    "T39n1786_06b:0158c14": "相，樹神敦請至勤，方現出相。其相者，必須",
    "T39n1786_06b:0158c15": "先示微微動搖其身，次乃黈氣嚬呻徐緩而",
    "T39n1786_06b:0158c16": "起，方知如來示出定相。故《法華》謂安詳而起，",
    "T39n1786_06b:0158c17": "此經云出微妙音，故知定起皆有其相也。",
    "T39n1786_06b:0158c18": "問：新經自云「爾時薄伽梵於日晡時從三昧",
    "T39n1786_06b:0158c19": "起，觀察大眾而說頌曰：『金光明妙法，最勝諸",
    "T39n1786_06b:0158c20": "經王。』」今之讖本，何故至三番讚畢方云從三",
    "T39n1786_06b:0158c21": "昧起耶？苟譯者所見不同，其如集經者梵",
    "T39n1786_06b:0158c22": "本編文安次如何耶？答：梵本不同，豈須和會？",
    "T39n1786_06b:0158c23": "其如學者無由曉經，今略試評之，在理或",
    "T39n1786_06b:0158c24": "當冀無私隱。且夫此經，古師謂是偏方之教，",
    "T39n1786_06b:0158c25": "即一時赴機之說也，故天台結歸方等部攝。",
    "T39n1786_06b:0158c26": "斯由機分大小、應赴權實，赴權小者令見",
    "T39n1786_06b:0158c27": "佛從定起說法，應實大者則知佛在定而告。",
    "T39n1786_06b:0158c28": "亦如《華嚴》中令見女子身中入正受，男子",
    "T39n1786_06b:0158c29": "身中起出說等。當時應物既殊，故集經者",
    "T39n1786_06b:0159a01": "或言定起方說、或云說畢定起。然佛滅度後，",
    "T39n1786_06b:0159a02": "集經者又匪一途，亦有窟內、窟外所集，亦",
    "T39n1786_06b:0159a03": "云梵語有賒有切等，致譯經者所覩梵本不",
    "T39n1786_06b:0159a04": "同。如讖師曾遊五天，必覩梵文正本，見云佛",
    "T39n1786_06b:0159a05": "在定而說，必須信受敬譯。淨師本弘小典，晚",
    "T39n1786_06b:0159a06": "接梵文，或見云佛從定起方說，正符所宗，",
    "T39n1786_06b:0159a07": "故編譯無改。至列聲聞菩薩等眾，皆云於日",
    "T39n1786_06b:0159a08": "晡時從定而起，到佛會所。古師甞推譯者未",
    "T39n1786_06b:0159a09": "為雅當，信亦有之。然聖師所為必非徒然，凡",
    "T39n1786_06b:0159a10": "流膚學莫盡考乎厥由也。求過得過，附贅之",
    "T39n1786_06b:0159a11": "尤亦已甚矣。學者體而思之。問：大師既依讖",
    "T39n1786_06b:0159a12": "本釋經，何故云入遊法性出敘經王耶？答：如",
    "T39n1786_06b:0159a13": "來常在法性上定，應機順物示入定相。雖心",
    "T39n1786_06b:0159a14": "遊寂理，口出其言，故謂出敘經王。蓋寂不阻",
    "T39n1786_06b:0159a15": "照，說無妨定，非謂身出其定也。四、酬請起定，",
    "T39n1786_06b:0159a16": "二：初、「爾時」下一行，明經家敘起定。爾時者，即",
    "T39n1786_06b:0159a17": "當樹神請畢之時，佛示出定之相，乃云以微",
    "T39n1786_06b:0159a18": "妙音而讚歎言，即微細妙好之音而悅豫四",
    "T39n1786_06b:0159a19": "眾也。二、「善哉」下二行，明佛定起能讚。佛讚樹",
    "T39n1786_06b:0159a20": "神意合前二，以諸菩薩及妙幢能讚佛所說",
    "T39n1786_06b:0159a21": "教，皆是快言。如來〈序品〉已來明大體大宗",
    "T39n1786_06b:0159a22": "大用，是金光明妙三法也，故云快說是言。",
    "T39n1786_06b:0159a23": "若眾生聞此三法，即能發解證悟、明了常住，",
    "T39n1786_06b:0159a24": "故云入甘露無生法門耳。二、章安總釋，二：初、",
    "T39n1786_06b:0159a25": "約義釋，二：初、約佛讚義，二：初、約定果讚因，二：",
    "T39n1786_06b:0159a26": "初、正明讚因義，二：初、示義。「私謂」下，總釋也。其",
    "T39n1786_06b:0159a27": "文有四者，前大師分科止為三段，以如來定",
    "T39n1786_06b:0159a28": "起三行之文合為樹神段中，故註云云。",
    "T39n1786_06b:0159a29": "今章安開釋方為盡理，文現可見。二、引證。",
    "T39n1786_06b:0159b01": "二、示印成讚教。三番菩薩皆先讚佛、次讚說",
    "T39n1786_06b:0159b02": "教，即讚如來從〈序品〉已來是說一經大體大",
    "T39n1786_06b:0159b03": "智大用菩薩修因也。何者？〈序品〉明遊法性，佛",
    "T39n1786_06b:0159b04": "指所遊是諸經王等，三番謂佛是說一經之",
    "T39n1786_06b:0159b05": "大體也。〈壽量〉明佛常果，三番為佛是說一",
    "T39n1786_06b:0159b06": "經之大智，智即宗也。〈懺〉、〈讚〉、〈空品〉謂佛是說一",
    "T39n1786_06b:0159b07": "經之大用也。〈四王〉至〈捨身品〉皆是說菩薩修",
    "T39n1786_06b:0159b08": "因也。三番讚教既稱佛所說，故如來定起",
    "T39n1786_06b:0159b09": "印成，即讚樹神等快說是言也。二、讚通三業。",
    "T39n1786_06b:0159b10": "章安因明今品果佛定起，能讚因人快說。復",
    "T39n1786_06b:0159b11": "考經之上文，亦有果身禮舍利之義。舍利者，",
    "T39n1786_06b:0159b12": "翻骨分也，即因身爾。上〈懺品〉佛讚大懺，〈讚品〉",
    "T39n1786_06b:0159b13": "佛讚龍尊是大讚，皆言大者，一懺一讚等法",
    "T39n1786_06b:0159b14": "性大體，知罪福性空也。〈四王品〉能請、〈善集",
    "T39n1786_06b:0159b15": "品〉能說、〈鬼神品〉等能聽、〈捨身品〉能行，皆是快",
    "T39n1786_06b:0159b16": "說者，共能了金光明教能詮所詮是體宗用",
    "T39n1786_06b:0159b17": "三，即一切三法，故皆名快說也。信相、龍尊、四",
    "T39n1786_06b:0159b18": "王等並是因人，故謂因口所說。孱字士限切，",
    "T39n1786_06b:0159b19": "現也。身口非意不行，故云任運例成也。二、約",
    "T39n1786_06b:0159b20": "出定義，二：初、據起問入。二、答始末在定，二：初、",
    "T39n1786_06b:0159b21": "明住法性定。問：諸經先須入定，定起方說；今",
    "T39n1786_06b:0159b22": "經何故一向在定而有所說耶？答：若論法性",
    "T39n1786_06b:0159b23": "上定，豈有出入說默之異？既示其定，蓋順物",
    "T39n1786_06b:0159b24": "機，物機所宜適樂不同。諸經示同往佛皆先",
    "T39n1786_06b:0159b25": "入定，履歷法緣，對治散心妄有所說，故須入",
    "T39n1786_06b:0159b26": "定，定起方說。此經首尾在定而能說者，意同",
    "T39n1786_06b:0159b27": "向理。又示金光明無量甚深自在無礙、寂照",
    "T39n1786_06b:0159b28": "融遍，故說畢定起，印成三番快領如來所說",
    "T39n1786_06b:0159b29": "法也。二、彰法性圓融。言若作入法性者，顯",
    "T39n1786_06b:0159c01": "理含容，不阻出入。上唱法性無量甚深，一出",
    "T39n1786_06b:0159c02": "一入有說有默，豈逾法性？故云法性自在。言",
    "T39n1786_06b:0159c03": "四佛者，即四方佛也。五佛者，并釋迦耳。同處",
    "T39n1786_06b:0159c04": "各處等者，信相室與靈鷲山雖異，若了唯心",
    "T39n1786_06b:0159c05": "者，見唯妙土則弟子眾一，故五佛同處共一",
    "T39n1786_06b:0159c06": "身一智也，是則四無來去、一無住在。其執權",
    "T39n1786_06b:0159c07": "教者弟子眾異，謂妙幢所居共佛耆山敻隔",
    "T39n1786_06b:0159c08": "多里，故四佛五佛匪唯各處，亦見異身異智、",
    "T39n1786_06b:0159c09": "實來實去、定住定在。雖此殊別，無離法性，故",
    "T39n1786_06b:0159c10": "云隨人所覩皆無障礙也。二、約觀釋，二：初、明",
    "T39n1786_06b:0159c11": "事三業境。言觀心者，標明觀釋也。先明諸菩",
    "T39n1786_06b:0159c12": "薩讚具三業為妙觀境。然讚雖在口，身須恭",
    "T39n1786_06b:0159c13": "謹、心仍尊重，三業齊運讚義方成。二、明理三",
    "T39n1786_06b:0159c14": "觀成，二：初、明於事觀理。言三觀心者，寄身等",
    "T39n1786_06b:0159c15": "境示空假中能觀三觀心也。近有講人不知，便",
    "T39n1786_06b:0159c16": "謂後人妄加心字。亦由向迷心為所觀，致有",
    "T39n1786_06b:0159c17": "踳駮。斯之疎謬，不可云也。止如《十六觀經》本",
    "T39n1786_06b:0159c18": "明佛觀，疏云「心觀為宗」，或不見斯意，乃妄",
    "T39n1786_06b:0159c19": "有穿鑿。今之學者，切宜思之。觀身不得身者，",
    "T39n1786_06b:0159c20": "先明身觀，推檢四大本無實性，名身性空；但",
    "T39n1786_06b:0159c21": "有名字，即身相也。名字多種，且舉六度十度",
    "T39n1786_06b:0159c22": "等，如身行布施名檀、身離諸非名戒、身受所",
    "T39n1786_06b:0159c23": "辱名忍、身勤前行名進、身能安靜名禪、身",
    "T39n1786_06b:0159c24": "了體空名慧、身行其巧名方便、身立盟誓名",
    "T39n1786_06b:0159c25": "願、身利及於他名力、身出生死名智。身乃至",
    "T39n1786_06b:0159c26": "身行八萬塵沙法門，行者隨受名字，達名無",
    "T39n1786_06b:0159c27": "名，名身相空。推檢性相雖空，而色心諸法宛",
    "T39n1786_06b:0159c28": "然，故空不定空、假不定假，非空非假皆真實",
    "T39n1786_06b:0159c29": "妙性，名顯中道也。觀身既然，口意例解。二、明",
    "T39n1786_06b:0160a01": "事得理成，三：初、明無觀俱失。身等為境能",
    "T39n1786_06b:0160a02": "發其觀，觀成境現事理雙明，猪揩金山方之",
    "T39n1786_06b:0160a03": "可解。二、以衣物為例。三衣者，僧伽梨、欝多羅",
    "T39n1786_06b:0160a04": "僧、安陀會也。六物者，兼尼師壇、鉢多羅、漉水",
    "T39n1786_06b:0160a05": "囊也。是知六外無三。亦如四禪八定，定外無",
    "T39n1786_06b:0160a06": "禪。蓋衣名則局、物名稍通。衣者遮覆之義也，",
    "T39n1786_06b:0160a07": "鉢多羅等且非遮覆，故通名物也。亦如無色",
    "T39n1786_06b:0160a08": "四處受想慮亡，則無支林喜樂之名，故通受",
    "T39n1786_06b:0160a09": "定名也。色界四處雖通靜慮，受想尚行則別",
    "T39n1786_06b:0160a10": "受禪名。故知解之則事三理六俱明，昧之則",
    "T39n1786_06b:0160a11": "三六四八俱暗。三、得理俱成。境由觀顯，理觀",
    "T39n1786_06b:0160a12": "若成，身口意三名妙色心，故亦名六觀、亦名",
    "T39n1786_06b:0160a13": "事理成也。無六亦無三者，牒上例中若不解",
    "T39n1786_06b:0160a14": "之文也。可見。",
    "T39n1786_06b:0160a15": "維昔先稟法智大師，甞講次撰記，解釋經",
    "T39n1786_06b:0160a16": "疏。方終一十七品，會乃歸寂。其最後〈讚佛〉",
    "T39n1786_06b:0160a17": "一品，經旨幽邈、疏科尚簡，而鉤索深隱固",
    "T39n1786_06b:0160a18": "亦難矣。予雖不敏，忝久親講授，遂纂集",
    "T39n1786_06b:0160a19": "舊聞繫諸卷末。亦冀覽者豈貽續貂之譏",
    "T39n1786_06b:0160a20": "云。",
    "T39n1786_06b:0160a21": "金光明經文句記卷第六下"
}