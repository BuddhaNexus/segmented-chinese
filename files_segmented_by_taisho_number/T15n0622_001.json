{
    "T15n0622_001:0343c22": "佛說自誓三昧經(獨證品第四出比丘淨行中)",
    "T15n0622_001:0343c24": "後漢安息三藏安世高譯",
    "T15n0622_001:0343c25": "聞如是：一時佛遊摩竭提界梵志精廬大叢",
    "T15n0622_001:0343c26": "樹間珓露精舍，所止道場名曰顯颺獨證，初",
    "T15n0622_001:0343c27": "始得佛光影甚明，自然寶零蓮華之座，與大",
    "T15n0622_001:0343c28": "比丘眾比丘三萬二千，皆阿羅漢諸漏已盡，",
    "T15n0622_001:0343c29": "意所總持總攝諸根，三世自在神通無礙，譬",
    "T15n0622_001:0344a01": "如大龍所作已辦，聖慧具足暢眾生原，賢者",
    "T15n0622_001:0344a02": "舍利弗、大目揵連等；菩薩無數，皆不思議權",
    "T15n0622_001:0344a03": "行普具，遊諸佛藏過諸魔行，等恒沙剎弘慈",
    "T15n0622_001:0344a04": "六度，隨時拯濟眾生獲安，遠捨名教，光世音、",
    "T15n0622_001:0344a05": "慈氏等如是上首者也。於是如來便入神靜",
    "T15n0622_001:0344a06": "化證三昧，普感恒沙諸佛世界，於佛座前，忽",
    "T15n0622_001:0344a07": "有蓮華座自然踊從地出，其華清香明徹十",
    "T15n0622_001:0344a08": "方，其華千葉，一一葉上有化菩薩，立侍祥序",
    "T15n0622_001:0344a09": "玄處虛空，各從其位五體投地，右繞七匝當",
    "T15n0622_001:0344a10": "前恭立，俱發洪音歎未曾有：「唯然世尊！我等",
    "T15n0622_001:0344a11": "自於本剎見有化靈瑞樹，其樹初生光照恒",
    "T15n0622_001:0344a12": "沙諸佛世界，樹出洪音其聲清淨，哀雅慈和",
    "T15n0622_001:0344a13": "暢入眾心，聞者踊躍具足平等，興大乘行六",
    "T15n0622_001:0344a14": "度無極，三十七品備悉佛事。」爾時恒沙世界",
    "T15n0622_001:0344a15": "一一如來，各遣菩薩宣揚道教光顯大乘，告",
    "T15n0622_001:0344a16": "其菩薩曰：「汝等從此佛土，度如恒沙等剎有",
    "T15n0622_001:0344a17": "佛土，名曰娑呵(漢言忍界)，其佛名能仁如來、無所",
    "T15n0622_001:0344a18": "著、至真、等正覺，以法律、神足、言教作佛事。」一",
    "T15n0622_001:0344a19": "一如來手執千葉蓮華，授其菩薩而告之曰：",
    "T15n0622_001:0344a20": "「汝持吾名致敬無量，欣承正士功成志就道",
    "T15n0622_001:0344a21": "體備足，降神五濁為眾重任，超次踔第在彌",
    "T15n0622_001:0344a22": "勒前，弘慈六度普濟群生，興居輕利道教勝",
    "T15n0622_001:0344a23": "常，今致此華成法供養，願使一切普會道場。」",
    "T15n0622_001:0344a24": "彼諸菩薩承佛威神，各從其剎忽然不現，潛",
    "T15n0622_001:0344a25": "定寂靜三昧入觀三昧，須臾之頃俱到忍界，",
    "T15n0622_001:0344a26": "各離其坐端嚴恭立，歸崇聖化五體投地，退",
    "T15n0622_001:0344a27": "繞七匝却住本位，神足玄處威儀肅然，法服",
    "T15n0622_001:0344a28": "正齊俱發洪音，前白佛言：「我等世尊本土如",
    "T15n0622_001:0344a29": "來致敬無量，欣承功成志就道體備足，降神",
    "T15n0622_001:0344b01": "五濁為眾重任，超次踔第在彌勒前，弘慈六",
    "T15n0622_001:0344b02": "度普濟群生，興居輕利道教勝常。今贈此華",
    "T15n0622_001:0344b03": "成法供養，願使一切普會道場。」佛言：「正士！欣",
    "T15n0622_001:0344b04": "承彼諸如來慧教不惓，三昧通暢法身空淨",
    "T15n0622_001:0344b05": "智明弘備，此彼等一欽歌所聞光慶無量。」爾",
    "T15n0622_001:0344b06": "時能仁如來手受此華，欣然而笑，光從口出",
    "T15n0622_001:0344b07": "普照十方恒沙無量諸佛世界，便以此華等",
    "T15n0622_001:0344b08": "散恒沙無量諸佛，亦以光明普洞通徹恒沙",
    "T15n0622_001:0344b09": "世界，一一眾生蒙佛慈光，皆得慧觀達識宿",
    "T15n0622_001:0344b10": "命，展轉相照照下地獄，三惡八難、天堂人中，",
    "T15n0622_001:0344b11": "盡蒙慈光皆得解脫，百千眾生盡同一意，普",
    "T15n0622_001:0344b12": "發無上正真道心。其光尋還繞身三匝滅於",
    "T15n0622_001:0344b13": "頂上。爾時恒沙等諸佛盡通相見，諸佛威神",
    "T15n0622_001:0344b14": "普使眾生並得見佛，現變畢訖廓如常故。於",
    "T15n0622_001:0344b15": "是座中有菩薩名曰賢儒，即於佛前以偈讚",
    "T15n0622_001:0344b16": "曰：",
    "T15n0622_001:0344b17": "「妙哉大聖化，　　愍哀群萌類，",
    "T15n0622_001:0344b18": "　從無央數劫，　　積累功德行。",
    "T15n0622_001:0344b19": "　一一功德行，　　有若干百千，",
    "T15n0622_001:0344b20": "　百福成一相，　　願禮三世尊。",
    "T15n0622_001:0344b21": "　妙哉大聖化，　　慈慧無有邊，",
    "T15n0622_001:0344b22": "　道教清且貴，　　釋師天中天。",
    "T15n0622_001:0344b23": "　大智高無上，　　法船濟群生，",
    "T15n0622_001:0344b24": "　聖慧淨無量，　　願禮無上尊。",
    "T15n0622_001:0344b25": "　妙哉大聖化，　　慈光潤恒沙，",
    "T15n0622_001:0344b26": "　愚冥悉已除，　　迷悟反濁清。",
    "T15n0622_001:0344b27": "　惠澤隨時宜，　　善權接群生，",
    "T15n0622_001:0344b28": "　法橋度一切，　　願禮三界尊。」",
    "T15n0622_001:0344b29": "於是聖師告賢儒曰：「諸佛法笑有三因緣。何",
    "T15n0622_001:0344c01": "謂為三？薩云若智深遠微妙，明暢三世達眾",
    "T15n0622_001:0344c02": "生原，三乘趣向各有本行根信具足，或有菩",
    "T15n0622_001:0344c03": "薩志存弘誓，被大德鎧為眾重任，斷所趣向",
    "T15n0622_001:0344c04": "為世橋梁，專推六度不捨一切，道住漸著勇",
    "T15n0622_001:0344c05": "猛精進，布施無相戒忍護行，禪定不亂慧智",
    "T15n0622_001:0344c06": "清明向不退轉。是等，賢儒！佛眼悉見一一",
    "T15n0622_001:0344c07": "受決；非但一佛授其人決，十方現在諸佛皆",
    "T15n0622_001:0344c08": "授其決。是一因緣。「復次賢儒！若有菩薩向阿",
    "T15n0622_001:0344c09": "惟顏，積殖德本具足聖慧，供養恒沙無量諸",
    "T15n0622_001:0344c10": "佛，一一受決，決決相明，明淨佛土，等潤眾生",
    "T15n0622_001:0344c11": "普同一行，招來諸佛賢聖大仁，於四駃流為",
    "T15n0622_001:0344c12": "大法船，竭六欲海枯十二門，入五道、淨五眼，",
    "T15n0622_001:0344c13": "凝神玄寂處兜術宮，集諸菩薩達士正士，淨",
    "T15n0622_001:0344c14": "三界行講不退輪。十方現在諸佛，於四部眾",
    "T15n0622_001:0344c15": "皆共讚歎如此菩薩，稱揚其德，言當降神作",
    "T15n0622_001:0344c16": "佛不久，十方眾生普得解脫。是二因緣。「復",
    "T15n0622_001:0344c17": "次賢儒！若有菩薩於兜術宮，畢彼天壽當下",
    "T15n0622_001:0344c18": "降神，便入究竟廣現三昧。淨居諸天普觀三千",
    "T15n0622_001:0344c19": "大千之剎，國邑寬大眾生濡和，剎利梵志長",
    "T15n0622_001:0344c20": "者居士，何城何邑百億之中，有道有德清淨",
    "T15n0622_001:0344c21": "淳淑仁和慈惠，轉輪聖王正處天竺，議集降",
    "T15n0622_001:0344c22": "神諸天翼從，現居宮中侍女宿衛，現學盡俗",
    "T15n0622_001:0344c23": "觀四非常。淨居天子勸進出家，入山研精坐",
    "T15n0622_001:0344c24": "貝多樹，去髮自誓作比丘像，修先佛法以法",
    "T15n0622_001:0344c25": "為師，淨居為證。一夜三達降魔官屬，具足佛",
    "T15n0622_001:0344c26": "事。靈瑞之樹普出恒沙諸佛世界，一一如來，",
    "T15n0622_001:0344c27": "於其剎土八部眾中，讚歎座樹菩薩功德。如",
    "T15n0622_001:0344c28": "此各各遣其土菩薩往，贈華致敬讚揚大乘。",
    "T15n0622_001:0344c29": "如此賢儒！十方現在諸佛皆共知之，善慶眾",
    "T15n0622_001:0345a01": "生普會道場。是三因緣。「是等菩薩來者，皆是",
    "T15n0622_001:0345a02": "如來本因緣人，因此說法皆當逮得無所從",
    "T15n0622_001:0345a03": "生，或向童真或向了生，向阿惟顏，故如來一",
    "T15n0622_001:0345a04": "一授決分明具足。當知，正士！佛不妄笑。」說是",
    "T15n0622_001:0345a05": "語時，七十億那術菩薩得童真位，六十億那",
    "T15n0622_001:0345a06": "術菩薩得了生位，三十億那術菩薩得阿惟",
    "T15n0622_001:0345a07": "顏，百千比丘得阿羅漢，九十億那術人得踐",
    "T15n0622_001:0345a08": "道迹，三界諸天普得法明。於是聖師而作",
    "T15n0622_001:0345a09": "頌曰：",
    "T15n0622_001:0345a10": "「法界一切空，　　色身清淨真，",
    "T15n0622_001:0345a11": "　總持度無極，　　三昧無有因。",
    "T15n0622_001:0345a12": "　佛界亦不空，　　慧淨亦不有，",
    "T15n0622_001:0345a13": "　哀世表微笑，　　正士宜速受。」",
    "T15n0622_001:0345a14": "於是座中有菩薩，名曰明見光賢，即從座起，",
    "T15n0622_001:0345a15": "正衣服、偏露右臂，下右膝，長跪叉手，前白聖",
    "T15n0622_001:0345a16": "師：「願有所問，唯聖師，以無量慧照釋未聞。」",
    "T15n0622_001:0345a17": "世尊曰：「善哉！恣汝所問，今當為汝具敷大要。」",
    "T15n0622_001:0345a18": "明見光賢菩薩曰：「何謂菩薩正士出家，具足",
    "T15n0622_001:0345a19": "道證至薩云然？」於是聖師告曰：「正士！善聽著",
    "T15n0622_001:0345a20": "意，具思其要。諸佛出家要有起發，端坐閑思",
    "T15n0622_001:0345a21": "玄靜通微。夫專精念道必有所感，應感者淨",
    "T15n0622_001:0345a22": "居天子、梵王自在，便勅帝釋化四非常老病",
    "T15n0622_001:0345a23": "死像，因此說證離欲苦難。念道清淨，當處山",
    "T15n0622_001:0345a24": "澤研精行禪，此意方興。四王已下給侍所當，詣",
    "T15n0622_001:0345a25": "貝多樹，憶念先佛出家之法，以法為師，天梵",
    "T15n0622_001:0345a26": "為證，信根內固，宿習六度，四等四恩四禪，行",
    "T15n0622_001:0345a27": "五神通善權隨時，三十七品具足佛事，發意",
    "T15n0622_001:0345a28": "已來不捨一切，忽然自悟。帝釋便下剃刀授",
    "T15n0622_001:0345a29": "之，於是菩薩左手執髮右手持刀，心自念言：",
    "T15n0622_001:0345b01": "『刈習苦垢，殖無著根，斷不退流，通泥洹源，從",
    "T15n0622_001:0345b02": "始起意常得去家，堅固之志心無懈惓，深不",
    "T15n0622_001:0345b03": "退轉信證具足意思分明。』刀未近髮忽便自",
    "T15n0622_001:0345b04": "墮，肉髻自然明顯。菩薩心念：『先佛出家去髮，",
    "T15n0622_001:0345b05": "應有袈裟法服。』檢心方興此念，淨居天子即",
    "T15n0622_001:0345b06": "取色界天劫波育自然袈裟以上菩薩：『惟願",
    "T15n0622_001:0345b07": "正士受是法服。』菩薩即受，以被著身，在體正",
    "T15n0622_001:0345b08": "齊威儀肅然，於是恒沙無量世界，諸佛盡通",
    "T15n0622_001:0345b09": "相見，各送袈裟授與菩薩，菩薩即受諸佛袈",
    "T15n0622_001:0345b10": "裟。彼此諸佛普現威神，盡令諸佛所送袈裟",
    "T15n0622_001:0345b11": "合成一服，名曰薩披佛頭震越。此衣今在梵",
    "T15n0622_001:0345b12": "天。所以端坐六年以畢宿緣，六年後夜戒證",
    "T15n0622_001:0345b13": "方現。何謂戒證？志在閑寂山澤受法，神真操",
    "T15n0622_001:0345b14": "遠持戒行道，不惜壽命棄捐身體，齊等萬物",
    "T15n0622_001:0345b15": "不求利養，守空行寂常觀淨法，行淨四等慈",
    "T15n0622_001:0345b16": "悲喜護，宣暢四恩惠施人愛，利人等利具無",
    "T15n0622_001:0345b17": "蓋哀，明釋四禪無瑕穢、無黠念，遠眼色，捨",
    "T15n0622_001:0345b18": "耳聲，止鼻香，絕口味，外更樂，息意念，滅六",
    "T15n0622_001:0345b19": "欲，棄本習，色止，色聲香止，味樂味止，樂念",
    "T15n0622_001:0345b20": "止，念淨色生，斷耳聲，靜鼻根，拔口力，息樂",
    "T15n0622_001:0345b21": "定住覺意；色非色，無非色，無滅色，不色色，捨",
    "T15n0622_001:0345b22": "諸大，棄本習；聲非聲，無非聲，不聲聲，捨彼",
    "T15n0622_001:0345b23": "受，止此起，無緣對，歸本斷；香非香，不非香，",
    "T15n0622_001:0345b24": "不香香，神空淨，淨神足；味非味，不非味，不",
    "T15n0622_001:0345b25": "味味，寂微弱，強根力；樂非樂，不非樂，不樂",
    "T15n0622_001:0345b26": "樂，四大淨，淨本住。心意識，緣七法，七法淨，",
    "T15n0622_001:0345b27": "淨所向，心無心，不心心，意無意，不意意，",
    "T15n0622_001:0345b28": "識無識，不非識，不識識，非意識，合為一。以",
    "T15n0622_001:0345b29": "知一而除一，不於一而有動，空本地，淨本向，",
    "T15n0622_001:0345c01": "棄名譽，捨諸入，無種性，不群從，遠刑法，無",
    "T15n0622_001:0345c02": "吾我，無人壽，捨命求，無三界想，無識無吾，",
    "T15n0622_001:0345c03": "無我無人，無命無意，無名無種，無化無數無",
    "T15n0622_001:0345c04": "作，無所從來，無所從去，無起無滅，無身無犯，",
    "T15n0622_001:0345c05": "無口無言，無心無念，無世事，無計想，無事",
    "T15n0622_001:0345c06": "緣，無所住，亦無有戒，亦無有持，無成念，無",
    "T15n0622_001:0345c07": "敗壞，是名禁戒、內外淨戒、佛禁戒。無瑕穢，亦",
    "T15n0622_001:0345c08": "無著戒者，無瞋無恚，安定清淨，就度世道。",
    "T15n0622_001:0345c09": "「菩薩正士，初坐樹下，始淨戒證，棄欲苦本，捨",
    "T15n0622_001:0345c10": "分散意，無起想，不動想，不微想，不我想，不",
    "T15n0622_001:0345c11": "彼想，不中想。不彼此想，不中外想，無道想，",
    "T15n0622_001:0345c12": "無俗想，無滅想，滅無想無，無無想想，無無無",
    "T15n0622_001:0345c13": "想，盡無盡想。如是正士！坐樹菩薩立證淨本",
    "T15n0622_001:0345c14": "千八百戒。此數始訖，金剛之座忽然從地裂",
    "T15n0622_001:0345c15": "而出，第六魔宮而大傾動，三界諸天不安本",
    "T15n0622_001:0345c16": "位，皆共俱下詣貝多樹，供侍所當。恒沙世界",
    "T15n0622_001:0345c17": "忽有洪音，洪音之中云：『坐樹菩薩是夜啟證。』",
    "T15n0622_001:0345c18": "眾生各各皆聞皆見。如是正士！是為菩薩具",
    "T15n0622_001:0345c19": "足戒證成薩云然，三達六通，三十七品，十八",
    "T15n0622_001:0345c20": "不共，十力神通，四無所畏，一切普具。三千世",
    "T15n0622_001:0345c21": "界六反震動，功德降魔，光明普照恒沙世界，",
    "T15n0622_001:0345c22": "眾生蒙此慈光一時得安，普發無上正真道",
    "T15n0622_001:0345c23": "意。」佛說是時，八百比丘得阿羅漢，三萬天人",
    "T15n0622_001:0345c24": "皆得法眼，三千清信士得阿那含，賢儒正士",
    "T15n0622_001:0345c25": "等皆還了生，一切眾會普發無上正真道",
    "T15n0622_001:0345c26": "意。",
    "T15n0622_001:0345c27": "於是聖師，告賢儒曰：「昔吾一時遊句睒彌國，",
    "T15n0622_001:0345c28": "爾時天魔部黨，忽與部屬來入大眾，作異被",
    "T15n0622_001:0345c29": "服，與眾同處動共諍訟，更相誹謗兩頭謳合，",
    "T15n0622_001:0346a01": "生死比丘不閑道體，恚心忿惱各自離群馳",
    "T15n0622_001:0346a02": "散，惟羅漢真人各之山林。爾時，賢儒！夏三月",
    "T15n0622_001:0346a03": "已過歲暮已至，當鉢和蘭十四日夜明星出",
    "T15n0622_001:0346a04": "時，唯勅阿難鳴揵[打-丁+遲]布草褥，唯與阿難共",
    "T15n0622_001:0346a05": "鉢和蘭。爾時淨居天子於虛空中白佛：『世尊！",
    "T15n0622_001:0346a06": "今比丘眾各共分散，今佛受歲何其獨自？』佛",
    "T15n0622_001:0346a07": "告天子：『昔吾出家以汝為證，詣貝多樹汝復",
    "T15n0622_001:0346a08": "為證，今我受歲汝復為證，於閻浮利回周三",
    "T15n0622_001:0346a09": "千，無量世界多薩阿竭成薩云然。凡從得佛",
    "T15n0622_001:0346a10": "至于泥曰，汝為三證明體具足。當知天子！多",
    "T15n0622_001:0346a11": "薩阿竭道慧神通，獨步三界由復須證，而況",
    "T15n0622_001:0346a12": "一切凡為道者可無師乎？』又告淨居：『末世多",
    "T15n0622_001:0346a13": "人志存清白，道心貞明不樂世俗隱處山林，",
    "T15n0622_001:0346a14": "審有去家堅固之志。若無師長可宗法者，當",
    "T15n0622_001:0346a15": "如摩訶迦葉出家之法，遠欲欲捨為證，遠俗",
    "T15n0622_001:0346a16": "俗捨為證，遠名譽譽捨為證，遠形法忘形為",
    "T15n0622_001:0346a17": "證，遠內外求捨求為證。如是等，天子！摩訶迦",
    "T15n0622_001:0346a18": "葉以此五證，便下鬚髮被袈裟，師自然法淨，",
    "T15n0622_001:0346a19": "感十方諸佛求哀自陳，仰惟佛出家之法，稱",
    "T15n0622_001:0346a20": "淨居為證三證分明，便成比丘，專行十二頭",
    "T15n0622_001:0346a21": "陀，一一堅固無起想證。爾時迦葉即於樹下",
    "T15n0622_001:0346a22": "具五神通，末後見佛六通即備。如是天子！末",
    "T15n0622_001:0346a23": "世比丘善思此法，莫自貢高求名毀眾以望",
    "T15n0622_001:0346a24": "供養，亦不可苟有此法，背眾不師，於師，此",
    "T15n0622_001:0346a25": "法，謂都無比丘眾可為師者慕行此法，若有",
    "T15n0622_001:0346a26": "僧者當求僧為證，佛法眾，此三寶，等於如來",
    "T15n0622_001:0346a27": "故，多薩阿竭稱明律比丘僧眾以為上頭，當",
    "T15n0622_001:0346a28": "知，天子！比丘僧中必有三乘。』」說是語時，淨居",
    "T15n0622_001:0346a29": "天子及八部眾，聞經歡喜，作禮而去。",
    "T15n0622_001:0346b01": "佛說自誓三昧經"
}