{
    "X65n1285_001:0366a06": "湛然禪師慨古錄序",
    "X65n1285_001:0366a08": "王者欲以一切齊宇宙。而必先定之法。法者非獨以",
    "X65n1285_001:0366a09": "警悖驁而懾奸回正。所以約天下聰明才智之途。束",
    "X65n1285_001:0366a10": "英雄豪傑之氣。使才略不能以旁驚而奔溢。始得以",
    "X65n1285_001:0366a11": "一意於經世之用。故釋之有律。猶國之有位也。律弛",
    "X65n1285_001:0366a12": "而教廢。不特所謂觀十二因緣。脩三十七助道品。會",
    "X65n1285_001:0366a13": "一十八不共法。得四無所畏十神通力。種種具足者。",
    "X65n1285_001:0366a14": "不可見於末世。即欲求草衣木食。盖頭一把茅。向枯",
    "X65n1285_001:0366a15": "樹鐵壁。坐斷虗空者。亦何可多見乎。吾鄉有湛然禪",
    "X65n1285_001:0366a16": "師者。東南之光明幢也。師根器特利。一切當機。如倚",
    "X65n1285_001:0366a17": "天長劍。鋒接立剖。而門風峻冷。戒律精嚴。常慨末世",
    "X65n1285_001:0366a18": "佛法陵夷。因為慨古錄一卷。屬余一言。余夙承吾師",
    "X65n1285_001:0366a19": "針芥之契。每竊窺其鉗錘。後學往往大機大用。施霹",
    "X65n1285_001:0366a20": "靂手。具權實體。電掃一切邊見滯義。而是錄之惓惓。",
    "X65n1285_001:0366a21": "乃在於灑掃應對左規右矩之節。豈初終之殊勝哉。",
    "X65n1285_001:0366a22": "大較今日佛門之所患。在見解浮於眉睫之上。而機",
    "X65n1285_001:0366a23": "鋒逞於齒牙之間。其繫籍於子墨客卿者。則祧瞿曇",
    "X65n1285_001:0366a24": "而禰休遁。輟梵唄而耽風騷。又其下者。洒削賣漿。無",
    "X65n1285_001:0366b01": "不躬之。擊鮮烹肥。種秫釀酒。甘膬充滿香積厨中。間",
    "X65n1285_001:0366b02": "一扣扉而入。則酒氣拂拂。遶繩床間。經年不一省青",
    "X65n1285_001:0366b03": "猊座。其他一瓢一笠。荷錫雲遊。禮洛伽。瞻峨眉。得青",
    "X65n1285_001:0366b04": "源。參少林。一生之事已畢。竟不知五蘊六塵四禪八",
    "X65n1285_001:0366b05": "解為何語矣。此湛師慨古錄之所由作也。湛師振起",
    "X65n1285_001:0366b06": "叢林之意。大旨在定官制擇住持。考試度制遊行。似",
    "X65n1285_001:0366b07": "不專在於律。然律與戒。相為表裏。則欲群空門萬有",
    "X65n1285_001:0366b08": "不齊之眾。使之眺首抑心。而奉空王之三尺者。舍律",
    "X65n1285_001:0366b09": "其何由焉。是錄真佛法之金湯。而迷途之寶筏矣。昔",
    "X65n1285_001:0366b10": "山谷老人之答普覺也。謂妙德法界不容一塵。普賢",
    "X65n1285_001:0366b11": "行門不剩一法。如轉輪藏。轉者誰轉。止者誰止。一念",
    "X65n1285_001:0366b12": "正真。權慧具足。若能如是觀者。即絕眾生生死流轉。",
    "X65n1285_001:0366b13": "即具普賢一切行門。不如是觀。雖八萬四千寶目。遍",
    "X65n1285_001:0366b14": "入五千四十八卷。字字照了。[┬/(ㄇ@土)/凡]觀水磨。竟是何物。常",
    "X65n1285_001:0366b15": "生不動道場。即此以為佛事。普覺欣然曰。我今有六",
    "X65n1285_001:0366b16": "十衲子坐夏。而山谷老人為轉此法輪。省老翁無量",
    "X65n1285_001:0366b17": "葛藤。今湛師方與十方善知識。展華嚴妙義。試以慨",
    "X65n1285_001:0366b18": "古之意。剗盡一切虗浮之見。而能以入微一念。領會",
    "X65n1285_001:0366b19": "於佛諦之先。則經中十萬偈。與四十八品。皆一言可",
    "X65n1285_001:0366b20": "蔽。而不慧不自附於恒河沙之供養可矣。",
    "X65n1285_001:0366b21": "弟子祁承熯漱手書",
    "X65n1285_001:0366c03": "慨古錄",
    "X65n1285_001:0366c05": "無名叟　著",
    "X65n1285_001:0366c06": "丁未季夏之望。無名叟喟然而嘆。二三子問云。和尚",
    "X65n1285_001:0366c07": "何嘆。曰。去古日遠。叢林之規掃地盡矣。佛日將沉。僧",
    "X65n1285_001:0366c08": "寶殆滅。吾懼三武之禍。且起於今日也。能無嘆乎。二",
    "X65n1285_001:0366c09": "三子曰。敢問其略。無名叟曰。坐吾語汝。昔我",
    "X65n1285_001:0366c10": "釋迦如來。曠劫難行苦行。成就未曾有法。用付摩訶",
    "X65n1285_001:0366c11": "迦葉。囑令護持。代代相承。作人天之眼目。維眾生之",
    "X65n1285_001:0366c12": "慧命。所謂如來一大事因緣。出世本懷。惟此而已。故",
    "X65n1285_001:0366c13": "如來付法之際。懸讖未來法難。令受法者。立誓堅持。",
    "X65n1285_001:0366c14": "無令斷絕。師子尊者。知宿業之不可苟免。復憂道法",
    "X65n1285_001:0366c15": "之不可無寄。故預尋法嗣。囑往他國。然後罹難。達磨",
    "X65n1285_001:0366c16": "大師受般若之囑航海而來。致使六度受毒。乃謂二",
    "X65n1285_001:0366c17": "祖曰。吾始來此。多遇毒藥。甞自出試之。石為之裂。今",
    "X65n1285_001:0366c18": "得子授受。能事畢矣。不復救也。遂付衣法曰。內傳法",
    "X65n1285_001:0366c19": "印。以契證心。外付袈裟。以定宗旨。後代澆薄。疑憲競",
    "X65n1285_001:0366c20": "生。云吾西天之人。言汝此方之子。憑何得法。以何為",
    "X65n1285_001:0366c21": "證。汝今受此衣法。却後難生。但出此衣。并吾法偈。用",
    "X65n1285_001:0366c22": "以表明。授受既終。乃奄然而化。後二祖囑付三祖曰。",
    "X65n1285_001:0366c23": "汝受吾教。宜處深山。未可行化。當有國難將作。吾有",
    "X65n1285_001:0366c24": "宿累。今要酬之。汝宜深晦待時行化。觀諸祖用心。可",
    "X65n1285_001:0367a01": "謂至殷至重。無忘佛囑者矣。厥後風穴灋堂痛哭。大",
    "X65n1285_001:0367a02": "陽遙囑浮山。莫不皆深體祖佛授受之意。非苟然而",
    "X65n1285_001:0367a03": "已也。所以自唐歷宋。龍象接踵而起。今之諸方。絕口",
    "X65n1285_001:0367a04": "不提此事。間有稱善知識者。究其授受之源。全無的",
    "X65n1285_001:0367a05": "據。如來慧命。將絕於斯。可不悲夫。問曰。善知識者。既",
    "X65n1285_001:0367a06": "受佛祖付托之重。當以無量方便。無量忍辱。提接四",
    "X65n1285_001:0367a07": "方。使學者親附。是以前輩師資之間。親於父子。今也",
    "X65n1285_001:0367a08": "動輙譏呵。自行不端。學者疑憚。古人之心當不爾也。",
    "X65n1285_001:0367a09": "曰。誠如子言。師僧寔過。然而逆順二儀。皆原古範。要",
    "X65n1285_001:0367a10": "且順適當時。逆為今日。何也。彼時大士。善根純熟。容",
    "X65n1285_001:0367a11": "易成辨。其猶良馬見影而行。今時頑鈍。苟不痛劄。安",
    "X65n1285_001:0367a12": "肎即行。故霜雪不嚴。無從顯松栢之操。砥石非堅。何",
    "X65n1285_001:0367a13": "由利刀劒之鋒。是以大士求偈於羅剎。不患其食血。",
    "X65n1285_001:0367a14": "輪王聽法於提婆。豈厭惡人。但求自利。不問其人。至",
    "X65n1285_001:0367a15": "如二祖立雪齊腰。初祖猶呵其輕慢。臨濟叩黃檗三",
    "X65n1285_001:0367a16": "度。賜六十痛棒。慈明參汾陽。唯聞詬罵。慈明接南公。",
    "X65n1285_001:0367a17": "一味譏呵。復有用酒肉為探竿。以斬猫為佛事。當時",
    "X65n1285_001:0367a18": "及第高門。初未甞以為疑憚。不之學也。子試思之。於",
    "X65n1285_001:0367a19": "言學道。為復欲彰師僧之德耶。為復欲度自己生死",
    "X65n1285_001:0367a20": "耶。若唯欲彰師德而學者。利寔歸他。學之奚為。若欲",
    "X65n1285_001:0367a21": "自度生死而學者。利實在我。何責師僧。況乎曠劫以",
    "X65n1285_001:0367a22": "來。流浪六道。亡而不返。而中間細推。聖賢超越。我之",
    "X65n1285_001:0367a23": "沉迷。日夜精勤。無補萬一。而何暇責於他人耶。且世",
    "X65n1285_001:0367a24": "間傭作資利之徒。呵罵在前。鞭杖在後。皆不之顧。唯",
    "X65n1285_001:0367b01": "圖獲利以資其身。豈汝欲脫生死。就無量樂。視為他",
    "X65n1285_001:0367b02": "人之事。而辭勞苦耶。且人之欲其子之識字。延師唯",
    "X65n1285_001:0367b03": "恐其師之不嚴也。即鞭杖日施而不敢怨。況汝欲求",
    "X65n1285_001:0367b04": "無上妙道。而唯欲師僧之親愛汝耶。曰。古之用逆者。",
    "X65n1285_001:0367b05": "間為一二利根而設。非謂槩施之叢林也。若純以逆",
    "X65n1285_001:0367b06": "用。何能容千百眾乎。故知慈愛者攝眾之要樞。不可",
    "X65n1285_001:0367b07": "廢也。曰。子徒知上古千百眾同居。而不知千百眾之",
    "X65n1285_001:0367b08": "心。一皆以求道之心為心也。且如世有奇寶。知者不",
    "X65n1285_001:0367b09": "遠千里而觀之。否則咫尺之間。不獲覩也。是豈寶之",
    "X65n1285_001:0367b10": "能親踈人耶。亦由其人之重不重耳。夫學者之欲出",
    "X65n1285_001:0367b11": "生死。莫先於道。道之所依。莫如知識。而知識者。間世",
    "X65n1285_001:0367b12": "而後有之。幸而出現於世。學者將不遠千里而往依",
    "X65n1285_001:0367b13": "之。惟恐其不我容也。豈敢責知識之不相親愛耶。昔",
    "X65n1285_001:0367b14": "者浮山遠。天衣懷。與眾同參葉縣省。共七十餘人。省",
    "X65n1285_001:0367b15": "一見即呵之曰。汝輩踏州縣僧。來此何為。我那有間",
    "X65n1285_001:0367b16": "飯養你閒漢耶。叱之去。眾不為動。遂取水潑之。眾又",
    "X65n1285_001:0367b17": "不散。復以灰撒之眾皆怒。捨去。惟懷遠二人。端坐如",
    "X65n1285_001:0367b18": "故。省曰。彼皆去矣。爾胡不去。遠曰。久慕和尚道德。不",
    "X65n1285_001:0367b19": "遠千里而來。豈因一杓水。一把灰。遽即去耶。省曰。爾",
    "X65n1285_001:0367b20": "二人既真為佛法。此間缺典座。能為之否。遠曰。弟子",
    "X65n1285_001:0367b21": "願為。懷得參堂。一日省他出。眾不堪枯淡。乞煑佳粥。",
    "X65n1285_001:0367b22": "遠因為六和粥。粥熟省還。共赴堂竟召問知事。今日",
    "X65n1285_001:0367b23": "有施主設齋耶。答曰無。堂中納襯耶。曰無。如此則此",
    "X65n1285_001:0367b24": "粥從何所得。曰。問典座。於是遠自首云。某甲見大眾",
    "X65n1285_001:0367c01": "枯淡。實自為之。省曰。爾如此好心。待他日為住持時。",
    "X65n1285_001:0367c02": "為之不晚。何得私盜常住物。做人情耶。令知事估遠",
    "X65n1285_001:0367c03": "衣鉢。值幾何。悉歸之常住。逐遠出眾。遠懇求再三。皆",
    "X65n1285_001:0367c04": "不之允。轉求諸山尊者并檀越。乞求挂搭。省大怒曰。",
    "X65n1285_001:0367c05": "我道爾不是好人。汝欲以勢位壓我耶。速去。遠曰。如",
    "X65n1285_001:0367c06": "此則挂搭不敢望。但上堂時容某一聽法。足矣。省始",
    "X65n1285_001:0367c07": "頷之。遠寓山下他寺廊房。省一日見之。問曰。爾住此",
    "X65n1285_001:0367c08": "幾時耶。曰。已半年矣。曰。還常住房錢否。曰無。曰。此常",
    "X65n1285_001:0367c09": "住房。爾何敢盜住。速須還他去。不爾。我當告官。遠即",
    "X65n1285_001:0367c10": "化與之。而別住城中。每見省。則轉加敬容。於是省歸",
    "X65n1285_001:0367c11": "山。告眾云。葉縣有古佛。汝等宜知之。眾云。古佛是誰。",
    "X65n1285_001:0367c12": "省曰。如遠公。真古佛也。一眾始驚。盛排香華。入城迎",
    "X65n1285_001:0367c13": "歸。省特為上堂。面付佛法。自古今以來。法堂付法。唯",
    "X65n1285_001:0367c14": "遠一人而已。且遠職當典座。用常住物。供常住僧。於",
    "X65n1285_001:0367c15": "理無虧。估賠已甚。何更逐之。住他寺房。於省何有。不",
    "X65n1285_001:0367c16": "還房錢。則告官相逐。省為太過矣。而遠公終不為移。",
    "X65n1285_001:0367c17": "予觀其心。真如須彌山王。八風吹不能動。美播萬世。",
    "X65n1285_001:0367c18": "皆省公成就之也。若今時人。見如此事。公議紛然。則",
    "X65n1285_001:0367c19": "何處有芳馨。如遠公者矣。吁。去古日遠。吾安得無嘆。",
    "X65n1285_001:0367c20": "二三子曰。是誠然矣。然叟之所嘆止是耶。曰未也。吾",
    "X65n1285_001:0367c21": "欲悉數之。恐子之煩於聽也。姑為子言其大者。昔漢",
    "X65n1285_001:0367c22": "明帝時。佛法東來。人未之信。五岳道士。競生障礙。置",
    "X65n1285_001:0367c23": "壇於郊。用火燒騐。然後邪正始分。人心歸向。男女剃",
    "X65n1285_001:0367c24": "髮為僧尼者。將及萬人。創白馬寺以居之。自後歷代",
    "X65n1285_001:0368a01": "帝王。共隆此道。凡名山巨剎。莫不皆由降勅建造。其",
    "X65n1285_001:0368a02": "住持者。皆名僧碩德。素為一眾所推。或天子詔迎。或",
    "X65n1285_001:0368a03": "大臣論薦。非有勅旨。不得住持。故有私造寺院。并私",
    "X65n1285_001:0368a04": "自住持之禁。其間領眾之多。每至千百而上。未甞以",
    "X65n1285_001:0368a05": "為疑也。今之叢林眾滿百餘。輙稱紅蓮白蓮之流。一",
    "X65n1285_001:0368a06": "例禁之。致使吾教之衰。莫可振救。夫紅蓮白蓮之教。",
    "X65n1285_001:0368a07": "本皆俗人。於沙門何預。其所有書籍。多暗昧之言。不",
    "X65n1285_001:0368a08": "可與人知者。釋氏之典。則皆前代聖王。選人翻譯。勅",
    "X65n1285_001:0368a09": "賜入藏。沙門講演。必登堂升座。四眾同聞。與彼夜聚",
    "X65n1285_001:0368a10": "曉散私相傳習者。逈然不同。而皆同類禁絕。豈不悲",
    "X65n1285_001:0368a11": "夫。三聖人之設教。其旨趣本同。鹿則欲使人改惡遷",
    "X65n1285_001:0368a12": "善。去邪歸正。脩身齊家。治國平天下。細則欲使人正",
    "X65n1285_001:0368a13": "心誠意。破有出空。以至超生脫死。證果成道。皆一貫",
    "X65n1285_001:0368a14": "也。後世有不肖者出。豈三聖人之教有不善耶。良由",
    "X65n1285_001:0368a15": "種性不同。不能一齊其化耳。故曰堯之子不肖。舜之",
    "X65n1285_001:0368a16": "子亦不肖。以舜堯之聖而不能化其子。又何尤乎三",
    "X65n1285_001:0368a17": "聖人之徒。多不肖耶。且夫三代已降。其間篡位竊國",
    "X65n1285_001:0368a18": "之士。曾有不讀聖人之書者乎。然不聞以是故。廢儒",
    "X65n1285_001:0368a19": "書而罪尼父也。又其人例皆王臣。何甞以是故禁爾",
    "X65n1285_001:0368a20": "人為官耶。今沙門之中。固亦有不肖者矣。然未至若",
    "X65n1285_001:0368a21": "是其甚也。而沙門之流。於此之輩。曾無一人所預。何",
    "X65n1285_001:0368a22": "嚴甞若此之切耶。然沙門其類繁多。種性不能一齊。",
    "X65n1285_001:0368a23": "非佛之教不善。而國家設教未盡善耳。何也。且先代",
    "X65n1285_001:0368a24": "之度僧。必由考試。中式者與之給牒披剃。今時度僧。",
    "X65n1285_001:0368b01": "立例上銀。既稱貧僧。安能納牒。而",
    "X65n1285_001:0368b02": "太祖祐於例外。致使無名之流。得以潛之。然則此之",
    "X65n1285_001:0368b03": "流類。滿於天下。幸有叢林師德講論。宗教傍談。因果",
    "X65n1285_001:0368b04": "罪福。地獄天堂。攝伏其心。使賢愚好惡。有所分辨。故",
    "X65n1285_001:0368b05": "賢者衣冠濟濟。禮貌堂堂。不肖者一皆反此。今也槩",
    "X65n1285_001:0368b06": "禁講演。非惟賢愚不可辨。仍恐世間不成安立矣。何",
    "X65n1285_001:0368b07": "也。彼無名之徒。常道有所不聞。更不以佛法訓導之。",
    "X65n1285_001:0368b08": "不知置此輩於何處耶。夫如此之流。既不知儒禮。又",
    "X65n1285_001:0368b09": "不諳佛法。無鄉山可戀。無妻子可牽。倘有不軌之徒。",
    "X65n1285_001:0368b10": "一呼而應。其依附如鷹犬。其狂悖如狼虎。不知此時。",
    "X65n1285_001:0368b11": "將何法以收之。故吾謂非佛法之不善。而制法之不",
    "X65n1285_001:0368b12": "盡善耳。且先代聖王。見一高僧。敦請出世。座下容五",
    "X65n1285_001:0368b13": "百一千二千。乃至三千同住。日夕講論。尚不能盡佛",
    "X65n1285_001:0368b14": "之深妙。復不能盡挕頑類。今也。欲禁其不談。豈今之",
    "X65n1285_001:0368b15": "輩。皆聖賢之資。不須學耶。為復任其狂悖而不必學",
    "X65n1285_001:0368b16": "耶。由是而推。執政者盡禁講經論道。而資彼無名者",
    "X65n1285_001:0368b17": "流。狂悖懶惰。以為是者。其猶返戈倒授而養成其惡",
    "X65n1285_001:0368b18": "也。豈若因敝制法。防其未然。則吾釋氏受賜多矣。曰。",
    "X65n1285_001:0368b19": "如所論。則理或可當。未審何所設制得合其宜。而使",
    "X65n1285_001:0368b20": "法久住於世也。曰。我恐不得其人。如房融褚遂良許",
    "X65n1285_001:0368b21": "由之輩。如得其人。制之何難哉。據其所制。不過四種。",
    "X65n1285_001:0368b22": "一曰定官制。二曰擇住持。三曰考試度。四曰制遊行。",
    "X65n1285_001:0368b23": "官制者。如先代武臣。受茅土之賜。各蓄家臣。由是武",
    "X65n1285_001:0368b24": "強文弱。天下分崩。而我國朝以文制武。柔制於剛。不",
    "X65n1285_001:0368c01": "受其咎。豈不為制之得宜也。",
    "X65n1285_001:0368c02": "太祖制僧錄司官八員。曰。左右善世。左右闡教。左右",
    "X65n1285_001:0368c03": "覺義。左右紀錄。乃至僧綱僧會。非洞明道學。德行可",
    "X65n1285_001:0368c04": "推者。莫堪此職。奈何至柔之教。受制於儒者之門。其",
    "X65n1285_001:0368c05": "猶萌芽之木。處於磐石之下。雖有參天之能。豈能伸",
    "X65n1285_001:0368c06": "其志哉。致使真正高賢。蔑視如介。棄而勿顧。不肖之",
    "X65n1285_001:0368c07": "徒。或上銀請納。或囑托人情。曾何知節義廉耻。乞尾",
    "X65n1285_001:0368c08": "哀憐。教顰模範。又何甞諳宗律教乘。如有首領。欲望",
    "X65n1285_001:0368c09": "其治於下者。吾不知其可也。書云。己不正而欲治人",
    "X65n1285_001:0368c10": "者。未之有也。且宰相之任。必須俻諳民情。乃可稱職。",
    "X65n1285_001:0368c11": "朝廷為作養人品。故翰林不受考察。不典政務。況我",
    "X65n1285_001:0368c12": "塵外之人。區區受制於人。致使有道之者。遁世不見矣。",
    "X65n1285_001:0368c13": "如欲重隆此道。必須將僧錄司。制為客司。不受左右",
    "X65n1285_001:0368c14": "司所轄。考選有道德者主之。僧綱僧會。以才德入試",
    "X65n1285_001:0368c15": "中選者領其事。必須調屬不受府縣所制。是之謂端",
    "X65n1285_001:0368c16": "其本。然後清其源。治之為不難矣。住持者。此為道德",
    "X65n1285_001:0368c17": "之任。非苟然者也。所以前代住持。必推一方有道德",
    "X65n1285_001:0368c18": "者。有司推舉。朝廷勅住。或為世主知名。持詔演道。由",
    "X65n1285_001:0368c19": "是千百共居。人不之疑。今也不然。才德一無所有。道",
    "X65n1285_001:0368c20": "學有所未聞。世緣頗足。便名住持。致使叢林衰落。禮",
    "X65n1285_001:0368c21": "義絕聞。更兼官府。不辨清白。動輙行禁。使真道者退",
    "X65n1285_001:0368c22": "身不就。而不肖者百計鑽謀。佛法愈衰。叢林愈薄。復",
    "X65n1285_001:0368c23": "有屑屑之徒不知大體所開。纔出家來。苟圖聲譽。以",
    "X65n1285_001:0368c24": "為己任。急急於名利之場。或私創山居。或神廟家祠。",
    "X65n1285_001:0369a01": "男女共住。或典賃民房。漫不可稽。欲望古時千百同",
    "X65n1285_001:0369a02": "居。其可得乎。所以欲使法道之興。必先乎住持。苟得",
    "X65n1285_001:0369a03": "其人。何愁佛法之不揚。小人之不革。世獘之不驅。顛",
    "X65n1285_001:0369a04": "亂之不正也。盡禁一切無名住持。并私創庵院。及神",
    "X65n1285_001:0369a05": "祠男女共處之流。其敝可以槩之也。考試度者。右之",
    "X65n1285_001:0369a06": "沙門。一以試經。中式者。方與給牒披剃。故得免其濫",
    "X65n1285_001:0369a07": "為。今",
    "X65n1285_001:0369a08": "太祖將禪教瑜伽開為二門。禪門受戒為度。應門納",
    "X65n1285_001:0369a09": "牒為度。自嘉靖間。迄今五十年。不開戒壇。而禪家者",
    "X65n1285_001:0369a10": "流。無可憑據。散漫四方。致使玉石同焚。金鍮莫辨。如",
    "X65n1285_001:0369a11": "欲盡稽其敝者。凡出家者。必須十夏為限。如鈍根不",
    "X65n1285_001:0369a12": "能考試。但有德行可稽者。雖不識字。亦須本師與諸",
    "X65n1285_001:0369a13": "山住持保結。上銀二等。上等三兩。下等一兩。僧綱司",
    "X65n1285_001:0369a14": "起送。律司。披剃給牒。但不許收徒。其利振者。經律論",
    "X65n1285_001:0369a15": "定為三學。亦以十夏為則。次第起送入試。能誦律者",
    "X65n1285_001:0369a16": "復取本師。與諸山耆舊稽行結狀。與之給牒剃度。凡",
    "X65n1285_001:0369a17": "三年。朝廷差僧錄司官。巡案各省。題場考試。并考察",
    "X65n1285_001:0369a18": "各寺住持賢否。如三場中式者。起送赴京。僧錄司官",
    "X65n1285_001:0369a19": "題請復試。中式者就職管事。其賢否升降。一如有司。",
    "X65n1285_001:0369a20": "如此則賢愚可辨。混濫可稽。人才可得。佛法可安。野",
    "X65n1285_001:0369a21": "無曠民。國有常課。比今之禁僧者。不知以為何如也。",
    "X65n1285_001:0369a22": "禁遊行者。古人以生死不明。遠涉江湖。參求知識。故",
    "X65n1285_001:0369a23": "有行脚之稱。今則不然。一以焚香為由。間踏州縣。訪",
    "X65n1285_001:0369a24": "探名山。似名行脚。去古實遠。然則習以成風。不能禁",
    "X65n1285_001:0369b01": "絕。凡欲遠遊於千里外者。必於本司。批給執照。然後",
    "X65n1285_001:0369b02": "許其遠出。不爾。則如私行論。如千里內者。但照牒而",
    "X65n1285_001:0369b03": "已。如叢林見行脚者至。必討執照。并度牒登簿。以便",
    "X65n1285_001:0369b04": "稽查。如無執照度牒者。不許容留。若人情苟納者。查",
    "X65n1285_001:0369b05": "出。則私行私納。一并究罪。如欲共住。將牒呈納庫司",
    "X65n1285_001:0369b06": "乃可。如欲起身。則查無過咎。付還度牒。如此則負罪",
    "X65n1285_001:0369b07": "迯匿者。莫之能混。如此則比今之所謂。禁遊食僧道。",
    "X65n1285_001:0369b08": "并來歷不明者。何啻萬一矣。所以世態之久。不能無",
    "X65n1285_001:0369b09": "敝。因敝制法。聖人常規。養習成風。古今大病。若非至",
    "X65n1285_001:0369b10": "人深慨末世。細掬其源。何能成其純化。吾觀儒門。自",
    "X65n1285_001:0369b11": "三王以降。叛欵極多。皆由前代聖賢。斬革斬余。以至",
    "X65n1285_001:0369b12": "於今。所以歷代朝制。各有不同增減不常者。莫不皆",
    "X65n1285_001:0369b13": "因時所制也。即如求士一節。自訪賢良而後孝廉。自",
    "X65n1285_001:0369b14": "孝廉而詩賦。目詩賦而文章。而今又禁生員。不許擅",
    "X65n1285_001:0369b15": "入府縣。以及舉人有考察之制。假如今之生員不以",
    "X65n1285_001:0369b16": "考而取。則其敝害蔓延。君子小人。莫可能敕。然文章",
    "X65n1285_001:0369b17": "寔學。非可濫為。然亦有夤緣之弊。況我出家之徒。朝",
    "X65n1285_001:0369b18": "方出家。暮可為僧。安能一齊其化。是故予謂欲齊其",
    "X65n1285_001:0369b19": "化。必須考試。依此四條。不攝自齊。不令而行。不言而",
    "X65n1285_001:0369b20": "喻。其在是矣。",
    "X65n1285_001:0369b21": "曰。古云鬚髮落地。高超五百大劫。所以帝釋尚生渴",
    "X65n1285_001:0369b22": "仰。乃云能勾我生釋迦牟尼佛。正像法中。剃除鬚髮。",
    "X65n1285_001:0369b23": "受具足戒。為大比丘。只如摩登伽女。宿為優人。戲着",
    "X65n1285_001:0369b24": "袈裟。猶能證果。如師所度議。考試得度。十無一二。豈",
    "X65n1285_001:0369c01": "能如今之廣耶。苟不能如此。則斷一切人之善根。是",
    "X65n1285_001:0369c02": "豈佛祖之心耶。曰。吾聞珠玉之為寶者。以世間所稀",
    "X65n1285_001:0369c03": "有故也。既稱僧寶。豈人人所易為乎。乃如金章紫綬",
    "X65n1285_001:0369c04": "之榮。人皆知其為貴。非君子苦志於寒窻。而安可得",
    "X65n1285_001:0369c05": "之哉。苟常人慕其榮。而可濫為之。則君子於常人何",
    "X65n1285_001:0369c06": "分焉。而貴賤何別焉。而又誰肻苦志於寒窻耶。又如",
    "X65n1285_001:0369c07": "秀才。一登黌門。則終身優免。出於常類。苟不考試得",
    "X65n1285_001:0369c08": "之。而誰不效尤。苟可效尤。則朝廷作養人才。何所施",
    "X65n1285_001:0369c09": "焉。吾謂聖賢之資不易得。使其漸種善根可也。然亦",
    "X65n1285_001:0369c10": "不必定須剃髮。如儒門者流。豈能盡戴烏紗然後讀",
    "X65n1285_001:0369c11": "書耶。必自童稚而後成就於無心矣。吾謂聖賢之位。",
    "X65n1285_001:0369c12": "不可妄竊。故須考擇也。且前輩沙門。王侯仰重。過於",
    "X65n1285_001:0369c13": "至尊。設使如今之流。有何所長。而處王侯之上。古云。",
    "X65n1285_001:0369c14": "佛法付囑國王大臣者。豈盡不欲使惡人負慢而付",
    "X65n1285_001:0369c15": "囑耶。盡欲使揀辨賢愚。作佛法永久之計矣。司府既",
    "X65n1285_001:0369c16": "失揀辨。其濫為之謬。遍於天下。莫之能救矣。何也。古",
    "X65n1285_001:0369c17": "之考試為僧。尚不能免其一二漏網。今之槩無憑據。",
    "X65n1285_001:0369c18": "則漫不可究。故或為打劫事露而為僧者。或牢獄脫",
    "X65n1285_001:0369c19": "逃而為僧者。或悖逆父母而為僧者。或妻子閗氣而",
    "X65n1285_001:0369c20": "為僧者。或負債無還。而為僧者。或衣食所窘而為僧",
    "X65n1285_001:0369c21": "者。或要為僧而天戴髮者。或夫為僧而妻戴髮者。謂",
    "X65n1285_001:0369c22": "之雙脩。或夫妻皆削髮。而共住庵廟。稱為住持者。或",
    "X65n1285_001:0369c23": "男女路遇而同住者。以至姦盜詐偽。技藝百工。皆有",
    "X65n1285_001:0369c24": "僧在焉。如此之輩。既不經於學問。則禮義廉耻。皆不",
    "X65n1285_001:0370a01": "之顧。惟於人前。裝假善知識。說大妄語。或言我已成",
    "X65n1285_001:0370a02": "佛。或言我知過去未來。反指學問之師。謂是口頭三",
    "X65n1285_001:0370a03": "昧。杜撰謂是真實脩行。哄誘男女。致生他事。官府不",
    "X65n1285_001:0370a04": "究其端。一槩禁輩。子謂不可斷人善根。吾謂不可絕",
    "X65n1285_001:0370a05": "佛慧命。謂孰長矣。假如中試得度。則知僧之難得。非",
    "X65n1285_001:0370a06": "惟各為其道。又且競慕其榮。利根者日夜讀習。鈍根",
    "X65n1285_001:0370a07": "者生勝渴仰。其種善根者。不亦多多矣。若不以學問",
    "X65n1285_001:0370a08": "為重。則賢愚不分。將佛法視之蔑如也。可謂愚者得",
    "X65n1285_001:0370a09": "其計。而智者空資嘆息矣。書云。工欲善其事。必先利",
    "X65n1285_001:0370a10": "其器。又云才難而聖賢甞云。人皆可以為堯舜。途之",
    "X65n1285_001:0370a11": "人可以為禹。又云。才難之歎者。豈非聖賢必欲得器",
    "X65n1285_001:0370a12": "也。設使珠玉。如瓦礫之易得者。烏足云其為貴為寶",
    "X65n1285_001:0370a13": "也。子宜思之。曰。聖賢擇器。不可濫為。理果有在。所以",
    "X65n1285_001:0370a14": "經云。毋以穢器貯於甘露。此之謂也。前云住持之任",
    "X65n1285_001:0370a15": "必出王侯召住。此恐未盡然也。何也。即如六祖以下。",
    "X65n1285_001:0370a16": "馬祖百丈大溈南岳之輩。皆自住山。然後為帝王所",
    "X65n1285_001:0370a17": "知。不聞有詔住之說。若云必須考擇。受帖住持。則人",
    "X65n1285_001:0370a18": "競於名譽。而實學皆喪矣。曰。子不知時世之相異矣。",
    "X65n1285_001:0370a19": "且如上古。傅說之親於版築。太公之釣於渭水。諸葛",
    "X65n1285_001:0370a20": "之臥南陽。子陵之隱富春。莫不皆蘊玉而待諸售者。",
    "X65n1285_001:0370a21": "以有別寶者。不惜萬乘之尊。躬造而聘之。今也不然。",
    "X65n1285_001:0370a22": "帝王不出禁門。賢者苟不就試取仕。則聖賢之路。幾",
    "X65n1285_001:0370a23": "不絕乎。且前代之時。道德隆盛。帝王仰重。常遣近侍。",
    "X65n1285_001:0370a24": "遍訪山林。得一尊宿。必迎歸供養。故有內道場之說。",
    "X65n1285_001:0370b01": "今也僧尼不許入於禁門。豈古時之可比也。夫住持",
    "X65n1285_001:0370b02": "之任。非尋常之務。實為佛祖代化之位也。既云代佛",
    "X65n1285_001:0370b03": "祖之位。豈泛泛之徒。可以僭之耶。且沙門輩遍滿天",
    "X65n1285_001:0370b04": "下。苟不以道德之師。力主其事。將何以補其化也。故",
    "X65n1285_001:0370b05": "必須悟大知見。其大機用。然後握金剛王寶劍。提佛",
    "X65n1285_001:0370b06": "祖正令。淘汰人天。使宗風不墜。是佛祖之所付囑者",
    "X65n1285_001:0370b07": "矣。是國王大臣護法之心也。今也末法澆漓。真風墜",
    "X65n1285_001:0370b08": "地。上下之名分混濫。叢林之禮義絕聞。有一兩擔米",
    "X65n1285_001:0370b09": "之檀那。住一三眾之小廟。彼此朦朧。虗消歲月。謂之",
    "X65n1285_001:0370b10": "住持。故予不能不興吊古之歎也。吾又謂住持者。乃",
    "X65n1285_001:0370b11": "聖賢之師也。夫師之位。非易易言者也。孟子云。患在",
    "X65n1285_001:0370b12": "好為人師者也。彼大賢也。猶云患為人師。況天人之",
    "X65n1285_001:0370b13": "師。而可濫據乎。故天台大師亦云。吾不匡徒領眾。則",
    "X65n1285_001:0370b14": "位在六根清淨。由領眾故。祇在五品矣。故吾謂師之",
    "X65n1285_001:0370b15": "位。不易易言者矣。且父母之養子。竭盡劬勞。受禮祇",
    "X65n1285_001:0370b16": "得四拜。待師之禮。必以九拜。可謂倍之倍矣。不知師",
    "X65n1285_001:0370b17": "之功德。何所超於父母。而禮過於彼耶。盖謂父母祇",
    "X65n1285_001:0370b18": "養色身。利祇一世。身滅則識投他處。而彼此不憶故。",
    "X65n1285_001:0370b19": "師友成我法身。利實曠劫。所以古之住持。有小參。夜",
    "X65n1285_001:0370b20": "參。茶話。普說。入室。上堂。日無有空。提攜學者。恩宜過",
    "X65n1285_001:0370b21": "彼。故曰生我者父母。成我者師友。昔汾陽大師一夜",
    "X65n1285_001:0370b22": "不說小參。見一胡僧。持錫而至。勸請云。會有六人成",
    "X65n1285_001:0370b23": "器。胡為不說夜參。言訖而去。次日上堂云。胡僧金錫",
    "X65n1285_001:0370b24": "光。請法到汾陽。六人成大器。勸請為敷揚。由是慈明",
    "X65n1285_001:0370c01": "谷泉等。六人成道。且一夜不說小參。聖僧勸請。日日",
    "X65n1285_001:0370c02": "提携。則恩德豈不過於父母。故香嚴悟道。則遙禮溈",
    "X65n1285_001:0370c03": "山。乃云溈山大慈。恩預父母。當時若為我說破。何處",
    "X65n1285_001:0370c04": "更有今日。由是而觀。則知師德非常。法華所云。有能",
    "X65n1285_001:0370c05": "竊為一人說一句者。是人即如來使。應以如來供養",
    "X65n1285_001:0370c06": "而供養之。今也不然。諸方各剎。上堂小說槩不之聞。",
    "X65n1285_001:0370c07": "間有一二商確者。亦不過依經傍教而已。其次皆世",
    "X65n1285_001:0370c08": "諦流布。不足聽也。懸說懸談。抽釘拔楔。舉世不聞。非",
    "X65n1285_001:0370c09": "謂故不談也。此事非親證親悟。莫之能矣。大抵叢林",
    "X65n1285_001:0370c10": "多有不識字者主之。其領徒不過三等。上者勸其作",
    "X65n1285_001:0370c11": "福。次者令其應務。再次者平交而已。其賢者不耻下",
    "X65n1285_001:0370c12": "問。向徒弟學經。其不賢者。恐弟子處我之上。見其習",
    "X65n1285_001:0370c13": "學。怒云。你不老實脩行。學此擬裝大漢耶。又云。學此",
    "X65n1285_001:0370c14": "口頭三昧奚為。何不老實脩行。敢問老實者何謂也。",
    "X65n1285_001:0370c15": "若守其志誠。無所教誨。則師義不成。何也。師者摸範",
    "X65n1285_001:0370c16": "也。且如世間好人。初不識字。其所行之事。與孝悌合。",
    "X65n1285_001:0370c17": "故曰。入則孝。出則弟。汎愛眾。而親仁。雖曰未學。吾必",
    "X65n1285_001:0370c18": "謂之學已。如此僅可自利。何能教於人也。假如有人。",
    "X65n1285_001:0370c19": "見其行之端方。請之訓子。其人必却曰。我不識字。安",
    "X65n1285_001:0370c20": "能教汝子耶。是可以稱老實矣。若自無所識。而受弟",
    "X65n1285_001:0370c21": "子者。實為虗妄。烏得為老實也。如此則一拜猶名濫",
    "X65n1285_001:0370c22": "受。況九拜乎。故黃蘗云。爾輩噇酒糟漢。我行脚時。見",
    "X65n1285_001:0370c23": "草窠下有箇漢。見略有氣息。便布袋盛米供養他也。",
    "X65n1285_001:0370c24": "若是爾輩這等容易。則驢年去未夢見在。良久云。還",
    "X65n1285_001:0371a01": "見大唐國裏有禪師麼。答曰。諸方各剎。領眾匡徒。豈",
    "X65n1285_001:0371a02": "不是禪師。蘗云。不道無禪。只是無師。其意謂。不道無",
    "X65n1285_001:0371a03": "禪。要如馬大師一喝。使弟子三日耳聾。這樣大機大",
    "X65n1285_001:0371a04": "用的師沒有。惜哉今時。非唯沒有禪與師。要如撥草",
    "X65n1285_001:0371a05": "瞻風之學者亦少矣。何也。間有一二到知識所。曾不",
    "X65n1285_001:0371a06": "有真實工夫吐露。只要許他一箇是。即歡喜。以為得",
    "X65n1285_001:0371a07": "印證矣。若用抽釘㧞楔手段。削去他的所重。或移換",
    "X65n1285_001:0371a08": "他知見。便謂屈抝他的。忿然去矣。此猶是第一等有",
    "X65n1285_001:0371a09": "志氣英豪者。又有一等。宗教曾不之聞。出家又且不",
    "X65n1285_001:0371a10": "久。便去守山。或復坐關。稱善知識。誑諕人者。且古尊",
    "X65n1285_001:0371a11": "宿。行脚經年。煩厭叢林。而自亦頗有所得。然後守山",
    "X65n1285_001:0371a12": "及坐關。養其平生所造之學。豈區區出家。一無聞見。",
    "X65n1285_001:0371a13": "便擬僭耶。只如觀音菩薩莫大聖賢。尚云從聞思脩。",
    "X65n1285_001:0371a14": "入三摩地。普賢菩薩。位隣極聖。猶云願我恒隨三世",
    "X65n1285_001:0371a15": "學。古之人。必依知識千百同居。日夜參究。遞相發明。",
    "X65n1285_001:0371a16": "互申問答。尚不奈何。未悟且置。只如悟後。猶依知識",
    "X65n1285_001:0371a17": "一二十年。商確古今。窮盡差別。本師許其出世則出",
    "X65n1285_001:0371a18": "世。不爾。則終身隱遁。不知今時之輩。既不依於知識。",
    "X65n1285_001:0371a19": "又不近於叢林。豈有不學而自悟者。縱然自悟。從誰",
    "X65n1285_001:0371a20": "印證。得法於誰。將何憑據。若云不假師承。不須印證。",
    "X65n1285_001:0371a21": "則正像法人不如今耶。我誰欺。欺天耶。欺人耶。還自",
    "X65n1285_001:0371a22": "欺爾。嗚呼。不意汎濫。一至於此。若非國王大臣。整此",
    "X65n1285_001:0371a23": "頹綱。此世此弊。莫能救矣。所以住持。必須考試才德。",
    "X65n1285_001:0371a24": "然後可以持衡也。而復有慨者。更為子舉其數端。惠",
    "X65n1285_001:0371b01": "子。所問。昔者洞山介公。七歲時學般若心經。向本師",
    "X65n1285_001:0371b02": "自拉其面曰。經言無眼耳鼻舌身意。某甲現有眼耳",
    "X65n1285_001:0371b03": "鼻舌。何得言無。師驚曰。吾非汝師。當別參去。又圓悟",
    "X65n1285_001:0371b04": "大師。讀法華經。至屎尿臭處問本師曰。屎尿何得上",
    "X65n1285_001:0371b05": "於經本。師曰。子根性太利。可遍參去。二人皆成偉器。",
    "X65n1285_001:0371b06": "今之師僧。見弟子有英俊之資。便乃關門就養。不許",
    "X65n1285_001:0371b07": "其動步。何也。恐近好人。不附於我也。欲望其成器。其",
    "X65n1285_001:0371b08": "可得哉。昔者古靈禪師行脚回。本師令其揩背。靈撫",
    "X65n1285_001:0371b09": "背云。好座佛殿。只是無佛。師即張目視之。靈曰。佛雖",
    "X65n1285_001:0371b10": "不靈。且能放光。本師誦經次。靈作偈曰。世界許大",
    "X65n1285_001:0371b11": "不肻去。鑽他故紙欲何為。本師曰。見汝發言有異。曾",
    "X65n1285_001:0371b12": "見什麼人來。靈曰。某甲曾見百丈和尚來。於是本師",
    "X65n1285_001:0371b13": "普集大眾。請弟子登座。靈即昇座。告曰。靈光獨耀。逈",
    "X65n1285_001:0371b14": "脫根塵。但雖妄緣。即如如佛。本師即豁然大悟。禮拜",
    "X65n1285_001:0371b15": "起云。何期老朽。得聞至教。可謂賢師矣。又鳩摩羅什。",
    "X65n1285_001:0371b16": "幼從鬱頭藍弗。學小乘法。後鬱頭藍弗。復從羅什學",
    "X65n1285_001:0371b17": "大乘教。是知師無定位。各就其長。非如父子之一定",
    "X65n1285_001:0371b18": "也。且師不能從弟子學。其失利且置弗論。只如班輩",
    "X65n1285_001:0371b19": "所關者。亦不肻就學。何也。或云我是他師父輩。或云",
    "X65n1285_001:0371b20": "我是他師公師大輩。豈可反就彼學耶。夫學者叩其",
    "X65n1285_001:0371b21": "所長。奚論班輩。不見文殊。乃釋迦九世太祖。猶坐佛",
    "X65n1285_001:0371b22": "側。行弟子禮。彌勒與八王子同師妙光。實為釋迦八",
    "X65n1285_001:0371b23": "代班輩。何以補處釋迦。迦葉阿難法門昆仲。阿難猶",
    "X65n1285_001:0371b24": "稱二祖。清源石頭。同師六祖。石頭復為清源之嗣。如",
    "X65n1285_001:0371c01": "上聖賢。何曾以班輩為隔。以法為師。乃萬古不磨之",
    "X65n1285_001:0371c02": "式。今人[古*川]不以古人為法也。",
    "X65n1285_001:0371c03": "古之為宗師者。高提祖印。活弄懸拈。用佛祖向上機",
    "X65n1285_001:0371c04": "關。作眾生[宋-木+取]後開示。學者參叩不及處勸其日夜提",
    "X65n1285_001:0371c05": "持。不記年月。然後悟入。今之宗師依本談禪。惟講評",
    "X65n1285_001:0371c06": "唱。大似戲場優人。雖本欲加半字不得。學者不審皂",
    "X65n1285_001:0371c07": "白。聽了一遍。己謂通宗。宗果如是易者。古人三二十",
    "X65n1285_001:0371c08": "年參學。竟為何事。豈今人之根。利於古人耶。由是而",
    "X65n1285_001:0371c09": "推。今之談宗者。寔魔所持耳。",
    "X65n1285_001:0371c10": "古來十八家判教門人。各擅己宗。皆有悟入。所以諍",
    "X65n1285_001:0371c11": "論。有不巳者。今之講師。無經不講。求其悟入。恐或未",
    "X65n1285_001:0371c12": "然。",
    "X65n1285_001:0371c13": "古時叢林。間有尊宿自遠方來。必排香迎請。擊鼓升",
    "X65n1285_001:0371c14": "堂。懇求法要。近來諸方。為住持者恐彼師勝我。學者",
    "X65n1285_001:0371c15": "不敢自專。如此風規。絕世不聞矣。嗚呼。",
    "X65n1285_001:0371c16": "古之出家者。必曰五夏以前。習學律儀。五夏以後。方",
    "X65n1285_001:0371c17": "乃聽教參訪。自優婆塞而後沙彌。沙彌而後比丘。比丘",
    "X65n1285_001:0371c18": "而後菩薩。非徒有名而已。階級次第。皆由學問以分",
    "X65n1285_001:0371c19": "其後先。今也纔出家來。便以剃頭受菩薩戒。謂之直",
    "X65n1285_001:0371c20": "受。門風大體。全然未諳。不二三年。稱善知識。遞相聾",
    "X65n1285_001:0371c21": "瞽。大可悲夫。",
    "X65n1285_001:0371c22": "古之首座者。乃秉拂之位。盖堂頭不能日日上堂。首",
    "X65n1285_001:0371c23": "座代說。故謂秉拂。然必以發明見地。曾受許可。為眾",
    "X65n1285_001:0371c24": "所推。然後點茶白眾。表明師承。方乃就位。商確古今。",
    "X65n1285_001:0372a01": "發揮蘊奧。勘騐學者。亞次堂頭。今之首座。不通一經。",
    "X65n1285_001:0372a02": "不識一字。師承無據。但有幾家供養。辨得幾擔米。設",
    "X65n1285_001:0372a03": "得幾堂供。便請為之。所言發揮蘊奧。勘騐學者。斥為",
    "X65n1285_001:0372a04": "閒事。一味不言。是其談柄。宛其所以。非不言也。世諦",
    "X65n1285_001:0372a05": "雜話。未甞無之。如此以稱人天師者。可為一笑矣。",
    "X65n1285_001:0372a06": "古之出家者。本以生死為急。晝夜參究。孜孜矻矻。曾",
    "X65n1285_001:0372a07": "無別念。若不了悟。則一二十年。曾無自歇。所以外道",
    "X65n1285_001:0372a08": "亦云。無暇剪爪。今之出家者。纔入空門。便學自在。現",
    "X65n1285_001:0372a09": "成受用。所謂生死。視為閑話。有等好事者。營謀世務。",
    "X65n1285_001:0372a10": "興建寺宇。以為能事。比彼學自在者。似乎勝矣。如能",
    "X65n1285_001:0372a11": "因果不差。福報非無。生死到來。恐難抵敵。昔者楊岐",
    "X65n1285_001:0372a12": "大師。輔翼慈明。親總十年院事。暨乎住楊岐時。殿宇",
    "X65n1285_001:0372a13": "頹敗。執事者請代脩營。却曰爾輩生死未明。脚跟未",
    "X65n1285_001:0372a14": "穩。那有閑工夫。幹此餘事。以偈却之曰。楊岐乍住屋",
    "X65n1285_001:0372a15": "壁踈滿床盡撒雪珍珠。縮却頸。暗嗟噓。番憶古人樹",
    "X65n1285_001:0372a16": "下居。一時叢林。以為佳話。不知實為良範矣。",
    "X65n1285_001:0372a17": "古之帝王。創制梵剎。選有道者住持。轉揚國化。今則",
    "X65n1285_001:0372a18": "不然。皇上造寺。費經百萬。選童子住持。謂之替脩。",
    "X65n1285_001:0372a19": "替脩者何謂也。經云。將謂如來惠我三昧。無勞我脩。",
    "X65n1285_001:0372a20": "而今始知身心本不相代。且如來不能惠人三昧。而",
    "X65n1285_001:0372a21": "童子豈能替。",
    "X65n1285_001:0372a22": "皇上脩乎如此。則薦舉者妄立異端。空耗國本。有辜",
    "X65n1285_001:0372a23": "聖心。大可哀哉。何也。夫住持之任。位侔佛祖。非三二",
    "X65n1285_001:0372a24": "十年精操苦行。博煉宗乘者不能也。若愚童子住持。",
    "X65n1285_001:0372b01": "非唯宗教不揚。抑亦規矩不振。所費巨金。當復何圖。",
    "X65n1285_001:0372b02": "自天人以降。乃至昆虫。皆有無子之苦。多見沙門。勸",
    "X65n1285_001:0372b03": "人出家。曾不願其無子。乃云輪迴之本。在乎貪愛。捨",
    "X65n1285_001:0372b04": "愛出家。當得解脫。故經云恩愛相結。愛不能離。父父",
    "X65n1285_001:0372b05": "子子。常在纏縛。觀其所言。極為有理。且不知自己半",
    "X65n1285_001:0372b06": "世未滿。恐絕其後。繼十餘代。十歲之童作三代祖。較",
    "X65n1285_001:0372b07": "彼勸人。自相顛亂。其無知者。置之。為法師者。亦復如",
    "X65n1285_001:0372b08": "此。可為一咲。且孟子云。患在好為人師。童子稱師。寧",
    "X65n1285_001:0372b09": "不愧乎。由是而推此輩。皆孟子罪人也。",
    "X65n1285_001:0372b10": "戒經云。君王不拜。父母不禮。鬼神不敬。如此則沙門",
    "X65n1285_001:0372b11": "之徒。履出塵行。貴超人天。何以今之流輩。毋論富貴",
    "X65n1285_001:0372b12": "貧賤。或妓女丐婦。或大士白衣。但有衣食可資。拜為",
    "X65n1285_001:0372b13": "父母。棄背至親。不願廉耻。作忤逆罪。在明教中。逆之",
    "X65n1285_001:0372b14": "大逆。在佛教中。割愛出家。當為何事。",
    "X65n1285_001:0372b15": "右之所謂齋僧者。我佛在時。有分衛之設。早往乞食。",
    "X65n1285_001:0372b16": "午歸聽法。盖緣後世不堪。故開齋僧之門。令學者安",
    "X65n1285_001:0372b17": "心在道。施主漸種檀度之因。其緣盖為行道者之所",
    "X65n1285_001:0372b18": "設也。今之沙門。不諳大體。以為齋僧者。皆為燒香行",
    "X65n1285_001:0372b19": "路之所立也。若將此米。講經行道。恐差因果。是不知",
    "X65n1285_001:0372b20": "所謂因果者矣。",
    "X65n1285_001:0372b21": "大凡出家者。所修二事。曰慧曰福。慧者聽教參禪。以",
    "X65n1285_001:0372b22": "及博學經書是也。福者執勞負勤。營運供眾是也。所",
    "X65n1285_001:0372b23": "以六祖肉身菩薩。尚乃八月磑坊。丹霞天然悟道。猶",
    "X65n1285_001:0372b24": "以三年槽厰。乃至溈山興座。雪峰飯頭。故百丈有一",
    "X65n1285_001:0372c01": "日不作。一日不食之戒。時輩纔出家來。便學大漢。手",
    "X65n1285_001:0372c02": "不沾水。坐消信施。即且置。我恐行行之師。皆爾上輩。",
    "X65n1285_001:0372c03": "受其血汗之供。能無慚乎。",
    "X65n1285_001:0372c04": "昔者世尊入滅。摩耶夫人。自忉利天下。如來從金棺",
    "X65n1285_001:0372c05": "中湧身七多羅樹。為母說法。弟子問曰。世尊已斷情",
    "X65n1285_001:0372c06": "愛。如何滅度之後。天人哀懇。曾不一[(厂@((既-旡)-日+口))*頁]。佛母來時。即",
    "X65n1285_001:0372c07": "湧棺說法耶。答曰。我為末世不孝眾生故也。所以六",
    "X65n1285_001:0372c08": "祖遺金奉母。五祖山門養母。睦州織履供親。敬脫擔",
    "X65n1285_001:0372c09": "母聽學。皆不敢背於親者矣。故孝行鈔云。大孝釋迦",
    "X65n1285_001:0372c10": "尊。歷劫報親恩。然則沙門流。棄親出家者。盖為生死",
    "X65n1285_001:0372c11": "事大。出於萬不得已。如儒者遠家就學。非不孝親也。",
    "X65n1285_001:0372c12": "圖成名以報效其親。沙門之所以辭親者。亦望成道",
    "X65n1285_001:0372c13": "以度其親也。故釋迦成道。父母及眷屬。七萬生天。諺",
    "X65n1285_001:0372c14": "所云一子受皇恩。全家食天祿。不意時輩。自圖安逸。",
    "X65n1285_001:0372c15": "假名出家。生死之念全無。求道之心何有。不假十年。",
    "X65n1285_001:0372c16": "子孫數輩。終其身而不一省其父母者。豈吾教之謬",
    "X65n1285_001:0372c17": "也。實在人耳。",
    "X65n1285_001:0372c18": "昔者摩訶波若波提。乃佛之姨母也。欲求出家。佛不",
    "X65n1285_001:0372c19": "之許。姨即轉凂阿難。阿難為請。佛云。女人出家。減我",
    "X65n1285_001:0372c20": "正法千年。阿難曰。蠢動含靈皆有佛性。豈女人獨無",
    "X65n1285_001:0372c21": "耶。如其有之。云何不令出家。外道聞之。以為佛心不",
    "X65n1285_001:0372c22": "普。如是啟請再四。佛告阿難。若彼女人。能將我八敬",
    "X65n1285_001:0372c23": "法者。乃可出家。否則不可。八敬法者。百歲比丘尼。見",
    "X65n1285_001:0372c24": "二十歲新戒比丘。應承迎禮拜。二十歲新戒比丘。見",
    "X65n1285_001:0373a01": "百歲比丘尼。不應承迎禮拜。百歲比丘尼。見二十歲",
    "X65n1285_001:0373a02": "新戒比丘。應脩供養。二十歲新戒比丘。見百歲比丘",
    "X65n1285_001:0373a03": "尼。不應脩供。乃至說過等亦如是。阿難領旨。教誡波",
    "X65n1285_001:0373a04": "若波提。波若波提願脩敬法。佛云。猶減正法五百年。",
    "X65n1285_001:0373a05": "今也沙門。多有傍女人住者。或有拜女人為師者。或",
    "X65n1285_001:0373a06": "女人為上輩。公然受沙門禮。而漫不知為非者。所謂",
    "X65n1285_001:0373a07": "減正法者。不其然乎。",
    "X65n1285_001:0373a08": "夫佛之為教。以慈悲為主。以和合為眾。故四海同居。",
    "X65n1285_001:0373a09": "彼此一休。雖住千百眾。猶一人而已。今則不然。或師",
    "X65n1285_001:0373a10": "範誡訓過嚴。或道反議論不合。便欲殺身以報之也。",
    "X65n1285_001:0373a11": "或造揭帖。或揑匿名。徧遞縉紳檀越。誘彼不生敬信。",
    "X65n1285_001:0373a12": "破滅三寶。使彼此皆受地獄之報。寔可傷矣。何也。不",
    "X65n1285_001:0373a13": "間律制說四眾過戒。謗三寶戒。皆十波羅夷羅所收。",
    "X65n1285_001:0373a14": "梵語波羅夷。此云棄。犯者永棄佛法邊外。故謂之棄",
    "X65n1285_001:0373a15": "也。唯破和合僧。則七逆罪收。彼果有過而告諸外人",
    "X65n1285_001:0373a16": "者。律所謂有根波羅夷。彼果無過而告諸外人者。律",
    "X65n1285_001:0373a17": "所謂無根波羅夷。故知有根無根。皆犯謗罪。所以朔",
    "X65n1285_001:0373a18": "望布薩不許沙彌盜聽者。蓋佛祖恐沙彌無知。向外",
    "X65n1285_001:0373a19": "人說。故深防之也。今則不然。諸方學者。自負英靈。幾",
    "X65n1285_001:0373a20": "登法位者。多墮此謬。自損福祉。受三塗報。皆由不讀",
    "X65n1285_001:0373a21": "戒律故也。",
    "X65n1285_001:0373a22": "佛法自漢明初乘凡出家者。帝王待之上賓。宥於物",
    "X65n1285_001:0373a23": "外。後來出家者眾。不能槩其賢愚。故開試度之例。以",
    "X65n1285_001:0373a24": "利鈍不能盡攝。而我",
    "X65n1285_001:0373b01": "太祖於試度之外立例。納度上銀五兩。則終身免其",
    "X65n1285_001:0373b02": "差役。超然閒散。官府待以賓禮。今則不然。凡納度之",
    "X65n1285_001:0373b03": "後。有田當差。有人當丁。迎官接府祈晴請雨。集儀拜",
    "X65n1285_001:0373b04": "牌。過於亭長。夫欲遠累出家。而不知反增其累也。且",
    "X65n1285_001:0373b05": "俗人當里長子姓百十。皆止一戶。更無二役。僧家則",
    "X65n1285_001:0373b06": "不然。毋論一人二人。以及千百。皆要人人上納。似又",
    "X65n1285_001:0373b07": "不如俗人之安省也。又俗人納農民者。則以優免。終",
    "X65n1285_001:0373b08": "則就仕成家。而不知僧者何所圖而上銀納光頭役",
    "X65n1285_001:0373b09": "使耶。若遲緩不納。則星牌火急催迸。過於他役。則執",
    "X65n1285_001:0373b10": "事者當細推之。",
    "X65n1285_001:0373b11": "古人所謂方丈者。即住持之位也。後之住持者。不能",
    "X65n1285_001:0373b12": "說法。故別請法師。代主其席。今乃謬擇有世緣者。濫",
    "X65n1285_001:0373b13": "立方丈。而法師稱為法雲房。吾不知其所出也。古時",
    "X65n1285_001:0373b14": "並無抱本飯單之說。後時有等老宿。飽飫叢林。聽法",
    "X65n1285_001:0373b15": "無厭。座上之師。是其下輩。盖為堂中無位。故在外隨",
    "X65n1285_001:0373b16": "喜。若准古規。猶為不可。豈以新進晚學。敢效其尤。所",
    "X65n1285_001:0373b17": "謂盜法之滅。非此之謂乎。",
    "X65n1285_001:0373b18": "古之坐禪者。擔粮褁米。不遠千里。親近知識。盖欲參",
    "X65n1285_001:0373b19": "問故也。時輩自進堂來。曾不請問。只是亂闖。遣昏敵",
    "X65n1285_001:0373b20": "散。資為口實。老寔念佛。以為談柄。乃至十期二十期",
    "X65n1285_001:0373b21": "曾未發明以期多故。便稱首座。聾瞽後人。舉世皆然。",
    "X65n1285_001:0373b22": "莫之能敕其可哀歟。不可哀歟。",
    "X65n1285_001:0373b23": "公府之治人者。在於刑政。沙門之齊眾者。在乎禮樂。",
    "X65n1285_001:0373b24": "故凡有不如法者。必罰之跪香。或至罸齋。甚者出院。",
    "X65n1285_001:0373c01": "古之出院者。為眾所棄名同死罪。律制被棄比丘。不",
    "X65n1285_001:0373c02": "與同宿。犯波逸提。被棄者愧。不敢立於人前。今時沙",
    "X65n1285_001:0373c03": "門。視叢林為戲場。眇規矩為閑事。乍入乍出。不受約",
    "X65n1285_001:0373c04": "束。其猶世人[拚-ㄙ+ㄊ]一死罪。而刑政無所復施矣。嗚呼。",
    "X65n1285_001:0373c05": "古之施主。請僧齋醮者。必選名德預俻香儀。叩請者",
    "X65n1285_001:0373c06": "三。而沙門必以三辭乃就。盖謂德不堪應供故。道不",
    "X65n1285_001:0373c07": "能度生故。今時沙門。或認門徒。或求薦帖。或用禮謀",
    "X65n1285_001:0373c08": "求。何處有三辭之說乎。",
    "X65n1285_001:0373c09": "古時叢林。凡有國士入寺。必上堂說法。以慰其遠來",
    "X65n1285_001:0373c10": "之意。如此風規。絕不聞矣。",
    "X65n1285_001:0373c11": "古時檀越人家有喪事。師僧往吊。必登座說法以資",
    "X65n1285_001:0373c12": "亡者。其次則遠棺念佛。並無跪拜之禮。今之沙門。不",
    "X65n1285_001:0373c13": "體古規。毋論男女老少。一往拜禮。吾不知於禮。是耶。",
    "X65n1285_001:0373c14": "夫沙門之體。君不得而臣。父不得而子。戒經有不拜",
    "X65n1285_001:0373c15": "父母之說。父母劬勞。尚云不拜。彼少年男女。有何恩",
    "X65n1285_001:0373c16": "德。一槩禮拜。可為一笑。",
    "X65n1285_001:0373c17": "古之沙門。帝皇之所重。如忠國師。天子扶輿自若之",
    "X65n1285_001:0373c18": "髏。有效其尤。多生傲慢。故有大士垂慈。行下劣行。或",
    "X65n1285_001:0373c19": "含垢忍耻。或敝衣惡食。或跪階就乞。欲使傲慢之徒。",
    "X65n1285_001:0373c20": "各知分耳。今時有等為法師者。不體古意。妄意效顰。",
    "X65n1285_001:0373c21": "嚴整法服。跪街乞錢。學者持樂吹打。人不以為耻。彼",
    "X65n1285_001:0373c22": "以為得志。吾謂不然。夫法王之位。人天所尊。循街跪",
    "X65n1285_001:0373c23": "乞。有辱大體。譬如朝士雖貧。豈有循乞之理。古所謂",
    "X65n1285_001:0373c24": "裨販如來。非此之謂乎。",
    "X65n1285_001:0374a01": "世稱焰口。即相應之法。所言相應者。乃三密嚴持之",
    "X65n1285_001:0374a02": "謂也。口密誦呪。手密結印。心密觀想。是以古師授受。",
    "X65n1285_001:0374a03": "必擇行解相應。堪紹灌頂者。方為傳授。如緣起文中",
    "X65n1285_001:0374a04": "所說。今所言行解相應者誰。只如觀想者必須坐禪",
    "X65n1285_001:0374a05": "集靜。靜功若就。則於一念靜心流出。所謂變大地作",
    "X65n1285_001:0374a06": "黃金。攪長河為酥酪。非偶然也。近來新學晚輩曾不",
    "X65n1285_001:0374a07": "坐禪。又不習觀。但學腔科。濫登此位。非唯生不可利。",
    "X65n1285_001:0374a08": "仍恐損己福祉耳。不可不知。",
    "X65n1285_001:0374a09": "古叢林之有書記。錄一時聞見善惡事實。及堂頭示",
    "X65n1285_001:0374a10": "眾法要。如朝廷史臣。名非浪得也。今但寫誦經疏文",
    "X65n1285_001:0374a11": "而已。當代賢否之事。善惡之跡。莫得而聞焉。嗚呼。",
    "X65n1285_001:0374a12": "經云不事餘天。又云鬼神不禮。盖擇所依也。佛恐新",
    "X65n1285_001:0374a13": "學沙門。不知所擇。擎事於彼。成其眷屬故也。所以乞",
    "X65n1285_001:0374a14": "食比丘。不許入外道屠膾之家。有其由矣。今之沙門。",
    "X65n1285_001:0374a15": "毋論神廟天祠乃至人家享堂。苟衣食可足。皆往住",
    "X65n1285_001:0374a16": "焉。是非不懼來生。為其徒黨眷屬。但云火燒眉毛。且",
    "X65n1285_001:0374a17": "圖眼下無事耳。",
    "X65n1285_001:0374a18": "大聖人以無緣慈。運平等化。故座下不減四眾。男女",
    "X65n1285_001:0374a19": "之所往來也。今時執政者。以為傷風敗俗。故不許入",
    "X65n1285_001:0374a20": "寺燒香。聽法。似不究其端矣。何則。傷風敗俗之事。多",
    "X65n1285_001:0374a21": "出於親鄰眷屬間。往來習熟。非朝夕之故。豈於稠人",
    "X65n1285_001:0374a22": "廣眾之中。而有是事乎。故書云。十目所視。十手所指。",
    "X65n1285_001:0374a23": "其嚴乎。又云十室之邑。必有忠信。凡講經處必以千",
    "X65n1285_001:0374a24": "百同居。豈千百人中。無一二忠信。而肯容其如是胡",
    "X65n1285_001:0374b01": "為耶。吾一生之內。所聞傷風敗俗之事。僧道十無其",
    "X65n1285_001:0374b02": "一。俗人十居其九。為復是俗人本分而不必禁耶。為",
    "X65n1285_001:0374b03": "復不為傷風敗俗耶。抑豈盡燒香聽經而然耶。舍此",
    "X65n1285_001:0374b04": "責彼。是不究其端矣。",
    "X65n1285_001:0374b05": "昔者大士捨全身而求半偈。常提賣心肝以酬般若。",
    "X65n1285_001:0374b06": "藥王然身謝法。輪王身當床座。其求法之誠。一至於",
    "X65n1285_001:0374b07": "此。子見京中學者聽經。希圖單布。意初不在經也。若",
    "X65n1285_001:0374b08": "法師有緣者。每人散布二三疋。少則一疋布。多者為",
    "X65n1285_001:0374b09": "勝。少者蔑如也。苗有緣法師出世。薦帖如符。除聖上",
    "X65n1285_001:0374b10": "不可致。其餘無處不求。故一人多有五六處討單者。",
    "X65n1285_001:0374b11": "寔可笑矣。",
    "X65n1285_001:0374b12": "昔者慧滿禪師。勅住弘濟寺時。證果寺尼。出入宮禁。",
    "X65n1285_001:0374b13": "僭行無度。滿即集眾擯黜。尼訴於東宮。遣詹事杜正",
    "X65n1285_001:0374b14": "倫解其擯事。滿執法不從。眾懼禍及。遂強解之。尼後",
    "X65n1285_001:0374b15": "謝過。滿終不悅。且彼尼者。宮闈所重。非常可比。尚不",
    "X65n1285_001:0374b16": "容僭越。今也一女大士。略有世緣。沙門之流。百意奉",
    "X65n1285_001:0374b17": "承。不知其耻也。",
    "X65n1285_001:0374b18": "昔者智正法師。住終南山聖相寺。二十八年不涉世",
    "X65n1285_001:0374b19": "緣。凡有著作。弟子智現。執紙筆立侍。隨出隨書。曾不",
    "X65n1285_001:0374b20": "賜座。一日足跛心悶。不覺仆也。師猶責之曰。昔人翹",
    "X65n1285_001:0374b21": "足七日。汝今纔立顛仆。心輕故也。今為師徒者。一語",
    "X65n1285_001:0374b22": "呵及。則終身不近矣。悲哉。",
    "X65n1285_001:0374b23": "所謂坐禪者。謝絕世務。安置靜居。直如有氣死人一",
    "X65n1285_001:0374b24": "般。方能學道。所以古之學道者。多以巖居樹宿。木食",
    "X65n1285_001:0374c01": "草衣。前輩坐禪。皆遵素約。近來淳風大變。槩習奢華。",
    "X65n1285_001:0374c02": "首座辨齋。必先於眾。眾亦競為奢侈。莫可救止。且學",
    "X65n1285_001:0374c03": "道者。貴於清淡無水安心在定。是以世尊捨萬乘之",
    "X65n1285_001:0374c04": "榮。而直至雪山飡松食柏。豈其無可辨耶。盖為道必",
    "X65n1285_001:0374c05": "於無求乃得也。今之坐禪者。自無所出。干求施主。營",
    "X65n1285_001:0374c06": "謀一年。樂享三月。以三月之享。換其一年之勞。未為",
    "X65n1285_001:0374c07": "得計矣。",
    "X65n1285_001:0374c08": "夫僧者。續佛真燈。繼佛慧命。是其正務。古人不得前",
    "X65n1285_001:0374c09": "人印記。終身不敢歇心。故汾陽大師。歷參七十二員",
    "X65n1285_001:0374c10": "善知識。[宋-木+取]後見首山。方乃放參。乃云萬古碧潭空界",
    "X65n1285_001:0374c11": "月。再三撈摝始應知。然後為其法嗣。接其原派。從上",
    "X65n1285_001:0374c12": "尊宿。莫不皆然。菲繼真燈。曾無回祀之說。今時沙門。",
    "X65n1285_001:0374c13": "曾不見為真燈。故回禮為師。或慕虗名。或依勢道。或",
    "X65n1285_001:0374c14": "圖利養。或謀田宅。或於本師聞氣。棄舊從新。回禮於",
    "X65n1285_001:0374c15": "他。舊師眇然視為閒人。曾有所謂繼佛慧命。故改易",
    "X65n1285_001:0374c16": "師法乎。或有一等。守其愚見。以前師無所知者。以為",
    "X65n1285_001:0374c17": "親師。坐禪聽經者。謂是首座師父法主。師父視之尋",
    "X65n1285_001:0374c18": "常。究其所以。無他。將佛之慧命真燈。視為兒戲。曾不",
    "X65n1285_001:0374c19": "知為出世之緊要也。哀哉。吾惓矣。休矣。不復與子言",
    "X65n1285_001:0374c20": "也。且夫子聖人也。其作春秋。尚云知我罪我。其惟此",
    "X65n1285_001:0374c21": "書。我何如人。而敢恣口輕言世之得失也。然欲與此",
    "X65n1285_001:0374c22": "世此時。共扶正法。繫此大節。如有罪我。我何敢辭焉",
    "X65n1285_001:0374c23": "問曰。前云試度內度。皆",
    "X65n1285_001:0374c24": "太祖所設。今時極當。如師所議。爾來邊餉所急。朝廷",
    "X65n1285_001:0375a01": "差官督內。人皆不肯奈何。答曰。夫欲取利於人者。先",
    "X65n1285_001:0375a02": "思所以利人也。歷朝以來及",
    "X65n1285_001:0375a03": "高皇帝。於各寺院。賜有頞曰。三千五千。少至三五百。",
    "X65n1285_001:0375a04": "僧無乏食之憂。凡僧內牒已。終身優免。官府待為上",
    "X65n1285_001:0375a05": "賓。一切關津。無容阻滯。如俗人謳辱者。輕則笞罸。重",
    "X65n1285_001:0375a06": "則斬手。所有田產。法不許賣。法不許買。與者受者各",
    "X65n1285_001:0375a07": "罪。用強侵佔者流。一如欽錄所載。人所以樂為內度",
    "X65n1285_001:0375a08": "者。盖為有利故也。今也不然。田產為勢豪所佔。而官",
    "X65n1285_001:0375a09": "府不之究。僧為俗人所辱。而官府不之護。產罄寺廢。",
    "X65n1285_001:0375a10": "募緣度日。將何內牒。倘有俗置新產。有田當役。有人",
    "X65n1285_001:0375a11": "當丁。原同百姓。何更要內牒耶。況乎內牒之後。祈晴",
    "X65n1285_001:0375a12": "請雨。集儀拜牌。迎官接府。反增其累。如點名不到。則",
    "X65n1285_001:0375a13": "罸同有祿。列二七祖。若為俗人所辱。不若猪狗。曾何",
    "X65n1285_001:0375a14": "云有祿人員。法不應辱。何所異於俗人。丁役之外。更",
    "X65n1285_001:0375a15": "要內牒耶。嗚呼　　　高皇帝之欽錄猶在。高皇帝",
    "X65n1285_001:0375a16": "之聖旨絕不之行。既無利於僧。而僧不肯內牒者。毋",
    "X65n1285_001:0375a17": "怪其然也。",
    "X65n1285_001:0375a19": "慨古錄(終)"
}