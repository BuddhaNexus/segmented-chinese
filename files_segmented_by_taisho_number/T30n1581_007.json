{
    "T30n1581_007:0923b07": "菩薩地持經卷第七",
    "T30n1581_007:0923b09": "北涼中印度三藏",
    "T30n1581_007:0923b10": "曇無讖於姑臧譯",
    "T30n1581_007:0923b11": "15 四攝品菩薩地持方便處四攝品第十五",
    "T30n1581_007:0923b12": "云何菩薩愛語？略說有九種：一者自性愛語；",
    "T30n1581_007:0923b13": "二者一切愛語；三者難愛語；四者一切門愛",
    "T30n1581_007:0923b14": "語；五者善人愛語；六者一切行愛語；七者除",
    "T30n1581_007:0923b15": "惱愛語；八者此世他世樂愛語；九者清淨愛",
    "T30n1581_007:0923b16": "語。",
    "T30n1581_007:0923b17": "云何菩薩自性愛語？是菩薩可喜真實如法",
    "T30n1581_007:0923b18": "義饒益語與眾生語，是名略說菩薩自性",
    "T30n1581_007:0923b19": "愛語。",
    "T30n1581_007:0923b20": "云何菩薩一切愛語？略說有二種。菩薩慰問",
    "T30n1581_007:0923b21": "舒顏先語，平視和色正念在前，問言道路清",
    "T30n1581_007:0923b22": "泰、四大調適、臥覺安樂，歎言善來。如是等等",
    "T30n1581_007:0923b23": "心慰問，隨順世間巧便語言安慰問訊。或復",
    "T30n1581_007:0923b24": "呪願，令妻子眷屬錢財穀米增長具足。見功",
    "T30n1581_007:0923b25": "德具足者，歎其信戒施聞智慧令其歡喜。菩",
    "T30n1581_007:0923b26": "薩說一切種功德相應法安樂眾生，常說等",
    "T30n1581_007:0923b27": "說第一勝妙饒益言說，是名菩薩一切愛語。",
    "T30n1581_007:0923b28": "菩薩愛語二種分別：隨世間語及正說法語。",
    "T30n1581_007:0923b29": "慰問讚歎者是名隨世間語；第一勝妙饒益",
    "T30n1581_007:0923b30": "說者是名正說法語。",
    "T30n1581_007:0923c01": "云何菩薩難愛語？略說三種。菩薩於怨家所，",
    "T30n1581_007:0923c02": "以清淨心思惟慰喻，發喜饒益而共言說，是",
    "T30n1581_007:0923c03": "名第一難愛語。菩薩於增上愚癡鈍根眾生，",
    "T30n1581_007:0923c04": "以無厭心思惟籌量而為說法，忍諸疲勞以",
    "T30n1581_007:0923c05": "法攝取為具足說，是名第二難愛語。菩薩於",
    "T30n1581_007:0923c06": "諂曲幻偽眾生、欺和上阿闍梨及尊重福田、",
    "T30n1581_007:0923c07": "或背正向邪，以無害心方便慰喻，發喜饒益",
    "T30n1581_007:0923c08": "而為說法，是名第三難愛語。",
    "T30n1581_007:0923c09": "云何菩薩一切門愛語？略說四種：一者斷除",
    "T30n1581_007:0923c10": "諸蓋向於善趣，說初所作法。二者斷除諸蓋",
    "T30n1581_007:0923c11": "實心增進，說應四真諦法。三者見放逸眾生",
    "T30n1581_007:0923c12": "在家出家，等心呵責令離放逸住不放逸。四",
    "T30n1581_007:0923c13": "者已起疑惑能為開解，若說法若決定論。",
    "T30n1581_007:0923c14": "云何菩薩善人愛語？略說五種：一者是菩薩",
    "T30n1581_007:0923c15": "說諸佛菩薩正因調伏法；二者正出；三者正",
    "T30n1581_007:0923c16": "依；四者正度；五者正示現。處所因緣制戒，是",
    "T30n1581_007:0923c17": "故此法名為正因。於所受戒有所毀犯教令",
    "T30n1581_007:0923c18": "還淨，是故此法名為正出。說四依所攝不顛",
    "T30n1581_007:0923c19": "倒法律至處道，是故此法名為正依。顯示出",
    "T30n1581_007:0923c20": "一切苦不退還道，是故此法名為正度。三",
    "T30n1581_007:0923c21": "種示現於一切說無礙，是故此法名為正示",
    "T30n1581_007:0923c22": "現。",
    "T30n1581_007:0923c23": "云何菩薩一切行愛語？謂六種七種，略說十",
    "T30n1581_007:0923c24": "三種：聽所應聽法愛語、制所應制法愛語、現",
    "T30n1581_007:0923c25": "諸經法愛語、現諸法相愛語、現諸法名字不",
    "T30n1581_007:0923c26": "顛倒愛語、法句種種分別愛語、慰喻愛語、發",
    "T30n1581_007:0923c27": "喜愛語、自恣安以眾具代其所作虛受普納",
    "T30n1581_007:0923c28": "愛語、種種恐怖施安愛語、具足說法攝取愛",
    "T30n1581_007:0923c29": "語、開覺不善法安立善法見聞疑舉罪折伏",
    "T30n1581_007:0924a01": "愛語、勸有力說法者愛語。如是十三種，名為",
    "T30n1581_007:0924a02": "一切行愛語。",
    "T30n1581_007:0924a03": "云何菩薩除惱愛語？略說八種。是菩薩依口",
    "T30n1581_007:0924a04": "四淨八種聖語，是名除惱愛語。口四淨者，離",
    "T30n1581_007:0924a05": "妄語、兩舌、惡口、綺語。八種聖語者，見聞覺知",
    "T30n1581_007:0924a06": "說、不見不聞不覺不知說。",
    "T30n1581_007:0924a07": "云何菩薩此世他世樂愛語？略說九種：一者",
    "T30n1581_007:0924a08": "斷親屬難憂苦故愛語說法；二者斷財物難",
    "T30n1581_007:0924a09": "憂苦故愛語說法；三者斷疾病難憂苦故愛",
    "T30n1581_007:0924a10": "語說法；四者斷戒難憂苦故愛語說法；五者",
    "T30n1581_007:0924a11": "斷見難憂苦故愛語說法；戒具足、見具足、威",
    "T30n1581_007:0924a12": "儀具足、正命具足故愛語說法。",
    "T30n1581_007:0924a13": "云何菩薩清淨愛語？當知有二十種說法，如",
    "T30n1581_007:0924a14": "前力種性品說。",
    "T30n1581_007:0924a15": "云何菩薩行利？彼行利者，如愛語廣說；異行",
    "T30n1581_007:0924a16": "利今當說。謂菩薩一切種愛語，隨所說義利",
    "T30n1581_007:0924a17": "安眾生。云何菩薩自性行利？是愛語具足顯",
    "T30n1581_007:0924a18": "示眾生如所應學隨利行行法次法向，住於",
    "T30n1581_007:0924a19": "悲心心無貪著，勸導教授調伏安立，是名略",
    "T30n1581_007:0924a20": "說自性行利。",
    "T30n1581_007:0924a21": "云何菩薩一切行利？略說二種：一切眾生未",
    "T30n1581_007:0924a22": "熟者方便令熟、已熟者令至解脫。又說三種：",
    "T30n1581_007:0924a23": "一者與現世利；二者與後世利；三者與現世",
    "T30n1581_007:0924a24": "後世利。勸令眾生如法德業，獲大財富守護",
    "T30n1581_007:0924a25": "增長與現世利樂。於此現世得大名稱及眾",
    "T30n1581_007:0924a26": "具樂，攝受安立勸捨大財，非家出家乞求活",
    "T30n1581_007:0924a27": "命與後世利樂。以必定得故現則不定，勸在",
    "T30n1581_007:0924a28": "家出家次第離欲，是名現世後世利樂。於此",
    "T30n1581_007:0924a29": "現世身心止息安隱樂住，後世則生淨妙天",
    "T30n1581_007:0924b01": "上及無餘涅槃界而般涅槃。",
    "T30n1581_007:0924b02": "云何菩薩難行利？略說三種。若眾生本來不",
    "T30n1581_007:0924b03": "修善因而能行利，是名第一難行利，謂苦勸",
    "T30n1581_007:0924b04": "化故。若本修善根得大財寶，深起貪著而能",
    "T30n1581_007:0924b05": "行利，是名第二難行利，謂彼大放逸處故。外",
    "T30n1581_007:0924b06": "道異學著本邪見而能行利，是名第三難行",
    "T30n1581_007:0924b07": "利，謂彼愚癡極違正法故。",
    "T30n1581_007:0924b08": "云何菩薩一切門行利？略說四種：一者是菩",
    "T30n1581_007:0924b09": "薩不信者勸令生信乃至建立；二者惡戒者",
    "T30n1581_007:0924b10": "勸修淨戒；三者惡慧者勸修正慧；四者慳者",
    "T30n1581_007:0924b11": "勸修惠施乃至建立。",
    "T30n1581_007:0924b12": "云何菩薩善人行利？略說五種：一者是菩薩",
    "T30n1581_007:0924b13": "於眾生真實利與；二者時與；三者義饒益與；",
    "T30n1581_007:0924b14": "四者柔軟與；五者慈心與。",
    "T30n1581_007:0924b15": "云何菩薩一切行行利？謂六種七種，略說十",
    "T30n1581_007:0924b16": "三種。是菩薩應攝等攝、應伏等伏，違佛法者",
    "T30n1581_007:0924b17": "除其障礙，中住眾生令入法律，已入者以三",
    "T30n1581_007:0924b18": "乘法而成熟之，已成熟者令得解脫。眾具護",
    "T30n1581_007:0924b19": "養勸導成熟，所謂勸捨小乘守護大乘，如眾",
    "T30n1581_007:0924b20": "具護養。如是獨靜一心淨諸障礙，憶念及修",
    "T30n1581_007:0924b21": "勸令成就。有聲聞緣覺種性者，以聲聞緣覺",
    "T30n1581_007:0924b22": "乘而成就之；有如來種性者，以無上菩提而",
    "T30n1581_007:0924b23": "成就之。",
    "T30n1581_007:0924b24": "云何菩薩除惱行利？略說八種。若有眾生所",
    "T30n1581_007:0924b25": "應慚處令捨無慚纏，以得開覺如無慚纏。如",
    "T30n1581_007:0924b26": "是無愧纏、睡纏、眠纏、掉纏、悔纏、慳纏、嫉纏，悉",
    "T30n1581_007:0924b27": "令聞覺亦復如是。",
    "T30n1581_007:0924b28": "云何菩薩此世他世樂行利？略說九種。普令",
    "T30n1581_007:0924b29": "眾生身業清淨，謂授一切種不殺生、一切種",
    "T30n1581_007:0924c01": "不盜、一切種不邪婬、一切種不飲酒。普令眾",
    "T30n1581_007:0924c02": "生口業清淨，謂授一切種不妄語、一切種不",
    "T30n1581_007:0924c03": "兩舌、一切種不惡口、一切種不綺語。普令眾",
    "T30n1581_007:0924c04": "生意業清淨，謂授無貪、無恚正見。",
    "T30n1581_007:0924c05": "云何菩薩清淨行利？略說十種：五種外清淨、",
    "T30n1581_007:0924c06": "五種內清淨。五種外清淨者，一者無罪；二者",
    "T30n1581_007:0924c07": "不隨轉；三者次第；四者一切；五者如其所應。",
    "T30n1581_007:0924c08": "雜惡行者、先惡行者、一向惡行者等，以善法而",
    "T30n1581_007:0924c09": "成就之，是名無罪利安眾生。樂解脫者勸令",
    "T30n1581_007:0924c10": "解脫，是名不隨轉利安眾生。童蒙眾生，先說",
    "T30n1581_007:0924c11": "麁法麁近教誡而隨順之。知中智者，為說中",
    "T30n1581_007:0924c12": "法中教誡而隨順之。勝智慧者，為說深法微",
    "T30n1581_007:0924c13": "細教誡而隨順之。令其次第漸得善法，是名",
    "T30n1581_007:0924c14": "次第利安眾生四性。乃至天人一切眾生，隨",
    "T30n1581_007:0924c15": "能隨力利益安樂，是名一切利安眾生。下善",
    "T30n1581_007:0924c16": "中善上善者，隨其所應方便利安，是名如其",
    "T30n1581_007:0924c17": "所應。是名五種外清淨行利。五種內清淨",
    "T30n1581_007:0924c18": "者，是菩薩廣住悲心利安眾生；是菩薩忍一",
    "T30n1581_007:0924c19": "切苦而不懈惓，心常歡喜利安眾生；是菩薩",
    "T30n1581_007:0924c20": "以自在身，謙卑忍下猶如僕使亦如孝子如",
    "T30n1581_007:0924c21": "旃陀羅子，離諸我慢利安眾生；是菩薩離於",
    "T30n1581_007:0924c22": "利養心不虛偽，心存勝妙利安眾生；是菩薩",
    "T30n1581_007:0924c23": "於究竟處終不退轉，常以慈心利安眾生。是",
    "T30n1581_007:0924c24": "名菩薩五種內清淨。如是內外五種清淨，是",
    "T30n1581_007:0924c25": "名十種清淨利安眾生。云何菩薩同利？是菩",
    "T30n1581_007:0924c26": "薩此義此善若等若勝，授與眾生悉與己同，",
    "T30n1581_007:0924c27": "是名菩薩與眾生同利。菩薩得此同利，調伏",
    "T30n1581_007:0924c28": "眾生堅固決定，終不退轉於勸授善法。何以",
    "T30n1581_007:0924c29": "故？彼作是念：「是菩薩與我同利，必能令我安",
    "T30n1581_007:0925a01": "隱快樂。以是菩薩所授我者自修行故，非不",
    "T30n1581_007:0925a02": "樂因而自修行。」若以同利教授眾生，彼終不",
    "T30n1581_007:0925a03": "言：「汝自不行，云何勸授教誡他人？汝應從他",
    "T30n1581_007:0925a04": "諮受教誡。」",
    "T30n1581_007:0925a05": "有菩薩他同利，如是同利不示他。有菩薩不",
    "T30n1581_007:0925a06": "同利，如是示同利。有菩薩同利，亦示同利。有",
    "T30n1581_007:0925a07": "菩薩亦不同利亦不同利示他。初句者，諸菩",
    "T30n1581_007:0925a08": "薩等功德、住菩薩道等功德，菩薩隱覆真實",
    "T30n1581_007:0925a09": "功德不為顯示。第二句者，下劣眾生怖畏深",
    "T30n1581_007:0925a10": "法，菩薩思惟方便調伏，現同彼法如栴陀羅，",
    "T30n1581_007:0925a11": "疾得利益息惱調伏，故現與彼同。第三句者，",
    "T30n1581_007:0925a12": "為調伏彼受動搖善根眾生故，菩薩以住善",
    "T30n1581_007:0925a13": "根若上善根顯示同利。第四句者，心自放逸",
    "T30n1581_007:0925a14": "棄捨他利，從種種施如前說如戒廣說，乃至",
    "T30n1581_007:0925a15": "同利彼諸波羅蜜，自成熟佛法成熟攝事。是",
    "T30n1581_007:0925a16": "名略說菩薩善法業。從種種施乃至同利，是",
    "T30n1581_007:0925a17": "種種無量善法菩提分，當知三種行、二種勝。三",
    "T30n1581_007:0925a18": "種淨身口意行，當知是行上妙。無染，當知是",
    "T30n1581_007:0925a19": "勝無上。不共彼眾生等、事等、時等，是名上妙。",
    "T30n1581_007:0925a20": "眾生等者，是菩薩為一切眾生行施等善根、",
    "T30n1581_007:0925a21": "不自為己。事等者、是菩薩行施等一切種善",
    "T30n1581_007:0925a22": "根。時等者、是菩薩不離方便時節日夜、今世",
    "T30n1581_007:0925a23": "後世常修施等善根心不休息。無染者、有四",
    "T30n1581_007:0925a24": "種。是菩薩歡喜心修習善法、不因是故生憂",
    "T30n1581_007:0925a25": "苦悔恨。是菩薩不惱他人、不著諸見、不雜惡",
    "T30n1581_007:0925a26": "行，行施等善根。是菩薩一切自己功德專至",
    "T30n1581_007:0925a27": "顯現，堅固顯現寂滅決定，不由於他行施戒",
    "T30n1581_007:0925a28": "等諸善法。是菩薩不於施等善法而求果報，",
    "T30n1581_007:0925a29": "若轉輪聖王帝釋魔梵，不求他報、不依此等",
    "T30n1581_007:0925b01": "求名利身命。於此等行淨歡喜俱，不惱亂他、",
    "T30n1581_007:0925b02": "專至無依，從施等乃至同利諸善法行，是名",
    "T30n1581_007:0925b03": "無染。熾然不動快淨，是名清淨。菩薩入淨心",
    "T30n1581_007:0925b04": "地，一切善根熾然不動，是熾然淨心地。菩薩",
    "T30n1581_007:0925b05": "一切善法不思惟起，是不動淨心地。菩薩隨",
    "T30n1581_007:0925b06": "所得所修善法則不退轉，於未來世必定不",
    "T30n1581_007:0925b07": "退日夜增長，如明分月日夜增長，善法不退",
    "T30n1581_007:0925b08": "亦復如是。菩薩住究竟菩薩地一生相續，若",
    "T30n1581_007:0925b09": "最後有所得善根名為快淨，於上更無菩薩",
    "T30n1581_007:0925b10": "淨地故。是名三種善行二種勝、三種淨。當知",
    "T30n1581_007:0925b11": "從檀波羅蜜乃至同利，一切施等乃至一切",
    "T30n1581_007:0925b12": "同利，修習清淨如來具足充滿無上菩提金",
    "T30n1581_007:0925b13": "剛堅固身正法久住果報生。難施乃至難同",
    "T30n1581_007:0925b14": "利，修習清淨如來平等奇特未曾有法，成就",
    "T30n1581_007:0925b15": "果報生。一切門施乃至一切門同利，修習清",
    "T30n1581_007:0925b16": "淨如來為一切最勝眾生天人供養果報生。",
    "T30n1581_007:0925b17": "善人施等乃至善人同利，修習清淨如來於",
    "T30n1581_007:0925b18": "彼無足二足四足多足、色無色想無想非想",
    "T30n1581_007:0925b19": "非非想一切眾生最上果報生。一切行施乃",
    "T30n1581_007:0925b20": "至一切行同利，修習清淨如來種種無量功",
    "T30n1581_007:0925b21": "德攝受，三十二大人相、八十隨形好身果報",
    "T30n1581_007:0925b22": "生。除惱施乃至除惱同利，修習清淨如來於",
    "T30n1581_007:0925b23": "菩提樹下一切魔怨不能傾動果報生。此世",
    "T30n1581_007:0925b24": "他世樂施乃至此世他世樂同利，修習清淨",
    "T30n1581_007:0925b25": "如來最勝禪解脫三昧正受安樂果報生。清",
    "T30n1581_007:0925b26": "淨施乃至清淨同利，修習清淨如來一切種",
    "T30n1581_007:0925b27": "清淨，所謂四種淨：身淨、緣淨、心淨、智淨果報",
    "T30n1581_007:0925b28": "生，三不護、十力、四無畏、三念處、一切不共佛",
    "T30n1581_007:0925b29": "法清淨果報生。是名菩薩施等諸善法果報",
    "T30n1581_007:0925c01": "無上，無量菩薩無罪行之所出生。",
    "T30n1581_007:0925c02": "16 供養習近無量品菩薩地持方便處供養習近無量品第",
    "T30n1581_007:0925c03": "十六",
    "T30n1581_007:0925c04": "云何菩薩供養如來？略說十種：一者身供養；",
    "T30n1581_007:0925c05": "二者支提供養；三者現前供養；四者不現前",
    "T30n1581_007:0925c06": "供養；五者自作供養；六者他作供養；七者財",
    "T30n1581_007:0925c07": "物供養；八者勝供養；九者不染污供養；十者",
    "T30n1581_007:0925c08": "至處道供養。若菩薩於佛色身而設供養，是",
    "T30n1581_007:0925c09": "名身供養。若菩薩為如來故，若供養偷婆、若",
    "T30n1581_007:0925c10": "窟、若舍，若故若新，是名支提供養。若菩薩面",
    "T30n1581_007:0925c11": "見佛身及支提而設供養，是名現前供養。若",
    "T30n1581_007:0925c12": "菩薩於如來及支提，悕望心俱、歡喜心俱，現",
    "T30n1581_007:0925c13": "前供養；如一如來法，如是過去未來現在一",
    "T30n1581_007:0925c14": "切如來法；如一如來支提法，如是一切如來",
    "T30n1581_007:0925c15": "支提法。作是念：「我今現前供養如來及供養",
    "T30n1581_007:0925c16": "過去未來現在如來，我今現前供養如來支",
    "T30n1581_007:0925c17": "提及供養一切十方無量世界一切支提，若",
    "T30n1581_007:0925c18": "偷婆、若窟、若舍，若新若故。」是名菩薩共現",
    "T30n1581_007:0925c19": "前不現前供養。若菩薩於不現前如來及支",
    "T30n1581_007:0925c20": "提心念供養，為一切佛故、為一切如來支提",
    "T30n1581_007:0925c21": "故，是名不現前供養。若菩薩於如來般涅槃",
    "T30n1581_007:0925c22": "後，以佛舍利起偷婆、若窟若舍，若一若二若",
    "T30n1581_007:0925c23": "多乃至億百千萬，隨力所能，是名菩薩廣不",
    "T30n1581_007:0925c24": "現前供養。以是因緣，得無量大果，常攝梵福，",
    "T30n1581_007:0925c25": "是菩薩常於無量大劫不墮惡趣，無上菩提",
    "T30n1581_007:0925c26": "眾具滿足。若菩薩於如來及支提，現前供養",
    "T30n1581_007:0925c27": "得大功德，不現前供養得大大功德，共現前",
    "T30n1581_007:0925c28": "不現前供養得最大大功德。若菩薩於如來",
    "T30n1581_007:0925c29": "及支提手自供養，不依懈墮令他施作，是",
    "T30n1581_007:0926a01": "名菩薩自作供養。若菩薩於如來及支提不",
    "T30n1581_007:0926a02": "獨供養，普令父母師友親屬國王大臣長者",
    "T30n1581_007:0926a03": "居士在家出家悉共供養，是名自他共供養。",
    "T30n1581_007:0926a04": "若菩薩有少許物，以慈悲心施彼貧苦薄福",
    "T30n1581_007:0926a05": "眾生，令得供養如來及支提，令得安樂而不",
    "T30n1581_007:0926a06": "自為，是名菩薩他作供養。自作供養者得大",
    "T30n1581_007:0926a07": "果報，他作供養者得大大果報，自作他作供",
    "T30n1581_007:0926a08": "養者得最大大果。",
    "T30n1581_007:0926a09": "若菩薩於如來及支提，以衣食床臥湯藥眾",
    "T30n1581_007:0926a10": "具、問訊禮拜奉迎合掌、熏香末香塗香種種",
    "T30n1581_007:0926a11": "花鬘伎樂幢幡繒蓋燈明、種種讚歎五輪作禮",
    "T30n1581_007:0926a12": "敬遶右旋以為供養，無盡勝財摩尼真珠",
    "T30n1581_007:0926a13": "珂珼玉石、珊瑚琥珀車𤦲馬瑙、金銀赤寶左",
    "T30n1581_007:0926a14": "旋勝寶摩尼寶環，懸以寶鈴散以金錢金縷",
    "T30n1581_007:0926a15": "圍遶。施如是等寶，是名財物供養。若菩薩久",
    "T30n1581_007:0926a16": "遠於如來及支提以財物供養，若多若勝、",
    "T30n1581_007:0926a17": "若現前不現前、若自作他作，淳淨信心現在",
    "T30n1581_007:0926a18": "前，專精解心而作供養，以是善根迴向無上",
    "T30n1581_007:0926a19": "菩提，如是七種名菩薩勝供養。若菩薩自手",
    "T30n1581_007:0926a20": "供養如來及支提，不輕他人、不放逸、不懈怠，",
    "T30n1581_007:0926a21": "至心恭敬不輕未、不亂心、不染污心，不於信",
    "T30n1581_007:0926a22": "心國王諸勝人所現諂曲威儀求財供養，不",
    "T30n1581_007:0926a23": "以雌黃塗佛形像，亦不以汁而洗浴之，亦不",
    "T30n1581_007:0926a24": "燒求求羅香而以供養，阿迦花等諸不淨物",
    "T30n1581_007:0926a25": "悉不用之，是名菩薩六種無染污供養。若菩",
    "T30n1581_007:0926a26": "薩殊勝不染財物供養如來及支提，若自力",
    "T30n1581_007:0926a27": "得、若從他求、若如意得，彼眾具自在如意",
    "T30n1581_007:0926a28": "得財。菩薩若化作身，若二若三乃至百千萬",
    "T30n1581_007:0926a29": "億身，彼一一身悉禮如來；彼一一身化作百",
    "T30n1581_007:0926b01": "千手，彼一一手以種種華香供養如來及支",
    "T30n1581_007:0926b02": "提。彼一切身悉讚歎如來真實功德饒益眾",
    "T30n1581_007:0926b03": "生，彼一切身皆以上妙衣服眾寶瓔珞幢幡",
    "T30n1581_007:0926b04": "花蓋供養如來，如是等名為如意自在力得。",
    "T30n1581_007:0926b05": "繫心供養，不待如來出現于世。何以故？住",
    "T30n1581_007:0926b06": "不退轉地菩薩於一切佛剎未曾障礙故。若",
    "T30n1581_007:0926b07": "菩薩不自力得財、不從他求亦不自在力得",
    "T30n1581_007:0926b08": "而為供養；然於他眾生，若閻浮提、若四天下、",
    "T30n1581_007:0926b09": "若千世界、若二千世界、若三千大千世界，乃",
    "T30n1581_007:0926b10": "至十方無量世界，上中下心所作供養，菩薩",
    "T30n1581_007:0926b11": "於彼一切供養，以淨信心、勝妙解心周遍隨",
    "T30n1581_007:0926b12": "喜。是菩薩以少方便興大供養，攝大菩提具。",
    "T30n1581_007:0926b13": "是菩薩常等真實心、可喜樂心應當修學。彼",
    "T30n1581_007:0926b14": "菩薩少時乃至一𤛗牛頃，於一切眾生修習",
    "T30n1581_007:0926b15": "慈心悲心喜心捨心，於一切有為行起無常",
    "T30n1581_007:0926b16": "想、無常苦想、苦無我想、涅槃安樂想，念佛念",
    "T30n1581_007:0926b17": "法念僧、念波羅蜜，乃至少時於一切法起少",
    "T30n1581_007:0926b18": "忍知，離言說法自性如解脫，離諸妄想無相",
    "T30n1581_007:0926b19": "心住，況復過上。彼菩薩護持禁戒、止觀、菩提",
    "T30n1581_007:0926b20": "分方便、諸波羅蜜、諸善攝事方便，是名菩薩",
    "T30n1581_007:0926b21": "至處道供養如來，第一最上最妙最勝無上。",
    "T30n1581_007:0926b22": "如此供養，比前財物供養，百倍千倍乃至極",
    "T30n1581_007:0926b23": "算數譬喻不得為比。如是十事，名菩薩一切",
    "T30n1581_007:0926b24": "種供養如來。如供養佛，如是法、如是僧，隨所",
    "T30n1581_007:0926b25": "應當知於此三寶作十種供養。",
    "T30n1581_007:0926b26": "菩薩於如來所起六種淨心，謂福田無上心、",
    "T30n1581_007:0926b27": "恩德無上心、於一切眾生無上心、如優曇",
    "T30n1581_007:0926b28": "鉢花難遇心、於三千大千世界獨一心、於",
    "T30n1581_007:0926b29": "世間出世間法一切具足依義心。以此六",
    "T30n1581_007:0926c01": "心少想供養如來法僧獲無量功德，何況",
    "T30n1581_007:0926c02": "多。",
    "T30n1581_007:0926c03": "菩薩成就幾行為善知識？有幾行善知識開",
    "T30n1581_007:0926c04": "導無礙？復有幾行得善知識淨信住處？復",
    "T30n1581_007:0926c05": "有幾行善知識調伏眾生、為善知識事？菩薩",
    "T30n1581_007:0926c06": "有幾行習近善知識？復有幾行想於善知識",
    "T30n1581_007:0926c07": "聽受正法？菩薩於善知識聽受正法復有幾",
    "T30n1581_007:0926c08": "處？無有想念菩薩成就八事，滿足一切善知",
    "T30n1581_007:0926c09": "識行。一者善住律儀戒而不毀犯；二者多聞",
    "T30n1581_007:0926c10": "現在覺悟；三者得禪定修慧及餘止觀善根；",
    "T30n1581_007:0926c11": "四者悲心哀愍捨現法樂廣化眾生；五者成",
    "T30n1581_007:0926c12": "就無畏為眾說法，正念不失樂說無畏；六者",
    "T30n1581_007:0926c13": "堪忍輕欺罵辱諸不愛言，及諸惡行皆悉能",
    "T30n1581_007:0926c14": "忍；七者無惓，多思惟力，為四眾說法而不疲",
    "T30n1581_007:0926c15": "懈；八者辯才巧便，凡所說法言辭通利。菩薩",
    "T30n1581_007:0926c16": "有五事，如是一切種功德具足善知識，善知",
    "T30n1581_007:0926c17": "識所作開導無礙。一者先欲安樂眾生；二者",
    "T30n1581_007:0926c18": "於彼安樂如實知之不顛倒覺；三者若作方",
    "T30n1581_007:0926c19": "便隨順說法，善能隨順調伏眾生有堪能力；",
    "T30n1581_007:0926c20": "四者心不疲厭；五者平等悲念一切眾生，於",
    "T30n1581_007:0926c21": "上中下心無偏黨。",
    "T30n1581_007:0926c22": "菩薩有五事，得善知識淨信住處，他聞歡喜，",
    "T30n1581_007:0926c23": "況復現見。一者威儀成就，寂靜威儀、具足威",
    "T30n1581_007:0926c24": "儀，舉身齊整。二者心常安住，身口意業不",
    "T30n1581_007:0926c25": "悼不躁。三者不誑，謂不誑他故攝持威",
    "T30n1581_007:0926c26": "儀。四者不嫉，謂於他說法及得財利不生嫉",
    "T30n1581_007:0926c27": "心，常自勸請令他說法，若財向己勸與他人，",
    "T30n1581_007:0926c28": "無諂偽心心常歡喜。見他說法及得利樂，起",
    "T30n1581_007:0926c29": "隨喜心如己所得。五者以知足心少積眾具，",
    "T30n1581_007:0927a01": "所得能捨。",
    "T30n1581_007:0927a02": "菩薩有五事，真善知識調伏眾生，為善知識",
    "T30n1581_007:0927a03": "事。一者語言；二者與念；三者教授；四者教",
    "T30n1581_007:0927a04": "誡；五者說法。以是五事廣化眾生，如聲聞地",
    "T30n1581_007:0927a05": "教授教誡，廣說如力性品。",
    "T30n1581_007:0927a06": "菩薩有四事，親近善知識滿足。一者若病不",
    "T30n1581_007:0927a07": "病隨時供養，愛念恭敬淨信饒益。二者隨時",
    "T30n1581_007:0927a08": "敬禮，問訊奉迎合掌供養。三者如法衣食湯",
    "T30n1581_007:0927a09": "藥眾具而作供養。四者若依止者，如法隨作",
    "T30n1581_007:0927a10": "而不傾動，如實而說隨時往詣，請所應作。菩",
    "T30n1581_007:0927a11": "薩於善知識所，成就五想而聽法，當作寶想，",
    "T30n1581_007:0927a12": "以難得故。作眼想，得勝俱生智慧因故。作",
    "T30n1581_007:0927a13": "明想，得俱生智慧眼，顯示一切種如實境界",
    "T30n1581_007:0927a14": "故。作大果福利想，得涅槃道無上因故。作樂",
    "T30n1581_007:0927a15": "無罪想，現法不得涅槃道，如實觀察止觀大",
    "T30n1581_007:0927a16": "樂，無罪因故。",
    "T30n1581_007:0927a17": "菩薩於善知識聽受經法，於說法人有五處",
    "T30n1581_007:0927a18": "不憶念淨心專聽。一者不念破戒，謂不念言",
    "T30n1581_007:0927a19": "此犯律儀，不應從彼聽受經法。二者不念下",
    "T30n1581_007:0927a20": "姓，謂不念言，我不從彼下姓之人聽受經",
    "T30n1581_007:0927a21": "法。三者不念醜陋，謂不念言，我不從彼醜陋",
    "T30n1581_007:0927a22": "之人聽受經法。四者不念壞味，謂不念言，我",
    "T30n1581_007:0927a23": "不從彼不正語人聽受經法，但依於義不依",
    "T30n1581_007:0927a24": "於味。五者不念壞美語，謂不念言，我不從彼",
    "T30n1581_007:0927a25": "麁言說人聽受經法。如是五處不憶念已，是",
    "T30n1581_007:0927a26": "菩薩勤攝正法，於說法人不起嫌想。若下根",
    "T30n1581_007:0927a27": "菩薩起人過心退不樂聽法，當知是菩薩不",
    "T30n1581_007:0927a28": "能自度，智慧退減。",
    "T30n1581_007:0927a29": "云何菩薩修四無量？謂慈悲喜捨。略說菩薩",
    "T30n1581_007:0927b01": "四無量有三種修：一者眾生緣；二者法緣；三",
    "T30n1581_007:0927b02": "者無緣。菩薩安處一切三聚眾生已，若苦若",
    "T30n1581_007:0927b03": "樂不苦不樂眾生，欲安樂故，作樂饒益想而",
    "T30n1581_007:0927b04": "修慈心，周滿十方一切眾生意解想住，是名",
    "T30n1581_007:0927b05": "菩薩眾生緣慈。若菩薩起法數想，法數眾生",
    "T30n1581_007:0927b06": "行觀而修慈心，是名法緣慈。若復於法離諸",
    "T30n1581_007:0927b07": "妄想而修慈心，是名無緣慈。如眾生緣、法緣、",
    "T30n1581_007:0927b08": "無緣慈，悲喜捨亦如是。若菩薩於苦眾生作",
    "T30n1581_007:0927b09": "除苦想，周滿十方而修悲心，是名為悲。於樂",
    "T30n1581_007:0927b10": "眾生起樂隨喜想，周滿十方而修喜心，是名",
    "T30n1581_007:0927b11": "為喜。如是三種眾生不苦不樂，隨其次第起",
    "T30n1581_007:0927b12": "離癡恚貪想，周滿十方而修捨心，是名為捨。",
    "T30n1581_007:0927b13": "若菩薩慈等無量，眾生緣與外道共。若法緣",
    "T30n1581_007:0927b14": "者，與聲聞緣覺共，非外道共。若菩薩無緣",
    "T30n1581_007:0927b15": "無量，不共一切聲聞緣覺及諸外道。若菩薩",
    "T30n1581_007:0927b16": "三無量，當知樂想攝，所謂慈悲喜。一無量",
    "T30n1581_007:0927b17": "安想攝，所謂捨。一切無量，名為哀愍。成就此",
    "T30n1581_007:0927b18": "者，名哀愍菩薩。菩薩觀察眾生界，有百一十",
    "T30n1581_007:0927b19": "苦而修悲心。云何百一十苦？有一種苦，謂",
    "T30n1581_007:0927b20": "一切眾生皆墮集苦，以集苦無差別故。又二",
    "T30n1581_007:0927b21": "種苦，謂欲根本所愛念事變易生苦、愚癡報",
    "T30n1581_007:0927b22": "苦，極苦觸身而作是言：「我苦我苦。」愚癡愁",
    "T30n1581_007:0927b23": "憂亦名二箭，身受心受。又三種苦，謂苦苦、行",
    "T30n1581_007:0927b24": "苦、變易苦。又四種苦，一者合會別離苦，從愛",
    "T30n1581_007:0927b25": "別離生；二者斷苦，從種類沒死生；三者相續",
    "T30n1581_007:0927b26": "苦，從無量生死展轉相續生；四者終竟苦，從",
    "T30n1581_007:0927b27": "不得涅槃者五盛陰生。又五種苦：欲纏緣苦，",
    "T30n1581_007:0927b28": "恚、癡、睡眠、悔、悼纏緣苦。又六種苦，謂因苦，",
    "T30n1581_007:0927b29": "依惡道因故；果苦，生惡道故；求財苦、守護",
    "T30n1581_007:0927c01": "苦、不足苦、壞敗苦。又七種苦，謂生苦、老苦、病",
    "T30n1581_007:0927c02": "苦、死苦、怨憎會苦、愛別離苦、求不得苦。又八",
    "T30n1581_007:0927c03": "種苦，謂寒苦；熱苦；飢苦；渴苦；不自在苦；自作",
    "T30n1581_007:0927c04": "苦，謂尼乾等；他作苦，謂彼手石刀杖蚊虫",
    "T30n1581_007:0927c05": "等；久住威儀苦。又九種苦，謂自不具足苦；",
    "T30n1581_007:0927c06": "他不具足苦；親屬不具足苦；財物不具足苦；",
    "T30n1581_007:0927c07": "無病不具足苦；戒不具足苦；見不具足苦；現",
    "T30n1581_007:0927c08": "在苦；他世苦。又十種苦，謂食具不足苦；飲具",
    "T30n1581_007:0927c09": "不足苦；車乘不足苦；衣服不足苦；瓔珞不足",
    "T30n1581_007:0927c10": "苦；器物眾具不足苦；華鬚塗香眾具不足",
    "T30n1581_007:0927c11": "苦；伎樂眾具不足苦；燈明眾具不足苦；男女",
    "T30n1581_007:0927c12": "給使不足苦；初始苦。復有餘九種苦，謂一切",
    "T30n1581_007:0927c13": "苦、大苦、一切門苦、惡行苦、轉生苦、不隨欲",
    "T30n1581_007:0927c14": "苦、違害苦、相續苦、一切種苦。一切苦者，若",
    "T30n1581_007:0927c15": "前因所起及轉時緣苦。大苦者，長夜種種無",
    "T30n1581_007:0927c16": "間大苦。一切門苦者，若地獄畜生餓鬼、善趣",
    "T30n1581_007:0927c17": "輪轉。惡行苦者，若現世犯他他還報己，若食",
    "T30n1581_007:0927c18": "惡食令身不安，如是種種自身現作還受其",
    "T30n1581_007:0927c19": "苦。若住眾多不正思惟，則生一切諸煩惱苦。",
    "T30n1581_007:0927c20": "身口及心多造惡行，於未來世生惡行苦。轉",
    "T30n1581_007:0927c21": "生苦者，有六事不決定起輪轉生死。自身不",
    "T30n1581_007:0927c22": "定，謂先為王後反貧乞。妻子不定、奴婢給使",
    "T30n1581_007:0927c23": "不定、朋友大臣親屬不定，謂今為妻子乃至",
    "T30n1581_007:0927c24": "大臣親屬已，彼於後時在生死中反為怨害",
    "T30n1581_007:0927c25": "及惡知識。財物不決定者，謂於生死中資財",
    "T30n1581_007:0927c26": "無量，後極貧苦。不隨欲苦者，欲得長壽不樂",
    "T30n1581_007:0927c27": "短命，惱苦生；欲得端正不樂醜陋，惱苦生；欲",
    "T30n1581_007:0927c28": "為上族不樂卑賤，惱苦生；欲得自在不樂貧",
    "T30n1581_007:0927c29": "窮，惱苦生；欲得大力不樂少力，惱苦生；欲多",
    "T30n1581_007:0928a01": "智慧不樂愚癡，惱苦生；欲降伏彼不樂不如，",
    "T30n1581_007:0928a02": "惱苦生。違害苦者，謂在家妻子減苦、出家煩",
    "T30n1581_007:0928a03": "惱增苦、飢儉苦、刀兵恐畏苦、曠野嶮處恐怖",
    "T30n1581_007:0928a04": "苦、支節不具苦、殺縛斷截捶打苦、驅擯",
    "T30n1581_007:0928a05": "出外苦。相續苦有九種，此中不說。一切種",
    "T30n1581_007:0928a06": "苦者有五種，如前說。五種樂相違苦，謂因苦、",
    "T30n1581_007:0928a07": "受苦、樂對治苦、不斷受苦、出家遠離寂滅菩",
    "T30n1581_007:0928a08": "提樂對治非家欲界和合覺想凡夫苦，是名",
    "T30n1581_007:0928a09": "五苦。又有五苦，謂逼迫苦、眾具不足苦、四大",
    "T30n1581_007:0928a10": "增損苦、失所欲苦、三界煩惱穢污苦，是名五",
    "T30n1581_007:0928a11": "苦。此五種及前五種，略說十種一切種苦。前",
    "T30n1581_007:0928a12": "五十五種、此五十五種，略說百一十種苦，是",
    "T30n1581_007:0928a13": "菩薩悲境界，緣彼故悲心生，修習增長成就",
    "T30n1581_007:0928a14": "滿足。",
    "T30n1581_007:0928a15": "於彼大苦聚，緣十八種苦，生大悲心。云何十",
    "T30n1581_007:0928a16": "八苦？謂愚癡報苦、行苦、所攝究竟苦、因苦、生",
    "T30n1581_007:0928a17": "苦、自作苦、他逼迫苦、他作苦、惡戒苦、惡見",
    "T30n1581_007:0928a18": "苦、本因苦、大苦、地獄苦、善趣攝苦、一切性",
    "T30n1581_007:0928a19": "苦、無智苦、增長苦、受苦、鄙穢苦。復次有四",
    "T30n1581_007:0928a20": "行悲，名為大悲：一者緣彼眾生甚深微細難",
    "T30n1581_007:0928a21": "知之苦而起悲心；二者久遠長養於百千劫",
    "T30n1581_007:0928a22": "修習慇懃發悟緣生；三者菩薩隨其發悟入",
    "T30n1581_007:0928a23": "於悲心，為令眾生永離眾苦故捨百千身命，",
    "T30n1581_007:0928a24": "何況一身及諸財物；四者悉能代受一切種",
    "T30n1581_007:0928a25": "苦出離快淨，謂究竟地菩薩菩薩清淨及如",
    "T30n1581_007:0928a26": "來如來地清淨。復次菩薩於此百一十種苦",
    "T30n1581_007:0928a27": "修習悲心，則為修習菩薩一切悲心，則能疾",
    "T30n1581_007:0928a28": "得清淨悲心入淨心地。菩薩於諸眾生極親",
    "T30n1581_007:0928a29": "厚想、愛念想、欲為所作想、不疲厭想、代受苦",
    "T30n1581_007:0928b01": "想、所作自在想。悲如苦諦無間等，聖弟子",
    "T30n1581_007:0928b02": "究竟深入厭離心相續生，謂菩薩悲心。前行",
    "T30n1581_007:0928b03": "觀百一十種大苦種積聚，菩薩如是修習悲",
    "T30n1581_007:0928b04": "心，於內外事無有少物而不捨離、無一律儀",
    "T30n1581_007:0928b05": "而不攝持、無一他不饒益而不堪忍、無一精",
    "T30n1581_007:0928b06": "進而不勇猛、無一禪定而不正受、無一智慧",
    "T30n1581_007:0928b07": "而不得入。若人問佛：「住何等住處名為菩薩？」",
    "T30n1581_007:0928b08": "應正答言：「住大悲者是。」彼一無量如前說，於",
    "T30n1581_007:0928b09": "諸無量最為無量積聚，攝無量愛果、無量",
    "T30n1581_007:0928b10": "行，一向純善無有罪過。如是具足修習無量",
    "T30n1581_007:0928b11": "者，有四功德利：修此無量先得第一現法樂",
    "T30n1581_007:0928b12": "住；無量功德具攝受增長；於無上菩提淨心",
    "T30n1581_007:0928b13": "堅固；為眾生故於生死中代諸眾生受一切",
    "T30n1581_007:0928b14": "苦。",
    "T30n1581_007:0928b15": "17 菩提品菩薩地持方便處菩提品第十七",
    "T30n1581_007:0928b16": "云何菩薩慚愧？略說有二種：一者自性；二者",
    "T30n1581_007:0928b17": "依處。菩薩行無罪行，自覺非法內自羞恥，是",
    "T30n1581_007:0928b18": "名為慚。以此非法故，於他生畏恭敬羞恥，是",
    "T30n1581_007:0928b19": "名為愧。又羞恥菩薩，性自專精，況復修習，是",
    "T30n1581_007:0928b20": "名菩薩自性慚愧。依處者，略說有四種：若所",
    "T30n1581_007:0928b21": "應作，不隨建立而生羞恥，是名初依處。所不",
    "T30n1581_007:0928b22": "應作，隨順建立而生羞恥，是名第二依處。若",
    "T30n1581_007:0928b23": "為惡覆藏而生羞恥，是名第三依處。若自疑",
    "T30n1581_007:0928b24": "悔能自除滅，續起羞恥，是名第四依處。是名",
    "T30n1581_007:0928b25": "依處。云何菩薩不動力？略說有二種：一者自",
    "T30n1581_007:0928b26": "性；二者依處。能斷染污心，不令一切煩惱自",
    "T30n1581_007:0928b27": "在，堪忍眾苦，種種財利種種恐怖，修正方",
    "T30n1581_007:0928b28": "便而不傾動，性自寬忍性能思惟，是故不動，",
    "T30n1581_007:0928b29": "是名自性不動力。復次菩薩不動力，略說五",
    "T30n1581_007:0928c01": "種不動：一者種種輪轉苦能速除滅；二者所",
    "T30n1581_007:0928c02": "化種種眾生造諸惡行，為是等故長夜受苦；",
    "T30n1581_007:0928c03": "三者伏諸異論；四者為諸大眾隨順說法；五",
    "T30n1581_007:0928c04": "者演說勝妙甚深之法，能令菩薩具足受持",
    "T30n1581_007:0928c05": "一切禁戒。",
    "T30n1581_007:0928c06": "云何菩薩心無疲厭？有五因緣，修正方便而",
    "T30n1581_007:0928c07": "不疲厭。一者菩薩性自有力而不疲厭；二者",
    "T30n1581_007:0928c08": "於不疲厭數數修習而不疲厭；三者方便所",
    "T30n1581_007:0928c09": "攝，精進勇猛自觀前後，所修轉勝而不疲厭；",
    "T30n1581_007:0928c10": "四者深利智慧思惟成就而不疲厭；五者於",
    "T30n1581_007:0928c11": "諸眾生深起悲心，常等哀愍而不疲厭。云何",
    "T30n1581_007:0928c12": "菩薩善知諸論？是菩薩於五明處、名身句身",
    "T30n1581_007:0928c13": "味身，從他所聞具足攝受誦習通利，從他聞",
    "T30n1581_007:0928c14": "義善能思量。如是菩薩知法知義，於法於義",
    "T30n1581_007:0928c15": "已受不忘。未修習者，漸漸增進聞思究竟，次",
    "T30n1581_007:0928c16": "第成熟得喜淨心。菩薩如是行者無量滿足，",
    "T30n1581_007:0928c17": "善知諸論而不顛倒。",
    "T30n1581_007:0928c18": "云何菩薩善知世間？是菩薩於眾生世間如",
    "T30n1581_007:0928c19": "實了知，所謂生老死、此沒彼生。此眾生於生",
    "T30n1581_007:0928c20": "死出離，如實了知。復次於眾生世間濁世增",
    "T30n1581_007:0928c21": "時如實了知，離濁世增時亦如實知。所謂五",
    "T30n1581_007:0928c22": "濁：一曰命濁；二曰眾生濁；三曰煩惱濁；四曰",
    "T30n1581_007:0928c23": "見濁；五曰劫濁。謂今世短壽，人極壽百歲，是",
    "T30n1581_007:0928c24": "名命濁。若諸眾生不識父母、不識沙門婆羅",
    "T30n1581_007:0928c25": "門及宗族尊長、不修義理、不作所作、不畏今",
    "T30n1581_007:0928c26": "世後世惡業果報、不修慧施、不作功德、不",
    "T30n1581_007:0928c27": "修齋法、不持禁戒，是名眾生濁。若此眾生增",
    "T30n1581_007:0928c28": "非法貪，刀劍布施、器仗布施，諍訟鬪亂、諂",
    "T30n1581_007:0928c29": "誑妄語，攝受邪法及餘惡不善法生，是名煩",
    "T30n1581_007:0929a01": "惱濁。若於今世法壞法沒，像法漸起邪法轉",
    "T30n1581_007:0929a02": "生，是名見濁。若飢饉劫起、疾病劫起、刀兵劫",
    "T30n1581_007:0929a03": "起，是名劫濁。是名菩薩知眾生世間。復次菩",
    "T30n1581_007:0929a04": "薩於器世間若成若壞如實了知。復次菩薩",
    "T30n1581_007:0929a05": "於世間、世間集、世間滅、世間集滅道、世間",
    "T30n1581_007:0929a06": "味、世間患、世間離如實了知。",
    "T30n1581_007:0929a07": "復次菩薩眼及色俱生四大名士夫，身名為",
    "T30n1581_007:0929a08": "人，無有第三。言我眾生想，無第三想。言我眼",
    "T30n1581_007:0929a09": "見色乃至我意識法，俱是言說數。言是長老，",
    "T30n1581_007:0929a10": "如是生、如是姓、如是食、如是苦覺樂覺、如",
    "T30n1581_007:0929a11": "是長壽、如是久住，如是等言說分齊，一切",
    "T30n1581_007:0929a12": "皆如實知。菩薩於此眾生世間、器世間，八",
    "T30n1581_007:0929a13": "行觀察世間義、世間第一義，如實了知，是",
    "T30n1581_007:0929a14": "名知世間。",
    "T30n1581_007:0929a15": "復次菩薩若見上座及勝功德者，尊重奉迎",
    "T30n1581_007:0929a16": "設床請坐，合掌恭敬禮拜問訊。年德等者，正",
    "T30n1581_007:0929a17": "言詶對軟語安慰，不起等慢稱量彼此。年德",
    "T30n1581_007:0929a18": "下者，隨力勸喻稱彼實德，為覆實罪，不令",
    "T30n1581_007:0929a19": "恥懼生退沒心，不輕蔑彼。若見眾生求法求",
    "T30n1581_007:0929a20": "財，不背面不嚬蹙，歡喜舒顏，不嗤彼闕。見彼",
    "T30n1581_007:0929a21": "圮頓不起輕心。若見一切上中下人，先語問",
    "T30n1581_007:0929a22": "訊，歎言善哉。隨宜善處，隨力所能攝以財",
    "T30n1581_007:0929a23": "法。不諂曲不自重、不自高不自大，不以增高",
    "T30n1581_007:0929a24": "而自矜異。於諸親厚一切給與，終不棄捐若",
    "T30n1581_007:0929a25": "病不病。隨順身口意業，與相習近為善知識，",
    "T30n1581_007:0929a26": "離諸怨對孤獨貧乞無所歸蔭，隨其力能為",
    "T30n1581_007:0929a27": "作依怙，不以憂苦加於眾生。因緣事起，所應",
    "T30n1581_007:0929a28": "戲笑如法戲笑非不如法。不以戲言形名他",
    "T30n1581_007:0929a29": "人，乃至親密亦復不說。於他人所不久瞋恨，",
    "T30n1581_007:0929b01": "雖復瞋彼不揚其過。若為他人身口毀辱，能",
    "T30n1581_007:0929b02": "善思惟以法自解。自省己過心不躁動，身口",
    "T30n1581_007:0929b03": "意業慮而後行。離十四垢業，謂隱覆六方，離",
    "T30n1581_007:0929b04": "四惡友、攝四善友，如修多羅廣說。現法樂義、",
    "T30n1581_007:0929b05": "錢財具足、勤力具足、守護具足，以正命心為",
    "T30n1581_007:0929b06": "諸世間工巧之業，不曲不幻不欺誑，常有慚",
    "T30n1581_007:0929b07": "愧行、無罪行，威儀具足重慎威儀。為他親厚",
    "T30n1581_007:0929b08": "受寄不侵，若負人債終不抵捍。分父餘財",
    "T30n1581_007:0929b09": "平等無偏。若是真寶，主作偽想，依實與價。決",
    "T30n1581_007:0929b10": "斷世事辯正機速。彼彼所作來求請者，悉與",
    "T30n1581_007:0929b11": "同事終不廢退。能隨問答。為正事業不為非",
    "T30n1581_007:0929b12": "正。若為國王，以法治世不為非法，不樂罰責，",
    "T30n1581_007:0929b13": "於惡戒眾以戒建立。成就八種賢聖之語，見",
    "T30n1581_007:0929b14": "則言見，聞覺識知則言識知，不聞不見不覺",
    "T30n1581_007:0929b15": "不知則言不知。菩薩成就如是等法，如世間",
    "T30n1581_007:0929b16": "知、如世間轉，如實了知，是名知世間。",
    "T30n1581_007:0929b17": "云何菩薩修習四依？是菩薩為義故從他聽",
    "T30n1581_007:0929b18": "法，不為味為義聽法。不為味者，若聞世間非",
    "T30n1581_007:0929b19": "巧便說，依義菩薩亦專心聽。復次菩薩於闇",
    "T30n1581_007:0929b20": "說明說如實了知，知所應依，不以上座多識。",
    "T30n1581_007:0929b21": "若佛若僧，依止如是諸說法人。如是依止所",
    "T30n1581_007:0929b22": "應，不依於人。於真實義心不動搖，能自了知",
    "T30n1581_007:0929b23": "不由於他。復次菩薩於如來所深信清淨，一",
    "T30n1581_007:0929b24": "向信受如來所說，依了義經非不了義。依了",
    "T30n1581_007:0929b25": "義經者，於此法律不可破壞。不了義經者，謂",
    "T30n1581_007:0929b26": "以種種門說而不決定，應有疑問。若菩薩於",
    "T30n1581_007:0929b27": "了義經作不決定者，於此法律則為可壞。復",
    "T30n1581_007:0929b28": "次菩薩得堅固修慧，不以聞思識諸法義，用",
    "T30n1581_007:0929b29": "修慧知，不以聞思識知故。聞如來所說第一",
    "T30n1581_007:0929c01": "甚深法義，不起誹謗。是名菩薩修習四依。如",
    "T30n1581_007:0929c02": "是成就者，略說四種無量，顯示其義具足。大",
    "T30n1581_007:0929c03": "師修慧所知，一切四依平等方便，菩薩於彼",
    "T30n1581_007:0929c04": "出要道皆悉明達而不迷惑。",
    "T30n1581_007:0929c05": "云何菩薩四無礙慧？於一切法一切章句，如",
    "T30n1581_007:0929c06": "其體實，修慧所知無礙不謬，是名法無礙。於",
    "T30n1581_007:0929c07": "一切法一切相，如其體實，修慧所知無礙不",
    "T30n1581_007:0929c08": "謬，是名義無礙。於一切法一切名處，如其體",
    "T30n1581_007:0929c09": "實，修慧所知無礙不謬，是名辭無礙。於一切",
    "T30n1581_007:0929c10": "法一切種分別，如其體實，修慧所知無礙不",
    "T30n1581_007:0929c11": "謬，是名樂說無礙。菩薩如是四無礙，得五處",
    "T30n1581_007:0929c12": "無量巧便，謂陰巧便、界巧便、入巧便、緣起巧",
    "T30n1581_007:0929c13": "便、處非處巧便。此四行菩薩，於一切法能自",
    "T30n1581_007:0929c14": "覺悟為他顯示；除此已更無有餘能自覺悟，",
    "T30n1581_007:0929c15": "況餘顯示。",
    "T30n1581_007:0929c16": "云何菩薩菩提具？當知二種：一功德具；二智",
    "T30n1581_007:0929c17": "慧具。此二種具，廣說如自他品。又功德、智",
    "T30n1581_007:0929c18": "慧具，菩薩初阿僧祇劫名為下，第二為中，第",
    "T30n1581_007:0929c19": "三為上。",
    "T30n1581_007:0929c20": "云何菩薩摩訶衍所攝？修習三十七道分是菩",
    "T30n1581_007:0929c21": "薩依，四無礙慧方便所攝智三十七道分，如",
    "T30n1581_007:0929c22": "實了知而不取證。種種乘方便，彼亦如實知，",
    "T30n1581_007:0929c23": "所謂聲聞乘方便、大乘方便。聲聞乘方便如",
    "T30n1581_007:0929c24": "實知，如聲聞地所說。云何菩薩於大乘方便",
    "T30n1581_007:0929c25": "三十七品如實了知？是菩薩住身身觀，不於",
    "T30n1581_007:0929c26": "身身而起妄想，亦非一切非性。於彼身離言",
    "T30n1581_007:0929c27": "說自性，如實了知，是名第一義身身觀念處。",
    "T30n1581_007:0929c28": "若菩薩觀世諦者，隨無量處方便，知身身觀",
    "T30n1581_007:0929c29": "念處。如身身觀念處，餘念處及餘道品亦復",
    "T30n1581_007:0930a01": "如是。非身等法妄想觀苦、若妄想觀集，亦不",
    "T30n1581_007:0930a02": "於斷起滅妄想，亦不於得因起道妄想。離言",
    "T30n1581_007:0930a03": "說自性，苦法集法滅法道法如實了知，依此",
    "T30n1581_007:0930a04": "第一義修道分，名為修諦。若菩薩隨世諦無",
    "T30n1581_007:0930a05": "量處方便，名為緣諦修。若彼菩薩於此法如",
    "T30n1581_007:0930a06": "是不起妄想者，是名為止。及彼如實知第一",
    "T30n1581_007:0930a07": "義，及無量處方便知法，是名為觀。略說菩薩",
    "T30n1581_007:0930a08": "止有四行：一者第一義；二者俗數智前行；三",
    "T30n1581_007:0930a09": "者一切虛偽妄想不行；四者於此無言無相",
    "T30n1581_007:0930a10": "之法不起妄想其心寂靜，一切諸法悉同一",
    "T30n1581_007:0930a11": "味。如是四行，菩薩止起乃至究竟如來知見。",
    "T30n1581_007:0930a12": "略說菩薩觀有四行，謂此四行所起智慧，是",
    "T30n1581_007:0930a13": "名為觀。離一切法有無智慧，隨無量法分別",
    "T30n1581_007:0930a14": "處觀，於此四行菩薩觀起乃至究竟如來知",
    "T30n1581_007:0930a15": "見，是名略說菩薩止觀。",
    "T30n1581_007:0930a16": "云何菩薩巧方便？略說十二種，為起內佛法",
    "T30n1581_007:0930a17": "有六種、為外成熟眾生有六種。云何為起內",
    "T30n1581_007:0930a18": "佛法六種巧方便？一者菩薩悲心顧念一切",
    "T30n1581_007:0930a19": "眾生；二者一切諸行如實了知；三者求無上",
    "T30n1581_007:0930a20": "菩提智；四者依顧念眾生捨離生死；五者依",
    "T30n1581_007:0930a21": "諸行如實知，以無染心輪轉生死；六者依求",
    "T30n1581_007:0930a22": "佛智慧熾然精進。是名為起內佛法六種巧方",
    "T30n1581_007:0930a23": "便。云何為外成熟眾生六種巧方便？一者菩",
    "T30n1581_007:0930a24": "薩巧方便以少善根起無量果；二者以少方",
    "T30n1581_007:0930a25": "便起無量善根；三者毀壞佛法眾生除其暴",
    "T30n1581_007:0930a26": "害；四者處中眾生令入佛法；五者已入眾生",
    "T30n1581_007:0930a27": "令其成熟；六者已成熟者令得解脫。云何菩",
    "T30n1581_007:0930a28": "薩能以少善根得無量果？是菩薩教下劣眾",
    "T30n1581_007:0930a29": "生，以少財物施下福田，乃至揣󰉓施於畜生，",
    "T30n1581_007:0930b01": "施已迴向無上菩提，以迴向力故得無量果。",
    "T30n1581_007:0930b02": "云何菩薩以少方便起無量善根？是菩薩見",
    "T30n1581_007:0930b03": "有眾生，修邪法齋而求解脫，則為彼說賢聖",
    "T30n1581_007:0930b04": "八齋斷苦方便不究竟法，授少方便得大果",
    "T30n1581_007:0930b05": "齋。復次邪見眾生苦身求度，為說中道，令離",
    "T30n1581_007:0930b06": "二邊究竟解脫。復次或有眾生求生天者，邪",
    "T30n1581_007:0930b07": "見方便投巖赴火不食等苦，則為演說正法",
    "T30n1581_007:0930b08": "禪定，現法樂住，後生天上如法受樂。復次或",
    "T30n1581_007:0930b09": "有眾生誦習外典求清淨者，以佛正法令其",
    "T30n1581_007:0930b10": "誦習思惟其義，又說如來甚深經典，具足顯",
    "T30n1581_007:0930b11": "示空相應法。彼聞法已，生厭離心專精淨信，",
    "T30n1581_007:0930b12": "於一念頃能攝廣大無量善根，況復次第續",
    "T30n1581_007:0930b13": "念不捨。復次菩薩意解思惟起淨妙想，即以",
    "T30n1581_007:0930b14": "世間香花珍物供養三寶，亦教他人心想供",
    "T30n1581_007:0930b15": "養。復次如是淨心遍滿十方一切世界，供養",
    "T30n1581_007:0930b16": "三寶生隨喜心，亦復教人令其隨喜。復次常",
    "T30n1581_007:0930b17": "修念佛乃至念天，亦教他人令修六念。",
    "T30n1581_007:0930b18": "復次正念合掌恭敬，隨時供養一切三寶，亦",
    "T30n1581_007:0930b19": "教他人修此供養。復次於一切眾生一切功",
    "T30n1581_007:0930b20": "德皆悉隨喜，亦教他人起隨喜心。復次於一",
    "T30n1581_007:0930b21": "切眾生入廣大悲心，悉欲代受一切眾苦，亦",
    "T30n1581_007:0930b22": "教他人興此大悲。復次於過去現在一切所",
    "T30n1581_007:0930b23": "犯，以真實隨順求淨戒心向十方佛至誠懺",
    "T30n1581_007:0930b24": "悔，亦教他人如是悔過。彼常如是悔其所犯，",
    "T30n1581_007:0930b25": "以少方便，於一切業障悉得解脫。復次作眾",
    "T30n1581_007:0930b26": "多種種無量變化，一切十方佛法僧處及眾",
    "T30n1581_007:0930b27": "生處，無量神通他心自在菩薩攝取功德。復",
    "T30n1581_007:0930b28": "次菩薩修慈悲喜捨，亦教他修。是名菩薩以",
    "T30n1581_007:0930b29": "少方便，生廣大無量善根果報。",
    "T30n1581_007:0930c01": "菩薩地持經卷第七",
    "T30n1581_007:0930c02": "方便處攝品第十五",
    "T30n1581_007:0930c03": "云何菩薩愛語？略說有九種：一者自性愛",
    "T30n1581_007:0930c04": "語；二者一切愛語；三者難愛語；四者一切",
    "T30n1581_007:0930c05": "門愛語；五者善人愛語；六者一切行愛語；",
    "T30n1581_007:0930c06": "七者除惱愛語；八者此世他世樂愛語；九",
    "T30n1581_007:0930c07": "者清淨愛語。自性愛語者，是菩薩可喜語、",
    "T30n1581_007:0930c08": "真實語、如法語、義饒益語、與眾生語，是名",
    "T30n1581_007:0930c09": "自性愛語。一切愛語者，略說二種：一者菩薩",
    "T30n1581_007:0930c10": "見人舒顏平視，讚言善來等念在前，先語安",
    "T30n1581_007:0930c11": "慰，道路清泰四大調適臥覺安不。如是等",
    "T30n1581_007:0930c12": "隨順世間巧便調言等心慰問，又復呪願",
    "T30n1581_007:0930c13": "妻子眷屬錢財穀米增長具足。見具功德",
    "T30n1581_007:0930c14": "者，勸其信戒施聞智慧令其歡喜。二者說",
    "T30n1581_007:0930c15": "一切種功德用應法安樂眾生，常說等說",
    "T30n1581_007:0930c16": "第一勝妙饒益言說，是名菩薩一切愛語。",
    "T30n1581_007:0930c17": "菩薩愛語二種分別：慰問讚歎者是名隨",
    "T30n1581_007:0930c18": "世間語；第一勝妙饒益言說者是名正說",
    "T30n1581_007:0930c19": "法語。難愛語者略說三種：一者於怨憎所，",
    "T30n1581_007:0930c20": "以清淨心思惟慰喻，發喜饒益而共言語。",
    "T30n1581_007:0930c21": "二者於增上愚癡鈍根眾生，以無厭心思惟",
    "T30n1581_007:0930c22": "籌量，忍諸疲苦以法攝取為具足說。三者",
    "T30n1581_007:0930c23": "於諸諂曲幻偽眾生、欺和尚阿闍梨及尊",
    "T30n1581_007:0930c24": "重福田、或惡邪見，以無害心方便慰喻，發",
    "T30n1581_007:0930c25": "喜饒益而為說法。是名難愛語。一切門愛",
    "T30n1581_007:0930c26": "語者，略說四種：一者斷除諸蓋向於善趣，",
    "T30n1581_007:0930c27": "說初所作法；二者斷除諸蓋實心增進，說",
    "T30n1581_007:0930c28": "應四真諦法；三者見在家出家放逸眾生，",
    "T30n1581_007:0930c29": "等心訶責令離放逸；四者已起疑惑能為",
    "T30n1581_007:0931a01": "開解，若說法若決定論。善人愛語者，略說",
    "T30n1581_007:0931a02": "五種：一者說佛菩薩正因調伏法；二者正",
    "T30n1581_007:0931a03": "出；三者正依；四者正度；五者正示現。處所",
    "T30n1581_007:0931a04": "因緣制戒，是故此法名為正因。於所受戒",
    "T30n1581_007:0931a05": "有所缺犯，教令還淨，是故此法名為正出。",
    "T30n1581_007:0931a06": "說四依所攝正法律至處道，是故此法名",
    "T30n1581_007:0931a07": "為正依。顯示出一切苦不退還道，是故此",
    "T30n1581_007:0931a08": "法名為正度。三種示現於一切說無礙，是",
    "T30n1581_007:0931a09": "故此法名為正示現。一切行愛語者，謂六種",
    "T30n1581_007:0931a10": "七種，略說十三種：聽所應聽法愛語、制所",
    "T30n1581_007:0931a11": "應制法愛語、現諸經法愛語、現諸法相愛",
    "T30n1581_007:0931a12": "語、現諸法名字不顛倒愛語、法句種種分",
    "T30n1581_007:0931a13": "別愛語、慰喻愛語、發喜愛語、自恣安以眾",
    "T30n1581_007:0931a14": "具代其所作虛受愛語、種種恐怖施安愛",
    "T30n1581_007:0931a15": "語、具足說法攝取愛語、開覺不善安立善",
    "T30n1581_007:0931a16": "法見聞疑舉罪折伏愛語、勸有力說法愛",
    "T30n1581_007:0931a17": "語，是十三種名為一切行愛語。除惱愛語",
    "T30n1581_007:0931a18": "者，略說八種，依口四淨八種聖語。口四淨",
    "T30n1581_007:0931a19": "者，離妄語、兩舌、惡口、綺語。八種聖語者，見、",
    "T30n1581_007:0931a20": "聞、識、知，見聞覺知說；不見、不聞、不識、不知，",
    "T30n1581_007:0931a21": "不見不聞不覺不知說。此世他世樂愛語",
    "T30n1581_007:0931a22": "者，略說九種。斷親屬難憂苦故，愛語說法。",
    "T30n1581_007:0931a23": "斷財物難憂苦故，愛語說法。斷疾病難憂",
    "T30n1581_007:0931a24": "苦故，愛語說法。斷戒難憂苦故，愛語說法。",
    "T30n1581_007:0931a25": "斷見難憂苦故，愛語說法。戒具足、見具足、",
    "T30n1581_007:0931a26": "威儀具足、正命具足故，愛語說法。清淨愛",
    "T30n1581_007:0931a27": "語者，有二十種說法，如前力種性品說。云",
    "T30n1581_007:0931a28": "何菩薩利益？利益者，如愛語廣說，異利益",
    "T30n1581_007:0931a29": "今當說。謂菩薩一切行愛語，隨所說義利",
    "T30n1581_007:0931b01": "安眾生。自性利益者，是愛語具足，顯示眾",
    "T30n1581_007:0931b02": "生如所應學，隨利益行法次法向，住於",
    "T30n1581_007:0931b03": "悲心無貪心，勸導教授調伏安立，是名自",
    "T30n1581_007:0931b04": "性利益。一切利益者，略說二種：一者一切",
    "T30n1581_007:0931b05": "眾生未熟者方便令熟；二者已熟者令至",
    "T30n1581_007:0931b06": "解脫。復有三種：一者與現世利；二者與後",
    "T30n1581_007:0931b07": "世利；三者與現世後世利。勸教眾生如法",
    "T30n1581_007:0931b08": "德業獲大財寶，守護增長與現世利，於此",
    "T30n1581_007:0931b09": "現世得大名稱及眾具樂，攝受安立勸捨",
    "T30n1581_007:0931b10": "大財，在家出家乞求活命。與後世利樂，",
    "T30n1581_007:0931b11": "已必定得故，現則不定。勸在家出家次第",
    "T30n1581_007:0931b12": "離欲，於此現世身心息止安隱樂住，後世",
    "T30n1581_007:0931b13": "則生淨妙天上，及無餘涅槃界而般涅槃，",
    "T30n1581_007:0931b14": "是名現世後世利。難利益者，略說三種：一",
    "T30n1581_007:0931b15": "切眾生本不修善因而能利益，以苦勸化",
    "T30n1581_007:0931b16": "故。二者本修善根得大財寶深起貪著，而",
    "T30n1581_007:0931b17": "能利益彼大放逸故。三者外道異學著本",
    "T30n1581_007:0931b18": "邪見而能利益彼，極愚癡違正法故。一切",
    "T30n1581_007:0931b19": "門利益者，略說四種：一者不信者勸令生",
    "T30n1581_007:0931b20": "信乃至建立；二者惡戒者勸修淨戒；三者",
    "T30n1581_007:0931b21": "惡慧者勸修正慧；四者慳貪者勸修慧施",
    "T30n1581_007:0931b22": "乃至建立。善人利益者，略說五種：一者於",
    "T30n1581_007:0931b23": "眾生真實利與；二者時與；三者義饒益與；",
    "T30n1581_007:0931b24": "四者柔軟與；五者慈心與。一切行利益者，",
    "T30n1581_007:0931b25": "謂六種七種，略說十三種：應攝等攝；應伏",
    "T30n1581_007:0931b26": "等伏；違佛法者除其障礙；中住眾生令入",
    "T30n1581_007:0931b27": "法律；已入者以三乘法而成熟之；已成熟",
    "T30n1581_007:0931b28": "者令得解脫，眾具護養勸導成就，所謂勸",
    "T30n1581_007:0931b29": "捨小乘守護大乘，獨靜一心，淨諸障礙，憶",
    "T30n1581_007:0931c01": "念及修勸令成就。有聲聞緣覺種性者，以",
    "T30n1581_007:0931c02": "聲聞緣覺乘而成就之。有如來種性者，以",
    "T30n1581_007:0931c03": "無上菩提而成就之。除惱利益者，略說八",
    "T30n1581_007:0931c04": "種。若有眾生，所應慚處令無慚纏，心得開",
    "T30n1581_007:0931c05": "覺；無愧纏、睡纏、眠纏、掉纏、悔纏、慳纏、嫉",
    "T30n1581_007:0931c06": "纏，悉令開覺亦復如是。此世他世樂利益",
    "T30n1581_007:0931c07": "者，略說九種：普令眾生身業清淨，謂授一切",
    "T30n1581_007:0931c08": "種不殺、不盜、不邪婬、不飲酒。普令眾生口",
    "T30n1581_007:0931c09": "業清淨，謂授一切種不妄語、不兩舌、不惡口、",
    "T30n1581_007:0931c10": "不綺語。普令眾生意業清淨，謂授無貪無",
    "T30n1581_007:0931c11": "恚正見。清淨利益者，略說十種，五種外清",
    "T30n1581_007:0931c12": "淨、五種內清淨。五種外清淨者，一者無罪；",
    "T30n1581_007:0931c13": "二者不隨轉；三者次第；四者一切；五者",
    "T30n1581_007:0931c14": "隨所應。雜惡行者、先惡行者、一向惡行者，",
    "T30n1581_007:0931c15": "等以善法而成就之，是名無罪利安眾生。",
    "T30n1581_007:0931c16": "樂解脫者勸令解脫，是名不隨轉利安眾",
    "T30n1581_007:0931c17": "生。童蒙眾生為說近法，近教誡而隨順",
    "T30n1581_007:0931c18": "之。中智者為說中法，教誡而隨順之。上智",
    "T30n1581_007:0931c19": "者為說深法，勝微細誡而隨順之。令其次",
    "T30n1581_007:0931c20": "第漸得善法，是名次第利安眾生。四姓乃",
    "T30n1581_007:0931c21": "至天人一切眾生，隨能隨力利益安樂，是",
    "T30n1581_007:0931c22": "名一切利安眾生。下中上善隨其所應方",
    "T30n1581_007:0931c23": "便利益，是名五種外清淨。六種內清淨",
    "T30n1581_007:0931c24": "者，廣住悲心利安眾生；忍一切苦而不懈",
    "T30n1581_007:0931c25": "惓，心常歡喜利安眾生；以自在身謙卑忍",
    "T30n1581_007:0931c26": "下猶如僕使亦如旃陀羅子，離於我慢利",
    "T30n1581_007:0931c27": "安眾生；離於利養捨於虛偽，心在勝妙利",
    "T30n1581_007:0931c28": "安眾生；於究竟處終不退轉，常以慈心利",
    "T30n1581_007:0931c29": "安眾生。是名五種內清淨。如是外內五種",
    "T30n1581_007:0932a01": "清淨，是名十種清淨利安眾生。云何菩薩",
    "T30n1581_007:0932a02": "同事？是菩薩此義此善、若等若勝，受與眾",
    "T30n1581_007:0932a03": "生悉與己同，是名同事菩薩。得此同事，調",
    "T30n1581_007:0932a04": "伏眾生堅固決定，終不退轉於勸授善法。",
    "T30n1581_007:0932a05": "何以故？彼作是念：「是菩薩與我同事，必能",
    "T30n1581_007:0932a06": "令我安隱快樂。是菩薩所授我者，自修行",
    "T30n1581_007:0932a07": "故，非不樂因而自修行。」若以同事教授眾",
    "T30n1581_007:0932a08": "生，彼終不言：「汝自不行，云何勸授教誡於",
    "T30n1581_007:0932a09": "人？汝應從人諮受教誡。」有菩薩同事，如",
    "T30n1581_007:0932a10": "是同事不示他。有菩薩不同事，如是同事",
    "T30n1581_007:0932a11": "示他。有菩薩同事，亦示同事。有菩薩不同",
    "T30n1581_007:0932a12": "事，亦不示同事。不示他者，諸菩薩等功",
    "T30n1581_007:0932a13": "德、住菩薩道等功德，菩薩隱覆真實功德。",
    "T30n1581_007:0932a14": "不為顯示他者，下劣眾生怖畏深法，菩薩",
    "T30n1581_007:0932a15": "思惟方便調伏，現同彼法如旃陀羅，疾得",
    "T30n1581_007:0932a16": "利益息惱調伏故，現與彼同。示亦同事者，",
    "T30n1581_007:0932a17": "為調伏彼受動搖善根眾生故，菩薩以住",
    "T30n1581_007:0932a18": "善根若上善根顯示同事。亦不示同事者，",
    "T30n1581_007:0932a19": "心自放逸，棄捨他利。從種種施如前說，乃",
    "T30n1581_007:0932a20": "至同事諸波羅蜜，自成熟佛法、成熟眾生，",
    "T30n1581_007:0932a21": "是名略說菩薩善法業。從種種施，乃至同",
    "T30n1581_007:0932a22": "事，是無量善法菩提分。當知三種行、二種",
    "T30n1581_007:0932a23": "勝。三種淨身口意行，是名為行。上妙無染，",
    "T30n1581_007:0932a24": "是名為勝上妙。有三種：眾生等、事等、時等。",
    "T30n1581_007:0932a25": "眾生等者，是菩薩為一切眾生行施等善根，",
    "T30n1581_007:0932a26": "不自為己。事等者，是菩薩行施等一切種善",
    "T30n1581_007:0932a27": "根。時等者，是菩薩不離方便，時節日夜今",
    "T30n1581_007:0932a28": "世後世，常修施等善根，心不休息。無染有",
    "T30n1581_007:0932a29": "四種：是菩薩歡喜心修習善法，不因是故",
    "T30n1581_007:0932b01": "生憂苦悔恨。是菩薩不惱他人，不著諸見、",
    "T30n1581_007:0932b02": "不雜惡行行施等善根。是菩薩一切自己",
    "T30n1581_007:0932b03": "功德，專至顯現堅固顯現寂滅決定，不由",
    "T30n1581_007:0932b04": "於他行施戒等諸善法。是菩薩不於施等",
    "T30n1581_007:0932b05": "善法而求果報，若轉輪聖王帝釋魔梵，不",
    "T30n1581_007:0932b06": "求他報，不依此等求名利身命，於此等行",
    "T30n1581_007:0932b07": "淨歡喜俱，不惱亂他，專至無依。從施等乃",
    "T30n1581_007:0932b08": "至同事諸善法行，是名無染熾然不動快",
    "T30n1581_007:0932b09": "淨，是名清淨菩薩入淨心地。一切善根熾",
    "T30n1581_007:0932b10": "然不動，是名熾然淨心地。菩薩一切善法不",
    "T30n1581_007:0932b11": "思惟起，是名不動淨心地。菩薩隨所得所",
    "T30n1581_007:0932b12": "修善法則不退轉，於未來世必定不退，如",
    "T30n1581_007:0932b13": "明分月日夜增長，善法不退亦復如是。代",
    "T30n1581_007:0932b14": "究竟地菩薩一生相續，若最後身所得善根，",
    "T30n1581_007:0932b15": "是名快淨，於上更無菩薩淨地故。是名三",
    "T30n1581_007:0932b16": "種行、二種勝。三種淨當知，從檀波羅蜜乃至",
    "T30n1581_007:0932b17": "同事，一切施乃至一切同事，修習清淨如",
    "T30n1581_007:0932b18": "來具足充滿無上菩提金剛法身正法久",
    "T30n1581_007:0932b19": "住果報生。難施乃至難同事，修習清淨如",
    "T30n1581_007:0932b20": "來平等奇特未曾有法成就果報生。一切",
    "T30n1581_007:0932b21": "門施乃至一切門同事，修習清淨如來一",
    "T30n1581_007:0932b22": "切取勝天人供養果報生。善人施乃至善",
    "T30n1581_007:0932b23": "人同事，修習清淨如來於無足二足四足",
    "T30n1581_007:0932b24": "多足、色無色想無想非想非非想一切眾",
    "T30n1581_007:0932b25": "生最上果報生。一切行施乃至一切行同",
    "T30n1581_007:0932b26": "事，修習清淨如來種種無量功德攝受，三",
    "T30n1581_007:0932b27": "十二大人相八十隨形好果報生。除惱施",
    "T30n1581_007:0932b28": "乃至除惱同事，修習清淨如來於菩提樹",
    "T30n1581_007:0932b29": "下一切魔怨不能傾動果報生。此世他世",
    "T30n1581_007:0932c01": "樂施乃至此世他世樂同事，修習清淨如",
    "T30n1581_007:0932c02": "來最勝禪解脫三昧正受安樂果報生。清",
    "T30n1581_007:0932c03": "淨施乃至清淨同事，修習清淨如來一切",
    "T30n1581_007:0932c04": "種淨，所謂四種身淨、緣淨、心淨、智淨果報",
    "T30n1581_007:0932c05": "生，三不護、十力、四無畏、三念處、一切不共",
    "T30n1581_007:0932c06": "佛法清淨果報生。是名菩薩施等善法果",
    "T30n1581_007:0932c07": "報無上無量，菩薩無罪行之所出生。"
}