{
    "T16n0673_001:0640c05": "No. 673 [No. 674]",
    "T16n0673_001:0640c06": "大乘同性經卷上亦名一切佛行入智毘盧遮那藏說經",
    "T16n0673_001:0640c08": "周宇文氏天竺三藏闍那耶舍譯",
    "T16n0673_001:0640c09": "如是我聞：一時，婆伽婆住在大摩羅耶精妙",
    "T16n0673_001:0640c10": "山頂摩訶園林華池沼邊大持呪神所居止處",
    "T16n0673_001:0640c11": "人不能行最得道者所居之處，共大比丘千",
    "T16n0673_001:0640c12": "二百五十人俱，一切皆是摩訶聲聞，所作已",
    "T16n0673_001:0640c13": "辦，已過一切凡夫之地，其名曰：尊者阿若憍",
    "T16n0673_001:0640c14": "陳如、尊者阿說示、尊者摩訶迦葉、尊者舍利",
    "T16n0673_001:0640c15": "弗、尊者摩訶目揵連，與如是等諸大聲聞。復",
    "T16n0673_001:0640c16": "有菩薩摩訶薩眾，皆大菩薩，悉得一切菩薩",
    "T16n0673_001:0640c17": "三昧陀羅尼行，一切已住諸菩薩地，其名曰：",
    "T16n0673_001:0640c18": "聖者彌勒菩薩摩訶薩、大意菩薩摩訶薩、益",
    "T16n0673_001:0640c19": "意菩薩摩訶薩、堅意菩薩摩訶薩、定意菩薩",
    "T16n0673_001:0640c20": "摩訶薩、無盡意菩薩摩訶薩、無邊意菩薩摩",
    "T16n0673_001:0640c21": "訶薩、海意菩薩摩訶薩、正定意菩薩摩訶薩、",
    "T16n0673_001:0640c22": "淨意菩薩摩訶薩、智意菩薩摩訶薩，如是等",
    "T16n0673_001:0640c23": "一切各各佛剎已得受記，為阿耨多羅三藐",
    "T16n0673_001:0640c24": "三菩提轉法輪故。復有最上最勝天、龍、夜叉、",
    "T16n0673_001:0640c25": "揵闥婆、阿修羅、迦樓羅、緊那羅、摩睺羅伽，并",
    "T16n0673_001:0640c26": "持呪神及非人等，種種形容、天冠衣服，執持",
    "T16n0673_001:0640c27": "器杖并諸幢蓋，及諸鬼神、仙人眾等，皆來集",
    "T16n0673_001:0640c28": "坐為欲聽法。",
    "T16n0673_001:0640c29": "爾時世尊，眾如大海前後圍繞，有所說法初",
    "T16n0673_001:0641a01": "中後善，其義深遠其語巧妙，具足廣說清淨",
    "T16n0673_001:0641a02": "梵行。爾時楞伽大城之中，有羅剎王名毘毘",
    "T16n0673_001:0641a03": "沙那，治化於彼。時毘毘沙那楞伽王，聞佛今",
    "T16n0673_001:0641a04": "住大摩羅耶精妙山頂摩訶園林華池沼邊大",
    "T16n0673_001:0641a05": "持呪神所居之處人不能行最得道處，與千",
    "T16n0673_001:0641a06": "二百五十比丘現說梵行。時毘毘沙那楞伽",
    "T16n0673_001:0641a07": "王，即生念言：「如來名字世間希有，如優曇華",
    "T16n0673_001:0641a08": "於無數時乃一得聞，何況值佛。我於是中無",
    "T16n0673_001:0641a09": "量無數時不得聞法，猶如盲龜遇浮木孔，是",
    "T16n0673_001:0641a10": "中諸佛及以佛法、入佛境界證佛道者，如是",
    "T16n0673_001:0641a11": "之事倍復最難。我若齎持多諸珍寶，及真珠",
    "T16n0673_001:0641a12": "貫、無量香華、末香塗香、華冠衣服、寶幢幡蓋，",
    "T16n0673_001:0641a13": "并及繒束、音樂歌讚，與我眷屬往詣佛所，到",
    "T16n0673_001:0641a14": "佛所已以此種種供養之具供養如來，欲問",
    "T16n0673_001:0641a15": "正法，報我一生。」",
    "T16n0673_001:0641a16": "時毘毘沙那楞伽王，普皆宣告諸羅剎眾：「汝",
    "T16n0673_001:0641a17": "等可共同心和合，捉持豐足勝妙金銀摩尼",
    "T16n0673_001:0641a18": "寶珠、珂玉琉璃珊瑚馬瑙真珠瓔珞并赤真珠，",
    "T16n0673_001:0641a19": "種種精妙無量香華，作諸音樂及以歌讚，須",
    "T16n0673_001:0641a20": "向佛所，如來法王三界最勝，無上福聚具足",
    "T16n0673_001:0641a21": "眾相，一切智見無上福田，我等向彼持此供",
    "T16n0673_001:0641a22": "具以用供養。所以者何？於無數時，值佛出世",
    "T16n0673_001:0641a23": "得見佛難、離八難難、聞三寶難。」作此念已，",
    "T16n0673_001:0641a24": "爾時毘毘沙那楞伽王，於其眾中說偈告言：",
    "T16n0673_001:0641a25": "「無量無數時，　　佛乃現世間，",
    "T16n0673_001:0641a26": "欲離於八難，　　復經無量世，",
    "T16n0673_001:0641a27": "百千億劫中，　　希逢於世尊，",
    "T16n0673_001:0641a28": "譬如優曇華，　　無數時乃出。",
    "T16n0673_001:0641a29": "地獄與畜生，　　最苦餓鬼道，",
    "T16n0673_001:0641b01": "往來於六趣，　　展轉如車輪。",
    "T16n0673_001:0641b02": "令此眾生類，　　離諸八難厄，",
    "T16n0673_001:0641b03": "利益眾生故，　　故出世間燈，",
    "T16n0673_001:0641b04": "智日光所照，　　能破無明盲。",
    "T16n0673_001:0641b05": "相隨至彼處，　　供養無上尊，",
    "T16n0673_001:0641b06": "教天人世中，　　供養獲大果。」",
    "T16n0673_001:0641b07": "爾時毘毘沙那楞伽王說此偈已，佛神力故，",
    "T16n0673_001:0641b08": "於虛空中放百千億那由他大光明網，遍照",
    "T16n0673_001:0641b09": "楞伽大城。照已，毘毘沙那及一切羅剎眾，皆",
    "T16n0673_001:0641b10": "悉踊躍。爾時彼大光明焰中，演出甚深法相",
    "T16n0673_001:0641b11": "之偈：",
    "T16n0673_001:0641b12": "「諸法本寂空無我，　　眾生初中後叵得，",
    "T16n0673_001:0641b13": "譬如虛幻夢泡焰，　　霧電水沫旋火輪。",
    "T16n0673_001:0641b14": "世諦緣法悉非真，　　無明愛根世間現，",
    "T16n0673_001:0641b15": "真觀無愛及無明，　　諸法如空淨叵說。」",
    "T16n0673_001:0641b16": "爾時毘毘沙那楞伽王，聞彼光明網中演出",
    "T16n0673_001:0641b17": "如是法相偈已，即得甚深無我法忍；彼羅剎",
    "T16n0673_001:0641b18": "眾中或得忍者，或有發於菩提心者，或有發",
    "T16n0673_001:0641b19": "順忍者，有實見者。時毘毘沙那楞伽王，於佛",
    "T16n0673_001:0641b20": "法中明了無疑，既著菩提堅鉀鎧已，復發此",
    "T16n0673_001:0641b21": "願而說偈言：",
    "T16n0673_001:0641b22": "「天人及與阿修羅，　　一切梵王上天眾，",
    "T16n0673_001:0641b23": "如此無上最妙法，　　彼等未曾得覺見。",
    "T16n0673_001:0641b24": "我應未來得斯法，　　具足一切無礙智，",
    "T16n0673_001:0641b25": "此世界中成佛道，　　度脫無量億眾生。",
    "T16n0673_001:0641b26": "演說諸佛微妙法，　　最勝無漏八聖道，",
    "T16n0673_001:0641b27": "令我所作無邊智，　　三十二相莊嚴身。",
    "T16n0673_001:0641b28": "若有精勤行善行，　　及佛功德行滿足，",
    "T16n0673_001:0641b29": "利益眾生脫怖畏，　　持諸功德滅有塵，",
    "T16n0673_001:0641c01": "面如日月淨光明，　　於三界中得作佛。」",
    "T16n0673_001:0641c02": "爾時毘毘沙那楞伽王，於阿耨多羅三藐三",
    "T16n0673_001:0641c03": "菩提得不退轉，即隨其意，應念出生種種精",
    "T16n0673_001:0641c04": "妙華香、塗香末香、華冠衣服、寶幢幡蓋、摩尼繒",
    "T16n0673_001:0641c05": "束、真珠瓔珞，作諸伎樂擊掌歌讚妙聲遍滿，",
    "T16n0673_001:0641c06": "讚歎如來功德相好。持如是等諸供養具，與",
    "T16n0673_001:0641c07": "其眷屬於虛空中，如鵝王行來向佛所，至佛",
    "T16n0673_001:0641c08": "所已從空而下。時毘毘沙那楞伽王，與眷屬",
    "T16n0673_001:0641c09": "俱向佛合掌，接世尊足頂禮百遍，禮拜訖已",
    "T16n0673_001:0641c10": "遶佛三匝乃至千匝。時毘毘沙那楞伽王，即",
    "T16n0673_001:0641c11": "於佛所五體投地如斫樹倒，復說此言：「南無",
    "T16n0673_001:0641c12": "無量功德莊嚴最上法身師子丈夫三界最勝",
    "T16n0673_001:0641c13": "世尊釋迦牟尼至真等正覺。」出此語已即起",
    "T16n0673_001:0641c14": "合掌，於世尊前說偈讚歎：",
    "T16n0673_001:0641c15": "「昔世億生轉精事，　　難行苦行求菩提，",
    "T16n0673_001:0641c16": "布施飲食及衣乘，　　億數七珍與乞者，",
    "T16n0673_001:0641c17": "不思議劫無悔悋，　　捨國聚落及臣民，",
    "T16n0673_001:0641c18": "王宮莊嚴寶豐滿，　　億劫難捨皆能捨。",
    "T16n0673_001:0641c19": "昔名王子須大拏，　　於山林中施妻子，",
    "T16n0673_001:0641c20": "前捨自身救產虎，　　割其身肉濟窮鴿，",
    "T16n0673_001:0641c21": "挑眼施盲婆羅門，　　於彼生中無怨恨，",
    "T16n0673_001:0641c22": "施頭為求菩提因，　　心於索者常歡喜。",
    "T16n0673_001:0641c23": "為護戒品長清淨，　　不犯聖行順無為，",
    "T16n0673_001:0641c24": "不斷生命盜他物，　　常順梵行世無妬，",
    "T16n0673_001:0641c25": "離於飲酒不妄語，　　護諸眾生如己身，",
    "T16n0673_001:0641c26": "昔不兩舌諸惡言，　　亦無瞋恚說綺語。",
    "T16n0673_001:0641c27": "世尊離邪常調順，　　於前眾生無惱觸，",
    "T16n0673_001:0641c28": "功德如意離邪見，　　供養三寶無壞心。",
    "T16n0673_001:0641c29": "出家無垢除五欲，　　依順佛戒解脫行，",
    "T16n0673_001:0642a01": "前行忍辱受諸苦，　　誹謗毀訾及困責。",
    "T16n0673_001:0642a02": "往昔所受諸苦痛，　　為眾生故無恨心，",
    "T16n0673_001:0642a03": "若在佛邊起殺惱，　　於彼慈心視如子。",
    "T16n0673_001:0642a04": "佛生於世常修忍，　　解脫億數苦眾生，",
    "T16n0673_001:0642a05": "如來往昔求道時，　　作大仙人名曰忍，",
    "T16n0673_001:0642a06": "彼所生中被割截，　　忍痛於王無害心，",
    "T16n0673_001:0642a07": "為彼國王及夫人，　　演說白法令歡喜。",
    "T16n0673_001:0642a08": "不思億劫常精進，　　懈怠邪意狹劣除，",
    "T16n0673_001:0642a09": "昔諸苦行皆能忍，　　廣大精進覺菩提，",
    "T16n0673_001:0642a10": "經行不睡亦無乏，　　尊重供養無量佛，",
    "T16n0673_001:0642a11": "眾生所須常隨順，　　熏修成佛無上法。",
    "T16n0673_001:0642a12": "昔行禪定為伏心，　　已善四禪無色定，",
    "T16n0673_001:0642a13": "三昧念五神通力，　　往昔行滿無漏禪。",
    "T16n0673_001:0642a14": "如來智慧滿無漏，　　知法如幻悉虛假，",
    "T16n0673_001:0642a15": "無我眾生命及人，　　煩惱網纏因業轉。",
    "T16n0673_001:0642a16": "欲界不淨四種惑，　　眾生煩惱界本淨，",
    "T16n0673_001:0642a17": "既知實淨眾生本，　　得具六種波羅蜜。",
    "T16n0673_001:0642a18": "誰能說此智方便，　　勤求無盡佛福聚，",
    "T16n0673_001:0642a19": "發勝三業向如來，　　來世得佛我頂禮。」",
    "T16n0673_001:0642a20": "爾時毘毘沙那楞伽王說此偈已，復以無量",
    "T16n0673_001:0642a21": "種種最妙及以香華末香塗香、華冠衣服寶幢",
    "T16n0673_001:0642a22": "幡蓋，音樂歌詠讚歎如來，尊重恭敬具足承",
    "T16n0673_001:0642a23": "事，供養於佛并諸聲聞大菩薩眾；彼羅剎眾",
    "T16n0673_001:0642a24": "亦復如是，如法發起供養如來稱可佛意。爾",
    "T16n0673_001:0642a25": "時毘毘沙那楞伽王，供養訖已白佛言：「世尊！",
    "T16n0673_001:0642a26": "我今有疑，欲問如來、至真、等正覺，唯願世尊，",
    "T16n0673_001:0642a27": "為我開解。」說此語已。佛告楞伽王言：「楞伽王！",
    "T16n0673_001:0642a28": "吾常開汝問佛所疑，隨汝意樂，當為解說令",
    "T16n0673_001:0642a29": "心歡喜。」時楞伽王得開許已，白佛言：「世尊！眾",
    "T16n0673_001:0642b01": "生眾生者，世尊！以何義故名為眾生？」佛",
    "T16n0673_001:0642b02": "言：「楞伽王！眾生眾生者，眾緣和合名曰眾",
    "T16n0673_001:0642b03": "生，所謂地水火風空識名色六入因緣生。又",
    "T16n0673_001:0642b04": "眾生者，猶如束竹，緣業故報、緣業得果，我、人、",
    "T16n0673_001:0642b05": "眾生、壽命、畜養、眾數、知者、見者、作者、觸者、受",
    "T16n0673_001:0642b06": "者，是名眾生。」毘毘沙那楞伽王言：「世尊！彼眾",
    "T16n0673_001:0642b07": "生者，以何為本？依何而住？以何為因？」佛言：「楞",
    "T16n0673_001:0642b08": "伽王！此眾生者，無明為本，依愛而住，以業為",
    "T16n0673_001:0642b09": "因。」毘毘沙那楞伽王言：「世尊！業有幾種？」佛",
    "T16n0673_001:0642b10": "言：「業有三種。何等為三？身、口、意業，復有三",
    "T16n0673_001:0642b11": "相，淨、不淨、非淨非不淨。」時毘毘沙那楞伽王",
    "T16n0673_001:0642b12": "復白佛言：「世尊！云何眾生捨此壽命受彼壽",
    "T16n0673_001:0642b13": "命，捨此故身受彼新身？」佛言：「楞伽王！眾生捨",
    "T16n0673_001:0642b14": "此身已，業風力吹移識將去，自所造業而受",
    "T16n0673_001:0642b15": "其果，若善及不善、非善非不善，眾生如此造",
    "T16n0673_001:0642b16": "業行者，即於彼處而受新身，或受卵生、或受",
    "T16n0673_001:0642b17": "濕生、或受胎生、或受化生，皆是一切業風所",
    "T16n0673_001:0642b18": "造，而業亦不自知所造，各自受報。楞伽王！",
    "T16n0673_001:0642b19": "眾生如是，捨此身命受彼新身。」楞伽王言：「世",
    "T16n0673_001:0642b20": "尊！眾生捨此身命未受彼身，於其中間識停",
    "T16n0673_001:0642b21": "何處？」佛言：「楞伽王！於汝意云何？田中種子至",
    "T16n0673_001:0642b22": "生牙時，為當子先滅已然後牙生？為當其牙",
    "T16n0673_001:0642b23": "先生然後子滅？為當唯子滅時其牙即生？」毘",
    "T16n0673_001:0642b24": "毘沙那王言：「不也。世尊！」佛言：「楞伽王！是義云",
    "T16n0673_001:0642b25": "何？」楞伽王言：「世尊！其子若滅其牙即生，非先",
    "T16n0673_001:0642b26": "子滅然後牙生，非先生牙然後子滅。」佛言：「如",
    "T16n0673_001:0642b27": "是。楞伽王！非識先滅後識方生。楞伽王！亦",
    "T16n0673_001:0642b28": "非先生前識後識方滅。楞伽王！唯後識",
    "T16n0673_001:0642b29": "滅前識即生。楞伽王！如步屈蟲，先安頭足次",
    "T16n0673_001:0642c01": "後足隨，其形屈伸間無斷絕。如是如是，楞伽",
    "T16n0673_001:0642c02": "王！此之神識，見前有中生處了已，識即令移",
    "T16n0673_001:0642c03": "託就於彼，間無斷絕。」毘毘沙那楞伽王言：「世",
    "T16n0673_001:0642c04": "尊！若如是者，無中陰耶？」佛言：「楞伽王！一種眾",
    "T16n0673_001:0642c05": "生卵生是也，捨此身已入於卵中，而是神識",
    "T16n0673_001:0642c06": "業風所捉，停住卵中昏鈍不覺，及至覆成識",
    "T16n0673_001:0642c07": "方覺了，當知彼卵已為熟也。何以故？卵生眾",
    "T16n0673_001:0642c08": "生法如是故。未成熟時不覺不了。所以者何？",
    "T16n0673_001:0642c09": "為業力故。楞伽王！復有眾生福力純厚，得於",
    "T16n0673_001:0642c10": "轉輪王家作子，而彼在胎不為胎污，亦不與",
    "T16n0673_001:0642c11": "胎不淨共住亦不污染。楞伽王！其轉輪王所",
    "T16n0673_001:0642c12": "生子者多受化生，設受胎者，初入胎中結子",
    "T16n0673_001:0642c13": "已成，及生出後破膜出身。楞伽王！是因緣故",
    "T16n0673_001:0642c14": "說有中陰。」時毘毘沙那楞伽王言：「世尊！眾生",
    "T16n0673_001:0642c15": "神識為當幾大？為作何色？」佛言：「楞伽王！眾",
    "T16n0673_001:0642c16": "生神識無邊大，無色無相、不可見，無礙無形",
    "T16n0673_001:0642c17": "無定處、不可說。」毘毘沙那言：「世尊！識相如此",
    "T16n0673_001:0642c18": "無有邊大，無色無相不可見，無礙無形無定",
    "T16n0673_001:0642c19": "處不可說者，豈非斷絕？」佛言：「楞伽王！吾今問",
    "T16n0673_001:0642c20": "汝，隨汝意答，當為汝說。楞伽王！譬如大王在",
    "T16n0673_001:0642c21": "宮殿中或高樓上，婇女圍遶安樂坐時，著種",
    "T16n0673_001:0642c22": "種衣及諸瓔珞。時大園林阿輸歌樹，種種雜",
    "T16n0673_001:0642c23": "華莊嚴精麗，其園在處有細軟風或大駃風，",
    "T16n0673_001:0642c24": "吹彼園林阿輸歌樹，眾華香氣至王所者，王",
    "T16n0673_001:0642c25": "聞之不？」毘毘沙那白言：「世尊！我聞此香。」佛",
    "T16n0673_001:0642c26": "言：「楞伽王！汝聞此香，分別知不？」王言：「世尊！",
    "T16n0673_001:0642c27": "我能得知。」佛言：「楞伽王！此華香氣王言知者，",
    "T16n0673_001:0642c28": "見大小耶？定作何色？」楞伽王言：「不也。世尊！何",
    "T16n0673_001:0642c29": "以故？此香氣相，無色無現、無礙無相、無定處、",
    "T16n0673_001:0643a01": "不可說，是故不見大小形色。」佛言：「楞伽王！於",
    "T16n0673_001:0643a02": "意云何，若不見彼香氣大小，非斷絕相耶？」毘",
    "T16n0673_001:0643a03": "毘沙那言：「不也。世尊！何以故？若此眾香是斷",
    "T16n0673_001:0643a04": "相者，無人得聞。」佛言：「如是如是。楞伽王！識",
    "T16n0673_001:0643a05": "相亦爾，應如是見。楞伽王！若識斷相，則無生",
    "T16n0673_001:0643a06": "死而可得知。如是楞伽王！識相清淨，唯是無",
    "T16n0673_001:0643a07": "明貪愛習氣業等，諸客煩惱之所覆障。楞伽",
    "T16n0673_001:0643a08": "王！譬如清淨虛空之界，唯有四種客塵污染。",
    "T16n0673_001:0643a09": "何等為四？所謂烟、雲、塵、霧。楞伽王！識相如是，",
    "T16n0673_001:0643a10": "本清淨故，無邊、不可捉、無有色染，唯是諸客",
    "T16n0673_001:0643a11": "煩惱之所覆染。所以者何？楞伽王！若正觀時",
    "T16n0673_001:0643a12": "不得眾生，無我、無眾生、無壽命、無畜養、無人、",
    "T16n0673_001:0643a13": "無眾生數、無知者、無見者、無覺者、無受者、",
    "T16n0673_001:0643a14": "無聽者，乃至無色、受、想、行、識等。楞伽王！若正",
    "T16n0673_001:0643a15": "觀時無有分別而可得者，楞伽王！諸法和合",
    "T16n0673_001:0643a16": "無有實相。汝雖得是眾生實相，亦莫捨此生",
    "T16n0673_001:0643a17": "有曠野。云何名得眾生實相？所謂得彼大智",
    "T16n0673_001:0643a18": "同性。」爾時世尊而說偈言：",
    "T16n0673_001:0643a19": "「眾生業力自迴轉，　　不得八聖最上道，",
    "T16n0673_001:0643a20": "若離諸業證無漏，　　行無上行利眾生。」",
    "T16n0673_001:0643a21": "時毘毘沙那言：「世尊！有無量恒河沙等眾生，",
    "T16n0673_001:0643a22": "於此三界稠林有海，到彼岸者復欲到者，有",
    "T16n0673_001:0643a23": "證聲聞法者、有證緣覺法者，亦有若干已證",
    "T16n0673_001:0643a24": "無上大智同性者，於未來世亦有無量無邊",
    "T16n0673_001:0643a25": "不可數阿僧祇過是數恒河沙等眾生，乘此",
    "T16n0673_001:0643a26": "三乘各各別乘得入涅槃，而眾生界無增無",
    "T16n0673_001:0643a27": "減。如是世尊！我知如是，心生厭惓。」佛言：「楞伽",
    "T16n0673_001:0643a28": "王！汝莫於此生厭惓想。所以者何？諸眾生界",
    "T16n0673_001:0643a29": "前後不可盡故，虛空界、法界亦爾。是故楞伽",
    "T16n0673_001:0643b01": "王！諸眾生界不可言說，以是得知不增不減。",
    "T16n0673_001:0643b02": "如是三界稠林有為海中，已得度者、當欲度",
    "T16n0673_001:0643b03": "者，而眾生界亦不增減。楞伽王！譬如虛空",
    "T16n0673_001:0643b04": "界不增不減，無前無後亦無中間，是故虛空",
    "T16n0673_001:0643b05": "不可得知，遍一切處無礙無憂無作無想。",
    "T16n0673_001:0643b06": "如是如是，楞伽王！非眾生界有初中後求之",
    "T16n0673_001:0643b07": "可得。楞伽王！唯有已得聖法同性，是名盡於",
    "T16n0673_001:0643b08": "眾生界耳，而有為道不盡不滅。楞伽王！亦",
    "T16n0673_001:0643b09": "不離彼有解脫道。何以故？是眾生界法如此",
    "T16n0673_001:0643b10": "故，是故無初無中無後。」",
    "T16n0673_001:0643b11": "毘毘沙那復問佛言：「世尊！眾生有為行海相",
    "T16n0673_001:0643b12": "貌何似？」佛言：「楞伽王！眾生有為行海猶如大",
    "T16n0673_001:0643b13": "海。」復問佛言：「世尊！諸佛之法復似何等？」佛",
    "T16n0673_001:0643b14": "言：「楞伽王！諸佛之法猶如船舶。」復問佛言：「世",
    "T16n0673_001:0643b15": "尊！出家比丘受具戒法復似何等？」佛言：「楞伽",
    "T16n0673_001:0643b16": "王！出家比丘受具戒法，似治生人乘於船舶。」",
    "T16n0673_001:0643b17": "復問佛言：「世尊！如世尊說，依佛戒法具足奉",
    "T16n0673_001:0643b18": "行無毀破者，復似何等？」佛言：「持戒精進受",
    "T16n0673_001:0643b19": "法知足，似治生人乘堅牢船成就具足。楞伽",
    "T16n0673_001:0643b20": "王！有能如佛所說戒法不破不犯具足行者，",
    "T16n0673_001:0643b21": "亦復如是。」復問佛言：「世尊！善知識者復似何",
    "T16n0673_001:0643b22": "等？」佛言：「楞伽王！善知識者猶如船師。」復問佛",
    "T16n0673_001:0643b23": "言：「世尊！勤行八聖道復似何等？」佛言：「楞伽",
    "T16n0673_001:0643b24": "王！勤行八聖道者，似正疾風吹於船舶。」毘毘",
    "T16n0673_001:0643b25": "沙那復問佛言：「世尊！禪定三昧及諸神通復",
    "T16n0673_001:0643b26": "似何等？」佛言：「楞伽王！神通三昧猶如寶國。」毘",
    "T16n0673_001:0643b27": "毘沙那復問佛言：「世尊！七菩提分復似何等？」",
    "T16n0673_001:0643b28": "佛言：「楞伽王！七菩提分猶如七種寶性。」復問",
    "T16n0673_001:0643b29": "佛言：「世尊！得七菩提分證大乘同性者復似",
    "T16n0673_001:0643c01": "何等？」佛言：「楞伽王！得七菩提分證大乘同性",
    "T16n0673_001:0643c02": "者，譬如值得七種寶性巨富貨賄稱意滿足，",
    "T16n0673_001:0643c03": "善哉善出家者，於我法中證於無礙無上佛",
    "T16n0673_001:0643c04": "果。」爾時世尊復說偈言：",
    "T16n0673_001:0643c05": "「觀察諸有苦，　　自苦眾生苦，",
    "T16n0673_001:0643c06": "亦捨諸有縛，　　我法中出家，",
    "T16n0673_001:0643c07": "即名為佛子，　　眾中最大德，",
    "T16n0673_001:0643c08": "勤苦如法行，　　當得為世尊。」",
    "T16n0673_001:0643c09": "爾時毘毘沙那復問佛言：「世尊！若有眾生於",
    "T16n0673_001:0643c10": "佛法中得出家已，不能持戒，或有犯戒、或有",
    "T16n0673_001:0643c11": "破戒犯欲行者、或有脫於法服捨戒還俗。世",
    "T16n0673_001:0643c12": "尊！如是癡人譬如何等？」佛言：「楞伽王！若有眾",
    "T16n0673_001:0643c13": "生於我法中得出家已，受於戒法作諸毀犯，",
    "T16n0673_001:0643c14": "是癡人輩多墮惡道，如治生人在大海中，船",
    "T16n0673_001:0643c15": "舶破壞沒命於水。」毘毘沙那言：「世尊！若有破",
    "T16n0673_001:0643c16": "戒犯戒犯欲行者，復說我行精進梵行，復有",
    "T16n0673_001:0643c17": "捐棄法服捨戒還俗，彼一種人命終亡已或",
    "T16n0673_001:0643c18": "生好處，彼似何等？」佛言：「如治生人於大海中，",
    "T16n0673_001:0643c19": "船舶破壞沒溺水中，或有得船板者、或有得",
    "T16n0673_001:0643c20": "死屍者、或有自力浮者。楞伽王！是治生人得",
    "T16n0673_001:0643c21": "船板者，因風力吹得至洲島。捉死屍者，海波",
    "T16n0673_001:0643c22": "所推漸到彼岸。何以故？大海之法不宿死屍。",
    "T16n0673_001:0643c23": "若其自力能浮得度隨意所至，此是海神慈",
    "T16n0673_001:0643c24": "悲濟彼。如是如是，楞伽王！若我法中得出家",
    "T16n0673_001:0643c25": "者，不能依戒如法護持，若捨戒法著於俗服",
    "T16n0673_001:0643c26": "得生善處者，或因我邊得正信者，或復內淨，",
    "T16n0673_001:0643c27": "或雖破戒恒有慈行或有精進。是故楞伽王！",
    "T16n0673_001:0643c28": "雖是破戒及還俗者，還因我法得生善處。」爾",
    "T16n0673_001:0643c29": "時世尊而說偈言：",
    "T16n0673_001:0644a01": "「往昔已作多罪業，　　無邊千億世生中，",
    "T16n0673_001:0644a02": "發露懺悔更不造，　　滅無增長故清淨。」",
    "T16n0673_001:0644a03": "時毘毘沙那復問佛言：「世尊！凡有幾種助菩",
    "T16n0673_001:0644a04": "提法？」佛言：「楞伽王！有三十七品助菩提法。何",
    "T16n0673_001:0644a05": "者名為三十七品？所謂四念處、四正勤、四如意",
    "T16n0673_001:0644a06": "足、五根、五力、七覺分及八聖道。楞伽王！是名",
    "T16n0673_001:0644a07": "三十七品助菩提法。」復問佛言：「世尊！解脫",
    "T16n0673_001:0644a08": "門者為有幾許？」佛言：「楞伽王！有三解脫門。何",
    "T16n0673_001:0644a09": "者為三？所謂空、無相、無願。」復問佛言：「世尊！須",
    "T16n0673_001:0644a10": "念何法？」佛言：「念厭滅入涅槃。」復問佛言：「世",
    "T16n0673_001:0644a11": "尊！諸對治法凡有幾許？」佛言：「楞伽王！總而言",
    "T16n0673_001:0644a12": "之，三種對治。何者為三？謂貪欲心者不淨觀，",
    "T16n0673_001:0644a13": "瞋恚心者慈悲觀，愚癡心者因緣觀，是名三",
    "T16n0673_001:0644a14": "種對治之法。」復問佛言：「世尊！幾許巧能應須",
    "T16n0673_001:0644a15": "念持？」佛言：「楞伽王！須念持者，巧知陰、巧知界、",
    "T16n0673_001:0644a16": "巧知入、巧知方便。」復問佛言：「世尊！須作何觀？」",
    "T16n0673_001:0644a17": "佛言：「楞伽王！須觀甚深十二因緣及四聖諦",
    "T16n0673_001:0644a18": "因果證等。」爾時毘毘沙那楞伽王，復更圍遶",
    "T16n0673_001:0644a19": "世尊三匝，以諸雜色七寶之華散於佛上，散",
    "T16n0673_001:0644a20": "已右膝著地合掌向佛，驚歎如來而說偈",
    "T16n0673_001:0644a21": "言：",
    "T16n0673_001:0644a22": "「云何菩薩諸聖行，　　生精進意利世間？",
    "T16n0673_001:0644a23": "施戒忍辱及精進，　　發最上意為菩提，",
    "T16n0673_001:0644a24": "求彼無漏智慧時，　　攝化多億諸眾生，",
    "T16n0673_001:0644a25": "眾寶莊嚴無濁垢，　　精妙剎中得成佛。」",
    "T16n0673_001:0644a26": "爾時世尊告毘毘沙那楞伽王言：「善哉善哉！",
    "T16n0673_001:0644a27": "楞伽王！汝能諮問如來此事，諦聽諦聽，善思",
    "T16n0673_001:0644a28": "念之，當為解說。楞伽王！菩薩摩訶薩常須行",
    "T16n0673_001:0644a29": "六波羅蜜，於一切眾生邊不生惡心。楞伽王！",
    "T16n0673_001:0644b01": "菩薩行如是法時不減不少，於諸佛法常得",
    "T16n0673_001:0644b02": "增長，亦不染著世間之法，攝受教化無量眾",
    "T16n0673_001:0644b03": "生，亦能清淨如來剎土，復能具得大智同",
    "T16n0673_001:0644b04": "性，於佛法中無障無礙。」爾時毘毘沙那楞伽",
    "T16n0673_001:0644b05": "王白佛言：「世尊！云何修行？云何得住阿耨多",
    "T16n0673_001:0644b06": "羅三藐三菩提？」佛言：「放捨憍慢、貢高、嫉妬，常",
    "T16n0673_001:0644b07": "行四種清淨梵行，歡喜普為一切眾生恒行",
    "T16n0673_001:0644b08": "正真，須捨殺、盜、妄言、綺語、兩舌、惡口、飲酒、婬",
    "T16n0673_001:0644b09": "妷，莫使暫忘菩提之心，意樂勤行六波羅",
    "T16n0673_001:0644b10": "蜜，所作恒為安樂眾生，於有為中心常寂靜，",
    "T16n0673_001:0644b11": "欲度有海多諸怖畏，汝當正觀三界眾生令",
    "T16n0673_001:0644b12": "得度脫。",
    "T16n0673_001:0644b13": "「復次楞伽王！汝若欲求菩提之者，須如是知，",
    "T16n0673_001:0644b14": "言菩提者，但有名字言語謂菩提耳。何以故？",
    "T16n0673_001:0644b15": "楞伽王！無有是菩提，無根是菩提，無住是菩",
    "T16n0673_001:0644b16": "提，無垢是菩提，無塵是菩提，無我是菩提，不",
    "T16n0673_001:0644b17": "可捉是菩提，無色是菩提，無形是菩提，無此",
    "T16n0673_001:0644b18": "是菩提，無彼是菩提，無憂是菩提，無惱是菩",
    "T16n0673_001:0644b19": "提，無著是菩提，無染是菩提，無邊是菩提，",
    "T16n0673_001:0644b20": "無為是菩提，無濁是菩提，已過一切根是菩",
    "T16n0673_001:0644b21": "提，除一切憶想念是菩提，已過一切有行是",
    "T16n0673_001:0644b22": "菩提，無底是菩提，難知是菩提，甚深是菩提，",
    "T16n0673_001:0644b23": "無字是菩提，無相是菩提，寂靜是菩提，清淨",
    "T16n0673_001:0644b24": "是菩提，無上是菩提，無譬喻是菩提，無求是",
    "T16n0673_001:0644b25": "菩提，無斷是菩提，不壞是菩提，無破是菩提，",
    "T16n0673_001:0644b26": "無思惟是菩提，無物是菩提，無為是菩提，無",
    "T16n0673_001:0644b27": "見是菩提，無害是菩提，無明是菩提，無流注",
    "T16n0673_001:0644b28": "是菩提，常住是菩提，虛空是菩提，無等等是",
    "T16n0673_001:0644b29": "菩提，不可說是菩提。楞伽王！欲求菩提者，若",
    "T16n0673_001:0644c01": "不求法是求菩提。何以故？楞伽王！若無有著，",
    "T16n0673_001:0644c02": "得證阿耨多羅三藐三菩提。又無我相、眾生",
    "T16n0673_001:0644c03": "相、命相、人相、畜養相、眾數相、作相、受相、知相、見",
    "T16n0673_001:0644c04": "相，乃可得證阿耨多羅三藐三菩提。若不得",
    "T16n0673_001:0644c05": "世諦相者，不執著法，不執著陰、界，乃至不執",
    "T16n0673_001:0644c06": "著諸佛、菩薩，乃可得證阿耨多羅三藐三菩",
    "T16n0673_001:0644c07": "提。何以故？楞伽王！無所執著即是菩提。若不",
    "T16n0673_001:0644c08": "執著物，若不執著常，若不執著斷者，於未來",
    "T16n0673_001:0644c09": "世證成菩提。所以者何？楞伽王！一切諸法後",
    "T16n0673_001:0644c10": "際滅故。」",
    "T16n0673_001:0644c11": "時毘毘沙那楞伽王復白佛言：「世尊！云何得",
    "T16n0673_001:0644c12": "知一切世諦法耶？」佛言：「楞伽王！知一切世諦",
    "T16n0673_001:0644c13": "法，如幻如化、如夢如焰、如水中月、如乾闥婆",
    "T16n0673_001:0644c14": "城，一切世諦法應如是知、如是覺、如是觀。」爾",
    "T16n0673_001:0644c15": "時毘毘沙那楞伽王，即得菩薩三昧，名無等",
    "T16n0673_001:0644c16": "等法光明智相；得陀羅尼，名一切巧音。得如",
    "T16n0673_001:0644c17": "是等無量無邊諸三昧陀羅尼已，時毘毘沙",
    "T16n0673_001:0644c18": "那楞伽王即白佛言：「世尊！我今得此三昧陀",
    "T16n0673_001:0644c19": "羅尼已，覺知一切世諦之法。」佛言：「楞伽王！云",
    "T16n0673_001:0644c20": "何覺知？」毘毘沙那言：「世尊！一切世諦之法，如",
    "T16n0673_001:0644c21": "夢如幻、如響聲等、如山水駃、如水中月、如風",
    "T16n0673_001:0644c22": "吹空華、如秋雲起、如珠光明、如燈焰火、如",
    "T16n0673_001:0644c23": "華上露、如揵闥婆城、如水上泡、如虹如焰，",
    "T16n0673_001:0644c24": "世尊！我已覺知世諦諸法現皆無常。」爾時世",
    "T16n0673_001:0644c25": "尊即放頂上百千億那由他種種妙色光明，",
    "T16n0673_001:0644c26": "所謂青黃赤白紅紫頗梨及金等色，普照無",
    "T16n0673_001:0644c27": "量無邊阿僧祇諸佛剎土，既遍照已還入頂",
    "T16n0673_001:0644c28": "上。爾時尊者大目犍連，即從座起偏袒右肩",
    "T16n0673_001:0644c29": "右膝著地，合掌向佛，說偈問言：",
    "T16n0673_001:0645a01": "「佛上妙德非無因，　　開放清淨光明網，",
    "T16n0673_001:0645a02": "今意精妙覺發誰，　　放百光網願佛說。」",
    "T16n0673_001:0645a03": "佛告目犍連言：「汝見此毘毘沙那楞伽王，在",
    "T16n0673_001:0645a04": "於我前合掌正立，以此廣大供養之具，用供",
    "T16n0673_001:0645a05": "養我及聲聞眾、諸菩薩眾，因此功德發阿耨",
    "T16n0673_001:0645a06": "多羅三藐三菩提心不？」目犍連言：「世尊！我見。",
    "T16n0673_001:0645a07": "世尊！我見。」佛言：「目犍連！是毘毘沙那楞伽王，",
    "T16n0673_001:0645a08": "從我已去乃至當欲供養承事百千億那由他",
    "T16n0673_001:0645a09": "諸佛，過是已後彼身功德本力具足，有世界",
    "T16n0673_001:0645a10": "名蓮華城，彼有世尊，號蓮華功德相震聲威",
    "T16n0673_001:0645a11": "王如來、阿羅呵、三藐三佛陀，現在彼住，遊行",
    "T16n0673_001:0645a12": "說法。彼佛如來壽命無量，世界清淨。此毘毘",
    "T16n0673_001:0645a13": "沙那楞伽王化生彼剎，生彼中已，即得菩薩",
    "T16n0673_001:0645a14": "歡喜之地，如是乃至得菩薩十地，過無量劫",
    "T16n0673_001:0645a15": "數已，於後生此娑婆世界當得成佛，號曰善",
    "T16n0673_001:0645a16": "妙震聲金威善淨光明現功德寶蓋莊嚴頂相",
    "T16n0673_001:0645a17": "毘盧遮那王如來、應供、正遍知、明行足、善逝、世",
    "T16n0673_001:0645a18": "間解、無上士、調御丈夫、天人師、佛、世尊。是最後",
    "T16n0673_001:0645a19": "生。彼世界者名電寶冠，除諸山阜、坑坎、崖坂、土",
    "T16n0673_001:0645a20": "石、糞穢，無有女身及惡道等。而彼佛剎清淨",
    "T16n0673_001:0645a21": "勝彼現在阿彌陀如來佛剎，諸菩薩眾充滿",
    "T16n0673_001:0645a22": "彼國，劫名善觀明，彼佛如來壽命無量。目犍",
    "T16n0673_001:0645a23": "連！是故如來、至真、等正覺微笑。」時毘毘沙那",
    "T16n0673_001:0645a24": "楞伽王，得受阿耨多羅三藐三菩提記時，以",
    "T16n0673_001:0645a25": "為法故，歡喜踊躍遍體戰慄，飛上虛空高七",
    "T16n0673_001:0645a26": "多羅樹，於虛空中說此偈言：",
    "T16n0673_001:0645a27": "「一切諸法空如夢，　　清淨非有同虛空，",
    "T16n0673_001:0645a28": "我及無我悉皆無，　　我知如化如電光。",
    "T16n0673_001:0645a29": "眾生有中自生滅，　　諦求一法不可得，",
    "T16n0673_001:0645b01": "初中後等無所有，　　畜養眾生命亦然。",
    "T16n0673_001:0645b02": "眾生隨業得果報，　　有中展轉不休息，",
    "T16n0673_001:0645b03": "若行如此菩提行，　　得知諸法體皆空。」",
    "T16n0673_001:0645b04": "爾時毘毘沙那楞伽王說是偈已，從空中下，",
    "T16n0673_001:0645b05": "遶佛三匝，遶三匝已蒙佛威神却坐一面。時",
    "T16n0673_001:0645b06": "海眾中或有天、龍、阿修羅等證法得果者，或",
    "T16n0673_001:0645b07": "有夜叉、羅剎發菩提心者，或有緊那羅、摩睺",
    "T16n0673_001:0645b08": "羅伽於諸佛法得無疑者，或有迦樓羅、乾闥",
    "T16n0673_001:0645b09": "婆及呪神等得陀羅尼證法得果，於一切法得",
    "T16n0673_001:0645b10": "不退轉者。即時大地震動，自然光明遍滿佛",
    "T16n0673_001:0645b11": "剎，乃至大小鐵圍山間普皆明照，一切惡道",
    "T16n0673_001:0645b12": "諸苦悉除，上虛空中雨諸天華，響擊天鼓叫",
    "T16n0673_001:0645b13": "嘯等聲，并諸衣服空中舒卷，自然顯現如是",
    "T16n0673_001:0645b14": "種種不思議事。時毘毘沙那楞伽王觀其自",
    "T16n0673_001:0645b15": "眾，如是告言：「汝等一切相與和合來向世尊，",
    "T16n0673_001:0645b16": "生恭敬心發於阿耨多羅三藐三菩提心。」時",
    "T16n0673_001:0645b17": "彼無量百千羅剎相與和合，向佛合掌白言：",
    "T16n0673_001:0645b18": "「世尊！我等聚集相與和合，從今已去歸依於",
    "T16n0673_001:0645b19": "佛及以法、僧，發菩提心。世尊！我等從今已去",
    "T16n0673_001:0645b20": "行大乘行，如來證知。世尊！我等於未來世，在",
    "T16n0673_001:0645b21": "此娑婆剎中得成正覺，定斷惡業為無上尊，",
    "T16n0673_001:0645b22": "為一切眾生作利益故。」佛言：「善哉善哉！汝等",
    "T16n0673_001:0645b23": "若能發菩提心者，汝等當行四種善法。凡善",
    "T16n0673_001:0645b24": "行者，行此四法得不忘彼菩提之心。何等為",
    "T16n0673_001:0645b25": "四？一者所有願行不違不失、二者於諸眾生",
    "T16n0673_001:0645b26": "常行慈心、三者一日三時供養三寶晝夜不",
    "T16n0673_001:0645b27": "絕、四者不願聲聞辟支佛果；此為汝等四法",
    "T16n0673_001:0645b28": "具足，不忘失彼菩提之心。」",
    "T16n0673_001:0645b29": "爾時海龍王從坐而起，偏袒右肩右膝著地，",
    "T16n0673_001:0645c01": "向佛合掌白佛：「世尊！毘毘沙那楞伽王，往",
    "T16n0673_001:0645c02": "昔造何善根，乃能如是廣供養具供養於佛",
    "T16n0673_001:0645c03": "及無數聲聞、菩薩眾等，供養訖已發菩提心，",
    "T16n0673_001:0645c04": "發菩提心已證不退轉，得受阿耨多羅三藐",
    "T16n0673_001:0645c05": "三菩提記？」作是語已。佛告海龍王言：「龍王！往",
    "T16n0673_001:0645c06": "昔過無量阿僧祇劫數時，彼有佛號大悲所",
    "T16n0673_001:0645c07": "生智相幢如來、至真、等正覺、應供、正遍知、明行",
    "T16n0673_001:0645c08": "足、善逝、世間解、無上士、調御丈夫、天人師、佛、世",
    "T16n0673_001:0645c09": "尊。而彼如來亦還生此娑婆世界五濁世中，",
    "T16n0673_001:0645c10": "而彼如來、至真、等正覺，於眾生中演說分別",
    "T16n0673_001:0645c11": "三乘之法。龍王！時彼如來亦還住此摩羅耶",
    "T16n0673_001:0645c12": "山頂上，與五百比丘大聲聞眾、無量天龍及",
    "T16n0673_001:0645c13": "非人等，眾中說法。龍王！時有羅剎童子名毘",
    "T16n0673_001:0645c14": "毘沙歌，亦還住此楞伽大城，形貌雄猛大腷",
    "T16n0673_001:0645c15": "巨力，其性䩕惡面目鄙醜，唯食肉血口牙可",
    "T16n0673_001:0645c16": "畏。龍王！時彼毘毘沙歌羅剎童子，聞佛世尊",
    "T16n0673_001:0645c17": "住摩羅耶山頂上，即作是念：『我不欲此沙門",
    "T16n0673_001:0645c18": "及比丘眾在摩羅耶山頂上居住。何以故？若",
    "T16n0673_001:0645c19": "彼沙門住在摩羅耶山頂上者，我不能攝大",
    "T16n0673_001:0645c20": "海雜類，亦無眾生可殺害者，我今住此則恒",
    "T16n0673_001:0645c21": "飢餓。』龍王！時彼毘毘沙歌羅剎童子，即告其",
    "T16n0673_001:0645c22": "眾諸羅剎言：『汝等有大力者宜可速來，著堅",
    "T16n0673_001:0645c23": "牢甲，各執刀杵槌弩斧戟、弓箭鉾楯，并金",
    "T16n0673_001:0645c24": "剛杵、鬪輪槊等，嚴持如是種種器杖。何以",
    "T16n0673_001:0645c25": "故？我今應當驅彼沙門及沙門眾去我境界，",
    "T16n0673_001:0645c26": "令其捨離我所住處。』龍王！時毘毘沙歌羅剎",
    "T16n0673_001:0645c27": "童子，帶好堅甲及羅剎眾，各持種種別色器",
    "T16n0673_001:0645c28": "杖，飛行虛空向彼大悲所生智相幢如來。往",
    "T16n0673_001:0645c29": "至彼已住在虛空，與其徒眾語世尊言：『去去",
    "T16n0673_001:0646a01": "沙門，我不用汝住此山頂，莫復令我殺汝沙",
    "T16n0673_001:0646a02": "門及汝眾等。』龍王！爾時大悲所生智相幢如",
    "T16n0673_001:0646a03": "來，即現神通。現神通已，時毘毘沙歌羅剎童",
    "T16n0673_001:0646a04": "子及其徒眾，各見自身被五繫縛，又見十方",
    "T16n0673_001:0646a05": "鐵網羅布，欲走無路㦗然定住。「龍王！時",
    "T16n0673_001:0646a06": "毘毘沙歌羅剎童子及羅剎眾，心驚惶怖即",
    "T16n0673_001:0646a07": "生是念：『我等今者欲何處去？求歸命誰？向誰",
    "T16n0673_001:0646a08": "求救？誰脫我等難？』龍王！爾時彼佛眾中有呪",
    "T16n0673_001:0646a09": "神王，名正定深滿功德威，與彼毘毘沙歌羅",
    "T16n0673_001:0646a10": "剎童子宿作善友，在彼世尊眾中集坐。龍王！",
    "T16n0673_001:0646a11": "爾時正定深滿功德威持呪神王，語毘毘沙歌",
    "T16n0673_001:0646a12": "羅剎童子言：『善友！諸佛世尊教化人天，所得",
    "T16n0673_001:0646a13": "無量諸功德法三界獨尊，眾生中寶有大悲",
    "T16n0673_001:0646a14": "行。汝善友及羅剎眾，此可歸依及以法僧。汝",
    "T16n0673_001:0646a15": "等歸依三寶發菩提心，一切繫縛即得解脫。』",
    "T16n0673_001:0646a16": "說是語已，龍王！爾時正定深滿功德威持呪",
    "T16n0673_001:0646a17": "神王，教化力故及佛神力，即時毘毘沙歌羅",
    "T16n0673_001:0646a18": "剎童子及羅剎眾，俱共合掌出如是言：『南無",
    "T16n0673_001:0646a19": "無邊功德莊嚴身者，南無最上大悲覺者，我",
    "T16n0673_001:0646a20": "等與汝今日已去，歸依於佛及以法僧，我等",
    "T16n0673_001:0646a21": "恒行歸依三寶，發阿耨多羅三藐三菩提心。』",
    "T16n0673_001:0646a22": "龍王！時毘毘沙歌羅剎童子及一切羅剎眾，",
    "T16n0673_001:0646a23": "出此言已，一切繫縛即得解脫，從虛空來向大",
    "T16n0673_001:0646a24": "悲所生智相幢王如來，至彼世尊三匝圍遶。",
    "T16n0673_001:0646a25": "時毘毘沙歌羅剎童子及羅剎眾，一切俱時頂",
    "T16n0673_001:0646a26": "禮佛足，於彼如來乞求懺悔，乞懺悔已各還",
    "T16n0673_001:0646a27": "本處。「龍王！於汝意云何？汝今當知，是時世中",
    "T16n0673_001:0646a28": "毘毘沙歌羅剎童子者豈異人乎？今毘毘沙那",
    "T16n0673_001:0646a29": "楞伽王是也。時彼世中羅剎眾者更非別眾，",
    "T16n0673_001:0646b01": "今毘毘沙那楞伽王羅剎眾者是也。龍王！於",
    "T16n0673_001:0646b02": "汝意云何？時彼世中正定深滿功德威持呪",
    "T16n0673_001:0646b03": "神王者亦非別人，即是海妙深持自在智通菩",
    "T16n0673_001:0646b04": "薩摩訶薩是也。」作是語已，此三千大千世界",
    "T16n0673_001:0646b05": "即時震動，猶如船舶在大海中隨波動搖，眾",
    "T16n0673_001:0646b06": "生類中無見驚怖及以害者，唯得一切安隱",
    "T16n0673_001:0646b07": "快樂，一切眾生持十善行。時此娑婆佛剎，除",
    "T16n0673_001:0646b08": "去高山須彌大海、國土聚落、山林海島、黑山龕",
    "T16n0673_001:0646b09": "窟稠林、園池河泉、陂澤丘陵、坑坎崖隴、石壁沙",
    "T16n0673_001:0646b10": "鹵、棘刺泥糞、臭穢可惡，除閻浮檀金。大光普",
    "T16n0673_001:0646b11": "照此三千大千世界，所有一切大小鐵圍山",
    "T16n0673_001:0646b12": "中一切諸闇一切光明，及以日月所不照處",
    "T16n0673_001:0646b13": "彼明遍照隱蔽日月，況餘光明。一切諸影是",
    "T16n0673_001:0646b14": "時不現，滅除一切地獄、畜生、餓鬼等苦。即時",
    "T16n0673_001:0646b15": "此娑婆世界諸天人等，若有苦惱一切皆得",
    "T16n0673_001:0646b16": "安隱受樂，若有眾生飢者得食、渴者得飲、裸",
    "T16n0673_001:0646b17": "者得衣、貧者得寶、盲者見色、聾者聞聲、啞者",
    "T16n0673_001:0646b18": "能語，六根殘缺悉得具足，閉在牢獄普皆解",
    "T16n0673_001:0646b19": "脫。",
    "T16n0673_001:0646b20": "大乘同性經卷上"
}