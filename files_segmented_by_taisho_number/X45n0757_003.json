{
    "X45n0757_003:0215a01": "大乘起信論疏記會本卷三",
    "X45n0757_003:0215a02": "馬鳴菩薩　造　論",
    "X45n0757_003:0215a03": "梁天竺三藏　真諦　譯",
    "X45n0757_003:0215a04": "唐海東沙門　元曉　疏(并別記)",
    "X45n0757_003:0215a05": "△以下廣本覺。於中有二。先明隨染本覺。後顯性淨",
    "X45n0757_003:0215a06": "本覺。",
    "X45n0757_003:0215a07": "復次本覺隨染分別。生二種相。與彼本覺不相捨離。",
    "X45n0757_003:0215a08": "云何為二。一者智淨相。二者不思議業相。智淨相者。",
    "X45n0757_003:0215a09": "謂依法力熏習。如實修行。滿足方便故。破和合識相。",
    "X45n0757_003:0215a10": "滅相續心相。顯現法身。智淳淨故。此義云何。以一切",
    "X45n0757_003:0215a11": "心識之相。皆是無明。無明之相。不離覺性。非可壞。非",
    "X45n0757_003:0215a12": "不可壞。如大海水。因風波動。水相風相不相捨離。而",
    "X45n0757_003:0215a13": "水非動性。若風止滅。動相則滅。溼性不壞故。如是眾",
    "X45n0757_003:0215a14": "生自性清淨心。因無明風動。心與無明俱無形相。不",
    "X45n0757_003:0215a15": "相捨離。而心非動性。若無明滅。相續則滅。智性不壞",
    "X45n0757_003:0215a16": "故。不思議業相者。以依智淨。能作一切勝妙境界。所",
    "X45n0757_003:0215a17": "謂無量功德之相。常無斷絕。隨眾生根。自然相應。種",
    "X45n0757_003:0215a18": "種而現。得利益故。",
    "X45n0757_003:0215a19": "初中有三。一者總標。二者列名。三者辨相。初中言",
    "X45n0757_003:0215a20": "生二種相者。如是二種相。在隨動門。故言生也。此",
    "X45n0757_003:0215a21": "二不離性淨本覺。故言與彼不相捨離。第二列名",
    "X45n0757_003:0215a22": "中。言智淨相者。正明隨染本覺之相。不思議業相",
    "X45n0757_003:0215a23": "者。明此本覺還淨時業也。第三辨相中。先辨智淨",
    "X45n0757_003:0215a24": "相。於中有三。法。喻。與合。法中有二。直明。重顯。初中",
    "X45n0757_003:0215b01": "言法力熏習者。謂真如法內熏之力。依此熏力修",
    "X45n0757_003:0215b02": "習資糧。得發地上如實修行。至無垢地滿足方便。",
    "X45n0757_003:0215b03": "由是能破和合識內生滅之相。顯其不生不滅之",
    "X45n0757_003:0215b04": "性。故言破和合識相顯現法身。此時能滅相續心",
    "X45n0757_003:0215b05": "中業相轉相。令其隨染本覺之心。遂得歸源。成淳",
    "X45n0757_003:0215b06": "淨智。故言滅相續心相智淳淨故。此中相續識者。",
    "X45n0757_003:0215b07": "猶是和合識內生滅之心。但為顯現法身。故說破",
    "X45n0757_003:0215b08": "和合識。為成應身淨智。故說滅相續心相。然不滅",
    "X45n0757_003:0215b09": "相續心。但滅相續心之相也。如經說言。是故大慧。",
    "X45n0757_003:0215b10": "諸識自相滅。自相滅者業相滅。若自相滅者。不異",
    "X45n0757_003:0215b11": "外道斷見戲論。諸外道說。離諸境界。相續識滅。相",
    "X45n0757_003:0215b12": "續識滅已。即滅諸識。大慧。若相續識滅者。無始世",
    "X45n0757_003:0215b13": "來諸識應滅。乃至廣說也。此義云何以下。重顯前",
    "X45n0757_003:0215b14": "說滅不滅義。一切心識之相皆是無明者。謂業識",
    "X45n0757_003:0215b15": "轉識等諸識相。無明所起。皆是不覺。以之故言皆",
    "X45n0757_003:0215b16": "是無明。如是諸識不覺之相。不離隨染本覺之性。",
    "X45n0757_003:0215b17": "以之故言不離覺性。此無明相。與本覺性。非一非",
    "X45n0757_003:0215b18": "異。非異故非可壞。而非一故非不可壞。若依非異",
    "X45n0757_003:0215b19": "非可壞義。說無明轉即變為明。若就非一非不可",
    "X45n0757_003:0215b20": "壞之義。說無明滅覺性不壞。今此文中依非一門。",
    "X45n0757_003:0215b21": "故說滅相續心相也。喻中言水非動性者。明今之",
    "X45n0757_003:0215b22": "動非自性動。但隨他動。若自性動者。動相滅時。溼",
    "X45n0757_003:0215b23": "性隨滅。而隨他動。故動相雖滅。溼性不壞也。合中",
    "X45n0757_003:0215b24": "言無明滅者。本無明滅。是合風滅也。相續即滅者。",
    "X45n0757_003:0215c01": "業識等滅。合動相滅也。智性不壞者隨染本覺神",
    "X45n0757_003:0215c02": "解之性名為智性。是合溼性不壞也。次釋不思議",
    "X45n0757_003:0215c03": "業相中。依智淨者。謂前隨染本覺之心。始得淳淨。",
    "X45n0757_003:0215c04": "是始覺智。依此智力現應化身。故言無量功德之",
    "X45n0757_003:0215c05": "相。此所現相。無始無終。相續不絕。故言無斷。如金",
    "X45n0757_003:0215c06": "鼓經言。應身者。從無始生死相續不斷故。一切諸",
    "X45n0757_003:0215c07": "佛不共之法能攝持故。眾生不盡。用亦不盡。故說",
    "X45n0757_003:0215c08": "常住。寶性論云。何者成就自身利益。謂得解脫。遠",
    "X45n0757_003:0215c09": "離煩惱障智障。得無障礙清淨法身。是名成就自",
    "X45n0757_003:0215c10": "身利益。何者成就他身利益。既得成就自身利益",
    "X45n0757_003:0215c11": "已。無始世來。自然依彼二種佛身。示現世間自在",
    "X45n0757_003:0215c12": "力行。是名成就他身利益。問。始得自利已。方起利",
    "X45n0757_003:0215c13": "他業。云何利他說無始耶。解云。如來一念。徧應三",
    "X45n0757_003:0215c14": "世。所應無始故。能應則無始。猶如一念圓智。徧達",
    "X45n0757_003:0215c15": "無邊三世之境。境無邊故。智亦無邊。無邊之智所",
    "X45n0757_003:0215c16": "現之相。故得無始亦能無終。此非心識思量所測。",
    "X45n0757_003:0215c17": "是故名為不思議業也。",
    "X45n0757_003:0215c18": "復次覺體相者。有四種大義。與虗空等。猶如淨鏡。云",
    "X45n0757_003:0215c19": "何為四。一者如實空鏡。遠離一切心境界相。無法可",
    "X45n0757_003:0215c20": "現。非覺照義故。二者因熏習鏡。謂如實不空。一切世",
    "X45n0757_003:0215c21": "間境界。悉於中現。不出不入。不失不壞。常住一心。以",
    "X45n0757_003:0215c22": "一切法即真實性故。又一切染法所不能染。智體不",
    "X45n0757_003:0215c23": "動。具足無漏。熏眾生故。三者法出離鏡。謂不空法。出",
    "X45n0757_003:0215c24": "煩惱礙。智礙。離和合相。淳淨明故。四者緣熏習鏡。謂",
    "X45n0757_003:0216a01": "依法出離故。徧照眾生之心。令修善根。隨念示現故。",
    "X45n0757_003:0216a02": "次明性淨本覺之相。於中有二。一者總標。二者別",
    "X45n0757_003:0216a03": "解。初中言與虗空等者。無所不徧故。猶如淨鏡者。",
    "X45n0757_003:0216a04": "離垢現影故。四種義中。第一第三。依離垢義以況",
    "X45n0757_003:0216a05": "淨鏡。第二第四。依現像義亦有淨義也。別解之中。",
    "X45n0757_003:0216a06": "別顯四種。此中前二在於因性。其後二種在於果",
    "X45n0757_003:0216a07": "地。前二種者。明空與智。如涅槃經言。佛性者第一",
    "X45n0757_003:0216a08": "義空。第一義空名為智慧。智者見空及與不空。愚",
    "X45n0757_003:0216a09": "者不見空與不空。乃至廣說。今此初中言遠離一",
    "X45n0757_003:0216a10": "切心境界相者。即顯彼經第一義空也。無法可現",
    "X45n0757_003:0216a11": "非覺照義者。是釋不見空與不空也。第二中言一",
    "X45n0757_003:0216a12": "切世間境界悉於中現者。是釋彼經智慧者見空",
    "X45n0757_003:0216a13": "及與不空。如彼經言。空者一切生死。不空者謂大",
    "X45n0757_003:0216a14": "涅槃故此中但現生死境界。既現於鏡。故言不出。",
    "X45n0757_003:0216a15": "而不染鏡。故曰不入。隨所現像。同本覺量。等虗空",
    "X45n0757_003:0216a16": "界。徧三世際。故無念念之失。亦無滅盡之壞。故言",
    "X45n0757_003:0216a17": "不失不壞常住一心等也。上來明其淨鏡之義。又",
    "X45n0757_003:0216a18": "一切下。釋因熏習義也。第三中言出於二礙淳淨",
    "X45n0757_003:0216a19": "明者。是明前說因熏習鏡出纏之時為法身也。第",
    "X45n0757_003:0216a20": "四中言依法出離故徧照眾生心者。即彼本覺顯",
    "X45n0757_003:0216a21": "現之時。等照物機。示現萬化。以之故言隨念示現。",
    "X45n0757_003:0216a22": "此與前說不思議業有何異者。彼明應身始覺之",
    "X45n0757_003:0216a23": "業。此顯本覺法身之用。隨起一化。有此二義。總說",
    "X45n0757_003:0216a24": "雖然。於中分別者。若論始覺所起之門。隨緣相屬",
    "X45n0757_003:0216b01": "而得利益。由其根本隨染本覺。從來相關有親疏",
    "X45n0757_003:0216b02": "故。論其本覺所顯之門。普益機熟不簡相屬。由其",
    "X45n0757_003:0216b03": "本來性淨本覺。等通一切無親疏故。廣覺義竟。",
    "X45n0757_003:0216b04": "(別記)四種鏡中。第二因熏習者。此性功德。能作正",
    "X45n0757_003:0216b05": "因。熏眾生心能起厭樂。及諸加行乃至佛果。言",
    "X45n0757_003:0216b06": "因熏習。一切諸法悉於中現。故名為鏡。如華嚴",
    "X45n0757_003:0216b07": "云。譬如深大海。珍寶不可盡。於中悉顯現。眾生",
    "X45n0757_003:0216b08": "形類像。甚深因緣海。功德寶無盡。清淨法身中。",
    "X45n0757_003:0216b09": "無像而不現。正謂此也。第四緣熏習者。始起圓",
    "X45n0757_003:0216b10": "智。作增上緣。熏眾生心令起厭樂。及諸加行乃",
    "X45n0757_003:0216b11": "至佛果。故名緣熏。此諸行德不離圓智。是彼智",
    "X45n0757_003:0216b12": "影。故名為鏡。如佛地經說大圓鏡智能起一切",
    "X45n0757_003:0216b13": "眾生諸善法影。此之謂也。餘二種鏡。義顯可知。",
    "X45n0757_003:0216b14": "△次釋不覺。於中有三。先明根本不覺。次顯枝末不",
    "X45n0757_003:0216b15": "覺。第三總結本末不覺。",
    "X45n0757_003:0216b16": "所言不覺義者。謂不如實知真如法一故。不覺心起",
    "X45n0757_003:0216b17": "而有其念。念無自相。不離本覺。猶如迷人。依方故迷。",
    "X45n0757_003:0216b18": "若離於方。則無有迷。眾生亦爾。依覺故迷。若離覺性。",
    "X45n0757_003:0216b19": "則無不覺。以有不覺妄想心故。能知名義。為說真覺。",
    "X45n0757_003:0216b20": "若離不覺之心。則無真覺自相可說。",
    "X45n0757_003:0216b21": "初中亦二。先明不覺依本覺立。後顯本覺亦待不",
    "X45n0757_003:0216b22": "覺。初中有三。謂法。喻。合。初中言不如實知真如法",
    "X45n0757_003:0216b23": "一故者。根本無明。猶如迷方也。不覺心起而有其",
    "X45n0757_003:0216b24": "念者。業相動念。是如邪方。如離正東無別邪西。故",
    "X45n0757_003:0216c01": "言念無自相不離本覺。喻合之文。文相可見也。次",
    "X45n0757_003:0216c02": "明本覺亦待不覺。於中有二。初言以有不覺妄想",
    "X45n0757_003:0216c03": "心者。無明所起妄想分別。由此妄想能知名義。故",
    "X45n0757_003:0216c04": "有言說說於真覺。是明真覺之名待於妄想也。若",
    "X45n0757_003:0216c05": "離不覺則無真覺自相可說者。是明所說真覺必",
    "X45n0757_003:0216c06": "待不覺。若不相待。則無自相。待他而有。亦非自相。",
    "X45n0757_003:0216c07": "自相既無。何有他相。是顯諸法無所得義。如下文",
    "X45n0757_003:0216c08": "言。當知一切染法淨法皆悉相待。無有自相可說。",
    "X45n0757_003:0216c09": "智度論云。若世諦如毫釐許有實者。第一義諦亦",
    "X45n0757_003:0216c10": "應有實。此之謂也。",
    "X45n0757_003:0216c11": "△此下廣顯枝末不覺。於中有二。先明細相。後顯麤",
    "X45n0757_003:0216c12": "相。",
    "X45n0757_003:0216c13": "復次依不覺故生三種相。與彼不覺相應不離。云何",
    "X45n0757_003:0216c14": "為三。一者無明業相。以依不覺故心動。說名為業。覺",
    "X45n0757_003:0216c15": "則不動。動則有苦。果不離因故。二者能見相。以依動",
    "X45n0757_003:0216c16": "故能見。不動則無見。三者境界相。以依能見故境界",
    "X45n0757_003:0216c17": "妄現。離見則無境界。",
    "X45n0757_003:0216c18": "初中亦二。總標。別釋。初中言與彼不覺相應不離",
    "X45n0757_003:0216c19": "者。本末相依。故曰相應。非如王數相應之義。此為",
    "X45n0757_003:0216c20": "不相應染心故。",
    "X45n0757_003:0216c21": "(別記)此中先三相是微細。猶在阿棃耶識位。後六",
    "X45n0757_003:0216c22": "麤相。是餘七識。但望彼根本無明。皆是所起之",
    "X45n0757_003:0216c23": "末。過名枝末不覺也。",
    "X45n0757_003:0216c24": "別釋中言無明業相者。依無明動。名為業相故。起",
    "X45n0757_003:0217a01": "動義是業義。故言心動說名為業也。覺則不動者。",
    "X45n0757_003:0217a02": "舉對反顯。得始覺時。則無動念。是知今動。只由不",
    "X45n0757_003:0217a03": "覺也。動則有苦者。如得寂靜。即是極樂。故今云動",
    "X45n0757_003:0217a04": "即是苦也。業相是無苦。無明是無集。如是因果俱",
    "X45n0757_003:0217a05": "時而有。故言果不離因故。然此業相雖有動念。而",
    "X45n0757_003:0217a06": "是極細。能所未分。其本無明當知亦爾。如無想論",
    "X45n0757_003:0217a07": "云。問。此識何相何境。答。相及境不可分別。一體無",
    "X45n0757_003:0217a08": "異。問。若爾。云何知有。答。由事故知有此識。此識能",
    "X45n0757_003:0217a09": "起一切煩惱業果報事。譬如無明常起。此無明可",
    "X45n0757_003:0217a10": "欲分別不。若可分別。非謂無明。若不可分別。則應",
    "X45n0757_003:0217a11": "非有。而是有非無。亦由欲瞋等事。知有無明。本識",
    "X45n0757_003:0217a12": "亦爾。故此等文意。正約業相顯本識也。第二能見",
    "X45n0757_003:0217a13": "相者。即是轉相。依前業相轉成能緣。故言以依動",
    "X45n0757_003:0217a14": "能見。依性靜門則無能見。故言不動則無見也。反",
    "X45n0757_003:0217a15": "顯能見要依動義。如是轉相雖有能緣。而未能顯",
    "X45n0757_003:0217a16": "所緣境相。直是外向。非託境故。如攝論云。意識緣",
    "X45n0757_003:0217a17": "三世。及非三世境。是則可知此識所緣境不可知",
    "X45n0757_003:0217a18": "故。此言不可知者。以無可知境故。如說十二因緣",
    "X45n0757_003:0217a19": "始不可知。此亦如是。是約轉相顯本識也。第三境",
    "X45n0757_003:0217a20": "界相者。即是現相。依前轉相能現境界。故言能見",
    "X45n0757_003:0217a21": "故境界妄現。如四卷經言。大慧。略說有三種識。廣",
    "X45n0757_003:0217a22": "說有八相。何等為三。謂真識。現識。分別事識。譬如",
    "X45n0757_003:0217a23": "明鏡持諸色像。現識處亦復如是。又下文言。譬如",
    "X45n0757_003:0217a24": "藏識頓分別知。自心現身及身安立受用境界。",
    "X45n0757_003:0217b01": "(別記)頓分別者。是能見相。自心及現等。是境界相。",
    "X45n0757_003:0217b02": "瑜伽論中亦同此說。如是等文。是約後二相說。",
    "X45n0757_003:0217b03": "此二雖有二分。不離業相。是唯量門。業相雖無",
    "X45n0757_003:0217b04": "能所。含有二分。是唯二門。此三皆是異熟識攝。",
    "X45n0757_003:0217b05": "但為業煩惱所惑義邊。不別業相動轉差別轉",
    "X45n0757_003:0217b06": "相等異。是故總說為異熟識。為無明風所動義",
    "X45n0757_003:0217b07": "邊。從細至麤動轉差別。是故細分立三種相。又",
    "X45n0757_003:0217b08": "此三但為無明所動。故在第八。後六乃為境界",
    "X45n0757_003:0217b09": "所動。故在七識。即由是義。故說七識一向生滅。",
    "X45n0757_003:0217b10": "不同棃耶俱含二義也。",
    "X45n0757_003:0217b11": "此論下文明現識云。所謂能現一切境界。猶如明",
    "X45n0757_003:0217b12": "鏡現於色像。現識亦爾。以一切時任運而起常在",
    "X45n0757_003:0217b13": "前故。如是等文。約於現相以顯本識。如是現相既",
    "X45n0757_003:0217b14": "在本識。何況其本轉相業相。反在六七識中說乎。",
    "X45n0757_003:0217b15": "以有境界緣故。復生六種相。云何為六。一者智相。依",
    "X45n0757_003:0217b16": "於境界。心起分別。愛與不愛故。二者相續相。依於智",
    "X45n0757_003:0217b17": "故。生其苦樂。覺心起念。相應不斷故。三者執取相。依",
    "X45n0757_003:0217b18": "於相續。緣念境界。住持苦樂。心起著故。四者計名字",
    "X45n0757_003:0217b19": "相。依於妄執。分別假名言相故。五者起業相。依於名",
    "X45n0757_003:0217b20": "字。尋名取著。造種種業故。六者業繫苦相。以依業受",
    "X45n0757_003:0217b21": "果。不自在故。",
    "X45n0757_003:0217b22": "次明麤相。於中亦二。總標。別釋。初言以有境界緣",
    "X45n0757_003:0217b23": "者。依前現識所現境故。起七識中六種麤相。是釋",
    "X45n0757_003:0217b24": "經言境界風所動七識波浪轉之意也。",
    "X45n0757_003:0217c01": "(別記)以有境界緣故生六相者。前細相中。依能見",
    "X45n0757_003:0217c02": "現境界。非境界動能見。此後六相。為彼所現境",
    "X45n0757_003:0217c03": "界所動。非此六種能現彼境。別義如是。通而言",
    "X45n0757_003:0217c04": "之。彼亦還依自所現境。此還能作自所依境。今",
    "X45n0757_003:0217c05": "此論中。宜就別門。故言有境界故生六種相。",
    "X45n0757_003:0217c06": "次別釋中。初之一相。是第七識。次四相者。在生起",
    "X45n0757_003:0217c07": "識。後一相者。彼所生果也。初言智相者。是第七識",
    "X45n0757_003:0217c08": "麤中之始。始有慧數分別我塵。故名智相。如夫人",
    "X45n0757_003:0217c09": "經言。於此六識及心法智。此七法剎那不住。此言",
    "X45n0757_003:0217c10": "心法智者。慧數之謂也。若在善道。分別可愛法。計",
    "X45n0757_003:0217c11": "我我所。在惡道時。分別不愛法。計我我所。故言依",
    "X45n0757_003:0217c12": "於境界心起分別愛與不愛故也。具而言之。緣於",
    "X45n0757_003:0217c13": "本識。計以為我。緣所現境。計為我所。而今此中就",
    "X45n0757_003:0217c14": "其麤顯。故說依於境界心起。又此境界不離現識。",
    "X45n0757_003:0217c15": "猶如影像不離鏡面。此第七識直爾內向計我我",
    "X45n0757_003:0217c16": "所。而不別計心外有塵。故餘處說還緣彼識(別記云。但",
    "X45n0757_003:0217c17": "就我執之境。故說緣識。除我所執境。故不說亦緣境界)。問。云何得知第七末",
    "X45n0757_003:0217c18": "那。非但緣識。亦緣六塵。答。此有二證。一依比量。二",
    "X45n0757_003:0217c19": "聖言量。言比量者。此意根必與意識同境。是立宗",
    "X45n0757_003:0217c20": "也。不共所依故。是辨因也。諸是不共所依。必與能",
    "X45n0757_003:0217c21": "依同境。如眼根等。是隨同品言也。或時不同境者。",
    "X45n0757_003:0217c22": "必非不共所依。如次第滅意根等。是遠離言也。如",
    "X45n0757_003:0217c23": "是宗因譬喻無過。故知意根亦緣六塵也。",
    "X45n0757_003:0217c24": "(別記)若言此意與意識不必同緣者。亦可眼與眼",
    "X45n0757_003:0218a01": "識不必同境。俱是不共所依故。眼等識根既不",
    "X45n0757_003:0218a02": "得爾。無同類故。義不得成。若言此意非不共依",
    "X45n0757_003:0218a03": "者。則無不共依識不應起。如眼識等。只是自教",
    "X45n0757_003:0218a04": "相違過失。如佛經說。眼不壞故。眼識得生。乃至",
    "X45n0757_003:0218a05": "意不壞故。意識得生。乃至廣說。又論說此不共",
    "X45n0757_003:0218a06": "依。故知此意。但緣於識。不緣餘境。是義不成。",
    "X45n0757_003:0218a07": "若依是義。能依意識緣意根時。所依意根亦對自",
    "X45n0757_003:0218a08": "體。以有自證分故無過。亦緣自所相應心法。以無",
    "X45n0757_003:0218a09": "能障法故得緣。諸心心所法皆證自體。是故不廢",
    "X45n0757_003:0218a10": "同一所緣。此義唯不通於五識。依色根起不通利",
    "X45n0757_003:0218a11": "故。但對色塵。非餘境故。",
    "X45n0757_003:0218a12": "(別記)莊嚴論云。已說求染淨。次說求唯識。偈曰。能",
    "X45n0757_003:0218a13": "取及所取。此二唯心光。貪光及信光。二光無二",
    "X45n0757_003:0218a14": "法。釋曰。上半者。求唯識人應知能取所取唯是",
    "X45n0757_003:0218a15": "心光。下半者。如是貪等煩惱光。及信等善法光。",
    "X45n0757_003:0218a16": "如是二光。亦無染淨二法。何以故。不離心光別",
    "X45n0757_003:0218a17": "有貪等信等染淨法故。以此文證。故知諸心數",
    "X45n0757_003:0218a18": "法。亦為心光所照。故不離心光。以不離心光。故",
    "X45n0757_003:0218a19": "即是心光也。如鏡中像。鏡光所照。是故此像不",
    "X45n0757_003:0218a20": "離鏡光。以不離故。即是鏡光。當知此中道理亦",
    "X45n0757_003:0218a21": "爾。然雖似影像。無別本法所不緣者。設有本法",
    "X45n0757_003:0218a22": "心數。異影像心數者。則同一所緣之義不成故。",
    "X45n0757_003:0218a23": "聖言量者有經有。金鼓經言。眼根受色。耳根分別",
    "X45n0757_003:0218a24": "聲。乃至意根分別一切諸法。大乘意根。即是末那。",
    "X45n0757_003:0218b01": "故知徧緣一切法也。又對法論十種分別中言。第",
    "X45n0757_003:0218b02": "一相分別者。謂身所居處所受用義。彼復如其次",
    "X45n0757_003:0218b03": "第。以諸色根器世界色等境界為相。第二相顯現",
    "X45n0757_003:0218b04": "分別者。謂六識身及意。如前所說取相而顯現故。",
    "X45n0757_003:0218b05": "此中五識。唯現色等五塵。意識及意。通現色根及",
    "X45n0757_003:0218b06": "器世界色等境界。設使末那不緣色根器世界等。",
    "X45n0757_003:0218b07": "則能現分別唯應取六識。而言及意。故知通緣也。",
    "X45n0757_003:0218b08": "且置傍論。還釋本文。第二相續相者。是生起識。識",
    "X45n0757_003:0218b09": "蘊。是麤分別。徧計諸法得長相續。又能起愛取。引",
    "X45n0757_003:0218b10": "持過去諸行不斷。亦得潤生。能令未來果報相續。",
    "X45n0757_003:0218b11": "依是義故名相續相。不同前說相續心也。依於智",
    "X45n0757_003:0218b12": "者。依前智相為根所生故。所依是細。唯一捨受。能",
    "X45n0757_003:0218b13": "依是麤。具起苦樂。故言生起苦樂也。又所依智相。",
    "X45n0757_003:0218b14": "內緣而住。不計外塵。故是似眠。此相續識。徧計內",
    "X45n0757_003:0218b15": "外。覺觀分別。如似覺悟。以之故言覺心起念。起念",
    "X45n0757_003:0218b16": "即是法執分別。識蘊與此麤執相應。徧馳諸境。故",
    "X45n0757_003:0218b17": "言相應不斷故也。第三執取相者。即是受蘊。以依",
    "X45n0757_003:0218b18": "識蘊。分別違順。領納苦樂。故言依於相續乃至住",
    "X45n0757_003:0218b19": "苦樂等也。第四計名字相者。即是想蘊。依前受蘊。",
    "X45n0757_003:0218b20": "分別違順等名言相。故言依妄執乃至名言相故",
    "X45n0757_003:0218b21": "也。第五起業相者。即是行蘊。依於想蘊所取名相。",
    "X45n0757_003:0218b22": "而起思數造作善惡。故言依於名字乃至造種種",
    "X45n0757_003:0218b23": "業故也。第六業繫苦相者。依前行蘊所造之業。而",
    "X45n0757_003:0218b24": "受三有六趣苦果。故言依業受果不自在故也。",
    "X45n0757_003:0218c01": "當知無明能生一切染法。以一切染法。皆是不覺相",
    "X45n0757_003:0218c02": "故。",
    "X45n0757_003:0218c03": "第三總結。如前所說六種麤相。依於現相所現境",
    "X45n0757_003:0218c04": "起。三種細相。親依無明。如是六三。總攝諸染。是故",
    "X45n0757_003:0218c05": "當知無明住地。能生一切染法根本。以諸染相雖",
    "X45n0757_003:0218c06": "有麤細。而皆不覺諸法實相。不覺之相是無明氣。",
    "X45n0757_003:0218c07": "故言一切染法皆是不覺相故。",
    "X45n0757_003:0218c08": "第二依義別解有三分內。第一略明功能。第二廣",
    "X45n0757_003:0218c09": "顯體相。如是二分竟在於前。",
    "X45n0757_003:0218c10": "復次覺與不覺有二種相。云何為二。一者同相。二者",
    "X45n0757_003:0218c11": "異相。言同相者。譬如種種瓦器。皆同微塵性相。如是",
    "X45n0757_003:0218c12": "無漏無明種種業幻。皆同真如性相。是故脩多羅中。",
    "X45n0757_003:0218c13": "依於此真如義故。說一切眾生本來常住入於涅槃。",
    "X45n0757_003:0218c14": "菩提之法。非可修相。非可作相。畢竟無得。亦無色相",
    "X45n0757_003:0218c15": "可見。而有見色相者。唯是隨染業幻所作。非是智色",
    "X45n0757_003:0218c16": "不空之性。以智相無可見故。言異相者。如種種瓦器。",
    "X45n0757_003:0218c17": "各各不同。如是無漏無明。隨染幻差別。性染幻差別",
    "X45n0757_003:0218c18": "故。",
    "X45n0757_003:0218c19": "第三明同異相。此中有三。總標。列名。次第辨相。辨",
    "X45n0757_003:0218c20": "相之中。先明同相。於中有三。一者引喻。二者合喻。",
    "X45n0757_003:0218c21": "三者引證。第二中言無漏者。本覺始覺也。無明者。",
    "X45n0757_003:0218c22": "本末不覺也。此二皆有業用顯現。而非定有。故名",
    "X45n0757_003:0218c23": "業幻。第三中言本來常住入於涅槃菩提法者。如",
    "X45n0757_003:0218c24": "大品經言。以是智慧。斷一切結使。入無餘涅槃。元",
    "X45n0757_003:0219a01": "是世俗法。非第一義。何以故。空中無有滅。亦無使",
    "X45n0757_003:0219a02": "滅者。諸法畢竟空。即是涅槃故。又言。何義故為菩",
    "X45n0757_003:0219a03": "提。空義。是菩提義。如義。法性義。實際義。是菩提義。",
    "X45n0757_003:0219a04": "復次諸法實相。不誑不異。是菩提義故。當知此中",
    "X45n0757_003:0219a05": "約於性淨菩提。本來清淨涅槃。故諸眾生本來入",
    "X45n0757_003:0219a06": "也。非可修相者。無因行故。非可作相者。無果起故。",
    "X45n0757_003:0219a07": "畢竟無得者。以無能得者。無得時無得處故。亦無",
    "X45n0757_003:0219a08": "以下。猶是經文。而非此中所證之要。但是一處相",
    "X45n0757_003:0219a09": "續之文。是故相從引之而已。明異相中。先喻。後合。",
    "X45n0757_003:0219a10": "合中言隨染幻差別者。是無漏法。性染幻差別者。",
    "X45n0757_003:0219a11": "是無明法。何者。本末無明。違平等性。是故其性自",
    "X45n0757_003:0219a12": "有差別。諸無漏法。順平等性。直置其性。應無差別。",
    "X45n0757_003:0219a13": "但隨染法差別之相。故說無漏有差別耳。謂對業",
    "X45n0757_003:0219a14": "識等染法差別。故說本覺恒沙性德。又對治此諸",
    "X45n0757_003:0219a15": "法差別。故成始覺萬德差別(別記云。是故無漏。但隨彼染而有差別。不",
    "X45n0757_003:0219a16": "由自性有差別也)。然如是染淨。皆是相待。非無顯現。而非",
    "X45n0757_003:0219a17": "是有。是故通名幻差別也。",
    "X45n0757_003:0219a18": "上來廣釋立義分中是心生滅竟在於前。",
    "X45n0757_003:0219a19": "△此下第二釋其因緣。於中有二。先明生滅依因緣",
    "X45n0757_003:0219a20": "義。後顯所依因緣體相。",
    "X45n0757_003:0219a21": "△初中亦二。總標。別釋。",
    "X45n0757_003:0219a22": "復次生滅因緣者。所謂眾生依心。意。意識轉故。",
    "X45n0757_003:0219a23": "初中言因緣者。阿棃耶心體變作諸法。是生滅因。",
    "X45n0757_003:0219a24": "根本無明熏動心體。是生滅緣。又復無明住地諸",
    "X45n0757_003:0219b01": "染根本起諸生滅。故說為因。六塵境界能動七識",
    "X45n0757_003:0219b02": "波浪生滅。是生滅緣。依是二義以顯因緣。諸生滅",
    "X45n0757_003:0219b03": "相聚集而生。故名眾生。而無別體。唯依心體。故言",
    "X45n0757_003:0219b04": "依心。即是棃耶自相心也。能依眾生。是意意識。以",
    "X45n0757_003:0219b05": "之故言意意識轉。",
    "X45n0757_003:0219b06": "△以下別釋。於中有三。先釋依心。次釋意轉。後釋意",
    "X45n0757_003:0219b07": "識轉。",
    "X45n0757_003:0219b08": "此義云何。以依阿黎耶識。說有無明。",
    "X45n0757_003:0219b09": "初中言阿棃耶識者。是上說心即是生滅之因。說",
    "X45n0757_003:0219b10": "有無明者。在棃耶識即是生滅之緣。欲明依此因",
    "X45n0757_003:0219b11": "緣意意識轉。故言以依阿棃耶識說有無明。上總",
    "X45n0757_003:0219b12": "標中略標其因。是故但言依心。此別釋中具顯因",
    "X45n0757_003:0219b13": "緣。故說亦依棃耶識內所有無明也(別記云。當知無明住地。非",
    "X45n0757_003:0219b14": "七識攝。亦非為彼所熏種子)。",
    "X45n0757_003:0219b15": "不覺而起。能見。能現。能取境界。起念相續。故說為意",
    "X45n0757_003:0219b16": "此意復有五種名。云何為五。一者名為業識。謂無明",
    "X45n0757_003:0219b17": "力不覺心動故。二者名為轉識。依於動心能見相故。",
    "X45n0757_003:0219b18": "三者名為現識。所謂能現一切境界。猶如明鏡現於",
    "X45n0757_003:0219b19": "色像。現識亦爾。隨其五塵對至即現。無有前後。以一",
    "X45n0757_003:0219b20": "切時任運而起常在前故。四者名為智識。謂分別染",
    "X45n0757_003:0219b21": "淨法故。五者名為相續識。以念相應不斷故。住持過",
    "X45n0757_003:0219b22": "去無量世等善惡之業令不失故。復能成熟現在未",
    "X45n0757_003:0219b23": "來苦樂等報無差違故。能令現在已經之事。忽然而",
    "X45n0757_003:0219b24": "念。未來之事。不覺妄慮。是故三界虗偽。唯心所作。離",
    "X45n0757_003:0219c01": "心則無六塵境界。此義云何。以一切法。皆從心起。妄",
    "X45n0757_003:0219c02": "念而生。一切分別。即分別自心。心不見心。無相可得。",
    "X45n0757_003:0219c03": "當知世間一切境界。皆依眾生無明妄心而得住持。",
    "X45n0757_003:0219c04": "是故一切法。如鏡中像。無體可得。唯心虗妄。以心生",
    "X45n0757_003:0219c05": "則種種法生。心滅則種種法滅故。",
    "X45n0757_003:0219c06": "次釋意轉。於中有三。一者略明意轉。二者廣顯轉",
    "X45n0757_003:0219c07": "相。三者結成依心之義。初中即明五種識相。不覺",
    "X45n0757_003:0219c08": "而起者。所依心體。由無明熏。舉體起動。即是業識",
    "X45n0757_003:0219c09": "也。言能見者。即彼心體轉成能見。是為轉識。言能",
    "X45n0757_003:0219c10": "現者。即彼心體復成能現。即是現識。能取境界者。",
    "X45n0757_003:0219c11": "能取現識所現境界。是為智識。起念相續者。於所",
    "X45n0757_003:0219c12": "取境起諸麤念。是相續識。依此五義次第轉成。能",
    "X45n0757_003:0219c13": "對諸境而生意識。故說此五以為意也(別記云。此中第五。猶",
    "X45n0757_003:0219c14": "是意識。而約生後義。通入意中攝)。此意以下。第二廣明。於中有二。",
    "X45n0757_003:0219c15": "總標。別釋。別釋中言無明力者。舉所依緣。不覺心",
    "X45n0757_003:0219c16": "動者。釋其業義。起動之義是業義故。轉識中言依",
    "X45n0757_003:0219c17": "於動心能見相故者。依前業識之動。轉成能見之",
    "X45n0757_003:0219c18": "相。然轉識有二。若就無明所動轉成能見者。是在",
    "X45n0757_003:0219c19": "本識。如其境界所動轉成能見者。是謂七識。此中",
    "X45n0757_003:0219c20": "轉相。約初義也(別記云。又有處說。諸是能見。通名轉識。則通八識)。現識中",
    "X45n0757_003:0219c21": "言能現一切境界者。依前轉識之見。復起能現之",
    "X45n0757_003:0219c22": "用。如上文言以依能見故境界妄現。當知現識依",
    "X45n0757_003:0219c23": "於轉識。非能見用即是能現。是故前言能見能現。",
    "X45n0757_003:0219c24": "次喻。後合。合中言五塵者。且舉麤顯以合色像。實",
    "X45n0757_003:0220a01": "論通現一切境故。以一切時任運而起常在前故",
    "X45n0757_003:0220a02": "者。非如第六七識有時斷滅故。以是文證。當知是",
    "X45n0757_003:0220a03": "三皆在本識之內別用也。",
    "X45n0757_003:0220a04": "(別記)三現相者。猶是上三相中境界相。但此中為",
    "X45n0757_003:0220a05": "明離轉識無別境相。故舉能現明所現境。言猶",
    "X45n0757_003:0220a06": "如明鏡現色相者。如四卷經云。大慧。略說有三",
    "X45n0757_003:0220a07": "種識。廣說有八相。何等為三。謂真識。現識。及分",
    "X45n0757_003:0220a08": "別事識。譬如明鏡持諸色像。現識處現亦復如",
    "X45n0757_003:0220a09": "是。又此文中說現義云。以一切時任運而起常",
    "X45n0757_003:0220a10": "在前故。當知現識定在第八。其業識等與此作",
    "X45n0757_003:0220a11": "本。其相彌細。如何強將置七識中。其可乎。言隨",
    "X45n0757_003:0220a12": "其五塵對至即現者。隨所起相皆不離見。唯於",
    "X45n0757_003:0220a13": "能見鏡中而現。故言對至即現。就實而言。亦現",
    "X45n0757_003:0220a14": "法塵。且約麤顯略舉之耳。問。此識境界寬狹云",
    "X45n0757_003:0220a15": "何。此論中但說五塵。楞伽經云。阿棃耶識分別",
    "X45n0757_003:0220a16": "現境。自身資生器世間等。一時而知。非是前後。",
    "X45n0757_003:0220a17": "瑜伽論說。阿賴耶識由於二種所緣境轉。一由",
    "X45n0757_003:0220a18": "了別內執受者。謂能了別徧計所執自性妄執",
    "X45n0757_003:0220a19": "習氣及諸色根根所依處。此於有色界。若在無",
    "X45n0757_003:0220a20": "色。唯有習氣執受了別。二由了別外無分別器",
    "X45n0757_003:0220a21": "相者。謂能了別依止緣內執受阿棃耶識故。於",
    "X45n0757_003:0220a22": "一切時無有間斷器世間相。譬如燈燄生時。內",
    "X45n0757_003:0220a23": "執膏炷。外發光明。如是阿棃耶識。緣內執受境。",
    "X45n0757_003:0220a24": "緣外器相。生起道理。應知亦爾。中邊論云。是識",
    "X45n0757_003:0220b01": "所取四種境界。謂塵根我及識所攝。實無體相。",
    "X45n0757_003:0220b02": "所取既無。能取亂識。亦復是無。若依中邊論及",
    "X45n0757_003:0220b03": "楞伽經。則習氣等非此識境。若依瑜伽論。聲塵",
    "X45n0757_003:0220b04": "及七種識等非其所緣。依此論說。現根及識等。",
    "X45n0757_003:0220b05": "亦非此識所現境界。如是相違。云何和會。答。此",
    "X45n0757_003:0220b06": "非相違。何以故。不以言唯緣如此法故。不言餘",
    "X45n0757_003:0220b07": "法非境界故。問。雖無相違。而有不同。不同之意。",
    "X45n0757_003:0220b08": "可得而聞乎。答。不同之意。各有道理。如中邊論。",
    "X45n0757_003:0220b09": "欲明現起諸法。皆是本識所現。離識之外更無",
    "X45n0757_003:0220b10": "別法。是故唯說現行諸法。習氣種子。其相不顯。",
    "X45n0757_003:0220b11": "與識無異。是故不說。瑜伽論等。為顯諸相無有",
    "X45n0757_003:0220b12": "離見自相續者。故除心心法以外。諸餘相續之",
    "X45n0757_003:0220b13": "法。說為此識所了別。諸心之法。離塵不立。其義",
    "X45n0757_003:0220b14": "自顯。故不別說。諸餘論顯沒之意準之可知。不",
    "X45n0757_003:0220b15": "可偏執一隅。以謗通法之說也。",
    "X45n0757_003:0220b16": "第四智識者。是第七識上六相內初之智相。義如",
    "X45n0757_003:0220b17": "前說。愛非愛果。名染淨法。分別彼法。計我我所。故",
    "X45n0757_003:0220b18": "言分別染淨法也。第五相續識者。即是意識上六",
    "X45n0757_003:0220b19": "相中名相續相。以念相應不斷故者。法執相應。得",
    "X45n0757_003:0220b20": "長相續。此約自體不斷以釋相續義也。住持以下。",
    "X45n0757_003:0220b21": "約其功能釋相續義。此識能起愛取煩惱。故能引",
    "X45n0757_003:0220b22": "持過去無明所發諸行。令成堪任來果之有。故言",
    "X45n0757_003:0220b23": "住持乃至不失故。又復能起潤生煩惱。能使業果",
    "X45n0757_003:0220b24": "續生不絕。故言成就無差違故。如是三世因果流",
    "X45n0757_003:0220c01": "轉不絕。功在意識。以是義故名相續識。次言念已",
    "X45n0757_003:0220c02": "經事慮未來事者。顯此識用麤顯分別。不同智識",
    "X45n0757_003:0220c03": "微細分別。是知此識唯在意識。不同上說相續心",
    "X45n0757_003:0220c04": "也。是故以下。第三結明依心之義。於中有二。先略。",
    "X45n0757_003:0220c05": "後廣。初言是故者。是前所說五種識等依心而成。",
    "X45n0757_003:0220c06": "以是義故。三界諸法唯心所作。如十地經言。佛子。",
    "X45n0757_003:0220c07": "三界但一心作。此之謂也。此義云何以下廣釋。於",
    "X45n0757_003:0220c08": "中有二。先明諸法不無而非是有。後顯諸法不有",
    "X45n0757_003:0220c09": "而非都無。初中言以一切法皆從心起妄念而生",
    "X45n0757_003:0220c10": "者。是明諸法不無顯現也。一切分別即分別自心",
    "X45n0757_003:0220c11": "心不見心無相可得者。是明諸法非有之義。如十",
    "X45n0757_003:0220c12": "卷經言。身資生住持。若如夢中生。應有二種心。而",
    "X45n0757_003:0220c13": "心無二相。如刀不自割。指亦不自指。如心不自見。",
    "X45n0757_003:0220c14": "其事亦如是。解云。若如夢中所見諸事。如是所見",
    "X45n0757_003:0220c15": "是實有者。則有能見所見二相。而其夢中實無二",
    "X45n0757_003:0220c16": "法。三界諸心皆如此夢。離心之外無可分別。故言",
    "X45n0757_003:0220c17": "一切分別即分別自心。而就自心不能自見。如刀",
    "X45n0757_003:0220c18": "指等。故言心不見心。既無他可見。亦不能自見。所",
    "X45n0757_003:0220c19": "見無故。能見不成。能所二相皆無所得。故言無相",
    "X45n0757_003:0220c20": "可得也。此中釋難會通新古。如別記中塵分別也。",
    "X45n0757_003:0220c21": "(別記)如彼偈云。非他非因緣。分別分別事。五法及",
    "X45n0757_003:0220c22": "二心。寂靜無如是。問。如集量論說。諸心心法。皆",
    "X45n0757_003:0220c23": "證自體。是名現量。若不爾者。如不曾見。不應憶",
    "X45n0757_003:0220c24": "念。此中經說。云不自見。如是相違。云何會通。答。",
    "X45n0757_003:0221a01": "此有異意。欲不相違。何者。此經論意。欲明離見",
    "X45n0757_003:0221a02": "分外無別相分。相分現無所見。亦不可說即此",
    "X45n0757_003:0221a03": "見分反見見分。非二用故。外向起故。故以刀指",
    "X45n0757_003:0221a04": "為同法喻。集量論意。雖其見分不能自見。而有",
    "X45n0757_003:0221a05": "自證分用。能證見分之體。以用有異故。向內起",
    "X45n0757_003:0221a06": "故。故以燈燄為同法喻。由是義故。不相違背。又",
    "X45n0757_003:0221a07": "復此經論中為顯實相故。就非有義說無自見。",
    "X45n0757_003:0221a08": "集量論主為立假名故。依非無義說有自證。然",
    "X45n0757_003:0221a09": "假名不動實相。實相不壞假名。不壞不動。有何",
    "X45n0757_003:0221a10": "相違。如此中說離見無相。故見不見相。而餘處",
    "X45n0757_003:0221a11": "說相分非見分。故見能見相分。如是相違。何不",
    "X45n0757_003:0221a12": "致怪。當知如前亦不相壞。又說為顯假有。故說",
    "X45n0757_003:0221a13": "有相有見。為顯假無。故說無相無見。假有不當",
    "X45n0757_003:0221a14": "於有。故不動於無。假無不當於無。故不壞於有。",
    "X45n0757_003:0221a15": "不壞於有。故宛然而有。不動於無。故宛然而無。",
    "X45n0757_003:0221a16": "如是甚深因緣道理。蕭焉靡據。蕩然無礙。豈容",
    "X45n0757_003:0221a17": "違諍於其間哉。",
    "X45n0757_003:0221a18": "當知以下。次明非有而不無義。初言當知世間乃",
    "X45n0757_003:0221a19": "至無體可得唯心虗妄者。是明非有。次言以心生",
    "X45n0757_003:0221a20": "則法生以下。顯其非無。依無明力不覺心動。乃至",
    "X45n0757_003:0221a21": "能現一切境等。故言心生則種種法生也。若無明",
    "X45n0757_003:0221a22": "心滅境界隨滅。諸分別識皆得滅盡。故言心滅則",
    "X45n0757_003:0221a23": "種種法滅。非約剎那以明生滅也。廣釋意竟。",
    "X45n0757_003:0221a24": "復次言意識者。即此相續識。依諸凡夫取著轉深。計",
    "X45n0757_003:0221b01": "我我所。種種妄執。隨事攀緣。分別六塵。名為意識。亦",
    "X45n0757_003:0221b02": "名分離識。又復說名分別事識。此識依見愛煩惱增",
    "X45n0757_003:0221b03": "長義故。",
    "X45n0757_003:0221b04": "次釋意識。意識即是先相續識。但就法執分別相",
    "X45n0757_003:0221b05": "應生後義門。則說為意。約其能起見愛煩惱從前",
    "X45n0757_003:0221b06": "生門。說名意識。故言意識者即此相續乃至分別",
    "X45n0757_003:0221b07": "六塵名為意識。此論就其一意識義。故不別出眼",
    "X45n0757_003:0221b08": "等五識。故說意識分別六塵。亦名分離識者。依於",
    "X45n0757_003:0221b09": "六根別取六塵。非如末那不依別根。故名分離。又",
    "X45n0757_003:0221b10": "能分別去來內外種種事相。故復說名分別事識。",
    "X45n0757_003:0221b11": "依見愛煩惱增長義故者。是釋分別事識之義。以",
    "X45n0757_003:0221b12": "依見修煩惱所增長。故能分別種種事也。上六相",
    "X45n0757_003:0221b13": "內受想行蘊相從入此意識中攝。上來廣明生滅",
    "X45n0757_003:0221b14": "依因緣義竟。",
    "X45n0757_003:0221b16": "大乘起信論疏記會本卷三"
}