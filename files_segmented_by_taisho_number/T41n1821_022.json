{
    "T41n1821_022:0332c02": "俱舍論記卷第二十二",
    "T41n1821_022:0332c04": "沙門釋光述",
    "T41n1821_022:0332c05": "分別賢聖品第六之一",
    "T41n1821_022:0332c06": "分別賢聖品者。賢謂賢和。聖謂聖正。此品廣",
    "T41n1821_022:0332c07": "明賢聖故名分別賢聖品。所以次明賢聖",
    "T41n1821_022:0332c08": "品者。上三品別明有漏。次下三品別明無",
    "T41n1821_022:0332c09": "漏。欲令厭已生欣故。次明無漏。就明無",
    "T41n1821_022:0332c10": "漏三品中。賢聖明果。智明因。定明緣。果相",
    "T41n1821_022:0332c11": "麁顯。所以先明。",
    "T41n1821_022:0332c12": "如是已說至修道通二種者。就此品中大文",
    "T41n1821_022:0332c13": "有三。一總明道體性。二明道所證諦。三約",
    "T41n1821_022:0332c14": "聖道辨人　此即第一總明道體性。上兩句",
    "T41n1821_022:0332c15": "結前。下兩句正出道體。論曰至及修",
    "T41n1821_022:0332c16": "道故者。釋上兩句。道唯無漏至故通二",
    "T41n1821_022:0332c17": "種者。釋下兩句。問答可知。",
    "T41n1821_022:0332c18": "如向所言至次第隨現觀者。此下第二明道",
    "T41n1821_022:0332c19": "所證諦。就中。一明四諦。二明二諦　就",
    "T41n1821_022:0332c20": "明四諦中。一明四諦。二別顯苦諦　此即",
    "T41n1821_022:0332c21": "第一明四諦。上兩句顯名。第三句顯體。下",
    "T41n1821_022:0332c22": "一句明次第。論曰至名先已說者。釋第",
    "T41n1821_022:0332c23": "一句。於何處說者。問。謂初品中",
    "T41n1821_022:0332c24": "至無漏法處者。答。彼如何說者。徵。",
    "T41n1821_022:0332c25": "謂彼頌言至此說苦集諦者。釋。引前界品",
    "T41n1821_022:0332c26": "頌答　問界品頌云無漏謂道諦。何故今引",
    "T41n1821_022:0332c27": "乃云聖道　解云聖道道諦名異義同。依義",
    "T41n1821_022:0332c28": "牒文。不相違也。四諦次第如彼說耶",
    "T41n1821_022:0332c29": "者。釋第二句問。四諦次第如彼界品先說",
    "T41n1821_022:0333a01": "道諦。次滅。次苦。後說集耶。不爾者。",
    "T41n1821_022:0333a02": "答。云何者。徵。如今所列至四道",
    "T41n1821_022:0333a03": "者。釋。四諦自體亦有異耶者。釋第三",
    "T41n1821_022:0333a04": "句。此即問也。不爾者。答。云何者。",
    "T41n1821_022:0333a05": "徵。如先所辨至說亦然聲者。釋文可",
    "T41n1821_022:0333a06": "知　問虛空．非擇滅何故非諦攝耶　答",
    "T41n1821_022:0333a07": "如婆沙七十七云。答若法是苦。是苦因。是",
    "T41n1821_022:0333a08": "苦盡。是苦對治者。世尊立為諦。虛空．非擇",
    "T41n1821_022:0333a09": "滅非苦。非苦因。非苦盡。非苦對治。是故",
    "T41n1821_022:0333a10": "世尊不立為諦　又云復次虛空．非擇滅無",
    "T41n1821_022:0333a11": "漏故非苦．集諦。無記故非滅諦。無為故非",
    "T41n1821_022:0333a12": "道諦　又云。復次虛空．非擇滅不墮世故",
    "T41n1821_022:0333a13": "非三諦。無記故非滅諦。廣如彼釋。四",
    "T41n1821_022:0333a14": "諦何緣如是次第者。釋第四句。此即問也。",
    "T41n1821_022:0333a15": "隨現觀位至先後次第者。答。隨諦現觀",
    "T41n1821_022:0333a16": "先觀先說。若異此者應先說集．道因。後說",
    "T41n1821_022:0333a17": "苦．滅果。　汎明次第略有三種　一或有",
    "T41n1821_022:0333a18": "法說次第隨生。如四念住。身念住前生前",
    "T41n1821_022:0333a19": "說。乃至法念住後生後說等。謂等取諸靜慮",
    "T41n1821_022:0333a20": "等　二或有法說次第隨便。如四正勝。謂",
    "T41n1821_022:0333a21": "此中無決定理趣發勤精進起如是欲。第",
    "T41n1821_022:0333a22": "一先斷已生惡法。第二後遮未生惡法。第三",
    "T41n1821_022:0333a23": "先修未生善法。第四後增已生善法。但隨",
    "T41n1821_022:0333a24": "言便說四次第。此中文略且言惡法。或舉",
    "T41n1821_022:0333a25": "前顯後。故婆沙七十八云。雖四正勝俱時而",
    "T41n1821_022:0333a26": "有。而易說故先說斷惡。後說修善。於斷",
    "T41n1821_022:0333a27": "惡中先說斷已生惡。後說遮未生惡。於修",
    "T41n1821_022:0333a28": "善中先說起未生善。後說增已生善。若作",
    "T41n1821_022:0333a29": "是說言辭輕便(已上論文)　等。謂等取四神足等",
    "T41n1821_022:0333b01": "　三或有法隨現觀次第如說說四諦",
    "T41n1821_022:0333b02": "　於三次第中今說四諦。是其第三隨瑜伽",
    "T41n1821_022:0333b03": "師現觀位中先後次第。何緣現觀次第必",
    "T41n1821_022:0333b04": "然者。問。加行位中如是觀故者。答。於決",
    "T41n1821_022:0333b05": "擇分加行位中如是觀故。何緣加行必",
    "T41n1821_022:0333b06": "如是觀者。徵。謂若有法至縱馬奔馳者。",
    "T41n1821_022:0333b07": "答。舉法．喻顯。引證。總結。如文可知。",
    "T41n1821_022:0333b08": "此現觀名為目何義者。問。應知此目現",
    "T41n1821_022:0333b09": "等覺義者。答。應知此目現前等覺境義。",
    "T41n1821_022:0333b10": "何緣說此唯是無漏者。問。對向涅槃至",
    "T41n1821_022:0333b11": "故得正名者。答。此無漏慧對向涅槃果。正",
    "T41n1821_022:0333b12": "覺諦境。故唯無漏。此覺真淨故得正名。",
    "T41n1821_022:0333b13": "應知此中至物亦有殊者。出四諦體。問四",
    "T41n1821_022:0333b14": "諦若依實體。應唯有三。苦．集一物故。若依",
    "T41n1821_022:0333b15": "因果應有五種。於道諦亦有因果。若依",
    "T41n1821_022:0333b16": "現觀應有八種。上下八諦故　答如婆沙",
    "T41n1821_022:0333b17": "云。復次依現觀故建立四諦　問若爾聖諦",
    "T41n1821_022:0333b18": "應八非四　答諦行相同故四非八廣如彼",
    "T41n1821_022:0333b19": "釋。何義經中說為聖諦者。問。是聖",
    "T41n1821_022:0333b20": "者諦故得聖名者。答。於非聖者此豈成",
    "T41n1821_022:0333b21": "妄者。難。於一切是諦至非聖說是樂者。",
    "T41n1821_022:0333b22": "釋。此四諦理於凡及聖一切皆諦。性無倒",
    "T41n1821_022:0333b23": "故。然唯聖者實見非凡。是故經中但名聖",
    "T41n1821_022:0333b24": "諦。非是非聖諦。凡雖觀諦非是決定。而容",
    "T41n1821_022:0333b25": "後時顛倒見故　如有頌言諸聖者說涅槃",
    "T41n1821_022:0333b26": "是樂。非聖者說涅槃為苦。如外道云我",
    "T41n1821_022:0333b27": "見世間無一目者尚以為苦。況彼涅槃。諸",
    "T41n1821_022:0333b28": "根總滅而得有樂故計為苦　有漏之法聖",
    "T41n1821_022:0333b29": "說為苦。非聖於中妄說樂受。唯是其樂故",
    "T41n1821_022:0333c01": "成顛倒。有餘師說至聖非聖諦者。敘",
    "T41n1821_022:0333c02": "異說。有餘經部師說。或是上坐部師說。滅．道",
    "T41n1821_022:0333c03": "二種唯是聖諦唯聖成就非凡成故。凡但伏",
    "T41n1821_022:0333c04": "惑不能正斷。故於滅諦不能成就。餘苦．",
    "T41n1821_022:0333c05": "集二通是聖諦及非聖諦。以聖及凡俱成就",
    "T41n1821_022:0333c06": "故。此師約得以釋　又解滅．道二諦唯無漏",
    "T41n1821_022:0333c07": "故。唯聖觀故。故唯聖諦。苦．集二諦聖亦觀",
    "T41n1821_022:0333c08": "故故名聖諦。唯有漏故凡亦觀故名非聖",
    "T41n1821_022:0333c09": "諦。",
    "T41n1821_022:0333c10": "唯受一分至餘有漏行法者。此即第二別顯",
    "T41n1821_022:0333c11": "苦諦問。三受之中唯苦受一分是苦自體。所",
    "T41n1821_022:0333c12": "餘有漏竝非苦受。如何可言諸有漏行皆是",
    "T41n1821_022:0333c13": "苦諦。此即問及頌答。論曰至亦無有失",
    "T41n1821_022:0333c14": "者。釋上兩句。由三苦合名苦無失。",
    "T41n1821_022:0333c15": "此中可意至故名為苦者。釋下兩句。此諸有",
    "T41n1821_022:0333c16": "漏法中。若可意有漏行法。由與壞苦合故",
    "T41n1821_022:0333c17": "總名壞苦。諸非可意有漏行法。由與苦苦",
    "T41n1821_022:0333c18": "合故總名苦苦。除此二種餘有漏行。由與",
    "T41n1821_022:0333c19": "行苦合故總名行苦。何謂為可意非",
    "T41n1821_022:0333c20": "可意餘者。問。謂樂等三受至得可意等",
    "T41n1821_022:0333c21": "名者。答。謂樂等三受如其次第　由樂受",
    "T41n1821_022:0333c22": "力令順樂受相應．俱有等諸有漏行得可",
    "T41n1821_022:0333c23": "意名　由苦受力令順苦受相應．俱有等",
    "T41n1821_022:0333c24": "諸有漏行得不可意名　由捨受力令順",
    "T41n1821_022:0333c25": "捨受相應．俱有等諸有漏行得非可意非不",
    "T41n1821_022:0333c26": "可意名。所以者何者。徵。若諸樂受",
    "T41n1821_022:0333c27": "至壞時苦者。此下答。明諸有漏行各由一",
    "T41n1821_022:0333c28": "苦故成苦性。此顯三苦體性。若諸樂受由",
    "T41n1821_022:0333c29": "壞滅位成苦性故。正理五十七釋經云。樂",
    "T41n1821_022:0334a01": "受生時住時樂者。由彼樂受性是樂故。壞時",
    "T41n1821_022:0334a02": "苦者。謂諸有情未離染時心恒求樂。於樂壞",
    "T41n1821_022:0334a03": "位起憂愁等。故說樂受為壞苦性。樂受壞",
    "T41n1821_022:0334a04": "時設無苦受。似苦顯現亦名為苦(已上論文)。",
    "T41n1821_022:0334a05": "若諸苦受至住時苦者。若諸苦受由體成苦",
    "T41n1821_022:0334a06": "性。經言苦受生時苦。住時苦。故名為苦。壞",
    "T41n1821_022:0334a07": "時樂故。正理釋經云。然薄伽梵契經中言。苦",
    "T41n1821_022:0334a08": "受生時。住時苦者。由彼苦受性是苦故。壞",
    "T41n1821_022:0334a09": "時樂者。苦受壞時設無樂受。由苦受息似",
    "T41n1821_022:0334a10": "樂顯現故亦名樂於相續息位立以壞名。",
    "T41n1821_022:0334a11": "故苦受息時名苦受壞。不苦不樂受至",
    "T41n1821_022:0334a12": "即是苦者。不苦不樂受由生滅無常行成苦",
    "T41n1821_022:0334a13": "性。眾緣造故其性不安念念生滅。如契經",
    "T41n1821_022:0334a14": "言若非常即是苦。故正理云。不苦不樂受生",
    "T41n1821_022:0334a15": "時住時皆非苦非樂。性是彼故。即彼壞時苦．",
    "T41n1821_022:0334a16": "樂隨一容現前故可言俱有。苦．樂壞時無",
    "T41n1821_022:0334a17": "容有二。故佛於此作別異說。如受順",
    "T41n1821_022:0334a18": "受諸行亦然者。如是三受得三苦名。順受",
    "T41n1821_022:0334a19": "相應．俱有等行。應知亦然說為三苦。故正",
    "T41n1821_022:0334a20": "理云。此三苦性其體是何。應定判言三受為",
    "T41n1821_022:0334a21": "體。由三受故順三受法。如應亦得三苦",
    "T41n1821_022:0334a22": "性名。有餘師釋至名行苦性者。此釋三",
    "T41n1821_022:0334a23": "苦名。有餘師釋苦即苦性名苦苦性。壞即苦",
    "T41n1821_022:0334a24": "性名壞苦性。行即苦性名行苦性。皆據持業",
    "T41n1821_022:0334a25": "釋也。應知此中至行苦故苦者。此明",
    "T41n1821_022:0334a26": "三苦寬狹。應知此中說可意為壞苦。非可",
    "T41n1821_022:0334a27": "意為苦苦者。由是別苦不共餘故從別",
    "T41n1821_022:0334a28": "立名。理實一切諸有漏行。行苦故苦。若依",
    "T41n1821_022:0334a29": "此文可意有二。謂壞苦．行苦。體非苦受不",
    "T41n1821_022:0334b01": "名苦苦。非可意有二。謂苦苦．行苦。壞時樂",
    "T41n1821_022:0334b02": "故不名壞苦。餘有漏行唯名行苦。體非苦",
    "T41n1821_022:0334b03": "受不名苦苦。壞容生樂不名壞苦。",
    "T41n1821_022:0334b04": "此唯聖者至於有頂蘊者。此顯行苦微細。此",
    "T41n1821_022:0334b05": "行苦性唯諸聖者所能觀見。凡夫雖觀不能",
    "T41n1821_022:0334b06": "深悟。故經部師鳩摩羅多有是頌言。又對",
    "T41n1821_022:0334b07": "凡夫顯聖厭勝。道諦亦應至有為性故",
    "T41n1821_022:0334b08": "者。問。道諦非苦至唯顯有漏者。答。道",
    "T41n1821_022:0334b09": "諦非苦。違逆聖心是行苦相。非緣聖道",
    "T41n1821_022:0334b10": "起四行相違逆聖心。由此聖道引眾苦盡。",
    "T41n1821_022:0334b11": "又通經言　若觀諸有為涅槃寂靜者。釋云",
    "T41n1821_022:0334b12": "亦由先見彼有為法是其苦性後觀彼法上",
    "T41n1821_022:0334b13": "滅以為寂靜。故彼經說有為之言唯顯有",
    "T41n1821_022:0334b14": "漏。道諦非苦亦無涅槃故。有為之言不通",
    "T41n1821_022:0334b15": "道諦。若諸法中至苦為聖諦者。問。",
    "T41n1821_022:0334b16": "有一類釋至計癰為樂者有一類。說一切有",
    "T41n1821_022:0334b17": "部師釋。如文可知。有餘於此至說樂",
    "T41n1821_022:0334b18": "亦名苦者。有餘經部鳩摩羅多。而於此中以",
    "T41n1821_022:0334b19": "頌釋言。以此樂受能為未來苦果因故。能",
    "T41n1821_022:0334b20": "集未來眾苦果故。有苦逼迫希彼樂故。",
    "T41n1821_022:0334b21": "故說樂受亦名為苦。理實應言至為",
    "T41n1821_022:0334b22": "諦非樂者。論主述說一切有部正釋。理實",
    "T41n1821_022:0334b23": "應言聖者觀察諸三有．及三有中樂體皆是",
    "T41n1821_022:0334b24": "苦。以就行苦同一味故。由此立苦為諦",
    "T41n1821_022:0334b25": "非樂。如何亦觀樂受為苦者。餘部問。",
    "T41n1821_022:0334b26": "由性非常至一如苦受者。論主答　由性",
    "T41n1821_022:0334b27": "非常。簡異滅諦　違聖心故。簡異道諦。故",
    "T41n1821_022:0334b28": "名為苦　如以行苦相觀色等時。非彼行",
    "T41n1821_022:0334b29": "苦相一如苦受。顯苦受差別。有謂樂",
    "T41n1821_022:0334c01": "受至行苦何用者。論主牒前經部頌破。苦因",
    "T41n1821_022:0334c02": "是集。豈關於苦。又聖生上緣彼如何有苦",
    "T41n1821_022:0334c03": "名轉。非彼諸蘊為苦受因。若據苦苦名",
    "T41n1821_022:0334c04": "苦諦者。又經復說行苦何用。以彼部計苦",
    "T41n1821_022:0334c05": "名苦諦。樂．捨生苦亦名苦諦。故作此徵。",
    "T41n1821_022:0334c06": "若由非常至行相何別者。問。生滅",
    "T41n1821_022:0334c07": "法故至能引苦行相者。答。生滅法故觀為非",
    "T41n1821_022:0334c08": "常。違聖心故觀之為苦。但見有漏非常知",
    "T41n1821_022:0334c09": "違聖心。故非常行相能引苦行相。有",
    "T41n1821_022:0334c10": "餘部師至受唯是苦者。敘異計。有餘經部大",
    "T41n1821_022:0334c11": "眾部等作如是執。定無實樂一切三受皆",
    "T41n1821_022:0334c12": "唯是苦。此中應言定無樂．捨三受唯苦。為",
    "T41n1821_022:0334c13": "前但問樂受故敘異宗。但言無樂不言無",
    "T41n1821_022:0334c14": "捨。云何知然者。問。由教理故者。",
    "T41n1821_022:0334c15": "異部答。云何由教者。徵。如世尊",
    "T41n1821_022:0334c16": "言至名為顛倒者。異部引三經答。如文可",
    "T41n1821_022:0334c17": "知。云何由理者。徵。以諸樂因至",
    "T41n1821_022:0334c18": "其相方顯者。異部以理答　以諸樂因皆不",
    "T41n1821_022:0334c19": "定故。顯無實樂。謂諸所有衣服等事若依",
    "T41n1821_022:0334c20": "時用。不過量用。諸有情類許為樂因此",
    "T41n1821_022:0334c21": "若非時。過量受用。便能生苦。復成苦因。",
    "T41n1821_022:0334c22": "如夏被胡裘。冬著生葛。飽飲食已復數飲",
    "T41n1821_022:0334c23": "食。寒天遂冷。熱取煖等。此等皆名非時受",
    "T41n1821_022:0334c24": "用。衣服．飲食．冷．煖等事便能生苦。復成苦",
    "T41n1821_022:0334c25": "因　其衣服等雖依時用。此若過量受用便",
    "T41n1821_022:0334c26": "能生苦。復成苦因。不應樂因。於增盛位",
    "T41n1821_022:0334c27": "過量受用。或雖平等不增不減。但由非時",
    "T41n1821_022:0334c28": "便成苦因。能生於苦　故知衣等本是苦",
    "T41n1821_022:0334c29": "因。苦微不覺。苦增盛時其相方顯乃覺苦",
    "T41n1821_022:0335a01": "也。威儀易脫理亦應然者。此類釋也。行．",
    "T41n1821_022:0335a02": "住．坐．臥威儀易脫。諸有情類計為樂因。",
    "T41n1821_022:0335a03": "此若非時。或復過量。成苦因等。准前應釋。",
    "T41n1821_022:0335a04": "此顯威儀樂因不定。明無實樂。又治",
    "T41n1821_022:0335a05": "苦時至樂覺乃生者。又開二章顯無實樂。",
    "T41n1821_022:0335a06": "一治苦覺樂。二苦易覺樂。謂若未遭",
    "T41n1821_022:0335a07": "至能生樂因者。釋初章　疲。謂疲勞。欲。謂",
    "T41n1821_022:0335a08": "婬欲　或疲婬欲　食對治飢　飲對治渴",
    "T41n1821_022:0335a09": "　溫對治寒　涼對治熱停息坐臥對治",
    "T41n1821_022:0335a10": "疲欲。謂若未遭飢等苦逼。不於食等諸樂",
    "T41n1821_022:0335a11": "因中生於樂覺。若遭飢等苦逼迫時。方於",
    "T41n1821_022:0335a12": "食等諸樂因中生於樂覺。故於對治飢等",
    "T41n1821_022:0335a13": "重苦食等因中。愚夫妄計此輕苦因能生",
    "T41n1821_022:0335a14": "於樂。實無決定能生樂因。苦易脫中",
    "T41n1821_022:0335a15": "至定無實樂者。釋第二章。苦易脫中於其輕",
    "T41n1821_022:0335a16": "苦愚夫謂樂。如荷重擔暫易肩等。於初",
    "T41n1821_022:0335a17": "輕苦妄謂為樂故受唯苦定無實樂。若依",
    "T41n1821_022:0335a18": "經部三受皆具三苦。謂三受實是苦受故皆",
    "T41n1821_022:0335a19": "是苦苦。三受相續斷位變壞故。皆是即壞即",
    "T41n1821_022:0335a20": "苦。三受念念生滅故。皆是即行即苦。",
    "T41n1821_022:0335a21": "對法諸師至此言應理者。論主標顯說一切",
    "T41n1821_022:0335a22": "有宗。於苦受外言樂實有。此言應理。",
    "T41n1821_022:0335a23": "云何知然者。問　且應反徵至有樂應成",
    "T41n1821_022:0335a24": "者。略作三番徵責經部。顯有實樂。",
    "T41n1821_022:0335a25": "若謂可愛至非可愛故者。此即牒經部等救。",
    "T41n1821_022:0335a26": "既離染時聖者厭患可愛復成非愛故。明",
    "T41n1821_022:0335a27": "知樂受無實理成。不爾可愛至有實樂",
    "T41n1821_022:0335a28": "受者。說一切有部破。如文可知。然世",
    "T41n1821_022:0335a29": "尊言至非真了義者。此下說一切有部通經",
    "T41n1821_022:0335b01": "部等所引三經。此即通初經也。經言諸受",
    "T41n1821_022:0335b02": "無非苦者。佛言我依諸行無常有為變壞。",
    "T41n1821_022:0335b03": "蜜說諸受無非是苦。若依無常說受是苦",
    "T41n1821_022:0335b04": "苦．是行苦。若依變壞說受是苦苦．是壞苦。",
    "T41n1821_022:0335b05": "故知此經但依行苦．壞苦二種說受是苦。",
    "T41n1821_022:0335b06": "不依苦苦作如是說。故正理云。故知此經",
    "T41n1821_022:0335b07": "依二苦說。不依苦苦說皆苦言。又解無",
    "T41n1821_022:0335b08": "常．變壞俱是行苦。以說諸受無非苦故。若",
    "T41n1821_022:0335b09": "說壞苦唯樂受故不通苦捨。正理云。通",
    "T41n1821_022:0335b10": "壞苦者即是行苦中變壞無常行苦。非是三",
    "T41n1821_022:0335b11": "苦中壞苦　若由已下。顯有三受。說受皆",
    "T41n1821_022:0335b12": "苦依蜜意言顯有別意。非真了義說有",
    "T41n1821_022:0335b13": "三受。不言蜜意。明知了義實有三受。",
    "T41n1821_022:0335b14": "又契經言至觀樂為苦者。通第二經。經言以",
    "T41n1821_022:0335b15": "苦觀樂受者。此苦即是無常行苦．變壞壞",
    "T41n1821_022:0335b16": "苦。樂受有二。一有樂性。二有苦性。觀樂過",
    "T41n1821_022:0335b17": "患。佛不勸觀。觀苦利益。故佛勸觀。非",
    "T41n1821_022:0335b18": "無有樂　又解無常．變壞俱是行苦。",
    "T41n1821_022:0335b19": "如何知此自相是樂者。經部等問。如何知此",
    "T41n1821_022:0335b20": "樂受自相。體性是樂性非苦受。苦苦攝耶。",
    "T41n1821_022:0335b21": "如有頌言至故說受皆苦者。說一切有",
    "T41n1821_022:0335b22": "部答。頌中但依非常行苦．變壞壞苦說受",
    "T41n1821_022:0335b23": "皆苦。不依苦苦言受皆苦。明知別有樂受",
    "T41n1821_022:0335b24": "自性。若樂性苦何不亦以苦苦觀耶　又",
    "T41n1821_022:0335b25": "解無常．變壞俱是行苦。又契經言至故",
    "T41n1821_022:0335b26": "成顛倒者。通第三經。一開三章。二別牒釋。",
    "T41n1821_022:0335b27": "此即開章。經言於苦謂樂倒者此別意說。",
    "T41n1821_022:0335b28": "以諸世間一於諸樂受。二於諸妙欲。三於",
    "T41n1821_022:0335b29": "諸三有一分樂中。一向計樂故成顛倒。非",
    "T41n1821_022:0335c01": "計少樂名為顛倒。謂諸樂受至故成",
    "T41n1821_022:0335c02": "顛倒者。此釋初章。謂諸樂受依自相門雖",
    "T41n1821_022:0335c03": "性是樂非是苦苦。若依異門亦有壞苦．及",
    "T41n1821_022:0335c04": "行苦性。世唯觀樂不觀為苦故成顛倒。",
    "T41n1821_022:0335c05": "諸妙欲境至故成顛倒者。此釋第二章。諸",
    "T41n1821_022:0335c06": "妙欲境順樂受少。順行．壞苦多。唯觀為樂",
    "T41n1821_022:0335c07": "不觀為苦故成顛倒。諸有亦然者。釋",
    "T41n1821_022:0335c08": "第三章。諸三有亦然。順樂受少。順行．壞苦",
    "T41n1821_022:0335c09": "多。唯觀為樂。不觀為苦。故成顛倒。",
    "T41n1821_022:0335c10": "故不由此至無實理成者。結。故不由此所引",
    "T41n1821_022:0335c11": "三經能證樂受無實理成。若受自相至",
    "T41n1821_022:0335c12": "有何勝利者。重責經部等。若謂世尊至",
    "T41n1821_022:0335c13": "無非苦故者。牒救徵破。若謂世尊於一苦",
    "T41n1821_022:0335c14": "受。隨順世俗說三受者不應正理。佛蜜",
    "T41n1821_022:0335c15": "說受無非苦故。若蜜意說受皆是苦。若顯",
    "T41n1821_022:0335c16": "了說受即有三種。既盡理說顯說有三。明",
    "T41n1821_022:0335c17": "知說三非隨世俗。又於觀五受至乃至",
    "T41n1821_022:0335c18": "廣說者。經觀五受說如實言。明知說三受",
    "T41n1821_022:0335c19": "非隨俗說。以彼三受攝五受故。五受如實",
    "T41n1821_022:0335c20": "三受亦實　三結。謂身見．戒取．疑。永斷此",
    "T41n1821_022:0335c21": "三得預流果　乃至廣說者。又斷薄貪．瞋．",
    "T41n1821_022:0335c22": "癡得一來果。又斷五下分得不還果。又斷",
    "T41n1821_022:0335c23": "一切結得無學果。又佛如何至上等樂",
    "T41n1821_022:0335c24": "覺者。復重責言。又佛如何於一苦受。隨順",
    "T41n1821_022:0335c25": "世俗分別說三。若謂世間於下．上．中苦。",
    "T41n1821_022:0335c26": "如其次第於下苦起樂覺。於上苦起苦",
    "T41n1821_022:0335c27": "覺。於中苦起捨覺。佛隨順彼說樂等三。",
    "T41n1821_022:0335c28": "理亦不然。何但苦三樂亦三故。應於下等",
    "T41n1821_022:0335c29": "三苦唯起上等樂覺。謂於下苦唯起上樂",
    "T41n1821_022:0336a01": "覺。於中品苦唯起中樂覺。於上品苦唯起",
    "T41n1821_022:0336a02": "下樂覺。不應起捨覺。此中難意苦．樂各三",
    "T41n1821_022:0336a03": "應無捨覺。唯苦．樂覺　又解樂亦三故。應",
    "T41n1821_022:0336a04": "於下等三苦。唯起上等樂覺不起苦覺．捨",
    "T41n1821_022:0336a05": "覺。又正理云。又樂亦有下等三故。不應言",
    "T41n1821_022:0336a06": "樂唯是下苦。又受殊勝至都無有．故者。",
    "T41n1821_022:0336a07": "復約事難。又受勝境所生樂時。有何下",
    "T41n1821_022:0336a08": "苦而起樂覺。汝許爾時有下苦者。如是下",
    "T41n1821_022:0336a09": "苦過去已滅未來未生也。應爾時有極樂",
    "T41n1821_022:0336a10": "覺。此位眾苦都無有故。受欲樂時徵問",
    "T41n1821_022:0336a11": "亦爾者。此即類釋。受婬欲樂時徵問亦爾。",
    "T41n1821_022:0336a12": "准前可知。又下品受至樂等三受者。",
    "T41n1821_022:0336a13": "約品約地為難。下品苦受現在前時。許為",
    "T41n1821_022:0336a14": "樂受明利可取。許中苦受現在前時。名為",
    "T41n1821_022:0336a15": "捨受非明了取。如何應理。又於色界下三",
    "T41n1821_022:0336a16": "定中。說有樂故應有下苦。三受明義。喜亦",
    "T41n1821_022:0336a17": "名樂故通三定。第四定等以上五地。說有",
    "T41n1821_022:0336a18": "捨受應有中苦。定勝苦增。豈應正理。結破",
    "T41n1821_022:0336a19": "可知。又契經說至少分實樂者。復引經",
    "T41n1821_022:0336a20": "證。如婆沙六十云。問亦有是樂法器　如",
    "T41n1821_022:0336a21": "契經說。大名當知。色若一向是苦非樂。非",
    "T41n1821_022:0336a22": "樂所隨。無少分樂．喜所隨逐者。應無有情",
    "T41n1821_022:0336a23": "為求樂故染著於色。大名當知。以色非一",
    "T41n1821_022:0336a24": "向苦。亦是樂。亦是樂所隨。是少分樂．喜所",
    "T41n1821_022:0336a25": "隨逐故。有諸有情為求樂故染著於色。乃",
    "T41n1821_022:0336a26": "至識蘊。廣說亦爾(解云非樂所隨順增長。無少分樂喜所隨順逐者)。",
    "T41n1821_022:0336a27": "經言樂等有情貪著故知定有少分實樂。",
    "T41n1821_022:0336a28": "如是且辨至亦不成證者。此下顯理證",
    "T41n1821_022:0336a29": "亦不成。將破彼理結前生下。且以",
    "T41n1821_022:0336b01": "諸樂因至決定理成者。此下第一破樂因不",
    "T41n1821_022:0336b02": "定。夫苦．樂因。由內．及外。因緣和合前後不",
    "T41n1821_022:0336b03": "同。為因決定非唯外境　所依。謂所依身",
    "T41n1821_022:0336b04": "分位。謂前後分位　差別。謂前後不同　或",
    "T41n1821_022:0336b05": "為違因。謂非美熟因　餘文．及喻思之可",
    "T41n1821_022:0336b06": "知。又三靜慮中至能生苦故者。約上",
    "T41n1821_022:0336b07": "地難。顯樂因定　言三靜慮。謂下三定。餘",
    "T41n1821_022:0336b08": "文可知。又彼所說至准前應說者。此",
    "T41n1821_022:0336b09": "破第二治苦生樂　又彼所說要治苦時",
    "T41n1821_022:0336b10": "起樂覺者。准前下苦生樂文中已破。謂",
    "T41n1821_022:0336b11": "受勝境所生樂時。對治何苦而起樂覺。設",
    "T41n1821_022:0336b12": "許爾時治麁苦者。此能治細苦。過去已滅。",
    "T41n1821_022:0336b13": "未來未生。爾時轉應生極樂覺。又於欲界",
    "T41n1821_022:0336b14": "可容治麁苦計細苦為樂。靜慮中樂治",
    "T41n1821_022:0336b15": "何苦故而得生耶。如是等破。准前下苦生",
    "T41n1821_022:0336b16": "樂中說。又彼所說至應知亦爾者。第三",
    "T41n1821_022:0336b17": "破苦易脫生樂。又苦易脫樂覺乃生如易",
    "T41n1821_022:0336b18": "肩者。此身分位初易肩時實能生樂。乃至",
    "T41n1821_022:0336b19": "此身如是分位未滅已前必有樂生。滅則不",
    "T41n1821_022:0336b20": "爾。若異此者。此初位後時樂應轉增。苦漸",
    "T41n1821_022:0336b21": "微故。然久易時苦雖漸微而不生樂。故知",
    "T41n1821_022:0336b22": "樂受非是下苦　如是易脫身四威儀。於初",
    "T41n1821_022:0336b23": "易位生樂解勞。應知亦爾。若先無苦",
    "T41n1821_022:0336b24": "至生於苦覺者。經部等問。若先無苦於最",
    "T41n1821_022:0336b25": "後時。何為歘然生於苦覺。良由初位苦微",
    "T41n1821_022:0336b26": "不覺。後漸苦增方能覺苦。由身變易至",
    "T41n1821_022:0336b27": "甘酢味起者。說一切有部答。由身變易前後",
    "T41n1821_022:0336b28": "分位差別不同。前位樂生後時苦起。如酒等",
    "T41n1821_022:0336b29": "後時分位差別不同。初甘味起。後酢味生。",
    "T41n1821_022:0336c01": "非由先有後方生也。是故樂受實有",
    "T41n1821_022:0336c02": "理成者。別結。是故樂受我說實有。據理亦",
    "T41n1821_022:0336c03": "成。由此定知至如應名苦者。總結。由",
    "T41n1821_022:0336c04": "此上來所釋教理。顯受非皆苦亦有少實",
    "T41n1821_022:0336c05": "樂。定知一切諸有漏行三苦合故。如其所應",
    "T41n1821_022:0336c06": "名之為苦。非唯苦受名之為苦。即苦",
    "T41n1821_022:0336c07": "行體亦名集諦者。此下第二明集諦。說一切",
    "T41n1821_022:0336c08": "有部標宗。即諸有漏苦．行體性亦名集諦能",
    "T41n1821_022:0336c09": "生果故。此說必定至愛為集故者。經部",
    "T41n1821_022:0336c10": "申難顯說違經。經就勝故至亦是集諦",
    "T41n1821_022:0336c11": "者。說一切有部通經。經就勝故說愛為集。",
    "T41n1821_022:0336c12": "理實所餘一切有漏亦是集諦　言愛勝者。",
    "T41n1821_022:0336c13": "潤生等勝。如是理趣由何證知者。經部",
    "T41n1821_022:0336c14": "問諸有漏法皆是集諦。如是理趣由何證知。",
    "T41n1821_022:0336c15": "餘契經中至依法相說者。說一切有部",
    "T41n1821_022:0336c16": "答。餘經亦說餘法為集。伽陀非唯說愛為",
    "T41n1821_022:0336c17": "因。說業．無明為因招後行。故知集諦非",
    "T41n1821_022:0336c18": "唯是愛。又契經說五種種子。一根。二莖。三",
    "T41n1821_022:0336c19": "支。四節。五子。此即別名喻有取識　取是",
    "T41n1821_022:0336c20": "煩惱。識有取故名有取識。如言有漏識",
    "T41n1821_022:0336c21": "　又彼經中說。以五種種子置地界中。此即",
    "T41n1821_022:0336c22": "別名喻四識住。種子．及田。俱生芽等。竝是",
    "T41n1821_022:0336c23": "其因。識．及四識住。竝能生果。俱名集諦。故",
    "T41n1821_022:0336c24": "知集諦非唯是愛　又解五種種子即喻五",
    "T41n1821_022:0336c25": "趣識　置地界中。即喻四識住。俱能生果",
    "T41n1821_022:0336c26": "竝是集諦。故經所說愛為集諦。是密意言非",
    "T41n1821_022:0336c27": "真了義。阿毘達摩依法相說言諸有漏皆集",
    "T41n1821_022:0336c28": "諦。然經中說至及彼因因者。此下說一",
    "T41n1821_022:0336c29": "切有部會釋前經。然經蜜說愛為集者偏",
    "T41n1821_022:0337a01": "說起因。伽陀中說業．愛．無明皆為因者。具",
    "T41n1821_022:0337a02": "說業為生因。愛為起因。無明為因因。與業",
    "T41n1821_022:0337a03": "因為因故名因因　或與業．愛因為因故",
    "T41n1821_022:0337a04": "名因因。生之與起雖復俱是所得五蘊。由",
    "T41n1821_022:0337a05": "業體生故名生因。由愛助起故名起因。故",
    "T41n1821_022:0337a06": "婆沙一百七十三引經言。如契經說業為生",
    "T41n1821_022:0337a07": "因。愛為起因。生．起即是所得五蘊。云",
    "T41n1821_022:0337a08": "何知爾者。經部問。云何知業為生因。愛為",
    "T41n1821_022:0337a09": "起因。無明為因因。業為生因至有緒故",
    "T41n1821_022:0337a10": "者。說一切有部答。業為生因。愛為起因。經",
    "T41n1821_022:0337a11": "所說故所以得知。又彼大因緣法門經中。次",
    "T41n1821_022:0337a12": "第顯示後行支等皆悉有因。有緣。有緒。此",
    "T41n1821_022:0337a13": "三竝是無明等異名。生後行等果。以無明等",
    "T41n1821_022:0337a14": "能為因故。能為緣故。能為緒故。故婆沙二",
    "T41n1821_022:0337a15": "十三云。如大因緣法門經說。佛告阿難老",
    "T41n1821_022:0337a16": "死有如是因。有如是緣有如是緒。乃至廣",
    "T41n1821_022:0337a17": "說　此論引經從前等後。婆沙引經從後",
    "T41n1821_022:0337a18": "等前。行既有因。因即無明。故知無明名為",
    "T41n1821_022:0337a19": "因因。或亦兼顯業為生因。愛為起因。隨",
    "T41n1821_022:0337a20": "其所應等中以攝。為別建立至為集諦",
    "T41n1821_022:0337a21": "體者。釋第二經。彼契經中為別建立種子．",
    "T41n1821_022:0337a22": "及田。說有取識．及四識住。明知五蘊皆能為",
    "T41n1821_022:0337a23": "因。故非唯愛為集諦體。何法名生何",
    "T41n1821_022:0337a24": "法名起者。經部問。何法名生。何法名起。而",
    "T41n1821_022:0337a25": "言業為生因。愛為起因。界趣生等至",
    "T41n1821_022:0337a26": "應知亦爾者。說一切有部答。三界．五趣．及四",
    "T41n1821_022:0337a27": "生等。種種不同品類差別。自體出現說名為",
    "T41n1821_022:0337a28": "生。若無差別但後有相續皆名為起。業與",
    "T41n1821_022:0337a29": "有愛如其次第為彼二因。業為差別生因。",
    "T41n1821_022:0337b01": "業令界等身形種種差別生故。愛為無差別",
    "T41n1821_022:0337b02": "起因。但後有續不簡彼此愛皆能起　言",
    "T41n1821_022:0337b03": "有愛者。有之愛故名為有愛　譬如種子",
    "T41n1821_022:0337b04": "與穀．麥等別種類芽為能生因。業為差",
    "T41n1821_022:0337b05": "別生因應知亦爾　水與一切無差別芽",
    "T41n1821_022:0337b06": "為能起因。愛為無差別起因應知亦爾。",
    "T41n1821_022:0337b07": "愛為起因何理為證者。經部問。離愛",
    "T41n1821_022:0337b08": "後有至愛為起因者。說一切有部答。以三理",
    "T41n1821_022:0337b09": "證愛為起因。一離愛後有必不起故。二由",
    "T41n1821_022:0337b10": "愛力故相續趣後。三執取後身我愛最強。",
    "T41n1821_022:0337b11": "由此三理愛為起因　有愛。謂凡夫學人",
    "T41n1821_022:0337b12": "　離愛。謂諸無學。餘文可解。",
    "T41n1821_022:0337b13": "如是世尊至異此名勝義者。此即第二明二",
    "T41n1821_022:0337b14": "諦。論曰至衣等亦爾者。此釋初句及第",
    "T41n1821_022:0337b15": "三句中如瓶世俗。若彼物覺。彼物破時彼覺",
    "T41n1821_022:0337b16": "便無。彼物應知名世俗諦。指事可知。",
    "T41n1821_022:0337b17": "又若有物至火等亦爾者。釋第二句及第三",
    "T41n1821_022:0337b18": "句中如水世俗。又若有物以慧分析同聚",
    "T41n1821_022:0337b19": "餘法。彼覺便無亦是世俗。猶如假水四境",
    "T41n1821_022:0337b20": "為體。被慧析餘色．香等時。水覺則無。假",
    "T41n1821_022:0337b21": "火．風等應知亦爾。前界品言假地．水等是",
    "T41n1821_022:0337b22": "顯．形色。彼文且據一顯相說。即於彼",
    "T41n1821_022:0337b23": "物至名世俗諦者。釋世俗諦。即於彼物瓶",
    "T41n1821_022:0337b24": "未破時。水未析時。以世想名施設瓶．水。",
    "T41n1821_022:0337b25": "假施設有故名為世俗。依世俗理說瓶等",
    "T41n1821_022:0337b26": "是實名世俗諦。若物異此至受等亦爾",
    "T41n1821_022:0337b27": "者。釋第四句。若有物體異此瓶等名勝",
    "T41n1821_022:0337b28": "義諦。謂彼物覺。彼物破時彼覺不無。及慧",
    "T41n1821_022:0337b29": "析餘彼覺仍有。應知彼物名勝義諦　如",
    "T41n1821_022:0337c01": "是色等物碎至極微。一一極微皆名色等。",
    "T41n1821_022:0337c02": "或以勝慧析除味等。一一極微皆名味等。",
    "T41n1821_022:0337c03": "彼色等覺從麁至細恒常有故。受等亦然。",
    "T41n1821_022:0337c04": "無色之法雖不可碎細至極微。然可以慧",
    "T41n1821_022:0337c05": "析至剎那。彼受等覺恒常有故。此真實",
    "T41n1821_022:0337c06": "有至名勝義諦者。釋勝義諦　問此言二諦",
    "T41n1821_022:0337c07": "通四諦不。及非諦不　解云婆沙七十七評",
    "T41n1821_022:0337c08": "家意說四諦皆通世俗．勝義。苦．集諦中有",
    "T41n1821_022:0337c09": "瓶．衣等。佛說滅諦如園．林．等。佛說道諦如",
    "T41n1821_022:0337c10": "船筏等。皆名世俗諦。佛說四諦各有四",
    "T41n1821_022:0337c11": "理。皆是勝義諦。又云。由說四諦皆有世俗．",
    "T41n1821_022:0337c12": "勝義諦故。世俗．勝義俱攝十八界．十二處．",
    "T41n1821_022:0337c13": "五蘊。虛空．非擇滅亦二諦攝故。先軌範",
    "T41n1821_022:0337c14": "師至名世俗諦者。經部之中先軌範師作如",
    "T41n1821_022:0337c15": "是說。如出世智即是無漏觀智．及此出世智",
    "T41n1821_022:0337c16": "後得世間正智。所取諸法。名勝義諦。如此",
    "T41n1821_022:0337c17": "餘智所取諸法。名世俗諦。",
    "T41n1821_022:0337c18": "已辨諸諦至謂名俱義境者。此下當品大文",
    "T41n1821_022:0337c19": "第三約聖道辨人。就中。一明聖道加行。二",
    "T41n1821_022:0337c20": "約三道辨人。三明諸道差別　就明聖道",
    "T41n1821_022:0337c21": "加行中。一總標加行門。二廣明七加行",
    "T41n1821_022:0337c22": "　此即第一總標加行門。論曰至起修所",
    "T41n1821_022:0337c23": "成慧者。釋上三句　順見諦聞。謂聞順見",
    "T41n1821_022:0337c24": "諦教。餘文可知。此三慧相差別云何",
    "T41n1821_022:0337c25": "者。此下釋第四句。明三慧別。此即問也。",
    "T41n1821_022:0337c26": "毘婆沙師至三慧亦爾者。亦緣句文",
    "T41n1821_022:0337c27": "　唯言緣名。舉初顯後。或影顯也　俱謂緣",
    "T41n1821_022:0337c28": "名．及義。若據三慧成滿位時皆唯緣義。今",
    "T41n1821_022:0337c29": "此文言聞唯緣名思緣名．義。據加行位辨",
    "T41n1821_022:0338a01": "三慧別　餘文可知。有言若爾至聞修",
    "T41n1821_022:0338a02": "所成者。論主述諸師破毘婆沙義。有言若爾",
    "T41n1821_022:0338a03": "思慧不成。若緣名時應是聞慧。若緣義時",
    "T41n1821_022:0338a04": "應是修慧。今詳三相至食草所成者。論",
    "T41n1821_022:0338a05": "主述已解　聞謂耳聞　思謂思量　修謂",
    "T41n1821_022:0338a06": "等持　此三即是能成三因。說所成言顯三",
    "T41n1821_022:0338a07": "勝慧是聞．思．修三因所成。從因為名故言",
    "T41n1821_022:0338a08": "聞所成慧等　如言食所成命。草所成牛。",
    "T41n1821_022:0338a09": "食．草是能成。命．牛是所成　界分別者。聞",
    "T41n1821_022:0338a10": "通欲．色有耳聞故。非在無色無耳聞故",
    "T41n1821_022:0338a11": "　就欲．色中婆沙四十二云。地者聞所成慧",
    "T41n1821_022:0338a12": "在五地。謂欲界。四靜慮。有說在六地。謂前",
    "T41n1821_022:0338a13": "五．及靜慮中間。有說在七地。謂前六．及未",
    "T41n1821_022:0338a14": "至地(然無評家)思唯欲界是不定界。若欲修時",
    "T41n1821_022:0338a15": "墮思中故。非色．無色。以是定界。若欲思",
    "T41n1821_022:0338a16": "時墮修中故。修通色．無色是定界故。非",
    "T41n1821_022:0338a17": "在欲界不定界故　三得分別者婆沙四",
    "T41n1821_022:0338a18": "十二云。加行得。離染得。生得者。此三慧皆",
    "T41n1821_022:0338a19": "通加行得．離染得。非生得。聞．思所成離染",
    "T41n1821_022:0338a20": "得者。離有頂染時得故。有說三慧雖加行",
    "T41n1821_022:0338a21": "得而亦可言生得。從上地沒生下地時亦",
    "T41n1821_022:0338a22": "有得故。有餘師說。聞所成慧在欲界者唯",
    "T41n1821_022:0338a23": "加行得。在色界者可言是加行得。可言是",
    "T41n1821_022:0338a24": "生得。可言是加行得者。謂在欲界加行修",
    "T41n1821_022:0338a25": "習聞所成慧。觀察諸法自相．共相。極純熟者",
    "T41n1821_022:0338a26": "從欲界沒生色界時乃可得故。可言是生",
    "T41n1821_022:0338a27": "得者。雖在欲界加行修習聞所成慧。觀察",
    "T41n1821_022:0338a28": "諸法自相．共相若未生彼猶未能得。要",
    "T41n1821_022:0338a29": "生色界方得彼故。思所成慧唯加行得。修",
    "T41n1821_022:0338b01": "所成慧通三得。加行．離染．生時得故。",
    "T41n1821_022:0338b02": "諸有欲於修至暫息永除故者。此下第二廣",
    "T41n1821_022:0338b03": "明七加行。就中。一明身器清淨　二明五",
    "T41n1821_022:0338b04": "停位。三明四念住。四明四善根　此即第",
    "T41n1821_022:0338b05": "一明身器清淨。就頌文中。初一句顯初因。",
    "T41n1821_022:0338b06": "次五句顯第二因。後六句顯第三因　第二",
    "T41n1821_022:0338b07": "因中初一句標。後四句釋。就釋中前兩句",
    "T41n1821_022:0338b08": "舉所治。後兩句顯能治　第三因中前兩句",
    "T41n1821_022:0338b09": "顯體。後四句立意。論曰至三住四聖種",
    "T41n1821_022:0338b10": "者。舉種列名。身遠離者至離不善尋",
    "T41n1821_022:0338b11": "者。釋初句。此二易可成至無大欲者。",
    "T41n1821_022:0338b12": "釋第二句。頌文應云無不喜足。略不言喜。",
    "T41n1821_022:0338b13": "所無二．種差別云何者。此下釋第三．",
    "T41n1821_022:0338b14": "第四句。此即問也。喜足。少欲。所無二種．差別",
    "T41n1821_022:0338b15": "云何。對法諸師至名大欲者。答　於",
    "T41n1821_022:0338b16": "已得妙衣服等更多求名不喜足。釋已得多",
    "T41n1821_022:0338b17": "求名所無　於未得妙衣服等多希求名大",
    "T41n1821_022:0338b18": "欲。釋未得多求名所無。豈不更求至",
    "T41n1821_022:0338b19": "便應不成者。難。豈不更求名不喜足亦緣",
    "T41n1821_022:0338b20": "未得。便同大欲。此二差別便應不成。",
    "T41n1821_022:0338b21": "是故此中至名為大欲者。論主申正解。不喜",
    "T41n1821_022:0338b22": "足望已得。大欲望未得。喜足少欲至應",
    "T41n1821_022:0338b23": "知差別者。釋治相違。喜足能治不喜足。少",
    "T41n1821_022:0338b24": "欲能治大欲。與此所治二種相違應知差",
    "T41n1821_022:0338b25": "別。於所已得不妙不多。住知足心名",
    "T41n1821_022:0338b26": "為喜足。於所未得衣服等事。不求妙．多",
    "T41n1821_022:0338b27": "名為少欲。喜足少欲至唯欲界所繫者。",
    "T41n1821_022:0338b28": "釋界三．無漏。喜足少欲。俱通三界．及與無",
    "T41n1821_022:0338b29": "漏。所治二種唯欲界所繫。喜足少欲至",
    "T41n1821_022:0338c01": "欲貪為性者。釋無貪性。能生眾聖至亦",
    "T41n1821_022:0338c02": "是無貪者。釋第七句。此四聖種能生眾聖",
    "T41n1821_022:0338c03": "聖之種故故名聖種。四聖種體顯同前故",
    "T41n1821_022:0338c04": "亦是無貪。四中前三至謂樂斷修者。釋",
    "T41n1821_022:0338c05": "第八句。四聖種中前三體性唯是喜足。一於",
    "T41n1821_022:0338c06": "衣服隨所得中喜足聖種。二於飲食隨所",
    "T41n1821_022:0338c07": "得中喜足聖種。三於臥具隨所得中喜足",
    "T41n1821_022:0338c08": "聖種。第四聖種於有．無有樂斷．樂修聖種。",
    "T41n1821_022:0338c09": "婆沙一百八十一釋樂斷．樂修云。問樂斷．",
    "T41n1821_022:0338c10": "樂修有何差別。答樂斷煩惱。樂修聖道。復",
    "T41n1821_022:0338c11": "次無間道名樂斷。解脫道名樂修。復次見道",
    "T41n1821_022:0338c12": "名樂斷。修道名樂修。復次樂斷者顯諸忍。",
    "T41n1821_022:0338c13": "樂修者顯諸智。樂斷．樂修是謂差別。",
    "T41n1821_022:0338c14": "如何亦用無貪為體者。問。第四聖種樂斷．樂",
    "T41n1821_022:0338c15": "修。如何亦用無貪為體。以能棄捨有",
    "T41n1821_022:0338c16": "欲貪故者。答。以能棄捨有．欲貪故。有貪謂",
    "T41n1821_022:0338c17": "上界貪。欲貪謂欲界貪。此貪即是有．無有愛",
    "T41n1821_022:0338c18": "故。此第四無貪為體。故正理云。由此能治",
    "T41n1821_022:0338c19": "有．無有貪故。此亦以無貪為性。豈不第",
    "T41n1821_022:0338c20": "四亦能治瞋等。則應亦以無瞋等為性。非",
    "T41n1821_022:0338c21": "無此義。然以前三為資糧故。前三唯是無",
    "T41n1821_022:0338c22": "貪性故。此亦自能對治貪故。從強偏說。又",
    "T41n1821_022:0338c23": "解有謂有．無有。欲貪謂即欲是貪。以能棄",
    "T41n1821_022:0338c24": "捨有．無有．欲貪故　問少欲．喜足俱對治",
    "T41n1821_022:0338c25": "貪無貪為性。何故喜足立為聖種。非少欲",
    "T41n1821_022:0338c26": "耶　答正理云。以少欲者容於衣等物有",
    "T41n1821_022:0338c27": "希求故。謂有意樂性下劣者。於未得境不",
    "T41n1821_022:0338c28": "敢多求。設已得多容求不歇。見喜足者少",
    "T41n1821_022:0338c29": "有所得。尚不更求況復多得。故唯喜足建",
    "T41n1821_022:0339a01": "立聖種。廣如彼釋　又婆沙一百八十一云。",
    "T41n1821_022:0339a02": "答少欲之名有過失。有增益。喜足不爾。有",
    "T41n1821_022:0339a03": "過失者。但言少欲不言無欲故。有增益",
    "T41n1821_022:0339a04": "者。於實無欲而名少欲　少欲於未來處",
    "T41n1821_022:0339a05": "未得事轉。喜足於現在處已得事轉。不取",
    "T41n1821_022:0339a06": "現在一迦履沙鉢拏為難。非於未來轉輪",
    "T41n1821_022:0339a07": "王位以喜足難。故立為聖種。廣如彼釋(解云",
    "T41n1821_022:0339a08": "鉢拏此云錢。一迦履沙當十六貝珠。八十貝珠當一鉢拏。十六鉢拏名迦履沙鉢拏。雜心翻迦履沙鉢拏為一錢者",
    "T41n1821_022:0339a09": "謬也)　問於四依中何故不說藥為聖種。但說",
    "T41n1821_022:0339a10": "前三衣。舊大德等皆言。四依中陳棄藥是糞",
    "T41n1821_022:0339a11": "穢者。不然。陳久之藥他人棄之名陳棄藥。",
    "T41n1821_022:0339a12": "出家少欲取而服之　答正理云。於藥喜足",
    "T41n1821_022:0339a13": "何非聖種。不說於彼有愛生故。為治愛",
    "T41n1821_022:0339a14": "生建立聖種。經唯說有四種愛生。是故於",
    "T41n1821_022:0339a15": "藥不立聖種。或即攝在前三中故。謂藥有",
    "T41n1821_022:0339a16": "在衣服中攝。有在飲食中攝。有在臥具",
    "T41n1821_022:0339a17": "中攝故藥喜足不別立聖種。廣如彼釋",
    "T41n1821_022:0339a18": "　問體雖同前約界云何　答如婆沙一百八",
    "T41n1821_022:0339a19": "十一云。界者皆墮三界及不墮界。問色界",
    "T41n1821_022:0339a20": "無飲食。無色界無前三。云何三界皆具四",
    "T41n1821_022:0339a21": "種　答彼雖無食等。而有彼喜足功德。有",
    "T41n1821_022:0339a22": "說由下界具四種故。展轉引生上界者。",
    "T41n1821_022:0339a23": "亦具四種。尊者世友作如是說。上界雖無",
    "T41n1821_022:0339a24": "食等。而有彼對治。然對治有四種。謂斷對",
    "T41n1821_022:0339a25": "治。厭壞對治。持對治。遠分對治。色界於食",
    "T41n1821_022:0339a26": "等具四對治。欲界有三。除斷對治。無色界",
    "T41n1821_022:0339a27": "有二。謂持．及遠分。廣如彼釋　又正理云。",
    "T41n1821_022:0339a28": "緣衣服等所生喜足如何可說是無漏耶。",
    "T41n1821_022:0339a29": "誰言如是喜足是無漏。若爾聖種寧皆通無",
    "T41n1821_022:0339b01": "漏。由彼增上所生聖道。彼所引故從彼",
    "T41n1821_022:0339b02": "為名。故言聖種皆通無漏。不作是言。緣",
    "T41n1821_022:0339b03": "衣服等所有喜足皆通無漏。少欲無漏准此",
    "T41n1821_022:0339b04": "應釋。謂彼增上所生聖道。彼所引故從彼",
    "T41n1821_022:0339b05": "為名。非聖道生緣衣等境。為顯何義",
    "T41n1821_022:0339b06": "立四聖種者　釋第九句。此即問也。以",
    "T41n1821_022:0339b07": "諸弟子至解脫非久者答。如文可知。何",
    "T41n1821_022:0339b08": "故安立如是二事者。釋第十句。此即問也。",
    "T41n1821_022:0339b09": "為欲對治至說四聖種者。答。為欲對治",
    "T41n1821_022:0339b10": "四種愛生。經言苾芻愛因衣服應生時生。",
    "T41n1821_022:0339b11": "初獲時也　應住時住。次受用時也　應執",
    "T41n1821_022:0339b12": "時執。後堅執時也　如是有愛或因飲食。",
    "T41n1821_022:0339b13": "或因臥具。或因有．無有。皆如是說　有。謂",
    "T41n1821_022:0339b14": "有愛　無有。謂無有愛。為欲對治此四愛",
    "T41n1821_022:0339b15": "故說四聖種。即依此義至第四聖種者。",
    "T41n1821_022:0339b16": "釋後兩句。即依此中四聖種義更異門說。",
    "T41n1821_022:0339b17": "謂佛為欲暫息我所事欲永除我事欲故",
    "T41n1821_022:0339b18": "說四聖種　我所事者。謂衣服．飲食．臥具",
    "T41n1821_022:0339b19": "　我事者。謂自身。即有．無有。緣彼四貪名",
    "T41n1821_022:0339b20": "之為欲　為暫止息前三貪故。說前三",
    "T41n1821_022:0339b21": "聖種。為永滅除四種貪故說第四聖種樂",
    "T41n1821_022:0339b22": "斷．樂修。",
    "T41n1821_022:0339b23": "如是已說至如次第應修者。此下第二明五",
    "T41n1821_022:0339b24": "停位。七加行中五停心觀也。就中。一總標。",
    "T41n1821_022:0339b25": "二別釋。此即總標。論曰至二持息念者。",
    "T41n1821_022:0339b26": "釋上兩句。正入修門雖有多種。要者有二。",
    "T41n1821_022:0339b27": "如文可知。誰於何門能正入修者。釋下",
    "T41n1821_022:0339b28": "兩句。此即問也。如次應知至能正入修",
    "T41n1821_022:0339b29": "者。答　貪增上名貪行者　尋增上名尋行",
    "T41n1821_022:0339c01": "者　餘文可知。有餘師言至治彼無能",
    "T41n1821_022:0339c02": "者。敘異說。前約緣多。後約緣外。故不淨",
    "T41n1821_022:0339c03": "觀非能止尋。",
    "T41n1821_022:0339c04": "此中先應至名超作意位者。此下第二別釋。",
    "T41n1821_022:0339c05": "就中。一明不淨觀。二明息念觀　就明不",
    "T41n1821_022:0339c06": "淨觀中。一明不淨相。二諸門分別　此即第",
    "T41n1821_022:0339c07": "一明不淨相。論曰至令不現行者。釋",
    "T41n1821_022:0339c08": "初兩句。貪略有四。緣青瘀等修不淨觀顯",
    "T41n1821_022:0339c09": "色壞故治顯色貪緣虫食等修不淨觀。形",
    "T41n1821_022:0339c10": "色壞故治形色貪　緣虫咀等修不淨觀。",
    "T41n1821_022:0339c11": "妙觸壞故治妙觸貪　緣屍不動修不淨",
    "T41n1821_022:0339c12": "觀。無威儀故治供奉貪　作此四觀各治",
    "T41n1821_022:0339c13": "一貪　若緣骨璅修不淨觀。通治四貪。",
    "T41n1821_022:0339c14": "以骨璅中無四貪境。故應且辨修骨璅",
    "T41n1821_022:0339c15": "觀。於三作意中此唯勝解作意攝故。是假相",
    "T41n1821_022:0339c16": "觀。不能斷惑但伏現行。夫能斷惑遍緣",
    "T41n1821_022:0339c17": "上下。此不淨觀少分緣故。不能斷惑。但伏",
    "T41n1821_022:0339c18": "現行。然瑜伽師至三超作意者。釋後六",
    "T41n1821_022:0339c19": "句。此即開章。於三位中前二作意方現在前。",
    "T41n1821_022:0339c20": "第三淳熟不須作意　任運現前名超作意。",
    "T41n1821_022:0339c21": "謂觀行者至初習業位者。此釋初章。釋",
    "T41n1821_022:0339c22": "第三．第四句。為令略觀至已熟修位者。",
    "T41n1821_022:0339c23": "釋第二章。釋第五．第六句。為令略觀",
    "T41n1821_022:0339c24": "至超作意位者。釋第三章。釋後兩句。",
    "T41n1821_022:0339c25": "有不淨觀至有差別故者。明不淨觀。所緣自",
    "T41n1821_022:0339c26": "在少．大不同。相對四句自在之中即有作",
    "T41n1821_022:0339c27": "意已熟．未熟．未熟．已熟四位差別。所緣之中",
    "T41n1821_022:0339c28": "即有自身．至海二種差別　第一句所緣",
    "T41n1821_022:0339c29": "少非自在少。謂作意已熟位數觀自身",
    "T41n1821_022:0340a01": "　第二句自在少非所緣少。謂作意未熟位暫",
    "T41n1821_022:0340a02": "觀至海不能數觀　第三句所緣少亦自在",
    "T41n1821_022:0340a03": "少。謂作意未熟位暫觀自身不能數觀",
    "T41n1821_022:0340a04": "　第四句非自在少非所緣少。謂作意已",
    "T41n1821_022:0340a05": "熟位數觀至海　問如上頌云。除足至半",
    "T41n1821_022:0340a06": "頭名為已熟修。廣至海復略名初習業位。",
    "T41n1821_022:0340a07": "案此即作意已熟所緣唯少。作意未熟通緣",
    "T41n1821_022:0340a08": "少多。如何乃言作意已熟而緣至海　解云",
    "T41n1821_022:0340a09": "頌中所說據觀初成。成重觀時亦容觀廣。",
    "T41n1821_022:0340a10": "故無有失。",
    "T41n1821_022:0340a11": "此不淨觀至有漏通二得者。此即第二諸門",
    "T41n1821_022:0340a12": "分別　無貪性。答初問　十地。答第二問",
    "T41n1821_022:0340a13": "　緣欲色。答第三問　人生。答第四問",
    "T41n1821_022:0340a14": "　不淨。答第五問　自世緣。答第六問　有",
    "T41n1821_022:0340a15": "漏答第七問　通二得。答第八問。論",
    "T41n1821_022:0340a16": "曰至無貪為性者。釋無貪性。又婆沙四十云。",
    "T41n1821_022:0340a17": "問不淨觀以何為自性。答以無貪善根為",
    "T41n1821_022:0340a18": "自性。修定者說慧為自性。如契經說眼見",
    "T41n1821_022:0340a19": "色已隨觀不淨。觀是慧故。有餘師說。以厭",
    "T41n1821_022:0340a20": "為自性。厭所緣故。評曰。此不淨觀無貪善",
    "T41n1821_022:0340a21": "根以為自性。非慧非厭。所以者何。對治貪",
    "T41n1821_022:0340a22": "故。若并眷屬四蘊．五蘊為其自性。通",
    "T41n1821_022:0340a23": "依十地至中間欲界者。釋十地　問何故不",
    "T41n1821_022:0340a24": "依無色界耶　答如婆沙云。以無色界無",
    "T41n1821_022:0340a25": "緣色法不淨觀故。唯緣欲界所見色",
    "T41n1821_022:0340a26": "境者。釋緣欲．色。所見者何者。問。",
    "T41n1821_022:0340a27": "謂顯形色至由此已成者。答。欲界一切顯",
    "T41n1821_022:0340a28": "色。形色。緣義非名。由此已成。又正理五十",
    "T41n1821_022:0340a29": "九云。此不淨觀力能遍緣欲界所攝一切色",
    "T41n1821_022:0340b01": "處。若謂尊者阿泥律陀。不能觀天以為不",
    "T41n1821_022:0340b02": "淨。舍利子等於佛色身。亦不能觀以為不",
    "T41n1821_022:0340b03": "淨。如何此觀遍緣欲色。此難不然。勝無滅",
    "T41n1821_022:0340b04": "者。能觀天色為不淨故。佛能觀佛微妙",
    "T41n1821_022:0340b05": "色身為不淨故。由是此觀定能遍緣欲色",
    "T41n1821_022:0340b06": "為境。由此已顯緣義非名。唯人趣生",
    "T41n1821_022:0340b07": "至況餘界生者。釋人生。又婆沙云。問何處",
    "T41n1821_022:0340b08": "起此不淨觀耶。答唯人三洲能初現起。天中",
    "T41n1821_022:0340b09": "無有青瘀等相故。六欲天唯能後起。有說",
    "T41n1821_022:0340b10": "初後皆唯人趣。六欲天中無青瘀等不淨相",
    "T41n1821_022:0340b11": "故都不現起　俱舍同婆沙後師。若據初",
    "T41n1821_022:0340b12": "起或同婆沙前師。正理同婆沙前師。",
    "T41n1821_022:0340b13": "既立不淨名唯不淨行相者。釋頌不淨。又正",
    "T41n1821_022:0340b14": "理云。此觀行相唯不淨轉。是善性故體應是",
    "T41n1821_022:0340b15": "淨。約行相故說為不淨。又婆沙云。行相者",
    "T41n1821_022:0340b16": "非十六行相。隨在何世至通緣三世者。",
    "T41n1821_022:0340b17": "釋自世緣。又婆沙云。過去緣過去。現在緣",
    "T41n1821_022:0340b18": "現在。未來生法緣未來。若不生法緣三世。",
    "T41n1821_022:0340b19": "既唯勝解至唯是有漏者。釋頌有漏。此",
    "T41n1821_022:0340b20": "觀既非十六行攝。但是假想。理唯有漏。",
    "T41n1821_022:0340b21": "通離染得至未曾得故者。釋通二得。由有",
    "T41n1821_022:0340b22": "曾得故有離染得。由有未曾得故有加行",
    "T41n1821_022:0340b23": "得。此且據一相說。若細分別。曾得．未曾得",
    "T41n1821_022:0340b24": "俱通二種。曾得離染得者。謂離下地染得",
    "T41n1821_022:0340b25": "上地觀。曾得加行得者。謂非離染由加行",
    "T41n1821_022:0340b26": "力修得曾得者。未曾得．離染得者。謂離有",
    "T41n1821_022:0340b27": "頂染時得。未曾得加行得者。謂非由離染。",
    "T41n1821_022:0340b28": "由加行力修得．未曾得者。又婆沙云。加行",
    "T41n1821_022:0340b29": "得．離染得生得者。有加行得有離染得。非",
    "T41n1821_022:0340c01": "生得離染得者。謂離染時而修得故。加行得",
    "T41n1821_022:0340c02": "者謂作加行現在前故。佛無加行。獨覺下",
    "T41n1821_022:0340c03": "加行。聲聞或中加行。或上加行。異生上加行",
    "T41n1821_022:0340c04": "現在前。曾得未曾得者通曾得未曾得。聖者。",
    "T41n1821_022:0340c05": "菩薩後有異生。通曾得。未曾得。餘異生唯曾",
    "T41n1821_022:0340c06": "得(解云菩薩即是後有異生)。",
    "T41n1821_022:0340c07": "說不淨觀至有六謂數等者。此下第二明",
    "T41n1821_022:0340c08": "息念觀。就中。一明念差別相。二明息差別",
    "T41n1821_022:0340c09": "相。此即第一明念差別相。上三句辨差別。",
    "T41n1821_022:0340c10": "第四句辨相。差別有八。一釋名。二辨體。三",
    "T41n1821_022:0340c11": "依地。四所緣。五依身。六二得。七假實。八內",
    "T41n1821_022:0340c12": "外。論曰至阿波那念者。釋息念。此即釋",
    "T41n1821_022:0340c13": "名　阿那。此云持來　阿波那。此云遣去。",
    "T41n1821_022:0340c14": "應名息慧　而名念者。慧由念助力觀此",
    "T41n1821_022:0340c15": "息為境名持息念。念能持息名持息念。餘",
    "T41n1821_022:0340c16": "文可知。以慧為性至如念住故者。釋慧。",
    "T41n1821_022:0340c17": "此即出體。此持息念以慧為性。而說念者",
    "T41n1821_022:0340c18": "此品念勝故得念名。由念力記持入出息",
    "T41n1821_022:0340c19": "量故。慧於境分明所作事成故。如四念住",
    "T41n1821_022:0340c20": "以慧為體而言念住。通依五地至息",
    "T41n1821_022:0340c21": "無有．故者。釋五地。依地門。下三近分．中間．",
    "T41n1821_022:0340c22": "欲界。此念唯與捨相應故不在根本。欲界",
    "T41n1821_022:0340c23": "苦．樂能順引尋。此念治尋故不俱起。三受",
    "T41n1821_022:0340c24": "明義。苦即攝憂。樂即攝喜。色界喜．樂能違",
    "T41n1821_022:0340c25": "專注出入息境。此念唯於出入息境。專注",
    "T41n1821_022:0340c26": "故成。亦由此相違故不俱起。有說．根本下",
    "T41n1821_022:0340c27": "三定中亦有捨受更加三種。彼說依八地。",
    "T41n1821_022:0340c28": "此非正義。第四定等已上諸定現在前時。息",
    "T41n1821_022:0340c29": "無有．故。雖有捨受非起此觀。故但依五。",
    "T41n1821_022:0341a01": "或說依八。此定緣風者。釋頌緣風。所",
    "T41n1821_022:0341a02": "緣門也。依欲身起至除北俱盧者。釋依",
    "T41n1821_022:0341a03": "欲身。依身門也。又正理云。此念初唯欲界身",
    "T41n1821_022:0341a04": "起。唯人．天趣。除北俱盧(解云既言初唯欲身。明知色界亦通後起與",
    "T41n1821_022:0341a05": "俱舍不同也)　又婆沙云。所依者。唯欲界非色．無",
    "T41n1821_022:0341a06": "色。有餘師說。依欲．色界非無色界。然初起",
    "T41n1821_022:0341a07": "時必依欲界。俱舍同前師。正理同後師。",
    "T41n1821_022:0341a08": "通離染得及加行得者。釋頌二得。即二得",
    "T41n1821_022:0341a09": "門也。總而言之通二得也。正理破云。唯加",
    "T41n1821_022:0341a10": "行得非離染得。未離染者定由加行現在",
    "T41n1821_022:0341a11": "前故。非離染得地所攝故。已說皆是近分",
    "T41n1821_022:0341a12": "地攝非根本故。又此念唯是勝加行引故。",
    "T41n1821_022:0341a13": "不應說此有離染得　俱舍師救云。滅盡",
    "T41n1821_022:0341a14": "定中云佛無一德非離染得。又離非想第",
    "T41n1821_022:0341a15": "九品染三乘之人。盡智初心修九地中有漏",
    "T41n1821_022:0341a16": "功德。又中間定離染地攝。此等豈非離染得",
    "T41n1821_022:0341a17": "耶。唯與真實作意相應者。釋頌實假實",
    "T41n1821_022:0341a18": "門也。此息念觀唯與真實作意相應。又正理",
    "T41n1821_022:0341a19": "云。此唯真實作意相應。有說亦通勝解．作",
    "T41n1821_022:0341a20": "意。此論同正理前師。雜心．婆沙同正理後",
    "T41n1821_022:0341a21": "說。此即意各別也　又解前師唯據根本故",
    "T41n1821_022:0341a22": "唯真實。後師亦據加行故通勝解。正",
    "T41n1821_022:0341a23": "法有情至微細法故者。釋頌外無。內外門。正",
    "T41n1821_022:0341a24": "法有情方能修習。外道無有。無說者故。非",
    "T41n1821_022:0341a25": "佛．獨覺雖不藉教自能覺悟。又彼外道自",
    "T41n1821_022:0341a26": "不能覺微細法故。故不能起。又正理云。此",
    "T41n1821_022:0341a27": "與我執極相違故。彼我執有故此念無。",
    "T41n1821_022:0341a28": "此相圓滿至六淨者。釋第四句。明相差別。此",
    "T41n1821_022:0341a29": "即開章。數謂繫心至乃至得定者。釋初",
    "T41n1821_022:0341b01": "章。淳熟已去不多用功。任運憶持名不作",
    "T41n1821_022:0341b02": "加行　放捨身心。非全放捨。若未淳熟數",
    "T41n1821_022:0341b03": "修加行謹卓身．心恐心聚故不減十。恐",
    "T41n1821_022:0341b04": "心散。故不增十。從一至十。先從入數。故",
    "T41n1821_022:0341b05": "婆沙云。先數入息後數出息。以生時息入",
    "T41n1821_022:0341b06": "死時息出故。餘文可知。隨謂繫心至念",
    "T41n1821_022:0341b07": "恒隨遂者。釋第二章。如文可解。有餘",
    "T41n1821_022:0341b08": "師說至或吠嵐婆者。敘異說　吠嵐婆。是鐵",
    "T41n1821_022:0341b09": "圍山間風。又真諦云。吠嵐婆此云恒起。即是",
    "T41n1821_022:0341b10": "運轉日．月風也。此不應理至作意俱",
    "T41n1821_022:0341b11": "故者。論主破餘師。此念真實作意俱故非是",
    "T41n1821_022:0341b12": "假相。何能遠至風輪等耶。以此故知。真實",
    "T41n1821_022:0341b13": "為正　正理論云。經主於此斥彼師言。此",
    "T41n1821_022:0341b14": "念真實作意俱起。不應念息至風輪等。彼",
    "T41n1821_022:0341b15": "言息念根本雖與實作意俱。中間有餘勝",
    "T41n1821_022:0341b16": "解作意相應起者。為令真實作意速成故",
    "T41n1821_022:0341b17": "於中間起斯假想。雖爾無有出息念失。",
    "T41n1821_022:0341b18": "為息念加行意樂不歇故　俱舍師云。此念",
    "T41n1821_022:0341b19": "加行亦真實故。諸論中言通假想皆非正",
    "T41n1821_022:0341b20": "義。止謂繫念至方名．淨者。釋後四章。",
    "T41n1821_022:0341b21": "及重頌結。如文可知。",
    "T41n1821_022:0341b22": "息相差別至等流非下緣者。此即第二明息",
    "T41n1821_022:0341b23": "差別相。總有六門。論曰至一分攝故",
    "T41n1821_022:0341b24": "者。此釋初句。身心繫門。隨身繫也。此",
    "T41n1821_022:0341b25": "入．出息轉至息最後出者。釋第二句依身心",
    "T41n1821_022:0341b26": "門。此入出息轉依身差別。依心差別。身心",
    "T41n1821_022:0341b27": "有多種。有依此身心不依餘身心故。名",
    "T41n1821_022:0341b28": "依身心差別。要具四緣息方得轉　一入",
    "T41n1821_022:0341b29": "出息所依身。即是謂要身中　二風道通。所",
    "T41n1821_022:0341c01": "謂口鼻或是九孔　三毛孔開。此上二種即",
    "T41n1821_022:0341c02": "是有諸孔隙。孔隙有二。一風道通。二毛孔",
    "T41n1821_022:0341c03": "開。或風道通是孔。毛孔開是隙　四入出息",
    "T41n1821_022:0341c04": "地麁心現前。即是入出息地心正現前。四",
    "T41n1821_022:0341c05": "中前三顯身差別。第四一種顯心差別。於",
    "T41n1821_022:0341c06": "此四緣隨有所闕息皆不轉　生無色界",
    "T41n1821_022:0341c07": "四事皆無故息不轉　羯剌藍等。等取頞部",
    "T41n1821_022:0341c08": "曇．閉尸．鍵南。於此四位雖有一事麁心現",
    "T41n1821_022:0341c09": "前。闕餘三事。息皆不轉。故婆沙云。問何",
    "T41n1821_022:0341c10": "故羯剌藍位息不轉耶。答彼稀薄故。若息",
    "T41n1821_022:0341c11": "轉者彼應流動。問何故頞部曇．閉尸．鍵南",
    "T41n1821_022:0341c12": "諸根未滿未熟位息不轉耶。答彼身爾時",
    "T41n1821_022:0341c13": "風道未通。毛孔未開。若息轉者身應散壞。",
    "T41n1821_022:0341c14": "然在卵[穀-禾+卵]及母胎中。從羯剌藍乃至諸根未",
    "T41n1821_022:0341c15": "滿未熟。爾時未有息所依身。風道未通。",
    "T41n1821_022:0341c16": "毛孔未開。唯有息地麁心現前。雖有一事",
    "T41n1821_022:0341c17": "而闕三事故息不轉。准婆沙文故知鉢羅",
    "T41n1821_022:0341c18": "奢佉位諸根滿．熟具四事也。又婆沙云。問",
    "T41n1821_022:0341c19": "於胎．卵中至何分位入出息轉。答具色根",
    "T41n1821_022:0341c20": "六處滿位息風方轉。又以此證故知至鉢",
    "T41n1821_022:0341c21": "羅奢佉具四事也　入無心定息不轉者。身",
    "T41n1821_022:0341c22": "在欲界．及初．二．三地入二無心定。雖有",
    "T41n1821_022:0341c23": "前三。闕麁心故息亦不轉。故婆沙云。若",
    "T41n1821_022:0341c24": "入出息但依身轉不依心轉。則在無想定．",
    "T41n1821_022:0341c25": "滅盡定位入出息亦應轉。彼有入出息所依",
    "T41n1821_022:0341c26": "身。風道亦通。毛孔亦開。唯無入出息地麁心",
    "T41n1821_022:0341c27": "現前。以無心故。雖有三事而闕一事故",
    "T41n1821_022:0341c28": "息不轉　第四定息不轉者。謂身在欲界．及",
    "T41n1821_022:0341c29": "初．二．三地入第四定。雖有前二而闕後",
    "T41n1821_022:0342a01": "二息亦不轉。故婆沙云。如是若在下地入",
    "T41n1821_022:0342a02": "第四靜慮。唯有息所依身及風道通。然毛孔",
    "T41n1821_022:0342a03": "不開。亦無息地麁心現前。雖有二事而闕",
    "T41n1821_022:0342a04": "二事故息不轉　又婆沙云。問何故在第四",
    "T41n1821_022:0342a05": "靜慮息不轉耶。答彼心細故。謂入出息依",
    "T41n1821_022:0342a06": "麁心轉。第四靜慮以上諸地。心極微細故息",
    "T41n1821_022:0342a07": "不轉(廣如彼說)又正理六十云。何緣但入第四靜",
    "T41n1821_022:0342a08": "慮身無毛孔。非餘定耶。以彼等持極淳厚",
    "T41n1821_022:0342a09": "故。引第四定大種遍身。即由此緣尊者世",
    "T41n1821_022:0342a10": "友說。入彼定身毛孔合　若入世俗第四靜",
    "T41n1821_022:0342a11": "慮。身無毛孔其理可然。以彼定能引彼地",
    "T41n1821_022:0342a12": "攝微蜜大種充滿身故。若入無漏第四定",
    "T41n1821_022:0342a13": "時。此身如何亦無毛孔。以彼但引隨所生",
    "T41n1821_022:0342a14": "地大種現前造無表故　彼無漏定所引大",
    "T41n1821_022:0342a15": "種雖生處攝。而極微蜜與彼相似故無有",
    "T41n1821_022:0342a16": "過　泰法師云。以此文證故知造無漏戒",
    "T41n1821_022:0342a17": "四大。隨身大小遍滿身中。一具四大造七",
    "T41n1821_022:0342a18": "支戒。隨大多小各各別造。道戒既爾定戒亦",
    "T41n1821_022:0342a19": "然　所言等者。等謂等取生第四定。及身",
    "T41n1821_022:0342a20": "在欲．初．二．三定入無色定息皆不轉　生",
    "T41n1821_022:0342a21": "第四定息不轉者。四事俱無。故婆沙二十三",
    "T41n1821_022:0342a22": "云。問第四靜慮亦有風界。以四大種不相",
    "T41n1821_022:0342a23": "離故。何緣生彼無息轉耶。答第四靜慮雖",
    "T41n1821_022:0342a24": "有風界。而不名為入息．出息。以於彼身",
    "T41n1821_022:0342a25": "不入出故。有說生彼雖有風界。而無前",
    "T41n1821_022:0342a26": "說四種事故不名為息。准此婆沙。故知生",
    "T41n1821_022:0342a27": "彼無四事也　又解生第四定有二。闕",
    "T41n1821_022:0342a28": "二。言有二者。一風道通。既有口鼻能發",
    "T41n1821_022:0342a29": "語言。明知有風道通　又正理六十云。若",
    "T41n1821_022:0342b01": "生彼地身無毛孔。如何生彼能發語言",
    "T41n1821_022:0342b02": "　非發語言要由毛孔。但由頷動亦得發",
    "T41n1821_022:0342b03": "聲如機關聲豈由毛孔　准彼論文不",
    "T41n1821_022:0342b04": "遮風道通　二入出息地麁心現前。以能",
    "T41n1821_022:0342b05": "起下威儀．通果　言闕二者。一非入出息",
    "T41n1821_022:0342b06": "所依身．彼息不轉心微細故　二毛孔不開。",
    "T41n1821_022:0342b07": "縱起散心毛孔亦閉。身蜜合故　婆沙有說。",
    "T41n1821_022:0342b08": "無四事者非是正義　言身在欲．初．二．",
    "T41n1821_022:0342b09": "三定入無色定息不轉者。雖有前三事",
    "T41n1821_022:0342b10": "闕後一事麁心現前　出第四定等及初生",
    "T41n1821_022:0342b11": "時息最先入。入第四定等及後死時息最後",
    "T41n1821_022:0342b12": "出。息有情數攝有情身分故．者。釋頌",
    "T41n1821_022:0342b13": "情數。即第三情．非情門也。有情身分故唯有",
    "T41n1821_022:0342b14": "情數。故正理云。此入．出息有情數收。無覺身",
    "T41n1821_022:0342b15": "中息無有故。是雖從外來。而繫屬內義。",
    "T41n1821_022:0342b16": "非有執受與根相離故者。釋非執受。即",
    "T41n1821_022:0342b17": "第四執受．非執受門。由離根故非有執受。",
    "T41n1821_022:0342b18": "故正理云。此入出息非有執受。以息闕減",
    "T41n1821_022:0342b19": "執受相故。身中雖有有執受風。而此息風",
    "T41n1821_022:0342b20": "唯無執受。是等流性至無如是故者。釋",
    "T41n1821_022:0342b21": "頌等流即是第五等流門。同類因生故是等",
    "T41n1821_022:0342b22": "流性　非所長養。身肥大時息損減故。身瘦",
    "T41n1821_022:0342b23": "少時息增長故　非異熟生。斷已後時更相續",
    "T41n1821_022:0342b24": "故。餘異熟色無有斷已更相續故。故正理云。",
    "T41n1821_022:0342b25": "身中雖有長養異熟風。而此息風唯是等流",
    "T41n1821_022:0342b26": "性。唯自上地至通果心境故．者。釋非",
    "T41n1821_022:0342b27": "下緣。即是第六觀心緣息門。此顯息觀在",
    "T41n1821_022:0342b28": "自．上地不在下地。生下地時無上息故。",
    "T41n1821_022:0342b29": "生上地時下地餘心不成就故。雖起下地",
    "T41n1821_022:0342c01": "威儀．通果。而此二心非息觀攝。又泰法師解",
    "T41n1821_022:0342c02": "云。若生初定唯起欲界通果心。然通果心",
    "T41n1821_022:0342c03": "唯緣自地所變化事。息隨身繫初定攝故。非",
    "T41n1821_022:0342c04": "下欲界通果心境。生二．三．四地起下地通",
    "T41n1821_022:0342c05": "果心。類同此釋。若生二定以上起初定威",
    "T41n1821_022:0342c06": "儀心發上地威儀業。其威儀表業隨初定",
    "T41n1821_022:0342c07": "繫。息雖依初定轉。然隨身上地繫故。非下",
    "T41n1821_022:0342c08": "地威儀心所緣。以威儀心唯緣自地身表",
    "T41n1821_022:0342c09": "業故亦不緣上息　說從威儀心後展轉緣",
    "T41n1821_022:0342c10": "十二處者。唯緣自地不緣上地。又正理六",
    "T41n1821_022:0342c11": "十云。唯自上地心之所觀非下地心所緣境",
    "T41n1821_022:0342c12": "故。謂生欲界起欲界心。彼欲界身欲界息",
    "T41n1821_022:0342c13": "依欲界心轉。即彼心所觀。若生欲界起初",
    "T41n1821_022:0342c14": "定心。彼欲界身欲界息依初定心轉。即彼心",
    "T41n1821_022:0342c15": "所觀起二．三定心。皆准前應說。生初靜慮",
    "T41n1821_022:0342c16": "起三地心。生二生三起二起自。准生欲",
    "T41n1821_022:0342c17": "界如理應說。若生上地起下地心。彼上地",
    "T41n1821_022:0342c18": "身上地息依下地心轉。非彼心所觀。如是",
    "T41n1821_022:0342c19": "欲界息四地心所觀。初．二．三定息如其次",
    "T41n1821_022:0342c20": "第為三．二地自地心所觀。有息地四。無息",
    "T41n1821_022:0342c21": "地五。依有息地起無息地心。息必不轉。依",
    "T41n1821_022:0342c22": "無息地起有息地心。息亦不轉。依有息地",
    "T41n1821_022:0342c23": "起有息地心隨其所應有入出息轉。",
    "T41n1821_022:0342c24": "俱舍論記卷第二十二"
}