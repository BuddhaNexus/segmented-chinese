{
    "T44n1848_002:0303a06": "起信論疏筆削記卷第二",
    "T44n1848_002:0303a08": "長水沙門子󱈜錄",
    "T44n1848_002:0303a09": "將解下別釋義門二。初開章懸敘中六者。",
    "T44n1848_002:0303a10": "蓋於綸緒。何者。夫聖人所作必不徒然。茲",
    "T44n1848_002:0303a11": "論發興有何所以。故受之以教起因緣也。名",
    "T44n1848_002:0303a12": "教既興已知由漸釋氏之學三藏統收。約法",
    "T44n1848_002:0303a13": "約人如何攝屬。故受之以明藏所攝也。論藏",
    "T44n1848_002:0303a14": "通乎大小菩薩。有其權實不以義求。罔知旨",
    "T44n1848_002:0303a15": "趣。此論詮法分齊至何。故受之以顯教義分",
    "T44n1848_002:0303a16": "齊也。教所詮義以知至極。未委何等機宜於",
    "T44n1848_002:0303a17": "此悟入。故受之以教所被機也。所詮所被既",
    "T44n1848_002:0303a18": "已昭然。未審能詮以何為體。故受之以能詮",
    "T44n1848_002:0303a19": "教體也。教體既明教下所詮宗於何事宗之。",
    "T44n1848_002:0303a20": "畢竟趣向於何。故受之以所詮宗趣也。凡是",
    "T44n1848_002:0303a21": "教興悉須具此。故今懸敘止斯六門。謂論所",
    "T44n1848_002:0303a22": "因故。論所攝故。論所詮故。論所被故。論所依",
    "T44n1848_002:0303a23": "故。論宗歸故。然本疏開章具例十門。前六同",
    "T44n1848_002:0303a24": "此。但於此後更列四門。謂釋論題目造論時",
    "T44n1848_002:0303a25": "代翻譯年月隨文解釋如次至十也。今疏不",
    "T44n1848_002:0303a26": "依彼列者。以是懸敘義門。不欲雜於別解文",
    "T44n1848_002:0303a27": "義故。將後四合在隨文注解之中。由是懸",
    "T44n1848_002:0303a28": "敘。但有六段。",
    "T44n1848_002:0303a29": "一辨教下二釋文二。初總標也。十徵釋者。十",
    "T44n1848_002:0303b01": "段之中皆初一句是徵。餘皆釋也。",
    "T44n1848_002:0303b02": "一依下別列十段。今初依何智者。起論之體",
    "T44n1848_002:0303b03": "莫先於智。無智不能起論故。佛法中智為根",
    "T44n1848_002:0303b04": "本也。斯則六因之中智生因也。以有智故有",
    "T44n1848_002:0303b05": "義。有義故立言。故此十中先責其智。謂依下",
    "T44n1848_002:0303b06": "釋也。然菩薩之智有權有實。實智詣理虛通",
    "T44n1848_002:0303b07": "往來。符會真體名洞契心源。心源即無相真",
    "T44n1848_002:0303b08": "理也。契此理故名無生忍。即根本智也。權智",
    "T44n1848_002:0303b09": "幹事建立佛法。成就眾生。隨其根性授與法",
    "T44n1848_002:0303b10": "藥。令得服行。名隨機巧妙之辯。謂順其根欲",
    "T44n1848_002:0303b11": "上中下品。故曰隨機。言無疎拙曲成萬物而",
    "T44n1848_002:0303b12": "不遺。故名之為巧。巧無巧相不可以言議思",
    "T44n1848_002:0303b13": "度。故名妙也。此智騰之於口。故名為辯。此辯",
    "T44n1848_002:0303b14": "有四有七。四謂四無礙辯。即法義詞樂說也。",
    "T44n1848_002:0303b15": "亦名四無礙智但在心在口用處不同。故得",
    "T44n1848_002:0303b16": "智辯之名。其體一也。七辯者。一捷辯。卒答不",
    "T44n1848_002:0303b17": "思須即言故。二無斷辯。相續連環而無竭故。",
    "T44n1848_002:0303b18": "三迅辯。明於理事心無癡闇。言音迅疾如懸",
    "T44n1848_002:0303b19": "河故。四隨應辯。應於時機無差異故。五無疎",
    "T44n1848_002:0303b20": "謬辯。所說契理無差失故。六豐義味辯。名數",
    "T44n1848_002:0303b21": "理事皆無量故。七一切世間最上妙辯。此辯",
    "T44n1848_002:0303b22": "有五德。一甚深如雷。二清徹遠聞。三其聲哀",
    "T44n1848_002:0303b23": "雅如迦陵頻伽。四能令眾生入心愛敬。五若",
    "T44n1848_002:0303b24": "有聞者歡喜無厭。具此五者名最上也。此上",
    "T44n1848_002:0303b25": "四七之辯。皆因本智證理而後得故。名後得",
    "T44n1848_002:0303b26": "智。巧妙之相在次兩門。然聖智圓通必須理",
    "T44n1848_002:0303b27": "事雙照。隨闕一種則非圓智。今論主迹居八",
    "T44n1848_002:0303b28": "地。正證無生入真如門。即根本實智照生滅",
    "T44n1848_002:0303b29": "門。隨彼事量一一觀察。知機設化應根巧說。",
    "T44n1848_002:0303c01": "即後得權智。權實二智隨用雖殊。然體無二。",
    "T44n1848_002:0303c02": "依此一體圓智而建立論文故。十地論稱歎說",
    "T44n1848_002:0303c03": "者。有三辯才智。謂真實智體性智果智。前二",
    "T44n1848_002:0303c04": "即根本後得。後一即後得之用。謂依體性起",
    "T44n1848_002:0303c05": "言巧說。故言果也。今此所明通前三智也。示",
    "T44n1848_002:0303c06": "何法者。已知論主所依。非是下凡有漏之識。",
    "T44n1848_002:0303c07": "但依二智無漏建立。凡所有言。盡合真理契",
    "T44n1848_002:0303c08": "會時機。必無過矣。如其所示是何法門。令彼",
    "T44n1848_002:0303c09": "信解修斷入證耶。故此徵之。謂一心下釋也。",
    "T44n1848_002:0303c10": "然大乘法體。是眾生諸佛無二真源。不分染",
    "T44n1848_002:0303c11": "淨真妄差別。而能具攝一切諸法。寂焉不動",
    "T44n1848_002:0303c12": "靈鑒無昧。故名一心。而此心體非真非妄。能",
    "T44n1848_002:0303c13": "真能妄故開二門。門者。無壅虛通往來出入",
    "T44n1848_002:0303c14": "自生開闔無妨之謂也。依心無相立真如門。",
    "T44n1848_002:0303c15": "依心具法立生滅門。二門互通開闔自在。俱",
    "T44n1848_002:0303c16": "以一心為源。故云心真如心生滅也。三大者。",
    "T44n1848_002:0303c17": "即二門下所示之義。謂真如門唯示體大。生",
    "T44n1848_002:0303c18": "滅門具示三大。故下論云。是心真如相。即示",
    "T44n1848_002:0303c19": "摩訶衍體。故是心生滅因緣相。能示摩訶衍",
    "T44n1848_002:0303c20": "自體相用故。四信者。謂信真如及三寶也。信",
    "T44n1848_002:0303c21": "心是一信境有四故。成四信故。下論云。一者",
    "T44n1848_002:0303c22": "信根本。所謂樂念真如法故。乃至常念親近",
    "T44n1848_002:0303c23": "修習如實行故。五行謂行布施持戒忍辱精",
    "T44n1848_002:0303c24": "進止觀之法。成就前來四種信心。令成根不",
    "T44n1848_002:0303c25": "退入正道故。如下廣明所言等者。法相至多。",
    "T44n1848_002:0303c26": "今疏從一至五。增數略列不及多。云故言等",
    "T44n1848_002:0303c27": "也。若具言之。即二覺四位四相四鏡三細六",
    "T44n1848_002:0303c28": "麁等。不能廣引。然疏列雖少無法不該。以生",
    "T44n1848_002:0303c29": "滅一門。具明世出世間一切法故。此等皆是",
    "T44n1848_002:0304a01": "所示之法。雖通云示。然示義有別。謂於上諸",
    "T44n1848_002:0304a02": "法示令信解行斷證等。配文可見。由是疏中",
    "T44n1848_002:0304a03": "通云示也。云何示者。上之所列但是所示之",
    "T44n1848_002:0304a04": "法。未知作何方便而顯示之。巧謂權巧。便謂",
    "T44n1848_002:0304a05": "方便。此屬論主能示之智。一味大乘即一心",
    "T44n1848_002:0304a06": "真理。不分染淨因果凡聖空有等異。故云一",
    "T44n1848_002:0304a07": "味。揀對二乘故名大乘。此之法體以智冥符",
    "T44n1848_002:0304a08": "離諸分別。乃云一味。若依言說示。即開為二。",
    "T44n1848_002:0304a09": "謂法義也。故論云。摩訶衍者。總說有二種。一",
    "T44n1848_002:0304a10": "者法。二者義。仍開法為二門。演義為三大。故",
    "T44n1848_002:0304a11": "論云。依一心法有二種門。一者心真如門。二",
    "T44n1848_002:0304a12": "者心生滅門。又云。所言義者。則有三種等。備",
    "T44n1848_002:0304a13": "如前引。由此下結指。善權謂論主以一實智。",
    "T44n1848_002:0304a14": "證無分別一味真理。以方便力為眾生故。善",
    "T44n1848_002:0304a15": "用巧便而開一味。成多法門。多無多相不違",
    "T44n1848_002:0304a16": "一味。故名善巧。開即演一為多。示即顯令生",
    "T44n1848_002:0304a17": "解也。以何顯者。意責前之善巧。乃是展彼義",
    "T44n1848_002:0304a18": "門令一成多。今欲令此義理皎然可見。由何",
    "T44n1848_002:0304a19": "方便而得顯明。以由顯明也。音即音聲。字即",
    "T44n1848_002:0304a20": "文字。聲無聲相字無字相。故云妙善。謂論主",
    "T44n1848_002:0304a21": "於權實無礙智上。流演聲名句文。是無漏善",
    "T44n1848_002:0304a22": "性所攝。不同凡夫屬於無記。故淨名云。夫說",
    "T44n1848_002:0304a23": "法者。無說無示。斯則唯為開導利益眾生。不",
    "T44n1848_002:0304a24": "依文字也。華嚴十地品中喻空中風畫等。皆",
    "T44n1848_002:0304a25": "顯聲名句文。非有非無也。斯皆謂之妙音善",
    "T44n1848_002:0304a26": "字。譬比也。喻曉也。即以近事比類。令於深法",
    "T44n1848_002:0304a27": "得曉了故。無著云。喻者見邊義。謂以所見邊",
    "T44n1848_002:0304a28": "與未所見邊和合。正說名之為喻。師子覺云。",
    "T44n1848_002:0304a29": "所見邊者。謂已顯了分。未所見邊者。謂未顯",
    "T44n1848_002:0304b01": "了分。以顯了分顯未顯了分。令義平等。所有",
    "T44n1848_002:0304b02": "正說名為立喻。然有二種。一者同法。二者異",
    "T44n1848_002:0304b03": "法。同法者。若於是處顯因同品決定有性。謂",
    "T44n1848_002:0304b04": "若所作見彼無常。譬如瓶等。異法者。若於是",
    "T44n1848_002:0304b05": "處說所立無因遍非有。謂若是常見非所作。",
    "T44n1848_002:0304b06": "如虛空等。然離十過方為正喻。同喻五過。謂",
    "T44n1848_002:0304b07": "能立法不成所立法不成。俱不成無合倒合。",
    "T44n1848_002:0304b08": "異喻五過。謂所立法不遣。能立法不遣。俱不",
    "T44n1848_002:0304b09": "遣不離倒離。宗謂所成立法。因即宗家因由。",
    "T44n1848_002:0304b10": "所以與前譬喻皆為能立故。因明論云。由宗",
    "T44n1848_002:0304b11": "因喻多言開示諸有。問者。未了義。故然宗者。",
    "T44n1848_002:0304b12": "有體有依。依有能別所別。依體之上共離九",
    "T44n1848_002:0304b13": "過。方為正宗。謂現量相違。比量相違。世間相",
    "T44n1848_002:0304b14": "違。自教相違。自語相違。能別不極成。所別不",
    "T44n1848_002:0304b15": "極成。俱不極成。相符極成。因有三相。謂遍是",
    "T44n1848_002:0304b16": "宗法性。同品定有性。異品遍無性。然因有二",
    "T44n1848_002:0304b17": "種。謂生因了因。生因如種生芽。了因如燈照",
    "T44n1848_002:0304b18": "物。然此二因各有三種。生因三者。一言生因。",
    "T44n1848_002:0304b19": "二智生因。三義生因。了因三者。一智了因。二",
    "T44n1848_002:0304b20": "言了因。三義了因。廣如彼疏。然此因支離十",
    "T44n1848_002:0304b21": "四過方為正因。謂兩俱不成隨一不成。所依",
    "T44n1848_002:0304b22": "不成猶豫不成。共不定不共不定。同品一分",
    "T44n1848_002:0304b23": "轉。異品遍轉。異品一分轉。同品遍轉。俱品一",
    "T44n1848_002:0304b24": "分轉。決定相違。法自相相違。法差別相違。有",
    "T44n1848_002:0304b25": "法自相相違。有法差別相違。然此三支共離",
    "T44n1848_002:0304b26": "三十三過。并諸闕減等。今非正意不能具陳。",
    "T44n1848_002:0304b27": "然今論中雖說宗因譬喻。不同因明三事合",
    "T44n1848_002:0304b28": "集成於比量。但今文中或單舉宗義。或舉宗",
    "T44n1848_002:0304b29": "因。或舉宗喻。或舉因喻。如下論云。一者法。",
    "T44n1848_002:0304c01": "二者義。此之法義但是因明。前陳後說有法",
    "T44n1848_002:0304c02": "及法。如立量云。一心是有法定具三大故。為",
    "T44n1848_002:0304c03": "宗因。云以有真如生滅二相故。此但舉其宗",
    "T44n1848_002:0304c04": "因而不引喻。或云。真如是有法定。不可立不",
    "T44n1848_002:0304c05": "可遣故為宗因。云以一切法悉皆真故。皆同",
    "T44n1848_002:0304c06": "如故。此亦但舉宗因也。餘皆例知。若以此論",
    "T44n1848_002:0304c07": "對五性。宗應立量云。一真如性是有法定。能",
    "T44n1848_002:0304c08": "隨緣故為宗因。云是有為法平等所依故。同",
    "T44n1848_002:0304c09": "喻如虛空。能令下結指。謂前妙音等為能顯。",
    "T44n1848_002:0304c10": "法義理趣為所顯。由前巧便遂令義理明顯",
    "T44n1848_002:0304c11": "可見也。此上二段。即前巧妙之相。依何本者。",
    "T44n1848_002:0304c12": "此徵菩薩造論必有所憑。若無依據便同虛",
    "T44n1848_002:0304c13": "誕。佛聖言即至教量。正道理即比量。定量即",
    "T44n1848_002:0304c14": "現量。至教者。謂一切智人無所不鑒。具足五",
    "T44n1848_002:0304c15": "語言必誠諦。依此立論決定可信。無有虛妄",
    "T44n1848_002:0304c16": "故取為本。聖言之語通於三乘。餘人有所不",
    "T44n1848_002:0304c17": "知。由是揀之。故言佛也。先標比量者。以論",
    "T44n1848_002:0304c18": "宗經故比量者。謂藉眾相而觀於義。眾相者。",
    "T44n1848_002:0304c19": "謂因三相。由彼為因。於所比宗義有正智生。",
    "T44n1848_002:0304c20": "了知有火或無常等。今言正道理者。為簡一",
    "T44n1848_002:0304c21": "切邪謬因故。若因不正宗義亦邪。由是故言",
    "T44n1848_002:0304c22": "正道理也。現量者。謂無分別。若有正智。於色",
    "T44n1848_002:0304c23": "等義離名種等所有分別。現現別轉故名現",
    "T44n1848_002:0304c24": "量。此有四類。一五識身。二五俱意。三諸自",
    "T44n1848_002:0304c25": "證。四一切定心。此上四種皆現量也。今言定",
    "T44n1848_002:0304c26": "量者。以此四義緣色等境。是決定故。亦可前",
    "T44n1848_002:0304c27": "正道理中具含二量。謂比度生解及自證知。",
    "T44n1848_002:0304c28": "俱無謬妄咸正道理。定量一句總指三量。俱",
    "T44n1848_002:0304c29": "是決定取此為本可信從故。藉何力者。此責",
    "T44n1848_002:0305a01": "論主依經造論。上欲契聖下欲利凡流。至後",
    "T44n1848_002:0305a02": "代破邪立正。俾世世不絕燈燈無盡。為用自",
    "T44n1848_002:0305a03": "力為假他威耶。歸三寶者。謂三寶吉祥一切",
    "T44n1848_002:0305a04": "眾生最勝良田。有歸依者。能辦大事生諸福",
    "T44n1848_002:0305a05": "智。能離生死得涅槃樂。故佛滅度凡諸弟子",
    "T44n1848_002:0305a06": "所有著述。皆歸三寶。示學有宗不自專已離",
    "T44n1848_002:0305a07": "過失故。今乞威加承力而作。必至後代人無",
    "T44n1848_002:0305a08": "不信。然加有二種。一顯加。謂現身說法。二冥",
    "T44n1848_002:0305a09": "加。但闇增智慧。今通此二也。能歸所歸如下",
    "T44n1848_002:0305a10": "廣釋為何義者。此責既假三寶威加造立茲論。",
    "T44n1848_002:0305a11": "有何義意切慕如此耶。助揚化者。助謂贊輔。",
    "T44n1848_002:0305a12": "揚謂發揮。化謂教導是則贊輔如來。發揮法",
    "T44n1848_002:0305a13": "門。教導群品。以十方諸佛迭為師資。互相贊",
    "T44n1848_002:0305a14": "弼。令法道流行眾生受化。今論主示居因位。",
    "T44n1848_002:0305a15": "師我牟尼宗經造論。故云助化。摧邪顯正者。",
    "T44n1848_002:0305a16": "謂如來在日邪見者佛自調伏。佛滅度後苟",
    "T44n1848_002:0305a17": "有斯類。人無制止。今論主為摧彼邪徒。令邪",
    "T44n1848_002:0305a18": "教不興立我正法。令生正見故。下論中顯示",
    "T44n1848_002:0305a19": "正義對治邪執。是也。護持遺法者。謂佛所說",
    "T44n1848_002:0305a20": "法門。至滅度後總名遺法。今造論發揚令無",
    "T44n1848_002:0305a21": "墜地者。名為護持展轉弘傳。燈燈不絕。以至",
    "T44n1848_002:0305a22": "來劫名久住世。報如來恩者。佛留教法意在",
    "T44n1848_002:0305a23": "傳弘。展轉度人令至大果。若不傳演逆佛本",
    "T44n1848_002:0305a24": "懷。是謂辜恩。苟能顯發妙門光昭大教。勞生",
    "T44n1848_002:0305a25": "獲益不絕大猷斯則順合佛心雅稱宗祖。名",
    "T44n1848_002:0305a26": "為報恩也。故智論云。假使頂戴經塵劫。身為",
    "T44n1848_002:0305a27": "床座遍三千。若不傳法利眾生。畢竟無能報",
    "T44n1848_002:0305a28": "恩者。若有傳持正法藏。宣揚教理度群生。修",
    "T44n1848_002:0305a29": "習一念契真如。此是真報如來者。然上五句",
    "T44n1848_002:0305b01": "說有二意。一則各自別說一句是一意。謂助",
    "T44n1848_002:0305b02": "佛揚化故。摧邪故。顯正故等。二則躡迹通論",
    "T44n1848_002:0305b03": "從一至五展轉相由。即助佛揚化者。為摧邪",
    "T44n1848_002:0305b04": "故。摧邪為顯正故。乃至報如來恩故。以何緣",
    "T44n1848_002:0305b05": "者。此責如上所為本緣何事耶。令眾生者。三",
    "T44n1848_002:0305b06": "聚五性。一切眾生也。離一切苦者。離三苦八",
    "T44n1848_002:0305b07": "苦。分段變易二生死苦也。得究竟樂者。謂得",
    "T44n1848_002:0305b08": "無上菩提覺法樂。無上涅槃寂靜樂。一得永",
    "T44n1848_002:0305b09": "得更無過者。揀異人天二乘。故云究竟。由何",
    "T44n1848_002:0305b10": "起者。此責菩薩造論之心。因何而起大悲者。",
    "T44n1848_002:0305b11": "即同體無緣揀非愛見。故云大也。愍謂哀愍。",
    "T44n1848_002:0305b12": "即能悲之心。物謂眾生。即所悲之境。凡夫戀",
    "T44n1848_002:0305b13": "生死執常樂我淨。故云迷。二乘愛涅槃著。無",
    "T44n1848_002:0305b14": "常等四。非其正趣認以為正。故名為謬。造論",
    "T44n1848_002:0305b15": "為彼令反迷為悟。捨偏入圓也。機何益者。既",
    "T44n1848_002:0305b16": "為眾生造論。其有被此化者。得何利益。謂令",
    "T44n1848_002:0305b17": "下有四益。信謂十信聞思修。慧即三賢。證入",
    "T44n1848_002:0305b18": "即十地。因滿即究竟位。此則未信者令信。未",
    "T44n1848_002:0305b19": "解者令解。未行者令行。未證者令證。未涅槃",
    "T44n1848_002:0305b20": "者令得涅槃。始從凡夫終至等覺。受斯化者",
    "T44n1848_002:0305b21": "咸得利益。本疏則云六益。謂信及三慧證入",
    "T44n1848_002:0305b22": "因滿。大同小異開合兩通。然上十因意義相",
    "T44n1848_002:0305b23": "續若不料簡。寧免混然。今近取譬令無所惑。",
    "T44n1848_002:0305b24": "如構大廈先要有解起造之解合二智也。次列所造廳堂庠序等合一心",
    "T44n1848_002:0305b25": "二門三大等。三明其相間架向背等合分三大等。四能造器斤斧墨尺等合妙音善字",
    "T44n1848_002:0305b26": "等。五有所憑準依絰依匠合三量等。六旁藉陰功禁宰先靈合三寶加",
    "T44n1848_002:0305b27": "祐。七上安所尊父母等合報佛恩。八下廕來裔子孫男女合為眾生。九",
    "T44n1848_002:0305b28": "念情深厚有恩有愛合大悲愍物。十各得所安隨彼穩便合信解入證。如",
    "T44n1848_002:0305c01": "上配合顯然不同。由是十文無相濫矣。又此",
    "T44n1848_002:0305c02": "十中有因有緣有通有別。通則因緣不分。謂",
    "T44n1848_002:0305c03": "此十段總是造論因由緣起故。別則第九為因",
    "T44n1848_002:0305c04": "第八為緣。前六則因緣所資。七十則因緣之",
    "T44n1848_002:0305c05": "果。又此十中不出悲智。謂第一是智第九是",
    "T44n1848_002:0305c06": "悲。二三四五六七是智之相。八十二門是悲",
    "T44n1848_002:0305c07": "之相也。然論文之中自有八種因緣。與此有",
    "T44n1848_002:0305c08": "同有異。同則疏論兩文不出悲智二種。異則",
    "T44n1848_002:0305c09": "論中但直述自己所懷為法利物。疏則具敘",
    "T44n1848_002:0305c10": "論主化智巧便妙權開示。承力護法上報下",
    "T44n1848_002:0305c11": "化。問論中何故不具敘耶。答疏敘他意故。可",
    "T44n1848_002:0305c12": "具陳。論主述已。但明所為。若同疏中便成自",
    "T44n1848_002:0305c13": "伐。故不具敘。",
    "T44n1848_002:0305c14": "二諸藏所攝者。三二不一故云諸。皆能含攝",
    "T44n1848_002:0305c15": "故名藏。謂明此論於三二中攝屬何藏三藏",
    "T44n1848_002:0305c16": "者。經律論也。此約所詮戒定慧學。增勝而立。",
    "T44n1848_002:0305c17": "謂詮定增勝名為經藏。詮戒增勝名為律藏。",
    "T44n1848_002:0305c18": "詮慧增勝名為論藏。言增勝者。以一一藏通",
    "T44n1848_002:0305c19": "餘二故。第一經藏者。梵云欲底修多羅。或云",
    "T44n1848_002:0305c20": "修妬路素呾纜。此云契經。謂契當所詮法義。",
    "T44n1848_002:0305c21": "契合所化機心。經謂貫穿。所說義理令無散",
    "T44n1848_002:0305c22": "失。攝持所化物機使無顛墜。故佛地論云。貫",
    "T44n1848_002:0305c23": "穿持攝所應說義。及所被樹。故契經即藏。",
    "T44n1848_002:0305c24": "持業釋也。第二律藏者。梵語毘奈耶。或云毘",
    "T44n1848_002:0305c25": "尼。或毘那耶。義翻為律。以明持犯法則軌度。",
    "T44n1848_002:0305c26": "有如此方條法之制。取此類也。律法也。古翻",
    "T44n1848_002:0305c27": "為調伏。謂調鍊三業制伏過非調鍊則通於",
    "T44n1848_002:0305c28": "止作。制伏則唯明止惡。或翻為滅。謂身語意",
    "T44n1848_002:0305c29": "惡焚燒行人。義同火然。戒能止滅故。或云清",
    "T44n1848_002:0306a01": "涼。以能息惡炎熾相故。此則俱就所詮之行。",
    "T44n1848_002:0306a02": "彰名調伏之藏等。依主釋也。第三論藏者。梵",
    "T44n1848_002:0306a03": "語阿毘達磨。此云對法。法則所對之境。謂無",
    "T44n1848_002:0306a04": "為涅槃及四真諦。對即能對之心。謂理量二",
    "T44n1848_002:0306a05": "智。此二對彼妙盡理源揀擇法相。分明指掌",
    "T44n1848_002:0306a06": "如對目前。名為對法。即對法之藏。依主釋也。",
    "T44n1848_002:0306a07": "此論屬彼定。非經律故云對法藏攝。同瑜伽",
    "T44n1848_002:0306a08": "論說。謂諸一切了義經典循環研覈。摩呾哩",
    "T44n1848_002:0306a09": "迦據此則對法藏攝。亦是佛說。此論既是佛",
    "T44n1848_002:0306a10": "滅度後。菩薩所造。何得亦入對法藏耶。答佛",
    "T44n1848_002:0306a11": "所說法有其三種。一佛自說。二加他說。三懸",
    "T44n1848_002:0306a12": "記說。今則後說也。故摩耶經云。佛記馬鳴。然",
    "T44n1848_002:0306a13": "正法炬滅邪見幢。善說法要。既蒙懸記即同",
    "T44n1848_002:0306a14": "佛言。故得此攝。問若言懸記故得入論藏者。",
    "T44n1848_002:0306a15": "豈佛滅後一切造論菩薩盡是懸記耶。由斯",
    "T44n1848_002:0306a16": "難故。今助一解以佛所說。雖有論議並屬經",
    "T44n1848_002:0306a17": "藏。以十二部俱名經故。菩薩造者。但名為論。",
    "T44n1848_002:0306a18": "或宗彼經。或隨解釋故。此所攝亦不相違二",
    "T44n1848_002:0306a19": "藏者。此則約人所立也。謂於三藏之中。詮示",
    "T44n1848_002:0306a20": "大乘理行果故。名菩薩藏。詮示小乘理行果",
    "T44n1848_002:0306a21": "故。名聲聞藏。故莊嚴論及攝大乘說。由上下",
    "T44n1848_002:0306a22": "乘差別故。有聲聞及菩薩藏。然約人說。人有",
    "T44n1848_002:0306a23": "三乘合分三藏。以緣覺人多不藉教。出無佛",
    "T44n1848_002:0306a24": "世或出佛世。即攝屬聲聞以四法之中理果",
    "T44n1848_002:0306a25": "同故。由是但立二種藏也。若據教行有別。亦",
    "T44n1848_002:0306a26": "可開為三藏故。普超三昧經及入大乘論說。",
    "T44n1848_002:0306a27": "以約別義開為三藏。今依莊嚴等論。約於同",
    "T44n1848_002:0306a28": "義。合為二藏。開之與合。各隨一意耳。然三藏",
    "T44n1848_002:0306a29": "之中。各具二藏。二藏之內。各有三藏。但約人",
    "T44n1848_002:0306b01": "約法分此二三。廣如圓覺疏所辨。菩薩藏攝",
    "T44n1848_002:0306b02": "者。以是大乘非詮小故。故此所攝。",
    "T44n1848_002:0306b03": "三教義分齊二。初總標別列也。教是能詮義",
    "T44n1848_002:0306b04": "即所詮。以所詮義顯能詮教。即知此教分齊",
    "T44n1848_002:0306b05": "所至也。詮法通局者。通則大乘終頓圓。以被",
    "T44n1848_002:0306b06": "機廣故。詮義深故。局即小乘及大乘始教。以",
    "T44n1848_002:0306b07": "詮法淺故。被機狹故。又深必該淺故云通。淺",
    "T44n1848_002:0306b08": "不至深故云局。又一經能含多教故云通。一",
    "T44n1848_002:0306b09": "經唯詮一教故云局。以義分教者。由諸家多",
    "T44n1848_002:0306b10": "約時分教。有所未允。遂招諍論。敘彼如別所",
    "T44n1848_002:0306b11": "明。今以義分故無舛謬。此則義為能分。教為",
    "T44n1848_002:0306b12": "所分。得知教之淺深者。由所詮義有近遠",
    "T44n1848_002:0306b13": "故。",
    "T44n1848_002:0306b14": "二隨列別釋二。初總敘諸教五。今初。小乘者。",
    "T44n1848_002:0306b15": "運小根至小果故。如羊鹿車。但能引輕不能",
    "T44n1848_002:0306b16": "致遠。故名小也。但說下釋相也。即正辨所詮",
    "T44n1848_002:0306b17": "之理。但猶獨也。唯也。我空者。此教所明凡有",
    "T44n1848_002:0306b18": "所為。皆因緣力中無主宰。故為我空。縱少說",
    "T44n1848_002:0306b19": "者。阿含經云。無是老死無誰老死。既言無",
    "T44n1848_002:0306b20": "是老死。即是法空之義。雖有此說以百無一",
    "T44n1848_002:0306b21": "分。故云少說。但標而已。更不解釋。故不明",
    "T44n1848_002:0306b22": "顯。以非教之正意故。今望大乘分明顯了義",
    "T44n1848_002:0306b23": "邊。故名為但。如河少水亦名無水故。但依下",
    "T44n1848_002:0306b24": "所依根本六識者。即前六識。彼教三宗所說",
    "T44n1848_002:0306b25": "有異。謂經部無別。心所有部有別心所。覺天",
    "T44n1848_002:0306b26": "所說唯一意識。隨六根轉無別六異。三毒建",
    "T44n1848_002:0306b27": "立者。貪瞋癡使害物最深。能損法身慧命。故",
    "T44n1848_002:0306b28": "受毒稱。若以此三為能熏。現在色心為所熏。",
    "T44n1848_002:0306b29": "造業受生輪轉三界。此為染根本。若以無貪",
    "T44n1848_002:0306c01": "等三。為能熏。現在色心為所熏。斷煩惱出三",
    "T44n1848_002:0306c02": "界。此為淨根本。染之與淨由三有無。除此更",
    "T44n1848_002:0306c03": "無所依。故云但也。未盡下結成不了。不達如",
    "T44n1848_002:0306c04": "來藏心本具無漏功德故。未盡淨法之源。不",
    "T44n1848_002:0306c05": "了根本。不覺是有漏因故。未盡染法之源。此",
    "T44n1848_002:0306c06": "教尚不詮七八二識。豈況無明法性耶。故云",
    "T44n1848_002:0306c07": "未盡等。多諍論者。二十部分宗各不相與。如",
    "T44n1848_002:0306c08": "群盲摸象紛然是非。故云諍論。苟盡其源安",
    "T44n1848_002:0306c09": "見如此。",
    "T44n1848_002:0306c10": "大乘者。運大根至大果故。如牛車引重可以",
    "T44n1848_002:0306c11": "致遠。故名大乘。下四雖權實有異。以通對小",
    "T44n1848_002:0306c12": "乘故。總名大乘也。始分二教者。且標兩名。此",
    "T44n1848_002:0306c13": "中二教各詮一義。是謂空相。非謂一教而有",
    "T44n1848_002:0306c14": "二名。但說下明所詮理。即諸部般若明心境",
    "T44n1848_002:0306c15": "染淨等並空。始自色心終乎種智。無不如幻。",
    "T44n1848_002:0306c16": "故云皆空。般若云。無色無受想行識。乃至無",
    "T44n1848_002:0306c17": "智亦無得等。又經云。若有一法勝過涅槃。我",
    "T44n1848_002:0306c18": "亦說為如夢幻等。未盡下判為不了大乘法",
    "T44n1848_002:0306c19": "理。不空不有而空而有。既但說空。當知未盡。",
    "T44n1848_002:0306c20": "故法鼓經云。一切空經是有餘說。中論云。空",
    "T44n1848_002:0306c21": "是大乘初門故言始也。又云。以有空義故。一",
    "T44n1848_002:0306c22": "切法得成。但說下即分教也。一切法相者。明",
    "T44n1848_002:0306c23": "所詮法。然一切不出五位一百法。謂一者。",
    "T44n1848_002:0306c24": "心法有八。二者心所有法有五十一。三者色",
    "T44n1848_002:0306c25": "法有十一。四者不相應行法有二十四。五者",
    "T44n1848_002:0306c26": "無為法有六。縱說真如無為是諸法性。亦墮",
    "T44n1848_002:0306c27": "法相之數。故云但說有。不成佛下判為不了。",
    "T44n1848_002:0306c28": "謂五性之中定性二乘無性闡提。及不定性",
    "T44n1848_002:0306c29": "中三分之二。必不成佛。既不皆成。即名為",
    "T44n1848_002:0307a01": "分。",
    "T44n1848_002:0307a02": "終實二教者。標名也。此只一教以對前二。故",
    "T44n1848_002:0307a03": "立二名。非同於前二教異也。說如來下順明",
    "T44n1848_002:0307a04": "緣起。即生滅門。故下論云。心生滅者。依如來",
    "T44n1848_002:0307a05": "藏故有生滅心。所謂不生不滅與生滅和合。",
    "T44n1848_002:0307a06": "非一非異名阿梨耶識等。即前云。不變性",
    "T44n1848_002:0307a07": "而緣起。緣起下逆明緣性即真如門。故論",
    "T44n1848_002:0307a08": "云。心真如者。即是一法界大總相法門體。所",
    "T44n1848_002:0307a09": "謂心性不生不滅。乃至一切法不可說不可",
    "T44n1848_002:0307a10": "念。故名真如。即前云。不捨緣而即真也。斯則",
    "T44n1848_002:0307a11": "從本起末。故云隨緣。末即同本故云無性。",
    "T44n1848_002:0307a12": "如範金為器。器即是金。定性等者。三聚五性",
    "T44n1848_002:0307a13": "一切眾生。皆有如來藏心。總皆成佛故。涅槃",
    "T44n1848_002:0307a14": "經云。凡有心者。定當作佛。圓覺云。有性無性",
    "T44n1848_002:0307a15": "齊成佛道。上皆明所詮之法。方盡下判為了",
    "T44n1848_002:0307a16": "義。詮法窮源故。云至極也。對前未盡終於始",
    "T44n1848_002:0307a17": "故。名為終教。非同法相故云實理分教。不了",
    "T44n1848_002:0307a18": "乃屬於權。此中了義故云實教。",
    "T44n1848_002:0307a19": "頓教者。標名也。一直而談更無委曲。不歷階",
    "T44n1848_002:0307a20": "漸唯指本源。故稱為頓。總不下釋相也。不說",
    "T44n1848_002:0307a21": "法相者。謂遍計依他。色心假實法相雖廣不",
    "T44n1848_002:0307a22": "出於斯。此既不說故名為總。即揀分教但說",
    "T44n1848_002:0307a23": "法相。唯辨真性者。此揀始教但說諸法皆空。",
    "T44n1848_002:0307a24": "今說不空妙有。即圓成實性也。此性圓滿成",
    "T44n1848_002:0307a25": "就凡聖因果平等所依。只談此法故云唯辨。",
    "T44n1848_002:0307a26": "此二句且略標揀也。下即廣示。亦無等者。釋",
    "T44n1848_002:0307a27": "不說法相也。八識是法相之源。一切最勝以",
    "T44n1848_002:0307a28": "勝攝劣。故唯舉此。然識如幻夢。唯是一心。",
    "T44n1848_002:0307a29": "故云亦無。此中舉識以影所緣也。訶教者。斥",
    "T44n1848_002:0307b01": "其無實。肇公云名無得物之功故。圓覺云。修",
    "T44n1848_002:0307b02": "多羅者。如標月指若復見月了知所標。畢竟",
    "T44n1848_002:0307b03": "非月。下文亦云。一切言說假名無實。但隨妄",
    "T44n1848_002:0307b04": "念不可得故。勸離者令不執教。使其捨詮也。",
    "T44n1848_002:0307b05": "故下文云。從本已來離言說相離名字相。淨",
    "T44n1848_002:0307b06": "名云。乃至無有文字語言。是真入不二法門。",
    "T44n1848_002:0307b07": "又云至於智者。不著文字。文字性離即是解",
    "T44n1848_002:0307b08": "脫。達磨云。我法以心傳心不立文字等。能詮",
    "T44n1848_002:0307b09": "教既亡所詮義亦遣。故但訶教也。毀相者。凡",
    "T44n1848_002:0307b10": "所有相皆虛妄故。此則亡所證境也。泯心者。",
    "T44n1848_002:0307b11": "心生則種種法生故。此即亡能證智也。經云。",
    "T44n1848_002:0307b12": "幻塵滅故幻滅亦滅又云。亦無能證者。此乃",
    "T44n1848_002:0307b13": "妄識妄緣。能詮所詮能證所證一切都泯。故",
    "T44n1848_002:0307b14": "下文云。一切法從本已來。非色非心非智非",
    "T44n1848_002:0307b15": "識。非有非無畢竟不可說相。但一念等者。念",
    "T44n1848_002:0307b16": "生既是凡夫。相現性隱不生。宜名為佛性顯",
    "T44n1848_002:0307b17": "相亡。是故剎那登妙覺等佛於一朝故。觀師",
    "T44n1848_002:0307b18": "云。一念不生前後際斷。照體獨立物我皆如。",
    "T44n1848_002:0307b19": "更不假餘方便。故云但也。此則釋前唯辨真",
    "T44n1848_002:0307b20": "性。不依下結成頓義。既一念成佛豈立位焉",
    "T44n1848_002:0307b21": "位既不存不亦頓乎。故思益經云。得諸法正",
    "T44n1848_002:0307b22": "性。不從一地至於一地。圓覺云。知幻即離不",
    "T44n1848_002:0307b23": "作方便。離幻即覺亦無漸次。",
    "T44n1848_002:0307b24": "圓教者。謂此教中該收前四。圓滿具足性相",
    "T44n1848_002:0307b25": "俱融。剎海塵毛交遍互入。即華嚴宗也。所說",
    "T44n1848_002:0307b26": "下一真法界也。謂所說理事心境人法聖凡",
    "T44n1848_002:0307b27": "染淨等法。以要言之。未有一法離於法界。故",
    "T44n1848_002:0307b28": "云所說唯是法界。或可此句是總標。下皆別",
    "T44n1848_002:0307b29": "列。性海圓融者。理法界。謂理性深廣故如海",
    "T44n1848_002:0307c01": "也。理體周遍無有一法而不融攝。故云。圓融。",
    "T44n1848_002:0307c02": "緣起者。事法界。謂眾緣所造心境染淨情器。",
    "T44n1848_002:0307c03": "因果大小一多各不同故。無礙者。理事無礙",
    "T44n1848_002:0307c04": "法界也。謂緣起事法皆是理之所成。緣起無",
    "T44n1848_002:0307c05": "性不礙於理。理能隨緣不礙於事。故得理事",
    "T44n1848_002:0307c06": "二無障礙相即相入。下事事無礙法界也。謂",
    "T44n1848_002:0307c07": "諸事。法各全攝理即理之事。互不相礙。故得",
    "T44n1848_002:0307c08": "一一事法相即相入。一即一切一切即一。一",
    "T44n1848_002:0307c09": "入一切一切入一。互為主伴重重無盡。如天",
    "T44n1848_002:0307c10": "網珠光影互入。無礙無盡也。然上五教所詮",
    "T44n1848_002:0307c11": "不出性相。性相相望料揀應成六句。一唯相",
    "T44n1848_002:0307c12": "非性。小乘教也。但說法相不言性故。二唯性",
    "T44n1848_002:0307c13": "非相即頓教也。唯辨真性毀相泯心故。三相",
    "T44n1848_002:0307c14": "多性少。即分教。多說法相少說性故。四性多",
    "T44n1848_002:0307c15": "相少。即終教。多說法性少說法相。縱說法相",
    "T44n1848_002:0307c16": "亦不離性故。五非相非性。即始教。但說諸法",
    "T44n1848_002:0307c17": "皆空未顯真如性故。六全相全性。圓教也。",
    "T44n1848_002:0307c18": "謂說一真法界全體而起。成染淨法即全相",
    "T44n1848_002:0307c19": "也。染淨起時性體不隱。全是真如即全性也。",
    "T44n1848_002:0307c20": "又此五教與天台化法四教相望。但開合有",
    "T44n1848_002:0307c21": "異。而大況是同。彼則開前合後。此則開後合",
    "T44n1848_002:0307c22": "前四教者。謂藏通別圓也。且如此中。初小乘",
    "T44n1848_002:0307c23": "教即彼藏教。第二始教此有二類。一始教但",
    "T44n1848_002:0307c24": "說諸法皆空。即彼通教也。二分教但說一切",
    "T44n1848_002:0307c25": "法相。即別教也。第三終教明如來藏隨緣成",
    "T44n1848_002:0307c26": "諸染淨。緣起無性一切皆如。即彼圓中雙照",
    "T44n1848_002:0307c27": "義也。第四頓教唯辨真性。即彼圓中雙遮義",
    "T44n1848_002:0307c28": "也。第五圓教明性相俱融。即彼圓中遮照同",
    "T44n1848_002:0307c29": "時義。以此三教所詮唯是一心具一切法。即",
    "T44n1848_002:0308a01": "彼圓教不思議中道也。故此三教皆屬圓收。",
    "T44n1848_002:0308a02": "此即合彼通別為一始教。開彼圓教為終頓",
    "T44n1848_002:0308a03": "圓三。彼即開此始教為通別二。合此終等為",
    "T44n1848_002:0308a04": "一圓教雖開合有異而法無異也。然彼更約",
    "T44n1848_002:0308a05": "化儀論四。約時論五。廣說如彼。",
    "T44n1848_002:0308a06": "若於下二與論相攝二。初定分齊正。唯終教",
    "T44n1848_002:0308a07": "者以有生滅門。說如來藏隨緣作阿賴耶。成",
    "T44n1848_002:0308a08": "諸染淨義。故兼於頓者。以有真如門。顯體離",
    "T44n1848_002:0308a09": "言依言辨德故。然雖說兩門。以真如門中但",
    "T44n1848_002:0308a10": "略顯法體而已。如其說迷悟辨聖凡。論染則",
    "T44n1848_002:0308a11": "二礙三細五意六麁。論淨則二身三大四信",
    "T44n1848_002:0308a12": "五行。具辨染淨熏習。廣明四位階降。說斷證",
    "T44n1848_002:0308a13": "明解行。但是一切世出世法。皆在生滅門中",
    "T44n1848_002:0308a14": "所明。既而廣略不同。故於二教以判兼正",
    "T44n1848_002:0308a15": "也。",
    "T44n1848_002:0308a16": "若將下二明相攝也。五唯下以五教為能攝。",
    "T44n1848_002:0308a17": "此論為所攝。後三攝此者。終頓圓也。謂此論",
    "T44n1848_002:0308a18": "中說如來藏緣起。是終教。說真如門是頓教。",
    "T44n1848_002:0308a19": "又真如門是理法界。生滅門是事法界。二門",
    "T44n1848_002:0308a20": "不二理事無礙法界。一心是一真法界。此即",
    "T44n1848_002:0308a21": "圓教故。後三教攝得此論。然頓教攝此亦且",
    "T44n1848_002:0308a22": "一往。若以理推頓教義狹。唯辨真性如何攝",
    "T44n1848_002:0308a23": "此。若言以有真如義故得彼攝者。此論亦有",
    "T44n1848_002:0308a24": "前二教。義亦應前二攝得此論。此唯下以此",
    "T44n1848_002:0308a25": "論為能攝。五教為所攝也。攝前四者。此論備",
    "T44n1848_002:0308a26": "有前四義故。不攝圓者。以四法界中唯有三",
    "T44n1848_002:0308a27": "種。而不明事事無礙。以圓教宗於事事無礙",
    "T44n1848_002:0308a28": "義。既不全故非攝彼。然以義推亦合攝彼。彼",
    "T44n1848_002:0308a29": "文四種統唯一真法界。今論一心之體。正是",
    "T44n1848_002:0308b01": "一真法界。是彼圓教之宗耳。又彼事事得無",
    "T44n1848_002:0308b02": "礙者。皆由真如隨緣故也。故知真如隨緣。是",
    "T44n1848_002:0308b03": "彼事事無礙之由。故得攝也。若以前科望於",
    "T44n1848_002:0308b04": "此義。前文合云正。唯終教兼於頓圓也。",
    "T44n1848_002:0308b05": "起信論疏筆削記卷第二"
}