{
    "T19n0951_001:0224a20": "一字佛頂輪王經卷第一",
    "T19n0951_001:0224a22": "大唐南天竺三藏菩提流志譯",
    "T19n0951_001:0224a23": "序品第一",
    "T19n0951_001:0224a24": "如是我聞。一時薄伽梵在摩竭提國菩提樹",
    "T19n0951_001:0224a25": "下金剛道場。成正覺處大寶帳中。其地寶帳",
    "T19n0951_001:0224a26": "如來所感具足嚴淨。純以無量上妙珍奇。種",
    "T19n0951_001:0224a27": "種莊嚴自然成顯。眾色交映出大光明。奇特",
    "T19n0951_001:0224a28": "寶輪清淨圓滿。以無量色間雜莊飾。周遍場",
    "T19n0951_001:0224a29": "地而顯現之。眾妙雜色寶蓋。幢幡光明晃曜。",
    "T19n0951_001:0224b01": "七寶羅網妙香花纓彌覆其上。雨於一切無",
    "T19n0951_001:0224b02": "極大寶。自在顯現諸所寶樹。枝葉光茂花鬚",
    "T19n0951_001:0224b03": "妙香。佛神力故令此場地。廣博嚴淨光明普",
    "T19n0951_001:0224b04": "照。一切奇特妙寶積聚。無量善根莊嚴道場。",
    "T19n0951_001:0224b05": "其菩提樹高顯殊特。瑠璃為幹妙寶枝條。寶",
    "T19n0951_001:0224b06": "葉垂布猶若重雲。雜色寶花互相間錯。大寶",
    "T19n0951_001:0224b07": "摩尼以為其菓。樹光明照一切佛剎。種種現",
    "T19n0951_001:0224b08": "化施作佛事。普現大乘一字佛頂輪王最妙",
    "T19n0951_001:0224b09": "章句菩薩道教。佛神力故演出種種梵音妙",
    "T19n0951_001:0224b10": "聲。讚揚如來一字明頂輪王呪無量功德。其",
    "T19n0951_001:0224b11": "師子座金剛所成。高廣妙好。摩尼寶王而為",
    "T19n0951_001:0224b12": "其臺。一切寶花奇妙寶珠間錯莊飾。真珠羅",
    "T19n0951_001:0224b13": "網圍覆於上。諸莊嚴寶流光如雲。照燭十方",
    "T19n0951_001:0224b14": "諸佛菩薩。顯現如來方便之教。",
    "T19n0951_001:0224b15": "爾時世尊處于此座。於一切法成最正覺。知",
    "T19n0951_001:0224b16": "見三世悉皆平等。其身赫奕放無量俱胝殑",
    "T19n0951_001:0224b17": "伽沙數日輪光王。照明十方無邊無際一切",
    "T19n0951_001:0224b18": "剎海諸佛道場。各於道場光明中。演一字",
    "T19n0951_001:0224b19": "頂輪王一切法教。導化調伏一切有情。光遍",
    "T19n0951_001:0224b20": "十方無處不至。過現未來一切諸佛所有神",
    "T19n0951_001:0224b21": "變。於光明中靡不咸覩。一切佛土不思議",
    "T19n0951_001:0224b22": "事。所有莊嚴悉亦顯現。",
    "T19n0951_001:0224b23": "與大苾芻眾皆阿羅漢。能善調伏捨諸重擔。",
    "T19n0951_001:0224b24": "盡有漏結無復煩惱。戒品清白心淨解脫慧",
    "T19n0951_001:0224b25": "淨解脫。善修佛慧所作已竟。大得自在盡",
    "T19n0951_001:0224b26": "獲己利。到於彼岸名稱普聞。其名曰具壽舍",
    "T19n0951_001:0224b27": "利弗．具壽迦葉波．具壽那提迦葉．具壽伽耶",
    "T19n0951_001:0224b28": "迦葉．具壽大迦葉波．具壽大目乾連．具壽滿",
    "T19n0951_001:0224b29": "慈子．具壽孫跋難陀．具壽瑦波難陀．具壽",
    "T19n0951_001:0224c01": "跋地利迦．具壽阿泥樓馱．具壽迦旃延子．具",
    "T19n0951_001:0224c02": "壽摩訶俱郗羅．具壽憍梵鉢提．具壽大憍梵",
    "T19n0951_001:0224c03": "鉢提．具壽孫那羅．具壽大孫那羅．具壽善現．",
    "T19n0951_001:0224c04": "具壽憍陳如．具壽制底君惹羅．具壽羅睺羅．",
    "T19n0951_001:0224c05": "具壽慶喜。如是大聲聞眾俱。復有無央數大",
    "T19n0951_001:0224c06": "菩薩摩訶薩皆得成就諸波羅蜜。功德大海",
    "T19n0951_001:0224c07": "深廣無際。如來行地一切智願甚深密教盡",
    "T19n0951_001:0224c08": "已圓滿。善知有情一切所行。以金剛智如應",
    "T19n0951_001:0224c09": "說法。巧入一切如來功德諸法大海。充洽於",
    "T19n0951_001:0224c10": "身周遊一切佛剎海會。禮事供養諸佛如來。",
    "T19n0951_001:0224c11": "一切諸地陀羅尼智辯才大海。皆已洞達。無",
    "T19n0951_001:0224c12": "量無邊神通現化三摩地門。特達無礙。其名",
    "T19n0951_001:0224c13": "曰。金剛幢菩薩摩訶薩。觀世音菩薩摩訶薩。",
    "T19n0951_001:0224c14": "得大勢至菩薩摩訶薩。金剛密跡主菩薩摩",
    "T19n0951_001:0224c15": "訶薩。金剛勝意菩薩摩訶薩。堅固意菩薩摩",
    "T19n0951_001:0224c16": "訶薩。虛空無垢菩薩摩訶薩。離垢意菩薩摩",
    "T19n0951_001:0224c17": "訶薩。普賢菩薩摩訶薩。無盡意菩薩摩訶薩。",
    "T19n0951_001:0224c18": "虛空勝藏菩薩摩訶薩。超三界菩薩摩訶薩。",
    "T19n0951_001:0224c19": "無勝持菩薩摩訶薩。治世間菩薩摩訶薩。天",
    "T19n0951_001:0224c20": "冠菩薩摩訶薩。曼殊室利童子菩薩摩訶薩。",
    "T19n0951_001:0224c21": "月光童子菩薩摩訶薩。不思慧菩薩摩訶薩。",
    "T19n0951_001:0224c22": "虛空藏菩薩摩訶薩。除一切障菩薩摩訶薩。",
    "T19n0951_001:0224c23": "大迅疾菩薩摩訶薩。彌勒菩薩摩訶薩。寶髻",
    "T19n0951_001:0224c24": "菩薩摩訶薩。寶掌菩薩摩訶薩。善臂菩薩摩",
    "T19n0951_001:0224c25": "訶薩。與如是等菩薩摩訶薩俱。",
    "T19n0951_001:0224c26": "復有三千大千世界無量無數諸天天王。所",
    "T19n0951_001:0224c27": "謂帝釋天王。大梵天王。焰摩法王。水天王。風",
    "T19n0951_001:0224c28": "天王。多聞天王。蘇便麼天王。他化大自在",
    "T19n0951_001:0224c29": "天王。那羅延天王。伊舍那天王。如是乃至光",
    "T19n0951_001:0225a01": "焰天子。廣果天子。淨居天子。與如是諸天王",
    "T19n0951_001:0225a02": "等。大威德者并其眷屬俱。復有無量百千諸",
    "T19n0951_001:0225a03": "大成就呪仙。所謂成就輪呪仙。成就劍呪仙。",
    "T19n0951_001:0225a04": "成就金剛杵呪仙。成就蓮華呪仙。成就鉞斧",
    "T19n0951_001:0225a05": "呪仙。成就如來種族大明呪仙成就蓮華種",
    "T19n0951_001:0225a06": "族呪仙。成就金剛種族呪仙。成就大自在天",
    "T19n0951_001:0225a07": "呪仙。成就那羅延天呪仙。成就鬼母種族呪",
    "T19n0951_001:0225a08": "仙。成就摩呼羅伽呪仙。成就迦樓羅呪仙。成",
    "T19n0951_001:0225a09": "就龍呪仙。成就荼枳尼鬼呪仙。成就藥叉呪",
    "T19n0951_001:0225a10": "仙。成就寶賢滿賢呪仙。成就多聞天王呪仙。",
    "T19n0951_001:0225a11": "成就水天呪仙。成就梵天呪仙。與如是等成",
    "T19n0951_001:0225a12": "就呪仙。大威德者而為上首俱。復有無量百",
    "T19n0951_001:0225a13": "千如來族眾呪王使者。蓮華族眾呪王使者。",
    "T19n0951_001:0225a14": "摩尼族眾呪王使者。金剛族眾呪王使者。與",
    "T19n0951_001:0225a15": "如是等呪王使眾。大威德者為上首俱。",
    "T19n0951_001:0225a16": "復有出世世間一切塔神。法神。虛空神。花菓",
    "T19n0951_001:0225a17": "神滋味神。苗稼神。山神．海神．河神．洲神．城",
    "T19n0951_001:0225a18": "神．邑神．宅神．街神．巷神．樹神．叢林神．屍陀",
    "T19n0951_001:0225a19": "林神．宮殿神。與如是等諸大神王。大威德者",
    "T19n0951_001:0225a20": "為上首俱。",
    "T19n0951_001:0225a21": "復有百億日天子月天子星。宿天子等。大威",
    "T19n0951_001:0225a22": "德者為上首俱。",
    "T19n0951_001:0225a23": "復有一切天龍．藥叉．羅剎．乾闥婆．阿素洛。",
    "T19n0951_001:0225a24": "伽樓羅．緊那羅．摩呼羅伽。畢舍遮鬼．步多",
    "T19n0951_001:0225a25": "鬼．訶利諦鬼母等。大威德者為上首俱。",
    "T19n0951_001:0225a26": "復有難儞濕婆羅鬼王為上首俱。主無量百",
    "T19n0951_001:0225a27": "千諸鬼而為眷屬。又摩醯首羅天王為上首",
    "T19n0951_001:0225a28": "俱。主無量百千瘧鬼而為眷屬。又荼枳尼鬼",
    "T19n0951_001:0225a29": "王為上首俱。主無量百千荼枳尼鬼而為眷",
    "T19n0951_001:0225b01": "屬。於眾會中。及有他方無量諸天天子。阿素",
    "T19n0951_001:0225b02": "洛阿素洛子。大毘那夜迦等。大威德者為上",
    "T19n0951_001:0225b03": "首俱。如是三千大千世界。一切諸天諸大呪",
    "T19n0951_001:0225b04": "仙龍神鬼等。以佛神力。菩提樹處周圍五百",
    "T19n0951_001:0225b05": "踰膳那。共集眾俱。會座而坐不相殘惱。",
    "T19n0951_001:0225b06": "如來於時告彌勒菩薩摩訶薩。及諸菩薩摩",
    "T19n0951_001:0225b07": "訶薩言。善男子此樹乃是一切菩提所莊嚴",
    "T19n0951_001:0225b08": "樹。我最初坐此樹下時。則破四魔得證無上",
    "T19n0951_001:0225b09": "正等菩提。汝等亦應坐斯地處。令汝當證諸",
    "T19n0951_001:0225b10": "佛無上正等菩提。誥是語已寂然不動。",
    "T19n0951_001:0225b11": "爾時金剛密跡主菩薩。以佛威德承是往昔",
    "T19n0951_001:0225b12": "本所願力。即從座起偏袒右肩。整理衣服長",
    "T19n0951_001:0225b13": "跪合掌。恭敬瞻仰白言世尊。我今啟問如來",
    "T19n0951_001:0225b14": "應正等覺。一字佛頂輪王呪教。以何方便設",
    "T19n0951_001:0225b15": "少功力。即得成就一切如來一字佛頂輪王。",
    "T19n0951_001:0225b16": "出世世間無礙最勝大明呪法。圖畫像法澡",
    "T19n0951_001:0225b17": "浴之法。加行印壇入三摩地。上中下法成就",
    "T19n0951_001:0225b18": "法處。坐法臥法誦法持法。輪結印法祕密深",
    "T19n0951_001:0225b19": "法。證神通法除業障法。大安隱法大豐饒法",
    "T19n0951_001:0225b20": "降魔怨法。一切如來種族諸呪真實之法。自",
    "T19n0951_001:0225b21": "灌頂法護摩壇法。諸時分法諸擇地法。乃至",
    "T19n0951_001:0225b22": "廣盡一切有情及有情界。菩薩成就行法呪",
    "T19n0951_001:0225b23": "法。令是贍部洲界一切有情得大安樂。是諸",
    "T19n0951_001:0225b24": "有情以於一字佛頂輪王如來呪力。一切當得",
    "T19n0951_001:0225b25": "作大佛事。由此因緣。贍部洲界一切有情得",
    "T19n0951_001:0225b26": "大安樂。即能成就頂輪王法。及得成就一切",
    "T19n0951_001:0225b27": "天一切天神種族呪法。一切龍一切龍種族",
    "T19n0951_001:0225b28": "呪法。一切藥叉一切藥叉種族呪法。一切羅",
    "T19n0951_001:0225b29": "剎一切羅剎種族呪法。一切乾闥婆一切乾",
    "T19n0951_001:0225c01": "闥婆種族。呪法。一切阿素洛一切阿素洛種",
    "T19n0951_001:0225c02": "族呪法。一切迦樓羅一切迦樓羅種族呪法。",
    "T19n0951_001:0225c03": "一切緊那羅一切緊那羅種族呪法。一切摩",
    "T19n0951_001:0225c04": "呼羅伽一切摩呼羅伽種族呪法。乃至世間",
    "T19n0951_001:0225c05": "出世間法。盡皆成就無所障礙。為諸有情作",
    "T19n0951_001:0225c06": "大歸處。除諸垢障成我呪法。及成觀世音菩",
    "T19n0951_001:0225c07": "薩諸大菩薩大威德者印壇呪法。及成一切",
    "T19n0951_001:0225c08": "如來所說無量種類難成印壇呪法處故。惟",
    "T19n0951_001:0225c09": "願如來應正等覺。愍導有情為我演說。",
    "T19n0951_001:0225c10": "爾時世尊告金剛密跡主菩薩言。善哉善哉",
    "T19n0951_001:0225c11": "密跡主。汝能為當來一切有情作大利益。於",
    "T19n0951_001:0225c12": "我問是一字佛頂輪王最上章句。成就一切",
    "T19n0951_001:0225c13": "如來所說呪壇法等。令諸呪者住勤修趣。是",
    "T19n0951_001:0225c14": "故密跡主汝當諦聽諦聽善思念持。我今為",
    "T19n0951_001:0225c15": "汝分別解說一切如來一字佛頂輪王無上法",
    "T19n0951_001:0225c16": "母。令諸佛子得法眼淨。我見往昔一切如來",
    "T19n0951_001:0225c17": "已說。未來一切如來當說。我及十方現在剎",
    "T19n0951_001:0225c18": "土一切如來今說。",
    "T19n0951_001:0225c19": "爾時釋迦牟尼如來應正遍知明行圓滿善逝",
    "T19n0951_001:0225c20": "世間解無上丈夫調御士天人師佛世尊。即",
    "T19n0951_001:0225c21": "以佛眼。盡周觀察十方過現未來一切剎土。",
    "T19n0951_001:0225c22": "一切有情有情界。及此三千大千世界一切",
    "T19n0951_001:0225c23": "有情有情界。一一往昔發因願力善根處。告",
    "T19n0951_001:0225c24": "諸菩薩摩訶薩言。善男子憶念一切如來一",
    "T19n0951_001:0225c25": "字佛頂輪王呪。一切最勝大三摩地。最不思",
    "T19n0951_001:0225c26": "議神通力處。是法能於一切世界作大佛事。",
    "T19n0951_001:0225c27": "時諸菩薩摩訶薩。得佛教誥各思念於一字",
    "T19n0951_001:0225c28": "佛頂輪王三摩地法。惟除觀世音菩薩金剛",
    "T19n0951_001:0225c29": "密跡主菩薩。何以故佛神力故。",
    "T19n0951_001:0226a01": "爾時世尊坐菩提樹下金剛福地。便入一切",
    "T19n0951_001:0226a02": "如來一字佛頂輪王神變大三摩地。俱時十",
    "T19n0951_001:0226a03": "方現在剎土一切如來。皆坐菩提樹下金剛",
    "T19n0951_001:0226a04": "福地。亦各同入一切如來一字佛頂輪王神",
    "T19n0951_001:0226a05": "變三摩地。當時世尊入是神變三摩地時。盡",
    "T19n0951_001:0226a06": "周憶念十方三世一切剎土一切有情有情",
    "T19n0951_001:0226a07": "界。及此三千大千世界一切有情有情界。即",
    "T19n0951_001:0226a08": "以無量俱胝殑伽沙等大劫所修積集。布施",
    "T19n0951_001:0226a09": "淨戒安忍精進靜慮般若苦行無邊善根。從",
    "T19n0951_001:0226a10": "三十二大丈夫相。放大光明。所謂頂上眉毫",
    "T19n0951_001:0226a11": "眼耳鼻鬢頰脣口齒。齗齶牙頷肩肘臂手。胸",
    "T19n0951_001:0226a12": "乳心臍胸上相字。髀膝脛踝腕掌背指。如來",
    "T19n0951_001:0226a13": "千輻轉輪法印。如來如意印如來槊印。如來",
    "T19n0951_001:0226a14": "錫杖印如來心印。如來難勝奮怒頂輪王三",
    "T19n0951_001:0226a15": "摩地難勝印。如來大慈如來大悲。如來三摩",
    "T19n0951_001:0226a16": "地如來無畏。授眾記別如來大明呪王。如是",
    "T19n0951_001:0226a17": "相處一一各放無量種光。其光各有種族光",
    "T19n0951_001:0226a18": "明圍繞莊嚴。最於頂上出放無量無數奇特",
    "T19n0951_001:0226a19": "殊勝百千光明。其光各有種種雜色。所謂青",
    "T19n0951_001:0226a20": "黃赤白紅雜色光。是光晃曜遍照十方無量",
    "T19n0951_001:0226a21": "無數種種佛剎。及此三千大千世界一切地獄",
    "T19n0951_001:0226a22": "傍生諸界黑業有情。一切罪惱盡皆銷滅。一",
    "T19n0951_001:0226a23": "切行化持呪菩薩。遇斯光者悉皆成就。如斯",
    "T19n0951_001:0226a24": "現者盡是如來無量大福。光照滋澤現不思",
    "T19n0951_001:0226a25": "議。經須臾時作大利樂。拔諸有情一切苦業。",
    "T19n0951_001:0226a26": "光復映蔽殑伽沙數一切佛剎。一切魔界魔",
    "T19n0951_001:0226a27": "之宮殿魔所光明。是等世界光皆遍照。上至",
    "T19n0951_001:0226a28": "有頂下至阿毘地獄。是中有情遇斯光者。各",
    "T19n0951_001:0226a29": "相警慰身心愉喜。其光還來繞佛三匝。各復",
    "T19n0951_001:0226b01": "本相。",
    "T19n0951_001:0226b02": "是時釋迦牟尼如來放斯光已。從三摩地安",
    "T19n0951_001:0226b03": "徐而起。觀諸佛剎及觀會眾。如師子王誥金",
    "T19n0951_001:0226b04": "剛密跡主菩薩言。汝今諦聽一字佛頂輪王",
    "T19n0951_001:0226b05": "大明呪王。佛眼呪王。四瑦瑟膩灑明呪呪",
    "T19n0951_001:0226b06": "王。此等呪王是如來手。是如來脣是如來口",
    "T19n0951_001:0226b07": "轉法輪王。施大濟利一切有情。若此世界",
    "T19n0951_001:0226b08": "一切菩薩摩訶薩等。及諸苾芻苾芻尼瑦波",
    "T19n0951_001:0226b09": "索迦瑦波斯迦。諸族姓男娭姓女等。具能",
    "T19n0951_001:0226b10": "依法。讀誦受持如是一字佛頂輪王大明呪",
    "T19n0951_001:0226b11": "者。所有一切諸天世人種種神鬼。悉無能害",
    "T19n0951_001:0226b12": "作諸破壞。是人當得一切安壽。無量福樂行",
    "T19n0951_001:0226b13": "大慈悲。住不退地無諸惱疾。火不能害水不",
    "T19n0951_001:0226b14": "能溺刀不橫害。毒藥毒蛇亦不中害。我此一",
    "T19n0951_001:0226b15": "字出生三摩地頂輪王呪。若有新學大乘菩",
    "T19n0951_001:0226b16": "薩摩訶薩及諸人等。信向誦持書寫佩者。則",
    "T19n0951_001:0226b17": "得安隱。為諸無量大威德天常擁護之。諸惡",
    "T19n0951_001:0226b18": "天龍毘那夜迦不相障惱。若書寫者。當淨洗",
    "T19n0951_001:0226b19": "浴著鮮潔衣。如法齋戒坐於壇側。樺木皮",
    "T19n0951_001:0226b20": "上雄黃書呪。施諸苾芻及苾芻尼。置袈裟角",
    "T19n0951_001:0226b21": "恭敬佩之。若有國王王族妃后大臣僚佐諸",
    "T19n0951_001:0226b22": "族姓男族姓女等而樂佩者。各戴頭上或繫",
    "T19n0951_001:0226b23": "項上。或腕臂上則得安隱。除諸障惱魍魎厄",
    "T19n0951_001:0226b24": "疾。常為諸天觀敬讚歎。當不墮於諸惡道界。",
    "T19n0951_001:0226b25": "密跡主是大呪王。亦能滅諸災星變怪作大",
    "T19n0951_001:0226b26": "安樂。亦能攝伏一切天龍八部神鬼。亦能成",
    "T19n0951_001:0226b27": "就當諸呪者無上業緣。",
    "T19n0951_001:0226b28": "復誥金剛密跡主菩薩言。是一切如來白傘",
    "T19n0951_001:0226b29": "蓋佛頂輪王呪。高頂輪王呪。勝頂輪王呪。光",
    "T19n0951_001:0226c01": "聚頂輪王呪。同等住於一切如來三摩地中。",
    "T19n0951_001:0226c02": "神力皆等無量廣大。猶不能及一字佛頂輪",
    "T19n0951_001:0226c03": "王最上大三摩地明呪之力。是呪何故最上無",
    "T19n0951_001:0226c04": "等。假如來佛眼明呪。佛毫相呪。摧碎頂輪",
    "T19n0951_001:0226c05": "王呪。難勝奮怒王呪。合說是呪。以此因緣得",
    "T19n0951_001:0226c06": "名最上無等等侶。又從大悲大丈夫大師子",
    "T19n0951_001:0226c07": "吼。一切諸大菩薩摩訶薩等不能摧壞。一切",
    "T19n0951_001:0226c08": "諸佛神通威德慶護加被。作大智光破諸黑",
    "T19n0951_001:0226c09": "暗。堅深淨慧能作吉祥福相威德世間最勝。",
    "T19n0951_001:0226c10": "無垢清淨勇猛堅固。現四無畏能作離生四",
    "T19n0951_001:0226c11": "無礙智四念住智無忘失智廣大無量。能作",
    "T19n0951_001:0226c12": "無間金剛十力大光威德。滅諸垢障入諸佛",
    "T19n0951_001:0226c13": "智。能作一切諸大菩薩萬行功德如來相好",
    "T19n0951_001:0226c14": "一切智智。能作一切勇猛寂靜法定法幢高",
    "T19n0951_001:0226c15": "無障礙大威德處能與一切。業惡有情作道",
    "T19n0951_001:0226c16": "聖諦大慈大悲大喜捨處。能現一切如來神",
    "T19n0951_001:0226c17": "力無上菩提大明鏡智三摩地處。",
    "T19n0951_001:0226c18": "爾時世尊為顯一字佛頂輪王大威德力。欻",
    "T19n0951_001:0226c19": "變身相如大轉輪王。具足七寶眷屬圓滿一",
    "T19n0951_001:0226c20": "時顯現。一一寶中各放大光輪照無邊。一切",
    "T19n0951_001:0226c21": "法寶俱時出現。放雜寶光。是大轉輪王坐於",
    "T19n0951_001:0226c22": "座上。身容赫奕放種種光。映照一切如鎔金",
    "T19n0951_001:0226c23": "聚。即說一字佛頂輪王呪曰。",
    "T19n0951_001:0226c24": "娜(乃哿反下同)莫縒(蘇哿反下同)曼嚲(多可反下同一)勃馱南(二)",
    "T19n0951_001:0226c25": "唵(二合)[合*牛](三)勃琳(琳字重彈舌呼二合)[合*牛](四)",
    "T19n0951_001:0226c26": "爾時如來說是呪時。殑伽沙等三千大千世",
    "T19n0951_001:0226c27": "界。一時六返震動。如贍部洲旋嵐猛風。吹",
    "T19n0951_001:0226c28": "諸叢林草木動等。是中一切蘇彌山王亦皆",
    "T19n0951_001:0226c29": "大動。一切河海盡皆涌沸。以佛神力一切魔",
    "T19n0951_001:0227a01": "宮大火遍起。是中諸魔為火所逼。悉皆惶怖",
    "T19n0951_001:0227a02": "稱佛歸依。一切地獄苦皆消息。會中有情各",
    "T19n0951_001:0227a03": "及眷屬。無有一能闚瞻仰者。是會一切諸大",
    "T19n0951_001:0227a04": "菩薩。如彌勒等亦無有能闚瞻觀者。其觀世",
    "T19n0951_001:0227a05": "音菩薩金剛密跡主菩薩。以佛威神欻然之",
    "T19n0951_001:0227a06": "間悶亂躄地。是時彼諸大威德天。所謂大自",
    "T19n0951_001:0227a07": "在天那羅延天帝釋天俱癈羅天婆魯拏天",
    "T19n0951_001:0227a08": "焰摩法王。乃至一切諸天天神一切神鬼大",
    "T19n0951_001:0227a09": "威德者。所執輪戟杵索棒杈。及諸侍從各手",
    "T19n0951_001:0227a10": "器仗悉皆墜落。是諸菩薩佛加持力。憶念一",
    "T19n0951_001:0227a11": "切如來一字佛頂輪王菩提神通大三摩地。",
    "T19n0951_001:0227a12": "是時一切諸天龍神藥叉羅剎乾闥婆阿素洛",
    "T19n0951_001:0227a13": "迦樓羅緊那羅摩呼羅伽天神鬼等。一時戰",
    "T19n0951_001:0227a14": "怖身毛悚竪。無敢觀瞻大法輪王姿好威光",
    "T19n0951_001:0227a15": "時惟等心歸佛世尊。",
    "T19n0951_001:0227a16": "南無佛陀南無佛陀。",
    "T19n0951_001:0227a17": "爾時世尊為令觀世音菩薩金剛密跡主菩薩",
    "T19n0951_001:0227a18": "及諸大眾得醒解故。疾須臾間隱易是身。還",
    "T19n0951_001:0227a19": "如來相誥彌勒菩薩摩訶薩言。我今復說一",
    "T19n0951_001:0227a20": "切佛眼大明母呪。為息可畏難調伏者。為欲",
    "T19n0951_001:0227a21": "成就出世世間一切佛頂大輪王呪一切事位",
    "T19n0951_001:0227a22": "滅諸諍論。是呪乃是一切諸佛種族母呪。復",
    "T19n0951_001:0227a23": "是一切諸大菩薩生養育母。又是諸佛佛眼",
    "T19n0951_001:0227a24": "明呪則說呪曰。",
    "T19n0951_001:0227a25": "娜莫薩嚩(無可反下同)嚲詑(他可反下同)誐(魚迦反又反迦字居我反",
    "T19n0951_001:0227a26": "下同)諦瓢(毘遙反下同一)囉褐[略/糸](毘藥反下同二)三藐三勃睇",
    "T19n0951_001:0227a27": "[略/糸](三)唵(二合)[合*牛](四)嚕嚕(五)塞(僧乙反)普嚕(六)入嚩攞",
    "T19n0951_001:0227a28": "(勒哿反下同)底(丁以反)瑟馱侘(魑價反下同七)悉馱盧(輕呼)",
    "T19n0951_001:0227b01": "者禰(奴禮反下同八)薩嚩喇詑娑馱儞(九)窣(二合)嚩訶(十)",
    "T19n0951_001:0227b02": "說此一切佛眼呪已。其觀世音菩薩金剛密",
    "T19n0951_001:0227b03": "跡主菩薩。以呪威力則醒起身。其諸威德",
    "T19n0951_001:0227b04": "一切天眾。各復本心愉躍安樂各各持所本",
    "T19n0951_001:0227b05": "自器仗。專心歸佛瞻仰讚言。希有世尊希有",
    "T19n0951_001:0227b06": "善逝。時觀世音菩薩金剛密跡主菩薩。合掌",
    "T19n0951_001:0227b07": "瞻敬白言世尊。如來今日何故特化大轉輪",
    "T19n0951_001:0227b08": "王身大光明聚。甚奇希有本未曾見。如來誥",
    "T19n0951_001:0227b09": "言大善男子。此是一字佛頂大法輪王。執持",
    "T19n0951_001:0227b10": "諸佛形相神變三摩地門。大善男子譬如汝",
    "T19n0951_001:0227b11": "等集大壇現種種威德諸神變像不思議事。",
    "T19n0951_001:0227b12": "如來亦爾。如是振現大法輪王特奇色身姿",
    "T19n0951_001:0227b13": "貌威德。大善男子此頂輪王。是真一切如來",
    "T19n0951_001:0227b14": "安住最勝三摩地身。所有一切諸大菩薩無能",
    "T19n0951_001:0227b15": "超越。一切呪王亦無過者。大善男子若所",
    "T19n0951_001:0227b16": "方處持此呪者。五踰膳那出世世間。一切呪",
    "T19n0951_001:0227b17": "王悉無成住。汝等同此方處所說。加持大呪",
    "T19n0951_001:0227b18": "亦無成住。若有念是一字佛頂輪王呪者。即",
    "T19n0951_001:0227b19": "得出世世間一切大呪悉盡成辦。汝等所說",
    "T19n0951_001:0227b20": "一切呪法誦持無驗。若以此呪而常助誦速",
    "T19n0951_001:0227b21": "得成就。五踰膳那一切菩薩金剛呪神天龍",
    "T19n0951_001:0227b22": "八部。皆不住入現相成就。又他一切最大呪",
    "T19n0951_001:0227b23": "王威德神力。亦不能得映及此大一字頂輪",
    "T19n0951_001:0227b24": "王呪。何以故是呪威神最尊最特無等侶故。",
    "T19n0951_001:0227b25": "十地一切諸大菩薩。亦怖是呪威德神力。何",
    "T19n0951_001:0227b26": "況諸天小威力者。若常誦是一字佛頂輪王",
    "T19n0951_001:0227b27": "呪時。每當先誦此佛眼呪。七遍滿已乃安",
    "T19n0951_001:0227b28": "誦是一字佛頂輪王呪。時數畢已。又誦佛眼",
    "T19n0951_001:0227b29": "呪數一七遍。則德安隱無諸嬈惱。",
    "T19n0951_001:0227c01": "爾時世尊復於座上。現一切諸佛光明加被",
    "T19n0951_001:0227c02": "白傘蓋頂輪王呪王之身。即於頂上合現一",
    "T19n0951_001:0227c03": "蓋。遍覆三千大千世界虛空空際。光皎奇特。",
    "T19n0951_001:0227c04": "亦不觸惱空居有情。是時觀世音菩薩金剛",
    "T19n0951_001:0227c05": "密跡主菩薩。合掌瞻敬白言世尊。如是神變",
    "T19n0951_001:0227c06": "是何物相。欻遍大千狀如傘蓋。住佛頂上不",
    "T19n0951_001:0227c07": "見邊際無不識解。",
    "T19n0951_001:0227c08": "爾時世尊又誥金剛密跡主菩薩等言。我今",
    "T19n0951_001:0227c09": "正入一切如來無量光明白傘蓋頂輪王三摩",
    "T19n0951_001:0227c10": "地。由是現此過現一切諸如來共說白傘蓋",
    "T19n0951_001:0227c11": "頂輪呪王呪狀之體。此白傘蓋是真一切如",
    "T19n0951_001:0227c12": "來無量色寶無邊音聲。一切如意寶鐸網羅",
    "T19n0951_001:0227c13": "普周莊嚴。顯現不思議諸佛世尊光明傘蓋。",
    "T19n0951_001:0227c14": "我今現此一切如來白傘蓋頂輪王。為令蠲",
    "T19n0951_001:0227c15": "除一切有情種種罪障。今此一切諸佛如來",
    "T19n0951_001:0227c16": "白傘蓋頂輪王。一切菩薩大威德者。盡思共",
    "T19n0951_001:0227c17": "度亦不了知。縱諸佛子住過百千俱胝大劫。",
    "T19n0951_001:0227c18": "觀察思惟此白傘蓋前際後際中際。亦不了",
    "T19n0951_001:0227c19": "知。是時釋迦牟尼如來仰觀頂上白傘蓋頂",
    "T19n0951_001:0227c20": "輪王。振佛神力欻變白傘蓋頂輪呪王色身",
    "T19n0951_001:0227c21": "則說呪曰。",
    "T19n0951_001:0227c22": "娜莫縒曼嚲(一)勃馱南(二)唵(二合)[合*牛](三)嚲詑誐",
    "T19n0951_001:0227c23": "妬瑟膩(女利反)灑(疎價反下同四)[橠-多+可](烏可反下同)曩(輕音)嚩盧(引)",
    "T19n0951_001:0227c24": "枳嚲姥[束*犬](盧沒反下同)馱(五)唵(二合)[合*牛](六)麼麼(七)",
    "T19n0951_001:0227c25": "虎(二合)[合*牛]溺(儞即反八)",
    "T19n0951_001:0227c26": "說是呪時三千大千世界六返震動。於時世",
    "T19n0951_001:0227c27": "尊告諸菩薩摩訶薩。此白傘蓋頂輪呪王。能",
    "T19n0951_001:0227c28": "成能攝一切呪等。是呪王力不空無障勇猛",
    "T19n0951_001:0227c29": "無礙無等等故。",
    "T19n0951_001:0228a01": "爾時世尊復謂金剛密跡主菩薩言。我今又",
    "T19n0951_001:0228a02": "入一切諸佛光明威德大三摩地。顯說光聚",
    "T19n0951_001:0228a03": "頂輪王呪威德神力。為滅一切有情種種罪",
    "T19n0951_001:0228a04": "障。為令斷壞出世世間一切呪力。是呪是真",
    "T19n0951_001:0228a05": "無量諸大菩薩所讚歎處。又是無量俱胝殑",
    "T19n0951_001:0228a06": "伽沙數諸佛如來光聚頂輪王呪。是呪所有",
    "T19n0951_001:0228a07": "威德神通光明之力。亦以一字佛頂輪王威",
    "T19n0951_001:0228a08": "德神力金剛呪句即說呪曰。",
    "T19n0951_001:0228a09": "娜莫縒曼嚲(一)勃馱南(二)唵(二合)[合*牛](三)嚲詑誐",
    "T19n0951_001:0228a10": "妬(引)瑟膩灑(四)[橠-多+可]曩(輕音)嚩路枳嚲姥[巿*犬]馱(五)諦",
    "T19n0951_001:0228a11": "劭(儒照反下同)囉始(六)虎(二合)[合*牛](七)入嚩攞入嚩攞",
    "T19n0951_001:0228a12": "(八)馱哿(古我反下同)馱哿(九)娜囉弭娜囉弭(十)弭",
    "T19n0951_001:0228a13": "娜囉弭(十一)嗔娜嗔娜(十二)頻娜頻娜(十三)虎",
    "T19n0951_001:0228a14": "(二合)[合*牛]虎(二合)[合*牛]泮泮(十四)窣(二合)嚩訶(十五)",
    "T19n0951_001:0228a15": "說此呪時。於是如來則以無量廣大威德。頂",
    "T19n0951_001:0228a16": "放大光滿照三千大千世界。盡變其地。普大",
    "T19n0951_001:0228a17": "成現大寶蓮華如來會中。雜色寶光重重晃",
    "T19n0951_001:0228a18": "曜。當佛頂上。一切寶花而為傘蓋。蓋大千界",
    "T19n0951_001:0228a19": "滿覆空際。以眾寶網圍繞莊嚴。妙香花瓔半",
    "T19n0951_001:0228a20": "滿月等。寶鐸金鈴處處垂布。大寶摩尼其諸",
    "T19n0951_001:0228a21": "雜拂間錯莊飾。周圍三千大千世界。一切珍",
    "T19n0951_001:0228a22": "奇而為牆壁。無價諸寶飾為階陛。一切戶牖",
    "T19n0951_001:0228a23": "眾寶莊嚴。其諸雜寶出大光焰。映相交皎。",
    "T19n0951_001:0228a24": "是會一切諸大菩薩。覩斯神變見未曾見。踊",
    "T19n0951_001:0228a25": "躍歡喜得大安樂。出世世間一切呪法。已成",
    "T19n0951_001:0228a26": "就者皆悉斷壞。何以故大光藏力似一字",
    "T19n0951_001:0228a27": "佛頂輪王呪。密跡主此一切如來光聚光照",
    "T19n0951_001:0228a28": "頂輪王呪。能照三千大千世界上至有頂下",
    "T19n0951_001:0228a29": "至阿毘地獄。一切大明。及盡映蔽諸魔宮殿",
    "T19n0951_001:0228b01": "魔眾光明。密跡主是光王呪。心所憶念破斷",
    "T19n0951_001:0228b02": "他呪。則皆破斷。唯除一字佛頂輪王呪。白",
    "T19n0951_001:0228b03": "傘蓋頂輪王呪。高頂輪王呪。勝頂輪王呪。佛",
    "T19n0951_001:0228b04": "眼母呪。佛五字心呪。其餘出世世間一切諸",
    "T19n0951_001:0228b05": "呪悉能破斷。打撲調伏攝喚於前。若有呪者",
    "T19n0951_001:0228b06": "得大證驗。暫讀暫誦光王呪者。則能摧伏一",
    "T19n0951_001:0228b07": "切鬼神。調御區譴。密跡主是光王呪。勿於",
    "T19n0951_001:0228b08": "不淨臭穢腥臊屎尿之處讀誦受持。不於無",
    "T19n0951_001:0228b09": "佛舍利制底之處讀誦受持。亦勿對於一切",
    "T19n0951_001:0228b10": "諸呪壇會呪像諸有情前妄誦斯呪。何以故",
    "T19n0951_001:0228b11": "是光王呪。以似一字佛頂輪王呪力大威德",
    "T19n0951_001:0228b12": "故。唯除佛舍利塔處佛說法處。空閑淨處高",
    "T19n0951_001:0228b13": "山頂處。名山窟處海岸勝處。海逈洲處。何以",
    "T19n0951_001:0228b14": "故是光王呪威德猛大。能壞自他道力功德。",
    "T19n0951_001:0228b15": "皆無成望。若有善男子樂持讀誦是光王",
    "T19n0951_001:0228b16": "呪者。住前等處應如法持。時別先誦一字佛",
    "T19n0951_001:0228b17": "頂輪王呪及佛眼呪各七遍已。然則誦斯光",
    "T19n0951_001:0228b18": "聚王呪。得大威德四儀安隱。身膚光澤辯智",
    "T19n0951_001:0228b19": "聰悟。密跡主是光王呪。若成就者則等成就",
    "T19n0951_001:0228b20": "一字佛頂輪王呪大三摩地。汝復應知此光",
    "T19n0951_001:0228b21": "王呪光明威德。乃是一切諸佛光明威德神",
    "T19n0951_001:0228b22": "力。能現增長一切有情福善威德。蠲眾罪障。",
    "T19n0951_001:0228b23": "能盡碎斷一切諸呪威德神力。能善調伏。一",
    "T19n0951_001:0228b24": "切他諸惡有情故。能善作成一切事故。能作",
    "T19n0951_001:0228b25": "光明照一切故。",
    "T19n0951_001:0228b26": "爾時世尊復謂金剛密跡主菩薩言。我今又",
    "T19n0951_001:0228b27": "入一切如來勇猛出現神通三摩地。顯說高",
    "T19n0951_001:0228b28": "頂輪王呪神通威德。除於三界諸惱有情一",
    "T19n0951_001:0228b29": "切罪障。是呪是真一切如來力加持處。為令",
    "T19n0951_001:0228c01": "一切諸大菩薩。修行出現無量威德。勇猛精",
    "T19n0951_001:0228c02": "進得大安樂。即說呪曰。",
    "T19n0951_001:0228c03": "娜莫縒曼嚲(一)勃馱南(二)奄(二合)[合*牛](三)入嚩",
    "T19n0951_001:0228c04": "攞入嚩攞(四)揟(儞執反)弊(并世反引)揟(同上)驃(并笑反引",
    "T19n0951_001:0228c05": "五)誐妬瑟膩灑(六)度那度那(七)虎(二合)[合*牛](八)",
    "T19n0951_001:0228c06": "說是呪時三千大千世界六返震動。一切天",
    "T19n0951_001:0228c07": "龍藥叉羅剎乾闥婆阿素洛迦樓羅緊那羅摩",
    "T19n0951_001:0228c08": "呼羅伽等。一時悶絕失大威德。一切諸惡毘",
    "T19n0951_001:0228c09": "那夜迦。為火燒惱叫呼惶怖。密跡主此高頂",
    "T19n0951_001:0228c10": "輪王呪。乃是一切諸佛如來最大神通勇猛",
    "T19n0951_001:0228c11": "精進三摩地力。若善男子樂欲成就一字佛",
    "T19n0951_001:0228c12": "頂輪王呪者。應令內外嚴飾清潔。以樺木皮",
    "T19n0951_001:0228c13": "或以紙素竹帛等上。雄黃書斯高頂輪王呪。",
    "T19n0951_001:0228c14": "佩帶肩臂并持斯呪。速得成就。若有國王王",
    "T19n0951_001:0228c15": "族妃后大臣僚佐清信男女一切人民。信斯",
    "T19n0951_001:0228c16": "呪者。亦令書寫戴頂頸臂。為諸人眾互相敬",
    "T19n0951_001:0228c17": "諾。而不侵擾災垢銷滅。當得辯才吉相圓滿。",
    "T19n0951_001:0228c18": "若有軍將及諸兵眾敬信斯呪。亦令書寫持",
    "T19n0951_001:0228c19": "繫旍旗。及戴頭臂往他軍陣。他自臣伏互不",
    "T19n0951_001:0228c20": "殘害。何以故以諸如來力加持故。密跡主是",
    "T19n0951_001:0228c21": "高頂輪王呪。若諸菩薩修持之者。則得無量",
    "T19n0951_001:0228c22": "如來加持勇猛威力。一切諸魔諸天神鬼。怖",
    "T19n0951_001:0228c23": "不親近而作惱害。若有成就是高頂輪王呪",
    "T19n0951_001:0228c24": "者。則得無量勝福威力。得同一字佛頂輪王",
    "T19n0951_001:0228c25": "呪力。何以故。以諸如來三摩地力等。加持故。",
    "T19n0951_001:0228c26": "爾時世尊誥金剛密跡主菩薩言。我今又入",
    "T19n0951_001:0228c27": "一切如來不思議神通大三摩地。顯說勝頂",
    "T19n0951_001:0228c28": "輪王呪。神通威德。為滅一切惡趣地獄一切",
    "T19n0951_001:0228c29": "有情種種苦故為現一切諸佛如來神通威德",
    "T19n0951_001:0229a01": "大不思議大三摩地則說呪曰。",
    "T19n0951_001:0229a02": "娜莫縒曼嚲(一)勃馱南(二)唵(二合)[合*牛](三)入嚩攞(四)",
    "T19n0951_001:0229a03": "惹曜(齶聲重呼)瑟膩灑(五)入嚩攞入嚩攞(六)畔馱畔馱",
    "T19n0951_001:0229a04": "(七)娜麼娜麼(八)訥嚕莽(謨朗反)訥嚕莽(同上九)郝(呼各反十)",
    "T19n0951_001:0229a05": "[可*欠](呼可反下同)曩(十一)虎(二合)[合*牛](十二)",
    "T19n0951_001:0229a06": "說是呪時此大千界。及諸佛剎一切皆大六",
    "T19n0951_001:0229a07": "返震動。以佛威德現斯神變。一切有情普不",
    "T19n0951_001:0229a08": "驚怖。令諸地獄眾惡有情。種種劇苦盡皆止",
    "T19n0951_001:0229a09": "息。其諸餓鬼一時皆得飽食甘饍。密跡主此",
    "T19n0951_001:0229a10": "勝頂輪王呪。乃是殑伽沙等諸佛如來神通",
    "T19n0951_001:0229a11": "變化之所演說。為諸怕怖一切有情得安樂",
    "T19n0951_001:0229a12": "故說密跡主是呪所在方處。有暫觀讀。一切",
    "T19n0951_001:0229a13": "諸魔則不入中。何況持者。若有善男子晝夜",
    "T19n0951_001:0229a14": "精勤。讀誦受持此勝頂輪王呪者。不久當得",
    "T19n0951_001:0229a15": "不思議界神通神變三摩地門。為諸天人恭",
    "T19n0951_001:0229a16": "敬觀禮。獲不思議功德蘊身。若有信寔學",
    "T19n0951_001:0229a17": "大乘者。復能信向一字佛頂輪王明勝章句。",
    "T19n0951_001:0229a18": "能常精懇讀誦受持。當則速證一切如來深",
    "T19n0951_001:0229a19": "不思議平等神通最勝神通智三摩地。踰諸",
    "T19n0951_001:0229a20": "有情福壽昌勝。所求如意為人所尊。密跡主",
    "T19n0951_001:0229a21": "如是精勤受持勝頂輪王呪者。是人不久亦",
    "T19n0951_001:0229a22": "獲神通。一切天魔毘那夜迦。惡神鬼等悉不",
    "T19n0951_001:0229a23": "親近。若遇斯人則皆怖走失大威德。密跡主",
    "T19n0951_001:0229a24": "若人信修證成是呪。即同證成一字佛頂輪",
    "T19n0951_001:0229a25": "王明呪章句。能起神通入於地獄。度脫一切",
    "T19n0951_001:0229a26": "有情罪苦。密跡主是呪無量無邊神通功德。",
    "T19n0951_001:0229a27": "我今略說少分之耳。若我廣說於無量劫讚",
    "T19n0951_001:0229a28": "斯功德亦不能盡。",
    "T19n0951_001:0229a29": "爾時世尊誥諸菩薩摩訶薩言。善男子是五",
    "T19n0951_001:0229b01": "頂輪王明呪章句。從一切如來神通威力大",
    "T19n0951_001:0229b02": "三摩地。出生流現。我縱百千俱胝大劫。說是",
    "T19n0951_001:0229b03": "等呪神通功德亦不能盡。我今但為利益度",
    "T19n0951_001:0229b04": "脫一切有情略說少耳。若如來住於百千俱",
    "T19n0951_001:0229b05": "胝大劫。說五頂輪王種族呪等亦不能盡五",
    "T19n0951_001:0229b06": "種族呪一一邊際。密跡主若有善男子。住於",
    "T19n0951_001:0229b07": "無量佛世尊所。以上衣服臥具湯藥飲食財",
    "T19n0951_001:0229b08": "寶一切等物。日日三時持獻供養。經百千劫。",
    "T19n0951_001:0229b09": "所得功德百千萬分。不如有人於三七日。依",
    "T19n0951_001:0229b10": "法持是五頂輪王明勝章句功德之一。何以",
    "T19n0951_001:0229b11": "故讀誦受持是五頂輪王明勝章句得成就",
    "T19n0951_001:0229b12": "者。此人決定當得不退菩薩地。色相威德三",
    "T19n0951_001:0229b13": "界殊特。堅固精進度生老死。欲界帝釋一切",
    "T19n0951_001:0229b14": "諸天大威德者。見是成就五頂輪王呪人。不",
    "T19n0951_001:0229b15": "起於座而迎廙者。頭破七分如阿梨樹枝。大",
    "T19n0951_001:0229b16": "自在天帝釋天那羅延天多聞天王。及諸天",
    "T19n0951_001:0229b17": "等身所光明威德神力。皆被證是五頂輪王",
    "T19n0951_001:0229b18": "持呪之人。光明威德映蔽不現。是人威光常",
    "T19n0951_001:0229b19": "曜赫奕踰於諸天億百千萬倍。復有大福純",
    "T19n0951_001:0229b20": "善德人。信向意樂成是呪者。則當如法書寫",
    "T19n0951_001:0229b21": "此經讀誦受持。常以塗香末香燒香花菓飲",
    "T19n0951_001:0229b22": "食而供養之。斯人若見信佛神通十力威德",
    "T19n0951_001:0229b23": "一切深法行菩薩乘者。則當為說勿懷慳惜",
    "T19n0951_001:0229b24": "即得。成就於百千劫。不墮地獄得宿命智。",
    "T19n0951_001:0229b25": "乃至阿耨多羅三藐三菩提。常為一切天龍",
    "T19n0951_001:0229b26": "八部觀敬衛護。一切諸魔不相嬈害。所演教",
    "T19n0951_001:0229b27": "命人皆敬受。若命終時如入靜慮。密跡主有",
    "T19n0951_001:0229b28": "善男子。種族高貴父母真正好宿日生。具足",
    "T19n0951_001:0229b29": "諸根身姝端好。膚色赤白骨節不現。臂手傭",
    "T19n0951_001:0229c01": "纖不短不陋。不肥不瘦指甲紅赤。脚鹿王相",
    "T19n0951_001:0229c02": "兩踝平滿。齒不疎趹亦不黃黑鮮白齊密。眼",
    "T19n0951_001:0229c03": "不角睞睱瞖黃綠。鼻不匾[匚@虒]脣不騫縮。面",
    "T19n0951_001:0229c04": "不窊狹體膚光潤。不患疥癩風濕漏癬。不",
    "T19n0951_001:0229c05": "貪色欲。不為毘那夜迦而作惱亂。福德智慧",
    "T19n0951_001:0229c06": "清淨圓滿。性自歸佛菩薩法僧。不信不事諸",
    "T19n0951_001:0229c07": "天天神邪神鬼等。常不懈怠攝心精進唯樂",
    "T19n0951_001:0229c08": "修學大乘道教。意欲圓滿菩薩大願。超眾魔",
    "T19n0951_001:0229c09": "境趣菩薩地。如是之人合得是經成就此呪。",
    "T19n0951_001:0229c10": "密跡主若見斯人敬為善友。應以種種方便",
    "T19n0951_001:0229c11": "為說是呪功德修行法教。當令是人速得成",
    "T19n0951_001:0229c12": "就是大五頂輪王明勝法地。密跡主是呪王",
    "T19n0951_001:0229c13": "經於無量佛剎難得見聞。若得聞者皆是如",
    "T19n0951_001:0229c14": "來神力加被。若得斯經則是如來種族親屬。",
    "T19n0951_001:0229c15": "何以故此如來呪三摩地王。實難思議。於諸",
    "T19n0951_001:0229c16": "呪中最上最勝為大第一。是等有情應當決",
    "T19n0951_001:0229c17": "定生最上心成此五頂輪王呪。若有有情求",
    "T19n0951_001:0229c18": "得此經。清淨如法或復書寫。或復讀誦是呪",
    "T19n0951_001:0229c19": "是經。當知斯人則便當得是五頂輪王呪三",
    "T19n0951_001:0229c20": "摩地王。永斷愛流無明結賊瞋恚癡害頑嚚",
    "T19n0951_001:0229c21": "之心。則為諸天恭敬供養而恃怙故。",
    "T19n0951_001:0229c22": "一字佛頂輪王經畫像法品第二",
    "T19n0951_001:0229c23": "爾時釋迦牟尼如來復以佛眼觀是會眾。誥",
    "T19n0951_001:0229c24": "金剛密跡主菩薩摩訶薩言。善男子汝復諦",
    "T19n0951_001:0229c25": "聽此一字佛頂輪王像。是像無量殑伽沙俱",
    "T19n0951_001:0229c26": "胝諸佛同共宣說。於出世世間一切變像。此",
    "T19n0951_001:0229c27": "像最上利益一切障累有情。是像乃是一切",
    "T19n0951_001:0229c28": "如來神通變化。形容相好冠纓衣服。運度一",
    "T19n0951_001:0229c29": "切罪垢有情。登涅槃岸最三摩地。畫斯像者。",
    "T19n0951_001:0230a01": "先曾入此頂輪王灌頂無勝法壇。於阿闍梨",
    "T19n0951_001:0230a02": "手授具足呪句印法。或復入於勝頂王壇已",
    "T19n0951_001:0230a03": "成就者。為阿闍梨印讚許可。求證出世大涅",
    "T19n0951_001:0230a04": "槃處。如是行人乃堪畫像。正命令於淨行婆",
    "T19n0951_001:0230a05": "羅門善信童女。或命大姓種族父母真正善",
    "T19n0951_001:0230a06": "信童女。教淨護持。撚治織縫莫麁惡絲持和",
    "T19n0951_001:0230a07": "織畫。勿刀截斷。闊量四肘長量六肘。或闊三",
    "T19n0951_001:0230a08": "肘長量五肘。若力不迨如是織作。亦任貨求",
    "T19n0951_001:0230a09": "鮮淨好者。勿還價直。貨得物已以淨香水如",
    "T19n0951_001:0230a10": "法蘸浴。乃中圖畫。色盞新淨勿用皮膠水",
    "T19n0951_001:0230a11": "調和彩色。用以香膠調色畫采。或取如來種",
    "T19n0951_001:0230a12": "族部中教法軌則。畫像亦得。畫是像者。當於",
    "T19n0951_001:0230a13": "一切佛神通月畫飾莊采。所謂正月五月九",
    "T19n0951_001:0230a14": "月。則斯等月月初一日。或十五日起首畫摸。",
    "T19n0951_001:0230a15": "其畫像處於佛堂殿。或於山間仙人窟處。是",
    "T19n0951_001:0230a16": "處占相方圓百步。無諸臭穢水復無虫清潔",
    "T19n0951_001:0230a17": "淨美。當所畫地日日如法香水塗灑。其畫匠",
    "T19n0951_001:0230a18": "人諸根端好性善真正具信五根。若畫彩時",
    "T19n0951_001:0230a19": "授八戒齋。一出一浴著新淨衣。斷諸談論。先",
    "T19n0951_001:0230a20": "正當中畫菩提樹。種種寶莊枝葉花菓。如如",
    "T19n0951_001:0230a21": "意樹間雜各異。七寶枝條眾寶花葉。白珠為",
    "T19n0951_001:0230a22": "蘂赤珠為鬚。眾寶瑠璃以為諸菓。或有枝出",
    "T19n0951_001:0230a23": "種種寶菓。或有枝出種種寶芽。或有枝起種",
    "T19n0951_001:0230a24": "種寶雲。或有枝雨甘露雨滴。或有枝掛天諸",
    "T19n0951_001:0230a25": "寶衣。或有枝懸寶鐸鈴磬。或有枝出珊瑚琥",
    "T19n0951_001:0230a26": "珀赤珠碼碯。其枝枝間畫雲光電。枝葉花",
    "T19n0951_001:0230a27": "上又畫白鶴孔雀迦陵頻伽鸚鵡舍利共命之",
    "T19n0951_001:0230a28": "鳥及諸好鳥。地畫七寶遍皆莊采。如是地",
    "T19n0951_001:0230a29": "樹下畫釋迦牟尼如來。備三十二大人相八",
    "T19n0951_001:0230b01": "十妙好。身背圓光坐師子座。結跏趺坐作說",
    "T19n0951_001:0230b02": "法相。目觀一字頂輪王。頂放雜色大光明焰。",
    "T19n0951_001:0230b03": "當以右手屈上揚掌。其大拇指與中指頭相",
    "T19n0951_001:0230b04": "捻。餘三指微屈散伸。左手仰左膝上。施之",
    "T19n0951_001:0230b05": "無畏。佛右側畫普賢菩薩。面目熙怡結跏趺",
    "T19n0951_001:0230b06": "坐。手執白拂。佛左側畫彌勒菩薩。面目熙怡",
    "T19n0951_001:0230b07": "結跏趺坐。手執白拂。當佛座前右邊畫一字",
    "T19n0951_001:0230b08": "頂輪王。身金色相瞻仰如來。左手執開蓮華。",
    "T19n0951_001:0230b09": "於花臺上側竪畫一金輪。右手揚掌身背圓",
    "T19n0951_001:0230b10": "光。當佛座前。左邊畫白傘蓋頂輪王。身金色",
    "T19n0951_001:0230b11": "相觀一字頂輪王。左手當胸執開蓮華。於花",
    "T19n0951_001:0230b12": "臺上畫白傘蓋。右手執半開不開蓮華。身背",
    "T19n0951_001:0230b13": "圓光。又白傘蓋頂輪王後。畫高頂輪王。身金",
    "T19n0951_001:0230b14": "色相。瞻一字頂輪王。左手執弭惹布羅迦菓。",
    "T19n0951_001:0230b15": "右手執青優鉢羅花。身背圓光。復一字頂輪",
    "T19n0951_001:0230b16": "王後。畫光聚頂輪王。身金色相。瞻一字頂輪",
    "T19n0951_001:0230b17": "王。左手執開蓮華。於花臺上畫佛心印。火焰",
    "T19n0951_001:0230b18": "圍繞。右手當胸執如意珠。身有圓光作種種",
    "T19n0951_001:0230b19": "色。又光聚頂輪王後。畫勝頂輪王。身金色相。",
    "T19n0951_001:0230b20": "左手執開蓮華。於花臺上直竪畫劍。右手執",
    "T19n0951_001:0230b21": "如意寶珠。身背圓光。瞻一字頂輪王。是五頂",
    "T19n0951_001:0230b22": "輪王面目熙怡。身狀莊采一如菩薩。頭冠瓔",
    "T19n0951_001:0230b23": "珞環釧衣服而莊嚴之。皆半跏趺坐坐白蓮",
    "T19n0951_001:0230b24": "華。又一字頂輪王右。畫主兵神。面目熙怡瞻",
    "T19n0951_001:0230b25": "一字頂輪王。左手胸側執槊。槊上畫懸繒帶。",
    "T19n0951_001:0230b26": "右手執金剛杵。身被衣甲半跏趺坐。又當佛",
    "T19n0951_001:0230b27": "座前右邊。畫觀世音菩薩。身白黃色結跏趺",
    "T19n0951_001:0230b28": "坐。左手胸側執開蓮華。右手揚掌曲躬瞻佛。",
    "T19n0951_001:0230b29": "又當佛座前左邊。畫金剛密跡主菩薩。身紫",
    "T19n0951_001:0230c01": "赤色結跏趺坐。左手胸側執金剛杵。右手揚",
    "T19n0951_001:0230c02": "掌曲躬瞻佛。次普賢菩薩後。畫曼殊室利童",
    "T19n0951_001:0230c03": "子菩薩。左手胸側執開蓮華。於花臺上竪畫",
    "T19n0951_001:0230c04": "三股金剛杵。右手屈肘仰掌。以大指中指頭",
    "T19n0951_001:0230c05": "相捻。餘三指微屈散伸。次畫無垢慧菩薩。左",
    "T19n0951_001:0230c06": "執開蓮華。於花臺上竪倒畫螺。右手屈上側",
    "T19n0951_001:0230c07": "揚於掌。次畫寂靜慧菩薩。左手胸側執金剛",
    "T19n0951_001:0230c08": "杵。右手仰右髀上。次畫無量慧菩薩。左手胸",
    "T19n0951_001:0230c09": "側執開蓮華。於花臺上側竪畫輪。右手把如",
    "T19n0951_001:0230c10": "意珠。次畫虛空藏菩薩。左手當胸執花。右手",
    "T19n0951_001:0230c11": "執如意珠仰右髀上。次畫虛空無垢藏菩薩。",
    "T19n0951_001:0230c12": "左手執金剛杵。右手揚掌。次畫大慧菩薩。左",
    "T19n0951_001:0230c13": "手執開蓮華。於花臺上畫如意珠。火焰圍繞。",
    "T19n0951_001:0230c14": "右手側內揚掌。是等菩薩面貌熙怡身金色",
    "T19n0951_001:0230c15": "相。各以寶冠瓔珞鐶釧。種種衣服而莊采之。",
    "T19n0951_001:0230c16": "坐寶蓮華半跏趺坐。次彌勒菩薩後。畫佛眼",
    "T19n0951_001:0230c17": "菩薩。面目慈軟仰觀會眾。左手執開蓮華。於",
    "T19n0951_001:0230c18": "花臺上畫佛心印。於印兩側各畫一眼。右手",
    "T19n0951_001:0230c19": "把如意珠。次畫佛毫相菩薩。面目慈軟。左手",
    "T19n0951_001:0230c20": "把開蓮華。於花臺上畫佛毫相印火焰圍繞。",
    "T19n0951_001:0230c21": "右手虛拳當右脇上。觀一字頂輪王。次畫如",
    "T19n0951_001:0230c22": "來槊菩薩。面目慈軟。左手當臍。右手把槊。槊",
    "T19n0951_001:0230c23": "上畫懸繒帶。次畫如來牙菩薩。面目慈軟。左",
    "T19n0951_001:0230c24": "手執開蓮華。於花臺上畫佛牙印。右手當胸。",
    "T19n0951_001:0230c25": "次佛眼菩薩座下。畫孫那利大明呪王。面目",
    "T19n0951_001:0230c26": "慈軟。左手執金剛杵。右手把蓮華目觀如來。",
    "T19n0951_001:0230c27": "是等菩薩身金色相。各以花冠瓔珞鐶釧。種",
    "T19n0951_001:0230c28": "種衣服莊采嚴飾。坐寶蓮華半跏趺坐。又金",
    "T19n0951_001:0230c29": "剛密跡主菩薩後。畫軍吒利金剛童子。畫金",
    "T19n0951_001:0231a01": "剛將童子。畫善臂金剛童子。畫姥[束*犬]馱[糸*奓]",
    "T19n0951_001:0231a02": "迦金剛童子。是四童子身赩赤色。各執金剛",
    "T19n0951_001:0231a03": "杵顏貌熙怡。俱以花鬘寶瓔珞環釧。天妙衣",
    "T19n0951_001:0231a04": "服莊采嚴身。坐蓮華座半跏趺坐。又觀世音",
    "T19n0951_001:0231a05": "菩薩後。畫馬頭觀世音大明呪王。身赤紫色",
    "T19n0951_001:0231a06": "面目瞋怒。右手胸側竪執鉞斧。右手屈上把",
    "T19n0951_001:0231a07": "蓮華。蓮葉莖等蛇為瓔珞。腕著寶釧臂著寶",
    "T19n0951_001:0231a08": "襻。首戴花冠腰著衣服。坐寶蓮華瞻一字頂",
    "T19n0951_001:0231a09": "輪王。次馬頭觀世音後。畫蓮華孫那利菩薩。",
    "T19n0951_001:0231a10": "身白黃色顏貌慈軟。右手把羂索。左手下伸",
    "T19n0951_001:0231a11": "坐蓮華座。次孫那利菩薩後。畫鉢刺拏捨嚩",
    "T19n0951_001:0231a12": "唎神。身青綠色顏貌慈軟。而有四手。一把羂",
    "T19n0951_001:0231a13": "索。一把鉞斧。一把寶菓。一施無畏。坐蓮華",
    "T19n0951_001:0231a14": "座。次頂輪王左。畫難勝奮怒王。四面四臂身",
    "T19n0951_001:0231a15": "白色相。示耽肚相。形手臂脚矬象侏儒。腰",
    "T19n0951_001:0231a16": "畫虎皮蛇為耳璫。德叉迦龍王以為腰繩。婆",
    "T19n0951_001:0231a17": "修吉龍王以為絡髆。諸惡毒蛇嚴身臂脛。編",
    "T19n0951_001:0231a18": "髮為冠遍身火焰立赤蓮華上。右第一手把",
    "T19n0951_001:0231a19": "金剛杵。右第二手以中指無名指小指把拳。",
    "T19n0951_001:0231a20": "大指押上。頭指直伸屈肘向上。左第一手把",
    "T19n0951_001:0231a21": "三戟叉。左第二手把鉞斧。正中大面怒目張",
    "T19n0951_001:0231a22": "口。吐出眾光目觀如來。右邊側面觀一字頂",
    "T19n0951_001:0231a23": "輪王。左邊側面觀目呪者。頂上一面觀佛會",
    "T19n0951_001:0231a24": "眾。次奮怒王下。畫地天神。面目熙怡身白色",
    "T19n0951_001:0231a25": "相。左手當胸把於寶匣。右手屈上掌寶澡罐。",
    "T19n0951_001:0231a26": "口盡出蓮華枝葉。長跪而坐坐寶地上。次地",
    "T19n0951_001:0231a27": "天神後。畫熙連禪河神。面目熙怡身靘白色。",
    "T19n0951_001:0231a28": "合掌恭敬頭上畫七蛇龍頭。次熙連禪河神",
    "T19n0951_001:0231a29": "後。畫七頭迦里迦龍王。畫七頭母止鱗馱龍",
    "T19n0951_001:0231b01": "王。長跪而坐瞻仰如來。一捧寶花一捧寶珠。",
    "T19n0951_001:0231b02": "密跡主是二龍王。已曾供養無量無數。一切",
    "T19n0951_001:0231b03": "諸佛。又於金剛密跡主菩薩座下。畫最勝明",
    "T19n0951_001:0231b04": "王金剛菩薩。身赤黃色嚬眉怒目。眉間一眼",
    "T19n0951_001:0231b05": "狗牙上出。半跏趺坐。右手拄一長刀。左手當",
    "T19n0951_001:0231b06": "胸執金剛杵。次畫可畏金剛菩薩。身赤黃色",
    "T19n0951_001:0231b07": "嚬眉怒目。狗牙上出半跏趺坐。右手拄三戟",
    "T19n0951_001:0231b08": "叉。仰屈左手把獨股金剛杵。次畫黃眼金剛",
    "T19n0951_001:0231b09": "菩薩。身白黃色面貌熙怡。半跏趺坐。右手屈",
    "T19n0951_001:0231b10": "肘向內側揚掌。左手伸屈當左脇上。把開敷",
    "T19n0951_001:0231b11": "蓮華。於花臺上竪畫三股金剛杵。次畫軍吒",
    "T19n0951_001:0231b12": "利金剛菩薩。八臂三目狗牙上出。半跏趺坐",
    "T19n0951_001:0231b13": "身作青色。一手把三股金剛杵。一手執三戟",
    "T19n0951_001:0231b14": "叉。一手把輪。一手把鉞斧。一手施於無畏。一",
    "T19n0951_001:0231b15": "手把羂索。二手結印。次後立畫大度底使",
    "T19n0951_001:0231b16": "者。身赤白色面目瞋怒。一手把羂索。一手當",
    "T19n0951_001:0231b17": "胸竪把鉞斧。又最勝明王金剛菩薩座下。又",
    "T19n0951_001:0231b18": "畫九頭阿難嚲龍王。畫五頭無熱惱龍王。畫",
    "T19n0951_001:0231b19": "七頭娑伽羅龍王。各長跪坐瞻仰如來。一捧",
    "T19n0951_001:0231b20": "寶珠。二捧蓮華。是等龍王面目熙怡。狀如天",
    "T19n0951_001:0231b21": "神。頭上畫出龍頭。次大慧菩薩左。畫半拏",
    "T19n0951_001:0231b22": "囉婆枲抳觀世音母菩薩。身白色相。右手執",
    "T19n0951_001:0231b23": "開蓮華。於花臺上畫如意寶珠。左手仰左髀",
    "T19n0951_001:0231b24": "上。施於無畏。此觀世音母菩薩座下。畫多羅",
    "T19n0951_001:0231b25": "菩薩。身白黃色。右手把青優鉢羅花。左手施",
    "T19n0951_001:0231b26": "於無畏。次畫毘俱胝菩薩。身白紅色三眼四",
    "T19n0951_001:0231b27": "臂。一手把如意寶杖。一手把君持。一手把數",
    "T19n0951_001:0231b28": "珠。一手把蓮華。次佛毫相菩薩後。畫摩莫雞",
    "T19n0951_001:0231b29": "金剛母菩薩。身靘白相。右手把般若梵夾。",
    "T19n0951_001:0231c01": "左手掌寶施之無畏。身狀顏貌一如般若菩",
    "T19n0951_001:0231c02": "薩。此金剛母乃是一切諸佛菩薩金剛母故。",
    "T19n0951_001:0231c03": "次金剛母後。畫央俱施金剛菩薩。右手執金",
    "T19n0951_001:0231c04": "剛杵。左手仰伸髀上。次畫執金剛拳金剛菩",
    "T19n0951_001:0231c05": "薩。左手當胸執金剛拳印。右手仰伸髀上。次",
    "T19n0951_001:0231c06": "畫金剛雹金剛菩薩。左手執金剛杵。右手揚",
    "T19n0951_001:0231c07": "掌。是等金剛面目慈軟具大明呪。大威德力",
    "T19n0951_001:0231c08": "衛護一切。如是金剛及諸菩薩。各以冠纓",
    "T19n0951_001:0231c09": "環釧衣服種種莊飾。坐蓮華座半跏趺坐。菩",
    "T19n0951_001:0231c10": "提樹上及二側邊。畫諸天天子。鼓奏天樂。及",
    "T19n0951_001:0231c11": "畫八淨居天眾。騰繞樹上各乘去雲。各手",
    "T19n0951_001:0231c12": "把捧散種種華而供養佛。次於佛左東北角",
    "T19n0951_001:0231c13": "邊。面畫提頭賴吒天王。左手執槊。右手側揚",
    "T19n0951_001:0231c14": "掌。次於佛左東南角邊。面畫毘嚕侘迦天王。",
    "T19n0951_001:0231c15": "左手執槊。右手側揚掌。次於佛右西南角邊。",
    "T19n0951_001:0231c16": "面畫毘嚕博乞灑天王。左手執槊。右手掌金",
    "T19n0951_001:0231c17": "剛杵。次於佛右西北角邊。面畫多聞天王。左",
    "T19n0951_001:0231c18": "手執槊。右手執金剛杵。是等護世天王各以",
    "T19n0951_001:0231c19": "衣甲被飾莊彩半跏趺坐。又提頭賴吒天王",
    "T19n0951_001:0231c20": "後。畫伊舍那天神。及畫步多鬼王。又毘嚕侘",
    "T19n0951_001:0231c21": "迦天王後。畫火天神。及畫苦行仙眾。又毘",
    "T19n0951_001:0231c22": "嚕博乞灑天王後。畫羅剎王。及畫僕從。又多",
    "T19n0951_001:0231c23": "聞天王後。畫風天神。及畫僕從。又當菩提樹",
    "T19n0951_001:0231c24": "上空中右邊。復畫大梵天王。後畫二梵眾天。",
    "T19n0951_001:0231c25": "左邊空中。又畫帝釋天王。後畫二釋眾天。又",
    "T19n0951_001:0231c26": "於毘嚕侘迦天王右。畫焰摩王。坐於牛上牛",
    "T19n0951_001:0231c27": "臥畫之。如是天神鬼等各以自服種種莊彩。",
    "T19n0951_001:0231c28": "次難勝奮怒神下左。畫持呪者。長跪曲躬手",
    "T19n0951_001:0231c29": "把香鑪。觀頂輪王。又佛座下於幀邊面。畫",
    "T19n0951_001:0232a01": "熙連禪河。於是世尊告金剛密跡主菩薩言。",
    "T19n0951_001:0232a02": "此像乃是一字佛頂輪王大變像法。是一切",
    "T19n0951_001:0232a03": "佛同共宣說。若有智者見遇斯像。生希有想",
    "T19n0951_001:0232a04": "信喜觀禮。燒香供養憶相讚持。此人則得今",
    "T19n0951_001:0232a05": "世當世壽不空過。於俱胝劫所造重罪則皆",
    "T19n0951_001:0232a06": "殄滅。若有受持一切佛頂呪者。佛種族呪者。",
    "T19n0951_001:0232a07": "諸天菩薩種族呪者。一切金剛種族呪者。及",
    "T19n0951_001:0232a08": "餘呪者。若已成驗若未成驗。對斯像前如法",
    "T19n0951_001:0232a09": "塗壇。種種供養作本呪法。速得本呪最上成",
    "T19n0951_001:0232a10": "就所求願故。",
    "T19n0951_001:0232a11": "爾時釋迦牟尼如來。復謂金剛密跡主菩薩",
    "T19n0951_001:0232a12": "言。汝復諦聽。白傘蓋頂輪王變像畫法。是",
    "T19n0951_001:0232a13": "殑伽沙俱胝佛。為令拔濟諸有情說。若畫像",
    "T19n0951_001:0232a14": "者。所治織法貨畫像法皆准前方。圓三肘中",
    "T19n0951_001:0232a15": "畫菩提樹。當於樹下畫釋迦牟尼如來。具大",
    "T19n0951_001:0232a16": "人相身真金色。示說法相結跏趺坐師子座。",
    "T19n0951_001:0232a17": "佛右畫金剛密跡主菩薩。面目熙怡身紫赤",
    "T19n0951_001:0232a18": "色。右手把金剛杵。左手把白拂。佛在畫淨居",
    "T19n0951_001:0232a19": "天王。面貌熙怡身白紅色。左手當胸把開蓮",
    "T19n0951_001:0232a20": "華。右手把搯數珠。次當佛前准前。畫白傘蓋",
    "T19n0951_001:0232a21": "頂輪王。於菩提樹上左右。各畫一矩律婆",
    "T19n0951_001:0232a22": "天。狀如裸形孩子。身白紅色手持寶索。各乘",
    "T19n0951_001:0232a23": "住雲。樹上空中左右共坐。畫六淨居天眾。各",
    "T19n0951_001:0232a24": "捧散花皆乘住雲。又於佛右畫持呪者。長跪",
    "T19n0951_001:0232a25": "瞻仰手把香鑪。上下四面畫雜寶花。密跡主",
    "T19n0951_001:0232a26": "此名白傘蓋頂輪王變像畫法。當能成濟一",
    "T19n0951_001:0232a27": "切有情諸福業事。",
    "T19n0951_001:0232a28": "復誥金剛密跡主菩薩言。我又次說光聚頂",
    "T19n0951_001:0232a29": "輪王變像畫法。是像是諸佛說。於出世世間。",
    "T19n0951_001:0232b01": "得最勝上成益有情無上道法。若畫像者。所",
    "T19n0951_001:0232b02": "治織法貨畫像法亦准前法。其量三肘或方",
    "T19n0951_001:0232b03": "一肘。中畫寶山種種莊飾。山下畫菩提樹。當",
    "T19n0951_001:0232b04": "於樹下畫釋迦牟尼佛。身金色相具大人相。",
    "T19n0951_001:0232b05": "結跏趺坐頂放種種色光明焰。示說法相坐",
    "T19n0951_001:0232b06": "白蓮華寶師子座。佛右畫金剛密跡主菩薩。",
    "T19n0951_001:0232b07": "面目熙怡身紫赤色右手把金剛杵。左手把",
    "T19n0951_001:0232b08": "白拂。佛左畫觀世音菩薩。面目熙怡身白黃",
    "T19n0951_001:0232b09": "色。右手執蓮華。右手執白拂。當佛座前准",
    "T19n0951_001:0232b10": "前。畫光聚頂輪王。樹左右各畫一矩律婆",
    "T19n0951_001:0232b11": "天。色狀准前。手持寶索各乘住雲。樹上空中",
    "T19n0951_001:0232b12": "左右各共坐。畫六淨居天眾。各掌散花俱乘",
    "T19n0951_001:0232b13": "住雲。又佛座下右邊畫持呪者。長跪瞻佛手",
    "T19n0951_001:0232b14": "把香鑪。是菩提樹地畫作七寶。又佛座下畫",
    "T19n0951_001:0232b15": "大海水。其中多畫蓮華魚獸。密跡主此光聚",
    "T19n0951_001:0232b16": "頂輪王像。能導有情成果諸法得令脫難故。",
    "T19n0951_001:0232b17": "復告金剛密跡主菩薩言。我又次說高頂輪",
    "T19n0951_001:0232b18": "王像。此像亦是一切諸佛。為當憐愍一切有",
    "T19n0951_001:0232b19": "情利益故說。若畫像者。所治織法貨畫像法",
    "T19n0951_001:0232b20": "亦准前法。方圓三肘或方一肘。中畫菩提樹。",
    "T19n0951_001:0232b21": "當於樹下畫釋迦牟尼佛。身真金色具大人",
    "T19n0951_001:0232b22": "相。結加趺坐示說法相。右手伸右膝上施於",
    "T19n0951_001:0232b23": "無畏。左手仰伸臍下。頂放眾光。佛右畫金剛",
    "T19n0951_001:0232b24": "密跡主。面目熙怡身紫赤色。右手執金剛杵。",
    "T19n0951_001:0232b25": "左手執白拂。佛左畫觀世音菩薩。面目熙怡",
    "T19n0951_001:0232b26": "身白黃色。右手把蓮華。左手把白拂。當佛座",
    "T19n0951_001:0232b27": "前准前。畫高頂輪王。樹上左右。各畫一矩律",
    "T19n0951_001:0232b28": "婆天。狀相准前。手持寶索各乘住雲。又上",
    "T19n0951_001:0232b29": "空中左右。各共坐畫六淨居天眾。俱乘雲住。",
    "T19n0951_001:0232c01": "各掌散花供養於佛。又佛座下右邊。畫持呪",
    "T19n0951_001:0232c02": "者。長跪瞻佛手把香鑪。密跡主此高頂輪王",
    "T19n0951_001:0232c03": "像。成進有情一切願法。脫諸難故。",
    "T19n0951_001:0232c04": "復誥金剛密跡主菩薩言。我又次說勝頂輪",
    "T19n0951_001:0232c05": "王像。此像乃是一切諸佛。為當憐愍諸有情",
    "T19n0951_001:0232c06": "說。若畫像者。所治織法貨畫像法亦准前法。",
    "T19n0951_001:0232c07": "方量三肘或方一肘。中畫菩提樹。當於樹下",
    "T19n0951_001:0232c08": "畫釋迦牟尼佛。身真金色具大人相。結跏趺",
    "T19n0951_001:0232c09": "坐作說法相。右手揚掌。左手伸左膝上。頂",
    "T19n0951_001:0232c10": "放眾光坐師子座。佛右畫金剛密跡主菩薩。",
    "T19n0951_001:0232c11": "面目熙怡身紫赤色。右手執金剛杵。左手執",
    "T19n0951_001:0232c12": "白拂。佛左畫淨居天王。面目熙怡身白紅色。",
    "T19n0951_001:0232c13": "右手執蓮華。左手執白拂。當佛座前准前。畫",
    "T19n0951_001:0232c14": "勝頂輪王。又於樹上左右准前。各畫一炬律",
    "T19n0951_001:0232c15": "婆天。各持寶索皆乘住雲。又上空中左右。",
    "T19n0951_001:0232c16": "各共坐畫六淨居天眾。俱乘住雲。各捧散花",
    "T19n0951_001:0232c17": "供養於佛。又於佛座右邊。畫持呪者。長跪瞻",
    "T19n0951_001:0232c18": "佛手執香鑪。密跡主此勝頂輪王像。拔脫有",
    "T19n0951_001:0232c19": "情一切障苦。汝盡應知。諸佛菩薩各有無量",
    "T19n0951_001:0232c20": "變易色身。導誘現化示此變像。為欲成就是",
    "T19n0951_001:0232c21": "當呪者。是故智者應常正發慈心悲心憙",
    "T19n0951_001:0232c22": "心捨心。施心忍心淨戒心精進心。靜慮心般",
    "T19n0951_001:0232c23": "若心。無上正等菩提法心。為當拔濟一切有",
    "T19n0951_001:0232c24": "情。隨所方得白[疊*毛]絹布木板。一肘半肘皆任",
    "T19n0951_001:0232c25": "模畫。莊飾供養。則得最大無上善根。當成五",
    "T19n0951_001:0232c26": "頂輪王三摩地位。住證十地乃至菩提更不",
    "T19n0951_001:0232c27": "退故。",
    "T19n0951_001:0232c28": "一字佛頂輪王經卷第一"
}