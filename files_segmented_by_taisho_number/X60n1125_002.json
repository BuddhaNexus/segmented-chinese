{
    "X60n1125_002:0561c03": "律學發軔卷中",
    "X60n1125_002:0561c05": "福州鼓山嗣祖沙門　元賢　述",
    "X60n1125_002:0561c06": "結界",
    "X60n1125_002:0561c07": "比丘住處。先當結界。葢羯磨．說戒．授戒．治罪等事。悉",
    "X60n1125_002:0561c08": "依界立。若無界。則諸法皆不能成就也。結界者。當打",
    "X60n1125_002:0561c09": "楗椎集眾。不與欲。先唱定四方界相。若山．若谷．若河．",
    "X60n1125_002:0561c10": "若田園．若村坊．若林木．若巖石等。然後作白二羯磨。",
    "X60n1125_002:0561c11": "當白云。大德僧聽。今此住處東至(某)西至(某)南至(某)",
    "X60n1125_002:0561c12": "北至(某)。若僧時到僧忍聽。今于此一住處。一說戒．結",
    "X60n1125_002:0561c13": "界。白如是。大德僧聽。今此住處東至(某云云)。今于此",
    "X60n1125_002:0561c14": "一住處。一說戒．結界。誰諸長老忍。僧于此一住處。一",
    "X60n1125_002:0561c15": "說戒．結界者默然。誰不忍者說。僧忍默然故。是事如",
    "X60n1125_002:0561c16": "是持。",
    "X60n1125_002:0561c17": "有住處地廣人多。諸比丘各造屋居。或樹下．或石窟．",
    "X60n1125_002:0561c18": "散處不一。當結大界。亦如前法。但改結界為結大界。",
    "X60n1125_002:0561c19": "改一住處一說戒。為同一住處同一說戒。餘並同。",
    "X60n1125_002:0561c20": "有五眾．十眾．二十眾。不能遠往說戒。聽于大界內結",
    "X60n1125_002:0561c21": "作戒場。先唱定小界相。或山．或水．或墻垣．或屋壁等。",
    "X60n1125_002:0561c22": "羯磨亦如前。但改結大界為結小界。于同一住處．同",
    "X60n1125_002:0561c23": "一說戒處。改云于此四方小界內結作戒場。餘者並",
    "X60n1125_002:0561c24": "同。",
    "X60n1125_002:0562a01": "若有時。諸比丘欲改狹界作廣界者。有欲改廣界作",
    "X60n1125_002:0562a02": "狹界者。必先解前界。然後廣．狹隨意。結解大界。亦當",
    "X60n1125_002:0562a03": "作白二羯磨。白云。大德僧聽。此比丘同一住處．同一",
    "X60n1125_002:0562a04": "說戒。若僧時到．僧忍聽。今解界。白如是。大德僧聽。此",
    "X60n1125_002:0562a05": "比丘同一住處．同一說戒。今解界。誰諸長下可知。解",
    "X60n1125_002:0562a06": "小界亦倣此。",
    "X60n1125_002:0562a07": "若二住處。比丘欲結共一說戒．共一利養者。當解前",
    "X60n1125_002:0562a08": "界。應盡集一處。不得受欲。當唱四方相齊限。然後作",
    "X60n1125_002:0562a09": "白二羯磨。亦如前。但于僧聽下云于(某)處(某)處結同",
    "X60n1125_002:0562a10": "一利養．同一說戒界。白如是。下羯磨可知。或有二住",
    "X60n1125_002:0562a11": "處。僧欲同一說戒．別利養者。當解前界後作白二羯",
    "X60n1125_002:0562a12": "磨。亦如前。但于僧忍聽下。改云於(某)處(某)處結同一",
    "X60n1125_002:0562a13": "說戒．別利養界。白如是。餘羯磨可知。或有二住處。僧",
    "X60n1125_002:0562a14": "欲別說戒．同利養者。為欲守護住處故。亦如前。但于",
    "X60n1125_002:0562a15": "忍聽下。改云。于(某)處(某)處結別說戒．同利養界。為守",
    "X60n1125_002:0562a16": "護住處故。餘可知。有二住處僧。同說戒．同利養。後又",
    "X60n1125_002:0562a17": "欲別說戒．別利養者。當先共解前界。然後各別結界。",
    "X60n1125_002:0562a18": "若比丘在村遠曠野中。行遇布薩日。應和合在一處",
    "X60n1125_002:0562a19": "共說戒。當結小界。作白二羯磨。白云。大德僧聽。今有",
    "X60n1125_002:0562a20": "爾許僧集。若僧時到。僧忍聽。結小界。白如是。羯磨下",
    "X60n1125_002:0562a21": "可知。去時。當作白二羯磨解界。而後去。凡有事緣當",
    "X60n1125_002:0562a22": "出界作羯磨者。俱准此小界。無四方界相者是。即數",
    "X60n1125_002:0562a23": "人坐立之地為界也。",
    "X60n1125_002:0562a24": "布薩",
    "X60n1125_002:0562b01": "布薩。梵語訛略。具云鉢多帝提舍那寐。此云相向說",
    "X60n1125_002:0562b02": "罪。即今半月半月說戒。問清淨者是也。凡住處當立",
    "X60n1125_002:0562b03": "說戒堂。遇白月．黑月。十四．十五日。諸小比丘當先往",
    "X60n1125_002:0562b04": "堂中。洒掃．敷設坐具．淨水．然燈等一切所需之物。時",
    "X60n1125_002:0562b05": "到。令淨人．沙彌打楗椎三通。界內比丘盡集。惟除未",
    "X60n1125_002:0562b06": "受戒及犯罪未懺悔者。不許聽。有為病因緣．或如法",
    "X60n1125_002:0562b07": "僧事。聽與欲。若瑣末。非如法僧事。不聽與欲。其來集",
    "X60n1125_002:0562b08": "現前人。有可呵．不得呵。是名僧集。和合僧中。差一人",
    "X60n1125_002:0562b09": "能羯磨者。作白．說戒。說者高座。聽者下座。各各披七",
    "X60n1125_002:0562b10": "條衣。依次而坐。如無事緣阻。當全誦戒本。若有事緣",
    "X60n1125_002:0562b11": "阻。隨所至處便止。餘云。僧常聞。或有事急。不得誦時。",
    "X60n1125_002:0562b12": "即起座。或有勢力人要來聽戒者。或先一日誦．或延",
    "X60n1125_002:0562b13": "至次日誦。或正誦戒時。來者。便當止云。僧常聞。或有",
    "X60n1125_002:0562b14": "強要誦畢者。當亂其句讀誦之。俾彼不可解也。",
    "X60n1125_002:0562b15": "說戒比丘。若有失誤次座比丘當授語。若有事緣不",
    "X60n1125_002:0562b16": "能終誦者。次座比丘當代誦。",
    "X60n1125_002:0562b17": "若誦戒日。比丘俱無能誦者。當誦七佛略教偈。如又",
    "X60n1125_002:0562b18": "不能。當誦。諸惡莫作。眾善奉行。自淨其意。是諸佛教。",
    "X60n1125_002:0562b19": "佛制五夏比丘當誦戒。若不誦戒。如法治。若不能者。",
    "X60n1125_002:0562b20": "終身不得離依止。",
    "X60n1125_002:0562b21": "若一比丘住者。當說戒日。應詣說戒堂。洒掃令淨．敷",
    "X60n1125_002:0562b22": "坐具．淨水瓶．然燈火．具舍羅。若有客比丘來。若四．若",
    "X60n1125_002:0562b23": "過四。應先白己。然後說戒。各各相向。說。今僧十五日",
    "X60n1125_002:0562b24": "說戒。我(某甲)清淨。如是三說。若一人應心念口言。如",
    "X60n1125_002:0562c01": "是三說。若三人不得受第四人說欲清淨。若二人不",
    "X60n1125_002:0562c02": "得受第三人說欲清淨。若一人不得受第二人說欲",
    "X60n1125_002:0562c03": "清淨。皆當各各自說。",
    "X60n1125_002:0562c04": "說戒日。有客比丘來。客比丘少。應從舊比丘求和合",
    "X60n1125_002:0562c05": "同說戒。若客比丘來與舊比丘等。亦應從舊比丘求",
    "X60n1125_002:0562c06": "和合同說戒。若舊比丘少。客比丘多。應從客比丘求",
    "X60n1125_002:0562c07": "和合同說戒。",
    "X60n1125_002:0562c08": "若說戒日。舊住比丘集說戒經序。有客比丘來少。當",
    "X60n1125_002:0562c09": "告清淨。次第坐聽。若已說竟。眾盡散。亦當告清淨。不",
    "X60n1125_002:0562c10": "告者。如法治。若客比丘來。等舊比丘。或多舊比丘。應",
    "X60n1125_002:0562c11": "更與說戒。不說者。如法治。若舊比丘說戒。舊比丘來。",
    "X60n1125_002:0562c12": "或少．或等．或多。亦如前。若客比丘說戒。舊住比丘來。",
    "X60n1125_002:0562c13": "或少．或等．或多。亦如前。",
    "X60n1125_002:0562c14": "菩薩比丘別作布薩。未受菩薩戒者不許聽。犯戒未",
    "X60n1125_002:0562c15": "清淨者。亦不許聽。半月半月向諸佛菩薩像前。誦十",
    "X60n1125_002:0562c16": "重四十八輕戒。若一人即一人誦。若二．若三．乃至百",
    "X60n1125_002:0562c17": "千。亦一人誦。誦者高座。聽者下座。各各披九條．七條．",
    "X60n1125_002:0562c18": "五條袈裟。依次而坐。若有犯者。出眾自首其罪。犯十",
    "X60n1125_002:0562c19": "重者。應與懺悔。晝夜六時。誦十重四十八輕戒．苦到",
    "X60n1125_002:0562c20": "禮三世諸佛。得見好相。或光．或花。罪便消滅。犯輕垢",
    "X60n1125_002:0562c21": "者。對首發露懺悔。罪便得滅。",
    "X60n1125_002:0562c22": "菩薩比丘亦當聽說比丘戒。不聽者。得越法罪。以攝",
    "X60n1125_002:0562c23": "律儀戒無所不該。又佛制僧中軌則。並依聲聞法建",
    "X60n1125_002:0562c24": "立。既已共住。便當共聽。但中有開遮不同．輕重各異",
    "X60n1125_002:0563a01": "者。則由其行願之有別也。",
    "X60n1125_002:0563a02": "說欲",
    "X60n1125_002:0563a03": "說欲者。當說戒日。諸比丘有如法僧事。或病因緣意。",
    "X60n1125_002:0563a04": "欲來而不能來。乃以此欲意。轉授與人來說也。應具",
    "X60n1125_002:0563a05": "威儀。至可傳欲人所。作如是言。大德一心念。我(某甲)",
    "X60n1125_002:0563a06": "比丘。如法僧事。與欲清淨。彼傳欲人至僧中。僧中問。",
    "X60n1125_002:0563a07": "有幾人說欲清淨。即應出眾整儀。白云。大德一心念。",
    "X60n1125_002:0563a08": "今有(某甲)比丘如法僧事與欲清淨。一說便止。或有",
    "X60n1125_002:0563a09": "病人不能來。又無人可傳欲。僧中應遣人往受欲。病",
    "X60n1125_002:0563a10": "人當言。我(某甲)為病因緣。與欲清淨。受欲人還僧中。",
    "X60n1125_002:0563a11": "亦如是說。",
    "X60n1125_002:0563a12": "其受欲人受欲已。或有他緣不能至僧中說者。應更",
    "X60n1125_002:0563a13": "與欲。或受欲人已至僧中．或眠．或入定．或忘不故作",
    "X60n1125_002:0563a14": "者。亦成與欲。若故不說者。得突吉羅罪。",
    "X60n1125_002:0563a15": "受欲人受一人欲。亦得更受他人欲。到僧中白云。(某",
    "X60n1125_002:0563a16": "甲某甲)如法僧事。與欲清淨。或多人不能一一白名",
    "X60n1125_002:0563a17": "者。但白云。今有眾多比丘如法僧事。與欲清淨。",
    "X60n1125_002:0563a18": "有病比丘不能與欲者。當舁來僧中。或不可移者。大",
    "X60n1125_002:0563a19": "眾當往病人所為說戒。",
    "X60n1125_002:0563a20": "或有比丘為事與欲竟其事即休者。可便往聽戒。不",
    "X60n1125_002:0563a21": "往聽者。當如法治。",
    "X60n1125_002:0563a22": "僧中若自恣時。應言。與欲自恣。餘詞並同。凡僧中作",
    "X60n1125_002:0563a23": "羯磨集眾不能去者。俱當與欲。惟除結界不與欲。以",
    "X60n1125_002:0563a24": "結界當盡集也。",
    "X60n1125_002:0563b01": "安居",
    "X60n1125_002:0563b02": "安居。佛初制夏三月安居。本為護生以夏中方尺之",
    "X60n1125_002:0563b03": "地。悉並有蟲故制也。四月十六日結。七月十五日解。",
    "X60n1125_002:0563b04": "應白所依人言。大德一心念。我比丘(甲某)。今依前三",
    "X60n1125_002:0563b05": "月安居。房舍破。修治故。三說。彼人言。知莫放逸。答言。",
    "X60n1125_002:0563b06": "受持。若無可依人。心念言。我(某甲)依某僧伽藍前三",
    "X60n1125_002:0563b07": "月安居。後安居者。改前字作後餘並同。若來至所住",
    "X60n1125_002:0563b08": "處安居忘不結者。亦成安居。又纔至其處便成安居。",
    "X60n1125_002:0563b09": "明了論云。無五過處得在中安居。一太遠聚落乞求",
    "X60n1125_002:0563b10": "難得。二太近城市妨修行道。三多蚊蟻處自他兩損。",
    "X60n1125_002:0563b11": "四無可作人人須具五德乃可依之。五無施主供給",
    "X60n1125_002:0563b12": "飲食衣藥。",
    "X60n1125_002:0563b13": "具五德者一未聞令聞。二已聞令清淨。三能為決",
    "X60n1125_002:0563b14": "疑。四能令通達無滯。五除邪見得正見。",
    "X60n1125_002:0563b15": "凡安居不必盡在寺。或阿蘭若．或樹下．或樹空中．或",
    "X60n1125_002:0563b16": "石窟中．或尖頭屋．或船中但上。不礙頭坐。可容膝。皆",
    "X60n1125_002:0563b17": "可安居。但須離前五過。比丘尼不安居波逸提。餘四",
    "X60n1125_002:0563b18": "眾不安居突吉羅。凡來安居。四月十六日至者。名前",
    "X60n1125_002:0563b19": "安居。十七日及五月十五日至者。名後安居。前安居",
    "X60n1125_002:0563b20": "住前三月。後安居住後三月。並當滿九十日。不滿者。",
    "X60n1125_002:0563b21": "不得歲。前安居人自恣。後安居人亦同自恣。前安居",
    "X60n1125_002:0563b22": "人自恣已數歲。後安居人不許。以九十日未足故。前",
    "X60n1125_002:0563b23": "安居人分所得物。後安居人亦應分與。餘日應令住",
    "X60n1125_002:0563b24": "滿(又有說三種安居者。四月十六名前安居。十七至五月十五名中安居。十六日名後安居。皆九十日滿數",
    "X60n1125_002:0563c01": "歲)。安居已。若有如法事緣當往者。當即日還。若不能",
    "X60n1125_002:0563c02": "即日還者。聽受七日法。及七日當還。受法但對首自",
    "X60n1125_002:0563c03": "白云。大德一心念。我(某甲)受七日法。為(某)事故。還來此",
    "X60n1125_002:0563c04": "中安居。一說。若事緣不能七日還者。聽受過七日法．",
    "X60n1125_002:0563c05": "或十五日．或一月。當作白二羯磨。白云。大德僧聽。若",
    "X60n1125_002:0563c06": "僧時到。僧忍聽。(某甲)受過七日法。或云十五日．或云",
    "X60n1125_002:0563c07": "一月日。為(某)事故。還來此中安居。白如是。羯磨文可",
    "X60n1125_002:0563c08": "知(若有數人可同羯磨)。",
    "X60n1125_002:0563c09": "若比丘安居已。受七日法。出界外過七日還。彼比丘",
    "X60n1125_002:0563c10": "破前安居。違本要故。得罪。若比丘安居已末。後受七",
    "X60n1125_002:0563c11": "日法。出界外。若還．若不還。不破前安居。不違本要。故",
    "X60n1125_002:0563c12": "無罪。",
    "X60n1125_002:0563c13": "若比丘受七日法出界外。為母所留。過七日還。不失",
    "X60n1125_002:0563c14": "歲。若比丘受七日法出界外。以水陸不通．賊難．惡獸",
    "X60n1125_002:0563c15": "難等。過七日還。不失歲。",
    "X60n1125_002:0563c16": "若比丘安居已。見其中有淨行難．命難。應往白檀越。",
    "X60n1125_002:0563c17": "求移去。彼聽者善。不聽者便應以此事去。不破安居。",
    "X60n1125_002:0563c18": "若比丘安居已。飲食．衣藥不得者。應以此事去。或其",
    "X60n1125_002:0563c19": "地多毒蟲。恐損生命者。應以此事去。或有比丘．比丘",
    "X60n1125_002:0563c20": "尼欲方便破僧者。應以此事去。不破安居。",
    "X60n1125_002:0563c21": "或有比丘獨住安居。若受七日法。當心念口言云。我",
    "X60n1125_002:0563c22": "(某甲)比丘今受七日法。或云過七日等出界外。為(某)",
    "X60n1125_002:0563c23": "事故。還來此中安居(三說)。",
    "X60n1125_002:0563c24": "自恣",
    "X60n1125_002:0564a01": "自恣者。恣任他舉其過也。九旬修道。精練身心。人多",
    "X60n1125_002:0564a02": "迷己。不自省過。今乃縱宣己罪。恣僧舉過。故云自恣。",
    "X60n1125_002:0564a03": "九旬禁滿。白月十五日自恣。若有尼來。則十四日自",
    "X60n1125_002:0564a04": "恣。尼十五日自恣。是日或小食上．或大食上。往說戒",
    "X60n1125_002:0564a05": "堂打楗椎集眾。未受大戒人不許集。執事應唱云。大",
    "X60n1125_002:0564a06": "德僧聽。今白月十五日眾僧集(某)處自恣。僧集已。應",
    "X60n1125_002:0564a07": "先差二受自恣人。二人須各具五德。一自恣五德。不",
    "X60n1125_002:0564a08": "愛．不瞋．不怖．不痴．知自恣未自恣。二舉罪五德。知時。",
    "X60n1125_002:0564a09": "不以非時。如實。不以虗妄。有利益。不以無利益。柔軟。",
    "X60n1125_002:0564a10": "不以粗獷。慈心。不以嗔恚。若眾非。雙差二人。若眾少。",
    "X60n1125_002:0564a11": "單差一人。作白二羯磨。白云。大德僧聽。若僧時到．僧",
    "X60n1125_002:0564a12": "忍聽。差比丘(某甲某甲)作受自恣人。白如是。羯磨文",
    "X60n1125_002:0564a13": "可知。作羯磨竟。二受自恣人方從座起至上座前禮",
    "X60n1125_002:0564a14": "足已。白云。大德僧聽。今日眾僧自恣。若僧時到．僧忍",
    "X60n1125_002:0564a15": "聽。僧和合自恣。白如是。其二人應各袒右肩．脫革屣．",
    "X60n1125_002:0564a16": "胡跪．合掌。從上座作自恣。應云。大德眾僧。今日自恣。",
    "X60n1125_002:0564a17": "我比丘(某甲)亦自恣。若有見．聞．疑罪願大德長老哀",
    "X60n1125_002:0564a18": "愍故語我。我若見罪。當如法治。三說。眾僧次第應離",
    "X60n1125_002:0564a19": "座。自恣竟。二人應至上座前告云。僧一心自恣竟便",
    "X60n1125_002:0564a20": "如常禮退。若有老病者。隨本座對前二人說。",
    "X60n1125_002:0564a21": "或自恣日。有八難事起不能廣說者。應略說．或二說．",
    "X60n1125_002:0564a22": "或一說．或各各共三說。若難事急不得共三說者。即",
    "X60n1125_002:0564a23": "應以此難事去。",
    "X60n1125_002:0564a24": "或四人以下對首法。當盡集更互自恣。各各白云。大",
    "X60n1125_002:0564b01": "德一心念。今日眾僧自恣。我(某甲)比丘清淨。三說。若",
    "X60n1125_002:0564b02": "三人．二人亦淮此法。",
    "X60n1125_002:0564b03": "若一人住處。當自恣日應往說戒堂。洒掃．敷坐具等。",
    "X60n1125_002:0564b04": "待客比丘。若無客比丘。應心念口言。今日眾僧自恣。",
    "X60n1125_002:0564b05": "我比丘(某甲)清淨。三說。",
    "X60n1125_002:0564b06": "自恣後。當受歲。受歲者。謂出家之人不以生年數歲。",
    "X60n1125_002:0564b07": "須以出家坐夏滿日為一歲。其有過犯破安居者。不",
    "X60n1125_002:0564b08": "得歲。自七月十六日始。又云臘者。乃交接之義。謂當",
    "X60n1125_002:0564b09": "七月十六日乃新歲．舊歲交接之會也。",
    "X60n1125_002:0564b10": "受藥",
    "X60n1125_002:0564b11": "佛言。藥有四種。一時藥。二非時藥。三七日藥。四盡形",
    "X60n1125_002:0564b12": "壽藥。時藥者。有二種。一蒲闍尼食。謂飯．麨．乾餅等。二",
    "X60n1125_002:0564b13": "佉闍尼食。謂枝．葉．花．果及細末食。此二種食自明相",
    "X60n1125_002:0564b14": "出至日中皆可食。謂之時食。受此食者。一要分別知",
    "X60n1125_002:0564b15": "是食非是食二要有施心三要如法授與乃可受食。",
    "X60n1125_002:0564b16": "非時藥者。日已過中。前二種食不得食。或有病因緣。",
    "X60n1125_002:0564b17": "佛聽以棃棗蕤蔗等汁作漿。若不醉人。應非時飲。亦",
    "X60n1125_002:0564b18": "不應今日受漿。留至明日。若飲。如法治。五分復開蜜",
    "X60n1125_002:0564b19": "漿。若諸漿澄如水色。以水渧淨已。從淨人手受。對比",
    "X60n1125_002:0564b20": "丘加受法。云。大德一心念。我比丘(某甲)。今為渴病因",
    "X60n1125_002:0564b21": "緣。此是(某)漿。為欲非時服故。今于大德邊受。三說。若",
    "X60n1125_002:0564b22": "無渴病而飲者。得罪。",
    "X60n1125_002:0564b23": "七日藥。佛言。酥．油．生酥．蜜．石蜜五種。有病因緣聽非",
    "X60n1125_002:0564b24": "時服。加受法。云。大德一心念。我比丘(某甲)今為(某)病",
    "X60n1125_002:0564c01": "因緣。此酥等七日藥。為欲共宿七日服故。今于大德",
    "X60n1125_002:0564c02": "邊受。三說。若畜過七日者。得罪。",
    "X60n1125_002:0564c03": "盡形壽藥。如一切鹹．苦．酢．辛。不任食者。即薑．椒．及丸",
    "X60n1125_002:0564c04": "散之類是也。佛聽盡形服。加受法。云。大德一心念。我",
    "X60n1125_002:0564c05": "比丘(某甲)。今為病因緣。此(某)等是盡形藥。為欲共宿",
    "X60n1125_002:0564c06": "長服故。今于大德邊受。三說。",
    "X60n1125_002:0564c07": "分亡僧物",
    "X60n1125_002:0564c08": "五眾若亡。所有衣物。餘不可得。惟屬于僧。以出家財",
    "X60n1125_002:0564c09": "物必從僧得。佛．法無分。故當入僧。但僧有四方．現在",
    "X60n1125_002:0564c10": "之殊。物有輕．重之別。其分物之法。具如後列。",
    "X60n1125_002:0564c11": "一審債負。佛言。應問看病人。誰負病者物。病者負誰",
    "X60n1125_002:0564c12": "物。若負病者物。應為索取入僧。若負他人物應持長",
    "X60n1125_002:0564c13": "衣償之。若無。賣三衣償之。有餘。與看病人。",
    "X60n1125_002:0564c14": "二問囑授。佛言應問看病人言病人有囑授否。若云。",
    "X60n1125_002:0564c15": "病人臨終時言。此物與佛．與法．與僧．與塔．與人。若我",
    "X60n1125_002:0564c16": "終後與者。佛言。應索取。現前僧分。五分云。若生時與",
    "X60n1125_002:0564c17": "人。未持去者。僧應白二羯磨與之。",
    "X60n1125_002:0564c18": "三捨物時。僧祗言。若病人死。應持戶鉤付僧知事人。",
    "X60n1125_002:0564c19": "然後供養舍利。毗尼母云。先將亡者藏殯已。送喪。僧",
    "X60n1125_002:0564c20": "回寺乃持亡僧衣物著僧前。持來者白云。大德僧聽。",
    "X60n1125_002:0564c21": "(某甲)比丘在此住處命終。所有衣物此住處現前僧",
    "X60n1125_002:0564c22": "得分。如是三說而捨。",
    "X60n1125_002:0564c23": "四分輕重物。佛言。若五眾死。一切所有盡當屬僧。若",
    "X60n1125_002:0564c24": "有田園．菓樹．別房．及屬別房物．銅瓶．銅瓮．斧鑿．燈臺．",
    "X60n1125_002:0565a01": "繩床．坐蓐．臥蓐．氍氀．車輿。守僧伽藍人水瓶．澡灌器．",
    "X60n1125_002:0565a02": "錫杖．鐵器．木器．陶器．皮器．竹器．及諸種種重物。並不",
    "X60n1125_002:0565a03": "應分。屬四方僧。若剃刀．衣鉢．坐具．針筒．俱夜羅器等",
    "X60n1125_002:0565a04": "輕物。俱現前僧得分。眾中可令一人處分其可分物．",
    "X60n1125_002:0565a05": "不可分物。各別一處。",
    "X60n1125_002:0565a06": "五賞看病人。佛言。看病人須具五法。五法成就應與",
    "X60n1125_002:0565a07": "病人衣物。五法者。一知病人可食．不可食。可食應與",
    "X60n1125_002:0565a08": "之。二不惡賤病人大小便。唾吐。三有慈愍心。不為衣",
    "X60n1125_002:0565a09": "食。四能經理湯藥。乃至差．若死。五能為病者說法。己",
    "X60n1125_002:0565a10": "身於善法增益。僧祇律有四種暫作。若僧差作。若自",
    "X60n1125_002:0565a11": "樂福作。若邪命作。竝不合賞。若為饒益病者。欲令速",
    "X60n1125_002:0565a12": "差。下至然一燈炷。遇命終者。亦合賞。五分云。多人看",
    "X60n1125_002:0565a13": "病。與究竟者。摩得勤伽云。白衣看病亦應與少許。佛",
    "X60n1125_002:0565a14": "言。看病人應與六物。針筒．盛衣貯器。當作白二羯磨",
    "X60n1125_002:0565a15": "與。白云。大德僧聽。(某甲)比丘命過。所有三衣等物。此",
    "X60n1125_002:0565a16": "現前僧應分。若僧時到．僧忍聽。僧今與(某甲)看病比",
    "X60n1125_002:0565a17": "丘。白如是。羯磨文可知。",
    "X60n1125_002:0565a18": "六分輕物。五人已上共住。一人死。當作展轉分。僧中",
    "X60n1125_002:0565a19": "差一人作白二羯磨。白云。大德僧聽。(某甲)比丘命過。",
    "X60n1125_002:0565a20": "所有衣物現前僧應分。若僧時到．僧忍聽。今持是衣",
    "X60n1125_002:0565a21": "物與比丘(某甲某甲)。當還與僧。白如是。羯磨文可知。",
    "X60n1125_002:0565a22": "作此法已。隨現前多少取其衣物。依數分之。客僧至。",
    "X60n1125_002:0565a23": "亦得分。但分衣入手方至者。不得。五分云。若不遍者。",
    "X60n1125_002:0565a24": "和僧與一無衣比丘。若一衣極好。不須割裂竝有者。",
    "X60n1125_002:0565b01": "從上行之。須者直付之。",
    "X60n1125_002:0565b02": "四人共住一人死。應作直分其賞看病人。惟三人口",
    "X60n1125_002:0565b03": "和。以衣付言。諸大德憶念。今持亡比丘(某甲)衣鉢等。",
    "X60n1125_002:0565b04": "與看病比丘。三說。自餘輕物。作白二羯磨。云。大德僧",
    "X60n1125_002:0565b05": "聽。若僧時到．僧忍聽。(某甲)比丘命過。所有衣物現前",
    "X60n1125_002:0565b06": "僧應分。白如是。羯磨文可知。客比丘至。同前。",
    "X60n1125_002:0565b07": "三人共住。一人死。應共分其賞看病人。二人口和。以",
    "X60n1125_002:0565b08": "衣付言同上。其餘輕物。彼此三語共分。應言。大德聽。",
    "X60n1125_002:0565b09": "此亡比丘(某甲)衣物。應屬我等。三說。客比丘至。同前。",
    "X60n1125_002:0565b10": "二人共住。一人死。在者手取衣。口言。此亡比丘(某甲)",
    "X60n1125_002:0565b11": "衣物。應屬我。三說。客至者。不得以手執衣故。",
    "X60n1125_002:0565b12": "若有為病人求醫藥．衣食．及為塔事．僧事。雖不現前。",
    "X60n1125_002:0565b13": "當與一分。若淨人亦得半分。若死在白衣家者。輕物",
    "X60n1125_002:0565b14": "隨現前五眾分。重物送近處僧伽藍。若無五眾。并送",
    "X60n1125_002:0565b15": "與近處僧伽藍。",
    "X60n1125_002:0565b16": "六聚懺法",
    "X60n1125_002:0565b17": "懺波羅夷法",
    "X60n1125_002:0565b18": "波羅夷。此云棄。謂永棄佛海邊外。無道果分也。犯",
    "X60n1125_002:0565b19": "者應滅擯。若犯已。無覆藏心。哀求懺悔者。當與學",
    "X60n1125_002:0565b20": "戒羯磨。與是戒者。奪三十五事。盡形行之。不得超",
    "X60n1125_002:0565b21": "出。若眾僧說戒．羯磨時。來．與不來。無犯。若更犯重。",
    "X60n1125_002:0565b22": "應滅擯。若能證阿羅漢果。方超入大僧位。",
    "X60n1125_002:0565b23": "僧祇云。犯重也。啼哭不肯離袈裟。又深樂佛法者。",
    "X60n1125_002:0565b24": "應與學戒。學戒者。比丘不淨食。彼亦不淨。彼不淨",
    "X60n1125_002:0565c01": "食。比丘亦不淨。得與比丘過食。除火淨五生種及",
    "X60n1125_002:0565c02": "金銀。已從沙彌受食。",
    "X60n1125_002:0565c03": "十誦云。佛所結戒。一切受行在大比丘下坐。不得",
    "X60n1125_002:0565c04": "與大僧同室宿過三夜。自不得與未受具戒者同",
    "X60n1125_002:0565c05": "室宿。過二夜。得與僧作自恣．布薩二種羯磨。不得",
    "X60n1125_002:0565c06": "足數。授戒出罪。若餘眾法。不得作．得受歲。不得眾",
    "X60n1125_002:0565c07": "中誦律。無人者聽之。",
    "X60n1125_002:0565c08": "懺僧伽婆尸沙法",
    "X60n1125_002:0565c09": "僧伽婆尸沙。此云僧殘。謂罪隣于棄。如人為他所",
    "X60n1125_002:0565c10": "斫。僅存咽喉。理宜速救也。犯者。若覆藏。應隨其所",
    "X60n1125_002:0565c11": "覆之日與波利婆沙。行波利婆沙竟。與六夜摩那",
    "X60n1125_002:0565c12": "埵。行摩那埵竟。與二十僧中出罪。若犯而不覆藏",
    "X60n1125_002:0565c13": "者。直付與摩那埵。六夜竟。便與二十僧中出罪。若",
    "X60n1125_002:0565c14": "二種行法中重犯者。隨所犯與本日治。",
    "X60n1125_002:0565c15": "波利婆沙。此云別住行。謂得羯磨已。奪三十五事。",
    "X60n1125_002:0565c16": "在僧下行八事失夜。白僧發露。供給眾僧。盡覆日",
    "X60n1125_002:0565c17": "行之。",
    "X60n1125_002:0565c18": "摩那埵者。此云極苦卑劣行。大略與波利婆沙同。",
    "X60n1125_002:0565c19": "但在僧中宿為異耳。",
    "X60n1125_002:0565c20": "懺偷蘭遮法",
    "X60n1125_002:0565c21": "偷蘭遮。此云醜惡。有二種。一從生。二獨頭。從生偷",
    "X60n1125_002:0565c22": "蘭遮有三品。從棄罪生重偷蘭遮名上品。應向一",
    "X60n1125_002:0565c23": "切僧中悔過。若從棄罪生輕。若從僧殘生重。名中",
    "X60n1125_002:0565c24": "品。應出界外。四比丘眾中悔過。若從僧殘生輕。應",
    "X60n1125_002:0566a01": "向一清淨比丘前悔過。獨頭偷蘭遮。亦有三品上",
    "X60n1125_002:0566a02": "品者。如破轉法輪僧．殺天．盜四錢等名上品。如破",
    "X60n1125_002:0566a03": "羯磨僧．盜三錢．二錢名中品。如食生血肉．惡心罵",
    "X60n1125_002:0566a04": "僧．盜一錢等名下品。三品悔過。竝同從生。",
    "X60n1125_002:0566a05": "懺波逸提法",
    "X60n1125_002:0566a06": "此聚分二位。一名尼薩耆波逸提。此云捨墮。其事",
    "X60n1125_002:0566a07": "皆于財物上犯。今罰其財物往僧中捨故名捨墮。",
    "X60n1125_002:0566a08": "一名波逸提。此云墮其事竝是言行上犯。無物可",
    "X60n1125_002:0566a09": "捨。故單名墮也。",
    "X60n1125_002:0566a10": "懺捨墮者。此物不可別眾捨。若捨不成捨。得突吉",
    "X60n1125_002:0566a11": "羅罪。當往僧中捨。偏袒右肩．脫革屣．禮上座足已．",
    "X60n1125_002:0566a12": "胡跪．合掌。白云。大德僧聽。我(某甲)比丘。故畜若干",
    "X60n1125_002:0566a13": "長衣。犯捨墮。我今捨與僧。一說捨衣竟。即于僧中",
    "X60n1125_002:0566a14": "乞懺悔。白云。大德僧聽。我(某甲)比丘。故畜若干長",
    "X60n1125_002:0566a15": "衣。犯捨墮。是衣已捨與僧。今有眾多波逸提罪。從",
    "X60n1125_002:0566a16": "僧乞懺悔。願僧聽我(某甲)比丘懺悔。慈愍故。三說",
    "X60n1125_002:0566a17": "已。當請懺悔主。其懺悔主須未犯罪者。或犯已懺",
    "X60n1125_002:0566a18": "悔竟者。名清淨比丘。方可受懺。整儀作白云。大德",
    "X60n1125_002:0566a19": "一心念。我(某甲)比丘。今請大德為波逸提懺悔主。",
    "X60n1125_002:0566a20": "願大德為我作波逸提懺悔主。慈愍故。三說其受",
    "X60n1125_002:0566a21": "懺人。不可便答。可．不。當先作白云。大德僧聽。此(某",
    "X60n1125_002:0566a22": "甲)比丘。故畜若干長衣。犯捨墮。此衣也捨與僧。是",
    "X60n1125_002:0566a23": "中有眾多波逸提罪。令從眾僧乞懺悔。若僧時到．",
    "X60n1125_002:0566a24": "僧忍聽。我(某甲)比丘受(某甲)比丘懺悔。白如是。作",
    "X60n1125_002:0566b01": "是白已方告彼云。可爾。懺罪人具威儀白云。大德",
    "X60n1125_002:0566b02": "一心念。我(某甲)。故畜若干長衣。犯捨墮。此衣已捨",
    "X60n1125_002:0566b03": "與僧。有眾多波逸提罪。今向大德發露懺悔。不敢",
    "X60n1125_002:0566b04": "覆藏。懺悔則安樂。不懺悔不安樂。憶念犯發露。知",
    "X60n1125_002:0566b05": "而不散覆藏。願大德憶我清淨．戒身具足．清淨布",
    "X60n1125_002:0566b06": "薩。三說已。受懺者應言。自責汝心。生厭離。答云。爾。",
    "X60n1125_002:0566b07": "懺悔已。當還衣。僧中當察其財物可還．不可還。如",
    "X60n1125_002:0566b08": "野蚕綿作臥具。則不可還。當斫碎和泥塗壁及埵。",
    "X60n1125_002:0566b09": "如畜長衣．長鉢．一月衣．急施衣．殘藥。此五長當即",
    "X60n1125_002:0566b10": "座轉付還。餘所犯當即座直付還。即座轉付者。佛",
    "X60n1125_002:0566b11": "言。若僧眾難集。此比丘有因緣欲遠行者。應問此",
    "X60n1125_002:0566b12": "物與誰。隨其所說便與。與已。當還僧中作白二羯",
    "X60n1125_002:0566b13": "磨還。白云。大德僧聽。(某甲)比丘故畜若干長衣。犯",
    "X60n1125_002:0566b14": "捨墮。此衣已捨與僧。若僧時到．僧忍聽。今持此衣",
    "X60n1125_002:0566b15": "與(某甲)比丘。(某甲)比丘當還此(某甲)比丘。白如是。",
    "X60n1125_002:0566b16": "羯磨云。大德僧聽。(某甲)比丘畜若干長衣。犯捨墮。",
    "X60n1125_002:0566b17": "此衣已捨與僧。僧中持此衣與(某甲)比丘。(某甲)比",
    "X60n1125_002:0566b18": "丘當還此比丘。誰諸長老忍。僧持此衣與(某甲)比",
    "X60n1125_002:0566b19": "丘。(某甲)比丘當還此比丘者默然。誰不忍者說。僧",
    "X60n1125_002:0566b20": "已忍。持此衣與(某甲)比丘。(某甲)比丘當還(某甲)比",
    "X60n1125_002:0566b21": "丘竟。僧忍默然故。是事如是持。",
    "X60n1125_002:0566b22": "即座直付者。若所犯非前五長者。當依此法付。又。",
    "X60n1125_002:0566b23": "或是前五長而無因緣欲遠行者。得延至明日。亦",
    "X60n1125_002:0566b24": "依此法付。僧中作白二羯磨。白云。大德僧聽。(某甲)",
    "X60n1125_002:0566c01": "比丘故離衣僧伽黎宿。犯捨墮。此衣已捨與僧。若",
    "X60n1125_002:0566c02": "僧時到．僧忍聽。今持此衣還(某甲)比丘。白如是。次",
    "X60n1125_002:0566c03": "羯磨文倣上可知。",
    "X60n1125_002:0566c04": "四人已下對首捨衣法。當具威儀。白云。諸大德聽",
    "X60n1125_002:0566c05": "我(甲某)比丘。故畜若干長衣。犯捨墮。我今捨與諸",
    "X60n1125_002:0566c06": "大德。作是捨已。請懺悔主。文如前。受懺人應問餘",
    "X60n1125_002:0566c07": "比丘言。三長老。若三長老聽我受(某甲)比丘懺悔",
    "X60n1125_002:0566c08": "者。我當受。答言。可爾。受懺人轉告比丘言。可爾。懺",
    "X60n1125_002:0566c09": "罪文如前。還衣用直付。白云。諸大德聽。彼(某甲)比",
    "X60n1125_002:0566c10": "丘故畜若干長衣。犯捨墮。此衣已捨與諸大德。今",
    "X60n1125_002:0566c11": "諸大德聽我持此衣還(某甲)比丘者。我當還。答云。",
    "X60n1125_002:0566c12": "可爾。",
    "X60n1125_002:0566c13": "對一人捨衣法。具威儀。白云。大德一心念。我(某甲)",
    "X60n1125_002:0566c14": "比丘。故畜若干長衣。犯捨墮。今持捨與大德。作是",
    "X60n1125_002:0566c15": "捨已。請懺悔主。文如前。正懺悔法。白云。大德一心",
    "X60n1125_002:0566c16": "念。我(某甲)比丘。故畜若干長衣。犯捨墮。此衣已捨",
    "X60n1125_002:0566c17": "與大德。有眾多波逸提罪。今向大德發露懺悔。不",
    "X60n1125_002:0566c18": "敢覆藏。餘詞如前。還衣直付。無白詞。",
    "X60n1125_002:0566c19": "懺小罪法。佛言。若犯僧殘乃至突吉羅。知而覆藏。",
    "X60n1125_002:0566c20": "應先教作突吉羅懺悔。今按捨墮具足八品突吉",
    "X60n1125_002:0566c21": "羅罪。初根本二品。謂著捨墮衣及說戒時審問不",
    "X60n1125_002:0566c22": "發露。次從生六品。初二品。謂覆波逸提經一夜．二",
    "X60n1125_002:0566c23": "夜已去。次二品。謂覆藏著捨墮衣。經一夜．二夜已",
    "X60n1125_002:0566c24": "去。後二品。謂覆藏說戒審問不發露。經一夜．二夜",
    "X60n1125_002:0567a01": "已去。合根本從生共八品。",
    "X60n1125_002:0567a02": "今先懺從生六小罪。具威儀對懺悔主云。大德一",
    "X60n1125_002:0567a03": "心念。我(某甲)比丘故畜若干長衣。犯眾多波逸提",
    "X60n1125_002:0567a04": "罪。經夜覆藏。隨夜展轉覆藏。并著用捨墮衣突吉",
    "X60n1125_002:0567a05": "羅罪。經夜覆藏。隨夜展轉覆藏。經僧說戒。默妄語",
    "X60n1125_002:0567a06": "突吉羅罪。經夜覆藏。隨夜展轉覆藏。竝犯突吉羅",
    "X60n1125_002:0567a07": "不憶數。今向大德發露懺悔。更不敢作。願大德憶",
    "X60n1125_002:0567a08": "我。餘詞同前。",
    "X60n1125_002:0567a09": "次懺根本二小罪。具威儀白懺悔主云。大德一心",
    "X60n1125_002:0567a10": "念。我(某甲)比丘。犯著不淨衣經說戒默妄語。竝犯",
    "X60n1125_002:0567a11": "突吉羅罪。各不憶數。今向大德發露．懺悔。更不敢",
    "X60n1125_002:0567a12": "作。願大德憶我。餘詞同前。",
    "X60n1125_002:0567a13": "懺單波逸提法。此法無財物可捨。但乞懺悔。請懺",
    "X60n1125_002:0567a14": "悔主及正懺悔三法。文大同尼薩耆。但事有不同。",
    "X60n1125_002:0567a15": "隨事改稱而已。若小罪八品。可自量度。或有犯。即",
    "X60n1125_002:0567a16": "同前懺。但改罪名相為異也。",
    "X60n1125_002:0567a17": "懺波羅提提舍尼法",
    "X60n1125_002:0567a18": "請一人為懺悔主。請語同前。但改罪名。次正懺悔。",
    "X60n1125_002:0567a19": "具威儀。白云。大德一心念。我(某甲)有(某)事。犯波羅",
    "X60n1125_002:0567a20": "提提舍尼罪。不憶數。大德。我犯可呵法。所不應為。",
    "X60n1125_002:0567a21": "今向大德悔過。受懺人應云。汝見罪不。答云。見。應",
    "X60n1125_002:0567a22": "呵云。慎莫便作。答云。頂戴奉持。",
    "X60n1125_002:0567a23": "懺突吉羅法",
    "X60n1125_002:0567a24": "佛言。若故作者。犯應懺突吉羅。以犯非威儀突吉",
    "X60n1125_002:0567b01": "羅。若不故作者。但犯突吉羅。故作者。先具威儀．請",
    "X60n1125_002:0567b02": "懺悔主云。大德一心念。我(某甲)比丘。請大德為突",
    "X60n1125_002:0567b03": "吉羅懺悔主。願大德為我作突吉羅懺悔主。慈愍",
    "X60n1125_002:0567b04": "故。三請已。應懺悔其中從生．根本。亦須詳察種相",
    "X60n1125_002:0567b05": "多少。方對懺悔主云。大德一心念。我(某甲)故不齊",
    "X60n1125_002:0567b06": "整著僧伽黎。犯突吉羅不憶數。今向大德發露．懺",
    "X60n1125_002:0567b07": "悔。更不敢作。願大德憶我。餘詞同前。若悞作者應",
    "X60n1125_002:0567b08": "具威儀。心生慚愧。口言。我(某甲)比丘悞犯不齊整",
    "X60n1125_002:0567b09": "著僧伽黎。犯突吉羅罪。我今日責心悔過。一說即",
    "X60n1125_002:0567b10": "止。",
    "X60n1125_002:0567b11": "此上六種。通名六聚。若不開出偷蘭遮。止名五篇。",
    "X60n1125_002:0567b12": "若于突吉羅中開為惡作．惡說。即名七聚。從言上",
    "X60n1125_002:0567b13": "犯者。謂之惡說。從身上犯者。謂之惡作。",
    "X60n1125_002:0567b14": "懺悔之法。律中詳明。依而行之。但滅犯戒罪。故智論",
    "X60n1125_002:0567b15": "云。戒律中雖復微細。懺則清淨。但犯十善戒。雖懺而",
    "X60n1125_002:0567b16": "三惡道不除。如犯諸性戒等。須知當依大乘懺悔之",
    "X60n1125_002:0567b17": "法。其法。大略有二。一事懺。如梵網經云。晝夜六時誦",
    "X60n1125_002:0567b18": "十重四十八輕戒。苦到禮三世諸佛又如法華．大悲",
    "X60n1125_002:0567b19": "等懺法。精誠修之。決能滅罪。二理懺。如涅槃經云。若",
    "X60n1125_002:0567b20": "有修習身．戒．心．慧。能觀諸法猶如虗空。設作惡業。思",
    "X60n1125_002:0567b21": "惟觀察。能轉地獄重報。現世輕受。若于小罪不能自",
    "X60n1125_002:0567b22": "出。心初無懺。不能習善。覆藏瑕疵。雖有善業。為罪垢",
    "X60n1125_002:0567b23": "污。現世輕報。轉為地獄極重惡果。是為愚癡。若犯四",
    "X60n1125_002:0567b24": "重．五逆．謗法。名為破戒。有因緣故。則可拔濟。若披法",
    "X60n1125_002:0567c01": "服。常懷慚愧。生護法心。建立正法。我說是人不名破",
    "X60n1125_002:0567c02": "戒。成實論云。有我心者。則業煩惱集。若無我者。則諸",
    "X60n1125_002:0567c03": "業不能得報。以不具故。華嚴經云。譬如幻師。能幻人",
    "X60n1125_002:0567c04": "目。諸業如是。名清淨真實悔過。前事懺但能伏業。後",
    "X60n1125_002:0567c05": "理懺直能斷業。事理雙修。則如車兩輪。無遠弗屆。可",
    "X60n1125_002:0567c06": "出苦海。可詣覺場。豈但滅罪而已哉。",
    "X60n1125_002:0567c08": "律學發軔卷中"
}