{
    "T27n1545_107:0552a01": "阿毘達磨大毘婆沙論卷第一百",
    "T27n1545_107:0552a02": "七",
    "T27n1545_107:0552a04": "五百大阿羅漢等造",
    "T27n1545_107:0552a05": "三藏法師玄奘奉　詔譯",
    "T27n1545_107:0552a06": "智蘊第三中修智納息第四之三",
    "T27n1545_107:0552a07": "異生離欲染時。諸加行道九無間道八解脫",
    "T27n1545_107:0552a08": "道中。現在唯修世俗智。未來亦唯修世俗",
    "T27n1545_107:0552a09": "智。第九解脫道中。現在唯修世俗智。未",
    "T27n1545_107:0552a10": "來修世俗他心智。離初靜慮染時。若依",
    "T27n1545_107:0552a11": "初靜慮作加行。彼加行道中現在唯修世",
    "T27n1545_107:0552a12": "俗智。未來修世俗他心智。若依第二靜慮近",
    "T27n1545_107:0552a13": "分作加行。彼加行道九無間道八解脫道",
    "T27n1545_107:0552a14": "中。現在唯修世俗智。未來亦唯修世俗智。",
    "T27n1545_107:0552a15": "第九解脫道中現在唯修世俗智。未來修世",
    "T27n1545_107:0552a16": "俗他心智。離第二第三靜慮染時應知亦",
    "T27n1545_107:0552a17": "爾。離第四靜慮染時。若依第四靜慮作加",
    "T27n1545_107:0552a18": "行。彼加行道中。現在唯修世俗智。未來修",
    "T27n1545_107:0552a19": "世俗他心智。若依空無邊處近分作加行。",
    "T27n1545_107:0552a20": "彼加行道九無間道九解脫道中。現在唯修",
    "T27n1545_107:0552a21": "世俗智。未來亦唯修世俗智。離空無邊處",
    "T27n1545_107:0552a22": "染時。諸加行道九無間道九解脫道中。現在",
    "T27n1545_107:0552a23": "唯修世俗智。未來亦唯修世俗智。離識無",
    "T27n1545_107:0552a24": "邊處無所有處染時應知亦爾。",
    "T27n1545_107:0552a25": "未離欲染異生。起四無量。初二解脫。前四",
    "T27n1545_107:0552a26": "勝處。不淨觀。持息念。念住。暖頂忍世第一",
    "T27n1545_107:0552a27": "法時。現在唯修世俗智。未來亦唯修世俗",
    "T27n1545_107:0552a28": "智。已離欲染異生。起四無量。初三解脫。八",
    "T27n1545_107:0552a29": "勝處。前八遍處。不淨觀。持息念。念住時。現",
    "T27n1545_107:0552b01": "在唯修世俗智。未來修世俗他心智。起暖",
    "T27n1545_107:0552b02": "頂忍世第一法時。現在唯修世俗智。未來亦",
    "T27n1545_107:0552b03": "唯修世俗智。起無色四解脫。二遍處。及念",
    "T27n1545_107:0552b04": "住時。現在唯修世俗智。未來亦唯修世俗",
    "T27n1545_107:0552b05": "智。引發五通時。諸加行道二解脫道中。現",
    "T27n1545_107:0552b06": "在唯修世俗智。未來修世俗他心智。一解脫",
    "T27n1545_107:0552b07": "道中。現在修世俗他心智。未來亦修世俗他",
    "T27n1545_107:0552b08": "心智。五無間道中。現在唯修世俗智。未來亦",
    "T27n1545_107:0552b09": "唯修世俗智。二解脫道中。不修智無記故",
    "T27n1545_107:0552b10": "聖者見道中。若如是功德現在修未來。即",
    "T27n1545_107:0552b11": "修如是功德。如諸忍現在前時。現在修如",
    "T27n1545_107:0552b12": "是忍。未來亦修如是忍。諸智現在前時。現",
    "T27n1545_107:0552b13": "在修如是智。未來亦修如是智。除三心頃。",
    "T27n1545_107:0552b14": "未來亦修世俗智。謂苦集滅類智時。亦修未",
    "T27n1545_107:0552b15": "來現觀邊世俗智。問何故見道中唯修同分。",
    "T27n1545_107:0552b16": "修道中能修同分不同分耶。答以見道處",
    "T27n1545_107:0552b17": "所定對治定故唯修同分。修道處所不定對",
    "T27n1545_107:0552b18": "治不定。故能修同分不同分。復次以見道所",
    "T27n1545_107:0552b19": "緣定對治定故唯修同分。修道所緣不定對",
    "T27n1545_107:0552b20": "治不定。故能修同分不同分。復次見道中初",
    "T27n1545_107:0552b21": "得聖種性於四聖諦初修聖行相故唯",
    "T27n1545_107:0552b22": "修同分。修道中已得聖種性。於四聖諦已",
    "T27n1545_107:0552b23": "修聖行相。故能修同分不同分。復次見道",
    "T27n1545_107:0552b24": "中初得見諦。初得現觀故唯修同分。修道",
    "T27n1545_107:0552b25": "中已得見諦已得現觀。故能修同分不同",
    "T27n1545_107:0552b26": "分。道類智時無他心智者。現在修道類二",
    "T27n1545_107:0552b27": "智。未來修六智。除世俗他心智。有他心智",
    "T27n1545_107:0552b28": "者。現在修道類二智。未來修七智。除世俗",
    "T27n1545_107:0552b29": "智。聖者以世俗道離欲染時。若無漏作加",
    "T27n1545_107:0552c01": "行。彼加行道中。四法四類智隨二現在修。未",
    "T27n1545_107:0552c02": "來修七智。除他心智。若世俗作加行。彼加",
    "T27n1545_107:0552c03": "行道九無間道八解脫道中。現在唯修世俗",
    "T27n1545_107:0552c04": "智。未來修七智。除他心智。第九解脫道中。",
    "T27n1545_107:0552c05": "現在唯修世俗智。未來修八智。離初靜慮",
    "T27n1545_107:0552c06": "染時。若無漏作加行。彼加行道中。四法四類",
    "T27n1545_107:0552c07": "智隨二現在修。未來修八智。若世俗作加行。",
    "T27n1545_107:0552c08": "彼加行道九解脫道中。現在唯修世俗智。未",
    "T27n1545_107:0552c09": "來修八智。九無間道中現在唯修世俗智。未",
    "T27n1545_107:0552c10": "來修七智。除他心智。乃至離無所有處染。",
    "T27n1545_107:0552c11": "時。應知亦爾。以無漏道離欲染時。若世俗",
    "T27n1545_107:0552c12": "作加行。彼加行道中。現在唯修世俗智。未",
    "T27n1545_107:0552c13": "來修七智。除他心智。若無漏作加行。彼加",
    "T27n1545_107:0552c14": "行道中。四法四類智隨二現在修。未來修。七",
    "T27n1545_107:0552c15": "智。除他心智。九無間八解脫道中。四法智隨",
    "T27n1545_107:0552c16": "二現在修。未來修七智。除他心智。第九解",
    "T27n1545_107:0552c17": "脫道中四法智隨二現在修。未來修八智。離",
    "T27n1545_107:0552c18": "初靜慮染時。若以世俗作加行。彼加行道",
    "T27n1545_107:0552c19": "中現在唯修世俗智。未來修八智。若無漏",
    "T27n1545_107:0552c20": "作加行。彼加行道中。四法四類智隨二現在",
    "T27n1545_107:0552c21": "修。未來修八智。九無間道中。二法四類智隨",
    "T27n1545_107:0552c22": "二現在修。未來修七智。除他心智。九解脫",
    "T27n1545_107:0552c23": "道中。二法四類智隨二現在修。未來修八智。",
    "T27n1545_107:0552c24": "乃至離無所有處染應知亦爾。離非想非",
    "T27n1545_107:0552c25": "非想處染時。若世俗作加行。彼加行道中。",
    "T27n1545_107:0552c26": "現在唯修世俗智。未來修八智。若無漏作",
    "T27n1545_107:0552c27": "加行。彼加行道中四法四類智隨二現在修。",
    "T27n1545_107:0552c28": "未來修八智。九無間道中二法四類智隨二",
    "T27n1545_107:0552c29": "現在修。未來修六智。除世俗他心智。八解",
    "T27n1545_107:0553a01": "脫道中。二法四類智隨二現在修。未來修七",
    "T27n1545_107:0553a02": "智。除世俗智。第九解脫道中。二類智隨二現",
    "T27n1545_107:0553a03": "在修。未來修八智及修三界無量善根",
    "T27n1545_107:0553a04": "未離欲染信勝解。練根作見至時。若世俗",
    "T27n1545_107:0553a05": "作加行。彼加行道中。現在唯修世俗智。未",
    "T27n1545_107:0553a06": "來修七智。除他心智。若無漏作加行。彼加",
    "T27n1545_107:0553a07": "行道中。四法四類智隨二現在修。未來修七",
    "T27n1545_107:0553a08": "智。除他心智。無間道中。四法四類智隨二現",
    "T27n1545_107:0553a09": "在修。未來修六智。除世俗他心智。解脫道",
    "T27n1545_107:0553a10": "中四法四類智隨二現在修。未來有說修六",
    "T27n1545_107:0553a11": "智。除世俗他心智。有說修七智。除他心智。",
    "T27n1545_107:0553a12": "已離欲染信勝解。練根作見至時。若世俗",
    "T27n1545_107:0553a13": "作加行。彼加行道中。現在唯修世俗智。未",
    "T27n1545_107:0553a14": "來修八智。若無漏作加行。彼加行道中。四",
    "T27n1545_107:0553a15": "法四類智隨二現在修。未來修八智。無間道",
    "T27n1545_107:0553a16": "中四法四類智隨二現在修。未來修六智。除",
    "T27n1545_107:0553a17": "世俗他心智。解脫道中四法四類智隨二現",
    "T27n1545_107:0553a18": "在修。未來有說修七智。除世俗智。有說修",
    "T27n1545_107:0553a19": "八智。時解脫阿羅漢練根作不動時。若世",
    "T27n1545_107:0553a20": "俗作加行。彼加行道中。現在唯修世俗智。",
    "T27n1545_107:0553a21": "未來修八智。若無漏作加行。彼加行道中。",
    "T27n1545_107:0553a22": "四法四類智隨二現在修。未來修八智。九無",
    "T27n1545_107:0553a23": "間道中二法四類智隨二現在修。未來修六",
    "T27n1545_107:0553a24": "智。除世俗他心智。八解脫道中二法四類智",
    "T27n1545_107:0553a25": "隨二現在修。未來修七智。除世俗智。第",
    "T27n1545_107:0553a26": "九解脫道中二類智隨二現在修。未來修八",
    "T27n1545_107:0553a27": "智。及修三界無量善根。未離欲染聖者。起",
    "T27n1545_107:0553a28": "四無量。初二解脫。前四勝處。不淨觀。持息念。",
    "T27n1545_107:0553a29": "及世俗念住時。現在唯修世俗智。未來修七",
    "T27n1545_107:0553b01": "智。除他心智。雜修靜慮時。初剎那頃四法四",
    "T27n1545_107:0553b02": "類智隨二現在修。未來修七智。除他心智。",
    "T27n1545_107:0553b03": "第二剎那頃現在唯修世俗智。未來修七智。",
    "T27n1545_107:0553b04": "除他心智。第三剎那頃四法四類智隨二現",
    "T27n1545_107:0553b05": "在修。未來修八智。引發五通時。五無間道",
    "T27n1545_107:0553b06": "中。現在唯修世俗智。未來修七智。除他心",
    "T27n1545_107:0553b07": "智。諸加行道二解脫道中。現在唯修世俗智。",
    "T27n1545_107:0553b08": "未來修八智。一解脫道中未來修八智。現在",
    "T27n1545_107:0553b09": "唯修世俗他心智。有說。亦修道法道類隨",
    "T27n1545_107:0553b10": "二。他心智二解脫道不修智無記故。已離",
    "T27n1545_107:0553b11": "欲染聖者。起四無量世俗解脫勝處遍處不",
    "T27n1545_107:0553b12": "淨觀持息念世俗念住世俗無礙解無諍願智",
    "T27n1545_107:0553b13": "邊際定空空無願無願無相無相三摩地入滅",
    "T27n1545_107:0553b14": "定想微細心時。現在唯修世俗智。未來修",
    "T27n1545_107:0553b15": "八智。起無漏他心智時。現在修道法道類",
    "T27n1545_107:0553b16": "隨二他心智。未來修八智。依靜慮地。起無",
    "T27n1545_107:0553b17": "漏念住無漏義無礙解時。四法四類智隨二",
    "T27n1545_107:0553b18": "現在修。未來修八智。起無漏辯無礙解時。",
    "T27n1545_107:0553b19": "道法道類智隨二現在修。未來修八智。依無",
    "T27n1545_107:0553b20": "色定起無漏念住無漏義無礙解無漏解脫",
    "T27n1545_107:0553b21": "時。四類智隨二現在修。未來修八智。依無",
    "T27n1545_107:0553b22": "色定起無漏辯無礙解時。現在修道類二",
    "T27n1545_107:0553b23": "智。未來修八智。起入滅盡定微微心時。現",
    "T27n1545_107:0553b24": "在唯修世俗智。未來亦唯修世俗智。是謂",
    "T27n1545_107:0553b25": "此處略毘婆沙。",
    "T27n1545_107:0553b26": "若修法智亦類智耶。答應作四句。義不定",
    "T27n1545_107:0553b27": "故有修法智非類智。謂入現觀苦集滅道",
    "T27n1545_107:0553b28": "法智時。學見迹阿羅漢。已得法智現在前",
    "T27n1545_107:0553b29": "時。此中入現觀苦集滅道法智時者。謂見道",
    "T27n1545_107:0553c01": "中四法智時。唯修法智不修類智。所以者",
    "T27n1545_107:0553c02": "何。以見道中若如是功德現在修未來。即",
    "T27n1545_107:0553c03": "修如是功德法智現在前時。唯修未來法",
    "T27n1545_107:0553c04": "智品。類智現在前時。唯修未來類智品故學",
    "T27n1545_107:0553c05": "見迹阿羅漢。已得法智現在前時者。學謂預",
    "T27n1545_107:0553c06": "流一來不還補特伽羅。迹謂四聖諦。以無漏",
    "T27n1545_107:0553c07": "慧已具見四諦迹故名學見迹。阿羅漢者謂",
    "T27n1545_107:0553c08": "慧解脫或俱解脫。此學無學已得法智現在",
    "T27n1545_107:0553c09": "前時唯修法智。是習修故不修類智。所以",
    "T27n1545_107:0553c10": "者何。以曾得法現在前時。勢力羸劣尚不能",
    "T27n1545_107:0553c11": "及第二剎那。況能修餘未來遠者。有修類",
    "T27n1545_107:0553c12": "智非法智。謂入現觀苦集滅類智時。學見",
    "T27n1545_107:0553c13": "迹阿羅漢。已得類智現在前時此中入現觀",
    "T27n1545_107:0553c14": "苦集滅類智時者。謂見道中三類智時。唯",
    "T27n1545_107:0553c15": "修類智不修法智。義如前說。學見迹阿羅",
    "T27n1545_107:0553c16": "漢。已得類智現在前時者。謂學無學曾得",
    "T27n1545_107:0553c17": "類智現在前時。唯修類智不修法智。義如",
    "T27n1545_107:0553c18": "前說。有俱修。謂入現觀道類智時。學見迹",
    "T27n1545_107:0553c19": "阿羅漢。未得無漏智現在前時。未得世俗",
    "T27n1545_107:0553c20": "智現在前。能俱修時。此中入現觀道類智",
    "T27n1545_107:0553c21": "時者。謂見道後道類智時。能修法智。亦修",
    "T27n1545_107:0553c22": "類智。由此位中捨曾得道。得未曾得道。證",
    "T27n1545_107:0553c23": "結斷一味得。頓得八智。俱時修十六行相",
    "T27n1545_107:0553c24": "故。學見迹阿羅漢。未得無漏智現在前時",
    "T27n1545_107:0553c25": "者。謂有學位以無漏道離欲染。若無漏作",
    "T27n1545_107:0553c26": "加行。彼加行道九無間道九解脫道時。乃至",
    "T27n1545_107:0553c27": "離無所有處染時。亦爾。離非想非非想處",
    "T27n1545_107:0553c28": "染若無漏作加行。彼加行道九無間道八解",
    "T27n1545_107:0553c29": "脫道時。信勝解練根作見至。若無漏作加",
    "T27n1545_107:0554a01": "行。彼加行道無間道解脫道時。雜修靜慮初",
    "T27n1545_107:0554a02": "後心時。起無漏他心智無漏念住無漏解脫",
    "T27n1545_107:0554a03": "時。如是等學位未得無漏智現在前時。能",
    "T27n1545_107:0554a04": "修法智。亦修類智。若無學位離非想非非",
    "T27n1545_107:0554a05": "想處染第九解脫道時。時解脫練根作不動。",
    "T27n1545_107:0554a06": "若無漏作加行。彼加行道九無間道九解脫",
    "T27n1545_107:0554a07": "道時雜修靜慮初後心時。起無漏他心智無",
    "T27n1545_107:0554a08": "漏念住無漏無礙解無漏解脫時。如是等無",
    "T27n1545_107:0554a09": "學位未得無漏智現在前時。能修法智。亦",
    "T27n1545_107:0554a10": "修類智。未得世俗智現在前能俱修時者。",
    "T27n1545_107:0554a11": "謂學位以世俗道離欲染。若世俗作加行。",
    "T27n1545_107:0554a12": "彼加行道九無間道九解脫道時。乃至離無",
    "T27n1545_107:0554a13": "所有處染時亦爾。離非想非非想處染。若",
    "T27n1545_107:0554a14": "世俗作加行。彼加行道時。信勝解練根作見",
    "T27n1545_107:0554a15": "至。若世俗作加行。彼加行道時。雜修靜慮中",
    "T27n1545_107:0554a16": "間心時。引發五通諸加行道五無間道三解",
    "T27n1545_107:0554a17": "脫道時。起四無量世俗解脫勝處遍處不淨",
    "T27n1545_107:0554a18": "觀持息念世俗念住入滅定想微細心時。若",
    "T27n1545_107:0554a19": "無學位時解脫練根作不動。若世俗作加行。",
    "T27n1545_107:0554a20": "彼加行道時。雜修靜慮中間心時。引發五通",
    "T27n1545_107:0554a21": "諸加行道五無間道三解脫道時。起四無量",
    "T27n1545_107:0554a22": "世俗解脫勝處遍處世俗念住世俗無礙解無",
    "T27n1545_107:0554a23": "諍願智邊際定空空無願無願無相無相三摩",
    "T27n1545_107:0554a24": "地入滅定想微細心時。如是等學無學位。未",
    "T27n1545_107:0554a25": "得世俗智現在前時。能修未來法智類智。",
    "T27n1545_107:0554a26": "有俱不修。謂學見迹阿羅漢。已得世俗智現",
    "T27n1545_107:0554a27": "在前時。未得世俗智現在前俱不修時。一",
    "T27n1545_107:0554a28": "切異生染污心無記心無想定滅定無想天無",
    "T27n1545_107:0554a29": "漏忍時。此中學見迹阿羅漢已得世俗智現",
    "T27n1545_107:0554b01": "在前時者。謂有學無學位已得世俗智現在",
    "T27n1545_107:0554b02": "前時。勢力羸劣尚不能修未來自類有漏",
    "T27n1545_107:0554b03": "功德。況能修異類法智類智品。未得世俗",
    "T27n1545_107:0554b04": "智現在前俱不修時者。謂即有學無學位",
    "T27n1545_107:0554b05": "未曾得聞思所成慧。及入滅定微微心現在",
    "T27n1545_107:0554b06": "前時。皆不能修法智類智。一切異生者。謂",
    "T27n1545_107:0554b07": "異生位諸有心時皆不能修法智類智。此非",
    "T27n1545_107:0554b08": "異生所修法故。染污心者。謂諸聖者諸染",
    "T27n1545_107:0554b09": "污心現在前時。皆不能修法智類智。以染",
    "T27n1545_107:0554b10": "污心是順退分其性沈重懈怠相應。自尚非",
    "T27n1545_107:0554b11": "修。況能修他無漏功德。要順勝分其性輕妙",
    "T27n1545_107:0554b12": "精進相應心方能修善故。無記心者。謂諸聖",
    "T27n1545_107:0554b13": "者諸無記心現在前時。皆不能修法智類",
    "T27n1545_107:0554b14": "智。以無記心卑下羸劣如腐種子。自尚非",
    "T27n1545_107:0554b15": "修。況能修他無漏功德。要堅勝心能修功",
    "T27n1545_107:0554b16": "德。無想定滅定者。謂住無想定及住滅定",
    "T27n1545_107:0554b17": "時。俱不能修法智類智。要有心位方有所",
    "T27n1545_107:0554b18": "修。無心位中不能修故。無想天者。有說。生",
    "T27n1545_107:0554b19": "彼於一切時不起善心。故不能修法智",
    "T27n1545_107:0554b20": "類智。有說。生彼雖起善心。而不能修加",
    "T27n1545_107:0554b21": "行善法。以彼唯起生得善故。尚不能修",
    "T27n1545_107:0554b22": "加行有漏。況法類智彼豈能修。無漏忍時者。",
    "T27n1545_107:0554b23": "謂見道中八無漏忍時不能修智。爾時唯修",
    "T27n1545_107:0554b24": "自類功德。非他類故。",
    "T27n1545_107:0554b25": "問何故已得善法現在前時。不能修餘未",
    "T27n1545_107:0554b26": "來諸善功德。答作用劣故。已受用故。已作事",
    "T27n1545_107:0554b27": "故。已與果故。復次已修已息無勢用故。復",
    "T27n1545_107:0554b28": "次起已得法現在前時。前已得修今復習修。",
    "T27n1545_107:0554b29": "二修歷世但有損減更無增益。豈能更修",
    "T27n1545_107:0554c01": "未曾得善。如人食用先所集財。但有損減",
    "T27n1545_107:0554c02": "更無增益。豈名更集未曾集財。復次若多",
    "T27n1545_107:0554c03": "用功所起善法。能修未來諸餘善法。起已",
    "T27n1545_107:0554c04": "得善現在前時不多用功故。不能修未來",
    "T27n1545_107:0554c05": "善法。復次若已得善現在前時。能修未來",
    "T27n1545_107:0554c06": "諸善法者。世尊將欲入涅槃時。次第入諸",
    "T27n1545_107:0554c07": "靜慮等至。亦應能修未來功德。世尊現起",
    "T27n1545_107:0554c08": "初盡智時。已具得修一切功德。今若更修",
    "T27n1545_107:0554c09": "前應未得。若爾前位功德未滿。初成佛時",
    "T27n1545_107:0554c10": "應非究竟。證得無上正等菩提。勿有此失",
    "T27n1545_107:0554c11": "故。已得善現在前時。定不能修未來善",
    "T27n1545_107:0554c12": "法。餘修智義如文廣說。准前方隅應知其",
    "T27n1545_107:0554c13": "相。",
    "T27n1545_107:0554c14": "法智乃至道智。於八智中一一緣幾智耶。",
    "T27n1545_107:0554c15": "問何故作此論。答為止他宗顯正理故。謂",
    "T27n1545_107:0554c16": "或有說。諸所緣緣非實有體。為遮彼執顯",
    "T27n1545_107:0554c17": "所緣緣實有自體故作斯論。答法智緣七",
    "T27n1545_107:0554c18": "智。除類智。類智緣七智。除法智。所以者何",
    "T27n1545_107:0554c19": "法智緣下類智緣上。故不相緣。如有二",
    "T27n1545_107:0554c20": "人同住一處一人觀地。一人觀空。如是二",
    "T27n1545_107:0554c21": "人不相見面。他心智世俗智俱緣八智者。",
    "T27n1545_107:0554c22": "此二總能緣心心所法故。苦智集智俱緣二",
    "T27n1545_107:0554c23": "智。謂他心世俗智者。此二唯能緣有漏心品",
    "T27n1545_107:0554c24": "故。滅智不緣智者緣無為故。道智緣七智",
    "T27n1545_107:0554c25": "除世俗智者。緣道諦故。有餘於此別作",
    "T27n1545_107:0554c26": "問言。法智乃至道智。於八智中一一幾智緣",
    "T27n1545_107:0554c27": "耶。即自答言。法智四智緣。除類苦集滅智。",
    "T27n1545_107:0554c28": "類智四智緣。除法苦集滅智。他心智七智緣。",
    "T27n1545_107:0554c29": "除滅智。世俗智六智緣。除滅道智。苦集滅道",
    "T27n1545_107:0555a01": "智五智緣。除苦集滅智。法智乃至道智自他",
    "T27n1545_107:0555a02": "相望為幾緣耶。問何故作此論。答為止他",
    "T27n1545_107:0555a03": "宗顯正理故。謂或有執緣無實體。為遮",
    "T27n1545_107:0555a04": "彼意欲顯四緣實有自體故作斯論。答法",
    "T27n1545_107:0555a05": "智與法智為四緣。乃至廣說。問何故此中",
    "T27n1545_107:0555a06": "與前結蘊不善納息所說有異。謂此中說法",
    "T27n1545_107:0555a07": "智與法智為四緣。不善納息說有身見與",
    "T27n1545_107:0555a08": "有身見或為四三二一緣耶。答如此中說",
    "T27n1545_107:0555a09": "彼亦應爾。如彼所說此亦應爾。但為顯示",
    "T27n1545_107:0555a10": "異相異文令受持者生欣樂故。復次欲現",
    "T27n1545_107:0555a11": "二門二略二影二梯二隥二門二炬令知所",
    "T27n1545_107:0555a12": "說更相顯故。復次彼說是了義。此說非了",
    "T27n1545_107:0555a13": "義。彼說無別意。此說有別意。彼說無別緣。",
    "T27n1545_107:0555a14": "此說有別緣。彼說依勝義。此說依世俗。復",
    "T27n1545_107:0555a15": "次彼依四種差別而說。謂界差別。世差別。",
    "T27n1545_107:0555a16": "剎那差別。等無間緣差別。此唯依一種差",
    "T27n1545_107:0555a17": "別而說。謂等無間緣差別。法智與法智為",
    "T27n1545_107:0555a18": "四緣者。謂因等無間所緣增上。此中因者如",
    "T27n1545_107:0555a19": "種子法。等無間者如開避法。所緣者如柱",
    "T27n1545_107:0555a20": "杖法。增上者如不障法。法智與法智為因",
    "T27n1545_107:0555a21": "緣者。謂為一因即相似因。為等無間緣",
    "T27n1545_107:0555a22": "者。謂法智無間法智現在前。為所緣緣者。",
    "T27n1545_107:0555a23": "謂法智緣法智而生。為增上緣者。謂法智",
    "T27n1545_107:0555a24": "不障礙法智生。與類智為三緣除所緣者。",
    "T27n1545_107:0555a25": "謂法智與類智為三緣。除所緣。為因緣",
    "T27n1545_107:0555a26": "者。謂法智與類智為一因。即同類因。為等",
    "T27n1545_107:0555a27": "無間緣者。謂法智無間類智現在前。為增上",
    "T27n1545_107:0555a28": "緣者。謂法智不障礙類智生。除所緣者。謂",
    "T27n1545_107:0555a29": "法智與類智互不相緣。與他心智為四緣",
    "T27n1545_107:0555b01": "等者。謂法智與自相續他心智。為因等無",
    "T27n1545_107:0555b02": "間。非所緣。與他相續他心智為所緣。非因",
    "T27n1545_107:0555b03": "等無間。餘如前說。與世俗智為三緣除因",
    "T27n1545_107:0555b04": "者。謂因緣如種子法。無漏與有漏非種子",
    "T27n1545_107:0555b05": "法故。法智與世俗智非因緣。但為三緣。",
    "T27n1545_107:0555b06": "與苦集滅智為三緣除所緣者。謂苦集智",
    "T27n1545_107:0555b07": "緣有漏。法智無漏故非彼所緣。滅智緣無",
    "T27n1545_107:0555b08": "為法。法智有為故非彼所緣。與道智為四",
    "T27n1545_107:0555b09": "緣如前說。類智與類智為四緣等。准前法",
    "T27n1545_107:0555b10": "智應知其相。他心智與他心智為四緣等",
    "T27n1545_107:0555b11": "者。此中因緣。謂一同類因。餘如前說。與世",
    "T27n1545_107:0555b12": "俗智為四緣者。此中因緣。謂同類異熟二",
    "T27n1545_107:0555b13": "因。餘如前說。與苦集智為四緣等者。謂無",
    "T27n1545_107:0555b14": "漏他心智。與苦集智為一同類因者。定非",
    "T27n1545_107:0555b15": "所緣彼緣有漏故。若有漏他心智。與苦集",
    "T27n1545_107:0555b16": "智為所緣者。定非因緣。有漏不與無漏",
    "T27n1545_107:0555b17": "為因緣故。與滅智為三緣除所緣者。彼",
    "T27n1545_107:0555b18": "緣無為故。與道法類智為四緣者。義如",
    "T27n1545_107:0555b19": "前說。世俗智與世俗智。為四緣者。此中因",
    "T27n1545_107:0555b20": "緣。謂同類遍行異熟三因。餘如前說。與苦",
    "T27n1545_107:0555b21": "集智為三緣除因者。有漏不與無漏法",
    "T27n1545_107:0555b22": "為因緣故。與滅道智為二緣謂等無間增",
    "T27n1545_107:0555b23": "上者。彼緣無漏故。餘如前說。與法類智",
    "T27n1545_107:0555b24": "為三緣除因者。有漏與無漏非如種子",
    "T27n1545_107:0555b25": "故。與他心智為四緣等者。謂世俗智與自",
    "T27n1545_107:0555b26": "相續有漏他心智。為同類因等無間緣。與自",
    "T27n1545_107:0555b27": "相續無漏他心智為等無間緣。俱非所緣。",
    "T27n1545_107:0555b28": "與他相續有漏他心智為所緣。非因等無",
    "T27n1545_107:0555b29": "間。苦智與苦智及集滅智為三緣除所緣",
    "T27n1545_107:0555c01": "等者。如文廣說。其中所以准前應知",
    "T27n1545_107:0555c02": "諸結欲界繫彼結法智斷耶。乃至廣說。問何",
    "T27n1545_107:0555c03": "故作此論。答欲令疑者得決定故。謂法智",
    "T27n1545_107:0555c04": "能斷色無色界結。類智不能斷欲界結。或",
    "T27n1545_107:0555c05": "有生疑。如法智能斷色無色界結。類智為",
    "T27n1545_107:0555c06": "亦能斷欲界結耶。如類智不能斷欲界結。",
    "T27n1545_107:0555c07": "法智為亦不能斷色無色界結耶。欲令此",
    "T27n1545_107:0555c08": "疑得決定故。顯法智定能斷色無色界結。",
    "T27n1545_107:0555c09": "類智定不能斷欲界結。故作斯論。問何故",
    "T27n1545_107:0555c10": "法智能斷色無色界結。類智不能斷欲界",
    "T27n1545_107:0555c11": "結耶。答法智先斷欲界結故。亦能斷色無",
    "T27n1545_107:0555c12": "色界結。類智不先斷色無色界結。故不能",
    "T27n1545_107:0555c13": "斷欲界結。復次類智未斷色無色界結故。",
    "T27n1545_107:0555c14": "法智斷之。法智已斷欲界結故類智不斷。",
    "T27n1545_107:0555c15": "復次若類智能斷欲界結者。云何斷耶。為",
    "T27n1545_107:0555c16": "先斷色無色界結。後斷欲界結。為先斷欲",
    "T27n1545_107:0555c17": "界結。後斷色無色界結耶。若先斷色無色",
    "T27n1545_107:0555c18": "界結。後斷欲界結者。欲界結麁先已斷故。",
    "T27n1545_107:0555c19": "復何所斷。若先斷欲界結後斷色無色界",
    "T27n1545_107:0555c20": "結者。類智則應受他訶責。自界諸結猶未",
    "T27n1545_107:0555c21": "能離。如何欲斷他界結耶。如王未降自",
    "T27n1545_107:0555c22": "國怨敵欲伏他國為他所訶。復次一切類",
    "T27n1545_107:0555c23": "智定以法智為因故。法智能助彼斷色無",
    "T27n1545_107:0555c24": "色界結。非一切法智定以類智為因。故類",
    "T27n1545_107:0555c25": "智不能助法智斷欲界結。復次道類智後",
    "T27n1545_107:0555c26": "類智多分不現在前。設現在前勢用羸劣。要",
    "T27n1545_107:0555c27": "畢竟離欲界結已。勝用類智方容現前故彼",
    "T27n1545_107:0555c28": "不能斷欲界結。復次法智要離欲界結已。",
    "T27n1545_107:0555c29": "用方猛利。由猛利故能斷上結。類智要離有",
    "T27n1545_107:0556a01": "頂結已。用方猛利。彼猛利時。下結已斷復",
    "T27n1545_107:0556a02": "何所斷。復次法智極猛利。斷不善結尚不",
    "T27n1545_107:0556a03": "用功。況無記結而不能斷。如極利刀尚能",
    "T27n1545_107:0556a04": "斷鐵。況草木等。類智不極猛利。斷無記結",
    "T27n1545_107:0556a05": "尚多用功。況不善結而當能斷。如以鈍刀",
    "T27n1545_107:0556a06": "斷草木等。尚多用功。況能斷鐵。復次法智",
    "T27n1545_107:0556a07": "具能斷十八界十二處五蘊。如有壯士力",
    "T27n1545_107:0556a08": "敵千夫。能斷上結。類智唯能斷十四界十",
    "T27n1545_107:0556a09": "處五蘊。力用劣故不斷下結。復次欲界邪見",
    "T27n1545_107:0556a10": "能緣三界苦集先斷。彼已復欲斷彼所緣。",
    "T27n1545_107:0556a11": "是故法智能斷上二界結。色無色界邪見。不",
    "T27n1545_107:0556a12": "能緣欲界苦集。是故類智不能斷欲界結。",
    "T27n1545_107:0556a13": "復次欲界他界緣遍行諸結。能緣色無色界",
    "T27n1545_107:0556a14": "苦集先斷。彼已復欲斷彼所緣。是故法智能",
    "T27n1545_107:0556a15": "斷上二界結。上界他界緣遍行諸結。不緣",
    "T27n1545_107:0556a16": "欲界苦集。是故類智不能斷欲界結。如有",
    "T27n1545_107:0556a17": "國王先殺怨賊。後亦壞彼遊戲之處。復次",
    "T27n1545_107:0556a18": "欲界諸蘊逼切有情過於重擔。既斷彼已",
    "T27n1545_107:0556a19": "數復讚彼對治及滅。爾時復能斷上諸蘊。",
    "T27n1545_107:0556a20": "是故法智能斷上界結。類智不能斷欲界",
    "T27n1545_107:0556a21": "結。然法智能斷色無色界結者。是滅道法智",
    "T27n1545_107:0556a22": "非苦集法智。所以者何。法應爾故。謂修行",
    "T27n1545_107:0556a23": "者為欲界蘊現所逼切過於重擔。既捨彼",
    "T27n1545_107:0556a24": "已報彼對治。及滅惡故。數復觀察。數觀察",
    "T27n1545_107:0556a25": "時即自然能斷色無色界結。復次欲界是不",
    "T27n1545_107:0556a26": "定界非修地非離染地。色無色界是定界是",
    "T27n1545_107:0556a27": "修地是離染地非厭。不定界法能斷定界結",
    "T27n1545_107:0556a28": "故。復次欲界是麁。色無色界是細。非厭麁界",
    "T27n1545_107:0556a29": "法能斷細界結故。復次欲界是下劣。色無色",
    "T27n1545_107:0556b01": "界是勝妙非厭。下劣界法能斷勝妙界結",
    "T27n1545_107:0556b02": "故。復次欲界是下。色界是中。無色界是上",
    "T27n1545_107:0556b03": "非厭。下界法能斷中上界結。復次若苦集",
    "T27n1545_107:0556b04": "法智能斷色無色界結者。便為於異處修",
    "T27n1545_107:0556b05": "厭離於異處得解脫。如斷手繫手得解脫。",
    "T27n1545_107:0556b06": "若斷足繫足得解脫。非斷手繫足得解",
    "T27n1545_107:0556b07": "脫。非斷足繫手得解脫。是故法智能斷色",
    "T27n1545_107:0556b08": "無色界結者。是滅道法智非苦集法智。然滅",
    "T27n1545_107:0556b09": "道法智能斷色無色界結者。唯生欲界非",
    "T27n1545_107:0556b10": "生色無色界所以者何。入出法智方便心唯",
    "T27n1545_107:0556b11": "欲界繫生。上二界者已捨此心必不起故。",
    "T27n1545_107:0556b12": "復次法智隨轉戒。唯是欲界大種所造生。上",
    "T27n1545_107:0556b13": "二界者捨此大種必不起故。復次生上二",
    "T27n1545_107:0556b14": "界者必於法智所作已辦。加行已息不復",
    "T27n1545_107:0556b15": "現前。如阿羅漢於三界結斷對治道。所作",
    "T27n1545_107:0556b16": "已辦不復現前。問若爾。何故諸阿羅漢起無",
    "T27n1545_107:0556b17": "漏智耶。答欲觀所捨諸蘊過患。及觀所得",
    "T27n1545_107:0556b18": "滅道勝利故。彼復起諸無漏智。復次彼由四",
    "T27n1545_107:0556b19": "緣起無漏智。一為住現法樂故。二為遊",
    "T27n1545_107:0556b20": "戲功德故。三為觀本所作故。四為受用聖",
    "T27n1545_107:0556b21": "財故。尊者妙音作如是說。世尊弟子生無",
    "T27n1545_107:0556b22": "色界。不起靜慮及靜慮中所發功德。生色",
    "T27n1545_107:0556b23": "界者亦能起之。彼說何義。彼說若生無色",
    "T27n1545_107:0556b24": "界者。不起法智斷上界結。生色界者若",
    "T27n1545_107:0556b25": "未離色無色界染亦能起滅道法智斷色",
    "T27n1545_107:0556b26": "無色界結。評曰。彼不應作是說。所以者何。",
    "T27n1545_107:0556b27": "若有此義應不決定。謂生色界於法智少",
    "T27n1545_107:0556b28": "分能起。少分不能起。少分能起者。謂滅道",
    "T27n1545_107:0556b29": "法智少分。不能起者。謂苦集法智。或有能",
    "T27n1545_107:0556c01": "起。或有不能起。或有能起者。謂未離彼",
    "T27n1545_107:0556c02": "染。或有不能起者。謂已離彼染。或時能起",
    "T27n1545_107:0556c03": "或時不能起。或時能起者。謂起離染道時。",
    "T27n1545_107:0556c04": "或時不能起者。謂引善根時。是故前說於",
    "T27n1545_107:0556c05": "理為善。諸結欲界繫彼結法智斷耶。答應",
    "T27n1545_107:0556c06": "作四句。義不定故。有結欲界繫非法智斷。",
    "T27n1545_107:0556c07": "謂欲界結。或忍斷。或餘智斷或不斷。此中",
    "T27n1545_107:0556c08": "或忍斷者。謂四法智忍斷。或餘智斷者。謂世",
    "T27n1545_107:0556c09": "俗智斷。或不斷者。謂已斷故。或未起彼斷",
    "T27n1545_107:0556c10": "加行故。有結法智斷非欲界繫。謂色無色",
    "T27n1545_107:0556c11": "界結法智斷。即色無色界修所斷結滅道法",
    "T27n1545_107:0556c12": "智斷。有結欲界繫亦法智斷。謂欲界結法",
    "T27n1545_107:0556c13": "智斷。即欲界修所斷結四法智斷。有結非欲",
    "T27n1545_107:0556c14": "界繫亦非法智斷。謂色無色界結。或忍斷。",
    "T27n1545_107:0556c15": "或餘智斷。或不斷。此中或忍斷者。謂四類智",
    "T27n1545_107:0556c16": "忍斷。或餘智斷者。謂類智或世俗智斷。或不",
    "T27n1545_107:0556c17": "斷者。謂已斷故。或未起彼斷加行故。諸結",
    "T27n1545_107:0556c18": "色無色界繫。彼結類智斷耶。答諸結類智斷。",
    "T27n1545_107:0556c19": "彼結色無色界繫。謂色無色界修所斷結四",
    "T27n1545_107:0556c20": "類智斷。有結色無色界繫非類智斷。謂色無",
    "T27n1545_107:0556c21": "色界結。或忍斷。或餘智斷。或不斷。此中或",
    "T27n1545_107:0556c22": "忍斷者。謂四類智忍斷。或餘智斷者。謂法智。",
    "T27n1545_107:0556c23": "或世俗智斷。或不斷者。謂已斷故。或未起",
    "T27n1545_107:0556c24": "彼斷加行故。諸結見苦所斷。彼結苦智斷",
    "T27n1545_107:0556c25": "耶。答諸結見苦所斷。彼結非苦智斷。或忍",
    "T27n1545_107:0556c26": "斷。或餘智斷或不斷。此中或忍斷者。謂苦",
    "T27n1545_107:0556c27": "類智忍斷。或餘智斷者。謂世俗智斷。或不",
    "T27n1545_107:0556c28": "斷者。謂已斷故。或未起彼斷加行故。必",
    "T27n1545_107:0556c29": "無苦智能斷彼結。無漏智唯能斷修所斷",
    "T27n1545_107:0557a01": "故。設結苦智斷。彼結見苦所斷耶。答諸結苦",
    "T27n1545_107:0557a02": "智斷。彼結非見苦所斷是修所斷無漏智。不",
    "T27n1545_107:0557a03": "能斷見所斷故。見集滅道所斷結。對集滅",
    "T27n1545_107:0557a04": "道智斷准上應知。唯無間道能斷諸結。由",
    "T27n1545_107:0557a05": "此中說苦智等不能斷見所斷結故。",
    "T27n1545_107:0557a06": "說一切有部發智大毘婆沙論卷第一百七"
}