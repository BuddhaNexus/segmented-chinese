{
    "T02n0099_041:0297b16": "雜阿含經卷第四十一",
    "T02n0099_041:0297b18": "宋天竺三藏求那跋陀羅譯",
    "T02n0099_041:0297b19": "（一一二一）如是我聞：一時，佛住迦毘羅衛國",
    "T02n0099_041:0297b20": "尼拘律園。時，有眾多釋氏來詣佛所，稽首",
    "T02n0099_041:0297b21": "禮足，退坐一面。爾時，世尊告諸釋氏：「汝等",
    "T02n0099_041:0297b22": "諸瞿曇！於法齋日及神足月受持齋戒，修",
    "T02n0099_041:0297b23": "功德不？」諸釋氏白佛言：「世尊！我等於諸齋",
    "T02n0099_041:0297b24": "日有時得受齋戒，有時不得；於神足月",
    "T02n0099_041:0297b25": "有時齋戒，修諸功德，有時不得。」佛告諸釋",
    "T02n0099_041:0297b26": "氏：「瞿曇！汝等不獲善利，汝等是憍慢者、",
    "T02n0099_041:0297b27": "煩惱人、憂悲人、惱苦人。何故於諸齋日或",
    "T02n0099_041:0297b28": "得齋戒，或不得？於神足月或得齋戒，作",
    "T02n0099_041:0297b29": "諸功德，或不得？諸瞿曇！譬人求利，日日增",
    "T02n0099_041:0297c01": "長，一日一錢，二日兩錢，三日四錢，四日八",
    "T02n0099_041:0297c02": "錢，五日十六錢，六日三十二錢。如是士夫日",
    "T02n0099_041:0297c03": "常增長，八日、九日乃至一月，錢財轉增廣耶？」",
    "T02n0099_041:0297c04": "長者白佛：「如是，世尊！」佛告釋氏：「云何？瞿曇！",
    "T02n0099_041:0297c05": "如是士夫錢財轉增，當得自然錢財增廣，",
    "T02n0099_041:0297c06": "復欲令我於十年中一向喜樂心樂，多住",
    "T02n0099_041:0297c07": "禪定，寧得以不？」釋氏答言：「不也，世尊！」佛告",
    "T02n0099_041:0297c08": "釋氏：「若得九年、八年、七年、六年、五年、四年、三",
    "T02n0099_041:0297c09": "年、二年、一年喜樂心樂，多住禪定以不？」釋",
    "T02n0099_041:0297c10": "氏答言：「不也，世尊！」佛告釋氏：「且置年歲，寧",
    "T02n0099_041:0297c11": "得十月、九月、八月乃至一月喜樂心樂，多住",
    "T02n0099_041:0297c12": "禪定以不？復置一月，寧得十日、九日、八日",
    "T02n0099_041:0297c13": "乃至一日一夜喜樂心樂，禪定多住以不？」釋",
    "T02n0099_041:0297c14": "氏答言：「不也，世尊！」佛告釋氏：「我今語汝，我",
    "T02n0099_041:0297c15": "聲聞中有直心者，不諂不幻，我於彼人，十",
    "T02n0099_041:0297c16": "年教化，以是因緣，彼人則能百千萬歲一",
    "T02n0099_041:0297c17": "向喜樂心樂，多住禪定，斯有是處！復置十",
    "T02n0099_041:0297c18": "年，若九年、八年乃至一年，十月、九月乃至一",
    "T02n0099_041:0297c19": "月，十日、九日乃至一日一夜，我教化，至其明",
    "T02n0099_041:0297c20": "旦，能令勝進。晨朝教化，乃至日暮，能令勝",
    "T02n0099_041:0297c21": "進，以是因緣，得百千萬歲一向喜樂心樂，多",
    "T02n0099_041:0297c22": "住禪定，成就二果，或斯陀含果、阿那含",
    "T02n0099_041:0297c23": "果，以彼士夫先得須陀洹故。」釋氏白佛：",
    "T02n0099_041:0297c24": "「善哉！世尊！我從今日，於諸齋日當修齋戒，",
    "T02n0099_041:0297c25": "乃至八支，於神足月受持齋戒，隨力惠施，",
    "T02n0099_041:0297c26": "修諸功德。」佛告釋氏：「善哉！瞿曇！為真實要。」",
    "T02n0099_041:0297c27": "佛說此經已，時諸釋種聞佛所說，歡喜隨",
    "T02n0099_041:0297c28": "喜，作禮而去。",
    "T02n0099_041:0297c29": "（一一二二）如是我聞：一時，佛住迦毘羅衛國尼",
    "T02n0099_041:0298a01": "拘律園中。時，有眾多釋氏集論議堂，作如",
    "T02n0099_041:0298a02": "是論議。時，有釋氏語釋氏難提：「我有時得",
    "T02n0099_041:0298a03": "詣如來，恭敬供養，有時不得；有時得親",
    "T02n0099_041:0298a04": "近供養知識比丘，有時不得，又復不知有",
    "T02n0099_041:0298a05": "諸智慧優婆塞，有餘智慧優婆塞、智慧優婆",
    "T02n0099_041:0298a06": "夷疾病困苦，復云何教化、教誡說法，今當",
    "T02n0099_041:0298a07": "共往詣世尊所，問如此義，如世尊教，當受",
    "T02n0099_041:0298a08": "奉行。」爾時，難提與諸釋氏俱詣佛所，稽首",
    "T02n0099_041:0298a09": "禮足，退住一面，白佛言：「世尊！我等諸釋氏",
    "T02n0099_041:0298a10": "集論議堂，作如是論議，有諸釋氏語我",
    "T02n0099_041:0298a11": "言：『難提！我等或時見如來，恭敬供養，或時",
    "T02n0099_041:0298a12": "不見，或時往見諸知識比丘，親近供養，或",
    "T02n0099_041:0298a13": "時不得……』」如是廣說，乃至「『如佛所教誡，當",
    "T02n0099_041:0298a14": "受奉行。』我等今日請問世尊，若智慧優婆塞，",
    "T02n0099_041:0298a15": "有餘智慧優婆塞、優婆夷疾病困苦。云何教",
    "T02n0099_041:0298a16": "化、教誡說法？」佛告難提：「若有智慧優婆塞，",
    "T02n0099_041:0298a17": "當詣餘智慧優婆塞、優婆夷疾病困苦者所，",
    "T02n0099_041:0298a18": "以三種穌息處而教授之言：『仁者！汝當",
    "T02n0099_041:0298a19": "成就於佛不壞淨，於法、僧不壞淨。』以是",
    "T02n0099_041:0298a20": "三種穌息處而教授已，當復問言：『汝顧",
    "T02n0099_041:0298a21": "戀父母不？』彼若有顧戀父母者，當教令",
    "T02n0099_041:0298a22": "捨，當語彼言：『汝顧戀父母得活者，可",
    "T02n0099_041:0298a23": "顧戀耳，既不由顧戀而得活，用顧戀為？』",
    "T02n0099_041:0298a24": "彼若言不顧戀父母者，當歎善隨喜，當",
    "T02n0099_041:0298a25": "復問言：『汝於妻子、奴僕、錢財諸物有顧念",
    "T02n0099_041:0298a26": "不？』若言顧念，當教令捨，如捨顧戀父母",
    "T02n0099_041:0298a27": "法；若言不顧念，歎善隨喜，當復問言：『汝於",
    "T02n0099_041:0298a28": "人間五欲顧念以不？』若言顧念，當為說言：",
    "T02n0099_041:0298a29": "『人間五欲惡露不淨，敗壞臭處，不如天上",
    "T02n0099_041:0298b01": "勝妙五欲。』教令捨離人間五欲，教令志願",
    "T02n0099_041:0298b02": "天上五欲。若復彼言心已遠離人間五欲，先",
    "T02n0099_041:0298b03": "已顧念天勝妙欲，歎善隨喜，復語彼言：『天",
    "T02n0099_041:0298b04": "上妙欲無常、苦、空、變壞之法，諸天上有身勝",
    "T02n0099_041:0298b05": "天五欲。』若言已捨顧念天欲，顧念有身勝",
    "T02n0099_041:0298b06": "欲，歎善隨喜，當復教言：『有身之欲，亦復無",
    "T02n0099_041:0298b07": "常、變壞之法，有行滅、涅槃、出離之樂，汝當捨",
    "T02n0099_041:0298b08": "離有身顧念，樂於涅槃寂滅之樂為上、為",
    "T02n0099_041:0298b09": "勝。』彼聖弟子已能捨離有身顧念，樂涅槃",
    "T02n0099_041:0298b10": "者，歎善隨喜。「如是，難提！彼聖弟子先後次第",
    "T02n0099_041:0298b11": "教誡、教授，令得不起、涅槃，猶如比丘百歲",
    "T02n0099_041:0298b12": "壽命，解脫涅槃。」佛說此經已，釋氏難提等",
    "T02n0099_041:0298b13": "聞佛所說，歡喜隨喜，作禮而去。",
    "T02n0099_041:0298b14": "（一一二三）如是我聞：一時，佛住迦毘羅衛國尼",
    "T02n0099_041:0298b15": "拘律園中。時，有釋氏名曰菩提，來詣佛",
    "T02n0099_041:0298b16": "所，稽首佛足，退坐一面，白佛言：「善哉！世",
    "T02n0099_041:0298b17": "尊！我等快得善利，得為世尊親屬。」佛告菩",
    "T02n0099_041:0298b18": "提：「莫作是語：『我得善利，得與世尊親屬",
    "T02n0099_041:0298b19": "故然。』菩提！所謂善利者，於佛不壞淨，於法、",
    "T02n0099_041:0298b20": "僧不壞淨，聖戒成就。是故，菩提！當作是學：",
    "T02n0099_041:0298b21": "『我當於佛不壞淨，於法、僧不壞淨，聖戒成",
    "T02n0099_041:0298b22": "就。』」佛說此經已，釋氏菩提聞佛所說，歡喜",
    "T02n0099_041:0298b23": "隨喜，作禮而去。",
    "T02n0099_041:0298b24": "（一一二四）如是我聞：一時，佛住迦毘羅衛國尼",
    "T02n0099_041:0298b25": "拘律園中。爾時，世尊告諸比丘：「若聖弟子得",
    "T02n0099_041:0298b26": "於佛不壞淨成就。時，若彼諸天先得於佛不",
    "T02n0099_041:0298b27": "壞淨戒成就因緣往生者，皆大歡喜，歎言：『我",
    "T02n0099_041:0298b28": "以得於佛不壞淨成就因緣故，來生於此",
    "T02n0099_041:0298b29": "善趣天上。彼聖弟子今得於佛不壞淨成",
    "T02n0099_041:0298c01": "就，以是因緣，亦當復來生此善趣天中。』於",
    "T02n0099_041:0298c02": "法、僧不壞淨，聖戒成就亦如是說。」佛說此",
    "T02n0099_041:0298c03": "經已，諸比丘聞佛所說，歡喜奉行。",
    "T02n0099_041:0298c04": "（一一二五）如是我聞：一時，佛住舍衛國祇樹給",
    "T02n0099_041:0298c05": "孤獨園。爾時，世尊告諸比丘：「有四種須陀洹",
    "T02n0099_041:0298c06": "道分，親近善男子、聽正法、內正思惟、法次",
    "T02n0099_041:0298c07": "法向。」佛說此經已，諸比丘聞佛所說，歡喜",
    "T02n0099_041:0298c08": "奉行。",
    "T02n0099_041:0298c09": "（一一二六）如是我聞：一時，佛住舍衛國祇樹給",
    "T02n0099_041:0298c10": "孤獨園。爾時，世尊告諸比丘：「有四須陀洹",
    "T02n0099_041:0298c11": "分。何等為四？謂於佛不壞淨，於法、僧不",
    "T02n0099_041:0298c12": "壞淨，聖戒成就，是名須陀洹分。」佛說此經",
    "T02n0099_041:0298c13": "已，諸比丘聞佛所說，歡喜奉行。",
    "T02n0099_041:0298c14": "（一一二七）如是我聞：一時，佛住舍衛國祇樹給",
    "T02n0099_041:0298c15": "孤獨園。爾時，世尊告諸比丘：「若有成就四法",
    "T02n0099_041:0298c16": "者，當知是須陀洹。何等為四？謂於佛不壞",
    "T02n0099_041:0298c17": "淨，於法、僧不壞淨，聖戒成就，是名四法成",
    "T02n0099_041:0298c18": "就者，當知是須陀洹。」佛說此經已，諸比丘",
    "T02n0099_041:0298c19": "聞佛所說，歡喜奉行。",
    "T02n0099_041:0298c20": "如不分別說，如是分別，比丘、比丘尼、式叉",
    "T02n0099_041:0298c21": "摩尼、沙彌、沙彌尼、優婆塞、優婆夷成就四",
    "T02n0099_041:0298c22": "法者，當知是須陀洹，一一經如上說。",
    "T02n0099_041:0298c23": "（一一二八）如是我聞：一時，佛住舍衛國祇樹給",
    "T02n0099_041:0298c24": "孤獨園。爾時，世尊告諸比丘：「有四沙門果。",
    "T02n0099_041:0298c25": "何等為四？謂須陀洹果、斯陀含果、阿那含",
    "T02n0099_041:0298c26": "果、阿羅漢果。」佛說此經已，諸比丘聞佛所",
    "T02n0099_041:0298c27": "說，歡喜奉行。",
    "T02n0099_041:0298c28": "（一一二九）如是我聞：一時，佛住舍衛國祇樹給",
    "T02n0099_041:0298c29": "孤獨園。爾時，世尊告諸比丘：「有四沙門果。",
    "T02n0099_041:0299a01": "何等為四？謂須陀洹果、斯陀含果、阿那含果、",
    "T02n0099_041:0299a02": "阿羅漢果。何等為須陀洹果？謂三結斷，是",
    "T02n0099_041:0299a03": "名須陀洹果。何等為斯陀含果？謂三結斷，",
    "T02n0099_041:0299a04": "貪、恚、癡薄，是名斯陀含果。何等為阿那含",
    "T02n0099_041:0299a05": "果？謂五下分結斷，是名阿那含果。何等為",
    "T02n0099_041:0299a06": "阿羅漢果？若彼貪欲永盡，瞋恚永盡，愚癡永",
    "T02n0099_041:0299a07": "盡，一切煩惱永盡，是名阿羅漢果。」佛說此",
    "T02n0099_041:0299a08": "經已，諸比丘聞佛所說，歡喜奉行。",
    "T02n0099_041:0299a09": "（一一三〇）如是我聞：一時，佛住舍衛國祇樹給",
    "T02n0099_041:0299a10": "孤獨園。爾時，世尊告諸比丘：「若於彼處，有",
    "T02n0099_041:0299a11": "比丘經行於彼處，四沙門果中得一一果",
    "T02n0099_041:0299a12": "者，彼比丘盡其形壽，常念彼處。」佛說此經",
    "T02n0099_041:0299a13": "已，諸比丘聞佛所說，歡喜奉行。",
    "T02n0099_041:0299a14": "如經行處，如是住處、坐處、臥處，亦如是說。",
    "T02n0099_041:0299a15": "如是比丘，如是比丘尼、式叉摩尼、沙彌、沙",
    "T02n0099_041:0299a16": "彌尼、優婆塞、優婆夷一一四經如上說。",
    "T02n0099_041:0299a17": "（一一三一）如是我聞：一時，佛住舍衛國祇樹給",
    "T02n0099_041:0299a18": "孤獨園。爾時，世尊告諸比丘：「如四食於四",
    "T02n0099_041:0299a19": "大，眾生安立，饒益攝受。何等為四？謂摶食、",
    "T02n0099_041:0299a20": "觸食、意思食、識食。如是四種，福德潤澤、善",
    "T02n0099_041:0299a21": "法潤澤，安樂食。何等為四？謂於佛不壞淨",
    "T02n0099_041:0299a22": "成就，福德潤澤、善法潤澤、安樂食；法、僧不壞",
    "T02n0099_041:0299a23": "淨，聖戒成就，福德潤澤、善法潤澤、安樂食。」",
    "T02n0099_041:0299a24": "佛說此經已，諸比丘聞佛所說，歡喜奉行。",
    "T02n0099_041:0299a25": "（一一三二）如是我聞：一時，佛住舍衛國祇樹給",
    "T02n0099_041:0299a26": "孤獨園。爾時，世尊告諸比丘……如上說。差別",
    "T02n0099_041:0299a27": "者：「於佛不壞淨成就，福德潤澤、善法潤澤、",
    "T02n0099_041:0299a28": "安樂食；於法不壞淨，於諸聞法可意愛念，",
    "T02n0099_041:0299a29": "聖戒成就，福德潤澤、善法潤澤、安樂食。」佛",
    "T02n0099_041:0299b01": "說此經已，諸比丘聞佛所說，歡喜奉行。",
    "T02n0099_041:0299b02": "（一一三三）如是我聞：一時，佛住舍衛國祇樹給",
    "T02n0099_041:0299b03": "孤獨園。爾時，世尊告諸比丘……如上說。差別",
    "T02n0099_041:0299b04": "者：「於佛不壞淨成就者，福德潤澤、善法潤",
    "T02n0099_041:0299b05": "澤、安樂食；若法、若慳垢纏眾生所，心離慳",
    "T02n0099_041:0299b06": "垢眾多住，行解脫施，常施，樂於捨，等心行",
    "T02n0099_041:0299b07": "施，聖戒成就，福德潤澤、善法潤澤、安樂食。」",
    "T02n0099_041:0299b08": "佛說此經已，諸比丘聞佛所說，歡喜奉行。",
    "T02n0099_041:0299b09": "（一一三四）如是我聞：一時，佛住舍衛國祇樹給",
    "T02n0099_041:0299b10": "孤獨園。爾時，世尊告諸比丘……如上說。差別",
    "T02n0099_041:0299b11": "者：「如是四種福德潤澤、善法潤澤、安樂食，",
    "T02n0099_041:0299b12": "彼聖弟子功德果報不可稱量，得爾所福、",
    "T02n0099_041:0299b13": "爾所果報；然彼多福墮大功德積聚數，如前",
    "T02n0099_041:0299b14": "五河譬經說，乃至說偈。」佛說此經已，諸比",
    "T02n0099_041:0299b15": "丘聞佛所說，歡喜奉行。",
    "T02n0099_041:0299b16": "（一一三五）如是我聞：一時，佛住舍衛國祇樹給",
    "T02n0099_041:0299b17": "孤獨園。爾時，有四十天子，極妙之色，夜過晨",
    "T02n0099_041:0299b18": "朝，來詣佛所，稽首禮足，退坐一面。爾時，世",
    "T02n0099_041:0299b19": "尊告諸天子：「善哉！善哉！諸天子！汝等成就",
    "T02n0099_041:0299b20": "於佛不壞淨，於法、僧不壞淨，聖戒成就？」時，",
    "T02n0099_041:0299b21": "天子從座起，整衣服，稽首佛足，合掌白",
    "T02n0099_041:0299b22": "佛言：「世尊！我成就於佛不壞淨，緣此功德，",
    "T02n0099_041:0299b23": "身壞命終，今生天上。」一天子白佛言：「世尊！",
    "T02n0099_041:0299b24": "我於法不壞淨成就，緣此功德，身壞命終，",
    "T02n0099_041:0299b25": "今生天上。」一天子白佛言：「世尊！我於僧不",
    "T02n0099_041:0299b26": "壞淨成就，緣此功德，身壞命終，今生天上。」",
    "T02n0099_041:0299b27": "一天子白佛言：「世尊！我於聖戒成就，緣",
    "T02n0099_041:0299b28": "此功德，身壞命終，今生天上。」時，四十天子各",
    "T02n0099_041:0299b29": "於佛前自記說須陀洹果已，即沒不現。",
    "T02n0099_041:0299c01": "如四十天子，如是四百天子、八百天子、十",
    "T02n0099_041:0299c02": "千天子、二十千天子、三十千天子、四十千",
    "T02n0099_041:0299c03": "天子、五十千天子、六十千天子、七十千天",
    "T02n0099_041:0299c04": "子、八十千天子，各於佛前自記說須陀洹",
    "T02n0099_041:0299c05": "果已，即沒不現。",
    "T02n0099_041:0299c06": "（一一三六）如是我聞：一時，佛住舍衛國迦蘭",
    "T02n0099_041:0299c07": "陀竹園。爾時，世尊告諸比丘：「當如月譬住，",
    "T02n0099_041:0299c08": "如新學，慚愧軟下，攝心斂形而入他家。如",
    "T02n0099_041:0299c09": "明目士夫臨深登峰，攝心斂形，難速前進。",
    "T02n0099_041:0299c10": "如是，比丘如月譬住，亦如新學，慚愧軟下，",
    "T02n0099_041:0299c11": "御心斂形而入他家。迦葉比丘如月譬",
    "T02n0099_041:0299c12": "住，亦如新學，慚愧軟下諸高慢，御心控",
    "T02n0099_041:0299c13": "形而入他家。如明目士夫臨深登峰，御",
    "T02n0099_041:0299c14": "心控形，正觀而進。」佛告比丘：「於意云何？比",
    "T02n0099_041:0299c15": "丘為何等像類應入他家？」諸比丘白佛",
    "T02n0099_041:0299c16": "言：「世尊是法根、法眼、法依，唯願廣說！諸比",
    "T02n0099_041:0299c17": "丘聞已，當受奉行。」佛告諸比丘：「諦聽，善思，",
    "T02n0099_041:0299c18": "當為汝說。若有比丘於他家心不縛著",
    "T02n0099_041:0299c19": "貪樂，於他得利，他作功德，欣若在己，不",
    "T02n0099_041:0299c20": "生嫉想，亦不自舉，亦不下人。如是像類",
    "T02n0099_041:0299c21": "比丘應入他家。」",
    "T02n0099_041:0299c22": "爾時，世尊以手捫摸虛空，告諸比丘：「我今",
    "T02n0099_041:0299c23": "此手，寧著空、縛空、染空不？」比丘白佛：「不",
    "T02n0099_041:0299c24": "也，世尊！」佛告比丘：「比丘之法常如是：不著、",
    "T02n0099_041:0299c25": "不縛、不染心而入他家。唯迦葉比丘以不",
    "T02n0099_041:0299c26": "著、不縛、不染之心而入他家，於他得利及",
    "T02n0099_041:0299c27": "作功德，欣若在己，不生嫉想、不自舉、不",
    "T02n0099_041:0299c28": "下人，其唯迦葉比丘應入他家。」",
    "T02n0099_041:0299c29": "爾時，世尊復以手捫摸虛空，告諸比丘：「於",
    "T02n0099_041:0300a01": "意云何？我今此手，寧著空、縛空、染空以不？」",
    "T02n0099_041:0300a02": "諸比丘白佛言：「不也，世尊！」佛告比丘：「其唯",
    "T02n0099_041:0300a03": "迦葉比丘心常如是，以不著、不縛、不染之心",
    "T02n0099_041:0300a04": "入於他家。」爾時，世尊告諸比丘：「何等像類比",
    "T02n0099_041:0300a05": "丘應清淨說法？」諸比丘白佛：「世尊是法根、",
    "T02n0099_041:0300a06": "法眼、法依，唯願廣說！諸比丘聞已，當受奉",
    "T02n0099_041:0300a07": "行。」佛告比丘：「諦聽，善思，當為汝說。若有",
    "T02n0099_041:0300a08": "比丘作如是心為人說法：『何等人於我起",
    "T02n0099_041:0300a09": "淨信心，為本已當得供養衣被、飲食、臥具、",
    "T02n0099_041:0300a10": "湯藥。』如是說者，名不清淨說法。「若復比丘",
    "T02n0099_041:0300a11": "為人說法，作如是念：『世尊顯現正法、律，",
    "T02n0099_041:0300a12": "離諸熾然，不待時節，即此現身，緣自覺知，",
    "T02n0099_041:0300a13": "正向涅槃，而諸眾生沈溺老、病、死、憂、悲、惱、",
    "T02n0099_041:0300a14": "苦，如此眾生聞正法者，以義饒益，長夜安",
    "T02n0099_041:0300a15": "樂。』以是正法因緣，以慈心、悲心、哀愍心、欲",
    "T02n0099_041:0300a16": "令正法久住心而為人說，是名清淨說",
    "T02n0099_041:0300a17": "法。唯迦葉比丘有如是清淨心為人說法，",
    "T02n0099_041:0300a18": "以如來正法、律，乃至令法久住心而為人",
    "T02n0099_041:0300a19": "說。是故，諸比丘！當如是學、如是說法，於",
    "T02n0099_041:0300a20": "如來正法、律，乃至令法久住心為人說法。」",
    "T02n0099_041:0300a21": "佛說此經已，諸比丘聞佛所說，歡喜奉行。",
    "T02n0099_041:0300a22": "（一一三七）如是我聞：一時，佛住舍衛國祇樹給",
    "T02n0099_041:0300a23": "孤獨園。爾時，世尊告諸比丘：「若有比丘欲",
    "T02n0099_041:0300a24": "入他家，作如是念，彼當施我，莫令不施，",
    "T02n0099_041:0300a25": "頓施非漸施，多施非少施，勝施非陋施，速",
    "T02n0099_041:0300a26": "施非緩施。以如是心而至他家，若他不",
    "T02n0099_041:0300a27": "施，乃至緩施，是比丘心則屈辱。以是因緣，",
    "T02n0099_041:0300a28": "其心退沒，自生障閡。「若復比丘欲入他",
    "T02n0099_041:0300a29": "家，作如是念：『出家之人卒至他家，何由得",
    "T02n0099_041:0300b01": "施非不施，頓施非漸施，多施非少施，勝施",
    "T02n0099_041:0300b02": "非陋施，速施非緩施？』作如是念而至他",
    "T02n0099_041:0300b03": "家。若彼不施，乃至緩施，是比丘心不屈辱，",
    "T02n0099_041:0300b04": "亦不退沒，不生障礙，唯迦葉比丘作如",
    "T02n0099_041:0300b05": "是念而入他家。是故，諸比丘！當如是學，",
    "T02n0099_041:0300b06": "作如是念而入他家，出家之人卒至他家，",
    "T02n0099_041:0300b07": "何由得施非不施，乃至速施非緩施？」佛說",
    "T02n0099_041:0300b08": "此經已，諸比丘聞佛所說，歡喜奉行。",
    "T02n0099_041:0300b09": "（一一三八）如是我聞：一時，佛住舍衛國祇樹給",
    "T02n0099_041:0300b10": "孤獨園。爾時，尊者摩訶迦葉住舍衛國東園",
    "T02n0099_041:0300b11": "鹿子母講堂。時，尊者摩訶迦葉晡時從禪覺，",
    "T02n0099_041:0300b12": "往詣佛所，稽首禮足，退坐一面。爾時，世尊",
    "T02n0099_041:0300b13": "告尊者摩訶迦葉：「汝當為諸比丘說法教",
    "T02n0099_041:0300b14": "誡、教授。所以者何？我常為諸比丘說法教",
    "T02n0099_041:0300b15": "誡、教授，汝亦應爾。」尊者摩訶迦葉白佛言：",
    "T02n0099_041:0300b16": "「世尊！今世比丘難可教授，或有比丘不",
    "T02n0099_041:0300b17": "忍聞說。」佛告摩訶迦葉：「汝何因緣作如是",
    "T02n0099_041:0300b18": "說？」摩訶迦葉白佛言：「世尊！我見有兩比丘，",
    "T02n0099_041:0300b19": "一名槃稠，是阿難弟子；二名阿浮毘，是",
    "T02n0099_041:0300b20": "摩訶目揵連弟子。彼二人共諍多聞，各言：『汝",
    "T02n0099_041:0300b21": "來當共論議，誰所知多？誰所知勝？』」時，尊者",
    "T02n0099_041:0300b22": "阿難住於佛後，以扇扇佛，語尊者摩訶迦",
    "T02n0099_041:0300b23": "葉言：「且止！尊者摩訶迦葉！且忍！尊者迦葉！此",
    "T02n0099_041:0300b24": "年少比丘少智、惡智。」尊者摩訶迦葉語尊者",
    "T02n0099_041:0300b25": "阿難言：「汝且默然！莫令我於僧中問汝",
    "T02n0099_041:0300b26": "事。」時，尊者阿難即默然住。爾時，世尊告一比",
    "T02n0099_041:0300b27": "丘：「汝往至彼槃禂比丘、阿浮毘比丘所，作",
    "T02n0099_041:0300b28": "是言：『大師語汝。』」時，彼比丘即受教，至槃禂",
    "T02n0099_041:0300b29": "比丘、阿浮毘比丘所，作是言：「大師語汝。」時，",
    "T02n0099_041:0300c01": "槃禂比丘、阿浮毘比丘答言奉教，即俱往",
    "T02n0099_041:0300c02": "佛所，稽首禮足，退住一面。爾時，世尊告二",
    "T02n0099_041:0300c03": "比丘：「汝等二人，實共諍論，各言：『汝來試共",
    "T02n0099_041:0300c04": "論議，誰多誰勝』耶？」二比丘白佛言：「實爾。世",
    "T02n0099_041:0300c05": "尊！」佛告二比丘：「汝等持我所說修多羅、祇",
    "T02n0099_041:0300c06": "夜、受記、伽陀、優陀那、尼陀那、阿波陀那、伊",
    "T02n0099_041:0300c07": "帝目多伽、闍多伽、毘富羅、阿浮多達摩、優",
    "T02n0099_041:0300c08": "波提舍等法，而共諍論，各言：『汝來試共論",
    "T02n0099_041:0300c09": "議，誰多誰勝』耶？」二比丘白佛：「不也，世尊！」",
    "T02n0099_041:0300c10": "佛告二比丘：「汝等不以我所說修多羅，乃",
    "T02n0099_041:0300c11": "至優波提舍，而自調伏，自止息，自求涅",
    "T02n0099_041:0300c12": "槃耶？」二比丘白佛：「如是，世尊！」佛告二比丘：",
    "T02n0099_041:0300c13": "「汝知我所說修多羅，乃至優波提舍，汝愚癡",
    "T02n0099_041:0300c14": "人應共諍論，誰多誰勝耶？」時，二比丘前禮",
    "T02n0099_041:0300c15": "佛足，重白佛言：「悔過！世尊！悔過！善逝！我愚",
    "T02n0099_041:0300c16": "我癡，不善不辯，而共諍論。」佛告二比丘：「實",
    "T02n0099_041:0300c17": "知罪悔過，愚癡，不善不辯，而共諍論。今已",
    "T02n0099_041:0300c18": "自知罪，自見罪，知見悔過，於未來世律",
    "T02n0099_041:0300c19": "儀戒生。我今受汝，憐愍故，令汝善法增長，",
    "T02n0099_041:0300c20": "終不退減。所以者何？若有自知罪，自見罪，",
    "T02n0099_041:0300c21": "知見悔過，於未來世律儀戒生，終不退",
    "T02n0099_041:0300c22": "減。」時，二比丘聞佛所說，歡喜隨喜，作禮而去。",
    "T02n0099_041:0300c23": "（一一三九）如是我聞：一時，佛住舍衛國祇樹給",
    "T02n0099_041:0300c24": "孤獨園。爾時，尊者摩訶迦葉住舍衛國東園",
    "T02n0099_041:0300c25": "鹿子母講堂，晡時從禪覺，詣世尊所，稽首",
    "T02n0099_041:0300c26": "禮足，退坐一面。佛告迦葉：「汝當教授、教",
    "T02n0099_041:0300c27": "誡諸比丘！為諸比丘說法教誡、教授。所以",
    "T02n0099_041:0300c28": "者何？我常為諸比丘說法教誡、教授，汝亦",
    "T02n0099_041:0300c29": "應爾。」尊者摩訶迦葉白佛言：「世尊！今諸比",
    "T02n0099_041:0301a01": "丘難可為說法，若說法者，當有比丘不忍、",
    "T02n0099_041:0301a02": "不喜。」佛告迦葉：「汝見何等因緣而作是說？」",
    "T02n0099_041:0301a03": "摩訶迦葉白佛言：「世尊！若有比丘於諸善",
    "T02n0099_041:0301a04": "法無信敬心，若聞說法，彼則退沒。若惡智",
    "T02n0099_041:0301a05": "人於諸善法無精進、慚愧、智慧，聞說法者，",
    "T02n0099_041:0301a06": "彼則退沒，若人貪欲、瞋恚、睡眠、掉悔、疑惑，",
    "T02n0099_041:0301a07": "身行慠暴，忿恨失念，不定無智，聞說法者，",
    "T02n0099_041:0301a08": "彼則退沒。世尊！如是比諸惡人者，尚不",
    "T02n0099_041:0301a09": "能令心住善法，況復增進！當知是輩，隨其",
    "T02n0099_041:0301a10": "日夜，善法退減，不能增長。「世尊！若有士",
    "T02n0099_041:0301a11": "夫於諸善法信心清淨，是則不退；於諸善",
    "T02n0099_041:0301a12": "法精進、慚愧、智慧，是則不退，不貪，不恚、睡眠、",
    "T02n0099_041:0301a13": "掉悔、疑惑，是則不退；身不弊暴，心不染污，",
    "T02n0099_041:0301a14": "不忿，不恨，定心正念智慧，是則不退。如是人",
    "T02n0099_041:0301a15": "者，於諸善法日夜增長，況復心住，此人日",
    "T02n0099_041:0301a16": "夜常求勝進，終不退減。」佛告迦葉：「如是，如",
    "T02n0099_041:0301a17": "是。於諸善法無信心者，是則退減……」亦如",
    "T02n0099_041:0301a18": "迦葉次第廣說。時，尊者摩訶迦葉聞佛所說，",
    "T02n0099_041:0301a19": "歡喜隨喜，從座起，作禮而去。",
    "T02n0099_041:0301a20": "（一一四〇）如是我聞：一時，佛住舍衛國祇樹給",
    "T02n0099_041:0301a21": "孤獨園。爾時，尊者摩訶迦葉住舍衛國東園",
    "T02n0099_041:0301a22": "鹿子母講堂，晡時從禪覺，來詣佛所，稽首",
    "T02n0099_041:0301a23": "佛足，退坐一面。爾時，世尊告摩訶迦葉：「汝",
    "T02n0099_041:0301a24": "當為諸比丘說法教誡、教授。所以者何？我",
    "T02n0099_041:0301a25": "常為諸比丘說法教誡、教授，汝亦應爾。」尊",
    "T02n0099_041:0301a26": "者摩訶迦葉白佛言：「世尊！今諸比丘難可",
    "T02n0099_041:0301a27": "為說法教誡、教授，有諸比丘聞所說法，不",
    "T02n0099_041:0301a28": "忍、不喜。」佛告摩訶迦葉：「汝何因緣作如是",
    "T02n0099_041:0301a29": "說？」摩訶迦葉白佛言：「世尊是法根、法眼、法",
    "T02n0099_041:0301b01": "依，唯願世尊為諸比丘說法，諸比丘聞已，",
    "T02n0099_041:0301b02": "當受奉行。」佛告迦葉：「諦聽，善思，當為汝",
    "T02n0099_041:0301b03": "說。」佛告迦葉：「昔日，阿練若比丘於阿練",
    "T02n0099_041:0301b04": "若比丘所，歎說阿練若法，於乞食比丘所，",
    "T02n0099_041:0301b05": "歎說乞食功德；於糞掃衣比丘所，歎說糞",
    "T02n0099_041:0301b06": "掃衣功德。若少欲知足，修行遠離，精勤方",
    "T02n0099_041:0301b07": "便，正念正定，智慧漏盡，身作證比丘所，隨",
    "T02n0099_041:0301b08": "其所行，讚歎稱說。迦葉！若於阿練若所，歎",
    "T02n0099_041:0301b09": "說阿練若法，乃至漏盡比丘所，歎說漏盡身",
    "T02n0099_041:0301b10": "作證。若見其人，悉共語言，隨宜慰勞善來",
    "T02n0099_041:0301b11": "者：『汝名何等？為誰弟子？』讓座令坐，歎其",
    "T02n0099_041:0301b12": "賢善，如其法像類，有沙門義、有沙門欲。",
    "T02n0099_041:0301b13": "如是讚嘆時，若彼同住同遊者，則便決定",
    "T02n0099_041:0301b14": "隨順彼行，不久亦當同其所見，同其所欲。」",
    "T02n0099_041:0301b15": "佛告迦葉：「若是年少比丘見彼阿練若比丘",
    "T02n0099_041:0301b16": "來讚歎阿練若法，乃至漏盡身作證，彼年少",
    "T02n0099_041:0301b17": "比丘應起出迎，恭敬禮拜問訊，乃至彼同住",
    "T02n0099_041:0301b18": "者，不久當得自義饒益。如是恭敬者，長夜",
    "T02n0099_041:0301b19": "當得安樂饒益。」佛告迦葉：「今日比丘見彼",
    "T02n0099_041:0301b20": "來者，知見大德，能感財利、衣被、飲食、床臥、湯",
    "T02n0099_041:0301b21": "藥者，與共言語，恭敬問訊，歎言善來：『何某",
    "T02n0099_041:0301b22": "名字？為誰弟子？』歎其福德，能感大利、衣被、",
    "T02n0099_041:0301b23": "飲食、臥具、湯藥。若與尊者相習近者，亦當豐",
    "T02n0099_041:0301b24": "足衣被、飲食、臥具、湯藥。若復年少比丘見彼",
    "T02n0099_041:0301b25": "來者，大智大德，能感財利、衣被、飲食、臥具、湯",
    "T02n0099_041:0301b26": "藥者，疾起出迎，恭敬問訊，歎言善來大智",
    "T02n0099_041:0301b27": "大德，能感大利、衣被、飲食、臥具、湯藥。迦葉！",
    "T02n0099_041:0301b28": "如是年少比丘，長夜當得非義不饒益苦。",
    "T02n0099_041:0301b29": "「如是，迦葉！斯等比丘為沙門患，為梵行溺，",
    "T02n0099_041:0301b30": "為大映障、惡不善法、煩惱之患，重受諸有，",
    "T02n0099_041:0301c01": "熾燃生死，未來苦報，生、老、病、死、憂、悲、苦、惱。是",
    "T02n0099_041:0301c02": "故，迦葉！當如是學：『為阿練若，於阿練若所，",
    "T02n0099_041:0301c03": "稱譽讚歎糞掃衣、乞食，少欲知足，修行遠離，",
    "T02n0099_041:0301c04": "精勤方便，正念正定，正智漏盡，身作證者，",
    "T02n0099_041:0301c05": "稱譽讚歎。』當如是學。」佛說此經已，尊者摩",
    "T02n0099_041:0301c06": "訶迦葉聞佛所說，歡喜隨喜，作禮而去。",
    "T02n0099_041:0301c07": "（一一四一）如是我聞：一時，佛住舍衛國祇樹給",
    "T02n0099_041:0301c08": "孤獨園。爾時，尊者摩訶迦葉住舍衛國東園",
    "T02n0099_041:0301c09": "鹿子母講堂，晡時從禪覺，詣世尊所，稽首禮",
    "T02n0099_041:0301c10": "足，退坐一面。爾時，世尊告摩訶迦葉言：「汝",
    "T02n0099_041:0301c11": "今已老，年耆根熟，糞掃衣重，我衣輕好，汝今",
    "T02n0099_041:0301c12": "可住僧中，著居士壞色輕衣。」迦葉白佛言：",
    "T02n0099_041:0301c13": "「世尊！我已長夜習阿練若，讚歎阿練若、糞",
    "T02n0099_041:0301c14": "掃衣、乞食。」佛告迦葉：「汝觀幾種義，習阿練",
    "T02n0099_041:0301c15": "若，讚歎阿練若、糞掃衣、乞食，讚歎糞掃衣、",
    "T02n0099_041:0301c16": "乞食法？」迦葉白佛言：「世尊！我觀二種義，現",
    "T02n0099_041:0301c17": "法得安樂住義，復為未來眾生，而作大明。",
    "T02n0099_041:0301c18": "未來世眾生當如是念：『過去上座六神通，",
    "T02n0099_041:0301c19": "出家日久，梵行純熟，為世尊所歎，智慧梵",
    "T02n0099_041:0301c20": "行者之所奉事。彼於長夜習阿練若，讚歎",
    "T02n0099_041:0301c21": "阿練若、糞掃衣、乞食，讚歎糞掃衣、乞食法。諸",
    "T02n0099_041:0301c22": "有聞者，淨心隨喜，長夜皆得安樂饒益。』」佛",
    "T02n0099_041:0301c23": "告迦葉：「善哉！善哉！迦葉！汝則長夜多所饒",
    "T02n0099_041:0301c24": "益，安樂眾生，哀愍世間，安樂天人。」佛告迦",
    "T02n0099_041:0301c25": "葉：「若有毀呰頭陀法者，則毀於我；若有",
    "T02n0099_041:0301c26": "稱歎頭陀法者，則稱歎我。所以者何？頭陀",
    "T02n0099_041:0301c27": "法者，我所長夜稱譽讚歎。是故，迦葉！阿練",
    "T02n0099_041:0301c28": "若者，當稱歎阿練若；糞掃衣、乞食者，當",
    "T02n0099_041:0301c29": "稱歎糞掃衣、乞食法。」佛說此經已，摩訶迦",
    "T02n0099_041:0301c30": "葉聞佛所說，歡喜隨喜，作禮而去。",
    "T02n0099_041:0302a01": "（一一四二）如是我聞：一時，佛住舍衛國祇樹給",
    "T02n0099_041:0302a02": "孤獨園。爾時，尊者摩訶迦葉久住舍衛國阿",
    "T02n0099_041:0302a03": "練若床坐處，長鬚髮，著弊納衣，來詣佛所。",
    "T02n0099_041:0302a04": "爾時，世尊、無數大眾圍繞說法。時，諸比丘見",
    "T02n0099_041:0302a05": "摩訶迦葉從遠而來，見已，於尊者摩訶迦葉",
    "T02n0099_041:0302a06": "所起輕慢心，言：「此何等比丘？衣服麁陋，無",
    "T02n0099_041:0302a07": "有儀容而來，衣服佯佯而來。」爾時，世尊知",
    "T02n0099_041:0302a08": "諸比丘心之所念，告摩訶迦葉：「善來！迦葉！於",
    "T02n0099_041:0302a09": "此半座，我今竟知誰先出家，汝耶？我耶？」彼諸",
    "T02n0099_041:0302a10": "比丘心生恐怖，身毛皆竪，並相謂言：「奇哉！尊",
    "T02n0099_041:0302a11": "者！彼尊者摩訶迦葉，大德大力，大師弟子，請",
    "T02n0099_041:0302a12": "以半座。」爾時，尊者摩訶迦葉合掌白佛言：「世",
    "T02n0099_041:0302a13": "尊！佛是我師，我是弟子。」佛告迦葉：「如是！如",
    "T02n0099_041:0302a14": "是！我為大師，汝是弟子，汝今且坐，隨其所",
    "T02n0099_041:0302a15": "安。」尊者摩訶迦葉稽首佛足，退坐一面。爾",
    "T02n0099_041:0302a16": "時，世尊復欲警悟諸比丘，復以尊者摩訶迦",
    "T02n0099_041:0302a17": "葉同己所得殊勝廣大功德為現眾故，告",
    "T02n0099_041:0302a18": "諸比丘：「我離欲、惡不善法，有覺有觀，初禪",
    "T02n0099_041:0302a19": "具足住，若日、若夜、若日夜；摩訶迦葉亦復如",
    "T02n0099_041:0302a20": "我，離欲、惡不善法，乃至初禪具足住，若日、若",
    "T02n0099_041:0302a21": "夜、若日夜。我欲第二、第三、第四禪具足住，若",
    "T02n0099_041:0302a22": "日、若夜、若日夜，彼摩訶迦葉亦復如是。乃至",
    "T02n0099_041:0302a23": "第四禪具足住，若日、若夜、若日夜。我隨所欲，",
    "T02n0099_041:0302a24": "慈、悲、喜、捨，空入處、識入處、無所有入處、非",
    "T02n0099_041:0302a25": "想非非想入處，神通境界，天耳、他心智、宿命",
    "T02n0099_041:0302a26": "智、生死智、漏盡智具足住，若日、若夜、若日",
    "T02n0099_041:0302a27": "夜；彼迦葉比丘亦復如是。乃至漏盡智具",
    "T02n0099_041:0302a28": "足住，若日、若夜、若日夜。」爾時，世尊於無量大",
    "T02n0099_041:0302a29": "眾中稱歎摩訶迦葉同己廣大勝妙功德已，",
    "T02n0099_041:0302b01": "諸比丘聞佛所說，歡喜奉行。",
    "T02n0099_041:0302b02": "（一一四三）如是我聞：一時，佛住王舍城迦蘭陀",
    "T02n0099_041:0302b03": "竹園。尊者摩訶迦葉、尊者阿難住耆闍崛",
    "T02n0099_041:0302b04": "山。時，尊者阿難詣尊者摩訶迦葉所，語尊者",
    "T02n0099_041:0302b05": "摩訶迦葉言：「今可共出耆闍崛山，入王舍",
    "T02n0099_041:0302b06": "城乞食。」尊者摩訶迦葉默然而許。時，尊者摩",
    "T02n0099_041:0302b07": "訶迦葉、尊者阿難著衣持鉢，入王舍城乞",
    "T02n0099_041:0302b08": "食。尊者阿難語尊者摩訶迦葉：「日時太早，可",
    "T02n0099_041:0302b09": "共暫過比丘尼精舍。」即便往過。時，諸比丘尼",
    "T02n0099_041:0302b10": "遙見尊者摩訶迦葉、尊者阿難從遠而來，",
    "T02n0099_041:0302b11": "疾敷床座，請令就坐。時，諸比丘尼禮尊者",
    "T02n0099_041:0302b12": "摩訶迦葉、阿難足已，退坐一面。尊者摩訶迦",
    "T02n0099_041:0302b13": "葉為諸比丘尼種種說法，示、教、照、喜。示、教、照、",
    "T02n0099_041:0302b14": "喜已，時偷羅難陀比丘尼不喜悅，說如是",
    "T02n0099_041:0302b15": "惡言：「云何？阿梨摩訶迦葉於阿梨阿難，鞞",
    "T02n0099_041:0302b16": "提訶牟尼前為比丘尼說法？譬如販針兒",
    "T02n0099_041:0302b17": "於針師家賣，阿梨摩訶迦葉亦復如是，於阿",
    "T02n0099_041:0302b18": "梨阿難，鞞提訶牟尼前為諸比丘尼說法。」尊",
    "T02n0099_041:0302b19": "者摩訶迦葉聞偷羅難陀比丘尼心不喜悅，",
    "T02n0099_041:0302b20": "口說惡言。聞已，語尊者阿難：「汝看！是偷羅",
    "T02n0099_041:0302b21": "難陀比丘尼心不喜悅，口說惡言。云何？阿",
    "T02n0099_041:0302b22": "難！我是販針兒，汝是針師，於汝前賣耶？」尊",
    "T02n0099_041:0302b23": "者阿難語尊者摩訶迦葉：「且止！當忍！此愚",
    "T02n0099_041:0302b24": "癡老嫗，智慧薄少，不曾修習故。」「阿難！汝豈",
    "T02n0099_041:0302b25": "聞世尊、如來、應、等正覺所知見，於大眾中",
    "T02n0099_041:0302b26": "說月譬經，教誡、教授。比丘！當如月譬住，",
    "T02n0099_041:0302b27": "常如新學。如是廣說為說，阿難！如月譬住，",
    "T02n0099_041:0302b28": "常如新學耶？」阿難答言：「不也，尊者摩訶迦",
    "T02n0099_041:0302b29": "葉！」「阿難！汝聞世尊、如來、應、等正覺所知所",
    "T02n0099_041:0302c01": "見說言：『比丘！當如月譬住，常如新學，其",
    "T02n0099_041:0302c02": "唯摩訶迦葉比丘！』？」阿難答言：「如是，尊者摩訶",
    "T02n0099_041:0302c03": "迦葉！」「阿難！汝曾為世尊、如來、應、等正覺所知",
    "T02n0099_041:0302c04": "所見，於無量大眾中請汝來坐耶？又復世",
    "T02n0099_041:0302c05": "尊以同己廣大之德稱歎汝：『阿難離欲、惡",
    "T02n0099_041:0302c06": "不善法，乃至漏盡通。』稱歎？」答言：「不也，尊者",
    "T02n0099_041:0302c07": "摩訶迦葉！」「如是，阿難！世尊、如來、應、等正覺",
    "T02n0099_041:0302c08": "於無量大眾中，口自說言：『善來摩訶迦葉！",
    "T02n0099_041:0302c09": "請汝半座。』復於大眾中以同己廣大功",
    "T02n0099_041:0302c10": "德，離欲、惡不善法，乃至漏盡通，稱歎摩訶",
    "T02n0099_041:0302c11": "迦葉耶？」阿難答言：「如是，尊者摩訶迦葉！」時，",
    "T02n0099_041:0302c12": "摩訶迦葉於比丘尼眾中師子吼已。",
    "T02n0099_041:0302c13": "（一一四四）如是我聞：一時，尊者摩訶迦葉、尊者",
    "T02n0099_041:0302c14": "阿難住王舍城耆闍崛山中，世尊涅槃未",
    "T02n0099_041:0302c15": "久。時，世飢饉，乞食難得。時，尊者阿難與眾",
    "T02n0099_041:0302c16": "多年少比丘俱，不能善攝諸根，食不知",
    "T02n0099_041:0302c17": "量，不能初夜、後夜精懃禪思，樂著睡眠，常",
    "T02n0099_041:0302c18": "求世利。人間遊行至南天竺，有三十年少",
    "T02n0099_041:0302c19": "弟子捨戒還俗，餘多童子。時，尊者阿難於",
    "T02n0099_041:0302c20": "南山國土遊行，以少徒眾還王舍城。時，尊",
    "T02n0099_041:0302c21": "者阿難舉衣鉢，洗足已，至尊者摩訶迦葉",
    "T02n0099_041:0302c22": "所，稽首禮足，退坐一面。時，尊者摩訶迦葉",
    "T02n0099_041:0302c23": "問尊者阿難：「汝從何來？徒眾尠少？」阿難答",
    "T02n0099_041:0302c24": "言：「從南山國土人間遊行，年少比丘三十",
    "T02n0099_041:0302c25": "人捨戒還俗，徒眾損減，又今在者多是童子。」",
    "T02n0099_041:0302c26": "尊者摩訶迦葉語阿難言：「有幾福利，如來、",
    "T02n0099_041:0302c27": "應、等正覺所知所見，聽三人已上制群食",
    "T02n0099_041:0302c28": "戒？」阿難答言：「為二事故。何等為二？一者為",
    "T02n0099_041:0302c29": "貧小家，二者多諸惡人以為伴黨，相破壞故。",
    "T02n0099_041:0303a01": "莫令惡人於僧中住，而受眾名，映障大",
    "T02n0099_041:0303a02": "眾，別為二部，互相嫌諍。」尊者迦葉語阿難",
    "T02n0099_041:0303a03": "言：「汝知此義，如何於飢饉時，與眾多年",
    "T02n0099_041:0303a04": "少弟子南山國土遊行，令三十人捨戒還俗，",
    "T02n0099_041:0303a05": "徒眾損減，餘者多是童子？如阿難！汝徒眾消",
    "T02n0099_041:0303a06": "滅，汝是童子，不知籌量。」阿難答言：「云何？",
    "T02n0099_041:0303a07": "尊者摩訶迦葉！我以頭髮二色，猶言童子？」",
    "T02n0099_041:0303a08": "尊者摩訶迦葉言：「汝於飢饉世，與諸年少",
    "T02n0099_041:0303a09": "弟子人間遊行，致令三十弟子捨戒還俗，其",
    "T02n0099_041:0303a10": "餘在者復是童子。徒眾消滅，不知籌量，而",
    "T02n0099_041:0303a11": "言宿士眾壞，阿難！眾極壞，阿難！汝是童子，",
    "T02n0099_041:0303a12": "不籌量故。」時，低舍比丘尼聞尊者摩訶迦",
    "T02n0099_041:0303a13": "葉以童子責尊者阿難，毘提訶牟尼，聞已",
    "T02n0099_041:0303a14": "不歡喜，作是惡言：「云何？阿梨摩訶迦葉本",
    "T02n0099_041:0303a15": "外道聞，而已童子呵責阿梨阿難，毘提訶",
    "T02n0099_041:0303a16": "牟尼，令童子名流行？」尊者摩訶迦葉以天耳",
    "T02n0099_041:0303a17": "聞低舍比丘尼心不歡喜，口出惡言。聞已，",
    "T02n0099_041:0303a18": "語尊者阿難：「汝看！是低舍比丘尼心不歡",
    "T02n0099_041:0303a19": "喜，口說惡語，言：『摩訶迦葉本聞外道，而責",
    "T02n0099_041:0303a20": "阿梨阿難，毘提訶牟尼，令童子名流行。』」尊",
    "T02n0099_041:0303a21": "者阿難答言：「且止！尊者摩訶迦葉！忍之！尊者",
    "T02n0099_041:0303a22": "摩訶迦葉！此愚癡老嫗無自性智。」尊者摩訶",
    "T02n0099_041:0303a23": "迦葉語阿難言：「我自出家，都不知有異師，",
    "T02n0099_041:0303a24": "唯如來、應、等正覺。我未出家時，常念生、老、",
    "T02n0099_041:0303a25": "病、死、憂、悲、惱苦，知在家荒務，多諸煩惱，出",
    "T02n0099_041:0303a26": "家空閑，難可俗人處於非家，一向鮮潔，",
    "T02n0099_041:0303a27": "盡其形壽，純一滿淨，梵行清白。當剃鬚髮，",
    "T02n0099_041:0303a28": "著袈裟衣，正信非家，出家學道，以百千金",
    "T02n0099_041:0303a29": "貴價之衣，段段割截為僧伽梨，若世間阿",
    "T02n0099_041:0303b01": "羅漢者，闇從出家。我出家已，於王舍城那",
    "T02n0099_041:0303b02": "羅聚落中間多子塔所，遇值世尊正身端坐，",
    "T02n0099_041:0303b03": "相好奇特，諸根寂靜，第一息滅，猶如金山。",
    "T02n0099_041:0303b04": "「我時見已，作是念：『此是我師！此是世尊！此是",
    "T02n0099_041:0303b05": "羅漢！此是等正覺！』我時一心合掌敬禮，白",
    "T02n0099_041:0303b06": "佛言：『是我大師！我是弟子。』「佛告我言：『如是，",
    "T02n0099_041:0303b07": "迦葉！我是汝師！汝是弟子。迦葉！汝今成就",
    "T02n0099_041:0303b08": "如是真實淨心所恭敬者。不知言知，不見",
    "T02n0099_041:0303b09": "言見，實非羅漢而言羅漢，非等正覺言",
    "T02n0099_041:0303b10": "等正覺者，應當自然身碎七分。迦葉！我今",
    "T02n0099_041:0303b11": "知故言知，見故言見，真阿羅漢言阿羅漢，",
    "T02n0099_041:0303b12": "真等正覺言等正覺。迦葉！我今有因緣故，",
    "T02n0099_041:0303b13": "為聲聞說法，非無因緣故。依，非無依；有",
    "T02n0099_041:0303b14": "神力，非無神力。是故，迦葉！若欲聞法，應",
    "T02n0099_041:0303b15": "如是學：「若欲聞法，以義饒益，當一其心，",
    "T02n0099_041:0303b16": "恭敬尊重，專心側聽，而作是念：『我當正觀",
    "T02n0099_041:0303b17": "五陰生滅，六觸入處集起、滅沒，於四念處正",
    "T02n0099_041:0303b18": "念樂住，修七覺分、八解脫身作證，常念其",
    "T02n0099_041:0303b19": "身，未甞斷絕，離無慚愧，於大師所及大德",
    "T02n0099_041:0303b20": "梵行常住慚愧。』」如是應當學！』「爾時，世尊",
    "T02n0099_041:0303b21": "為我說法，示、教、照、喜；示、教、照、喜已，從座起",
    "T02n0099_041:0303b22": "去。我亦隨去，向於住處。我以百千價直衣",
    "T02n0099_041:0303b23": "割截僧伽梨，四攝為座。爾時，世尊知我至",
    "T02n0099_041:0303b24": "心，處處下道，我即敷衣，以為坐具，請佛",
    "T02n0099_041:0303b25": "令坐。世尊即坐，以手摩衣，歎言：『迦葉！此衣",
    "T02n0099_041:0303b26": "輕細，此衣柔軟。』我時白言：『如是。世尊！此衣",
    "T02n0099_041:0303b27": "輕細，此衣柔軟，唯願世尊受我此衣！』佛告",
    "T02n0099_041:0303b28": "迦葉：『汝當受我糞掃衣，我當受汝僧伽梨。』",
    "T02n0099_041:0303b29": "佛即自手授我糞掃納衣，我即奉佛僧伽梨。",
    "T02n0099_041:0303c01": "如是漸漸教授，我八日之中，以學法受於",
    "T02n0099_041:0303c02": "乞食，至第九日，起於無學。「阿難！若有正",
    "T02n0099_041:0303c03": "問：『誰是世尊法子，從佛口生、從法化生，付",
    "T02n0099_041:0303c04": "以法財，諸禪、解脫、三昧、正受？』應答我是，是則",
    "T02n0099_041:0303c05": "正說。譬如轉輪聖王第一長子，當以灌頂，",
    "T02n0099_041:0303c06": "住於王位，受王五欲，不苦方便自然而",
    "T02n0099_041:0303c07": "得，我亦如是，為佛法子，從佛口生、從法",
    "T02n0099_041:0303c08": "化生，得法餘財法，禪、解脫、三昧、正受，不苦方",
    "T02n0099_041:0303c09": "便自然而得。譬如轉輪聖王寶象，高七八肘，",
    "T02n0099_041:0303c10": "一多羅葉能映障者。如是我所成就六神通",
    "T02n0099_041:0303c11": "智，則可映障，若有於神通境界智證有疑",
    "T02n0099_041:0303c12": "惑者，我悉能為分別記說，天耳、他心通、宿",
    "T02n0099_041:0303c13": "命智、生死智、漏盡作證智通有疑惑者，我",
    "T02n0099_041:0303c14": "悉能為分別記說，令得決定。」尊者阿難語",
    "T02n0099_041:0303c15": "尊者摩訶迦葉：「如是！如是！摩訶迦葉！如轉",
    "T02n0099_041:0303c16": "輪聖王寶象，高七八肘，欲以一多羅葉能映",
    "T02n0099_041:0303c17": "障者。如是，尊者摩訶迦葉六神通智則可",
    "T02n0099_041:0303c18": "映障，若有於神通境界作證智，乃至漏盡作",
    "T02n0099_041:0303c19": "證智有疑惑者，尊者摩訶迦葉能為記說，",
    "T02n0099_041:0303c20": "令其決定。我於長夜敬信尊重尊者摩訶",
    "T02n0099_041:0303c21": "迦葉，以有如是大德神力故。」尊者摩訶迦",
    "T02n0099_041:0303c22": "葉說是語時，尊者阿難聞其所說，歡喜受",
    "T02n0099_041:0303c23": "持。",
    "T02n0099_041:0303c24": "雜阿含經卷第四十一"
}