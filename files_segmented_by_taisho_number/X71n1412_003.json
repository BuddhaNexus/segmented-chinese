{
    "X71n1412_003:0228c01": "古林和尚語錄卷第三",
    "X71n1412_003:0228c03": "重拈雪竇舉古一百則",
    "X71n1412_003:0228c04": "溫陵比丘　承宣　集序",
    "X71n1412_003:0228c05": "至大己酉冬。師謝事浮佛。明年春雲巖東州禪師。",
    "X71n1412_003:0228c06": "闢隆祖塔西之室。以延高致。予得為左右侍。夤夕",
    "X71n1412_003:0228c07": "咨扣。誠有啟於心者。一日請曰。宗門大事。自南嶽",
    "X71n1412_003:0228c08": "馬祖以來。臨濟德山之後。超宗越格。萬別千差。玉",
    "X71n1412_003:0228c09": "轉珠回。具存方冊。而雪竇禪師。廓天然之智眼。肆",
    "X71n1412_003:0228c10": "格外之玄談。至於代別拈徵。卷舒縱奪。古今以之",
    "X71n1412_003:0228c11": "為最。而學者徒知宗仰。未能鞠其旨歸。苟非垂慈",
    "X71n1412_003:0228c12": "開發。昭著厥猷。後學何由洞曉。師曰。宗師家不得",
    "X71n1412_003:0228c13": "已。垂一言半句。貴圖直下知歸。豈有知解玄妙。許",
    "X71n1412_003:0228c14": "汝領略。學者自無妙悟。不能洞徹見元。承言失宗。",
    "X71n1412_003:0228c15": "滯句迷旨。依他作解。守轍循途。以致臨機。罔知所",
    "X71n1412_003:0228c16": "措。然鏡無照像之功。空淨而已。吾素病密室傳授。",
    "X71n1412_003:0228c17": "裨販古人。不本宗乘。殊為虗誑。子之所請。殆非苟",
    "X71n1412_003:0228c18": "然。第蕪陋不足以攀先哲勝軌耳。由是師遂重拈",
    "X71n1412_003:0228c19": "雪竇舉古一百則。隨得隨錄。既成巨編。不敢私藏。",
    "X71n1412_003:0228c20": "用廣聞見。實予之志也。爰述其由。冠于卷首。至大",
    "X71n1412_003:0228c21": "三年解制日。",
    "X71n1412_003:0228c22": "舉德山示眾云。今夜不答話。問話者三十棒。時有僧",
    "X71n1412_003:0228c23": "出禮拜。山便打。僧云。某甲話也未問。山云。你是甚處",
    "X71n1412_003:0228c24": "人。云新羅人。山云。未跨船舷。好與三十棒。法眼云。大",
    "X71n1412_003:0229a01": "小德山。話作兩橛。圓明云。大小德山。龍頭蛇尾。雪竇",
    "X71n1412_003:0229a02": "云。二老宿。雖善裁長補短。捨重從輕。要見德山亦未",
    "X71n1412_003:0229a03": "可在。何故。德山。大似握閫外威權。有當斷不斷不招",
    "X71n1412_003:0229a04": "其亂底劒。諸人要識新羅僧麼。只是撞著露柱底瞎",
    "X71n1412_003:0229a05": "漢。",
    "X71n1412_003:0229a06": "師云。者僧話也未問。德山因甚便打。然則禍不入",
    "X71n1412_003:0229a07": "慎家之門。若是伶俐漢。便見髑髏遍野。雪竇云。德",
    "X71n1412_003:0229a08": "山大似握閫外威權。有當斷不斷。不招其亂底劒。",
    "X71n1412_003:0229a09": "不是射鵰手。徒說李將軍。",
    "X71n1412_003:0229a10": "舉雪峰一日普請。自負一束藤。路逢一僧。峰便拋下。",
    "X71n1412_003:0229a11": "僧方擬取。峯便踏倒。歸舉似長生。乃云。我今日踏者",
    "X71n1412_003:0229a12": "僧快。生云。和尚替者僧入涅槃堂始得。峯便休去。雪",
    "X71n1412_003:0229a13": "竇云。長生大似東家人死。西家助哀。也好與一踏。",
    "X71n1412_003:0229a14": "師云。見義不為。何勇之有。",
    "X71n1412_003:0229a15": "舉百丈再參馬祖。侍立次。祖以目視禪床角頭拂子。",
    "X71n1412_003:0229a16": "丈云。即此用離此用。祖云。爾他後開兩片皮。將何為",
    "X71n1412_003:0229a17": "人。丈取拂子竪起。祖云。即此用離此用。丈掛拂子於",
    "X71n1412_003:0229a18": "舊處。祖便喝。百丈直得三日耳聾。雪竇云。奇恠諸禪",
    "X71n1412_003:0229a19": "德。如今列其派者甚多。究其源者極少。總道百丈於",
    "X71n1412_003:0229a20": "喝下大悟。還端的也無。然刁刀相似。魚魯參差。若是",
    "X71n1412_003:0229a21": "明眼漢。瞞他一點不得。只如馬祖道爾他後開兩片",
    "X71n1412_003:0229a22": "皮將何為人。百丈竪起拂子。為復如蟲禦木。為復啐",
    "X71n1412_003:0229a23": "啄同時。諸人要會三日耳聾麼。大冶精金。應無變",
    "X71n1412_003:0229a24": "色。",
    "X71n1412_003:0229b01": "師云。鏗金戞玉。換斗移星。高高峯頂橫行。深深海",
    "X71n1412_003:0229b02": "底闊步。不無雪竇老人。要見百丈於喝下大悟。則",
    "X71n1412_003:0229b03": "未可在。且刁刀相似。魚魯參差。飯籮裏還著得屎",
    "X71n1412_003:0229b04": "麼。大冶精金應無變色。勾在不疑之地。卓主丈云。",
    "X71n1412_003:0229b05": "劒為不平離寶匣。藥因救病出金瓶。",
    "X71n1412_003:0229b06": "舉崇壽指凳子云。識得凳子。周匝有餘。雲門云。識得",
    "X71n1412_003:0229b07": "凳子。天地懸殊。雪竇云。澤廣藏山。理能伏豹。",
    "X71n1412_003:0229b08": "師云。黑牛臥死水。",
    "X71n1412_003:0229b09": "舉永嘉大師到六祖。遶禪牀三匝。振錫一下。卓然而",
    "X71n1412_003:0229b10": "立。六祖云。夫沙門具三千威儀。八萬細行。大德從何",
    "X71n1412_003:0229b11": "方而來。生大我慢。雪竇喝云。當時若下得者一喝。免",
    "X71n1412_003:0229b12": "見龍頭蛇尾。又再舉遶禪牀三匝振錫一下卓然而",
    "X71n1412_003:0229b13": "立。代祖師云。未到曹溪。與爾三十棒了也。",
    "X71n1412_003:0229b14": "師云。永嘉未到曹溪時。甚生意氣。及乎到來。大似",
    "X71n1412_003:0229b15": "泥裏推車。步步區區。雪竇雖則向主賓互換處。露",
    "X71n1412_003:0229b16": "出向上爪牙。檢點將來。未免填溝塞壑。以主丈劃",
    "X71n1412_003:0229b17": "一劃云。祖禰不了。殃及兒孫。",
    "X71n1412_003:0229b18": "舉仰山。指雪師子云。還有過得此色者麼。雲門云。當",
    "X71n1412_003:0229b19": "時便與推倒。雪竇云。只解推倒。不能扶起。",
    "X71n1412_003:0229b20": "師云。推倒扶起。有賓有主。買帽相頭。長人入水。",
    "X71n1412_003:0229b21": "舉香嚴垂語云。如人上樹。口銜樹枝。手不攀枝。脚不",
    "X71n1412_003:0229b22": "踏枝。樹下有人問西來意。不對則違他所問。若對又",
    "X71n1412_003:0229b23": "喪身失命。當恁麼時。作麼生即是。有虎頭上座云。上",
    "X71n1412_003:0229b24": "樹即不問。未上樹請和尚道。嚴呵呵大笑。雪竇云。樹",
    "X71n1412_003:0229c01": "上道即易。樹下道即難。老僧上樹也。致將一問來。",
    "X71n1412_003:0229c02": "師云。山僧即不然。樹上樹下總道不難。且道扶香",
    "X71n1412_003:0229c03": "嚴。扶虎頭。",
    "X71n1412_003:0229c04": "舉僧問魯祖。如何是不言言。祖云。爾口在什麼處。僧",
    "X71n1412_003:0229c05": "云。某甲無口。祖云。將什麼喫飯。僧無語。雪竇云。好劈",
    "X71n1412_003:0229c06": "脊便棒。者般漢。開口了合不得。合口了開不得。",
    "X71n1412_003:0229c07": "師云。無口喫什麼飯。雪竇云。開口了合不得。合口",
    "X71n1412_003:0229c08": "了開不得。差之毫釐。失之千里。",
    "X71n1412_003:0229c09": "舉僧問雪峰。古澗寒泉時如何。峰云。瞪目不見底。僧",
    "X71n1412_003:0229c10": "云。飲者如何。峯云。不從口入。僧舉到趙州。州云。不可",
    "X71n1412_003:0229c11": "從鼻孔裏入。僧却問趙州。古澗寒泉時如何。州云苦。",
    "X71n1412_003:0229c12": "云飲者如何。州云死。雪峯聞舉云。趙州古佛。從此不",
    "X71n1412_003:0229c13": "答話。雪竇云。眾中總道。雪峰不出者僧問頭。所以趙",
    "X71n1412_003:0229c14": "州不肯。如斯話會。深屈古人。雪竇即不然。斬釘截鐵",
    "X71n1412_003:0229c15": "本分宗師。就下平高難為作者。",
    "X71n1412_003:0229c16": "師云。是則草偃風行。不是則畫蛇添足。山僧道。雪",
    "X71n1412_003:0229c17": "峰趙州。總被者僧穿却了也。何以見得雪峰從此",
    "X71n1412_003:0229c18": "不答話。",
    "X71n1412_003:0229c19": "舉僧問西堂和尚。有問有答。賓主歷然。無問無答時",
    "X71n1412_003:0229c20": "如何。堂云。怕爛却去那。僧問長慶。有問有答。賓主歷",
    "X71n1412_003:0229c21": "然。無問無答時如何。慶云。相逢盡道休官去。林下何",
    "X71n1412_003:0229c22": "曾見一人。雪竇云。何不與本分草料。",
    "X71n1412_003:0229c23": "師云。將謂猴白。更有猴黑。忽有問山僧。有問有答",
    "X71n1412_003:0229c24": "賓主歷然。無問無答時如何。只向道。一抽三二添",
    "X71n1412_003:0230a01": "四。畢竟如何。高祖殿前樊噲怒。",
    "X71n1412_003:0230a02": "舉臨濟示眾云。我於先師處。三度喫六十棒。如蒿枝",
    "X71n1412_003:0230a03": "拂相似。如今思一頓喫。誰為下手。僧出眾云。某甲下",
    "X71n1412_003:0230a04": "手。濟拈棒與僧。僧擬接。濟便打。雪竇云。臨濟放處較",
    "X71n1412_003:0230a05": "危。収來太速。",
    "X71n1412_003:0230a06": "師云。宗師一等提持。如壯士展臂。不借他力。若仔",
    "X71n1412_003:0230a07": "細檢點將來。未免有得有失。當時者僧待他拈棒。",
    "X71n1412_003:0230a08": "拂袖便行。直教者漢掣電之機。一點也用不著。雪",
    "X71n1412_003:0230a09": "竇云。臨濟放處較危。収來太速。喫得棒也未。",
    "X71n1412_003:0230a10": "舉欽山一日上堂。竪起拳。又開云。開即為掌。五指參",
    "X71n1412_003:0230a11": "差。復握云。如今為拳。必無高下。還有商量也無。一僧",
    "X71n1412_003:0230a12": "出眾竪起拳。山云。爾只是箇無開合漢。雪竇云。雪竇",
    "X71n1412_003:0230a13": "即不然。乃竪拳云。握則為拳。有高有下。復開云。開則",
    "X71n1412_003:0230a14": "成掌。無黨無偏。且道放開為人好。把定為人好。開也",
    "X71n1412_003:0230a15": "造車。握也合轍。若謂閉門造車出門合轍。我也知爾",
    "X71n1412_003:0230a16": "向鬼窟裏作活計。",
    "X71n1412_003:0230a17": "師云。二大老。放開把定。總不由別人。子細檢點將",
    "X71n1412_003:0230a18": "來。大似以鰕為目。山僧即不然。開也不得喚作掌。",
    "X71n1412_003:0230a19": "握也不得喚作拳。無高無下。無黨無偏。",
    "X71n1412_003:0230a20": "大元天子國。依舊化三千。",
    "X71n1412_003:0230a21": "舉僧問睦州。高揖釋迦。不拜彌勒時如何。州云。昨日",
    "X71n1412_003:0230a22": "有人問。趕出了也。僧云。和尚恐某甲不實。州云。主丈",
    "X71n1412_003:0230a23": "不在。苕帚柄聊與三十。雪竇云。睦州只有受璧之心。",
    "X71n1412_003:0230a24": "且無割城之意。",
    "X71n1412_003:0230b01": "師云。睦州權衡在手。取捨臨時。雪竇雖則似鏡當",
    "X71n1412_003:0230b02": "臺。大似貪觀天上。山僧即不然。忽有人問。高揖釋",
    "X71n1412_003:0230b03": "迦。不拜彌勒時如何。答云。猛虎當路坐。和尚恐某",
    "X71n1412_003:0230b04": "甲不實那。只向他道。想君不是金牙作。爭解彎弓",
    "X71n1412_003:0230b05": "射尉遲。",
    "X71n1412_003:0230b06": "舉棗樹問僧。近離甚處。僧云漢國。樹云。漢國天子還",
    "X71n1412_003:0230b07": "重佛法也無。僧云苦哉。賴值問著某甲。問著別人。即",
    "X71n1412_003:0230b08": "禍生。樹云。作箇什麼。僧云。人尚不見。有何佛法可重。",
    "X71n1412_003:0230b09": "樹云。闍黎受戒多少時。僧云。二十夏。樹云。大好不見",
    "X71n1412_003:0230b10": "有人。便打。雪竇云。者僧棒即喫。要且去不再來。棗樹",
    "X71n1412_003:0230b11": "令雖行。爭奈無風起浪。",
    "X71n1412_003:0230b12": "師云。者僧小出大遇。棗樹功不浪施。雖然去不再",
    "X71n1412_003:0230b13": "來。直是報恩有分。只如他道人尚不見有何佛法",
    "X71n1412_003:0230b14": "可重。如今諸方往往作得失論却。噫。無師嚝之聰。",
    "X71n1412_003:0230b15": "難以別宮商之異。有離朱之瞭。方能辨玄素之殊。",
    "X71n1412_003:0230b16": "乃顧視左右云。者裏莫有天然氣槩底衲僧麼。",
    "X71n1412_003:0230b17": "舉趙州問婆子。什麼處去。婆云。偷趙州笋去。州云。忽",
    "X71n1412_003:0230b18": "遇趙州又作麼生。婆子便掌。州便休去。雪竇云。好掌",
    "X71n1412_003:0230b19": "更下兩掌。也無勘處。",
    "X71n1412_003:0230b20": "師云。趙州忍氣吞聲。雪竇以強凌弱。山僧平展商",
    "X71n1412_003:0230b21": "量。敢謂婆子趙州。二俱不了。",
    "X71n1412_003:0230b22": "舉保壽開堂日。三聖推出一僧。壽便打。聖云。漝麼為",
    "X71n1412_003:0230b23": "人。瞎却鎮州一城人眼去在。壽便歸方丈。雪竇云。保",
    "X71n1412_003:0230b24": "壽三聖。雖發明臨濟正法眼藏。要且只解無佛處稱",
    "X71n1412_003:0230c01": "尊。當時者僧若是箇漢。纔被推出。便掀倒禪床。直饒",
    "X71n1412_003:0230c02": "保壽全機。也較三千里。",
    "X71n1412_003:0230c03": "師云。保壽三聖。若要發明臨濟正法眼藏。須至與",
    "X71n1412_003:0230c04": "麼。何故。殺人刀活人劒。",
    "X71n1412_003:0230c05": "舉僧問無業。如何是佛。業云。莫妄想。雪竇云。塞却鼻",
    "X71n1412_003:0230c06": "孔。又僧問馬祖。如何是佛。祖云。即心是佛。雪竇云。拄",
    "X71n1412_003:0230c07": "却舌頭。",
    "X71n1412_003:0230c08": "師云。塞却鼻孔。天清地寧。拄舌頭。崖崩石裂。",
    "X71n1412_003:0230c09": "舉僧問德山。從上諸聖。什麼處去。山云。作麼作麼。僧",
    "X71n1412_003:0230c10": "云。勑點飛龍馬。跛鱉出頭來。山便休去。至來日山浴",
    "X71n1412_003:0230c11": "出。其僧過茶與山。山撫僧背一下。僧云。者老漢方始",
    "X71n1412_003:0230c12": "瞥地。雪竇云。然精金百煉。須要本分鉗鎚。德山既以",
    "X71n1412_003:0230c13": "己妨人。者僧還同受屈。以主丈劃一劃云。適來公案",
    "X71n1412_003:0230c14": "且致。從上諸聖。什麼處去。大眾擬議。一時打趂。",
    "X71n1412_003:0230c15": "師云。雪竇辨龍蛇眼正。擒虎兕機全。檢點將來。也",
    "X71n1412_003:0230c16": "是折錐探地。德山既以己妨人。什麼處是者僧受",
    "X71n1412_003:0230c17": "屈。還會麼。犀因翫月紋生角。象被雷驚花入牙。",
    "X71n1412_003:0230c18": "舉保福簽瓜次。太原孚上座到來。福云。道得與你瓜",
    "X71n1412_003:0230c19": "喫。孚云。把將來。福度一片瓜與孚。孚接得便去。雪竇",
    "X71n1412_003:0230c20": "云。雖是死蛇。解弄也活。誰是好手者。試請辨看。",
    "X71n1412_003:0230c21": "師云。孚上座一期逞俊。接得便行。要且不得瓜喫。",
    "X71n1412_003:0230c22": "大小雪竇。弄巧成拙。",
    "X71n1412_003:0230c23": "舉南泉示眾云。道非物外。物外非道。趙州出問。如何",
    "X71n1412_003:0230c24": "是物外道。泉便打。州云。和尚莫打某甲。向後錯打人",
    "X71n1412_003:0231a01": "去在。泉云。龍蛇易辨。衲子難瞞。雪竇云。趙州如龍無",
    "X71n1412_003:0231a02": "角。似蛇有足。當時不管盡法無民。直須喫棒了趂出。",
    "X71n1412_003:0231a03": "師云。趙州渾剛打就。豈憚鉗鎚。南泉雖則據令而",
    "X71n1412_003:0231a04": "行。未具通方眼目。雪竇云。當時不管盡法無民。直",
    "X71n1412_003:0231a05": "須喫棒了趂出。家無小使。不成君子。",
    "X71n1412_003:0231a06": "舉洞山到雲門。門問。近離甚處。山云查渡。門云夏在",
    "X71n1412_003:0231a07": "甚處。山云。湖南報慈。門云。甚時離。山云。去年八月。門",
    "X71n1412_003:0231a08": "云。放你三頓棒。山至來日。却上問訊。昨日蒙和尚放",
    "X71n1412_003:0231a09": "三頓棒。不知過在什麼處。門云。飯袋子。江西湖南便",
    "X71n1412_003:0231a10": "漝麼去。山於此大悟。雪竇云。雲門氣宇如王。拶著便",
    "X71n1412_003:0231a11": "氷消瓦解。當時若據令而行。子孫也未到斷絕。",
    "X71n1412_003:0231a12": "師云。雲門一期方便。八字打開。洞山水乳不分。難",
    "X71n1412_003:0231a13": "同荷負。雪竇通身是口。不易分疎。當時若據令而",
    "X71n1412_003:0231a14": "行。總是和泥合水底瞎漢。",
    "X71n1412_003:0231a15": "舉一僧參馬大師。大師劃一圓相云。入也打。不入也",
    "X71n1412_003:0231a16": "打。僧便入。大師便打。僧云。和尚打某甲不得。大師靠",
    "X71n1412_003:0231a17": "却主丈休去。雪竇云。二俱不了。和尚打某甲不得。靠",
    "X71n1412_003:0231a18": "却主丈。擬議不來。劈脊便打。",
    "X71n1412_003:0231a19": "師云。千鈞之弩。臨大陣正好發機。大冶之金。遇鉗",
    "X71n1412_003:0231a20": "鎚方增光彩。馬大師逢強則弱。老雪竇弄假像真。",
    "X71n1412_003:0231a21": "山僧即不然。入也打。不入也打。擬議不來也打。何",
    "X71n1412_003:0231a22": "故。曾經大海休誇浪。除却巫山總是煙。",
    "X71n1412_003:0231a23": "舉興化問克賓維那。汝不久為唱道之師。賓云。不入",
    "X71n1412_003:0231a24": "者保社。化云。會了不入。不會了不入。賓云。沒交涉。化",
    "X71n1412_003:0231b01": "便打。乃云。克賓維那法戰不勝。罰錢五貫。充設饡飯。",
    "X71n1412_003:0231b02": "至來日齋時。興化自白槌云。克賓維那法戰不勝。不",
    "X71n1412_003:0231b03": "得喫飯。即便趕出。雪竇云。克賓要承嗣興化。罰錢出",
    "X71n1412_003:0231b04": "院且致。却須索取者一頓棒始得。且問諸人。棒既喫",
    "X71n1412_003:0231b05": "了。作麼生索。雪竇要斷不平之事。今夜與克賓維那",
    "X71n1412_003:0231b06": "雪屈。以主丈一時打散。",
    "X71n1412_003:0231b07": "師云。雪竇要與克賓雪屈則不妨。只不合索取者",
    "X71n1412_003:0231b08": "一頓棒。以致千古之下。遭人檢點。後來應菴和尚",
    "X71n1412_003:0231b09": "道。雪竇與克賓維那雪屈。要且無合殺。諸人要會",
    "X71n1412_003:0231b10": "麼。若無舉鼎拔山力。千里烏騅不易騎。",
    "X71n1412_003:0231b11": "舉僧問長慶。眾手淘金。誰是得者。慶云。有伎倆者得。",
    "X71n1412_003:0231b12": "僧云。學人還得也無。慶云。大遠在。雪竇代者僧。當時",
    "X71n1412_003:0231b13": "便喝。復云。有伎倆者得。一手分付。有伎倆者不得。兩",
    "X71n1412_003:0231b14": "手分付。學人還得也無。蒼天蒼天。",
    "X71n1412_003:0231b15": "師云。長慶大啟玄關。者僧死而不弔。雪竇能區能",
    "X71n1412_003:0231b16": "別。有放有收。當時若善提持。免致伎倆俱盡。",
    "X71n1412_003:0231b17": "舉大慈示眾云。山僧不解答話。只是識病。時有僧出。",
    "X71n1412_003:0231b18": "大慈便歸方丈。雪竇云。大凡扶竪宗乘。須辨箇得失。",
    "X71n1412_003:0231b19": "且大慈識病不答話。時有僧出。便歸方丈。雪竇識病",
    "X71n1412_003:0231b20": "不答話。或有僧出。劈脊便打。諸方識病不答話。有僧",
    "X71n1412_003:0231b21": "出。必然別有長處。敢有一箇動著。大唐天子只三人。",
    "X71n1412_003:0231b22": "師云。大慈識病不答話。時有僧出。便歸方丈。賺殺",
    "X71n1412_003:0231b23": "人。雪竇識病不答話。時有僧出。劈脊便打。作麼作",
    "X71n1412_003:0231b24": "麼。山僧識病不答話。口掛壁上。敢有一箇動著。動",
    "X71n1412_003:0231c01": "著性命不存。",
    "X71n1412_003:0231c02": "舉趙州到黃檗。檗見來便關却方丈。州云。救火救火。",
    "X71n1412_003:0231c03": "黃檗便出擒住云。道道。州云。賊過後張弓。雪竇云。直",
    "X71n1412_003:0231c04": "是好笑。笑須三十年。忽有箇衲僧問雪竇。笑箇什麼。",
    "X71n1412_003:0231c05": "笑賊過後張弓。",
    "X71n1412_003:0231c06": "師云。黃檗有頭無尾。趙州得路便行。雪竇看樓打",
    "X71n1412_003:0231c07": "樓。未具衲僧眼在。",
    "X71n1412_003:0231c08": "舉僧問鏡清。學人未達其源。乞師方便。清云。是什麼",
    "X71n1412_003:0231c09": "源。僧云其源。清云。若是其源。爭受方便。雪竇云。死水",
    "X71n1412_003:0231c10": "裏浸却。有什麼用處。侍者問。適來成褫伊。清云無。侍",
    "X71n1412_003:0231c11": "者云。不成褫伊。清云無。侍者云。和尚尊意如何。清云",
    "X71n1412_003:0231c12": "一點水墨。兩處成龍。雪竇云猶較些子。雪竇不是減",
    "X71n1412_003:0231c13": "鏡清威光。要與者僧相見。是什麼源。其源。三十年後。",
    "X71n1412_003:0231c14": "與你三十棒。",
    "X71n1412_003:0231c15": "師云。珠穿九曲。鏡清固是作家。玉解連環。雪竇不",
    "X71n1412_003:0231c16": "妨好手。山僧即不然。是什麼源。其源。[祝/土]著鼻孔。侍",
    "X71n1412_003:0231c17": "者若問是成褫伊不。云是成褫伊。莫不成褫伊不。",
    "X71n1412_003:0231c18": "云不成褫伊。非惟順物和光。抑且同生同死。",
    "X71n1412_003:0231c19": "舉僧問香林。如何是衲衣下事。林云。臘月火燒山。雪",
    "X71n1412_003:0231c20": "竇云。臘月燒山。萬種千般。翹松鶴冷。踏雪人寒。達磨",
    "X71n1412_003:0231c21": "不會。大難大難。",
    "X71n1412_003:0231c22": "師云。衲衣下事。萬種千般。聊通一線。臈月燒山。翹",
    "X71n1412_003:0231c23": "松鶴冷金除鑛。踏雪人寒珠走盤。難難。剔起眉毛",
    "X71n1412_003:0231c24": "子細看。",
    "X71n1412_003:0232a01": "舉本仁和尚示眾云。尋常不欲向聲前句後。皷弄人",
    "X71n1412_003:0232a02": "家男女。何故。且聲不是聲。色不是色。時有僧問。如何",
    "X71n1412_003:0232a03": "是聲不是聲。仁云。喚作色得麼。僧云。如何是色不是",
    "X71n1412_003:0232a04": "色。仁云。喚作聲得麼。僧禮拜。仁云。且道為汝說答汝",
    "X71n1412_003:0232a05": "話。若人辨得。有箇入處。雪竇云。本仁也甚奇怪。要且",
    "X71n1412_003:0232a06": "貪觀天上月。既非聲前句後。且作麼生入。",
    "X71n1412_003:0232a07": "師云。聲前句後。本仁欲隱彌彰。放兩拋三。雪竇貪",
    "X71n1412_003:0232a08": "程太速。即今聲即是聲。色即是色。也與汝說。也答",
    "X71n1412_003:0232a09": "汝話。作麼生入。",
    "X71n1412_003:0232a10": "舉雲門示眾云。世尊生下。一手指天。一手指地。周行",
    "X71n1412_003:0232a11": "七步。目顧四方云。天上天下。惟我獨尊。當時若見。一",
    "X71n1412_003:0232a12": "棒打殺。與狗子喫。貴圖天下太平。雪竇云。便與掀倒",
    "X71n1412_003:0232a13": "禪床。",
    "X71n1412_003:0232a14": "師云。世尊先行不到。雲門末後太過。雪竇盡其機",
    "X71n1412_003:0232a15": "來。敢謂較三十里。",
    "X71n1412_003:0232a16": "舉國師三喚侍者。雪竇云。點即不到。侍者三應。雪竇",
    "X71n1412_003:0232a17": "云。到即不點。將謂吾孤負汝。誰知汝孤負吾。雪竇云。",
    "X71n1412_003:0232a18": "瞞雪竇不得。雲門云。作麼生是國師孤負侍者處。會",
    "X71n1412_003:0232a19": "得也是無端。雪竇云。元來不會。門云。作麼生是侍者",
    "X71n1412_003:0232a20": "孤負國師處。粉骨碎身未報得。雪竇云。無端無端。",
    "X71n1412_003:0232a21": "師云。國師三喚侍者。青天霹靂。侍者三應。平地波",
    "X71n1412_003:0232a22": "瀾。將謂吾孤負汝。却是汝孤負吾。雪竇云。瞞雪竇",
    "X71n1412_003:0232a23": "不得。師云。敗也敗也。雲門云。作麼生是國師孤負",
    "X71n1412_003:0232a24": "侍者處。會得也是無端。雪竇云。元來不會。師云。作",
    "X71n1412_003:0232b01": "賊人心虗。雲門云。作麼生是侍者孤負國師處。粉",
    "X71n1412_003:0232b02": "骨碎身未報得。雪竇云。無端無端。師云。提水放火。",
    "X71n1412_003:0232b03": "復舉僧問投子。國師三喚侍者。意旨如何。投子云。抑",
    "X71n1412_003:0232b04": "逼人作麼。雪竇云。垛跟漢。師云。草裏走。僧問興化。化",
    "X71n1412_003:0232b05": "云。一盲引眾盲。雪竇云。端的瞎。師云。氣急殺人。僧問",
    "X71n1412_003:0232b06": "玄沙。沙云。侍者却會。雪竇云。停囚長智。師云。識什麼",
    "X71n1412_003:0232b07": "好惡。僧問趙州。州云。如人暗中書字。字雖不成。文彩",
    "X71n1412_003:0232b08": "已彰。雪竇便喝。師云。話墮也。僧問雪竇。竇便打師云。",
    "X71n1412_003:0232b09": "棒上不成龍。雪竇復頌云。師資會遇意非輕。無事相",
    "X71n1412_003:0232b10": "將草裏行。負汝負吾俱莫問。任從天下競頭爭。師云",
    "X71n1412_003:0232b11": "者老漢。前不遘村。後不迭店。拈起主丈云。什麼處去",
    "X71n1412_003:0232b12": "也。",
    "X71n1412_003:0232b13": "舉僧問智門和尚。如何是佛。門云。踏破草鞋赤脚走。",
    "X71n1412_003:0232b14": "僧云。如何是佛向上事。門云。主丈頭上挑日月。雪竇",
    "X71n1412_003:0232b15": "云。千兵易得。一將難求。",
    "X71n1412_003:0232b16": "師云。草窠裏覓得一箇。有甚用處。又云。寡不敵眾。",
    "X71n1412_003:0232b17": "舉師祖問南泉。摩尼珠人不識。如來藏裏親収得。如",
    "X71n1412_003:0232b18": "何是如來藏。泉云。王老師。與你往來者是藏。雪竇云。",
    "X71n1412_003:0232b19": "草裏漢。祖云。不往不來者。泉云。亦是藏。雪竇云。雪上",
    "X71n1412_003:0232b20": "加霜。祖云。如何是珠。雪竇云。嶮。百尺竿頭作伎倆。不",
    "X71n1412_003:0232b21": "是好手。者裏著得箇眼。賓主互換。便能深入虎穴。或",
    "X71n1412_003:0232b22": "不漝麼。縱饒師祖悟去。也是龍頭蛇尾漢。",
    "X71n1412_003:0232b23": "師云。王老師告往知來。同心同德。主賓互換。今古",
    "X71n1412_003:0232b24": "歷然。雪竇雖則向千聖頂[寧*頁]上。下者一錐。撿點將",
    "X71n1412_003:0232c01": "來。直是天地懸隔。只如道百尺竿頭作伎倆不是",
    "X71n1412_003:0232c02": "好手。者裏著得隻眼。主賓互換。便能深入虎穴。又",
    "X71n1412_003:0232c03": "作麼生。一字入公門。九牛拽不出。",
    "X71n1412_003:0232c04": "舉僧禮拜雪峰。峰打五棒。僧云。某甲有什麼過。峰又",
    "X71n1412_003:0232c05": "打五棒。雪竇云。雪竇不曾與人葛藤。前五棒日照天",
    "X71n1412_003:0232c06": "臨後。五棒雲騰致雨。你若辨得。也好與五棒。",
    "X71n1412_003:0232c07": "師云。前五棒如麻似粟。後五棒土曠人稀。你若辨",
    "X71n1412_003:0232c08": "得。自救不了。",
    "X71n1412_003:0232c09": "舉馬大師令智藏馳書上徑山。山接書開見一圓相。",
    "X71n1412_003:0232c10": "於中下一點。國師聞舉云。欽師猶被馬師惑。雪竇云。",
    "X71n1412_003:0232c11": "徑山被惑且致。若將呈似國師。別作箇什麼伎倆。免",
    "X71n1412_003:0232c12": "被惑去。有老宿云。當時坐却便休。亦有道。但與劃破。",
    "X71n1412_003:0232c13": "若與麼。只是不識羞。敢謂天下老師。各具金剛眼睛。",
    "X71n1412_003:0232c14": "廣作神通變化。還免得麼。雪竇見處。也要諸人共知。",
    "X71n1412_003:0232c15": "只者馬師當時畫出。早自惑了也。",
    "X71n1412_003:0232c16": "師云。然則雪竇要與徑山作主。爭奈諸方不甘。當",
    "X71n1412_003:0232c17": "時若呈似國師。必然別有伎倆。老宿云。當時坐却",
    "X71n1412_003:0232c18": "便休。師云。草本不勞拈出。又有道。但與劃破。師云。",
    "X71n1412_003:0232c19": "鰕跳不出斗。雪竇云。敢謂天下老師。各具金剛眼",
    "X71n1412_003:0232c20": "睛。廣作神通變現。還免得麼。師云。有伎倆者免得。",
    "X71n1412_003:0232c21": "雪竇云。雪竇見處也要諸人共知。當時馬師畫出。",
    "X71n1412_003:0232c22": "早自惑了也。師云。舌是斬身之本。",
    "X71n1412_003:0232c23": "舉鏡清問僧。趙州喫茶去。你作麼生會。僧便出去。清",
    "X71n1412_003:0232c24": "云。邯鄲學唐步。雪竇云。者僧不是邯鄲人。為什麼學",
    "X71n1412_003:0233a01": "唐步。若辨得出。與你茶喫。",
    "X71n1412_003:0233a02": "師云。穿却鼻孔。換却眼睛。",
    "X71n1412_003:0233a03": "舉僧問雲門。如何是法身向上事。門云。向上與你道",
    "X71n1412_003:0233a04": "不難。作麼生會法身。僧云。請和尚鑑。門云。鑑即且致。",
    "X71n1412_003:0233a05": "作麼生會法身。僧云。與麼與麼。門云。者箇是長連床",
    "X71n1412_003:0233a06": "上學得底。我且問你。法身還喫飯麼。僧無語。雪竇云。",
    "X71n1412_003:0233a07": "將成九仞之山。不進一簣之土。過在什麼處。",
    "X71n1412_003:0233a08": "師云。者僧貪拋香餌。豈知觸著鰲頭。雪竇步步登",
    "X71n1412_003:0233a09": "高。不覺通身泥水。以主丈劃一劃云。你諸人總是",
    "X71n1412_003:0233a10": "長連床上學得底。且道法身還解喫飯也無。良久。",
    "X71n1412_003:0233a11": "吽吽。下座。",
    "X71n1412_003:0233a12": "舉趙州訪茱萸。纔上法堂。萸云看箭。州亦云看箭。萸",
    "X71n1412_003:0233a13": "云過。州云中。雪竇云。二俱作家。盖是茱萸趙州二俱",
    "X71n1412_003:0233a14": "不作家。箭鋒不相拄。直饒齊發齊中。也只是箇射垛",
    "X71n1412_003:0233a15": "漢。",
    "X71n1412_003:0233a16": "師云。二大老眼辨手親。箭不虗發。雪竇雖有殺人",
    "X71n1412_003:0233a17": "刀。且無活人劒。",
    "X71n1412_003:0233a18": "舉臨際與普化去施主家齋。際問。毛吞巨海。芥納須",
    "X71n1412_003:0233a19": "彌。為復是神通妙用。為復是法爾如然。化踢倒飯牀。",
    "X71n1412_003:0233a20": "際云。太麤生。化云。者裏是甚所在。說麤說細。際休去。",
    "X71n1412_003:0233a21": "至來日。又同赴一施主齋。際復問。今日供養何似昨",
    "X71n1412_003:0233a22": "日。化又踢倒飯牀。際云。太麤生。化云。瞎漢。佛法說什",
    "X71n1412_003:0233a23": "麼麤細。際吐舌。雪竇云。兩箇老賊。喫飯也不了。好與",
    "X71n1412_003:0233a24": "二十棒。棒雖行。且那箇是正賊。",
    "X71n1412_003:0233b01": "師云。諸方商量總道。二大老向千聖頂[寧*頁]上。十字",
    "X71n1412_003:0233b02": "縱橫。闡揚少室家風。揭示靈山奧旨。與麼說話。止",
    "X71n1412_003:0233b03": "成念話社家。殊不知。臨際只有先鋒。且無殿後。普",
    "X71n1412_003:0233b04": "化雖則向劒刃上翻身。性命在別人手裏。不是雪",
    "X71n1412_003:0233b05": "竇老人。爭見功高汗馬。雖然。也是一枚老賊。",
    "X71n1412_003:0233b06": "舉三角示眾云。若論此事。眨上眉毛。早是蹉過。麻谷",
    "X71n1412_003:0233b07": "出云。蹉過即不問。如何是此事。角云蹉過。谷便掀倒",
    "X71n1412_003:0233b08": "禪牀。三角便打。雪竇云。兩箇有頭無尾漢。眉毛未曾",
    "X71n1412_003:0233b09": "眨上。說什麼此事蹉過。有僧問。眉毛為什麼不眨上。",
    "X71n1412_003:0233b10": "雪竇便打。",
    "X71n1412_003:0233b11": "師云。眉毛未曾眨上。早是蹉過。若更眨上眉毛。蹉",
    "X71n1412_003:0233b12": "過不少也。雪竇云。眉毛未曾眨上。說什麼此事蹉",
    "X71n1412_003:0233b13": "過。入水見長人。",
    "X71n1412_003:0233b14": "舉睦州喚僧。大德。僧回首。州云。擔板漢。雪竇云。睦州",
    "X71n1412_003:0233b15": "只具一隻眼。何故。者僧喚既回頭。因甚却成擔板漢。",
    "X71n1412_003:0233b16": "師云。一盲引眾盲。",
    "X71n1412_003:0233b17": "舉巖頭參德山。纔跨門便問。是凡是聖。德山便喝。巖",
    "X71n1412_003:0233b18": "頭便禮拜。洞山聞舉云。若不是奯公。大難承當。巖頭",
    "X71n1412_003:0233b19": "云。洞山老漢不識好惡。我當時一手擡一手搦。雪竇",
    "X71n1412_003:0233b20": "云。然則德山門下草偃風行。要且不能塞斷人口。當",
    "X71n1412_003:0233b21": "時纔禮拜。劈脊便打。非惟勦絕洞山。亦乃把定奯老。",
    "X71n1412_003:0233b22": "還會麼。李將軍有嘉聲在。不得封侯也是閑。",
    "X71n1412_003:0233b23": "師云。巖頭已是抑下威光。大小德山一向賣峭。若",
    "X71n1412_003:0233b24": "非洞山短處求長。爭見花鋪錦上。雪竇雖則乾坤",
    "X71n1412_003:0233c01": "坐斷。令不虗行。要且未見一手擡一手搦處在。",
    "X71n1412_003:0233c02": "舉巴陵示眾云。祖師道。不是風動。不是幡動。既不是",
    "X71n1412_003:0233c03": "幡風。向什麼處著。有人與祖師作主。出來與巴陵相",
    "X71n1412_003:0233c04": "見。雪竇云。雪竇道風動幡動。既是風幡。向甚處著。有",
    "X71n1412_003:0233c05": "人與巴陵作主。亦出來與雪竇相見。",
    "X71n1412_003:0233c06": "師云。殷人以柏。周人以栗。",
    "X71n1412_003:0233c07": "舉則川與龐居士摘茶次。士云。法界不容身。師還見",
    "X71n1412_003:0233c08": "我麼。川云。若不是老師。洎與龐公答話。士云。有問有",
    "X71n1412_003:0233c09": "答。盖是尋常。川不管。士云。適來莫怪相借問麼。川亦",
    "X71n1412_003:0233c10": "不管。士喝云。者無禮儀漢。待我一一舉似明眼人去",
    "X71n1412_003:0233c11": "在。川拈茶籃便歸。雪竇云。則川只解把定封疆。不能",
    "X71n1412_003:0233c12": "同生同死。當時好與捋下幞頭。誰敢喚作龐居士。",
    "X71n1412_003:0233c13": "師云。甜瓜徹蒂甜。苦瓠道根苦。",
    "X71n1412_003:0233c14": "舉僧問雲門。一言道盡時如何。門云裂破。雪竇彈指",
    "X71n1412_003:0233c15": "三下。",
    "X71n1412_003:0233c16": "師云。是即是。只得八成。",
    "X71n1412_003:0233c17": "舉僧問睦州。一言道盡時如何。州云。老僧在爾鉢囊",
    "X71n1412_003:0233c18": "裏。雪竇呵呵大笑。",
    "X71n1412_003:0233c19": "師云。有權有實有照有用。只是未見睦州在。",
    "X71n1412_003:0233c20": "舉本生和尚以主丈示眾云。我若拈起。爾便向未拈",
    "X71n1412_003:0233c21": "起時作道理。我若不拈起。爾便向拈起時作主宰。且",
    "X71n1412_003:0233c22": "道老僧為人在甚處。時有僧出云。不敢妄生節目。生",
    "X71n1412_003:0233c23": "云。也知闍黎不分外。僧云。低低處平之有餘。高高處",
    "X71n1412_003:0233c24": "觀之不足。生云。節目上更生節目。僧無語。生云。掩鼻",
    "X71n1412_003:0234a01": "偷香。空招罪犯。雪竇云。者僧也善能切磋。爭奈弓折",
    "X71n1412_003:0234a02": "箭盡。然雖如此。且本生是作家宗師。拈起也天迴地",
    "X71n1412_003:0234a03": "轉。應須拱手歸降。放下也草偃風行。必合全身遠害。",
    "X71n1412_003:0234a04": "還見本生為人處也無。復拈主丈云。太平本是將軍",
    "X71n1412_003:0234a05": "致。不許將軍見太平。",
    "X71n1412_003:0234a06": "師云。本生拈起也如龍得水。放下也似虎靠山。若",
    "X71n1412_003:0234a07": "非者僧深辨端倪。未免勞而無功。雪竇云。者僧善",
    "X71n1412_003:0234a08": "能切磋。爭奈弓折箭盡。只見錐頭利。不見鑿頭方。",
    "X71n1412_003:0234a09": "舉僧問雪峰。聲聞人見性如夜見月。菩薩人見性如",
    "X71n1412_003:0234a10": "晝見日。未審和尚見性如何。峯打三下。其僧復問巖",
    "X71n1412_003:0234a11": "頭。巖頭打三掌。雪竇云。應病設藥。且與三下。若據令",
    "X71n1412_003:0234a12": "而行。合打多少。",
    "X71n1412_003:0234a13": "師云。雪峰三下。與巖頭三掌。還有優劣也無。若緇",
    "X71n1412_003:0234a14": "素得出。便知雪峯巖頭見性。非特與他聲聞菩薩",
    "X71n1412_003:0234a15": "不同。直得三世諸佛歷代祖師天下老和尚。一時",
    "X71n1412_003:0234a16": "列在下風。自然超其宗越其格。其或語不知顛倒。",
    "X71n1412_003:0234a17": "理不識正邪。雷例道應病設藥。且與三下。莫道不",
    "X71n1412_003:0234a18": "疑好。",
    "X71n1412_003:0234a19": "舉太原孚上座參雪峰。至法堂上顧視雪峯。便下看",
    "X71n1412_003:0234a20": "知事。雪竇云。一千五百人作家宗師。被孚老一覰。便",
    "X71n1412_003:0234a21": "高竪降旗。孚至來日入方丈云。昨日觸忤和尚。峰云。",
    "X71n1412_003:0234a22": "知是般事便休。雪竇云。果然。僧問雲門。作麼生是觸",
    "X71n1412_003:0234a23": "忤處。門便打。雪竇云。打得百千萬箇。有什麼用處。直",
    "X71n1412_003:0234a24": "須盡大地人喫棒。方可扶竪雪峰。且道。太原孚具什",
    "X71n1412_003:0234b01": "麼眼。",
    "X71n1412_003:0234b02": "師云。雪竇雖善裁長補短。要見雪峰則未可在。何",
    "X71n1412_003:0234b03": "也。當時若不是雪峰。幾被孚上座覷破。孚至來日",
    "X71n1412_003:0234b04": "上方丈云。昨日觸忤和尚。雪峰云。知是般事便休。",
    "X71n1412_003:0234b05": "師云。殺人刀活人劒。僧問雲門。門便打。師云。粉骨",
    "X71n1412_003:0234b06": "碎身未足酬。雪竇云。打得百千萬箇。有什麼用處。",
    "X71n1412_003:0234b07": "直須盡大地人喫棒。方可扶竪雪峰。師云。著甚死",
    "X71n1412_003:0234b08": "急。諸人要識孚上座麼。腦後見腮。莫與往來。",
    "X71n1412_003:0234b09": "舉安國問僧。得之於心。伊蘭作旃檀之樹。失之於旨。",
    "X71n1412_003:0234b10": "甘露乃蒺[卄/梨]之園。我要箇語具得失兩意。僧竪起拳",
    "X71n1412_003:0234b11": "云。不可喚作拳頭。國云。只為喚作拳頭。雪竇云。無繩",
    "X71n1412_003:0234b12": "自縛漢。拳頭也不識。",
    "X71n1412_003:0234b13": "師云。要明向上鉗鎚。還他本分衲子。者僧竪起拳",
    "X71n1412_003:0234b14": "頭。正是依草附木。雪竇云。無繩自縛漢。拳頭也不",
    "X71n1412_003:0234b15": "識。只為喚作拳頭。",
    "X71n1412_003:0234b16": "舉僧請益雲門大師。玄沙三種病人話。門云。你禮拜",
    "X71n1412_003:0234b17": "著。僧禮拜起。門以主丈便挃。僧退後。門云。你不是患",
    "X71n1412_003:0234b18": "盲。復喚近前來。僧近前。門云。你不是患聾。乃云。還會",
    "X71n1412_003:0234b19": "麼。僧云不會。門云。你不是患瘂。僧於此有省。雪竇便",
    "X71n1412_003:0234b20": "喝云。者盲聾瘖瘂漢。若不是雲門。驢年去。如今有底。",
    "X71n1412_003:0234b21": "或拈槌竪拂不管。教近前又不來。還會麼。不應諸方",
    "X71n1412_003:0234b22": "還柰何得麼。雪竇若不奈何。爾者一隊驢漢。又堪作",
    "X71n1412_003:0234b23": "箇什麼。以主丈一時打趂。",
    "X71n1412_003:0234b24": "師云。諸方既不奈何。雪竇更是懡[怡-台+羅]。如今有般漢。",
    "X71n1412_003:0234c01": "刺頭入膠盆。木見拈槌竪拂。他便瞬目揚眉。忽若",
    "X71n1412_003:0234c02": "放兩拋三。便乃拏雲攫浪。問云會麼。云某甲是某",
    "X71n1412_003:0234c03": "州人事。可謂金沙混雜。玉石俱焚。邪正不分。過由",
    "X71n1412_003:0234c04": "鞭影。驀拈主丈云。看看。主丈子穿過諸人髑髏。",
    "X71n1412_003:0234c05": "舉僧問香嚴。如何是王索仙陀婆。嚴云。過者邊來。雪",
    "X71n1412_003:0234c06": "竇云。鈍致煞人。僧問趙州。王索仙陀婆時如何。州曲",
    "X71n1412_003:0234c07": "躬叉手。雪竇云索鹽奉馬。",
    "X71n1412_003:0234c08": "師云。雪竇也是方木逗圓孔。忽有人問山僧。王索",
    "X71n1412_003:0234c09": "仙陀婆時如何。答云。者漆桶。且道。與香嚴趙州。是",
    "X71n1412_003:0234c10": "同是別。具眼者辨取。",
    "X71n1412_003:0234c11": "舉鼓山示眾云。若論此事。如一口劒。時有僧問。承和",
    "X71n1412_003:0234c12": "尚有言。若論此事。如一口劒。和尚是死屍。學人是死",
    "X71n1412_003:0234c13": "屍。如何是劒。山云。拕出者死屍。僧應諾。歸衣鉢下打",
    "X71n1412_003:0234c14": "疊便行。山至晚問首座。問話僧在否。座云。當時便去",
    "X71n1412_003:0234c15": "也。山云。好與二十棒。雪竇云。諸方老宿總道。皷山失",
    "X71n1412_003:0234c16": "却一隻眼。殊不知。重賞之下必有勇夫。然雖如此。若",
    "X71n1412_003:0234c17": "子細點檢來。未免一時埋却。",
    "X71n1412_003:0234c18": "師云。鼓山好一口劒。爭奈柄&#;在者僧手裏。雪竇",
    "X71n1412_003:0234c19": "云。重賞之下必有勇夫。也是自傷己命。",
    "X71n1412_003:0234c20": "舉睦州問武陵長老。了即毛端吞巨海。始知大地一",
    "X71n1412_003:0234c21": "微塵。作麼生。陵云。和尚問誰。州云。問長老。陵云。何不",
    "X71n1412_003:0234c22": "領話。州云。我不領話。爾不領話。雪竇云。墮也墮也。復",
    "X71n1412_003:0234c23": "云。者葛藤老漢。好與劃斷。拈主丈云。什麼處去也。",
    "X71n1412_003:0234c24": "師云。者老漢。問話也不了。雪竇云。墮也墮也。國有",
    "X71n1412_003:0235a01": "憲章。三千條罪。",
    "X71n1412_003:0235a02": "舉仰山坐次。大禪佛到。翹一足云。西天二十八祖亦",
    "X71n1412_003:0235a03": "如是。唐土六祖亦如是。和尚亦如是。某甲亦如是。山",
    "X71n1412_003:0235a04": "下禪床打四藤條。雪竇云。藤條未到折。因什麼只與",
    "X71n1412_003:0235a05": "四下。須是箇斬釘截鐵漢始得。大禪後到霍山。自云",
    "X71n1412_003:0235a06": "集雲峯下四藤條。天下大禪佛參。山云。打鍾著。禪便",
    "X71n1412_003:0235a07": "走。雪竇云。者漢雖見機而變。爭奈有頭無尾。",
    "X71n1412_003:0235a08": "師云。者漢探頭太過。不知身在網羅。仰山打四藤",
    "X71n1412_003:0235a09": "條。也是應病與藥。雪竇云。藤條未到折。因什麼。",
    "X71n1412_003:0235a10": "只打四下。黃連未是苦。黃檗好為鄰。",
    "X71n1412_003:0235a11": "舉玄沙與天龍入山見虎。龍云。前面是虎。沙云。是汝。",
    "X71n1412_003:0235a12": "雪竇云。要與人天為師。前面端的是虎。",
    "X71n1412_003:0235a13": "師云。要與人天為師。莫問是汝是虎。與麼說話。粘",
    "X71n1412_003:0235a14": "皮綴骨。有甚了時。山僧敢道。大小玄沙自救不了。",
    "X71n1412_003:0235a15": "舉南泉山下有一菴主。行脚僧經過。謂庵主云。近日",
    "X71n1412_003:0235a16": "南泉和尚出世。何不去禮拜。主云。非但南泉。直饒千",
    "X71n1412_003:0235a17": "佛出興。亦不能去。泉聞令趙州去看。州見便禮拜。主",
    "X71n1412_003:0235a18": "不管。州從西過東。主亦不管。州又從東過西。主亦不",
    "X71n1412_003:0235a19": "管。州云。草賊大敗。拽下簾子便行。歸舉似南泉。泉云",
    "X71n1412_003:0235a20": "從來疑著者漢。雪竇云。大小南泉趙州。被个擔版漢",
    "X71n1412_003:0235a21": "勘破了也。",
    "X71n1412_003:0235a22": "師云。趙州一期逞快。爭奈事出急家。大小雪竇。話",
    "X71n1412_003:0235a23": "頭也不識。",
    "X71n1412_003:0235a24": "舉僧問風穴。語默涉離微。如何通不犯。穴云。常憶江",
    "X71n1412_003:0235b01": "南三月裏。鷓鴣啼處百花香。雪竇云。曾有僧問雪竇。",
    "X71n1412_003:0235b02": "對他道劈腹剜心。又且如何。復云。因風吹火。別是一",
    "X71n1412_003:0235b03": "家。傷鼈恕龜。必應有主。",
    "X71n1412_003:0235b04": "師云。雪竇若無後語。未免打入漆桶隊裏。",
    "X71n1412_003:0235b05": "舉巖頭雪峰欽山到德山。欽山問。天皇也恁麼道。龍",
    "X71n1412_003:0235b06": "潭也恁麼道。未審德山作麼生道。山云。你試舉天皇",
    "X71n1412_003:0235b07": "龍潭底看。欽山擬議。德山便打。欽山被打。歸延壽堂",
    "X71n1412_003:0235b08": "云。是即是。打我太煞。巖頭云。爾恁麼。他後不得道見",
    "X71n1412_003:0235b09": "德山。雪竇云。諸禪德。欽山致个問端。甚是奇特。爭奈",
    "X71n1412_003:0235b10": "龍頭蛇尾。你試舉天皇龍潭底看。坐具便摵。大丈夫",
    "X71n1412_003:0235b11": "漢捋虎鬚。也是本分。他既不能。德山令行一半。令若",
    "X71n1412_003:0235b12": "盡行。雪峰巖頭總是涅槃堂裏漢。",
    "X71n1412_003:0235b13": "師云。曾聞雪竇是作家宗師。善能提唱古今。光揚",
    "X71n1412_003:0235b14": "宗眼。子細檢點將來。大似壓良為賤。當時欽山被",
    "X71n1412_003:0235b15": "打。豈不是退己讓人。若是捋虎鬚。天皇龍潭一宗。",
    "X71n1412_003:0235b16": "豈有今日耶。山僧愛喜不愛嗔。敢謂雪峰巖頭較",
    "X71n1412_003:0235b17": "三十里。",
    "X71n1412_003:0235b18": "舉僧問智門和尚。如何是般若體。云蚌含明月。僧云。",
    "X71n1412_003:0235b19": "如何是般若用。云兔子懷胎。雪竇云。非惟把定世界。",
    "X71n1412_003:0235b20": "亦乃安貼邦家。若善能參詳。便請丹霄獨步。",
    "X71n1412_003:0235b21": "師云。者老漢。要且無出身之路。好與二十棒。雪竇",
    "X71n1412_003:0235b22": "雖則同生同死。有放有收。也是子承父業。",
    "X71n1412_003:0235b23": "舉烏臼因玄紹二上座到。臼云。二禪伯近離甚處。云",
    "X71n1412_003:0235b24": "江西。臼便打。僧云。久聞和尚有此機要。臼云。你既不",
    "X71n1412_003:0235c01": "會。第二箇近前來。僧擬議。臼亦打云。同坑無異土。參",
    "X71n1412_003:0235c02": "堂去。雪竇云。宗師眼目。須至恁麼。如金翅劈海直取",
    "X71n1412_003:0235c03": "龍吞。有般漢。眼目未辨東西。主丈不知顛倒。只管說",
    "X71n1412_003:0235c04": "照用同時。人境俱奪。",
    "X71n1412_003:0235c05": "師云。驅耕奪食。烏臼本分宗師。打鳳羅龍。雪竇天",
    "X71n1412_003:0235c06": "然敏手。雖然。若總與麼。臨濟一宗。掃土而盡。",
    "X71n1412_003:0235c07": "舉僧辭大隨。隨問甚處去。云峨眉禮拜普賢去。隨竪",
    "X71n1412_003:0235c08": "起拂子云。文殊普賢。總在者裏。僧畫一圓相。拋於背",
    "X71n1412_003:0235c09": "後。隨云。侍者將一貼茶與者僧。雲門別云。西天斬頭",
    "X71n1412_003:0235c10": "截臂。者裏自領出去。雪竇云。煞人刀活人劒。具眼底",
    "X71n1412_003:0235c11": "辨取。",
    "X71n1412_003:0235c12": "師云。者僧往峨眉禮普賢。無端被大隨輥入草窠",
    "X71n1412_003:0235c13": "裏一上。雲門無風起浪。雪竇平地戈矛。雖然今古",
    "X71n1412_003:0235c14": "傳揚。必竟不曾圓却此話。敢問諸人。且道大隨將",
    "X71n1412_003:0235c15": "貼茶與者僧。作什麼。",
    "X71n1412_003:0235c16": "舉雪峰問僧。見說大德曾為天使來。是否。僧云不敢。",
    "X71n1412_003:0235c17": "峯云。爭解與麼。來僧云。仰慕道德。豈憚關山。峰云。汝",
    "X71n1412_003:0235c18": "猶醉在。出去。僧便出。峰乃召大德。僧迴首。峯云。是什",
    "X71n1412_003:0235c19": "麼。僧亦云是什麼。峰云。者漆桶。僧無語。峰却顧謂鏡",
    "X71n1412_003:0235c20": "清云。好箇師僧。向漆桶裏著到。清云。和尚豈不是據",
    "X71n1412_003:0235c21": "欵結案。峰云。也是我尋常用底。忽若喚迴是什麼。被",
    "X71n1412_003:0235c22": "他道者漆桶。又作麼生。清云。成何道理。峰云。我與麼",
    "X71n1412_003:0235c23": "及伊。你又道據欵結案。他與麼及我。又道成何道理。",
    "X71n1412_003:0235c24": "一等是恁麼時節。其間有得不得。清云。不見道。醍醐",
    "X71n1412_003:0236a01": "上味為世所珍。遇此之人翻成毒藥。雪竇云。看他父",
    "X71n1412_003:0236a02": "子相投。言氣相合。知者謂。粉骨碎身。此恩難報。不知",
    "X71n1412_003:0236a03": "者謂。扶高抑下。臨危悚人。毒藥醍醐。千載龜鑑。還會",
    "X71n1412_003:0236a04": "麼。者漆桶。",
    "X71n1412_003:0236a05": "師云。宗師家一挨一拶。絲來線去。固是尋常。若不",
    "X71n1412_003:0236a06": "是鏡清。便見分疎不下。雪竇云。知者謂。粉骨碎身",
    "X71n1412_003:0236a07": "此恩難報。不知者謂。扶高抑下臨危悚人。棒上不",
    "X71n1412_003:0236a08": "成龍。",
    "X71n1412_003:0236a09": "舉僧問大梅。如何是祖師西來意。梅云。西來無意。僧",
    "X71n1412_003:0236a10": "舉到鹽官。官云。一箇棺材。兩个死漢。玄沙聞舉云。鹽",
    "X71n1412_003:0236a11": "官是作家。雪竇云。三箇也得。",
    "X71n1412_003:0236a12": "師云。把手拽不入。",
    "X71n1412_003:0236a13": "舉雲門問新羅僧。你是甚處人云新羅人。門云。將什",
    "X71n1412_003:0236a14": "麼過海。云草賊大敗。門云。為什麼在我手裏。云恰是。",
    "X71n1412_003:0236a15": "門云。一任[跳-兆+孛]跳。雪竇云。雲門老漢。龍頭蛇尾。放過者",
    "X71n1412_003:0236a16": "僧。為什麼在我手裏。恰是。劈脊便打。",
    "X71n1412_003:0236a17": "師云。雪竇氣勢甚大。其奈者僧是慣戰作家。雲門",
    "X71n1412_003:0236a18": "弱處逢強。爭免氷消瓦解。",
    "X71n1412_003:0236a19": "舉北禪問僧。近離甚處。云黃州。禪云。夏在甚處。云資",
    "X71n1412_003:0236a20": "福。禪云。福將何資。云兩重公案。禪云。爭奈在我手裏。",
    "X71n1412_003:0236a21": "云在手裏即收取。禪便打。者僧不甘。隨後趂出。雪竇",
    "X71n1412_003:0236a22": "云。奇怪。宛有超師之作。還知者僧麼。只解瞻前。不能",
    "X71n1412_003:0236a23": "顧後。若在雪竇手裏。棒折也未放在。",
    "X71n1412_003:0236a24": "師云。宗師為人。如倚天長劒。孰敢當鋒。者僧既是",
    "X71n1412_003:0236b01": "不甘。北禪還同莽鹵。雪竇雖則入泥入水。未免勞",
    "X71n1412_003:0236b02": "而無功。",
    "X71n1412_003:0236b03": "舉睦州示眾云。我見百丈不識好惡。大眾方集。以拄",
    "X71n1412_003:0236b04": "杖一時打下。復召大眾。大眾回首。丈云是什麼。有什",
    "X71n1412_003:0236b05": "麼共語處。黃檗和尚。大眾方集。以主丈一時打下。復",
    "X71n1412_003:0236b06": "召大眾。大眾回首。檗云。月似彎弓。少雨多風。猶較些",
    "X71n1412_003:0236b07": "子。雪竇云。說什麼猶較些子。直是未在。若據雪竇。眾",
    "X71n1412_003:0236b08": "集一時打下便休。或有箇無孔鐵槌。為眾竭力。善能",
    "X71n1412_003:0236b09": "擔荷。可以籠罩古今。乾坤把斷。驀拈主丈云。放過一",
    "X71n1412_003:0236b10": "著。",
    "X71n1412_003:0236b11": "師云。曾聞睦州擔板。果然只見一邊。雪竇云。說什",
    "X71n1412_003:0236b12": "麼猶較[此/且]子。直是未在。明眼人難瞞。山僧者裏。眾",
    "X71n1412_003:0236b13": "集乃召大眾云。退後退後。眾擬議。拈主丈云。三十",
    "X71n1412_003:0236b14": "年弄馬騎。却被驢撲。",
    "X71n1412_003:0236b15": "舉玄沙見鼓山來。作一圓相。山云。人人出者箇不得。",
    "X71n1412_003:0236b16": "沙云。情知爾向驢胎馬腹裏作活計。山云和尚又作",
    "X71n1412_003:0236b17": "麼生。玄沙云。人人出者箇不得。山云。和尚漝麼道得。",
    "X71n1412_003:0236b18": "某甲為什麼不得。沙云。我得爾不得。雪竇云。只解貪",
    "X71n1412_003:0236b19": "觀白浪。不知失却手橈。",
    "X71n1412_003:0236b20": "師云。我得爾不得。騎賊馬趕賊。拽脫鼻頭繩。水牛",
    "X71n1412_003:0236b21": "也不識。只如雪竇道。只解貪觀白浪。不知失却手",
    "X71n1412_003:0236b22": "橈。又作麼生。良久云。爭即不得。",
    "X71n1412_003:0236b23": "舉南泉示眾云。王老師賣身去也。還有人買麼。一僧",
    "X71n1412_003:0236b24": "出眾云。某甲買。泉云。不作貴不作賤。作麼生買。僧無",
    "X71n1412_003:0236c01": "語。臥龍代云。和尚屬某甲。禾山云。是何道理。趙州云。",
    "X71n1412_003:0236c02": "明年與和尚作領布衫。雪竇云。雖然作家競買。要且",
    "X71n1412_003:0236c03": "不解輪機。且道。南泉還肯麼。雪竇也擬酬箇價。直令",
    "X71n1412_003:0236c04": "南泉進且無門。退亦無地。不作貴不作賤。作麼生買。",
    "X71n1412_003:0236c05": "別處容和尚不得。",
    "X71n1412_003:0236c06": "師云。雪竇雖則見機而作。爭奈諸方老宿高價相",
    "X71n1412_003:0236c07": "酬。已屬別人了也。山僧即不然。不作貴不作賤。作",
    "X71n1412_003:0236c08": "麼生買。且待別時來。還會麼。牛頭南馬頭北。",
    "X71n1412_003:0236c09": "舉茱萸把一橛竹上堂云。還有虗空裏釘得橛麼。時",
    "X71n1412_003:0236c10": "有靈虗上座出云。虗空是橛。茱萸便打。虗云。莫錯打",
    "X71n1412_003:0236c11": "某甲。茱萸休去。雪竇云。若要此話大行。直須打了趂",
    "X71n1412_003:0236c12": "出。",
    "X71n1412_003:0236c13": "師云。若要此話大行。直須虗空釘橛。忽有箇漢出",
    "X71n1412_003:0236c14": "來道。虗空是橛。且作麼生祗對。氷稜上走馬。劒刃",
    "X71n1412_003:0236c15": "上翻身。是我尋常用底。若也放過。你者一隊瞌睡",
    "X71n1412_003:0236c16": "漢。向甚處摸索。以主丈一時打趂。",
    "X71n1412_003:0236c17": "舉夾山與定山同行言話次。定山云。生死中無佛。則",
    "X71n1412_003:0236c18": "無生死。夾山云。生死中有佛。則不迷生死。互相不肯。",
    "X71n1412_003:0236c19": "同上大梅。相見了。具說前事。夾山問。未審那箇親那",
    "X71n1412_003:0236c20": "箇疎。梅云。一親一疎。山又問。那箇親。梅云。且去明日",
    "X71n1412_003:0236c21": "來。夾山至來日又問。未審那箇親。梅云。親者不問。問",
    "X71n1412_003:0236c22": "者不親。夾山住後云。我當時在大梅。失却一隻眼。雪",
    "X71n1412_003:0236c23": "竇云。夾山畢竟不知換得一隻眼。大梅老漢當時聞",
    "X71n1412_003:0236c24": "舉。若以棒一時打出。豈止劃斷兩人葛藤。亦乃為天",
    "X71n1412_003:0237a01": "下宗匠。",
    "X71n1412_003:0237a02": "師云。夾山通身是眼。不辨親疎。雪竇好肉剜瘡。爭",
    "X71n1412_003:0237a03": "免傍觀者哂。山僧道。當時失却便休。管取輝天鑑",
    "X71n1412_003:0237a04": "地。",
    "X71n1412_003:0237a05": "舉僧問保福。雪峰平生有何言句。得似羚羊挂角時。",
    "X71n1412_003:0237a06": "福云。我不可作雪峰弟子不得。雪竇云。一千五百箇",
    "X71n1412_003:0237a07": "布衲。保福較些子。",
    "X71n1412_003:0237a08": "師云。說什麼較些子。直是未在。山僧道。若要作雪",
    "X71n1412_003:0237a09": "峯弟子。須是禮拜者僧始得。何故。日月易流。",
    "X71n1412_003:0237a10": "舉僧問長慶。羚羊未挂角時如何。慶云。草裏漢。云挂",
    "X71n1412_003:0237a11": "角後如何。慶云。亂呌喚。云畢竟如何。慶云。驢事未了",
    "X71n1412_003:0237a12": "馬事到來。雪竇云。寧可碎身如微塵。終不瞎箇眾生",
    "X71n1412_003:0237a13": "眼。長慶較[此/且]子。復云。一般漢。設使羚羊未挂角。也似",
    "X71n1412_003:0237a14": "萬里望鄉關。",
    "X71n1412_003:0237a15": "師云。雪竇眼觀東南。意在西北。大小長慶。答話也",
    "X71n1412_003:0237a16": "不了。雪峰山裏。一千五百人善知識。還曾夢見也",
    "X71n1412_003:0237a17": "未。",
    "X71n1412_003:0237a18": "舉僧問巴陵。祖意教意同別。陵云。雞寒上樹。鴨寒下",
    "X71n1412_003:0237a19": "水。僧問睦州。祖意教意同別。州云。青山自青山。白雲",
    "X71n1412_003:0237a20": "自白雲。雪竇云。問既一般。答亦相似。其中有利他自",
    "X71n1412_003:0237a21": "利。瞞人自瞞。若點檢分明。管取解空第一。",
    "X71n1412_003:0237a22": "師云。問既不同。答亦有異。因甚如此。巴陵見雲門。",
    "X71n1412_003:0237a23": "睦州見黃檗。",
    "X71n1412_003:0237a24": "舉趙州示眾云。今夜答話去。有解問者出來。時有僧",
    "X71n1412_003:0237b01": "出。州云。比來拋塼引玉。引得箇墼子。法眼和尚遂乃",
    "X71n1412_003:0237b02": "舉問覺鐵觜。先師意作麼生。覺云。如國家拜將。乃問",
    "X71n1412_003:0237b03": "甚人去得。時有人出云。某甲去得。云爾去不得。法眼",
    "X71n1412_003:0237b04": "云。我會也。雪竇云。伶俐漢。聞舉便知落處。然雖如此。",
    "X71n1412_003:0237b05": "放過覺鐵觜。夫宗師語不虗發。出來必是作家。因什",
    "X71n1412_003:0237b06": "麼拋塼引墼。諸禪德要識趙州麼。從前汗馬無人識。",
    "X71n1412_003:0237b07": "只要重論盖代功。",
    "X71n1412_003:0237b08": "師云。老趙州。寰中獨據不動一塵。忽然重整戈矛。",
    "X71n1412_003:0237b09": "便見風行草偃。直得盡大地人冰消瓦解。覺鐵觜",
    "X71n1412_003:0237b10": "云。如國家拜將。甚人去得。云汝去不得。師云果然。",
    "X71n1412_003:0237b11": "法眼云。我會也。師云。識什麼好惡。雪竇云。夫宗師",
    "X71n1412_003:0237b12": "語不虗發。出來。必是作家。因甚麼拋塼引墼。師云。",
    "X71n1412_003:0237b13": "若不酬價。爭辨真偽。",
    "X71n1412_003:0237b14": "舉耽源辭國師。歸省覲馬祖。於地上作一圓相。展坐",
    "X71n1412_003:0237b15": "具禮拜。祖云。子欲作佛去。源云。某甲不解揑目。祖云。",
    "X71n1412_003:0237b16": "吾不如汝。雪竇云。然猛虎不食其子。爭奈來言不豐。",
    "X71n1412_003:0237b17": "諸人要識耽源麼。只是箇藏身露影漢。",
    "X71n1412_003:0237b18": "師云。耽源大似當門獅子。凜凜神威。大小馬師。元",
    "X71n1412_003:0237b19": "來小膽。雪竄云。要識耽源麼。只是箇藏身露影漢。",
    "X71n1412_003:0237b20": "誰道不驚羣。",
    "X71n1412_003:0237b21": "舉溈山問仰山。甚處來。山云。田中來。溈云。田中多少",
    "X71n1412_003:0237b22": "人。山插下鍬子叉手而立。溈云。南山大有人刈茅。山",
    "X71n1412_003:0237b23": "拈得鍬子便行。玄沙云。我當時若見。與踏倒鍬子。鏡",
    "X71n1412_003:0237b24": "清云。不奈船何。打破戽斗。僧問明招。古人意在插鍬",
    "X71n1412_003:0237c01": "處。叉手處。招喚某甲。僧應諾。招云。還曾夢見仰山麼。",
    "X71n1412_003:0237c02": "雪竇云。諸方老宿咸謂。插鍬話奇特也。大似隨邪逐",
    "X71n1412_003:0237c03": "惡。若據雪竇見處。仰山被溈山一問。直得草繩自縛。",
    "X71n1412_003:0237c04": "去死十分。",
    "X71n1412_003:0237c05": "師云。諸方老宿與麼提持。雖則洞徹淵源。要見溈",
    "X71n1412_003:0237c06": "仰父子相投。言氣相合。則未可在。玄沙云。我當時",
    "X71n1412_003:0237c07": "若見。即踏倒鍬子。師云。識法者懼。明招喚僧。僧應",
    "X71n1412_003:0237c08": "諾。招云還曾夢見仰山麼。師云。猶較些子。雪竇云。",
    "X71n1412_003:0237c09": "仰山被溈山一問。直得草繩自縛。去死十分。師云。",
    "X71n1412_003:0237c10": "千年田八百主。",
    "X71n1412_003:0237c11": "舉玄沙問僧。近離甚麼。僧云瑞巖。沙云。瑞巖有何言",
    "X71n1412_003:0237c12": "句。僧云。長喚主人公。自云諾醒醒著。他後莫受人瞞。",
    "X71n1412_003:0237c13": "沙云。一等是弄精魂。甚奇怪。却云。何不且在彼中。僧",
    "X71n1412_003:0237c14": "云。瑞巖遷化也。沙云。如今還喚得應麼。僧無對。雪竇",
    "X71n1412_003:0237c15": "云。蒼天蒼天。",
    "X71n1412_003:0237c16": "師云。玄沙巧盡拙出。雪竇直處成迃。山僧若作者",
    "X71n1412_003:0237c17": "僧。待他道如今還喚得應麼。但云諾諾。待他擬開",
    "X71n1412_003:0237c18": "口。拂袖便行。非惟勦絕玄沙問頭。亦使瑞巖老人",
    "X71n1412_003:0237c19": "千載之下觀光有在。",
    "X71n1412_003:0237c20": "舉雪峰問僧。近離甚處。云覆船。峰云。生死海未渡。為",
    "X71n1412_003:0237c21": "什麼覆船。雪竇代云。久嚮雪峰。待者老漢擬議。拂袖",
    "X71n1412_003:0237c22": "便行。其僧當時無語。歸舉似覆船。船云。何不道渠無",
    "X71n1412_003:0237c23": "生死。僧再至雪峰舉此語。峯云。此不是爾語。云是覆",
    "X71n1412_003:0237c24": "船恁麼道。峰云。我有二十棒。寄與覆船。二十棒老僧",
    "X71n1412_003:0238a01": "自喫。不干闍黎事。雪竇云。能區能別。能殺能活。若也",
    "X71n1412_003:0238a02": "辨得。天下橫行。",
    "X71n1412_003:0238a03": "師云。雪峰好二十棒。當時待者僧無語。便寄與覆",
    "X71n1412_003:0238a04": "船。却較些子。及乎再來。後二十棒。合是雪峰自喫。",
    "X71n1412_003:0238a05": "雪竇云。能區能別能殺能活。毫釐有差。天地懸隔。",
    "X71n1412_003:0238a06": "舉德山圓明示眾云。但有問答。只竪一指頭。寒則普",
    "X71n1412_003:0238a07": "天普地寒。雪竇云。什麼處見俱胝老。熱則普天普地",
    "X71n1412_003:0238a08": "熱。雪竇云。莫錯認定盤星。森羅萬象徹下孤危。大地",
    "X71n1412_003:0238a09": "山河通上嶮絕。甚麼處得一指頭禪。",
    "X71n1412_003:0238a10": "師云。武帝求仙不得仙。王喬端坐却升天。",
    "X71n1412_003:0238a11": "舉僧問南院。從上諸聖什麼處去。院云。不上天堂。即",
    "X71n1412_003:0238a12": "入地獄。云和尚作麼生。院云。還知寶應老落處麼。僧",
    "X71n1412_003:0238a13": "擬議。院以拂子驀口打。復喚僧近前云。令合是爾行。",
    "X71n1412_003:0238a14": "又打一拂子。雪竇云。令既自行。且拂子不知來處。雪",
    "X71n1412_003:0238a15": "竇道箇瞎。且要雪上加霜。",
    "X71n1412_003:0238a16": "師云。者老漢。已是葛藤不能折合。還知寶應落處",
    "X71n1412_003:0238a17": "麼。僧擬議。劈脊便打。若是箇伶俐衲僧。便可全身",
    "X71n1412_003:0238a18": "擔荷。光耀藂林。令既不行。千古之下。爭免雪竇檢",
    "X71n1412_003:0238a19": "點。良久召大眾。眾擬議。拈主丈云。什麼處去也。",
    "X71n1412_003:0238a20": "舉保福問長慶。盤山道。光境俱忘復是何物。洞山道。",
    "X71n1412_003:0238a21": "光境未忘復是何物。據二老宿。總未得勦絕。作麼生",
    "X71n1412_003:0238a22": "道得勦絕去。慶良久。福云。情知向鬼窟裏作活計。慶",
    "X71n1412_003:0238a23": "云。你作麼生。福云。兩手扶犁水過膝。雪竇云。俱忘未",
    "X71n1412_003:0238a24": "忘總由我。保福因什麼道未得勦絕。酌然能有幾箇。",
    "X71n1412_003:0238b01": "諸人又作麼生道。免得長慶在鬼窟裏。雪竇云。柳絮",
    "X71n1412_003:0238b02": "隨風。自西自東。",
    "X71n1412_003:0238b03": "師云。俱忘未忘。灼然未得勦絕。大小長慶。放過保",
    "X71n1412_003:0238b04": "福。當時待他道作麼生得勦絕去。但云。情知你向",
    "X71n1412_003:0238b05": "鬼窟裏作活計。教他保福進且無門。退亦無地。直",
    "X71n1412_003:0238b06": "饒雪竇。要免長慶在鬼窟裏。且緩緩。",
    "X71n1412_003:0238b07": "舉大梅聞鼯鼠聲。謂眾云。即此物非他物。汝善護持。",
    "X71n1412_003:0238b08": "吾當逝矣。雪竇云。者漢生前莽鹵。死後瞞頇。即此物",
    "X71n1412_003:0238b09": "非他物。是何物。還有分付處也無。有般漢。不解截斷",
    "X71n1412_003:0238b10": "大梅脚跟。只管道貪程太速。",
    "X71n1412_003:0238b11": "師云。即此物非他物。老大梅可謂惺惺。雪竇云。者",
    "X71n1412_003:0238b12": "漢生前莽鹵。死後顢頇。出三界二十五有去也。",
    "X71n1412_003:0238b13": "舉雪峰示眾云。望州亭與你相見了也。烏石嶺與你",
    "X71n1412_003:0238b14": "相見了也。僧堂前與你相見了也。保福問鵝湖。僧堂",
    "X71n1412_003:0238b15": "前且致。望州亭烏石嶺。什麼處相見。鵝湖驟步歸方",
    "X71n1412_003:0238b16": "丈。保福便入僧堂。雪竇云。二老宿是即是。只知雪峰",
    "X71n1412_003:0238b17": "放行。不見雪峰把定。忽有箇衲僧出問。未審雪竇作",
    "X71n1412_003:0238b18": "麼生。豈不是別機宜識休咎底漢。還有望州亭烏石",
    "X71n1412_003:0238b19": "嶺相見底衲僧麼。良久云。擔板禪和。如麻似粟。",
    "X71n1412_003:0238b20": "師云。雪峯把定處。二大老固是不知。當時若問雪",
    "X71n1412_003:0238b21": "竇。未審作麼生祗對。如今師僧。十箇有五雙。不知",
    "X71n1412_003:0238b22": "落處。山僧者裏。莫有別機宜識休咎底衲僧麼。卓",
    "X71n1412_003:0238b23": "主丈云。三十年後。",
    "X71n1412_003:0238b24": "舉趙州問大慈。般若以何為體。慈云。般若以何為體。",
    "X71n1412_003:0238c01": "州呵呵大笑。至來日。州掃地次。大慈却問。般若以何",
    "X71n1412_003:0238c02": "為體。州放下掃箒。呵呵大笑。雪竇云。前來也笑。後來",
    "X71n1412_003:0238c03": "也笑。笑中有刀。大慈還識麼。直饒識得。也未免喪身",
    "X71n1412_003:0238c04": "失命。",
    "X71n1412_003:0238c05": "師云。前來笑與後來笑。較三千里。雪竇云。大慈還",
    "X71n1412_003:0238c06": "識麼。識得也較三千里。",
    "X71n1412_003:0238c07": "舉德山一日飯遲。自掌鉢至法堂上。雪峰見云。者老",
    "X71n1412_003:0238c08": "漢。鍾未鳴鼓未響。托鉢向什麼處去。德山便回。峯舉",
    "X71n1412_003:0238c09": "似巖頭。頭云。大小德山。不會末後句。山聞舉。令侍者",
    "X71n1412_003:0238c10": "喚巖頭至方丈問。爾不肯老僧那。巖頭密啟其意。山",
    "X71n1412_003:0238c11": "至來日上堂。與尋常不同。巖頭到僧堂前。撫掌大笑",
    "X71n1412_003:0238c12": "云。且喜得老漢會末後句。他後天下人不奈何。雖然",
    "X71n1412_003:0238c13": "如此。只得三年。明招代德山云。咄咄。沒處去沒處去。",
    "X71n1412_003:0238c14": "雪竇云。曾聞說箇獨眼龍。元來只有一隻眼。殊不知",
    "X71n1412_003:0238c15": "德山是箇無齒大蟲。若不是巖頭識破。爭得明日與",
    "X71n1412_003:0238c16": "昨日不同。諸人要會末後句麼。只許老胡知。不許老",
    "X71n1412_003:0238c17": "胡會。",
    "X71n1412_003:0238c18": "師云。德山被巖頭一拶。已是去死十分。何待三年",
    "X71n1412_003:0238c19": "後方始遷化。巖頭密啟其意。諸方咸作奇特商量。",
    "X71n1412_003:0238c20": "山僧如眼見鼻頭。敢謂德山只解瞻前不能顧後。",
    "X71n1412_003:0238c21": "雪竇云。德山大似無齒大蟲。好手鑑不出。諸人要",
    "X71n1412_003:0238c22": "會末後句麼。柳絮隨風。自西自東。",
    "X71n1412_003:0238c23": "舉雪峰一日見獼猴。乃云。者獼猴。各各背一面古鏡。",
    "X71n1412_003:0238c24": "三聖便問。歷劫無名。何以彰為古鏡。峰云。瑕生也。聖",
    "X71n1412_003:0239a01": "云。一千五百人善知識。話頭也不識。峰云。老僧住持",
    "X71n1412_003:0239a02": "事煩。雪竇云。好與二十棒。者棒放過也好。免見將錯",
    "X71n1412_003:0239a03": "就錯。",
    "X71n1412_003:0239a04": "師云。大眾且道。三聖將錯就錯。雪峰將錯就錯。若",
    "X71n1412_003:0239a05": "也辨得。二十棒放過。也不為分外。其或未然。還我",
    "X71n1412_003:0239a06": "話頭來。",
    "X71n1412_003:0239a07": "舉僧問國師。如何是本身盧舍那。云與老僧過淨瓶",
    "X71n1412_003:0239a08": "來。僧將到淨瓶。云却安舊處著。僧復問。如何是本身",
    "X71n1412_003:0239a09": "盧舍那。云古佛過去久矣。雲門大師道。無朕迹。雪竇",
    "X71n1412_003:0239a10": "云。直得一手指天一手指地。爭得無。還會麼。雲在嶺",
    "X71n1412_003:0239a11": "頭閑不徹。水流澗下大忙生。",
    "X71n1412_003:0239a12": "師云。雲門可謂光前絕後。大小雪竇。錯下名言。一",
    "X71n1412_003:0239a13": "手指天一手指地。有什麼屎朕迹。",
    "X71n1412_003:0239a14": "舉僧問洞山。時時勤拂拭。莫遣惹塵埃。為什麼不得",
    "X71n1412_003:0239a15": "他衣鉢。山云。直饒道本來無一物。也未合得他衣鉢。",
    "X71n1412_003:0239a16": "且道什麼人合得。僧下九十六轉語。皆不相契。末後",
    "X71n1412_003:0239a17": "云。設使將來。他亦不受。洞山深肯。雪竇云。他既不受。",
    "X71n1412_003:0239a18": "是眼將來底。必應是瞎。還見祖師衣鉢麼。若於此入",
    "X71n1412_003:0239a19": "門。便乃兩手分付。非但大庾嶺頭一箇提不起。設使",
    "X71n1412_003:0239a20": "闔國人來。且欵欵將去。",
    "X71n1412_003:0239a21": "師云。與麼則者僧得他衣鉢了也。且道還有分付",
    "X71n1412_003:0239a22": "處也無。雪竇云。他既不受。是眼將來底。必應是瞎。",
    "X71n1412_003:0239a23": "山僧道。若不將來。爭知是瞎。者裏參見祖師了。三",
    "X71n1412_003:0239a24": "十棒自領出去。",
    "X71n1412_003:0239b01": "舉僧問投子。依稀似半月。髣像若三星。乾坤收不得。",
    "X71n1412_003:0239b02": "師於何處明。子云。道什麼。云想師只有湛水之波。且",
    "X71n1412_003:0239b03": "無滔天之浪。子云。閑言語。雪竇云。投子古佛。不可道",
    "X71n1412_003:0239b04": "不知。若點檢來。直是天地懸隔。纔問。便和聲打。",
    "X71n1412_003:0239b05": "師云。雪竇只知投子把定。不知投子放行。直饒檢",
    "X71n1412_003:0239b06": "點將來。也是泥裏洗土。",
    "X71n1412_003:0239b07": "舉洛浦久為臨濟侍者。到夾山問。自遠趍風。乞師一",
    "X71n1412_003:0239b08": "接。山云。目前無闍黎。此間無老僧。浦便喝。山云。住住",
    "X71n1412_003:0239b09": "闍黎。莫草草怱怱。雲月是同。溪山各異。截斷天下人",
    "X71n1412_003:0239b10": "舌頭即不無。爭教無舌人解語。無對。山便打。雪竇云。",
    "X71n1412_003:0239b11": "者漢可悲可痛。鈍致他臨濟。他既雲月是同。我亦溪",
    "X71n1412_003:0239b12": "山各異。說什麼無舌人不解語。坐具劈口便摵。夾山",
    "X71n1412_003:0239b13": "若是箇知方漢。必然明窻下安排。",
    "X71n1412_003:0239b14": "師云。夾山說道理即不無。爭奈不能塞斷人口。何",
    "X71n1412_003:0239b15": "也。不見道。他既雲月是同。我亦溪山各異。還會麼。",
    "X71n1412_003:0239b16": "一等共行山下路。眼頭各自看風煙。",
    "X71n1412_003:0239b17": "舉三聖問雪峰。透網金鱗以何為食。峰云。待汝出網",
    "X71n1412_003:0239b18": "來向汝道。聖云。一千五百人善知識。話頭也不識。峰",
    "X71n1412_003:0239b19": "云。老僧住持事煩。雪竇云。可惜放過。好與二十棒。者",
    "X71n1412_003:0239b20": "棒一棒也饒不得。直是罕遇作家。",
    "X71n1412_003:0239b21": "師云。雪竇和泥合水。與二十棒即不無。若要扶竪",
    "X71n1412_003:0239b22": "雪峯。驢年也未夢見在。雖然。不入驚人浪。難逢稱",
    "X71n1412_003:0239b23": "意魚。",
    "X71n1412_003:0239b24": "舉伏牛為馬祖馳書。到國師處。國師問。馬祖有何言",
    "X71n1412_003:0239c01": "句示人。牛云。即心是佛。國師云。是什麼語話。良久再",
    "X71n1412_003:0239c02": "問。更有什麼言句。牛云。不是心不是佛不是物。國師",
    "X71n1412_003:0239c03": "云。猶較些子。雪竇代云。當時便喝。牛却問。和尚此間",
    "X71n1412_003:0239c04": "如何。國師云。三點如流水。曲似刈禾鎌。雪竇云。是什",
    "X71n1412_003:0239c05": "麼語話。也好與一拶。見之不取。千載難忘。",
    "X71n1412_003:0239c06": "師云。國師前頭也好與一拶。後頭也好與一拶。雪",
    "X71n1412_003:0239c07": "竇云。見之不取。千載難忘。喝云。是什麼語話。也好",
    "X71n1412_003:0239c08": "與一拶。",
    "X71n1412_003:0239c09": "舉玄沙問鏡清。我不見一法為大過患。你道不見什",
    "X71n1412_003:0239c10": "麼法。清指露柱云。莫是不見者箇法麼。沙云。浙中清",
    "X71n1412_003:0239c11": "水白米從你喫。佛法則未在。雪竇云。大小鏡清。被玄",
    "X71n1412_003:0239c12": "沙熱瞞。我當時若見。但只向道。靈山授記。也未到如",
    "X71n1412_003:0239c13": "此。",
    "X71n1412_003:0239c14": "師云。鏡清被玄沙熱瞞且置。只如雪竇與麼道。還",
    "X71n1412_003:0239c15": "契得他玄沙也無。拈起主丈云。你諸人從江西湖",
    "X71n1412_003:0239c16": "南兩浙來。見主丈但喚作主丈。行但行。總不得動",
    "X71n1412_003:0239c17": "著。",
    "X71n1412_003:0239c18": "舉先報慈問僧。近離甚處。云臥龍。慈云。在彼多少時。",
    "X71n1412_003:0239c19": "云經冬過夏。慈云。龍門無宿客。為什麼在彼許多時。",
    "X71n1412_003:0239c20": "云獅子窟中無異獸。慈云。你試作獅子吼看。云若作",
    "X71n1412_003:0239c21": "獅子吼。即無和尚。慈云。念汝新到。且放三十棒。雪竇",
    "X71n1412_003:0239c22": "云。奇怪諸禪德。若平展則兩不相傷。據令則彼此俱",
    "X71n1412_003:0239c23": "險。還點檢得麼。",
    "X71n1412_003:0239c24": "師云。雪竇能區能別。縱奪可觀。檢點將來。也只扶",
    "X71n1412_003:0240a01": "得者僧。要且未見報慈在。山僧當時若作報慈。你",
    "X71n1412_003:0240a02": "試作獅子吼看。擬開口。劈眷便打。者僧若是真獅",
    "X71n1412_003:0240a03": "子兒。善能哮吼。其或不然。管取跳不出。",
    "X71n1412_003:0240a04": "舉船子云。千尺絲綸直下垂。一波纔動萬波隨。夜靜",
    "X71n1412_003:0240a05": "水寒魚不食。滿船空載月明歸。雪竇云。者漢勞而無",
    "X71n1412_003:0240a06": "功。忽若雲門道。一句合頭語。萬劫繫驢橛。又作麼生",
    "X71n1412_003:0240a07": "免此過。良久云。莫謂水寒魚不食。如今釣得滿船歸。",
    "X71n1412_003:0240a08": "師云。將謂者老漢有多少奇特。拈主丈云。祖師鼻",
    "X71n1412_003:0240a09": "孔在者裏。得也。錦鱗紅尾滿載歌謠。不得也。明月",
    "X71n1412_003:0240a10": "清風一竿脩竹。總不恁麼時如何。須知遠煙浪。別",
    "X71n1412_003:0240a11": "有好思量。",
    "X71n1412_003:0240a12": "舉投子問巨榮禪客。老僧未曾有一言半句。挂諸方",
    "X71n1412_003:0240a13": "耳目。何用要見山僧。僧云。到者裏不施三拜。要且不",
    "X71n1412_003:0240a14": "甘。子云。出家兒得恁麼沒碑記。僧遶禪床一匝而出。",
    "X71n1412_003:0240a15": "子云。有眼無耳朵。六月火邊坐。雪竇云。也不得放過。",
    "X71n1412_003:0240a16": "纔轉便與擒住便喝。是誰不甘。若跳得出。不妨是一",
    "X71n1412_003:0240a17": "員衲僧。",
    "X71n1412_003:0240a18": "師云。投子一言半句。不可道無在諸方。只是不通",
    "X71n1412_003:0240a19": "檢點。僧云。者裏不施三拜。要且不甘。水不可借路。",
    "X71n1412_003:0240a20": "雪竇云。是誰不甘。穿過鼻孔。若跳得出。未必善因",
    "X71n1412_003:0240a21": "而招惡果。",
    "X71n1412_003:0240a22": "舉祖師道。六塵不惡。還同正覺。雪竇云。主丈子是塵。",
    "X71n1412_003:0240a23": "有甚麼過。過既無。應合辨主。所以道。糞掃堆上現丈",
    "X71n1412_003:0240a24": "六金身。且拈在一邊。赤肉團上壁立千仞。又放過一",
    "X71n1412_003:0240b01": "著。直饒八面四方。正好連架打。",
    "X71n1412_003:0240b02": "師云。雪竇盡令提綱。爭奈事不孤起。山僧即不然。",
    "X71n1412_003:0240b03": "主丈子是塵。覺亦不可得。還會麼。畢竟水須朝海",
    "X71n1412_003:0240b04": "去。到頭雲定覓山歸。",
    "X71n1412_003:0240b05": "舉古云。眼裏著沙不得。耳裏著水不得。忽若有个漢。",
    "X71n1412_003:0240b06": "信得及把得住。不受人瞞。祖佛言教。是什麼熱椀鳴",
    "X71n1412_003:0240b07": "聲。便請高掛鉢囊。拗折主丈。管取一員無事道人。又",
    "X71n1412_003:0240b08": "云。眼裏著得須彌山。耳裏著得大海水。一般漢受人",
    "X71n1412_003:0240b09": "商量。祖佛言教。如龍得水。似虎靠山。却須挑起鉢囊。",
    "X71n1412_003:0240b10": "橫擔主丈。亦是一員無事道人。復云。恁麼也不得。不",
    "X71n1412_003:0240b11": "恁麼也不得。然後沒交涉。三員無事道人中。要選一",
    "X71n1412_003:0240b12": "人為師。",
    "X71n1412_003:0240b13": "師云。者老漢。慈悲之故有落草之談。眼裏著不得",
    "X71n1412_003:0240b14": "沙。耳裏著不得水。什麼處是無事道人。眼裏著得",
    "X71n1412_003:0240b15": "須彌山。耳裏著得大海水。者般漢。更買草鞋行脚",
    "X71n1412_003:0240b16": "三十年。後遇著本色衲僧。正好朝打三千暮打八",
    "X71n1412_003:0240b17": "百。恁麼也不得。不恁麼也不得。然後沒交涉。三人",
    "X71n1412_003:0240b18": "中一人受救。具眼者辨取。",
    "X71n1412_003:0240b20": "重拈雪竇舉古一百則。因溫陵宣首座有請而作。",
    "X71n1412_003:0240b21": "非所謂妄擬前脩圖誇後學為自得也。昔卍菴甞",
    "X71n1412_003:0240b22": "謂。拈頌之作。始於汾陽。暨雪竇宏其音。顯其旨。汪",
    "X71n1412_003:0240b23": "洋乎不可涯。後之作者。馳騁雪竇。不顧道德之奚",
    "X71n1412_003:0240b24": "若。務以文彩煥爛。相鮮為美。使後學不見古人渾",
    "X71n1412_003:0240c01": "淳大全之旨云云。然道德懸遠。弗逃先聖之譏。文",
    "X71n1412_003:0240c02": "彩相鮮。決非愚事。惟徑截省要處。揭示直指之傳。",
    "X71n1412_003:0240c03": "恐無愧於抑揚云爾。時。",
    "X71n1412_003:0240c04": "皇慶壬子孟夏休居叟書于開元娑羅室。",
    "X71n1412_003:0240c06": "法語",
    "X71n1412_003:0240c07": "示海首座省母",
    "X71n1412_003:0240c08": "父母未生已前。便有報德酧恩一句。如天之高。如地",
    "X71n1412_003:0240c09": "之厚。如日月之明。如虗空之廣。雖千佛出興相共讚",
    "X71n1412_003:0240c10": "揚。止是明建立邊事。若欲窺其涯涘。辨其端倪。鞠其",
    "X71n1412_003:0240c11": "旨歸。窮其蘊底。經無量劫。止益疲勞。入海筭沙。有何",
    "X71n1412_003:0240c12": "利益。是故從上若佛若祖。乘大願輪。遊人間世。最初",
    "X71n1412_003:0240c13": "一著。莫不一一用金剛正印印定。然後無差。脫略萬",
    "X71n1412_003:0240c14": "緣。等觀三世。無有我人眾生分別影響之異。然後示",
    "X71n1412_003:0240c15": "以生死涅槃。捨身受身。出此沒彼。所謂種種幻化悉",
    "X71n1412_003:0240c16": "生我心。猶如片雲點太清裏。殊不知。我王庫內寔無",
    "X71n1412_003:0240c17": "是刀。祖師云。父母非我親。誰是最親者。諸佛非我道。",
    "X71n1412_003:0240c18": "誰是最道者。此言極為切要。怜悧漢。纔聞舉著。便可",
    "X71n1412_003:0240c19": "如白衣拜相。更不循途守轍。歷涉階梯。然後轉向那",
    "X71n1412_003:0240c20": "邊。回天關立地軸。掀翻聖凡窠窟。截斷生死根株。無",
    "X71n1412_003:0240c21": "一法不是真乘。無一物不為妙用。孚上座問鼓山。父",
    "X71n1412_003:0240c22": "母未生已前鼻孔。落在甚麼處。鼓山云。即今生也。鼻",
    "X71n1412_003:0240c23": "孔在甚麼處。孚上座不肯。乃云。你問我。鼓山理前問。",
    "X71n1412_003:0240c24": "孚上座但搖扇而已。信知此事己眼洞明。脚跟下虗",
    "X71n1412_003:0241a01": "豁豁地。拈將出來。逈然殊特。只如鼓山云即今生也",
    "X71n1412_003:0241a02": "鼻孔在什麼處。若向者裏著得隻眼。便見祖師云父",
    "X71n1412_003:0241a03": "母非我親誰是最親者。諸佛非我道誰是最道者。亦",
    "X71n1412_003:0241a04": "乃如十日並照。目前萬象森羅。四聖六凡。長短纖洪。",
    "X71n1412_003:0241a05": "瞞他一點不得。直饒孚上座不肯。也是抱橋柱澡洗。",
    "X71n1412_003:0241a06": "若更向搖扇處卜度。以當向上宗乘。轉沒交涉。个事",
    "X71n1412_003:0241a07": "如紅爐片雪。直是無一絲毫。猶恐坐在無魂必死之",
    "X71n1412_003:0241a08": "地。何況有佛有祖。有冤有親。有恩可酬。有德可報。縱",
    "X71n1412_003:0241a09": "經塵劫。欲知父母未生已前鼻孔落處。終莫能得。畢",
    "X71n1412_003:0241a10": "竟如何。撒手到家人不識。更無一物獻尊堂。",
    "X71n1412_003:0241a11": "示機侍者",
    "X71n1412_003:0241a12": "古人流通佛祖言教。垂示後學。有抽釘拔楔解粘去",
    "X71n1412_003:0241a13": "縛之妙。至於周旋返覆逸格變通。如轉圓石於萬仞",
    "X71n1412_003:0241a14": "之崗。而壽後世者無他焉。盖欲脫去情執勝負知見",
    "X71n1412_003:0241a15": "解會。置人於空勞勞淨倮倮洒洒落落無為無事大",
    "X71n1412_003:0241a16": "解脫之場也。今則不然。動有所礙世智聰利者。有辯",
    "X71n1412_003:0241a17": "強自勝之殊。枯木寒灰者。墮寂默馳求之異。觀其措",
    "X71n1412_003:0241a18": "置。靡不自謂從上爪牙。殆乎臨機應變。觸境遇緣。未",
    "X71n1412_003:0241a19": "甞不是黑山鬼窟下活計也。此事決非造次。要在當",
    "X71n1412_003:0241a20": "人領略時灼然諦當。然後二六時中。無絲毫滲漏。方",
    "X71n1412_003:0241a21": "可就人決擇。尚恐為知解風所吹。其珍蓄寶秘。不肯",
    "X71n1412_003:0241a22": "放捨。為將來大病。況根本不實。造詣未至。而欲究明",
    "X71n1412_003:0241a23": "斯事。何異蚯蚓之舞。欲昇煙雲而變化。其可得乎。看",
    "X71n1412_003:0241a24": "他馬祖百丈黃檗臨濟。的的相承。潛符密契。顯示此",
    "X71n1412_003:0241b01": "箇法門。直是嶮峻。至於臨機八面獨脫無依。所謂周",
    "X71n1412_003:0241b02": "旋返覆逸格變通。如轉圓石於萬仞之崗者。豈徒云",
    "X71n1412_003:0241b03": "哉。",
    "X71n1412_003:0241b04": "示性上人",
    "X71n1412_003:0241b05": "趙州狗子無佛性。也勝猫兒十萬倍。此五祖老人。向",
    "X71n1412_003:0241b06": "生佛未具已前。孤逈逈峭巍巍處。單提者一著子。務",
    "X71n1412_003:0241b07": "要絕羅籠脫知解。以自證自悟為期。豈淺近浮習馳",
    "X71n1412_003:0241b08": "騖言語立機立境者。彷彿於其間哉。近時以來。多不",
    "X71n1412_003:0241b09": "本所自。惟只向情意識卜度。所謂彼自無瘡。勿傷之",
    "X71n1412_003:0241b10": "也。如今若要易見。但於脚跟下。洞照自己本分一段",
    "X71n1412_003:0241b11": "靈光。父母未生已前常炟赫地。至於今日。何曾昧却",
    "X71n1412_003:0241b12": "絲毫。古人云。萬法是心光。諸緣惟性曉。本無迷悟人。",
    "X71n1412_003:0241b13": "只要今日了。與麼說話。豈不是龍馳虎驟。香象渡河。",
    "X71n1412_003:0241b14": "獨脫無依。威德自在者也。",
    "X71n1412_003:0241b15": "示本禪人",
    "X71n1412_003:0241b16": "道本無言。言言見道。法無所著。處處皆真。乃從上佛",
    "X71n1412_003:0241b17": "但之徽猷。非今時淺根之窠窟。務要存心確實。於二",
    "X71n1412_003:0241b18": "六時中。以透頂透底徹骨徹隨為期。則悠久自然成",
    "X71n1412_003:0241b19": "辨。是他上根利智之士。初無他術。但能一刀兩段。直",
    "X71n1412_003:0241b20": "截無疑。全體承當。了無依倚。然後指揮佛祖。排斥眾",
    "X71n1412_003:0241b21": "魔。吞爍乾坤。隨處建立。更不尋枝摘葉。帶水拖泥。如",
    "X71n1412_003:0241b22": "靈龜負圖。自取喪身之兆。所以麻三斤乾屎橛。杖林",
    "X71n1412_003:0241b23": "山下竹筋鞭。楚王城畔東流水之類。是皆破妄纏出",
    "X71n1412_003:0241b24": "見刺。超名相離垢染。絕解路去情執之要徑也。",
    "X71n1412_003:0241c01": "示慧禪人",
    "X71n1412_003:0241c02": "佛法無人說。雖慧莫能了。此豈離言說而求其根本",
    "X71n1412_003:0241c03": "充實。理地精至而純一無雜哉。要在猛利一徑截斷。",
    "X71n1412_003:0241c04": "然後將古人言句密切提撕。畢竟是什麼道理。所謂",
    "X71n1412_003:0241c05": "眼若不睡。諸夢自除。心若不異。萬法一如。與麼會得。",
    "X71n1412_003:0241c06": "一大藏教無一法可當情。德山棒臨濟喝。颺向糞掃",
    "X71n1412_003:0241c07": "堆頭。全體是箇大解脫人。何處更有情量境界差別",
    "X71n1412_003:0241c08": "機緣。透脫不透脫耶。擊石火閃電光。搆得搆不得。未",
    "X71n1412_003:0241c09": "免喪身失命。除非知有。莫能知之。",
    "X71n1412_003:0241c10": "　　　示慧禪人",
    "X71n1412_003:0241c11": "佛法無人說。雖慧莫能了。說即不無。了即不可。須知",
    "X71n1412_003:0241c12": "道三世諸佛是未了底。六代祖師是未了底。天下老",
    "X71n1412_003:0241c13": "和尚是未了底。與麼會得。好一員無事衲僧。只如盡",
    "X71n1412_003:0241c14": "乾坤大地草木叢林。盡是千佛一數。且道是了耶不",
    "X71n1412_003:0241c15": "了耶。衲僧家到者裏。直得機如掣電。眼似流星。撩起",
    "X71n1412_003:0241c16": "便行。卒摸索不著。所以從上諸老宿。拈一機示一境。",
    "X71n1412_003:0241c17": "無非向生佛未具已前。單提者一著子。務要存心直",
    "X71n1412_003:0241c18": "截。不在多端。才涉思量。即成窠臼。豈不見臨濟侍德",
    "X71n1412_003:0241c19": "山。山云。老僧今日困。濟云。者老漢寐語作什麼。德山",
    "X71n1412_003:0241c20": "擬拈棒。臨濟便掀倒禪床。二大老如奔流度刃。不犯",
    "X71n1412_003:0241c21": "鋒芒。截鐵斬釘。豈容擬議。如今諸方商量。只管說照",
    "X71n1412_003:0241c22": "用同時。賓主互換。咄。白日青天。切忌寐語。",
    "X71n1412_003:0241c23": "示念禪人",
    "X71n1412_003:0241c24": "道無迷悟。法離見聞。直下承當。猶存窠窟。若要乾坤",
    "X71n1412_003:0242a01": "坐斷。應須撒手懸崖。從教鐵壁銀山。管取當頭裂破。",
    "X71n1412_003:0242a02": "脚跟下穩實。手面上玲瓏。至覿面臨機之時。著著有",
    "X71n1412_003:0242a03": "出身之路。是故從上老宿。提持个事。深不容易。臨濟",
    "X71n1412_003:0242a04": "問黃檗佛法的的大意。三度被打。德山到龍潭。吹滅",
    "X71n1412_003:0242a05": "紙燭。便云從今不疑天下老和尚舌頭。雪峰問玄沙。",
    "X71n1412_003:0242a06": "備頭陀何不遍參去。玄沙云。達磨不來東土。二祖不",
    "X71n1412_003:0242a07": "往西天。是皆一一契證。若佛若祖。不立文字。教外別",
    "X71n1412_003:0242a08": "傳之妙。此道荒凉。無甚今日。年來師僧看不上眼。十",
    "X71n1412_003:0242a09": "年二十年。出藂林入保社。名字行脚。本非正因。其間",
    "X71n1412_003:0242a10": "一箇半箇。稍若知非。無非影響相承。被人挨拶將來。",
    "X71n1412_003:0242a11": "便見氷消瓦解。間有亂呈懵袋。問渠。臨濟問黃檗佛",
    "X71n1412_003:0242a12": "法的的大意。三度被打。意旨如何。便云。識取鉤頭意。",
    "X71n1412_003:0242a13": "莫認定盤星。德山見龍潭吹滅紙燭。因什麼便道不",
    "X71n1412_003:0242a14": "疑天下老和尚舌頭。答云脚跟下黑洞洞地。雪峰問",
    "X71n1412_003:0242a15": "備頭陀何不遍參去。玄沙云達磨不來東土。二祖不",
    "X71n1412_003:0242a16": "往西天時如何。對云。張公喫酒李公醉。如斯見解。凌",
    "X71n1412_003:0242a17": "辱宗風。未能一念回光。一味食人涎唾。若解頓忘知",
    "X71n1412_003:0242a18": "見。洞徹淵源。把斷要津。不通凡聖。與他老宿把手共",
    "X71n1412_003:0242a19": "行。二六時中。全體是箇大解脫人。纖塵不立。凜凜孤",
    "X71n1412_003:0242a20": "危。不受差排。豈容近傍。便見似地擎山。不知山之孤",
    "X71n1412_003:0242a21": "峻。如石含玉。不知玉之無瑕。身心一如。身外無餘。從",
    "X71n1412_003:0242a22": "教千聖出來。直是搆他不著。",
    "X71n1412_003:0242a23": "示與禪人",
    "X71n1412_003:0242a24": "五祖和尚云。山僧十數年。海上參尋數員尊宿。自謂",
    "X71n1412_003:0242b01": "千了百當。及至浮山圓鑑會中。直是開口不得。後到",
    "X71n1412_003:0242b02": "白雲。咬破一个鐵酸饀。直得百味具足。且饀子一句",
    "X71n1412_003:0242b03": "作麼生道。花發雞冠媚早秋。誰人能染紫絲頭。有時",
    "X71n1412_003:0242b04": "風動頻相倚。以向堦前鬪不休。者老漢。懸羊頭賣狗",
    "X71n1412_003:0242b05": "肉。徹骨風流。熏天臭氣。籍沒臨濟家私。凌滅楊岐宗",
    "X71n1412_003:0242b06": "旨。致令後代兒孫。不能直截根源。惟務尋枝摘葉。所",
    "X71n1412_003:0242b07": "謂禾黍不陽艶。競[栽-木+土]桃李春。翻令力耕者。半作賣花",
    "X71n1412_003:0242b08": "人者。是也。如今諸方商量便道。雞冠花詩。即是饀子",
    "X71n1412_003:0242b09": "一句。謂之天然標格。絕世提持。全明向上爪牙。徹證",
    "X71n1412_003:0242b10": "佛祖巴鼻。或謂不是饀子一句。一味佯聾詐啞。指柳",
    "X71n1412_003:0242b11": "罵桑。得路便行。不循途轍。不然則二俱不涉。謂之獨",
    "X71n1412_003:0242b12": "弄單提。栗棘金圈。拋來擲去。顯臨濟無位真人。提殺",
    "X71n1412_003:0242b13": "活金剛寶劒。是皆鑽龜打瓦。意識摶量。摸象眾盲。異",
    "X71n1412_003:0242b14": "端競起。如今若要易見。但向五祖百味具足處。直下",
    "X71n1412_003:0242b15": "覰破。自然伎倆忘心路絕。全心即佛。全佛即心。非惟",
    "X71n1412_003:0242b16": "坐斷五祖舌頭。抑可與三世諸佛六代聖人天下老",
    "X71n1412_003:0242b17": "和尚。同一心知。同一眼見。七出八沒。獨步大方。如師",
    "X71n1412_003:0242b18": "子王得大自在。其或不然。但看今年二三月。滿城開",
    "X71n1412_003:0242b19": "徧牡丹花。",
    "X71n1412_003:0242b20": "示見侍者",
    "X71n1412_003:0242b21": "佛祖大事。有志之士。決欲究明。其所稟器質。逈然不",
    "X71n1412_003:0242b22": "同。纔出頭來。便知生佛未具已前一著子。自證自悟。",
    "X71n1412_003:0242b23": "自作為自建立。未甞有毫髮許道理從外來也。五祖",
    "X71n1412_003:0242b24": "和尚云。十二時中。如靠一座須彌山相似。此言極有",
    "X71n1412_003:0242c01": "深旨。所謂須彌山者。即是生佛未具已前一著子也。",
    "X71n1412_003:0242c02": "德山未到龍潭時。早知有此一著。纔入門。未曾相見。",
    "X71n1412_003:0242c03": "便云。久嚮龍潭。及乎到來。潭又不見。龍又不見。渾鋼",
    "X71n1412_003:0242c04": "打就。生鐵鑄成。無過此語。龍潭云。子親到龍潭。者箇",
    "X71n1412_003:0242c05": "便是將德山向平地上掘坑埋却。且不驚天動地。若",
    "X71n1412_003:0242c06": "是透不過底。直是礙塞殺人。又何用奪鼓掣旗。展劒",
    "X71n1412_003:0242c07": "刃上事。然後謂之明殺活也。至于吹滅紙燭。豁然大",
    "X71n1412_003:0242c08": "悟。燒却疏鈔。出大言牌。是皆熟睡饒噡語耳。後至溈",
    "X71n1412_003:0242c09": "出。著草鞋背法堂便去。又是第二頭矣。一日小參不",
    "X71n1412_003:0242c10": "答話。有云問話者三十棒。時有僧出。德山便打。僧云。",
    "X71n1412_003:0242c11": "某甲話也未問。和尚因甚便打。德山云。汝是甚處人。",
    "X71n1412_003:0242c12": "僧云新羅人。德山云。未跨船舷。好與三十棒。若不知",
    "X71n1412_003:0242c13": "有者一著子。又焉能如此疾燄過風不容擬議者耶。",
    "X71n1412_003:0242c14": "雪竇云。德山握閫外威權。有當斷不斷不招其亂底",
    "X71n1412_003:0242c15": "劒。諸人要識新羅僧麼。只是撞著露柱底瞎漢。雪竇",
    "X71n1412_003:0242c16": "天然氣槩。逸格提持。惜乎不辨來風。非惟不識者僧。",
    "X71n1412_003:0242c17": "抑亦蹉過德山不少。雖然。參學人切忌向者裏釘樁",
    "X71n1412_003:0242c18": "搖櫓。見侍者來自新羅。妙齡英發。險阻艱難歷涉殆",
    "X71n1412_003:0242c19": "盡。孜孜為道愈篤愈勤。其所守確乎不可㧞也。訪子",
    "X71n1412_003:0242c20": "於隆祖塔。左以己事見扣。然宗門大事。賴有力者相",
    "X71n1412_003:0242c21": "與扶持。古人有雖老不敢寧居逸體。惟談禪病以警",
    "X71n1412_003:0242c22": "來蒙之說。予智識荒凉。豈敢妄攀先哲。因其來問語",
    "X71n1412_003:0242c23": "意至誠。不得不為覼縷也。",
    "X71n1412_003:0242c24": "珍藏主自菴說",
    "X71n1412_003:0243a01": "珍藏主。以自菴為稱。求說於予。予固無舌而不能說",
    "X71n1412_003:0243a02": "也。然無舌而說。豈萬象森羅摐然在吾耳目之間。而",
    "X71n1412_003:0243a03": "能替吾說耶。夫自菴者。盖自己清淨廣大虗徹靈明。",
    "X71n1412_003:0243a04": "盖天盖地。包含法界。本有之菴也。故能以生死涅槃",
    "X71n1412_003:0243a05": "真如佛性為關鑰。三界二十五有為戶庭。十八處為",
    "X71n1412_003:0243a06": "堂奧。四大五蘊為家具。要在當人於二六時中。與一",
    "X71n1412_003:0243a07": "切人把手共行。出入無間。常時虗豁豁地。則通上徹",
    "X71n1412_003:0243a08": "下。直截無疑。穩坐家堂。受用自在。豈復上他門戶。別",
    "X71n1412_003:0243a09": "有對待。而使吾行住坐臥。不能確實哉。石頭和尚云。",
    "X71n1412_003:0243a10": "菴雖小含法界。方丈老人相體解。上乘菩薩信無疑。",
    "X71n1412_003:0243a11": "中下聞之必生怪。原其古人所自。必欲後人傳持佛",
    "X71n1412_003:0243a12": "祖正命之道。不愁無佛。但愁無眾生也。眾生與佛是",
    "X71n1412_003:0243a13": "一是二。居此庵者。為吾辨之。",
    "X71n1412_003:0243a14": "重刊汾陽和尚語錄疏",
    "X71n1412_003:0243a15": "昔風穴和尚謂首山曰。不幸臨濟之道。至吾將墜于",
    "X71n1412_003:0243a16": "地矣。觀此一眾。雖敏者多。見性者少。吾雖望子之久。",
    "X71n1412_003:0243a17": "猶恐耽著此經。不能放捨。風穴高提祖印。向千聖頂",
    "X71n1412_003:0243a18": "[寧*頁]上。下者一著。不妨嶮峻。其奈首山言前領旨。格外",
    "X71n1412_003:0243a19": "明宗。直下承當。不存毫髮。洎風穴上堂。舉世尊以青",
    "X71n1412_003:0243a20": "蓮目顧視大眾。而首山宏機捷出。拂袖便行。如淵之",
    "X71n1412_003:0243a21": "深嶽之聳。所謂唱愈高而和愈峻也。汾陽禪師。出首",
    "X71n1412_003:0243a22": "山之門。弄西河獅子。奮出窟爪牙。哮吼一聲。群魔屏",
    "X71n1412_003:0243a23": "迹。梵僧請法。即為敷揚。戞玉鏗金。超聞離見。六人大",
    "X71n1412_003:0243a24": "器。具在典章。耀古騰今。藂林標格。家法來從有自。正",
    "X71n1412_003:0243b01": "音其可無傳。在昔固已刊行。歲久遂成湮沒。天台子",
    "X71n1412_003:0243b02": "聰藏主。靈機夙契。宗匠親承。慨祖室之長冥。惜真風",
    "X71n1412_003:0243b03": "之不振。握驪珠擬澄滄海。執慧斧欲伐邪林。募緣重",
    "X71n1412_003:0243b04": "刊。垂惠後學。余嘉其志。故發緒言。希聞見而樂從。庶",
    "X71n1412_003:0243b05": "有光於祖道也。",
    "X71n1412_003:0243b06": "示梵藏主",
    "X71n1412_003:0243b07": "大力量人擡脚不起。開口不在舌頭上。明眼人落井。",
    "X71n1412_003:0243b08": "此是松源老祖。向千聖著眼不及處。捩轉面皮。直教",
    "X71n1412_003:0243b09": "盡大地人寒毛卓竪。自古自今。多少人向者裏窺覷",
    "X71n1412_003:0243b10": "無由。未免東卜西卜。殊不知拋却自己家珍。去尋瓦",
    "X71n1412_003:0243b11": "礫。及至入般涅槃。自知平生做盡伎倆。百醜千拙。無",
    "X71n1412_003:0243b12": "著慚愧處。却云。兄弟久聚。正路行者有之。而不能用",
    "X71n1412_003:0243b13": "黑豆法。難以荷負正宗。臨濟佛法。到此平沈。痛哉痛",
    "X71n1412_003:0243b14": "哉。此又是第二頭矣。先育王云。你若是箇一刀兩段",
    "X71n1412_003:0243b15": "底漢。黑豆法有甚難用。智門和尚云。黑豆好合醬。只",
    "X71n1412_003:0243b16": "者便是。平生肝膽向人傾。相識猶如不相識。參學人",
    "X71n1412_003:0243b17": "到者裏如何著眼。自非心機路絕。照用都忘。動靜施",
    "X71n1412_003:0243b18": "為渾成大用。未免容易了却。所謂殺人刀活人劒。乃",
    "X71n1412_003:0243b19": "上古風規。亦今時樞要。當頭坐斷。左右逢原。妙用縱",
    "X71n1412_003:0243b20": "橫。透頂透底。雖然如是。大力量人因甚麼擡脚不起。",
    "X71n1412_003:0243b21": "開口不在舌頭上。在甚麼上。明眼人因甚麼落井。直",
    "X71n1412_003:0243b22": "饒不動口不搖舌。不作伎倆。一一緇素得來。我更問",
    "X71n1412_003:0243b23": "你。作麼生是黑豆法。",
    "X71n1412_003:0243b24": "示巖維那",
    "X71n1412_003:0243c01": "言無言言。行無行行。修無修修。證無證證。會者近爾。",
    "X71n1412_003:0243c02": "迷者遠乎。此是釋迦老子。在鹿野苑中。為五比丘。初",
    "X71n1412_003:0243c03": "說四諦法也。後之學者。讀之甚多。會之甚少。會而行",
    "X71n1412_003:0243c04": "之亦復少矣。然而稟質昏昧。習性怠墮。固不在言。天",
    "X71n1412_003:0243c05": "資明敏。理地精至者。動有所礙。此病非特今時有之。",
    "X71n1412_003:0243c06": "古之英特超詣之士。未甞不墮斯轍。阿難多聞。不證",
    "X71n1412_003:0243c07": "無漏。鶖子滿智。未徹法源。至於黃梅七百高僧。世智",
    "X71n1412_003:0243c08": "辯聰。俊偉奔軼。莫不有之。及乎呈偈投機。遂有不識",
    "X71n1412_003:0243c09": "字行者。信口發言。倩人書寫。有菩提無樹明鏡非臺",
    "X71n1412_003:0243c10": "之句。驚動一時。然亦不知說何法也。及至夜半傳衣。",
    "X71n1412_003:0243c11": "而七百高僧疑情未決。竟欲奪取。遂至大庾嶺頭。而",
    "X71n1412_003:0243c12": "明上座最先及之。盧行者以不思善惡本來面目之",
    "X71n1412_003:0243c13": "語詰之。而明上座因時發露本地風光。方知密意不",
    "X71n1412_003:0243c14": "從人得。若以明公之博識遠見。名稱普聞。甞為七百",
    "X71n1412_003:0243c15": "龍象所推。較之盧行者不識一字。何止霄壤之遠。然",
    "X71n1412_003:0243c16": "聖賢示化。由本願力。隨眾生心。現殊勝事。當穩顯不",
    "X71n1412_003:0243c17": "測之際。而成就此無上最勝第一義門。決非細事。況",
    "X71n1412_003:0243c18": "此事不在心機巧智。只要根本充實。以徹證為期。然",
    "X71n1412_003:0243c19": "後遇著本色宗匠。不近人情。施以惡辣。自然成辦。然",
    "X71n1412_003:0243c20": "後奮大機顯大用。向千聖頂[寧*頁]上。揭示不可示之宗。",
    "X71n1412_003:0243c21": "提持不可持之要。直下如生鐵鑄就。雖千佛出興。要",
    "X71n1412_003:0243c22": "且移換他一絲毫不得。德山和尚云。毫釐繫念。三途",
    "X71n1412_003:0243c23": "業因。瞥爾情生。萬劫覊鎻。聖名凡號盡是虗聲。殊相",
    "X71n1412_003:0243c24": "劣形皆為幻色。汝欲求之。得無累乎。及其厭之。又成",
    "X71n1412_003:0244a01": "大患。與麼說話。可謂上無攀仰。下絕己躬。正體堂堂。",
    "X71n1412_003:0244a02": "纖塵不立。如今若要直下無疑。不用如之若何。便請",
    "X71n1412_003:0244a03": "一時領取。若更問道領箇什麼。我也救汝不得。",
    "X71n1412_003:0244a04": "楞嚴經授天錫郭山長",
    "X71n1412_003:0244a05": "天錫山長郭公。為鄱江椽吏。去湖寺密邇。與予為方",
    "X71n1412_003:0244a06": "外友。凡過從亹亹言論。至情真義篤處。必脫略邊幅。",
    "X71n1412_003:0244a07": "能以吾佛祖無上妙圓之道。增益重信。開發正見。在",
    "X71n1412_003:0244a08": "塵勞中。不與萬法為侶。真大丈夫也。況淵才雅思。卓",
    "X71n1412_003:0244a09": "冠古今。悉自天稟。又非時輩所及。甞謂之曰。士大夫",
    "X71n1412_003:0244a10": "去古既遠。不能深造遠到。良由一念迷妄。背自本心。",
    "X71n1412_003:0244a11": "流入諸趣。於一切違順境界差別因緣。透脫不行。自",
    "X71n1412_003:0244a12": "作障難。是故世尊在室羅筏城。住大精舍。直授阿難",
    "X71n1412_003:0244a13": "首楞嚴王具足三昧。揭示此心真實虗妄。如大日輪",
    "X71n1412_003:0244a14": "昇大虗空。使一切有情無情。無不覩其清淨光明。徹",
    "X71n1412_003:0244a15": "證此心不生滅地。然而此經傳至中國。幾數百年。自",
    "X71n1412_003:0244a16": "非夙習大乘。則不能信受。觀公所存。若合符節。妙圓",
    "X71n1412_003:0244a17": "超悟。正在斯時。果能探賾精通。超情離見。然後逢緣",
    "X71n1412_003:0244a18": "遇境。管照一如。所謂在家菩薩。與裴相國楊大年李",
    "X71n1412_003:0244a19": "駙馬輩。同入清淨無為法性海中。轉化有情。利行一",
    "X71n1412_003:0244a20": "切。不為虗出頭也。予既授此經。復書此以勉其進。",
    "X71n1412_003:0244a21": "示啟侍者",
    "X71n1412_003:0244a22": "不是心不是佛不是物。從上佛祖言教。到者裏一時",
    "X71n1412_003:0244a23": "裂破。古今淨盡。物我俱忘。如斬一縷絲。一斬一切斬。",
    "X71n1412_003:0244a24": "千劫萬劫不壞不移。然後無絲毫過患。便可回天關",
    "X71n1412_003:0244b01": "轉地軸。向千聖頂[寧*頁]上。拈出一機。萬靈仰望不及處。",
    "X71n1412_003:0244b02": "拶出父母未生已前面目。直是風凜凜地。方可稱為",
    "X71n1412_003:0244b03": "大解脫人。脚跟下十字縱橫。綽綽然有餘裕也。前聖",
    "X71n1412_003:0244b04": "後聖建立門庭。例皆如此。近世學者。不本宗乘。向外",
    "X71n1412_003:0244b05": "馳求。自為虗誑。及乎歇得馳求。到一念不生前後際",
    "X71n1412_003:0244b06": "斷。未能轉向那邊。至竟還成莽鹵。從上來事。儘有生",
    "X71n1412_003:0244b07": "涯。睦州和尚云。未得箇入頭。須得箇入頭。既得箇入",
    "X71n1412_003:0244b08": "頭。不得孤負老僧。懸崖撒手。正在斯時。纔涉思量。即",
    "X71n1412_003:0244b09": "落第二。者裏全心即佛。全佛即心。十二時中。隨分著",
    "X71n1412_003:0244b10": "衣喫飯。便是沒量大人也。",
    "X71n1412_003:0244b11": "示侍侍者",
    "X71n1412_003:0244b12": "從上來事。不異如今。但了目前。別無他解。目前不了。",
    "X71n1412_003:0244b13": "便見紛紜。隱顯殊途。千差萬別。必欲究其旨歸。何異",
    "X71n1412_003:0244b14": "守株待兔。是故若佛若祖。提持箇事。惟大智方明。至",
    "X71n1412_003:0244b15": "觸境遇緣。靡不成現。壯士展臂。不假他力。師子遊行。",
    "X71n1412_003:0244b16": "豈求伴侶。到者箇田地。正好退步就己揩磨。雖不動",
    "X71n1412_003:0244b17": "地驚天。直是欺賢罔聖。豈不見雪竇和尚云。明眼人",
    "X71n1412_003:0244b18": "沒窠臼。我且問你。各從臨濟德山下來。棒喝向你不",
    "X71n1412_003:0244b19": "能施。語言向你用不著。我既如是。你合必然。作麼生",
    "X71n1412_003:0244b20": "露箇消息。令雪竇知你是箇風吹不入漢。雪竇全機",
    "X71n1412_003:0244b21": "出沒。獨弄單提。檢點將來。正是就地彈雀。決要做他",
    "X71n1412_003:0244b22": "雲門直下兒孫。欲露箇消息。然後知是風吹不入漢。",
    "X71n1412_003:0244b23": "政不必問人也。畢竟如何。字經三寫。烏焉成馬。",
    "X71n1412_003:0244b24": "示俊禪人",
    "X71n1412_003:0244c01": "藂林凋弊。此道荒凉。提待佛祖向上綱要。固難其人。",
    "X71n1412_003:0244c02": "大心衲子。於日用現行。常存正念。必欲尋師決擇。直",
    "X71n1412_003:0244c03": "到不疑之地。尤不易得。是故從上若佛若祖。單提箇",
    "X71n1412_003:0244c04": "事。只貴目前。纔涉思量。便沒交涉。所以道。一心不生。",
    "X71n1412_003:0244c05": "萬法無咎。無咎無法。不生不心。到者裏。坐斷報化佛",
    "X71n1412_003:0244c06": "頭。直下無第二念。所謂靈鋒寶劒常露現前。亦能殺",
    "X71n1412_003:0244c07": "人。亦能活人。是皆不得已而為之。見人不會。又來下",
    "X71n1412_003:0244c08": "面著箇注脚云。若能殺人不能活人。此人有眼無耳。",
    "X71n1412_003:0244c09": "若能活人不能殺人。此人有足無目。全機不動。覿面",
    "X71n1412_003:0244c10": "相呈。直截根源。壁立萬仞。豈不綽綽然有餘裕哉。",
    "X71n1412_003:0244c12": "古林和尚語錄卷第三"
}