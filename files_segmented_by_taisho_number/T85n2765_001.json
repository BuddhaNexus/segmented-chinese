{
    "T85n2765_001:0304a10": "涅槃經疏",
    "T85n2765_001:0304a12": "得理踰明除身口意十惡名觸。三業淨得正",
    "T85n2765_001:0304a13": "命者。除十惡□命相續名得正命觸也。受名",
    "T85n2765_001:0304a14": "攝取者。眾生受時取境苦□有無名受。二地",
    "T85n2765_001:0304a15": "智慧踰明領納二地下功德故名受為攝取也。",
    "T85n2765_001:0304a16": "受故起煩惱。三十七品能懷三惡道報。故以",
    "T85n2765_001:0304a17": "受為攝取。此就所除制名也。思惟是三地心。",
    "T85n2765_001:0304a18": "斷見諦麁細惑盡。解心勝前二地名增得。是",
    "T85n2765_001:0304a19": "三十七品破煩惱者。是四地心。能破修道中",
    "T85n2765_001:0304a20": "上品煩惱。要藉正念主領功德□念為主也。",
    "T85n2765_001:0304a21": "如世間中已下以喻來解也。既入定者五地",
    "T85n2765_001:0304a22": "心。修三十七品能善分別法相引生後慧故。",
    "T85n2765_001:0304a23": "以主為導也。是三十七品者。六地緣空般若。",
    "T85n2765_001:0304a24": "七地便般若能分別法相。智解最勝。以慧為",
    "T85n2765_001:0304a25": "勝也。若壞煩惱去三種□□功德。八地九",
    "T85n2765_001:0304a26": "地十地。此三地勝解乃名為實。是三十七品",
    "T85n2765_001:0304a27": "雖得四沙門及以解脫者。須陀洹乃至羅漢。",
    "T85n2765_001:0304a28": "此四果猶不得名畢竟。斷除三十七品所行",
    "T85n2765_001:0304a29": "之事。心行處滅名大涅槃。復次已下第四",
    "T85n2765_001:0304b01": "就因果相發生解。愛念心是欲者。念欲得菩",
    "T85n2765_001:0304b02": "提念欲生二地名欲也。因下品愛念為善發",
    "T85n2765_001:0304b03": "生上品□為觸。是名為因也。前二心發二地",
    "T85n2765_001:0304b04": "名受為攝取。因近善友者。因前二地□惟常",
    "T85n2765_001:0304b05": "理解理踰明名增也。因是四法者。藉因前根",
    "T85n2765_001:0304b06": "因攝增四法能生長四地無漏名念定五地心",
    "T85n2765_001:0304b07": "智是六地七地則名主勝也。因是三法者。因",
    "T85n2765_001:0304b08": "主□智發後三地名二解脫。癡能障慧愛能",
    "T85n2765_001:0304b09": "縛心。斷愛故心得脫。除癡故慧得明。心慧",
    "T85n2765_001:0304b10": "二解脫是名為實。如是八法空解相續畢竟",
    "T85n2765_001:0304b11": "得果名大涅槃。欲者是發心已下。第五就出",
    "T85n2765_001:0304b12": "家法中深淺解。初地下品心是初無漏名初",
    "T85n2765_001:0304b13": "發出家也。觸是白四羯磨者。觸是上心品",
    "T85n2765_001:0304b14": "如似出家後白四羯磨名二地心名。攝如白",
    "T85n2765_001:0304b15": "四羯磨後發二種戒。增者踰勝如因二種戒",
    "T85n2765_001:0304b16": "修得四禪定心也。主轉強如似定後發慧斷",
    "T85n2765_001:0304b17": "見諦結盡。修道中六品結盡。證須陀洹斯陀",
    "T85n2765_001:0304b18": "二果。導者斷三微惑盡。如似阿那含也。勝者",
    "T85n2765_001:0304b19": "二種般若是勝名阿羅漢。實者後三地真心",
    "T85n2765_001:0304b20": "法流有無雙照最利名辟支也。畢竟者有遂",
    "T85n2765_001:0304b21": "因義名無上大果也。欲名為識者。九法中欲",
    "T85n2765_001:0304b22": "最是其初。如似一報中識最是初故言欲名",
    "T85n2765_001:0304b23": "識也。觸名六入者根本觸對六塵。如似初地",
    "T85n2765_001:0304b24": "上品心觸對二地亦可觸境生解。故名觸六",
    "T85n2765_001:0304b25": "入。攝名為受者。受本納領苦樂名受攝能領",
    "T85n2765_001:0304b26": "納二地下功德故言攝名為受也。增名無明",
    "T85n2765_001:0304b27": "者。過去無明生惑中強。如似三地信忍之上",
    "T85n2765_001:0304b28": "品有強於前名。增主名名色者。名色相依使",
    "T85n2765_001:0304b29": "不壞散相續受百年一段果報。如似四地下",
    "T85n2765_001:0304c01": "心無漏相續故言主名名色也。導名為愛者。",
    "T85n2765_001:0304c02": "愛本貪染境界。如似五地心能引生後慧。故",
    "T85n2765_001:0304c03": "言導名愛也。勝為取者。染取境界名取。如",
    "T85n2765_001:0304c04": "似六地智慧般若。七地方便般若。此之二慧",
    "T85n2765_001:0304c05": "得理踰明故言勝也。實名有者。含果未吐名",
    "T85n2765_001:0304c06": "有。辯生老中強名有。欲明八地九地十地此",
    "T85n2765_001:0304c07": "三地心是大無生忍。功德踰明辯大果義強。",
    "T85n2765_001:0304c08": "故言實名為有。畢竟名老死。老死本一報之",
    "T85n2765_001:0304c09": "最終。如似涅槃果是終極之處。故言畢竟名",
    "T85n2765_001:0304c10": "老死。為前十二因得如涅槃為前八法所得",
    "T85n2765_001:0304c11": "也。",
    "T85n2765_001:0304c12": "迦葉言已下第四文略上九法為三法也。就",
    "T85n2765_001:0304c13": "中亦有六幡明義。初一直列名。第二根即是",
    "T85n2765_001:0304c14": "作已下轉名解義。第三未來之世已下直就",
    "T85n2765_001:0304c15": "當現二法解。第四根即是求已下正三法名。",
    "T85n2765_001:0304c16": "第五根即見道已下就覺無覺明義。第六根",
    "T85n2765_001:0304c17": "即正因已下就因果相發生解義。根本因增",
    "T85n2765_001:0304c18": "云何取異。善男子已下答。初地至七地皆是",
    "T85n2765_001:0304c19": "初發。因者後三地同在法流位中不為相間",
    "T85n2765_001:0304c20": "故名相似。增者滅向者三相似得果中真相",
    "T85n2765_001:0304c21": "似未來果報。以未現受故屬行人名因。萬",
    "T85n2765_001:0304c22": "行備種智現時名增。下文可解也。迦葉言如",
    "T85n2765_001:0304c23": "是涅槃云何可得。此問所以來由。上言性地",
    "T85n2765_001:0304c24": "心中三十七品猶故不取為梵行。要初地以",
    "T85n2765_001:0304c25": "上終至於佛空心相續得作梵行時。人聞以",
    "T85n2765_001:0304c26": "生其退心。初地已上始勘為梵行。地下不階。",
    "T85n2765_001:0304c27": "我今天眾未有地下之因。地上之行何由可",
    "T85n2765_001:0304c28": "階。因行既不成。大涅槃果云何可得也。善",
    "T85n2765_001:0304c29": "男子已下答。四部眾但修十相為因。次生初",
    "T85n2765_001:0305a01": "地相續終得大涅槃。汝修十相故便得。何待",
    "T85n2765_001:0305a02": "多行。此是其智遠。從相生名相也。十相義就",
    "T85n2765_001:0305a03": "文易解。",
    "T85n2765_001:0305a04": "憍陳如品",
    "T85n2765_001:0305a05": "此品經師解言。前之二品勸人修道。既有修",
    "T85n2765_001:0305a06": "道為畢得果。是故憍陳如一品意在流通故",
    "T85n2765_001:0305a07": "興品。所以先命陳如欲明陳如是眾之上坐。",
    "T85n2765_001:0305a08": "如來滅後欲使流通千載不滅。一意故命。二",
    "T85n2765_001:0305a09": "來說經已竟十仙悟道緣在陳如。二意故命",
    "T85n2765_001:0305a10": "也。三來初始成道在於鹿苑始說四諦傖為",
    "T85n2765_001:0305a11": "陳如。今日垂終之教在於雙林亦為陳如。表",
    "T85n2765_001:0305a12": "明如來有始有終也。此中流通因無常色獲",
    "T85n2765_001:0305a13": "得常色。既名流通。與上品明義。何以名流",
    "T85n2765_001:0305a14": "通也。如來自言。我上來說色是無常。汝滅無",
    "T85n2765_001:0305a15": "常色獲得常色。汝於未來流通我此法。是故",
    "T85n2765_001:0305a16": "此品由名流通也。色者常果之體。斷除生死",
    "T85n2765_001:0305a17": "□著色盡。體明了顯白義同於色。如來斷下",
    "T85n2765_001:0305a18": "三受永亡。體是至極。領納真功德名受。真照",
    "T85n2765_001:0305a19": "之智達假名相盡名想。行者下地聚積生死",
    "T85n2765_001:0305a20": "名之為行。如來斷除眾惡萬善聚積名行。下",
    "T85n2765_001:0305a21": "地識了別青黃名識。真智能達實法名識。下",
    "T85n2765_001:0305a22": "地陰者陰蓋。行人恒在生死名陰果。顯陰者",
    "T85n2765_001:0305a23": "能陰覆行人使逍然方外故名陰也。若有人",
    "T85n2765_001:0305a24": "能解上常無常義者是名沙門。真息惡人名",
    "T85n2765_001:0305a25": "婆羅門真淨行人。我佛法中有沙門人。若",
    "T85n2765_001:0305a26": "離佛法外道有沙門法有沙門人無有是處。",
    "T85n2765_001:0305a27": "道有者都是外道也。何以故。興此文者。譏切",
    "T85n2765_001:0305a28": "外道欲使各立神我。與佛論義辯其是非。因",
    "T85n2765_001:0305a29": "此言論歸其正化故興此文也。諸外道言。瞿",
    "T85n2765_001:0305b01": "曇昔日說苦無常空無我。集我門徒。由故可",
    "T85n2765_001:0305b02": "忍。與我解異。無智從之。有智歸我。故言可",
    "T85n2765_001:0305b03": "忍。今日在雙林中說常樂我淨。所有門徒皆",
    "T85n2765_001:0305b04": "歸化盡。情不能忍。故求論譏。眾中有婆羅門。",
    "T85n2765_001:0305b05": "如來上十六天國與諸外道論義。皆從正化",
    "T85n2765_001:0305b06": "盡。此中十仙更別有一段外道。今始欲來論"
}