{
    "T12n0374_011:0428b16": "大般涅槃經卷第十一",
    "T12n0374_011:0428b18": "北涼天竺三藏曇無讖譯",
    "T12n0374_011:0428b19": "◎現病品第六",
    "T12n0374_011:0428b20": "爾時迦葉菩薩白佛言：「世尊！如來已免一切",
    "T12n0374_011:0428b21": "疾病，患苦悉除，無復怖畏。世尊！一切眾生",
    "T12n0374_011:0428b22": "有四毒箭，則為病因。何等為四？貪欲、瞋恚、愚",
    "T12n0374_011:0428b23": "癡、憍慢。若有病因，則有病生，所謂愛熱肺病、",
    "T12n0374_011:0428b24": "上氣吐逆、膚體[病丙+習][病丙+習]、其心悶亂、下痢噦噎、小",
    "T12n0374_011:0428b25": "便淋瀝、眼耳疼痛、背滿腹脹、顛狂乾消",
    "T12n0374_011:0428b26": "鬼魅所著。如是種種身心諸病，諸佛世尊",
    "T12n0374_011:0428b27": "悉無復有。今日如來何緣顧命文殊師利，而",
    "T12n0374_011:0428b28": "作是言：『我今背痛，汝等當為大眾說法？』有",
    "T12n0374_011:0428b29": "二因緣，則無病苦。何等為二？一者憐愍一切",
    "T12n0374_011:0428c01": "眾生，二者給施病者醫藥。如來往昔已於無",
    "T12n0374_011:0428c02": "量萬億劫中修菩薩道，常行愛語，利益眾生",
    "T12n0374_011:0428c03": "不令苦惱，施疾病者種種醫藥，何緣於今自",
    "T12n0374_011:0428c04": "言有病？世尊！世有病人，或坐或臥不安處所，",
    "T12n0374_011:0428c05": "或索飲食，勅誡家屬，修治產業，何故如來默",
    "T12n0374_011:0428c06": "然而臥，不教弟子聲聞人等，尸波羅蜜、諸禪",
    "T12n0374_011:0428c07": "解脫、三摩跋提、修諸正勤？何緣不說如是甚",
    "T12n0374_011:0428c08": "深大乘經典？如來何故不以無量方便，教大",
    "T12n0374_011:0428c09": "迦葉、人中象王、諸大人等，令不退於阿耨多",
    "T12n0374_011:0428c10": "羅三藐三菩提？何故不治諸惡比丘受畜一",
    "T12n0374_011:0428c11": "切不淨物者？世尊實無有病，云何默然，右脇",
    "T12n0374_011:0428c12": "而臥？諸菩薩等，凡所給施病者醫藥，所得善",
    "T12n0374_011:0428c13": "根悉施眾生，而共迴向一切種智，為除眾生",
    "T12n0374_011:0428c14": "諸煩惱障、業障、報障。煩惱障者，貪欲、瞋恚、愚",
    "T12n0374_011:0428c15": "癡，忿怒、纏蓋、焦惱、嫉妬、慳悋、奸詐、諛諂、無",
    "T12n0374_011:0428c16": "慚無愧，慢慢慢、不如慢、增上慢、我慢、邪慢、憍",
    "T12n0374_011:0428c17": "慢，放逸貢高、懟恨諍訟、邪命諂媚、詐現異",
    "T12n0374_011:0428c18": "相、以利求利、惡求多求，無有恭敬、不隨教誨、",
    "T12n0374_011:0428c19": "親近惡友、貪利無厭、纏縛難解，欲於惡欲、貪",
    "T12n0374_011:0428c20": "於惡貪、身見有見及以無見、頻申憙睡、欠呿",
    "T12n0374_011:0428c21": "不樂、貪嗜飲食、其心[夢夕+登]瞢、心緣異想、不善思",
    "T12n0374_011:0428c22": "惟、身口多惡、好憙多語，諸根闇鈍、發言多虛，",
    "T12n0374_011:0428c23": "常為欲覺、恚覺、害覺之所覆蓋，是名煩惱障。",
    "T12n0374_011:0428c24": "業障者，五無間罪，重惡之病。報障者，生在",
    "T12n0374_011:0428c25": "地獄、畜生、餓鬼，誹謗正法及一闡提，是名報",
    "T12n0374_011:0428c26": "障。如是三障名為大病。而諸菩薩於無量劫",
    "T12n0374_011:0428c27": "修菩提時，給施一切疾病醫藥，常作是願，令",
    "T12n0374_011:0428c28": "諸眾生永斷如是三障重病。「復次世尊！菩薩",
    "T12n0374_011:0428c29": "摩訶薩修菩提時，給施一切病者醫藥，常作",
    "T12n0374_011:0429a01": "是願，願令眾生永斷諸病，得成如來金剛之",
    "T12n0374_011:0429a02": "身。又願一切無量眾生作妙藥王，斷除一切",
    "T12n0374_011:0429a03": "諸惡重病，願諸眾生得阿伽陀藥，以是藥力",
    "T12n0374_011:0429a04": "能除一切無量惡毒。又願眾生於阿耨多羅",
    "T12n0374_011:0429a05": "三藐三菩提無有退轉，速得成就無上佛藥，",
    "T12n0374_011:0429a06": "消除一切煩惱毒箭。又願眾生勤修精進，成",
    "T12n0374_011:0429a07": "就如來金剛之心，作微妙藥療治眾病，不",
    "T12n0374_011:0429a08": "令有人生諍訟想。亦願眾生作大藥樹，療治",
    "T12n0374_011:0429a09": "一切諸惡重病。又願眾生拔出毒箭，得成如",
    "T12n0374_011:0429a10": "來無上光明。又願眾生得入如來智慧大藥",
    "T12n0374_011:0429a11": "微密法藏。世尊！菩薩如是，已於無量百千萬",
    "T12n0374_011:0429a12": "億那由他劫發是誓願，令諸眾生悉無復病，",
    "T12n0374_011:0429a13": "何緣如來乃於今日唱言有病？「復次世尊！世",
    "T12n0374_011:0429a14": "有病人，不能坐起、俯仰、進止，飲食不御，漿水",
    "T12n0374_011:0429a15": "不下，亦復不能教戒諸子，修治家業。爾時",
    "T12n0374_011:0429a16": "父母、妻子、兄弟、親屬、知識，各於是人生必死",
    "T12n0374_011:0429a17": "想。世尊！如來今日亦復如是，右脇而臥，無所",
    "T12n0374_011:0429a18": "論說，此閻浮提有諸愚人，當作是念：『如來正",
    "T12n0374_011:0429a19": "覺必當涅槃。』生滅盡想。而如來性實不畢竟",
    "T12n0374_011:0429a20": "入於涅槃。何以故？如來常住無變易故，以",
    "T12n0374_011:0429a21": "是因緣，不應說言我今背痛。",
    "T12n0374_011:0429a22": "「復次世尊！世有病者，身體羸損，若偃若側，臥",
    "T12n0374_011:0429a23": "著床褥，爾時家室心生惡賤，起必死想。如來",
    "T12n0374_011:0429a24": "今者亦復如是，當為外道九十五種之所輕",
    "T12n0374_011:0429a25": "慢，生無常想。彼諸外道當作是言：『不如我等，",
    "T12n0374_011:0429a26": "以我性常，自在時節、微塵等法而為常住，無有",
    "T12n0374_011:0429a27": "變易。沙門瞿曇無常所遷，是變易法。』以是",
    "T12n0374_011:0429a28": "義故，世尊！今日不應默然，右脇而臥。「復次",
    "T12n0374_011:0429a29": "世尊！世有病者，四大增損，互不調適，羸瘦乏",
    "T12n0374_011:0429b01": "極，是故不能隨意坐起，臥著床褥。如來四大",
    "T12n0374_011:0429b02": "無不和適，身力具足亦無羸損。世尊！如十小",
    "T12n0374_011:0429b03": "牛力不如一大牛力，十大牛力不如一青牛",
    "T12n0374_011:0429b04": "力，十青牛力不如一凡象力，十凡象力不如",
    "T12n0374_011:0429b05": "一野象力，十野象力不如一二牙象力，十二",
    "T12n0374_011:0429b06": "牙象力不如一四牙象力，十四牙象力不如",
    "T12n0374_011:0429b07": "雪山一白象力，十雪山白象力不如一香象",
    "T12n0374_011:0429b08": "力，十香象力不如一青象力，十青象力不如",
    "T12n0374_011:0429b09": "一黃象力，十黃象力不如一赤象力，十赤象",
    "T12n0374_011:0429b10": "力不如一白象力，十白象力不如一山象力，",
    "T12n0374_011:0429b11": "十山象力不如一優鉢羅象力，十優鉢羅象",
    "T12n0374_011:0429b12": "力不如一拘物頭象力，十拘物頭象力不如",
    "T12n0374_011:0429b13": "一分陀利象力，十分陀利象力不如人中一",
    "T12n0374_011:0429b14": "力士力，十人中力士力不如一鉢健提力，十",
    "T12n0374_011:0429b15": "鉢健提力不如一八臂那羅延力，十那羅延",
    "T12n0374_011:0429b16": "力不如一十住菩薩一節之力。一切凡夫，身",
    "T12n0374_011:0429b17": "中諸節，節不相到。人中力士，節頭相到。鉢健",
    "T12n0374_011:0429b18": "提身，諸節相接。那羅延身，節頭相拘。十住菩",
    "T12n0374_011:0429b19": "薩諸節骨解，盤龍相結，是故菩薩其力最大。",
    "T12n0374_011:0429b20": "世界成時，從金剛際起金剛座，上至道場菩",
    "T12n0374_011:0429b21": "提樹下，菩薩坐已，其心即時逮得十力。如來",
    "T12n0374_011:0429b22": "今者不應如彼嬰孩小兒，嬰孩小兒愚癡無",
    "T12n0374_011:0429b23": "智，無所能說，以是義故，隨意偃側，無人譏訶。",
    "T12n0374_011:0429b24": "如來世尊有大智慧，照明一切；人中之龍，具",
    "T12n0374_011:0429b25": "大威德；成就神通無上仙人，永斷疑網，已拔",
    "T12n0374_011:0429b26": "毒箭，進止安詳，威儀具足，得無所畏。今者何",
    "T12n0374_011:0429b27": "故右脇而臥，令諸人天悲愁苦惱？」爾時迦",
    "T12n0374_011:0429b28": "葉菩薩即於佛前而說偈言：",
    "T12n0374_011:0429b29": "「瞿曇大聖德，　　願起演妙法，",
    "T12n0374_011:0429c01": "　不應如小兒，　　病者臥床席。",
    "T12n0374_011:0429c02": "　調御天人師，　　倚臥雙樹間，",
    "T12n0374_011:0429c03": "　下愚凡夫見，　　當言必涅槃。",
    "T12n0374_011:0429c04": "　不知方等典，　　甚深佛所行，",
    "T12n0374_011:0429c05": "　不見微密藏，　　猶盲不見道。",
    "T12n0374_011:0429c06": "　惟有諸菩薩，　　文殊師利等，",
    "T12n0374_011:0429c07": "　能解是甚深，　　譬如善射者。",
    "T12n0374_011:0429c08": "　三世諸世尊，　　大悲為根本，",
    "T12n0374_011:0429c09": "　如是大慈悲，　　今為何所在？",
    "T12n0374_011:0429c10": "　若無大悲者，　　是則不名佛，",
    "T12n0374_011:0429c11": "　佛若必涅槃，　　是則不名常。",
    "T12n0374_011:0429c12": "　惟願無上尊，　　哀受我等請，",
    "T12n0374_011:0429c13": "　利益於眾生，　　摧伏諸外道。」",
    "T12n0374_011:0429c14": "爾時世尊，大悲熏心，知諸眾生各各所念，將",
    "T12n0374_011:0429c15": "欲隨順畢竟利益，即從臥起，結跏趺坐，顏貌",
    "T12n0374_011:0429c16": "熈怡，如融金聚，面目端嚴，猶月盛滿，形容清",
    "T12n0374_011:0429c17": "淨，無諸垢穢，放大光明充遍虛空。其光大盛，過",
    "T12n0374_011:0429c18": "百千日，照于東方、南西北方、四維上下諸佛世",
    "T12n0374_011:0429c19": "界，惠施眾生大智之炬，悉令得滅無明黑闇，",
    "T12n0374_011:0429c20": "令百千億那由他眾生，安止不退菩提之心。爾",
    "T12n0374_011:0429c21": "時世尊，心無疑慮，如師子王，以三十二大人",
    "T12n0374_011:0429c22": "之相、八十種好莊嚴其身。於其身上一切毛",
    "T12n0374_011:0429c23": "孔，一一毛孔出一蓮花，其花微妙各具千葉，",
    "T12n0374_011:0429c24": "純真金色，琉璃為莖，金剛為鬚，玫瑰為臺，形",
    "T12n0374_011:0429c25": "大團圓猶如車輪，是諸蓮花，各出種種雜色",
    "T12n0374_011:0429c26": "光明，青黃赤白紫頗梨色。是諸光明皆悉遍",
    "T12n0374_011:0429c27": "至阿鼻地獄、想地獄、黑繩地獄、眾合地獄、叫喚",
    "T12n0374_011:0429c28": "地獄、大叫喚地獄、焦熱地獄、大焦熱地獄，是",
    "T12n0374_011:0429c29": "八地獄其中眾生，常為諸苦之所逼切，所謂",
    "T12n0374_011:0430a01": "燒煮、火炙、斫刺、[利禾+皮]剝，遇斯光已，如是眾苦悉",
    "T12n0374_011:0430a02": "滅無餘，安隱清涼，快樂無極。是光明中宣說",
    "T12n0374_011:0430a03": "如來祕密之藏，言諸眾生皆有佛性；眾生聞",
    "T12n0374_011:0430a04": "已，即便命終生人天中。乃至八種寒氷地獄，",
    "T12n0374_011:0430a05": "所謂阿波波地獄、阿吒吒地獄、阿羅羅地獄、阿",
    "T12n0374_011:0430a06": "婆婆地獄、優鉢羅地獄、波頭摩地獄、拘物頭地",
    "T12n0374_011:0430a07": "獄、分陀利地獄，是中眾生常為寒苦之所逼",
    "T12n0374_011:0430a08": "惱，所謂擘裂、身體碎壞、互相殘害。遇斯光",
    "T12n0374_011:0430a09": "已，如是等苦亦滅無餘，即得調和熅煖適身。",
    "T12n0374_011:0430a10": "是光明中亦說如來祕密之藏，言諸眾生皆",
    "T12n0374_011:0430a11": "有佛性；眾生聞已，即便命終生人天中。爾時",
    "T12n0374_011:0430a12": "於此閻浮提界及餘世界，所有地獄皆悉空",
    "T12n0374_011:0430a13": "虛，無受罪者，除一闡提。餓鬼眾生飢渴所逼，",
    "T12n0374_011:0430a14": "以髮纏身，於百千歲未曾得聞漿水之名。遇",
    "T12n0374_011:0430a15": "斯光已，飢渴即除。是光明中亦說如來微密",
    "T12n0374_011:0430a16": "祕藏，言諸眾生皆有佛性；眾生聞已，即便命",
    "T12n0374_011:0430a17": "終生人天中，令諸餓鬼亦悉空虛，除謗大乘",
    "T12n0374_011:0430a18": "方等正典。畜生眾生，互相殺害、共相殘食，遇",
    "T12n0374_011:0430a19": "斯光已，恚心悉滅。是光明中亦說如來祕密之",
    "T12n0374_011:0430a20": "藏，言諸眾生皆有佛性；眾生聞已，即便命終",
    "T12n0374_011:0430a21": "生人天中。當爾之時畜生亦盡，除謗正法。是",
    "T12n0374_011:0430a22": "一一花各有一佛，圓光一尋，金色晃曜，微妙",
    "T12n0374_011:0430a23": "端嚴最上無比，三十二相、八十種好莊嚴其",
    "T12n0374_011:0430a24": "身。是諸世尊，或有坐者、或有行者、或有臥",
    "T12n0374_011:0430a25": "者、或有住者，或有震雷音者、或澍雨者、",
    "T12n0374_011:0430a26": "或放電光、或復興風，或出煙焰身如火聚，",
    "T12n0374_011:0430a27": "或復示現七寶諸山、池泉河水、山林樹木，",
    "T12n0374_011:0430a28": "或復示現七寶國土、城邑聚落、宮殿屋宅，或",
    "T12n0374_011:0430a29": "復示現象馬師子、虎狼孔雀、鳳凰諸鳥，或復",
    "T12n0374_011:0430b01": "示現令閻浮提所有眾生，悉見地獄、畜生、餓",
    "T12n0374_011:0430b02": "鬼，或復示現欲界六天。復有世尊，或說陰",
    "T12n0374_011:0430b03": "界諸入多諸過患，或復有說四聖諦法，或復",
    "T12n0374_011:0430b04": "有說諸法因緣，或復有說諸業煩惱皆因緣",
    "T12n0374_011:0430b05": "生，或復有說我與無我，或復有說苦樂二法，",
    "T12n0374_011:0430b06": "或復有說常無常等，或復有說淨與不淨。復",
    "T12n0374_011:0430b07": "有世尊為諸菩薩演說所行六波羅蜜，或復",
    "T12n0374_011:0430b08": "有說諸大菩薩所得功德，或復有說諸佛世",
    "T12n0374_011:0430b09": "尊所得功德，或復有說聲聞之人所得功德，",
    "T12n0374_011:0430b10": "或復有說隨順一乘，或復有說三乘成道。或",
    "T12n0374_011:0430b11": "有世尊左脇出水、右脇出火；或有示現初生",
    "T12n0374_011:0430b12": "出家，坐於道場菩提樹下，轉妙法輪，入于涅",
    "T12n0374_011:0430b13": "槃；或有世尊作師子吼，令此會中有得一果、",
    "T12n0374_011:0430b14": "二果、三果、至第四果；或復有說出離生死，無",
    "T12n0374_011:0430b15": "量因緣。爾時於此閻浮提中，所有眾生遇斯",
    "T12n0374_011:0430b16": "光已，盲者見色，聾者聽聲，啞者能言，拘躄",
    "T12n0374_011:0430b17": "能行，貧者得財，慳者能施，恚者慈心，不信者",
    "T12n0374_011:0430b18": "信。如是世界，無一眾生修行惡法，除一闡提。",
    "T12n0374_011:0430b19": "爾時一切天、龍、鬼神、乾闥婆、阿修羅、迦樓羅、緊",
    "T12n0374_011:0430b20": "那羅、摩睺羅伽、羅剎、健陀、憂摩陀、阿婆魔羅、",
    "T12n0374_011:0430b21": "人非人等，悉共同聲唱如是言：「善哉，善哉！無",
    "T12n0374_011:0430b22": "上天尊，多所利益。」說是語已，踊躍歡喜，或歌",
    "T12n0374_011:0430b23": "或舞，或身動轉。以種種花散佛及僧，所謂天",
    "T12n0374_011:0430b24": "優鉢羅花、拘物頭花、波頭摩花、分陀利花、",
    "T12n0374_011:0430b25": "曼陀羅花、摩訶曼陀羅花、曼殊沙花、摩訶曼",
    "T12n0374_011:0430b26": "殊沙花、散陀那花、摩訶散陀那花、盧脂那花、",
    "T12n0374_011:0430b27": "摩訶盧脂那花、香花、大香花、適意花、大適意",
    "T12n0374_011:0430b28": "花、愛見花、大愛見花、端嚴花、第一端嚴花，",
    "T12n0374_011:0430b29": "復散諸香，所謂沈水、多伽樓香、栴檀、欝金、和",
    "T12n0374_011:0430c01": "合雜香、海岸聚香，復以天上寶幢、幡、蓋，諸天",
    "T12n0374_011:0430c02": "伎樂、箏笛、笙瑟、箜篌鼓吹，供養於佛，而說",
    "T12n0374_011:0430c03": "偈言：",
    "T12n0374_011:0430c04": "「我今稽首大精進，　　無上正覺兩足尊，",
    "T12n0374_011:0430c05": "　天人大眾所不知，　　惟有瞿曇乃能了。",
    "T12n0374_011:0430c06": "　世尊往昔為我故，　　於無量劫修苦行，",
    "T12n0374_011:0430c07": "　如何一旦放本誓，　　而便捨命欲涅槃？",
    "T12n0374_011:0430c08": "　一切眾生不能見，　　諸佛世尊祕密藏，",
    "T12n0374_011:0430c09": "　以是因緣難得出，　　輪轉生死墜惡道。",
    "T12n0374_011:0430c10": "　如佛所說阿羅漢，　　一切皆當至涅槃，",
    "T12n0374_011:0430c11": "　如是甚深佛行處，　　凡夫下愚誰能知？",
    "T12n0374_011:0430c12": "　施諸眾生甘露法，　　為欲斷除諸煩惱，",
    "T12n0374_011:0430c13": "　若有服此甘露已，　　不復受生老病死。",
    "T12n0374_011:0430c14": "　如來世尊以療治，　　百千無量諸眾生，",
    "T12n0374_011:0430c15": "　令其所有諸重病，　　一切消滅無遺餘。",
    "T12n0374_011:0430c16": "　世尊久已捨病苦，　　故得名為第七佛，",
    "T12n0374_011:0430c17": "　惟願今日雨法雨，　　潤漬我等功德種。",
    "T12n0374_011:0430c18": "　是故大眾及人天，　　如是請已默然住。」",
    "T12n0374_011:0430c19": "說是偈時，蓮花臺中一切諸佛，從閻浮提",
    "T12n0374_011:0430c20": "遍至淨居，悉皆聞之。爾時佛告迦葉菩薩：「善",
    "T12n0374_011:0430c21": "哉，善哉！善男子！汝已具足如是甚深微妙智",
    "T12n0374_011:0430c22": "慧，不為一切諸魔外道之所破壞。善男子！",
    "T12n0374_011:0430c23": "汝已安住，不為一切諸邪惡風之所傾動。善",
    "T12n0374_011:0430c24": "男子！汝已成就樂說辯才，已曾供養過去",
    "T12n0374_011:0430c25": "無量恒河沙等諸佛世尊，是故能問如來正",
    "T12n0374_011:0430c26": "覺如是之義。善男子！我於往昔，無量無邊億",
    "T12n0374_011:0430c27": "那由他百千萬劫，已除病根，永離倚臥。迦葉！",
    "T12n0374_011:0430c28": "過去無量阿僧祇劫，有佛出世，號無上勝如",
    "T12n0374_011:0430c29": "來、應供、正遍知、明行足、善逝、世間解、無上士、調",
    "T12n0374_011:0431a01": "御丈夫、天人師、佛、世尊，為諸聲聞說是大乘",
    "T12n0374_011:0431a02": "大涅槃經，開示分別，顯發其義。我於爾時，亦",
    "T12n0374_011:0431a03": "為彼佛而作聲聞，受持如是大涅槃典，讀",
    "T12n0374_011:0431a04": "誦通利、書寫經卷，廣為他人開示分別，解說",
    "T12n0374_011:0431a05": "其義；以是善根，迴向阿耨多羅三藐三菩提。",
    "T12n0374_011:0431a06": "善男子！我從是來，未曾有惡煩惱業緣，墮於",
    "T12n0374_011:0431a07": "惡道，誹謗正法，作一闡提，受黃門身無根二",
    "T12n0374_011:0431a08": "根，反逆父母，殺阿羅漢，破塔壞僧，出佛身血，",
    "T12n0374_011:0431a09": "犯四重禁。從是已來，身心安隱，無諸苦惱。",
    "T12n0374_011:0431a10": "迦葉！我今實無一切疾病。所以者何？諸佛",
    "T12n0374_011:0431a11": "世尊久已遠離一切病故。「迦葉！是諸眾生",
    "T12n0374_011:0431a12": "不知大乘方等密教，便謂如來真實有疾。",
    "T12n0374_011:0431a13": "迦葉！如言如來人中師子，而如來者實非師",
    "T12n0374_011:0431a14": "子，如是之言即是如來祕密之教。迦葉！如",
    "T12n0374_011:0431a15": "言如來人中大龍，而我已於無量劫中捨離",
    "T12n0374_011:0431a16": "是業。迦葉！如言如來是人是天，而我真實",
    "T12n0374_011:0431a17": "非人非天，亦非鬼神、乾闥婆、阿修羅、迦樓羅、",
    "T12n0374_011:0431a18": "緊那羅、摩睺羅伽，非我、非命、非可養育、非人",
    "T12n0374_011:0431a19": "士夫、非作非不作、非受非不受、非世尊非",
    "T12n0374_011:0431a20": "聲聞、非說非不說。如是等語，皆是如來祕",
    "T12n0374_011:0431a21": "密之教。",
    "T12n0374_011:0431a22": "「迦葉！如言如來猶如大海、須彌山王，而如來",
    "T12n0374_011:0431a23": "者實非鹹味、同於石山，當知是語亦是如來",
    "T12n0374_011:0431a24": "祕密之教。迦葉！如言如來如分陀利，而我實",
    "T12n0374_011:0431a25": "非分陀利也，如是之言即是如來祕密之教。",
    "T12n0374_011:0431a26": "迦葉！如言如來猶如父母，而如來者實非父",
    "T12n0374_011:0431a27": "母，如是之言亦是如來祕密之教。迦葉！如",
    "T12n0374_011:0431a28": "言如來是大船師，而如來者實非船師，如是",
    "T12n0374_011:0431a29": "之言亦是如來祕密之教。迦葉！如言如來猶",
    "T12n0374_011:0431b01": "如商主，而如來者實非商主，如是之言亦是",
    "T12n0374_011:0431b02": "如來祕密之教。迦葉！如言如來能摧伏魔，",
    "T12n0374_011:0431b03": "而如來者實無惡心欲令他伏，如是之言皆",
    "T12n0374_011:0431b04": "是如來祕密之教。迦葉！如言如來能治癰瘡，",
    "T12n0374_011:0431b05": "而我實非治癰師也，如是之言亦是如來祕",
    "T12n0374_011:0431b06": "密之教。「迦葉！如我先說：『若有善男子、善女",
    "T12n0374_011:0431b07": "人，善能修治身、口、意業，捨命之時，雖有親族",
    "T12n0374_011:0431b08": "取其屍骸，或以火燒，或投大水，或棄塚間，",
    "T12n0374_011:0431b09": "狐狼禽獸競共食噉，然心意識即生善道。而",
    "T12n0374_011:0431b10": "是心法，實無去來，亦無所至。真是前後相",
    "T12n0374_011:0431b11": "似相續，相貌不異。』如是之言，即是如來祕密",
    "T12n0374_011:0431b12": "之教。迦葉！我今言病，亦復如是，亦是如來",
    "T12n0374_011:0431b13": "祕密之教。是故顧命文殊師利：『吾今背痛，",
    "T12n0374_011:0431b14": "汝等當為四眾說法。』迦葉！如來正覺實無有",
    "T12n0374_011:0431b15": "病，右脇而臥，亦不畢竟入於涅槃。迦葉！是大",
    "T12n0374_011:0431b16": "涅槃，即是諸佛甚深禪定，如是禪定，非是聲",
    "T12n0374_011:0431b17": "聞緣覺行處。「迦葉！汝先所問，如來何故倚臥",
    "T12n0374_011:0431b18": "不起，不索飲食、戒勅家屬修治產業？迦葉！",
    "T12n0374_011:0431b19": "虛空之性，亦無坐起、求索飲食、勅戒家屬修",
    "T12n0374_011:0431b20": "治產業，亦無去來、生滅老壯、出沒傷破、解脫",
    "T12n0374_011:0431b21": "繫縛，亦不自說、亦不說他、亦不自解、亦不解",
    "T12n0374_011:0431b22": "他，非安非病。善男子！諸佛世尊亦復如是，",
    "T12n0374_011:0431b23": "猶如虛空，云何當有諸病苦耶？",
    "T12n0374_011:0431b24": "「迦葉！世有三人，其病難治：一、謗大乘，二、五",
    "T12n0374_011:0431b25": "逆罪，三、一闡提。如是三病世中極重，悉非",
    "T12n0374_011:0431b26": "聲聞緣覺、菩薩之所能治。善男子！譬如有病",
    "T12n0374_011:0431b27": "必死難治，若有瞻病隨意醫藥，若無瞻病隨",
    "T12n0374_011:0431b28": "意醫藥，如是之病定不可治，當知是人必死",
    "T12n0374_011:0431b29": "不疑。善男子！是三種人亦復如是，若有聲",
    "T12n0374_011:0431c01": "聞、緣覺、菩薩，或有說法，或不說法，不能令其",
    "T12n0374_011:0431c02": "發阿耨多羅三藐三菩提心。迦葉！譬如病人，",
    "T12n0374_011:0431c03": "若有瞻病隨意醫藥，則可令差，若無此三則",
    "T12n0374_011:0431c04": "不可差。聲聞緣覺亦復如是，從佛菩薩得聞",
    "T12n0374_011:0431c05": "法已，即能發於阿耨多羅三藐三菩提心，非",
    "T12n0374_011:0431c06": "不聞法能發心也。迦葉！譬如病人若有瞻病",
    "T12n0374_011:0431c07": "隨意醫藥，若無瞻病隨意醫藥，皆悉可差。",
    "T12n0374_011:0431c08": "有一種人亦復如是，或值聲聞、不值聲聞，或",
    "T12n0374_011:0431c09": "值緣覺、不值緣覺，或值菩薩、不值菩薩，或值",
    "T12n0374_011:0431c10": "如來、不值如來，或得聞法、或不聞法，自然得",
    "T12n0374_011:0431c11": "成阿耨多羅三藐三菩提。所謂有人，或為自",
    "T12n0374_011:0431c12": "身、或為他身、或為怖畏、或為利養、或為諛",
    "T12n0374_011:0431c13": "諂、或為誑他、書寫如是大涅槃經，受持讀",
    "T12n0374_011:0431c14": "誦，供養恭敬，為他說者。",
    "T12n0374_011:0431c15": "「迦葉！有五種人於是大乘大涅槃典，有病行",
    "T12n0374_011:0431c16": "處，非如來也。何等為五？一斷三結，得須陀洹",
    "T12n0374_011:0431c17": "果，不墮地獄、畜生、餓鬼，人天七返，永斷諸苦，",
    "T12n0374_011:0431c18": "入於涅槃。迦葉！是名第一人有病行處，是人",
    "T12n0374_011:0431c19": "未來過八萬劫，便當得成阿耨多羅三藐三",
    "T12n0374_011:0431c20": "菩提。迦葉！第二人者，斷三結縛、薄貪恚癡，",
    "T12n0374_011:0431c21": "得斯陀含果，名一往來，永斷諸苦，入於涅槃。",
    "T12n0374_011:0431c22": "迦葉！是名第二人有病行處，是人未來過六",
    "T12n0374_011:0431c23": "萬劫，便當得成阿耨多羅三藐三菩提。迦葉！",
    "T12n0374_011:0431c24": "第三人者，斷五下結，得阿那含果，更不來此，",
    "T12n0374_011:0431c25": "永斷諸苦入於涅槃，是名第三人有病行處。",
    "T12n0374_011:0431c26": "是人未來過四萬劫，便當得成阿耨多羅三",
    "T12n0374_011:0431c27": "藐三菩提。迦葉！第四人者，永斷貪欲、瞋恚、",
    "T12n0374_011:0431c28": "愚癡，得阿羅漢果，煩惱無餘，入於涅槃，亦非",
    "T12n0374_011:0431c29": "騏驎獨一之行，是名第四人有病行處。是",
    "T12n0374_011:0432a01": "人未來過二萬劫，便當得成阿耨多羅三藐",
    "T12n0374_011:0432a02": "三菩提。迦葉！第五人者，永斷貪欲、瞋恚、愚癡，",
    "T12n0374_011:0432a03": "得辟支佛道，煩惱無餘，入於涅槃，真是騏驎",
    "T12n0374_011:0432a04": "獨一之行，是名第五人有病行處。是人未來",
    "T12n0374_011:0432a05": "過十千劫，便當得成阿耨多羅三藐三菩提。",
    "T12n0374_011:0432a06": "迦葉！是名第五人有病行處，非如來也。」",
    "T12n0374_011:0432a07": "大般涅槃經聖行品第七之一",
    "T12n0374_011:0432a08": "爾時佛告迦葉菩薩：「善男子！菩薩摩訶薩應",
    "T12n0374_011:0432a09": "當於是大般涅槃經，專心思惟五種之行。",
    "T12n0374_011:0432a10": "何等為五？一者聖行、二者梵行、三者天行、",
    "T12n0374_011:0432a11": "四者嬰兒行、五者病行。善男子！菩薩摩訶",
    "T12n0374_011:0432a12": "薩常當修習是五種行，復有一行是如來行，",
    "T12n0374_011:0432a13": "所謂大乘大涅槃經。迦葉！云何菩薩摩訶薩",
    "T12n0374_011:0432a14": "所修聖行？菩薩摩訶薩若從聲聞、若從如來，",
    "T12n0374_011:0432a15": "得聞如是大涅槃經，聞已生信，信已應作如",
    "T12n0374_011:0432a16": "是思惟：『諸佛世尊有無上道，有大正法，大眾",
    "T12n0374_011:0432a17": "正行，復有方等大乘經典。我今當為愛樂貪",
    "T12n0374_011:0432a18": "求大乘經故，捨離所愛妻子、眷屬、所居舍宅、",
    "T12n0374_011:0432a19": "金銀珍寶、微妙瓔珞、香花伎樂、奴婢僕使、男",
    "T12n0374_011:0432a20": "女大小、象馬車乘、牛羊鷄犬、猪豕之屬。』復作",
    "T12n0374_011:0432a21": "是念：『居家迫迮，猶如牢獄，一切煩惱由之而",
    "T12n0374_011:0432a22": "生。出家寬曠，猶如虛空，一切善法因之增長。",
    "T12n0374_011:0432a23": "若在家居，不得盡壽淨修梵行，我今應當剃",
    "T12n0374_011:0432a24": "除鬚髮，出家學道。』作是念已，我今定當出家",
    "T12n0374_011:0432a25": "修學無上正真菩提之道。菩薩如是欲出家",
    "T12n0374_011:0432a26": "時，天魔波旬生大苦惱，言是菩薩復當與我",
    "T12n0374_011:0432a27": "興大戰諍。善男子！如是菩薩何處當復與人",
    "T12n0374_011:0432a28": "戰諍？是時菩薩即至僧坊，若見如來及佛弟",
    "T12n0374_011:0432a29": "子，威儀具足諸根寂靜，其心柔和，清淨寂滅，",
    "T12n0374_011:0432b01": "即至其所而求出家，剃除鬚髮，服三法衣。既",
    "T12n0374_011:0432b02": "出家已，奉持禁戒，威儀不缺，進止安詳，無所",
    "T12n0374_011:0432b03": "觸犯。乃至小罪，心生怖畏，護戒之心，猶如金",
    "T12n0374_011:0432b04": "剛。「善男子！譬如有人帶持浮囊，欲渡大海。",
    "T12n0374_011:0432b05": "爾時海中有一羅剎，即從其人乞索浮囊。其",
    "T12n0374_011:0432b06": "人聞已即作是念：『我今若與必定沒死。』答言：",
    "T12n0374_011:0432b07": "『羅剎！汝寧殺我，浮囊叵得。』羅剎復言：『汝若",
    "T12n0374_011:0432b08": "不能全與我者，見惠其半。』是人猶故不肯與",
    "T12n0374_011:0432b09": "之。羅剎復言：『汝若不肯惠我半者，幸願與",
    "T12n0374_011:0432b10": "我三分之一。』是人不肯。羅剎復言：『若不能",
    "T12n0374_011:0432b11": "者，當施手許。』是人不肯。羅剎復言：『汝今若",
    "T12n0374_011:0432b12": "復不能與我如手許者，我今飢窮，眾苦所逼，",
    "T12n0374_011:0432b13": "願當濟我如微塵許。』是人復言：『汝今所索，誠",
    "T12n0374_011:0432b14": "復不多，然我今日方當渡海，不知前途近遠",
    "T12n0374_011:0432b15": "如何？若與汝者，氣當漸出，大海之難，何由得",
    "T12n0374_011:0432b16": "過？脫能中路，沒水而死。』善男子！菩薩摩訶",
    "T12n0374_011:0432b17": "薩護持禁戒，亦復如是，如彼渡人護惜浮囊。",
    "T12n0374_011:0432b18": "「菩薩如是護戒之時，常有煩惱諸惡羅剎，語",
    "T12n0374_011:0432b19": "菩薩言：『汝當信我，終不相欺，但破四禁，護持",
    "T12n0374_011:0432b20": "餘戒，以是因緣，令汝安隱，得入涅槃。』菩薩爾",
    "T12n0374_011:0432b21": "時應作是言：『我今寧持如是禁戒墮阿鼻獄，",
    "T12n0374_011:0432b22": "終不毀犯而生天上。』煩惱羅剎復作是言：『卿",
    "T12n0374_011:0432b23": "若不能破四禁者，可破僧殘，以是因緣，令汝",
    "T12n0374_011:0432b24": "安隱得入涅槃。』菩薩亦應不隨其語。羅剎復",
    "T12n0374_011:0432b25": "言：『卿若不能犯僧殘者，亦可故犯偷蘭遮罪，",
    "T12n0374_011:0432b26": "以是因緣令汝安隱得入涅槃。』菩薩爾時亦",
    "T12n0374_011:0432b27": "復不隨。羅剎復言：『卿若不能犯偷蘭遮者，",
    "T12n0374_011:0432b28": "可犯捨墮，以是因緣可得安隱入於涅槃。』菩",
    "T12n0374_011:0432b29": "薩爾時亦不隨之。羅剎復言：『卿若不能犯捨",
    "T12n0374_011:0432c01": "墮者，可破波夜提，以是因緣令汝安隱得入",
    "T12n0374_011:0432c02": "涅槃。』菩薩爾時亦不隨之。羅剎復言：『卿若",
    "T12n0374_011:0432c03": "不能犯波夜提者，幸可毀破突吉羅戒，以是",
    "T12n0374_011:0432c04": "因緣可得安隱入於涅槃。』菩薩爾時心自念",
    "T12n0374_011:0432c05": "言：『我今若犯突吉羅罪，不發露者，則不能渡",
    "T12n0374_011:0432c06": "生死彼岸而得涅槃。』菩薩摩訶薩於是微小",
    "T12n0374_011:0432c07": "諸戒律中，護持堅固心如金剛。菩薩摩訶薩",
    "T12n0374_011:0432c08": "持四重禁及突吉羅，敬重堅固，等無差別。菩",
    "T12n0374_011:0432c09": "薩若能如是堅持，則為具足五根諸戒，所謂",
    "T12n0374_011:0432c10": "具足菩薩根本業清淨戒、前後眷屬餘清淨",
    "T12n0374_011:0432c11": "戒、非諸惡覺覺清淨戒、護持正念念清淨",
    "T12n0374_011:0432c12": "戒、迴向阿耨多羅三藐三菩提戒。",
    "T12n0374_011:0432c13": "「迦葉！是菩薩摩訶薩復有二種戒：一者受世",
    "T12n0374_011:0432c14": "教戒，二者得正法戒。菩薩若受正法戒者終",
    "T12n0374_011:0432c15": "不為惡，受世教戒者，白四羯磨然後乃得。復",
    "T12n0374_011:0432c16": "次善男子！有二種戒：一者性重戒，二者息",
    "T12n0374_011:0432c17": "世譏嫌戒。性重戒者，謂四禁也。息世譏嫌戒",
    "T12n0374_011:0432c18": "者，不作販賣、輕秤小斗、欺誑於人、因他形勢",
    "T12n0374_011:0432c19": "取人財物、害心繫縛破壞成功、然明而臥、田",
    "T12n0374_011:0432c20": "宅種植、家業坐肆，不畜象馬車乘、牛羊駝驢、",
    "T12n0374_011:0432c21": "鷄犬獼猴、孔雀鸚鵡、共命及拘枳羅、豺狼虎",
    "T12n0374_011:0432c22": "豹、猫狸猪豕及餘惡獸、童男童女、大男大女、",
    "T12n0374_011:0432c23": "奴婢僮僕、金銀琉璃、頗梨真珠、車璩馬瑙、珊",
    "T12n0374_011:0432c24": "瑚璧玉、珂貝諸寶、赤銅白臘、鍮石盂器、氍",
    "T12n0374_011:0432c25": "毺毾[毯炎+登]、拘執毦衣、一切穀米、大小麥豆、穈",
    "T12n0374_011:0432c26": "粟稻麻、生熟食具，常受一食不曾再食、若",
    "T12n0374_011:0432c27": "行乞食及僧中食、常知止足不受別請、不食",
    "T12n0374_011:0432c28": "肉不飲酒、五辛能熏悉不食之，是故其身",
    "T12n0374_011:0432c29": "無有臭處，常為諸天一切世人恭敬供養、尊",
    "T12n0374_011:0433a01": "重讚歎，趣足而食終不長受。所受衣服纔",
    "T12n0374_011:0433a02": "足覆身，進止常與三衣鉢具，終不捨離，如",
    "T12n0374_011:0433a03": "鳥二翼。不畜根子、莖子、節子、椄子、子子，不畜",
    "T12n0374_011:0433a04": "寶藏，若金、若銀，飲食、厨庫、衣裳服飾、高廣大",
    "T12n0374_011:0433a05": "床、象牙金床、雜色編織、悉不用坐，不畜一切",
    "T12n0374_011:0433a06": "細軟諸蓆、不坐象薦馬薦、不以細軟上妙",
    "T12n0374_011:0433a07": "衣服用敷床臥，其床兩頭不置二枕，亦不",
    "T12n0374_011:0433a08": "受畜妙好丹枕、安黃木枕。終不觀看象鬪、馬",
    "T12n0374_011:0433a09": "鬪、車鬪、兵鬪、男鬪、女鬪、牛鬪、羊鬪、水牛鷄雉鸚",
    "T12n0374_011:0433a10": "鵡等鬪，亦不故往觀看軍陣，不應故聽吹貝、",
    "T12n0374_011:0433a11": "鼓角、琴瑟箏笛、箜篌歌叫、伎樂之聲，除供養",
    "T12n0374_011:0433a12": "佛。摴蒱圍碁波羅塞戲、師子象鬪、彈碁六愽、",
    "T12n0374_011:0433a13": "拍毱擲石、投壺牽道、八道行成、一切戲笑悉",
    "T12n0374_011:0433a14": "不觀作。終不瞻相手脚面目，不以抓鏡、芝",
    "T12n0374_011:0433a15": "草、楊枝、鉢盂、髑髏而作卜筮，亦不仰觀虛空",
    "T12n0374_011:0433a16": "星宿，除欲解睡。不作王家往返使命，以此語",
    "T12n0374_011:0433a17": "彼，以彼語此。終不諛諂，邪命自活，亦不宣",
    "T12n0374_011:0433a18": "說王臣盜賊鬪諍、飲食國土、飢饉恐怖、豐樂安",
    "T12n0374_011:0433a19": "隱之事。善男子！是名菩薩摩訶薩息世譏嫌",
    "T12n0374_011:0433a20": "戒。善男子！菩薩摩訶薩堅持如是遮制之戒，",
    "T12n0374_011:0433a21": "與性重戒等無差別。",
    "T12n0374_011:0433a22": "「善男子，菩薩摩訶薩受持如是諸禁戒已，作",
    "T12n0374_011:0433a23": "是願言：『寧以此身投於熾然猛火深坑，終不",
    "T12n0374_011:0433a24": "毀犯過去、未來、現在諸佛所制禁戒，與剎利",
    "T12n0374_011:0433a25": "女、婆羅門女、居士女而行不淨。』復次善男子！",
    "T12n0374_011:0433a26": "菩薩摩訶薩復作是願：『寧以熱鐵周匝纏身，",
    "T12n0374_011:0433a27": "終不敢以破戒之身，受於信心檀越衣服。』復",
    "T12n0374_011:0433a28": "次善男子！菩薩摩訶薩復作是願：『寧以此口",
    "T12n0374_011:0433a29": "吞熱鐵丸，終不敢以毀戒之口，食於信心檀",
    "T12n0374_011:0433b01": "越飲食。』復次善男子！菩薩摩訶薩復作是願：",
    "T12n0374_011:0433b02": "『寧臥此身大熱鐵上，終不敢以破戒之身，受",
    "T12n0374_011:0433b03": "於信心檀越床敷臥具。』復次善男子！菩薩",
    "T12n0374_011:0433b04": "摩訶薩復作是願：『我寧以身受三百鉾，終不",
    "T12n0374_011:0433b05": "敢以毀戒之身，受於信心檀越醫藥。』復次善",
    "T12n0374_011:0433b06": "男子！菩薩摩訶薩復作是願：『寧以此身投熱",
    "T12n0374_011:0433b07": "鐵鑊，不以破戒，受於信心檀越房舍屋宅。』",
    "T12n0374_011:0433b08": "復次善男子！菩薩摩訶薩復作是願：『寧以鐵",
    "T12n0374_011:0433b09": "搥打碎此身，從頭至足令如微塵，不以破戒，",
    "T12n0374_011:0433b10": "受諸剎利婆羅門居士恭敬禮拜。』復次善男",
    "T12n0374_011:0433b11": "子！菩薩摩訶薩復作是願：『寧以熱鐵挑其兩",
    "T12n0374_011:0433b12": "目，不以染心視他好色。』復次善男子！菩薩摩",
    "T12n0374_011:0433b13": "訶薩復作是願：『寧以鐵錐遍身攙刺，不以染",
    "T12n0374_011:0433b14": "心聽好音聲。』復次善男子！菩薩摩訶薩復作",
    "T12n0374_011:0433b15": "是願：『寧以利刀割去其鼻，不以染心貪嗅諸",
    "T12n0374_011:0433b16": "香。』復次善男子！菩薩摩訶薩復作是願：『寧以",
    "T12n0374_011:0433b17": "利刀割裂其舌，不以染心貪著美味。』復次善",
    "T12n0374_011:0433b18": "男子！菩薩摩訶薩復作是願：『寧以利斧斬斫",
    "T12n0374_011:0433b19": "其身，不以染心貪著諸觸。何以故？以是因緣，",
    "T12n0374_011:0433b20": "能令行者墮於地獄、畜生、餓鬼。』迦葉！是名菩",
    "T12n0374_011:0433b21": "薩摩訶薩護持禁戒。菩薩摩訶薩護持如是",
    "T12n0374_011:0433b22": "諸禁戒已，悉以施於一切眾生。以是因緣，願",
    "T12n0374_011:0433b23": "令眾生護持禁戒，得清淨戒、善戒、不缺戒、不",
    "T12n0374_011:0433b24": "析戒、大乘戒、不退戒、隨順戒、畢竟戒，具足成",
    "T12n0374_011:0433b25": "就波羅蜜戒。「善男子！菩薩摩訶薩修持如是",
    "T12n0374_011:0433b26": "清淨戒時，即得住於初不動地。云何名為不",
    "T12n0374_011:0433b27": "動地耶？菩薩住是不動地中，不動、不墮、不退、",
    "T12n0374_011:0433b28": "不散。善男子！譬如須彌山，旋藍猛風不能",
    "T12n0374_011:0433b29": "令動、墮落退散。菩薩摩訶薩住是地中，亦復",
    "T12n0374_011:0433c01": "如是，不為色聲香味所動，不墮地獄、畜生、",
    "T12n0374_011:0433c02": "餓鬼，不退聲聞辟支佛地，不為異見邪風所",
    "T12n0374_011:0433c03": "散而作邪命。復次善男子！又復動者，不為",
    "T12n0374_011:0433c04": "貪欲恚癡所動；又復墮者，不墮四重；又復",
    "T12n0374_011:0433c05": "退者，不退戒還家；又復散者，不為違逆大乘",
    "T12n0374_011:0433c06": "經者之所散壞。復次善男子！菩薩摩訶薩亦",
    "T12n0374_011:0433c07": "復不為諸煩惱魔之所傾動，不為陰魔所墮，",
    "T12n0374_011:0433c08": "乃至坐於道場菩提樹下，雖有天魔，不能令",
    "T12n0374_011:0433c09": "其退於阿耨多羅三藐三菩提，亦復不為死",
    "T12n0374_011:0433c10": "魔所散。善男子！是名菩薩摩訶薩修習聖行。",
    "T12n0374_011:0433c11": "「善男子！云何名為聖行？聖行者，佛及菩薩之",
    "T12n0374_011:0433c12": "所行故，故名聖行。以何等故，名佛菩薩",
    "T12n0374_011:0433c13": "為聖人耶？如是等人有聖法故，常觀諸法",
    "T12n0374_011:0433c14": "性空寂故，以是義故，故名聖人。有聖戒故，復",
    "T12n0374_011:0433c15": "名聖人。有聖定慧故，故名聖人。有七聖財，",
    "T12n0374_011:0433c16": "所謂信、戒、慚、愧、多聞、智慧、捨離，故名聖人。",
    "T12n0374_011:0433c17": "有七聖覺故，故名聖人。以是義故，復名聖",
    "T12n0374_011:0433c18": "行。",
    "T12n0374_011:0433c19": "大般涅槃經卷第十一"
}