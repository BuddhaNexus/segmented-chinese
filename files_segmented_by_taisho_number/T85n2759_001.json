{
    "T85n2759_001:0239c19": "No. 2759 [cf. No. 360]",
    "T85n2759_001:0239c20": "無量壽經義記下卷",
    "T85n2759_001:0239c22": "者乃至七寶□□□□□□□□□□□",
    "T85n2759_001:0239c23": "□□□□□□合成池體也。此池體亦□□",
    "T85n2759_001:0239c24": "□□□□□□□□□□□□□□二明池",
    "T85n2759_001:0239c25": "體。以七寶合成也。三明池體□□□□□□",
    "T85n2759_001:0239c26": "□□□□□中辯明法相說。昔空無常十力",
    "T85n2759_001:0239c27": "四無□□□□□□□□□□□第十子段。",
    "T85n2759_001:0239c28": "從其池岸上訖。彌覆水上。此□□□□□",
    "T85n2759_001:0239c29": "□□□□□諸菩薩及聲聞眾者。此是信說",
    "T85n2759_001:0240a01": "門中第三段。明無量壽國。純大乘學無三乘",
    "T85n2759_001:0240a02": "差別也。就此章復為六子段明義。",
    "T85n2759_001:0240a03": "第一子段。從若入寶池。意欲令水沒足訖淨",
    "T85n2759_001:0240a04": "若無形。此明菩薩聲聞有大神力在。寶池中",
    "T85n2759_001:0240a05": "縱任隨意也。欲令水沒足水即沒足者。此亦",
    "T85n2759_001:0240a06": "寄事以表意。寶池總譬三世諸佛教理。明水",
    "T85n2759_001:0240a07": "能洗除塵垢。明教能生解。解能除或人一形",
    "T85n2759_001:0240a08": "之中以足為卑。眾惑之中以見諦煩惱最為",
    "T85n2759_001:0240a09": "下墜。今明初地已上乃至三地皆除見諦煩",
    "T85n2759_001:0240a10": "惱。如水沒脚足也。欲令至膝者。從四地□六",
    "T85n2759_001:0240a11": "地斷思惟九品惑盡。如水沒膝也。欲令至腰",
    "T85n2759_001:0240a12": "者。明七地菩薩斷愛佛功德或處二門中間。",
    "T85n2759_001:0240a13": "如水半腰也。欲令至頸水即至頸者。明八地",
    "T85n2759_001:0240a14": "以上乃至九地入無生寂滅念念增明。斷恒",
    "T85n2759_001:0240a15": "沙等障煩惱盡。唯有一品細無明在如水沒",
    "T85n2759_001:0240a16": "頸　唯有頭在。欲令灌身者。明法雲一地斷除",
    "T85n2759_001:0240a17": "無明盡。如水遍洗身淨也。欲令還復者。息化",
    "T85n2759_001:0240a18": "歸本故言還復也。調和冷煖者。調和眾生貪",
    "T85n2759_001:0240a19": "瞋癡。三不善根令眾生苦也。開神悅體者。應",
    "T85n2759_001:0240a20": "根說法稱適物情也。淨若無形者。萬惑斯盡",
    "T85n2759_001:0240a21": "無復累礙。譬如虛空無有形別也。",
    "T85n2759_001:0240a22": "第二子段從寶沙映徹訖名曰安樂。此明菩",
    "T85n2759_001:0240a23": "薩聲聞隨意欲聞寶池妙音辯明法相即自然",
    "T85n2759_001:0240a24": "應之也。寶沙映徹者。譬大土金剛後心照理",
    "T85n2759_001:0240a25": "既周與佛齊等。故言無深不照也。微蘭迴流",
    "T85n2759_001:0240a26": "者。應入生死接物也。轉相灌注者。傳化小行",
    "T85n2759_001:0240a27": "菩薩令增進也。不遲不疾者。言教接物從小",
    "T85n2759_001:0240a28": "至大不得䪺說也。波揚無量者。應化無方演",
    "T85n2759_001:0240a29": "說諸法。或聞佛聲歎佛寶。或聞法聲者歎法",
    "T85n2759_001:0240b01": "寶也。或聞僧聲者。歎僧寶也。或聞寂滅聲者。",
    "T85n2759_001:0240b02": "歎涅槃無累為寂滅也。無我聲者　無吾我二",
    "T85n2759_001:0240b03": "十五有也。大慈悲聲者。慈欲與樂悲拔苦也。",
    "T85n2759_001:0240b04": "無所作聲者。無為理中無有為起作也。",
    "T85n2759_001:0240b05": "第三子段。從阿難彼佛國諸往生者訖泥洹",
    "T85n2759_001:0240b06": "之道。明彼土賢聖感得自然果報。欲有所須",
    "T85n2759_001:0240b07": "七珍寶器森然在前也。雖有此食實無食者。",
    "T85n2759_001:0240b08": "明現賢聖感食百昧現前。雖不喰味但以見",
    "T85n2759_001:0240b09": "色聞香自然飽滿。身心怡悅。謂聖食。不甘汁",
    "T85n2759_001:0240b10": "澤故言不食也。",
    "T85n2759_001:0240b11": "第四子段。從其諸聲聞菩薩訖無極之體。此",
    "T85n2759_001:0240b12": "明純大乘學無三乘差別也。感同一類者。明",
    "T85n2759_001:0240b13": "聲聞菩薩人天。此三大士。智慧高明。同行大",
    "T85n2759_001:0240b14": "乘　萬善同歸。更無異趣故言同類也。形無",
    "T85n2759_001:0240b15": "異狀者。同紫磨金容三十二相。相好齊等長",
    "T85n2759_001:0240b16": "短亦均也。因順餘方故有天人之名者。同修",
    "T85n2759_001:0240b17": "大乘無有三別。因順娑婆故有天人之名。名",
    "T85n2759_001:0240b18": "雖有三同行一乘也。非天非人者。容根端政",
    "T85n2759_001:0240b19": "微妙奇特。非人天方類也。皆受自然虛無之",
    "T85n2759_001:0240b20": "身者。明此身虛妙火外映徹如光如影也。無",
    "T85n2759_001:0240b21": "極之體者。身大無量壽命亦長也。",
    "T85n2759_001:0240b22": "第五子段。從譬如世間貧窮乞人訖百千萬",
    "T85n2759_001:0240b23": "億不可計倍。明西方大士容貌端政世之無",
    "T85n2759_001:0240b24": "雙。今以此土帝王乃至第六他化自在天比於",
    "T85n2759_001:0240b25": "百千萬億倍。不及一分也。故知。因曠劫來久",
    "T85n2759_001:0240b26": "今得妙勝果報也。",
    "T85n2759_001:0240b27": "第六子段。從無量壽國其諸天人衣服飲食",
    "T85n2759_001:0240b28": "訖卷。明彼土人天所感果報。自然七珍隨意",
    "T85n2759_001:0240b29": "受用。亦同諸菩薩所得果報不異。總結淨土",
    "T85n2759_001:0240c01": "門果報訖耳答上四十八願中攝人天願也。",
    "T85n2759_001:0240c02": "佛告阿難其有眾生生彼國者。此是正說中",
    "T85n2759_001:0240c03": "第三讚歎勸修門也。前章以明彼佛長壽因",
    "T85n2759_001:0240c04": "果。利根之徒即蒙解悟鈍根之人猶未能了。",
    "T85n2759_001:0240c05": "是以十方諸佛共相影嚮。應機人而作讚歎",
    "T85n2759_001:0240c06": "彼佛壽命長遠及國土純淨。天人妙樂勸引。",
    "T85n2759_001:0240c07": "鈍根懃修妙因取於妙果也。就勸修門中凡",
    "T85n2759_001:0240c08": "有十勸修明義。第一勸修。先歎彼佛。然後",
    "T85n2759_001:0240c09": "此土三輩眾生願生彼國也。第二勸修。明十",
    "T85n2759_001:0240c10": "方菩薩往詣西方。讚受妙法流通十方也。第",
    "T85n2759_001:0240c11": "三勸修。明觀世音一生次補佛處。如無量壽",
    "T85n2759_001:0240c12": "無異也。第四勸修。明無量壽佛濟度。為眾生",
    "T85n2759_001:0240c13": "說法也。第五勸修。廣明眾生有得有失也。第",
    "T85n2759_001:0240c14": "六勸修明簡釋也。第七勸修。明破淨戒也。第",
    "T85n2759_001:0240c15": "八勸修。明誠勸也。第九勸修。明廣現國土",
    "T85n2759_001:0240c16": "也。第十勸修。明解戒也。",
    "T85n2759_001:0240c17": "第一勸修。從其有眾生生彼國者。此土眾生",
    "T85n2759_001:0240c18": "殖因既久發心。往生因得信首五根已立。在",
    "T85n2759_001:0240c19": "不退位中假名空成就。是正定聚人　即應前",
    "T85n2759_001:0240c20": "四十八願中設我得佛國中天人皆悉於住正",
    "T85n2759_001:0240c21": "定之聚也。所以者何。釋所以住於正定之聚",
    "T85n2759_001:0240c22": "者。皆由修因真正故墮正定聚也。",
    "T85n2759_001:0240c23": "無諸邪聚者。彼國淳淨無諸邪見。造作五逆",
    "T85n2759_001:0240c24": "謗方等經也。及不定聚者。在正行中不退作",
    "T85n2759_001:0240c25": "邪行也。十方恒沙諸佛如來。皆共讚歎無量",
    "T85n2759_001:0240c26": "壽佛者。明無量壽佛何須此讚歎。為時情故",
    "T85n2759_001:0240c27": "令生渴仰情至修因而取果也。威神功德者。",
    "T85n2759_001:0240c28": "威舉其外德。神舉其內德。聖智外被為威冥",
    "T85n2759_001:0240c29": "來益我內解為神也。功德者。修功進行而得",
    "T85n2759_001:0241a01": "此善故言功德也。諸有眾生聞其名字信心",
    "T85n2759_001:0241a02": "歡喜乃至一念者。眾生聞歎彼國清淨妙樂。",
    "T85n2759_001:0241a03": "皆發至心念念相續願生彼國也。",
    "T85n2759_001:0241a04": "至心迴向願生彼國者。若偏談善體善有習因",
    "T85n2759_001:0241a05": "相生。自然感果復無迴向。若就果報復為陰",
    "T85n2759_001:0241a06": "身及以財帛所繫。復無迴義。所以得有迴義",
    "T85n2759_001:0241a07": "者。以我所得果報迴施一切眾生。以迴施之",
    "T85n2759_001:0241a08": "功我生善。善既增長。所繫果報便斷。麁果報",
    "T85n2759_001:0241a09": "既斷。得受細妙之身。迴麁來作細故言迴向",
    "T85n2759_001:0241a10": "也。住不退轉者。迴向心為因。終得不退轉為",
    "T85n2759_001:0241a11": "果也。願生彼國凡有三輩已下明十方諸天",
    "T85n2759_001:0241a12": "人民有發心專政願生彼國。欲生彼者凡有",
    "T85n2759_001:0241a13": "三輩。三輩之人上中下三品殊別。然此經文",
    "T85n2759_001:0241a14": "雖略辯三品而義含有九。今就觀無量壽經",
    "T85n2759_001:0241a15": "廣明三輩分為九品。佛自解釋分明歷然矣。",
    "T85n2759_001:0241a16": "其上輩者。凡生方有九品人。上品生者。發三",
    "T85n2759_001:0241a17": "種心即便往生。何等為三。一者誠心。二者",
    "T85n2759_001:0241a18": "深心。三者迴向發願心。具此三心必生彼國",
    "T85n2759_001:0241a19": "也。捨家棄欲而作沙門。發菩提心者。此是上",
    "T85n2759_001:0241a20": "品之人。願生彼國。即棄欲出家發菩提心修",
    "T85n2759_001:0241a21": "慈不殺。具諸戒行讀誦大乘方等經典。修行",
    "T85n2759_001:0241a22": "六念發願往生。具此功德從一日乃至七日。",
    "T85n2759_001:0241a23": "精進勇猛晝夜不息。阿彌陀佛與觀世音大",
    "T85n2759_001:0241a24": "勢至無數化佛百千比丘諸天大眾。皆乘七",
    "T85n2759_001:0241a25": "寶宮殿。觀世音執金剛臺。與大勢志。至其人",
    "T85n2759_001:0241a26": "前。阿彌陀佛放大光明照其人身。與諸菩薩",
    "T85n2759_001:0241a27": "授手迎接。讚歎行人勸進其心。行人見已歡",
    "T85n2759_001:0241a28": "喜踊躍。自見其身乘金剛臺。隨從佛後。如彈",
    "T85n2759_001:0241a29": "指頃往生彼國。見彼佛身及眾菩薩眾相具",
    "T85n2759_001:0241b01": "足。於光明林中演說妙法。聞已即悟無生法",
    "T85n2759_001:0241b02": "忍。遍歷十方供養諸佛。於諸佛前次第受記。",
    "T85n2759_001:0241b03": "還至本國。得無量百千陀羅尼門。是名上品",
    "T85n2759_001:0241b04": "人也。",
    "T85n2759_001:0241b05": "一向專念無量壽佛者。此是上輩中品人願",
    "T85n2759_001:0241b06": "生彼國。此人不必受持讀誦方等經典。善解",
    "T85n2759_001:0241b07": "義趣。而於第一義心不驚動。深信因果不謗",
    "T85n2759_001:0241b08": "大乘。以此功德願生彼國。臨命終時。阿彌",
    "T85n2759_001:0241b09": "陀佛與觀世音大勢志無量大眾。皆持紫金",
    "T85n2759_001:0241b10": "臺現其人前。讚言。法子。如行大乘解第一義。",
    "T85n2759_001:0241b11": "是我今迎持汝。與千化佛一時授手。行人自",
    "T85n2759_001:0241b12": "見坐紫金臺中。叉手讚嘆諸佛。如一念頃即",
    "T85n2759_001:0241b13": "生彼國七寶池中。經一宿寶蓮華方開。行人",
    "T85n2759_001:0241b14": "身作紫磨金色。足下有七寶蓮華。佛及菩薩",
    "T85n2759_001:0241b15": "俱時放光。照其人身行人眼目開明。因前宿",
    "T85n2759_001:0241b16": "習得聞眾聲。純甚深第一義諦。行人即下金",
    "T85n2759_001:0241b17": "臺禮佛合掌讚歎世尊。經於七日。得不退轉。",
    "T85n2759_001:0241b18": "即能飛至十方供養諸佛。於諸佛所修諸三",
    "T85n2759_001:0241b19": "昧經。一小劫得無生忍現前受記。是名上輩",
    "T85n2759_001:0241b20": "中品人也。",
    "T85n2759_001:0241b21": "修諸功德願生彼國者。此是上輩下品人願",
    "T85n2759_001:0241b22": "生彼國。此人亦信因果不謗大乘。但發無上",
    "T85n2759_001:0241b23": "道心。以此功德迴向願生彼國。行人臨欲終",
    "T85n2759_001:0241b24": "命。阿彌陀佛及觀世音大勢志。與諸菩薩持",
    "T85n2759_001:0241b25": "金蓮華。化作五百佛。來迎此行人。五百化",
    "T85n2759_001:0241b26": "佛一時授手讚言。法子。汝今清淨發無上道",
    "T85n2759_001:0241b27": "心。我來迎汝。行人即自見坐蓮華。坐已華",
    "T85n2759_001:0241b28": "合。即隨佛後往生彼國七寶池中。經一日一",
    "T85n2759_001:0241b29": "夜蓮華乃開。七日之中乃得見佛。雖見佛身",
    "T85n2759_001:0241c01": "於眾相好心未明了。於三七日後乃了了見。",
    "T85n2759_001:0241c02": "聞遍至十方供養諸佛。於諸佛前聞意甚深",
    "T85n2759_001:0241c03": "法。經三小劫得百法明門。住歡喜地。是名",
    "T85n2759_001:0241c04": "上輩下品人也。此等眾生臨壽終時訖上輩",
    "T85n2759_001:0241c05": "經文總舉三品人。隨佛住彼自然化生也。",
    "T85n2759_001:0241c06": "其中輩者。亦有上中下品人也。雖不能行作",
    "T85n2759_001:0241c07": "沙門乃大修功德者。此是中輩在家上品之人",
    "T85n2759_001:0241c08": "願生彼國。受持五戒八戒齋法。不造五逆無",
    "T85n2759_001:0241c09": "眾過患。以此善根迴向願生西方極樂世界。",
    "T85n2759_001:0241c10": "臨命終時阿彌陀佛與諸比丘眷屬圍遶。放",
    "T85n2759_001:0241c11": "金色光至其人前。演說苦空無常無我。讚歎",
    "T85n2759_001:0241c12": "出家得離眾苦。其人見已心大歡憙。自見己",
    "T85n2759_001:0241c13": "身坐蓮華臺。長跪合掌為佛作禮。舉頭之頃",
    "T85n2759_001:0241c14": "即得往生彼國。蓮華尋開。得聞眾音讚歎四",
    "T85n2759_001:0241c15": "諦。即得阿羅漢道。三明六通具八解脫。是",
    "T85n2759_001:0241c16": "名中輩上品人也。",
    "T85n2759_001:0241c17": "一向專念無量壽佛者。此是中輩中品之人",
    "T85n2759_001:0241c18": "願生彼國。明此行人。若一日一夜受持八戒",
    "T85n2759_001:0241c19": "齋。若一日一夜持沙彌戒。及具足戒。威儀",
    "T85n2759_001:0241c20": "無缺。以此功德迴向願求生極樂國。戒香勳",
    "T85n2759_001:0241c21": "修。此行人臨欲終時。見阿彌陀佛與諸眷屬",
    "T85n2759_001:0241c22": "放金色光。持七寶蓮華至其人前行人。自見",
    "T85n2759_001:0241c23": "空中有聲讚言。善男子。如汝善人。隨順三",
    "T85n2759_001:0241c24": "世諸佛教。我來迎汝。行人即自見身坐蓮華",
    "T85n2759_001:0241c25": "中。蓮華即合生於西方在寶池中。經於七日。",
    "T85n2759_001:0241c26": "蓮華乃敷。華既敷已。開目合掌讚嘆世尊。聞",
    "T85n2759_001:0241c27": "法歡憙得須陀洹道。經半劫已成阿羅漢道。",
    "T85n2759_001:0241c28": "是中輩中品人也。",
    "T85n2759_001:0241c29": "多少修善奉持齋戒訖散華燒香者。此是中",
    "T85n2759_001:0242a01": "輩下品人願生彼國。明此行人。孝養父母行",
    "T85n2759_001:0242a02": "世仁善。此人臨欲終時。遇善知識。為其廣",
    "T85n2759_001:0242a03": "說阿彌陀佛國土妙樂。亦為說法藏比丘四",
    "T85n2759_001:0242a04": "十八願。聞此事已尋即命終。如人屈伸臂頃。",
    "T85n2759_001:0242a05": "即生西方極樂世界。終七日遇觀世音及大",
    "T85n2759_001:0242a06": "勢志。聞法歡憙。過一小劫成阿羅漢道。是",
    "T85n2759_001:0242a07": "名中輩下品人也。以此迴向願生彼國訖如",
    "T85n2759_001:0242a08": "次如上輩者也。此總明中輩三品人願生西",
    "T85n2759_001:0242a09": "方。而彼佛與諸大眾來相迎接也。",
    "T85n2759_001:0242a10": "佛告阿難其下輩者亦有上中下品人也。假",
    "T85n2759_001:0242a11": "使不能作諸功德。當發無上菩提之心者。此",
    "T85n2759_001:0242a12": "明下品人願生彼國也。或作眾惡業雖不誹",
    "T85n2759_001:0242a13": "謗方等經典。如此愚人。多造惡法無有慚愧。",
    "T85n2759_001:0242a14": "命欲終時遇善知識。為讚大乘十二部經首",
    "T85n2759_001:0242a15": "題名字。得聞如是諸經名故。除千劫重罪。智",
    "T85n2759_001:0242a16": "者復教合掌叉手。稱南無阿彌陀佛名。除五",
    "T85n2759_001:0242a17": "十億劫生死之罪。爾時彼佛。遣化佛化觀世",
    "T85n2759_001:0242a18": "音化大勢志。至行人前讚言。善男子。汝稱佛",
    "T85n2759_001:0242a19": "名故眾罪消滅。我來迎汝。作是語已。行人即",
    "T85n2759_001:0242a20": "見化佛光明遍滿其室。見已歡喜即便命終。",
    "T85n2759_001:0242a21": "乘寶華。隨化佛後生七寶池中。經七七日蓮",
    "T85n2759_001:0242a22": "華乃敷。當華敷時。觀世音放大光明住其人",
    "T85n2759_001:0242a23": "前。為說甚深十二部經聞以信解發無上道",
    "T85n2759_001:0242a24": "心。經十小劫具百法明門。得入初地。是下輩",
    "T85n2759_001:0242a25": "上品人也。",
    "T85n2759_001:0242a26": "一向專意乃至十念念無量壽佛者。此是下",
    "T85n2759_001:0242a27": "輩中品人也。明此行人。或毀犯五戒八戒及",
    "T85n2759_001:0242a28": "具足戒。如此愚人。偷僧祇物。盜現前僧物。",
    "T85n2759_001:0242a29": "不淨說法無有慚愧。以諸罪而自莊嚴。如此",
    "T85n2759_001:0242b01": "罪人。以惡發故應墮地獄。命欲終時。地獄眾",
    "T85n2759_001:0242b02": "火一時俱至。遇善知識。為說阿彌陀佛十力",
    "T85n2759_001:0242b03": "威德。廣說彼佛光明神力　亦讚戒定慧解脫解",
    "T85n2759_001:0242b04": "脫知見。此人聞已得除八十億劫生死之罪。",
    "T85n2759_001:0242b05": "地獄猛火化為涼風。吹諸天華。華上皆有化",
    "T85n2759_001:0242b06": "佛菩薩。迎接此人。如一念頃。即得往生七寶",
    "T85n2759_001:0242b07": "池中。在蓮華中。經六劫蓮華方開。觀世音",
    "T85n2759_001:0242b08": "大勢志。以梵聲音安慰彼人。為說大乘甚深",
    "T85n2759_001:0242b09": "經典。聞此法已即發無上道心。是下輩中品",
    "T85n2759_001:0242b10": "人也。",
    "T85n2759_001:0242b11": "若聞深法歡憙信樂不生疑惑者。此是下輩",
    "T85n2759_001:0242b12": "下品之人願生彼國也。明此行人。先作不善",
    "T85n2759_001:0242b13": "業五逆十惡。具諸不善。必墮惡道。經歷多劫",
    "T85n2759_001:0242b14": "受苦無窮。如此惡人臨命終時。遇善知識種",
    "T85n2759_001:0242b15": "種安慰者。說妙法教令念佛。行人見苦逼切",
    "T85n2759_001:0242b16": "不暇念佛。善知識語其人言。若不能默念。但",
    "T85n2759_001:0242b17": "舉聲稱無量壽佛。如是至心令聲不絕。具足",
    "T85n2759_001:0242b18": "十念。於念念中除八十億劫生死之罪。命終",
    "T85n2759_001:0242b19": "之後見金蓮華猶如日輪住其人前。如一念",
    "T85n2759_001:0242b20": "頃即得往生極樂世界。於蓮華中滿十二大",
    "T85n2759_001:0242b21": "劫。蓮華方開。觀世音大勢志以大悲音聲。為",
    "T85n2759_001:0242b22": "其人廣說實相之法。除滅罪法。行人聞已生",
    "T85n2759_001:0242b23": "歡憙。即發無上菩提之心。是名下輩下品之",
    "T85n2759_001:0242b24": "人也。不生疑惑。乃至一念者。明一念心沒定",
    "T85n2759_001:0242b25": "明了不生狐疑。若有狐疑無量壽佛眉間白",
    "T85n2759_001:0242b26": "豪苑轉如五須彌山。起心疑言。為有此白豪",
    "T85n2759_001:0242b27": "如五須彌。為當無耶。起如此心便墮狐疑城",
    "T85n2759_001:0242b28": "中。十二劫懃苦懺悔行道。滿十二劫便得出",
    "T85n2759_001:0242b29": "狐疑城。始登不退位也。此人臨終夢見彼佛",
    "T85n2759_001:0242c01": "者。此下總明三品人願生彼國也。",
    "T85n2759_001:0242c02": "第二勸修。從無量壽佛威神無極訖偈歎。十",
    "T85n2759_001:0242c03": "方菩薩往詣西方。聽受妙法宣通正教也。",
    "T85n2759_001:0242c04": "諸佛如來莫不稱歎者。諸佛所以共讚彼佛",
    "T85n2759_001:0242c05": "政欲級引凡夫菩薩現同故。往詣彼國聽受",
    "T85n2759_001:0242c06": "經法。宣布未聞也。",
    "T85n2759_001:0242c07": "爾時世尊而說頌曰者。此下凡有三十偈。悉",
    "T85n2759_001:0242c08": "是釋迦頌彼佛德也。大判此偈凡作四階明",
    "T85n2759_001:0242c09": "義。第一有七行。總歎十方菩薩以華香音樂",
    "T85n2759_001:0242c10": "供養彼願得淨土。如西方無異也。第二從應",
    "T85n2759_001:0242c11": "時無量尊此下有八行。明彼佛應其所請。為",
    "T85n2759_001:0242c12": "說妙行必登淨果也。",
    "T85n2759_001:0242c13": "第三從諸佛告菩薩此下有八行。明十方諸",
    "T85n2759_001:0242c14": "佛歎諸菩薩。令修萬行往近彼國也。第四從",
    "T85n2759_001:0242c15": "聲聞若菩薩此下訖偈。明佛智深遠非二乘",
    "T85n2759_001:0242c16": "十地之所測也。就第一階中東方諸佛土。此",
    "T85n2759_001:0242c17": "下二偈明恒沙菩薩住至彼土也。各齎天妙",
    "T85n2759_001:0242c18": "華。此下二偈明菩薩齎妙華音樂以供養佛",
    "T85n2759_001:0242c19": "也。究達神通慧。此下二偈歎佛智慧深遠無",
    "T85n2759_001:0242c20": "與等者也。見彼嚴淨土。此一偈明菩薩見西",
    "T85n2759_001:0242c21": "方淨土。發心願得淨土亦如是也。第二階中",
    "T85n2759_001:0242c22": "應時無量壽尊。此下二偈持欲為說淨果先",
    "T85n2759_001:0242c23": "現客咲及以放光也。大士觀世音。此一偈明",
    "T85n2759_001:0242c24": "觀世音因機致請也。梵音猶雷震。此一偈明",
    "T85n2759_001:0242c25": "阿彌陀佛將欲說法。先誡勅令殷重心。十方",
    "T85n2759_001:0242c26": "來正士。此下四偈如來為說一切萬法如幻",
    "T85n2759_001:0242c27": "如夢。若能深達此理淨土即便可階也。就第",
    "T85n2759_001:0242c28": "三階中諸佛告菩薩。此二偈勸人發心往生",
    "T85n2759_001:0242c29": "彼國。明十方佛令菩薩皆得記受得清淨妙",
    "T85n2759_001:0243a01": "土也。其佛本願力。此一偈明無量壽佛有昔",
    "T85n2759_001:0243a02": "本願力往生者有利益也。菩薩興至願。此下",
    "T85n2759_001:0243a03": "二偈勸令修淨因。必獲於淨果。所得果報不",
    "T85n2759_001:0243a04": "異西方也。若人無善本。此下三偈明善能修",
    "T85n2759_001:0243a05": "因者得聞彼妙法。不修因者不得聞此法也。",
    "T85n2759_001:0243a06": "第四階從聲聞或菩薩勸人莫強思量佛智。",
    "T85n2759_001:0243a07": "明聲聞菩薩不能測佛智。何況凡夫能測佛",
    "T85n2759_001:0243a08": "智也。下已盲人聲聞智。從如來智慧海深廣",
    "T85n2759_001:0243a09": "無崖底。四偈歎佛智慧難得測量。壽命亦難",
    "T85n2759_001:0243a10": "得辯。不但壽命難得辯。佛出世亦難得值。",
    "T85n2759_001:0243a11": "不但佛出世難值。值佛生信亦難。若有智慧",
    "T85n2759_001:0243a12": "生信即易。無慧則難也。",
    "T85n2759_001:0243a13": "第三勸修。從佛告阿難彼國菩薩訖示現同彼",
    "T85n2759_001:0243a14": "如我國也。明觀世音等位階十地。於一生次",
    "T85n2759_001:0243a15": "補佛處。善能往還接引眾生也。除其本願為",
    "T85n2759_001:0243a16": "眾生故者。明觀世音昔與娑婆眾生結緣。命",
    "T85n2759_001:0243a17": "還來應生。然此菩薩本自無形應物故。形今",
    "T85n2759_001:0243a18": "除應物之形故言唯除本願也。以弘誓功德",
    "T85n2759_001:0243a19": "而自莊嚴。色身用化眾生。令脫三界眾苦。何",
    "T85n2759_001:0243a20": "等為四。一未解者令解。二未度者令度。三未",
    "T85n2759_001:0243a21": "安者令安。四未得涅槃者令得涅槃也。有二",
    "T85n2759_001:0243a22": "菩薩最尊第一者。一是觀世音。二是大勢志。",
    "T85n2759_001:0243a23": "此二菩薩德行高遠次補佛處。故言第一也。",
    "T85n2759_001:0243a24": "此二菩薩訖命終轉化生彼國者。明觀世音",
    "T85n2759_001:0243a25": "捨此身生西方成佛。是以釋迦讚歎。此二菩",
    "T85n2759_001:0243a26": "薩捨命現成佛。所得國土淳淨而妙樂也。明",
    "T85n2759_001:0243a27": "此大士本自無形。何所可捨。政欲級引時情",
    "T85n2759_001:0243a28": "故現。命終時眾見二大士捨命生彼佛。㯹心",
    "T85n2759_001:0243a29": "情重悉願往生彼國也。智慧成滿深入諸法",
    "T85n2759_001:0243b01": "究暢要妙者。明眾生往彼國行道積久。入無",
    "T85n2759_001:0243b02": "生平等智慧。成滿便登初地也。神通無礙具",
    "T85n2759_001:0243b03": "六神通者。飛行自在也。諸根明利者。神智洞",
    "T85n2759_001:0243b04": "達超越無方為利也。其鈍根者成就二忍者。",
    "T85n2759_001:0243b05": "成就信忍柔順忍。明此人住下三十心殖因",
    "T85n2759_001:0243b06": "來久懃修萬行。滿三阿祇劫願生彼國。經二",
    "T85n2759_001:0243b07": "忍登六地位也。其利根者是住下三十心滿。",
    "T85n2759_001:0243b08": "亦三阿僧祇劫勤修萬行。情根復利願生彼",
    "T85n2759_001:0243b09": "國。即登八地之位得無生法忍。亦經歷下地",
    "T85n2759_001:0243b10": "位過也。從彼國菩薩承佛威神訖還其本國。",
    "T85n2759_001:0243b11": "明菩薩所得神通速疾欲往十方。供養諸佛",
    "T85n2759_001:0243b12": "不齎香華於彼佛國。憶念則得隨意供養也。",
    "T85n2759_001:0243b13": "第四勸修。從無量壽佛為諸聲聞菩薩已下。",
    "T85n2759_001:0243b14": "明阿彌陀佛於七寶樹下廣說妙法也。嘆七",
    "T85n2759_001:0243b15": "寶出五音聲。此音聲中辯宮商角徵羽苦空",
    "T85n2759_001:0243b16": "無常無我之音聲。聞音皆悟道也。從生彼佛",
    "T85n2759_001:0243b17": "國諸菩薩等已下。明菩薩內備無盡之法。外",
    "T85n2759_001:0243b18": "能自在為人說法。就此章有三子段明義。隨",
    "T85n2759_001:0243b19": "順知慧者。明菩薩三業。隨佛智行身業。隨",
    "T85n2759_001:0243b20": "佛智慧行口業。隨佛智慧行意業。隨佛智慧",
    "T85n2759_001:0243b21": "行也。無違無失者。明身無失口無失意無失",
    "T85n2759_001:0243b22": "也。於其國土所有萬物無我所心者。此下歎",
    "T85n2759_001:0243b23": "三善根。有四句。明八住無意地貪欲也。照無",
    "T85n2759_001:0243b24": "生理。不見我之可受我之可取。混然無相。豈",
    "T85n2759_001:0243b25": "有貪欲可得也。無染著心者。若內有煩惱見",
    "T85n2759_001:0243b26": "境。是有生著。內既無煩惱外何所可染也。去",
    "T85n2759_001:0243b27": "來進心者情無所係者。內無有貧。外能隨意",
    "T85n2759_001:0243b28": "現化也。隨意自在無所適莫者。有感斯應不",
    "T85n2759_001:0243b29": "偏。為一人故言無所適莫也。無彼無我者。此",
    "T85n2759_001:0243c01": "四句明無瞋恚也。無競無訟者。第二句。若是",
    "T85n2759_001:0243c02": "凡地可有諍訟。明此八地菩薩心會無生平",
    "T85n2759_001:0243c03": "等理中。豈有瞋恚在德也。於諸眾生得大慈",
    "T85n2759_001:0243c04": "悲饒益之心者。第三句。明菩薩內德慈悲救",
    "T85n2759_001:0243c05": "苦眾生。常行利益之心。明知無瞋柔軟調伏",
    "T85n2759_001:0243c06": "無忿恨心者。第四句。若剛強眾生以柔和語",
    "T85n2759_001:0243c07": "調伏。教令入正道。亦無致忿也。離蓋清淨無",
    "T85n2759_001:0243c08": "厭怠者。此下明無遇癡也。離三界惑蓋得清",
    "T85n2759_001:0243c09": "淨之心。明心精進懃策故無厭怠心也。等心",
    "T85n2759_001:0243c10": "者。平等之心也。勝心者。八地無生之心。求",
    "T85n2759_001:0243c11": "於上地故言勝也。深心者。入無生寂滅之理。",
    "T85n2759_001:0243c12": "念念增進。為深心也。定心者。在境而不散也。",
    "T85n2759_001:0243c13": "愛法樂法憙法之心者。始起心觀境為愛見。",
    "T85n2759_001:0243c14": "境應心為樂。混然一相不見無之別故憙法",
    "T85n2759_001:0243c15": "之心也。滅諸煩惱離惡趣心者。滅三界或累",
    "T85n2759_001:0243c16": "也。究竟一切菩薩所行者。究竟十地之行也。",
    "T85n2759_001:0243c17": "得深禪定者。不但解四禪而已。乃深入四空",
    "T85n2759_001:0243c18": "定。空處識處不用處非非想處也。諸通明慧",
    "T85n2759_001:0243c19": "者。通是六神通。此是定家果。明是三明慧能",
    "T85n2759_001:0243c20": "決斷也。遊志七覺者。明小乘行七覺。從斯陀",
    "T85n2759_001:0243c21": "含至阿羅漢斷思惟惑盡。菩薩行七覺從四",
    "T85n2759_001:0243c22": "地至七地。亦斷思惟惑盡故判七覺。何等為",
    "T85n2759_001:0243c23": "七。一擇法覺者。簡擇諸法取最勝法也。二",
    "T85n2759_001:0243c24": "精進覺。就思惟中晝夜懃察不息也。三憙覺。",
    "T85n2759_001:0243c25": "得正觀在心欣悅無量也。四念覺。念念增明",
    "T85n2759_001:0243c26": "也。五定覺。定是念家果心緣在境而不亂也。",
    "T85n2759_001:0243c27": "六猗覺。明受樂唯泰也。七捨覺。捨於三界麁",
    "T85n2759_001:0243c28": "細之惑盡也。肉眼清徹者。此中凡有五眼。前",
    "T85n2759_001:0243c29": "四眼制因地。後一眼主在佛地。若不判作境",
    "T85n2759_001:0244a01": "智唯是一慧眼。若不爾唯一法眼境。是所照",
    "T85n2759_001:0244a02": "智。是能照就墳自為四眼。於法眼中離出三",
    "T85n2759_001:0244a03": "眼對色者名為眼。天眼色有麁妙。肉眼見麁。",
    "T85n2759_001:0244a04": "天眼見妙。十四種色中唯一色法麁故是肉",
    "T85n2759_001:0244a05": "眼所見。餘有十三種色細妙故屬天眼所見",
    "T85n2759_001:0244a06": "也。因緣之法莫過有無有者。是色屬肉眼所",
    "T85n2759_001:0244a07": "見。無者是第一義諦法身佛性。是妙有。照於",
    "T85n2759_001:0244a08": "妙有妙無名為慧眼也。照於四陰非色非心",
    "T85n2759_001:0244a09": "心數及無為法有漏無漏行不同肉眼。天眼",
    "T85n2759_001:0244a10": "之麁不及慧眼之妙。三眼所不攝。還伏法眼",
    "T85n2759_001:0244a11": "名也。肉眼天眼約根受名法眼。從境以立稱。",
    "T85n2759_001:0244a12": "慧眼就慧體以立號。四眼所不周見色不盡。",
    "T85n2759_001:0244a13": "乃至照空未窮窮原盡性。其唯是佛。是以迦",
    "T85n2759_001:0244a14": "之佛眼也。肉眼清徹靡不分了者。明肉眼唯",
    "T85n2759_001:0244a15": "見麁色未及細色也。天眼通達無量無限者。",
    "T85n2759_001:0244a16": "明天眼見細色明了故。言通達非一切處通",
    "T85n2759_001:0244a17": "達也。此二眼從根受名制在三十心中也。法",
    "T85n2759_001:0244a18": "眼觀察究竟諸道者。此法眼從初地至七地",
    "T85n2759_001:0244a19": "明。此法眼攝一切有為無為數緣。非數緣無",
    "T85n2759_001:0244a20": "作佛性等法也。慧眼見真能度彼岸者。此慧",
    "T85n2759_001:0244a21": "眼從八地至十地。慧能鑒空會無生真如之",
    "T85n2759_001:0244a22": "理。與佛果相近故能度彼堓也。佛眼具足覺",
    "T85n2759_001:0244a23": "了法性者。此一眼是佛眼。五眼具足。覺了一",
    "T85n2759_001:0244a24": "切有無之法無不朗然。大明降金剛已下未",
    "T85n2759_001:0244a25": "得此眼。唯成佛當得了　以無礙智為人演說",
    "T85n2759_001:0244a26": "者。如來以四無礙辯法辯義辯辭辯樂。說辯",
    "T85n2759_001:0244a27": "常為眾生演說妙法也。等觀三界空無所有",
    "T85n2759_001:0244a28": "者。三界之法悉為虛偽。無有一法真實也",
    "T85n2759_001:0244a29": "　志求佛法具諸辯才者。不見三界一法可樂。",
    "T85n2759_001:0244b01": "便求如來真實妙典而具於四辯也。除滅眾",
    "T85n2759_001:0244b02": "生煩惱之患者。如來有無量智慧之力。除眾",
    "T85n2759_001:0244b03": "生煩惱之患也。從如來生者。八地以上智慧",
    "T85n2759_001:0244b04": "辯才從如來而得故。言從如來生也。解法如",
    "T85n2759_001:0244b05": "如者。明八地以上解與佛同。善能應現作佛",
    "T85n2759_001:0244b06": "身說法。亦如佛所說故言解法如如也。善智",
    "T85n2759_001:0244b07": "習滅音聲方便者。善知三界外習滅應現音",
    "T85n2759_001:0244b08": "聲以接眾生也。修諸善本志崇佛道者。修念",
    "T85n2759_001:0244b09": "進崇於佛果也。知一切法皆悉寂滅者。會無",
    "T85n2759_001:0244b10": "生理不見有無之相故。言寂滅也。生身煩惱",
    "T85n2759_001:0244b11": "二餘俱盡者。三界內生者是因。身者是果。煩",
    "T85n2759_001:0244b12": "惱業為因。生死五陰身為果。明八地菩薩除",
    "T85n2759_001:0244b13": "三界內分段報身。是一除三界麁煩惱是二。",
    "T85n2759_001:0244b14": "此二麁報於八地邊成餘。今八地除此二餘",
    "T85n2759_001:0244b15": "麁報故言二餘俱盡也。又一解生身煩惱二",
    "T85n2759_001:0244b16": "餘俱盡者。判餘此細習煩惱在三界外。唯八",
    "T85n2759_001:0244b17": "地菩薩至十地能斷盡。明此細習有二種餘。",
    "T85n2759_001:0244b18": "一者業餘。二者是煩惱餘。所以言餘者。寔由",
    "T85n2759_001:0244b19": "七地菩薩斷三界麁內麁業麁煩惱盡。未斷",
    "T85n2759_001:0244b20": "三界外無明住地細習故言餘也。今言生身",
    "T85n2759_001:0244b21": "煩惱二餘俱盡者。明八地菩薩斷已自分盡。",
    "T85n2759_001:0244b22": "未能斷九地十地分也。生者是業。即是因也。",
    "T85n2759_001:0244b23": "身者是果。以念念為身。八地菩薩斷意生身",
    "T85n2759_001:0244b24": "餘業餘煩惱盡故。言生身煩惱二餘俱盡也。",
    "T85n2759_001:0244b25": "聞甚深法心不疑懼常能修行者。明八地菩",
    "T85n2759_001:0244b26": "薩上斷二餘煩惱唯有念念。意生身與無生",
    "T85n2759_001:0244b27": "理會聞九地十地甚深妙法。念念修進何容",
    "T85n2759_001:0244b28": "心德疑懼也。",
    "T85n2759_001:0244b29": "第二子句歎大乘內德德量高遠。從其大悲",
    "T85n2759_001:0244c01": "深遠微妙訖於世間無污染故者。歎大乘內",
    "T85n2759_001:0244c02": "德也。悲能拔苦。寔由理深德妙故能爾也。靡",
    "T85n2759_001:0244c03": "不覆載者。內德訖既備善能覆載眾生也。究",
    "T85n2759_001:0244c04": "竟一乘至于彼岸者。究竟因中一乘便到泥",
    "T85n2759_001:0244c05": "洹之彼岸也。決斷疑網慧由心出者。決斷無",
    "T85n2759_001:0244c06": "明細惑之疑網。智慧明鑒由心而出也。於佛",
    "T85n2759_001:0244c07": "教法該羅無外者。佛教弘廣該羅萬法無不",
    "T85n2759_001:0244c08": "悉盡也。智慧如大海者。自下有二十三譬。明",
    "T85n2759_001:0244c09": "此大乘德。內外化海水深而能廣明大乘妙",
    "T85n2759_001:0244c10": "理。理深潤曠。舉手低頭之善悉入大乘海中",
    "T85n2759_001:0244c11": "也。三昧如山王者。明須彌山七寶所成。乃是",
    "T85n2759_001:0244c12": "眾山之王。八風所不動。明此三昧定力。眾邪",
    "T85n2759_001:0244c13": "所不能干也。從慧光明淨乃至等一淨故者。",
    "T85n2759_001:0244c14": "明大乘光明圓滿清淨超於二乘七地也。猶",
    "T85n2759_001:0244c15": "如大地淨穢好惡無異心故者。地能勝一切好",
    "T85n2759_001:0244c16": "惡之物。明大乘之善平等無二善能攝生三",
    "T85n2759_001:0244c17": "乘眾生。如地能生一切萬物也。猶如淨水洗",
    "T85n2759_001:0244c18": "除塵勞諸垢深故者。水能洗垢。大乘能除煩",
    "T85n2759_001:0244c19": "惱之垢深也。猶如火王燒滅一切煩惱薪故",
    "T85n2759_001:0244c20": "者。火能焚薪。明大乘之法能焚煩惱之薪也。",
    "T85n2759_001:0244c21": "猶如大風行諸世界無障閡故者。明大乘有",
    "T85n2759_001:0244c22": "自在之力縱任無方無障礙也。猶如虛空於",
    "T85n2759_001:0244c23": "一切有無所著故者。此大乘平等之心應化",
    "T85n2759_001:0244c24": "眾生雖入五欲而無所著。如虛空無異也。猶",
    "T85n2759_001:0244c25": "如蓮華於諸世間無染污故者。蓮華雖處淤",
    "T85n2759_001:0244c26": "泥不為淤泥之所染。明大乘雖應在三界五",
    "T85n2759_001:0244c27": "欲中教化而不著於五欲也。",
    "T85n2759_001:0244c28": "第三子句明大乘內德滿足善能外化也。從",
    "T85n2759_001:0244c29": "猶如大乘運載群萠出生死故訖百千萬劫不",
    "T85n2759_001:0245a01": "能窮盡。猶如大乘運載群萠出生死者。明八",
    "T85n2759_001:0245a02": "地菩薩所得大乘未及於佛故言猶如。明此",
    "T85n2759_001:0245a03": "大士用大法教化眾生運載。令出脫於眾苦",
    "T85n2759_001:0245a04": "也。猶如重雲振大法雷覺未覺故者。雲能覆",
    "T85n2759_001:0245a05": "蔭一切萬物。雷能振聲駭動物情。明菩薩內",
    "T85n2759_001:0245a06": "以慈悲為覆蔭。外說四辯以引接。譬如若雷",
    "T85n2759_001:0245a07": "音之振聲也。猶如大雨雨甘露法潤眾生故",
    "T85n2759_001:0245a08": "者。天雨潤萠芽。菩薩說法潤益眾生故也。如",
    "T85n2759_001:0245a09": "金剛山眾摩外道不能動故者。明金剛能碎",
    "T85n2759_001:0245a10": "萬物。菩薩金剛之智能碎萬惑也。如尼拘類",
    "T85n2759_001:0245a11": "樹普覆一切故者。明大乘平等普覆一切眾",
    "T85n2759_001:0245a12": "生也。如金翅鳥威伏外道故者。譬菩薩威伏",
    "T85n2759_001:0245a13": "外道也。如諸遊禽無所藏跡故者。大乘之",
    "T85n2759_001:0245a14": "理平等不偏。如禽獸無有藏跡。若有藏便是",
    "T85n2759_001:0245a15": "偏也。猶如牛王無能勝故者。國是菩薩而八",
    "T85n2759_001:0245a16": "地以上勝於地下也。象王者明菩薩力大也。",
    "T85n2759_001:0245a17": "如師子王者。明無畏說也。曠若虛空者。明",
    "T85n2759_001:0245a18": "大乘之心運載彌曠如虛空也。修六和敬者。",
    "T85n2759_001:0245a19": "身口意念見淨施人衣食。此六是同一意。出",
    "T85n2759_001:0245a20": "家人法一一共相諮受心無障隔。若有微富",
    "T85n2759_001:0245a21": "豪障隔六和敬則不成。滅三垢障者。滅貪瞋",
    "T85n2759_001:0245a22": "癡煩惱也。因力者。明八地菩薩恒以大乘化",
    "T85n2759_001:0245a23": "接眾生。始開悟物情逐境立名。故言因力也。",
    "T85n2759_001:0245a24": "明大士唯是一慧體逐境有深淺。判名亦隨",
    "T85n2759_001:0245a25": "境也。緣力者。為作外緣令眾生神解暫增長",
    "T85n2759_001:0245a26": "快蔬也。意力者。明意地恒覓眾生善機欲接",
    "T85n2759_001:0245a27": "之也。願力者。明菩薩為有重願願度一切眾",
    "T85n2759_001:0245a28": "生也。方便之力者。方便言巧巧度眾生也。常",
    "T85n2759_001:0245a29": "力者。常欲度眾生也。善力者。總上來諸力悉",
    "T85n2759_001:0245b01": "是善也。定力者。在境而不亂也。慧力者。慧以",
    "T85n2759_001:0245b02": "觀照為義。照於萬境。多聞之力者。眾生機",
    "T85n2759_001:0245b03": "緣不一。欲得種種聞法故從境立名。故多聞",
    "T85n2759_001:0245b04": "之力也。施戒忍辱行者。六波羅蜜以化物。此",
    "T85n2759_001:0245b05": "正念者。勸作十念令生彼國也。止觀者。始",
    "T85n2759_001:0245b06": "入定家初門也。諸通明力者。通是六通。明是",
    "T85n2759_001:0245b07": "三明也。如法調人伏諸眾生力者。剛強眾",
    "T85n2759_001:0245b08": "生化也。如是。以剛強伏之然後與正法受",
    "T85n2759_001:0245b09": "之。柔順者以軟語化也。如是等力一切具足。",
    "T85n2759_001:0245b10": "總結諸力明菩薩悉具也。常為諸佛之所稱",
    "T85n2759_001:0245b11": "歎者。歎此菩薩殖因來久供養無量諸佛。是",
    "T85n2759_001:0245b12": "以得如此諸力也。不生不滅諸三昧門者。無",
    "T85n2759_001:0245b13": "生空理。豈容生滅心。會此理寂然不亂為三",
    "T85n2759_001:0245b14": "昧。三昧是定也。成就無量功德訖不能窮",
    "T85n2759_001:0245b15": "盡。上歎大乘內德。外化諸力用既竟。此總結",
    "T85n2759_001:0245b16": "之力也。",
    "T85n2759_001:0245b17": "第五廣明得失勸修。初修從佛告彌勒菩薩",
    "T85n2759_001:0245b18": "諸天人等訖如教奉行不敢有疑。所以明得",
    "T85n2759_001:0245b19": "失者對彌勒更舉彼土菩薩天人及以妙土。",
    "T85n2759_001:0245b20": "是眾生所應得而貪著於五欲。鬪諍於錢財。",
    "T85n2759_001:0245b21": "乃以父母兄弟皆無義理。不知棄之以修善。",
    "T85n2759_001:0245b22": "是六失。就此章中復有四子句。",
    "T85n2759_001:0245b23": "第一子句從初訖男女共憂錢財也。功德智",
    "T85n2759_001:0245b24": "慧不可稱說者。將欲歎其失。先歎其所失之",
    "T85n2759_001:0245b25": "果。果者是何。菩薩及以淨土是也。何不力",
    "T85n2759_001:0245b26": "為善念道之自然者。勸令修因取自然佛果",
    "T85n2759_001:0245b27": "也。著於無上下洞達無邊際者。經文衝應言",
    "T85n2759_001:0245b28": "無著於上下。明自然之體雖復應在人天六",
    "T85n2759_001:0245b29": "道而不染著。玄鑒未來三世不可窮盡。故言",
    "T85n2759_001:0245c01": "洞達無邊際也。然解著於上下者。明彼土果",
    "T85n2759_001:0245c02": "報。天之與人無有色欲界之隔。天亦來在下。",
    "T85n2759_001:0245c03": "人亦上至天。國土通同無障隔。上下自在縱",
    "T85n2759_001:0245c04": "任故言洞達無邊際也。宜各懃精進怒力自",
    "T85n2759_001:0245c05": "求之住生安養國者。勸令懃策修因必得於",
    "T85n2759_001:0245c06": "妙果。橫截五惡道自然閉者。精進懃策修善",
    "T85n2759_001:0245c07": "增明。不復五道受生惡道俱然閉也。昇道無",
    "T85n2759_001:0245c08": "窮極者。妙理清昇其土真淨曠若無邊故言無",
    "T85n2759_001:0245c09": "窮極也。易往而無人者。勸修八萬四千諸波",
    "T85n2759_001:0245c10": "羅蜜行。便是難勸修十念力故。便是易於易",
    "T85n2759_001:0245c11": "中。修十念亦不能得一念成就。若修十念乃",
    "T85n2759_001:0245c12": "至一念得成就者。便得往生淨國。以其不能",
    "T85n2759_001:0245c13": "成就故。故言易往而無人也。其國不逆違自",
    "T85n2759_001:0245c14": "然之所牽者。明彼國淨無有五道之苦違於",
    "T85n2759_001:0245c15": "善心。唯有自然妙善善善資故言之所牽也。",
    "T85n2759_001:0245c16": "何不棄世事乃至受樂無有極者。勸令修善",
    "T85n2759_001:0245c17": "得生淨國壽命遐劫也。然世人薄俗共諍不",
    "T85n2759_001:0245c18": "急之事者。明薄俗之人少於道訓不識有為",
    "T85n2759_001:0245c19": "無常。唯共諍不急之事彌增重罪。聖人勸言。",
    "T85n2759_001:0245c20": "何以不共諍修十念。念西方無量壽佛。便得",
    "T85n2759_001:0245c21": "往生妙樂淨國也。無尊無卑者。在重惑之中",
    "T85n2759_001:0245c22": "以苦為樂。既不識苦之可厭。復何由能識菩",
    "T85n2759_001:0245c23": "提之可崇也。",
    "T85n2759_001:0245c24": "第二子句明者。無勸修也。從有無同然憂思",
    "T85n2759_001:0245c25": "適等訖莫能知者。所以明有無者。明眾生為",
    "T85n2759_001:0245c26": "惑所纏不識有為無常。但只知有田憂田有",
    "T85n2759_001:0245c27": "宅憂宅下悉如此。從初乃至與痛其居者。明",
    "T85n2759_001:0245c28": "已有田憂之也。從貧窮下劣困乏常無已下",
    "T85n2759_001:0245c29": "明無有田宅亦憂欲有之也。",
    "T85n2759_001:0246a01": "第三子句明無義勸修。從世間人民父子兄",
    "T85n2759_001:0246a02": "弟訖欲何樂乎。當相敬愛無相憎嫉者。勸令",
    "T85n2759_001:0246a03": "修善學禮義識尊卑上下。共修善道生於西",
    "T85n2759_001:0246a04": "方淨土之國也。有所恚怒今世恨意微相憎",
    "T85n2759_001:0246a05": "嫉後世轉劇者。此明無義之人現世共相憎",
    "T85n2759_001:0246a06": "嫉。已得無量重罪。未來世轉甚惑入三塗地",
    "T85n2759_001:0246a07": "獄。無有休息也。",
    "T85n2759_001:0246a08": "第四子句明不信勸修。從如是世人不信作",
    "T85n2759_001:0246a09": "善得善訖痛不可言甚可哀愍。不信人死更",
    "T85n2759_001:0246a10": "生者。果中不信也。惠施得福者。因中不信",
    "T85n2759_001:0246a11": "也。善惡之事都不信之者。善惡雙不信也。然",
    "T85n2759_001:0246a12": "謂之不然者。然實修善得善惠施得福。而今",
    "T85n2759_001:0246a13": "不信修善得福故言謂之不然也。不然者。只",
    "T85n2759_001:0246a14": "是不信之異名也。終無有是者。明不信終無",
    "T85n2759_001:0246a15": "有修善得福也。但坐是故且自見之者。但坐",
    "T85n2759_001:0246a16": "先師祖父行不信善惡致使見行。見此法用",
    "T85n2759_001:0246a17": "依先師行不信也。更相瞻視先後同然者。行",
    "T85n2759_001:0246a18": "不信種類前世後世傳相承受行惡不異。故",
    "T85n2759_001:0246a19": "言同然也。自不能見無有語者。不自見已之",
    "T85n2759_001:0246a20": "重惡。復無善知識語令修善也。吉凶禍福競",
    "T85n2759_001:0246a21": "各作之無一怪者。無善知識語其吉凶禍福",
    "T85n2759_001:0246a22": "懃學修之也。",
    "T85n2759_001:0246a23": "第六明簡擇勸修。從佛告彌勒菩薩諸天人",
    "T85n2759_001:0246a24": "等我今語汝訖四教奉行不敢有疑。所以明",
    "T85n2759_001:0246a25": "簡擇者。簡去諸惡。擇取妙善也。擇其善者。",
    "T85n2759_001:0246a26": "懃而行之者。勸令簡惡以修善世間榮之。物",
    "T85n2759_001:0246a27": "皆是無常。不如修一豪之善必離生死之苦",
    "T85n2759_001:0246a28": "也。勿得隨心所欲虧負經戒在人後者。誡勅",
    "T85n2759_001:0246a29": "催學令離五欲。使善根日夜增長。不得在他",
    "T85n2759_001:0246b01": "人後也。與佛相值聽受經法者。殖因來久。今",
    "T85n2759_001:0246b02": "值遇佛誡令聽法擊厲時情也。又復得聞無",
    "T85n2759_001:0246b03": "量壽佛快哉甚善者。時眾聞彼佛國土長壽",
    "T85n2759_001:0246b04": "妙樂快當物情故言快哉甚善也。長與道德",
    "T85n2759_001:0246b05": "令明者。既生淨土以善自居神解。與無生理",
    "T85n2759_001:0246b06": "會為合明也。次於泥洹之道者。此彌勒乃至",
    "T85n2759_001:0246b07": "一生補處之士隣佛之境故言次於泥洹之道",
    "T85n2759_001:0246b08": "也。無得疑或中悔者。無量壽佛眉間白豪宛",
    "T85n2759_001:0246b09": "轉如五須彌。眾生見此白豪起於疑言。此白",
    "T85n2759_001:0246b10": "豪為是無量壽佛白豪為非是作。如此疑後",
    "T85n2759_001:0246b11": "生西方落狐疑城中。蓮華合頭不開。在此蓮",
    "T85n2759_001:0246b12": "華中行道懺悔。滿五百歲蓮華方開。見佛聞",
    "T85n2759_001:0246b13": "法。雖見佛聞法由不明了。雖不明了已漸悟",
    "T85n2759_001:0246b14": "於道也。生彼邊地七寶殿堂者。此由是狐疑。",
    "T85n2759_001:0246b15": "城中人雖有此疑願生彼國。有願力強得生",
    "T85n2759_001:0246b16": "彼國。以狐疑故不得近佛。唯得始入彼佛境",
    "T85n2759_001:0246b17": "界邊在蓮華中住。蓮華合頭不開故言生在",
    "T85n2759_001:0246b18": "邊地也。",
    "T85n2759_001:0246b19": "第七明破五戒勸修。從佛告彌勒如等能於",
    "T85n2759_001:0246b20": "此世。特欲明五痛五燒。先廣明五戒十善之",
    "T85n2759_001:0246b21": "相。此五戒十善悉具意地三善根無貪癡瞋",
    "T85n2759_001:0246b22": "也。修十善幡十惡修五戒幡五惡。此五戒是",
    "T85n2759_001:0246b23": "在家律儀。凡律儀者。詮量輕重也。今言五戒",
    "T85n2759_001:0246b24": "者。戒以心惡為義。心惡之義即是心善自心",
    "T85n2759_001:0246b25": "意地惡不起。復能外化即是行善也。此戒亦",
    "T85n2759_001:0246b26": "言彼。彼解脫亦言事。事得解脫於不。不得",
    "T85n2759_001:0246b27": "殺邊解脫乃至不飲酒。於不飲酒邊得解脫",
    "T85n2759_001:0246b28": "也。然眾生欺惑情重違破五戒。起於五惡乃",
    "T85n2759_001:0246b29": "至五燒也。就此章中凡有七段明義。第一段",
    "T85n2759_001:0246c01": "總明破五戒相。五痛五燒是也。從如等能於",
    "T85n2759_001:0246c02": "此世端心正意訖長壽泥洹之道。如等能於",
    "T85n2759_001:0246c03": "此世端心正意者。若能無意地貪瞋癡便是",
    "T85n2759_001:0246c04": "無眾惡。無眾惡故內德便生也。十方世界最",
    "T85n2759_001:0246c05": "無倫匹者。能無貪瞋癡。是世之所無故無倫",
    "T85n2759_001:0246c06": "匹也。所以者何。釋所以意地無貪瞋癡者。何",
    "T85n2759_001:0246c07": "只由修善幡惡故無貪瞋癡也。自然作善者。",
    "T85n2759_001:0246c08": "彼國天人無有三毒。唯有淳善也。易可開悟",
    "T85n2759_001:0246c09": "者。入理之人易為道化也。今我於此世間作",
    "T85n2759_001:0246c10": "佛處於五惡者。釋迦自明所得國土。爰是穢",
    "T85n2759_001:0246c11": "惡眾生洹以三毒四倒以為過患。是以幡五",
    "T85n2759_001:0246c12": "戒起五惡也。此五惡是起惡之因。何者是五。",
    "T85n2759_001:0246c13": "一者殺生。二者偷盜。三者貪婬。四者妄語。",
    "T85n2759_001:0246c14": "五者飲酒。此五惡是過去時因能滅現在。五",
    "T85n2759_001:0246c15": "痛五燒之果也。五痛者。是現在果。因惡而",
    "T85n2759_001:0246c16": "果痛。煩惱熾然盛自相燋然故言五痛也。五",
    "T85n2759_001:0246c17": "燒者。是未來果。現在果既不實。未來便應",
    "T85n2759_001:0246c18": "磨滅燒盡也。教化群生令捨五惡者。勸令修",
    "T85n2759_001:0246c19": "善令幡五惡。惡因既不起。俱然無五痛五燒",
    "T85n2759_001:0246c20": "之果也。降化其意令持五善者。令持五戒之",
    "T85n2759_001:0246c21": "善也。度世長壽泥洹之道者。是無為之果也。",
    "T85n2759_001:0246c22": "第二段明殺生破不殺戒。從其一惡者訖是",
    "T85n2759_001:0246c23": "為一大善。就此段中有五子句明義。第一子",
    "T85n2759_001:0246c24": "句明過去造殺生因也。從其一惡者訖犯者。",
    "T85n2759_001:0246c25": "不殺蠕動之類。欲為眾惡莫不皆然者。明過",
    "T85n2759_001:0246c26": "去行惡。因眾生修行殺惡業。現在得短壽六",
    "T85n2759_001:0246c27": "根不具報也。殘害殺戮者。不知反流盡源。唯",
    "T85n2759_001:0246c28": "以殺戮為懷。此造地獄之因也。惡逆無道後",
    "T85n2759_001:0246c29": "受殃罰者。過去有造惡因現在必受貧賤下",
    "T85n2759_001:0247a01": "劣斯報也。第二子句明現在受餘果報也。從",
    "T85n2759_001:0247a02": "故有貧窮下賤訖不逮之屬貧窮下賤者。此",
    "T85n2759_001:0247a03": "下八句明現在餘果定。是由前身造殺生惡",
    "T85n2759_001:0247a04": "業不行布施。只劫奪他物。是以墮地獄。受罪",
    "T85n2759_001:0247a05": "畢已餘殃不盡。現在受得人身。雖得人身聾",
    "T85n2759_001:0247a06": "盲瘖啞六根不具足也。第三子句明修善得",
    "T85n2759_001:0247a07": "果報尊貴也。從又有尊貴訖轉相受身。又有",
    "T85n2759_001:0247a08": "尊貴豪富高才明達者。明行善因得善果也。",
    "T85n2759_001:0247a09": "皆由宿世慈孝修善德所致者。明過去時行",
    "T85n2759_001:0247a10": "此慈孝善因。現在得尊貴豪富果報也。第四",
    "T85n2759_001:0247a11": "句與上聾盲瘖啞人作譬受二世果報也。從",
    "T85n2759_001:0247a12": "譬如王法痛苦極形者訖一痛一燒懃苦如",
    "T85n2759_001:0247a13": "是。一譬如王法痛苦極一刑者。明聾盲瘖啞",
    "T85n2759_001:0247a14": "示人現世受極重苦報也。故有自然三塗無",
    "T85n2759_001:0247a15": "量苦惱者。現在已受苦未來世復受三塗之",
    "T85n2759_001:0247a16": "重苦也。轉貿其身者。受六道之身非一更故",
    "T85n2759_001:0247a17": "言轉貿其身也。改刑易道者。既訖受六道之",
    "T85n2759_001:0247a18": "身所行惡道亦同也。所受命或長或短者。受",
    "T85n2759_001:0247a19": "六道之形所行造業亦不同。是以壽有長短",
    "T85n2759_001:0247a20": "也。第五子句明勸結也。從譬如大火焚燒人",
    "T85n2759_001:0247a21": "身訖是為一大善明。此勸修。若能懃修自策",
    "T85n2759_001:0247a22": "者。便得無為泥洹之道。若不能修行起惡者。",
    "T85n2759_001:0247a23": "便墮三塗如大火燒人也。",
    "T85n2759_001:0247a24": "第三段明偷盜破不盜戒也。從佛言其二惡",
    "T85n2759_001:0247a25": "者訖是為二大善。就此段中有五子句明義。",
    "T85n2759_001:0247a26": "第一子句段明盜因。從佛言其二惡者訖無",
    "T85n2759_001:0247a27": "所恃怙。此盜中句明義無異前章也。第二第",
    "T85n2759_001:0247a28": "三子句雙明也。從獨來獨去無一隨者訖事",
    "T85n2759_001:0247a29": "至乃悔善惡禍福追命所生者。善因善果惡",
    "T85n2759_001:0247b01": "因惡果雙明也。或在樂處者。此是善果也。或",
    "T85n2759_001:0247b02": "入苦毒者。此是苦果也。第四子句與前行惡",
    "T85n2759_001:0247b03": "人作譬也。從今世現有王法牢獄訖二痛二",
    "T85n2759_001:0247b04": "燒懃苦如是。此明二世苦。現在受五法之苦。",
    "T85n2759_001:0247b05": "未來世受三塗之苦也。第五子句明勸結。從",
    "T85n2759_001:0247b06": "譬如大火焚燒人身訖二大惡。第四段明貪",
    "T85n2759_001:0247b07": "婬破不婬戒。從佛言其三惡者訖是為三大",
    "T85n2759_001:0247b08": "善。就此段中有四子句明義。第一子句明貪",
    "T85n2759_001:0247b09": "婬因。從初訖但欲唐得。第二子句明行惡因",
    "T85n2759_001:0247b10": "果。從眄睞細色患人而苦之也。第三子句明",
    "T85n2759_001:0247b11": "後受三塗苦報　從亦復不畏五法禁令訖三",
    "T85n2759_001:0247b12": "痛三燒懃苦如是。如是之惡著於人鬼者。造",
    "T85n2759_001:0247b13": "如此重。或注其名字。或在人中六根不具。或",
    "T85n2759_001:0247b14": "在鬼中也。第四子句段明勸結也。從譬如大",
    "T85n2759_001:0247b15": "火焚燒人身訖三大善。第五段明妄語破不",
    "T85n2759_001:0247b16": "妄語戒。從佛言其四惡者訖是為四大善。就",
    "T85n2759_001:0247b17": "此段中有五子句。第一子句明妄語因。從佛",
    "T85n2759_001:0247b18": "言其四惡者訖難得誠實。第二子句明惡果。",
    "T85n2759_001:0247b19": "從尊貴自大訖天神記識。第三子句明修善",
    "T85n2759_001:0247b20": "因也。從賴其前世頗其作福德訖營護助之。",
    "T85n2759_001:0247b21": "第四子句明行惡眾生後世受三塗地獄果報。",
    "T85n2759_001:0247b22": "從今世為惡福德自滅訖四痛四燒懃苦如",
    "T85n2759_001:0247b23": "是。第五子句明勸結。從譬如大火焚燒人身",
    "T85n2759_001:0247b24": "訖四大善。第六段明飲酒破不飲酒戒。從佛",
    "T85n2759_001:0247b25": "言其五惡者訖是為五大善。就此段中有六子",
    "T85n2759_001:0247b26": "句明義。第一子句明飲酒方便。從佛言其五",
    "T85n2759_001:0247b27": "惡者訖用自振給。特欲飲酒先起方便飲酒。",
    "T85n2759_001:0247b28": "是正犯戒體也。第二子句明飲酒是惡因也。",
    "T85n2759_001:0247b29": "從耽酒嗜美訖父母兄弟眷屬。第三子句明",
    "T85n2759_001:0247c01": "行惡果報。從六親憎惡訖無得脫捨。如是人",
    "T85n2759_001:0247c02": "心意俱然者。明六親及一切世人同心願令",
    "T85n2759_001:0247c03": "其死故言心意俱然也。第四子句明善因果",
    "T85n2759_001:0247c04": "也。善人行善者。明行善因也。從樂入樂唯",
    "T85n2759_001:0247c05": "明入明者。善果也。第五子句明行惡未來世",
    "T85n2759_001:0247c06": "愛重苦報也。從惡人行惡訖五痛五燒懃苦",
    "T85n2759_001:0247c07": "如是。第六子句明勸結。從譬如大火焚燒人",
    "T85n2759_001:0247c08": "身訖五大善。人能於中一心制意者。此明十",
    "T85n2759_001:0247c09": "善意地貪瞋癡也。端身正念者。明身無殺盜",
    "T85n2759_001:0247c10": "婬也言行相副者。不妄語也。所作至誠者。不",
    "T85n2759_001:0247c11": "綺語也。所語如諸者。不兩舌也。心口不轉者。",
    "T85n2759_001:0247c12": "不惡口也。此是十善幡十惡勸持五戒十善",
    "T85n2759_001:0247c13": "必得生天也。",
    "T85n2759_001:0247c14": "第七段明總結五痛五燒勸修。從佛告彌勒",
    "T85n2759_001:0247c15": "菩薩吾語如等訖古今有是痛哉可傷。總結",
    "T85n2759_001:0247c16": "勸修所以來者。上明五痛五燒違負五戒起",
    "T85n2759_001:0247c17": "於重惡。現世受報得貧窮下賤六根不具。後",
    "T85n2759_001:0247c18": "世受報必墮三塗地獄之中。是以勸令修善",
    "T85n2759_001:0247c19": "令免此苦。是以總結勸修來也。",
    "T85n2759_001:0247c20": "第八明戒勅勸修。從佛語彌勒世間如是訖",
    "T85n2759_001:0247c21": "受佛重誨不敢違失。流通方法所以來者。勸",
    "T85n2759_001:0247c22": "令自策。就此章中有四子句明誡勅諸弟子。",
    "T85n2759_001:0247c23": "第一從初訖為德立善。第二子句格量功德。",
    "T85n2759_001:0247c24": "從正心正意訖如是忪務未甞寧息。齋戒清",
    "T85n2759_001:0247c25": "淨一日一夜勝在無量壽國為善百歲者。無",
    "T85n2759_001:0247c26": "量壽國淳善無惡。彼國人修善心縱容不甚",
    "T85n2759_001:0247c27": "有急。此土眾生淳穢。若能於穢中反流盡源。",
    "T85n2759_001:0247c28": "精懃一日一夜苦行道者。勝在西方為善百歲。",
    "T85n2759_001:0247c29": "所以然者。明心勇猛處勝也。彼佛國土無為",
    "T85n2759_001:0248a01": "自然者。明彼國淳善無為豪毛之惡。常以大",
    "T85n2759_001:0248a02": "乘法樂以自勳心也。第三子句明如來授與",
    "T85n2759_001:0248a03": "經法勸令修之。從吾哀如等訖昇無為之安。",
    "T85n2759_001:0248a04": "隨器開導授與經法者。隨眾生有授道之器。",
    "T85n2759_001:0248a05": "授已法藥令悟道也。第四子句明佛滅度後",
    "T85n2759_001:0248a06": "經法漸滅勸令懃修善也。從吾去世後經道",
    "T85n2759_001:0248a07": "漸滅訖受佛重誨不敢違失。明佛滅之後人",
    "T85n2759_001:0248a08": "民語偽。還起五痛五燒。劇於前世。是以如",
    "T85n2759_001:0248a09": "來誡勅彌勒。我滅度後懃行正化度脫眾生",
    "T85n2759_001:0248a10": "令離三塗也。",
    "T85n2759_001:0248a11": "第九明現國勸修。從佛告阿難汝起更整衣",
    "T85n2759_001:0248a12": "服訖亦皆自然。上開宗中願欲得見彼佛。壽",
    "T85n2759_001:0248a13": "命長遠國土清淨眷屬淳黃金色會。釋迦重",
    "T85n2759_001:0248a14": "命阿難。汝起更整衣服禮西方無量壽佛。乃",
    "T85n2759_001:0248a15": "可得見二聖共相影響。無量壽佛即放大光",
    "T85n2759_001:0248a16": "明普照諸佛世界。時眾悉見彼佛微妙淨土。",
    "T85n2759_001:0248a17": "無不願生彼國也。普照一切諸世界金剛圍",
    "T85n2759_001:0248a18": "山者。明彼佛明光淳黃金色。今照十方石沙",
    "T85n2759_001:0248a19": "諸山悉同黃金色也。譬如劫水彌滿世界其",
    "T85n2759_001:0248a20": "中萬物沈沒不現者。借譬以明光色大水彌",
    "T85n2759_001:0248a21": "滿不見萬物。明此光明照十方世界及以諸",
    "T85n2759_001:0248a22": "山。悉作金色不見石沙之異也。阿難即見無",
    "T85n2759_001:0248a23": "量壽佛威德巍巍如須彌山王者。明阿難見",
    "T85n2759_001:0248a24": "彼佛色身相好。如百千萬億夜摩天宮。閻浮",
    "T85n2759_001:0248a25": "檀金色佛身高十六萬億那由他恒河沙由旬",
    "T85n2759_001:0248a26": "也。眉間白豪右旋婉轉如五須彌山也。佛眼",
    "T85n2759_001:0248a27": "如四大海水清白分明也。身諸毛孔演出光",
    "T85n2759_001:0248a28": "明如須彌山彼佛圓光如百億三千大千世",
    "T85n2759_001:0248a29": "界。於圓光中有百萬億那由他恒河沙佛。一",
    "T85n2759_001:0248b01": "一化佛亦有眾多無數化菩薩。以為侍者。又",
    "T85n2759_001:0248b02": "明無量壽佛吾八萬四千相。一一相中各有",
    "T85n2759_001:0248b03": "八萬四千隨形好。一一好復有八萬四千光",
    "T85n2759_001:0248b04": "明。一一光明遍照十方世界。明阿難悉見此",
    "T85n2759_001:0248b05": "事也。如見彼國。從地已上至淨居天。其中微",
    "T85n2759_001:0248b06": "妙之物為悉見不者。彼間本無淨居天。借此",
    "T85n2759_001:0248b07": "間天以況彼國。阿難答言悉見也。彼國人民",
    "T85n2759_001:0248b08": "有胎生者。明此土眾生願欲生彼。疑佛智慧",
    "T85n2759_001:0248b09": "為深為淺。命終得生彼國。在狐疑城中方經",
    "T85n2759_001:0248b10": "五百歲。方出狐疑城見佛。為說法便得解了",
    "T85n2759_001:0248b11": "然。極鈍根者。經五百歲耳。若利根者。或二",
    "T85n2759_001:0248b12": "百一百歲乃至五三十歲。得出此城見佛聞",
    "T85n2759_001:0248b13": "法。彼國淳是化生。無有胎生。今言胎生者。",
    "T85n2759_001:0248b14": "只猶在狐疑城中不見佛不聞法名胎生也。",
    "T85n2759_001:0248b15": "又一解舊經本解言。在狐疑城中見佛聞法",
    "T85n2759_001:0248b16": "不明了。以不明了故落不聞中故言名為胎",
    "T85n2759_001:0248b17": "生。其實是化生也。",
    "T85n2759_001:0248b18": "第十明解。或勸修。從爾時慈氏菩薩何因何",
    "T85n2759_001:0248b19": "緣訖我今略說之耳也。就此章中有四段明",
    "T85n2759_001:0248b20": "義也。第一章從初訖謂之胎生也。何因何緣",
    "T85n2759_001:0248b21": "彼國人民胎生化生者。彌勒請問胎生化生",
    "T85n2759_001:0248b22": "之法用也。願生彼國不了佛智者。此人願生",
    "T85n2759_001:0248b23": "彼國唯疑佛智為深為淺。有此疑故命終生",
    "T85n2759_001:0248b24": "在狐疑城中。經五百歲。此是鈍根人也。利",
    "T85n2759_001:0248b25": "根者或一百乃至五三十歲也。自下釋胎生",
    "T85n2759_001:0248b26": "之所以也。第二明化生也。從若有眾生明信",
    "T85n2759_001:0248b27": "佛智訖無有智慧疑惑所致。明彼國淳是化",
    "T85n2759_001:0248b28": "生身相光明智慧如諸菩薩具是無異也。第",
    "T85n2759_001:0248b29": "三段與胎生人作譬。從譬如轉輪聖王別有",
    "T85n2759_001:0248c01": "宮室訖無上智慧。轉輪聖者。譬佛也。若有諸",
    "T85n2759_001:0248c02": "小王子得罪於王者。與胎生人作譬明胎生",
    "T85n2759_001:0248c03": "也。不見佛不聞法如王子犯於大王繫在宮",
    "T85n2759_001:0248c04": "中也。但種種方便求諸大力欲自免出者。明",
    "T85n2759_001:0248c05": "胎生人在狐疑城中。雖復行道懺悔不樂在",
    "T85n2759_001:0248c06": "此城中。恒欲出此城求至佛邊也。雖有餘樂",
    "T85n2759_001:0248c07": "猶不樂彼處者。在狐疑城中雖脫此間石沙",
    "T85n2759_001:0248c08": "之苦。猶不樂住在城中欲求出此城也。為失",
    "T85n2759_001:0248c09": "大利者。若不疑惑佛智即得生在佛邊。聞法",
    "T85n2759_001:0248c10": "悟道故為大利。只由狐疑故失此大利益也。",
    "T85n2759_001:0248c11": "第四段明釋迦引證也。從於此世界有幾數",
    "T85n2759_001:0248c12": "不退菩薩生彼佛國訖略說之耳。此引證所",
    "T85n2759_001:0248c13": "以來者。寔由上彼佛放光照十方世界。此土",
    "T85n2759_001:0248c14": "諸菩薩悉見彼佛國土清淨長受妙樂。是以",
    "T85n2759_001:0248c15": "我國土諸菩薩悉往生彼國。何但我諸弟子",
    "T85n2759_001:0248c16": "往生。亦有他方十四佛國土諸菩薩往生彼",
    "T85n2759_001:0248c17": "國。乃至十方世界諸菩薩亦爾。是以引證得",
    "T85n2759_001:0248c18": "知彼土淳淨妙樂也。於此世界六十七億不",
    "T85n2759_001:0248c19": "退菩薩往彼國者。此是釋迦國土菩薩位階。",
    "T85n2759_001:0248c20": "七地悉往生西方無量壽佛國也　一一菩薩",
    "T85n2759_001:0248c21": "已曾供養無數諸佛者。明此菩薩德量甚高",
    "T85n2759_001:0248c22": "與彌勒同類位階十地。諸小行菩薩者。諸言",
    "T85n2759_001:0248c23": "不一。此小行菩薩是住下三十心人。初十心",
    "T85n2759_001:0248c24": "是習種性人也。初六心有退。至第七心不退。",
    "T85n2759_001:0248c25": "此人作四念處觀。在外凡夫位中也。中十心",
    "T85n2759_001:0248c26": "者。是性種性人也。在軟頂忍位中也。最後三",
    "T85n2759_001:0248c27": "十心者。是解行地人也。在世第一法位中也。",
    "T85n2759_001:0248c28": "不但我剎土諸菩薩往生彼國他方佛土亦復",
    "T85n2759_001:0248c29": "如是者。此是正明引證由。彼佛國土清淨妙",
    "T85n2759_001:0249a01": "樂致使我諸弟子及諸他方諸菩薩悉往生彼",
    "T85n2759_001:0249a02": "土也。其第一佛名曰遠照有百八十億菩薩",
    "T85n2759_001:0249a03": "皆當往生者。所以列他方十四名佛者。欲令",
    "T85n2759_001:0249a04": "出十方諸佛弟子悉往生彼國。諸佛證明彼",
    "T85n2759_001:0249a05": "土清淨妙樂也。自下諸佛弟子類可知也。十",
    "T85n2759_001:0249a06": "方世界無量佛國其往生者。亦復如是者。何",
    "T85n2759_001:0249a07": "但十四佛國菩薩往生乃至十方世界諸菩薩",
    "T85n2759_001:0249a08": "眾皆當往生彼國也。佛告彌勒其有得聞彼",
    "T85n2759_001:0249a09": "佛名號歡喜踊躍者。此是第三分流通門也。",
    "T85n2759_001:0249a10": "上說序正已竟。次說付囑流通。就流通中有",
    "T85n2759_001:0249a11": "三段明義。第一從其有得聞彼佛名號訖應",
    "T85n2759_001:0249a12": "當信順如法修行。明說此經既竟便付囑流",
    "T85n2759_001:0249a13": "通令後代使不斷絕也。特留此經正住百歲",
    "T85n2759_001:0249a14": "者。像法將滅龍王舐一切經字悉盡。唯留此",
    "T85n2759_001:0249a15": "無量壽經文字在世經百年流通。後代受持",
    "T85n2759_001:0249a16": "讀誦也。自得隨意所願度危難也。如來興世",
    "T85n2759_001:0249a17": "難值難聞者。此下凡有五難得。聞此經已乃",
    "T85n2759_001:0249a18": "至信樂受持此之甚難也。第二從爾時世尊",
    "T85n2759_001:0249a19": "說此經法無量眾生皆發無上正覺之心訖",
    "T85n2759_001:0249a20": "經。明無量眾生諸天人民及諸菩薩聞說經",
    "T85n2759_001:0249a21": "竟。皆悟道得果也。萬二千那由他人得清淨",
    "T85n2759_001:0249a22": "法眼者。得悟須陀洹果也。八十萬比丘漏盡",
    "T85n2759_001:0249a23": "意解者。得阿羅漢道也。四十億菩薩得不退",
    "T85n2759_001:0249a24": "轉者。得七地不退也。第三何。但有情之類得",
    "T85n2759_001:0249a25": "悟道。亦使無情之物六種震動降於妙華也。",
    "T85n2759_001:0249a26": "無量壽義記下卷",
    "T85n2759_001:0249a27": "一校竟",
    "T85n2759_001:0249a28": "比丘洪琇許"
}