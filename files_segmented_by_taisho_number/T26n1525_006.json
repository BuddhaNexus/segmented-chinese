{
    "T26n1525_006:0256c26": "彌勒菩薩所問經論卷第六",
    "T26n1525_006:0256c28": "後魏天竺三藏菩提流支譯",
    "T26n1525_006:0256c29": "◎成就捨心者。問曰：「以何義故？說持戒後次",
    "T26n1525_006:0257a01": "說成就捨心。」答曰：「以見作他利益力故。此明",
    "T26n1525_006:0257a02": "何義？以菩薩持戒，依持戒故得生善道，雖成",
    "T26n1525_006:0257a03": "就捨心而無具足資生。若爾，不能作他利益，",
    "T26n1525_006:0257a04": "又復不能成就諸餘一切功德。何以故？為他",
    "T26n1525_006:0257a05": "利益攝取世間，而彼菩薩利益他時離捨財",
    "T26n1525_006:0257a06": "物，不能成就。以是義故，依他利益說持戒後，",
    "T26n1525_006:0257a07": "次說成就捨心。「又復有義，持戒、捨心迭共相",
    "T26n1525_006:0257a08": "依互為利益，以彼持戒能益捨心，捨心亦能",
    "T26n1525_006:0257a09": "利益持戒。以是義故，次持戒後說成就捨心。",
    "T26n1525_006:0257a10": "「又離持戒故生惡道中，捨心不能受於果報，",
    "T26n1525_006:0257a11": "如相應果則不能得具足現前；而持戒人生",
    "T26n1525_006:0257a12": "善道中，捨心則能受於果報，如相應果具足",
    "T26n1525_006:0257a13": "現前。以是義故，持戒於捨能作利益，捨心",
    "T26n1525_006:0257a14": "亦能利益持戒，以持戒人生善道處，無資生",
    "T26n1525_006:0257a15": "故，則為貧窮苦惱所逼。雖生善道即名惡道，",
    "T26n1525_006:0257a16": "成就捨心生善道處，於作自利及他利因，是",
    "T26n1525_006:0257a17": "故施能利益持戒。「又以修行次第義故。此明",
    "T26n1525_006:0257a18": "何義？菩薩為欲利益眾生修行義故，如是次",
    "T26n1525_006:0257a19": "第欲自取勘等口言功德先住持戒，次後依",
    "T26n1525_006:0257a20": "於不損害心起大慈悲心，為他作利益法施資",
    "T26n1525_006:0257a21": "生施，如彼眾生可化攝取。「又施等法能莊嚴",
    "T26n1525_006:0257a22": "戒故。此明何義？菩薩摩訶薩以施等法莊嚴",
    "T26n1525_006:0257a23": "持戒故，能成就種種勝果，如如來《娑伽羅龍",
    "T26n1525_006:0257a24": "王所問經》中說：『龍王！菩薩摩訶薩離殺生故，",
    "T26n1525_006:0257a25": "能起布施，則得成就大富資生不可破壞得長",
    "T26n1525_006:0257a26": "壽命，行菩薩行過諸世間所惱惡事，如是等。",
    "T26n1525_006:0257a27": "龍王！十善業道亦復如是，布施莊嚴十善業",
    "T26n1525_006:0257a28": "道，成就大利益；持戒莊嚴十善業道，成就一",
    "T26n1525_006:0257a29": "切佛法願；忍辱莊嚴十善業道，成就三十二",
    "T26n1525_006:0257b01": "相八十種好佛妙音聲；精進莊嚴十善業道，",
    "T26n1525_006:0257b02": "成就佛法降伏一切諸魔怨敵；思惟莊嚴十",
    "T26n1525_006:0257b03": "善業道，成就聞慧思慧修慧堅固清淨；般若",
    "T26n1525_006:0257b04": "莊嚴十善業道，成就離諸邪見；慈心莊嚴十",
    "T26n1525_006:0257b05": "善業道，成就不害一切眾生心；悲心莊嚴十",
    "T26n1525_006:0257b06": "善業道，成就不捨一切眾生心；喜心莊嚴十",
    "T26n1525_006:0257b07": "善業道，成就修行佛法不怯弱心；捨心莊嚴",
    "T26n1525_006:0257b08": "十善業道，成就遠離愛心憎心，四攝莊嚴十",
    "T26n1525_006:0257b09": "善業道，成就教化一切眾生心。』」問曰：「捨義云",
    "T26n1525_006:0257b10": "何？」答曰：「對治貪著五陰及以資生，起慈悲心",
    "T26n1525_006:0257b11": "為攝受彼利益他行，不著因果等法，住持修",
    "T26n1525_006:0257b12": "行名為捨義。」問曰：「應說捨成就義。云何菩",
    "T26n1525_006:0257b13": "薩捨成就？」答曰：「菩薩遠離自取樂行，名捨成",
    "T26n1525_006:0257b14": "就。此義云何？又外道人求自取樂行於布",
    "T26n1525_006:0257b15": "施，彼外道人為自身捨，雖廣行施而愛境",
    "T26n1525_006:0257b16": "界心之所纏故，果報微薄。又聲聞、辟支佛人",
    "T26n1525_006:0257b17": "雖不求世間樂果報事，而心畢竟取於涅槃。",
    "T26n1525_006:0257b18": "捨利眾生但取涅槃樂，是故施等業道功德，",
    "T26n1525_006:0257b19": "雖少為他而畢竟自為，畢竟專念成就自身",
    "T26n1525_006:0257b20": "利益果報。又菩薩摩訶薩出過一切世間，大",
    "T26n1525_006:0257b21": "士為利益他發起堅固大力之心，起大悲柔",
    "T26n1525_006:0257b22": "軟所施最勝畢竟成就。",
    "T26n1525_006:0257b23": "「又成就捨者，有六種因。何等為六？一者、捨自",
    "T26n1525_006:0257b24": "身樂；二者、觀無眾生；三者、求無量佛法；四",
    "T26n1525_006:0257b25": "者、攝取無量世住；五者、修集無量種種善根；",
    "T26n1525_006:0257b26": "六者、不斷三寶以能成就無量果報，是名菩",
    "T26n1525_006:0257b27": "薩捨成就義應知。又為他利益一味心故。此",
    "T26n1525_006:0257b28": "明何義？世間眾生多為自身棄捨利益一切",
    "T26n1525_006:0257b29": "眾生，為求自樂為現受報為未來果施與他",
    "T26n1525_006:0257c01": "物。若諸菩薩摩訶薩等，為利益他專心一味，",
    "T26n1525_006:0257c02": "見諸眾生貧無資財般若等法。以是義故，不",
    "T26n1525_006:0257c03": "著因果依法施財施，於現在世及未來世能",
    "T26n1525_006:0257c04": "與眾生大利益事，是故菩薩摩訶薩捨成就。",
    "T26n1525_006:0257c05": "「又復以捨隨順義故。此明何義？布施等事隨",
    "T26n1525_006:0257c06": "順攝取眾生行故，則能攝取一切眾生，作大",
    "T26n1525_006:0257c07": "利益事。雖為利益他事，而外道、聲聞辟支佛",
    "T26n1525_006:0257c08": "等，棄捨利益一切眾生，唯為成就自身利益；",
    "T26n1525_006:0257c09": "菩薩摩訶薩依大慈悲心起樂利益他眾生",
    "T26n1525_006:0257c10": "行，如菩薩所求如是成就。以是義故，名捨成",
    "T26n1525_006:0257c11": "就。「又以依於取佛菩提起心義故。此明何義？",
    "T26n1525_006:0257c12": "以菩薩摩訶薩為與一切眾生樂故，自求佛",
    "T26n1525_006:0257c13": "菩提起於捨心，見諸眾生墮墜惡趣，我於現",
    "T26n1525_006:0257c14": "在及未來世，令諸眾生離苦惱事。是故菩薩",
    "T26n1525_006:0257c15": "其心日夜轉轉為欲利益眾生，名捨成就。「又",
    "T26n1525_006:0257c16": "以能攝取種種果故。此明何義？以諸菩薩為",
    "T26n1525_006:0257c17": "欲利益一切眾生種種布施，於現在世及未",
    "T26n1525_006:0257c18": "來世，為欲攝取一切眾生取種種果，是名菩",
    "T26n1525_006:0257c19": "薩捨成就。如《無盡意修多羅》中說，求飲食者",
    "T26n1525_006:0257c20": "施與飲食，為命為樂為辯為色及以為力，如",
    "T26n1525_006:0257c21": "是等皆悉施與。「又為遠離邪命自活求資生",
    "T26n1525_006:0257c22": "故。此明何義？以諸菩薩布施波羅蜜相違之",
    "T26n1525_006:0257c23": "法貪求資生，邪命自活等皆悉遠離。如《無盡",
    "T26n1525_006:0257c24": "意修多羅》中說，菩薩摩訶薩無顛倒邪命追",
    "T26n1525_006:0257c25": "求資生等布施。」",
    "T26n1525_006:0257c26": "問曰：「應說清淨不清淨捨。云何清淨？云何",
    "T26n1525_006:0257c27": "不清淨？」答曰：「菩薩摩訶薩依自心清淨布",
    "T26n1525_006:0257c28": "施清淨，如如來修多羅中說，有四種清淨",
    "T26n1525_006:0257c29": "布施。何等為四？謂有布施從施主清淨非",
    "T26n1525_006:0258a01": "是受者，如是等於彼四種清淨施中，所謂施",
    "T26n1525_006:0258a02": "主清淨非是受者，是名菩薩摩訶薩清淨施。",
    "T26n1525_006:0258a03": "又從施者受者清淨，亦名菩薩清淨之施。何",
    "T26n1525_006:0258a04": "以故？以諸菩薩施與他物不求果報，即能施",
    "T26n1525_006:0258a05": "與一切眾生。又求布施果報者，彼人於受者",
    "T26n1525_006:0258a06": "邊求清淨，而菩薩離果報故，一切時自身心",
    "T26n1525_006:0258a07": "清淨，以心清淨故施清淨。「又以遠離忽然施",
    "T26n1525_006:0258a08": "等。此明何義？以如來修多羅中說有九種",
    "T26n1525_006:0258a09": "施：一者、植施；二者、畏懼施；三者、報恩施；四",
    "T26n1525_006:0258a10": "者、求恩施；五者、學父母施；六者、為生天施；七",
    "T26n1525_006:0258a11": "者、為名稱施；八者、為莊嚴心施；九者、眷屬法",
    "T26n1525_006:0258a12": "施。為修行功德為得上義施。植布施者，謂",
    "T26n1525_006:0258a13": "得植福田求多果報故。又植施者，謂近眷",
    "T26n1525_006:0258a14": "屬名植布施。畏懼施者，見一切物無常敗",
    "T26n1525_006:0258a15": "壞，寧用布施故。報恩施者，謂報恩相施，彼先",
    "T26n1525_006:0258a16": "施我、我應還施。求報恩施者，謂求後時報恩",
    "T26n1525_006:0258a17": "故。施學父母施者，謂著過去修行起如是心：",
    "T26n1525_006:0258a18": "『我父母精進常行布施，我亦如是行於布施。』",
    "T26n1525_006:0258a19": "故。為生天施者，謂求天中五欲境界故。為",
    "T26n1525_006:0258a20": "名稱施者，為令四方沙門婆羅門等知而施",
    "T26n1525_006:0258a21": "故。如是七種施。為智者所呵，以不清淨故。又",
    "T26n1525_006:0258a22": "聲聞、辟支佛人，離世間樂求涅槃樂，如是布",
    "T26n1525_006:0258a23": "施亦非清淨。又菩薩摩訶薩不著自樂，唯求",
    "T26n1525_006:0258a24": "諸佛菩提心施，於諸施中最勝清淨，是名菩",
    "T26n1525_006:0258a25": "薩施清淨。「又以如實知有為行體故。此明何",
    "T26n1525_006:0258a26": "義？以諸凡夫取著虛妄戲論我相心顛倒故，",
    "T26n1525_006:0258a27": "唯求五欲樂境界事，以離慧眼以為愛等煩",
    "T26n1525_006:0258a28": "惱諸垢之所染污。捨不清淨。菩薩摩訶薩如",
    "T26n1525_006:0258a29": "實知見有為行體虛妄不實，是故遠離我見",
    "T26n1525_006:0258b01": "等相，及能遠離五怖畏故，無有內外可施之",
    "T26n1525_006:0258b02": "物不能捨者，以為求他利益所縛，及能遠離",
    "T26n1525_006:0258b03": "自求樂等垢污之法，以是義故，名捨清淨。「又",
    "T26n1525_006:0258b04": "以空觀觀所起故。此明何義？以諸菩薩空觀",
    "T26n1525_006:0258b05": "等觀觀施等法，以是義故名捨清淨。如《無盡",
    "T26n1525_006:0258b06": "意修多羅》中如來說言：『以觀空觀觀起布施。』",
    "T26n1525_006:0258b07": "以是義故，施不可盡如是等。」",
    "T26n1525_006:0258b08": "問曰：「應說布施差別之相？」答曰：「略說則有一",
    "T26n1525_006:0258b09": "種布施，謂不貪心相應心施。「復有二種：一、",
    "T26n1525_006:0258b10": "見受者；二、不見受者。不見受者者，如置物",
    "T26n1525_006:0258b11": "火中及恒河中。又見施主者，有施有布施。彼",
    "T26n1525_006:0258b12": "亦有二種：謂染、不染。染者謂家法餘食及婬",
    "T26n1525_006:0258b13": "女人莊嚴具施，是名染施。不染施者，謂施貧",
    "T26n1525_006:0258b14": "窮孤獨人等是不染施。「復有二種施：謂法施、",
    "T26n1525_006:0258b15": "資生施。法施者，謂離供養恭敬等心，於法中",
    "T26n1525_006:0258b16": "法想，遠離愛心及顛倒心說修多羅等，是名",
    "T26n1525_006:0258b17": "法施。「復有三種施，即此二種加無畏施。無畏",
    "T26n1525_006:0258b18": "施者，作如是言：『汝莫怖畏，汝莫怖畏。』又無畏",
    "T26n1525_006:0258b19": "施者，見諸眾生種種怖畏施與無畏。此義云",
    "T26n1525_006:0258b20": "何？謂見他畏起，與現世及未來世無怖畏心，",
    "T26n1525_006:0258b21": "而口說言：『汝莫怖畏，汝莫怖畏。我為汝作如",
    "T26n1525_006:0258b22": "是如是方便，隨何等方便與汝畢竟無畏之",
    "T26n1525_006:0258b23": "處。』名無畏施。彼怖畏者，如貧窮人受於苦惱，",
    "T26n1525_006:0258b24": "此怖畏者亦復如是，以與無畏對治法故。「復",
    "T26n1525_006:0258b25": "有四種施，即向三種，復有大施。言大施者，",
    "T26n1525_006:0258b26": "謂受持五戒，此是如來所說大施，以能攝取",
    "T26n1525_006:0258b27": "無量眾生故，成就無量眾生樂故。資生飲食",
    "T26n1525_006:0258b28": "用布施者，不能廣作利益眾生。受持五戒能",
    "T26n1525_006:0258b29": "作利益，以能盡形受持五戒，念念增長種種",
    "T26n1525_006:0258c01": "功德，以依止彼根本心故，諸功德聚乃至命",
    "T26n1525_006:0258c02": "根不斷絕住。「復有四種施，此四種施略有二",
    "T26n1525_006:0258c03": "種：一者、不淨；二者、淨。不淨中有二種差別。",
    "T26n1525_006:0258c04": "何等為二？一者、怖畏施；二者、求報恩施。以",
    "T26n1525_006:0258c05": "何義故名為不淨？如世間田，以為荊蕀惡草",
    "T26n1525_006:0258c06": "等覆，故名不淨，此亦如是，以怖畏故、求報恩",
    "T26n1525_006:0258c07": "故，名不淨施。淨中亦有二種差別。何等為二？",
    "T26n1525_006:0258c08": "一者、敬重心施；二者、慈悲心施。除此四種更",
    "T26n1525_006:0258c09": "有上上勝施，如偈言：",
    "T26n1525_006:0258c10": "「『下求有資生，　　下下怖畏施，",
    "T26n1525_006:0258c11": "　　智者敬重施，　　勝智慈悲施。』",
    "T26n1525_006:0258c12": "「復有四種施。何等為四？一者、自利益施非他",
    "T26n1525_006:0258c13": "利益；二者、他利益施非自利益；三者、俱利",
    "T26n1525_006:0258c14": "益施；四者、俱無利益施。自利益施非他利",
    "T26n1525_006:0258c15": "益者，謂凡夫聖人伏離煩惱，或有非是伏",
    "T26n1525_006:0258c16": "離煩惱，或時施與諸佛如來，或時施與形",
    "T26n1525_006:0258c17": "像塔廟，是名自利益施非他利益。他利益",
    "T26n1525_006:0258c18": "施非自利益者，謂阿羅漢、阿那含等，除為",
    "T26n1525_006:0258c19": "現果施與眾生，是名他利益施非自利益。俱",
    "T26n1525_006:0258c20": "利益施者，謂施伏離煩惱凡夫，或未伏離",
    "T26n1525_006:0258c21": "煩惱凡夫，是名俱利益施。俱無利益施者，",
    "T26n1525_006:0258c22": "除為現果，謂阿羅漢、阿那含等為塔廟施，是",
    "T26n1525_006:0258c23": "名俱無利益施。「又復略說，諸菩薩摩訶薩有",
    "T26n1525_006:0258c24": "四種施，悉能攝取一切善根。何等為四？一",
    "T26n1525_006:0258c25": "者、平等心施；二者、對治施；三者、迴向大菩提",
    "T26n1525_006:0258c26": "施；四者、依寂滅施。如是諸菩薩摩訶薩為滿",
    "T26n1525_006:0258c27": "足檀波羅蜜故，如是布施應知。」問曰：「應說布",
    "T26n1525_006:0258c28": "施果。云何布施果？」答曰：「略說布施，有一種",
    "T26n1525_006:0258c29": "果，所謂受用。「復有二種果，所謂現在受果、",
    "T26n1525_006:0259a01": "未來受果。「復有三種果，即此二種復加般若。",
    "T26n1525_006:0259a02": "「復有四種果，何謂四種？一者、有果而無用；二",
    "T26n1525_006:0259a03": "者、有用而無果；三者、有果亦有用；四者、無果",
    "T26n1525_006:0259a04": "亦無用。有果而無用者，謂不至心施、不自手",
    "T26n1525_006:0259a05": "施、輕心布施，彼如是施，雖得無量種種果報",
    "T26n1525_006:0259a06": "而不能受用，如舍衛天主，雖得無量種種珍",
    "T26n1525_006:0259a07": "寶，而不能受用。有用而無果者，謂自不施，",
    "T26n1525_006:0259a08": "見他行施起隨喜心。以是義故，雖得受用而",
    "T26n1525_006:0259a09": "自無果，如天子物一切沙門婆羅門等，雖得",
    "T26n1525_006:0259a10": "衣食及以受用而自無果，又如轉輪聖王四",
    "T26n1525_006:0259a11": "兵，雖得衣食而不得果。有果亦有用者，謂至",
    "T26n1525_006:0259a12": "心施、不輕心施，如樹提伽諸長者等。無果亦",
    "T26n1525_006:0259a13": "無用者，謂布施已因即滅盡，或為出世聖道",
    "T26n1525_006:0259a14": "障故，猶如遠離煩惱聖人。「復有五種果，謂得",
    "T26n1525_006:0259a15": "命、色、力、樂、辯等，如如來修多羅中說，因食得",
    "T26n1525_006:0259a16": "命是故施食即是施命，以是因緣後得長命。",
    "T26n1525_006:0259a17": "如是施色、施力、施樂、施辯才等，皆亦如是。「復",
    "T26n1525_006:0259a18": "有五種勝果，所謂施與父、母、病人、法師、菩薩，",
    "T26n1525_006:0259a19": "得勝果報。父母恩養生長身命，是故施者得",
    "T26n1525_006:0259a20": "勝果報。又病人者，孤獨可愍。以是義故，起慈",
    "T26n1525_006:0259a21": "悲心施病人者得勝果報。又說法者，能生法",
    "T26n1525_006:0259a22": "身增長法身，示導善惡、平正非平正、顛倒非",
    "T26n1525_006:0259a23": "顛倒，是故施者得勝果報。又諸菩薩等悉能",
    "T26n1525_006:0259a24": "攝取利益眾生故，以快心故、以無因緣而能",
    "T26n1525_006:0259a25": "發起慈悲心故、以攝取三寶不斷絕因故，以",
    "T26n1525_006:0259a26": "是義故，施菩薩者得勝果報。",
    "T26n1525_006:0259a27": "「復有五種果，即現身得。何等為五？一者、入慈",
    "T26n1525_006:0259a28": "三昧；二者、入無諍三昧；三者、入滅盡定；四",
    "T26n1525_006:0259a29": "者、見道；五者、阿羅漢果。若布施者，即得果報。",
    "T26n1525_006:0259b01": "入大慈定者，能發心與無量眾生安隱之樂，",
    "T26n1525_006:0259b02": "以與無量眾生樂故名為慈心，以是慈心熏",
    "T26n1525_006:0259b03": "修自體，是故初起慈心三昧即布施者，得現",
    "T26n1525_006:0259b04": "果報。又入無諍三昧者，悉能防護一切眾生",
    "T26n1525_006:0259b05": "諸煩惱心，以廣攝取利益眾生熏修自體，是",
    "T26n1525_006:0259b06": "故初起無諍三昧即布施者，得現果報。又入",
    "T26n1525_006:0259b07": "滅盡定者，則能攝取無量功德，以取無量功",
    "T26n1525_006:0259b08": "德熏修自體，以此三昧似於涅槃，是故初",
    "T26n1525_006:0259b09": "起滅盡三昧即布施者，得現果報。又見道者",
    "T26n1525_006:0259b10": "離見道煩惱，以聖道力熏修自體，以是義",
    "T26n1525_006:0259b11": "故，初起見道即布施者，得現果報。又阿羅漢",
    "T26n1525_006:0259b12": "果者，遠離修道一切煩惱心得自在，是故初",
    "T26n1525_006:0259b13": "起阿羅漢果即布施者，得現果報。又菩薩摩",
    "T26n1525_006:0259b14": "訶薩布施果者，如《無盡意修多羅》中及餘一",
    "T26n1525_006:0259b15": "切修多羅中廣說應知。而諸菩薩摩訶薩等，",
    "T26n1525_006:0259b16": "修行布施勝餘人施，離自取樂為欲利益他",
    "T26n1525_006:0259b17": "眾生故而行布施。又復略說，菩薩求於二",
    "T26n1525_006:0259b18": "種法故而行布施：一者、求於大富資生故；二",
    "T26n1525_006:0259b19": "者、求得成就波羅蜜故。",
    "T26n1525_006:0259b20": "「又復菩薩起如是心：『我若無有多資生者，雖",
    "T26n1525_006:0259b21": "有施心而無財物可以布施。』是故起心為欲",
    "T26n1525_006:0259b22": "成就資生大富施與眾生，依此施故怨親平",
    "T26n1525_006:0259b23": "等攝取利益。是故菩薩見依布施故，得成就",
    "T26n1525_006:0259b24": "無量福德：一者、能攝取怨；二者、恒常給濟一",
    "T26n1525_006:0259b25": "切眾生衣食等物；三者、心不怯弱；四者、餘親",
    "T26n1525_006:0259b26": "不欺；五者、常為眾人敬信尊重；六者、一切眷",
    "T26n1525_006:0259b27": "屬信受其語；七者、入大眾時心無怖畏；八者、",
    "T26n1525_006:0259b28": "一切怨敵不能傷害；九者、親屬歡喜；十者、現",
    "T26n1525_006:0259b29": "果資生常有不空；十一者、常為他求；十二者、",
    "T26n1525_006:0259c01": "所作已辦；十三者、情所愛敬常自圍遶；十四",
    "T26n1525_006:0259c02": "者、所不愛敬皆悉遠離；十五者、所有成就世",
    "T26n1525_006:0259c03": "間出世間利益勝事，常為一切親屬所慶；十",
    "T26n1525_006:0259c04": "六者、若無利益一切諸親則懷憂惱；十七者、",
    "T26n1525_006:0259c05": "護一切惡；十八者、自令安住諸善法中；十九",
    "T26n1525_006:0259c06": "者、見他神通心不欣尚；二十者、恒常讚歎一",
    "T26n1525_006:0259c07": "切功德；二十一者、覆藏諸過；二十二者、棄捨",
    "T26n1525_006:0259c08": "一切非丈夫相；二十三者、成就一切大丈夫",
    "T26n1525_006:0259c09": "相；二十四者、無有貧窮下賤乞人看施主眼；",
    "T26n1525_006:0259c10": "二十五者、一切求心稱事滿足。「是故菩薩摩",
    "T26n1525_006:0259c11": "訶薩，深見布施有如是等無量功德，為欲利",
    "T26n1525_006:0259c12": "益一切眾生，自能成辦如是力故，信憙布施，",
    "T26n1525_006:0259c13": "以依信憙行布施故，則能滿足檀波羅蜜。」",
    "T26n1525_006:0259c14": "問曰：「為從勝心成就清淨布施果報？從勝福",
    "T26n1525_006:0259c15": "田成就清淨布施果報？」答曰：「有人言：從勝",
    "T26n1525_006:0259c16": "心故成就清淨布施果報。何以故？現見施",
    "T26n1525_006:0259c17": "事是一而果報差別，猶如種子。此義云何？猶",
    "T26n1525_006:0259c18": "如種子，地等是一，而依種子見有勝果。如是",
    "T26n1525_006:0259c19": "施物是一，而依勝心乃至施畜生等，以心力",
    "T26n1525_006:0259c20": "故得人天果，轉輪聖王、聲聞、辟支佛、佛菩提",
    "T26n1525_006:0259c21": "果。以是義故，依於勝心得勝果報，是故得知",
    "T26n1525_006:0259c22": "勝心為重。此復何義？若施事是重，依施事",
    "T26n1525_006:0259c23": "故成就清淨施果報者，離重施事以慈悲心施",
    "T26n1525_006:0259c24": "與畜生、施與福田，如布施佛不應成就清淨施",
    "T26n1525_006:0259c25": "果。又若離快勝尊重心等布施如來，應得成",
    "T26n1525_006:0259c26": "就清淨施果而實不成。以是義故，成就清淨",
    "T26n1525_006:0259c27": "布施果報，心為勝因，而施事福田能生勝心。",
    "T26n1525_006:0259c28": "依此義故，如來經中讚歎福田。「復有人言：依",
    "T26n1525_006:0259c29": "勝福田、依重施事成清淨果。何以故？以聞布",
    "T26n1525_006:0260a01": "施不知福田得勝果報。此明何義？不識佛等",
    "T26n1525_006:0260a02": "功德福田、布施佛等得勝果報，如有獼猴施",
    "T26n1525_006:0260a03": "如來蜜，及婆私咤加尸迦等。又如女人愛",
    "T26n1525_006:0260a04": "念心故，以諸幡蓋及華鬘等本心實欲供養",
    "T26n1525_006:0260a05": "兒塔，而實供養辟支佛塔謂是兒塔，從辟支",
    "T26n1525_006:0260a06": "佛得無量福，不從本心兒邊得福，如是等。以",
    "T26n1525_006:0260a07": "是義故，從勝福田及以重事得勝果報，不從",
    "T26n1525_006:0260a08": "心得，故知福田施事為重。「又有人言：不知福",
    "T26n1525_006:0260a09": "田無福田事，不得成就清淨施果。如有一人",
    "T26n1525_006:0260a10": "施尼乾子生羅漢想，而不成就清淨果報。「又",
    "T26n1525_006:0260a11": "有人言：心以福田及施事等三種和合。此明",
    "T26n1525_006:0260a12": "何義？若布施者從所尊重起布施心，知福",
    "T26n1525_006:0260a13": "田等無量功德，值遇諸佛如來福田，或時值",
    "T26n1525_006:0260a14": "遇如來弟子，從尊重心起布施心，所可施物",
    "T26n1525_006:0260a15": "是難捨事能捨布施，三種和合方得成就清",
    "T26n1525_006:0260a16": "淨果報而心為重。以是義故，此三種中唯心",
    "T26n1525_006:0260a17": "一種為重為勝，是能捨主能施主者。」問：「捨",
    "T26n1525_006:0260a18": "主、施主有何差別？」答曰：「有乞求者，持他物施，",
    "T26n1525_006:0260a19": "是能施主；持自物施，是能捨主。又有人來乞，",
    "T26n1525_006:0260a20": "持自物施是能施主；若人發心求貴重物，而",
    "T26n1525_006:0260a21": "口不言，知心即施，是能捨主。又布施物時慳",
    "T26n1525_006:0260a22": "心數數中間隔起，是能施主；若無慳心數數",
    "T26n1525_006:0260a23": "起者，是能捨主。又雖施他物，以慳心故自求",
    "T26n1525_006:0260a24": "果報，是能施主；若施他物，不以慳心專求自",
    "T26n1525_006:0260a25": "果，是能捨主。又離喜等心而行布施，是能",
    "T26n1525_006:0260a26": "施主；共歡喜心於三時中不悔心施，是能捨",
    "T26n1525_006:0260a27": "主。又若求未來勝果報者，是能施主；離世間",
    "T26n1525_006:0260a28": "報求涅槃果，是能捨主。又若施求於現在未",
    "T26n1525_006:0260a29": "來及涅槃果，是能施主；若發心求大菩提果，",
    "T26n1525_006:0260b01": "唯大悲心施與眾生，是能捨主。「成就善知迴",
    "T26n1525_006:0260b02": "向方便者。」問曰：「何故說戒、施後次說善知迴",
    "T26n1525_006:0260b03": "向方便？」答曰：「為欲示現異道功德故。此義云",
    "T26n1525_006:0260b04": "何？外道人等求自樂故，修戒施等迴向三有。",
    "T26n1525_006:0260b05": "又聲聞人、辟支佛等，亦自為身求涅槃樂，修",
    "T26n1525_006:0260b06": "戒施等迴向涅槃。諸菩薩摩訶薩為利益他",
    "T26n1525_006:0260b07": "求大涅槃，以慈悲心一味等心與眾生樂，",
    "T26n1525_006:0260b08": "修戒施等迴向無上大菩提果，以戒施等同",
    "T26n1525_006:0260b09": "彼外道聲聞辟支佛，是故如來示現迴向勝",
    "T26n1525_006:0260b10": "道功德，說戒施後次說善知迴向方便。「又修",
    "T26n1525_006:0260b11": "戒施等貪著世間樂果報心難可防護，是故",
    "T26n1525_006:0260b12": "如來說施戒後，次說善知迴向方便。此明何",
    "T26n1525_006:0260b13": "義？以戒施等非三昧行，唯取欲界天人之中",
    "T26n1525_006:0260b14": "淨妙色等境界果報，而彼淨妙色等境界，雖",
    "T26n1525_006:0260b15": "作心護，貪等煩惱不可得離。何以故？以於過",
    "T26n1525_006:0260b16": "去無始世來習貪愛等染著境界，以心取彼",
    "T26n1525_006:0260b17": "色等境界難防護故。而諸菩薩彼時修行地",
    "T26n1525_006:0260b18": "方便法，即於彼時雖復未離貪等煩惱而修",
    "T26n1525_006:0260b19": "戒施，貪等煩惱不能染心。「又為斷疑，是故如",
    "T26n1525_006:0260b20": "來說戒施後，次說善知迴向方便。此示現何",
    "T26n1525_006:0260b21": "義？世間有人，疑於菩薩不離煩惱修戒施等，",
    "T26n1525_006:0260b22": "以利根故觀有為法，一切皆悉苦空無常，修",
    "T26n1525_006:0260b23": "戒施時貪等煩惱為染菩薩、不染菩薩？為斷",
    "T26n1525_006:0260b24": "彼疑。菩薩爾時，為欲利益一切眾生，捨自利",
    "T26n1525_006:0260b25": "益乃至不求轉輪王處樂果報事，唯為一切",
    "T26n1525_006:0260b26": "眾生樂故求佛菩提，所有善根迴向涅槃。以",
    "T26n1525_006:0260b27": "是義故，菩薩雖復未離世間，一切世間所有",
    "T26n1525_006:0260b28": "過患不染菩薩。「又依清淨戒迴向清淨故。此",
    "T26n1525_006:0260b29": "明何義？以依清淨持戒之力，是故能捨「以捨",
    "T26n1525_006:0260c01": "力故，諸所求法皆悉成就。是故如來說戒施",
    "T26n1525_006:0260c02": "後，次說迴向方便。是故如來修多羅中說，",
    "T26n1525_006:0260c03": "持戒人所願所作皆悉成就。何以故？戒清淨",
    "T26n1525_006:0260c04": "故。」",
    "T26n1525_006:0260c05": "彌勒菩薩所問經論卷第六"
}