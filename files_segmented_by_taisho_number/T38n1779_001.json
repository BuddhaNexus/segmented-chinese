{
    "T38n1779_001:0711b18": "維摩經略疏垂裕記卷第一",
    "T38n1779_001:0711b20": "錢唐沙門釋智圓述",
    "T38n1779_001:0711b21": "釋維摩疏，分二：初、序，二：初、梁肅為序；二、荊溪",
    "T38n1779_001:0711b22": "自序。初文二：初、序題。",
    "T38n1779_001:0711b23": "維摩經略疏序維摩者，具云維摩羅詰，此",
    "T38n1779_001:0711b24": "云淨名。淨即真身，名即應身。真即所證之理，",
    "T38n1779_001:0711b25": "應即所現之身。經者，訓法訓常。法則群機所",
    "T38n1779_001:0711b26": "軌，常則百王不易。此詮淨名闡化，故曰維摩",
    "T38n1779_001:0711b27": "經也。略疏者，對廣得名也。蓋翦其繁蕪、撮其",
    "T38n1779_001:0711b28": "機要，故稱略疏。序者敘也，敘述荊溪刪略之",
    "T38n1779_001:0711b29": "由，及聖師立教之旨，故云序也。然此六字之",
    "T38n1779_001:0711c01": "題，能所四重：初、維摩是所詮，經是能詮，此指",
    "T38n1779_001:0711c02": "淨名。二、上皆所解，疏是能解，此語智者。三、疏",
    "T38n1779_001:0711c03": "是所略，略即能略，此屬荊溪。四、上皆所序，序",
    "T38n1779_001:0711c04": "即能序，此在梁肅。既攬所詮為經別名，故亦",
    "T38n1779_001:0711c05": "攬所解為疏別目，復以所略從能略受稱。委",
    "T38n1779_001:0711c06": "分雖爾，統而括之則上之五字即序之別名，",
    "T38n1779_001:0711c07": "簡異他序。序之一字即通名也。次述者號。",
    "T38n1779_001:0711c08": "門人翰林學士守右補闕梁肅述門人者，弟",
    "T38n1779_001:0711c09": "子之稱。既受道於荊溪，故為荊溪撰序而自",
    "T38n1779_001:0711c10": "稱曰門人也。翰林者，漢制尚書郎主作文章，",
    "T38n1779_001:0711c11": "起早更直於建禮門內臺，給青縑白綾被或",
    "T38n1779_001:0711c12": "錦被惟帳氈褥，通中秋太官供食。蓋與今",
    "T38n1779_001:0711c13": "翰林之制略同，而所掌非輕也。《翰林體要》云",
    "T38n1779_001:0711c14": "「唐朝修梁陳故事，有中書舍人六員專掌制",
    "T38n1779_001:0711c15": "詰，雖曰禁省，猶非密切。故溫大雅、魏徵、李百",
    "T38n1779_001:0711c16": "藥、岑文本、褚遂良、許敬宗、上官儀時召草制，未",
    "T38n1779_001:0711c17": "有名號。乾封已後，始曰北門學士，劉懿之、劉",
    "T38n1779_001:0711c18": "禕之、周思茂、元萬頃、范履氷為之，則天朝蘇",
    "T38n1779_001:0711c19": "味道、韋承慶。後改為翰林待詔，張說、陸堅、張",
    "T38n1779_001:0711c20": "九齡、徐安貞相繼為之。又改為翰林供奉，開",
    "T38n1779_001:0711c21": "元二十六年劉謙光、張垍為學士，始別建學",
    "T38n1779_001:0711c22": "士院。凡學士無定員，皆以他官充，下從校書",
    "T38n1779_001:0711c23": "郎、上至諸曹尚書，皆得為之。既入，與班行絕",
    "T38n1779_001:0711c24": "迹，不拘李司、不繫常參，守官三年為滿歲，補",
    "T38n1779_001:0711c25": "闕者掌供奉諷諫。」《詩》云「袞職有闕，維仲山甫",
    "T38n1779_001:0711c26": "補之。」皇朝易名司諫也。言守右補闕者，階高",
    "T38n1779_001:0711c27": "官卑曰行、階卑官高曰守，階官齊品則不言",
    "T38n1779_001:0711c28": "行守。今是略銜故無階。梁肅，字敬之，《過舊園",
    "T38n1779_001:0711c29": "賦．序》云「余年八歲，當上元辛丑。盜入洛陽，三",
    "T38n1779_001:0712a01": "河間大塗炭，因竄身東下，旅於吳越，轉徙𮫷",
    "T38n1779_001:0712a02": "阨之中者垂二十年。上嗣位，歲應詔詣京師。",
    "T38n1779_001:0712a03": "明年夏，除東宮校書郎。」運歷云「唐德宗貞元",
    "T38n1779_001:0712a04": "六年庚午歲，梁肅為補闕。」《崔恭梁君集．序》云",
    "T38n1779_001:0712a05": "「公早從釋氏，義理生知，結意為文，志在於此。",
    "T38n1779_001:0712a06": "言談語笑常所切劘，心在一乘，故敘釋氏最",
    "T38n1779_001:0712a07": "為精博。蓋釋氏之鼓吹諸佛之影響，朝庭尚",
    "T38n1779_001:0712a08": "德，故以公為太子侍讀。國尚實錄，故以公為",
    "T38n1779_001:0712a09": "史舘。修撰發詰令敷王猷，故以公為翰林學",
    "T38n1779_001:0712a10": "士。三職齊著，則公之處朝庭不為不達矣。年",
    "T38n1779_001:0712a11": "過四十，士林歸崇，比夫顏子、黃叔徒不為不",
    "T38n1779_001:0712a12": "壽矣。」李翱《感知己賦．序》云「貞元九年，翱始就",
    "T38n1779_001:0712a13": "州府之貢與人事。其九月，執文章一通謁干",
    "T38n1779_001:0712a14": "右補闕安定梁君。當是時，梁君之譽塞滿天",
    "T38n1779_001:0712a15": "下，囑辭求進之士奉文章造梁君之門，蓋無",
    "T38n1779_001:0712a16": "虛日。梁君知人之過也，亦既相見，遂於翱有",
    "T38n1779_001:0712a17": "相知之道焉，謂翱得古文之遺風，期翱名之",
    "T38n1779_001:0712a18": "不朽於無窮，許翱以拂拭吹噓。初謂其面進",
    "T38n1779_001:0712a19": "也亦未幸甚。十一月梁君遘疾而歿，漸游于",
    "T38n1779_001:0712a20": "朋友公卿間，往往皆曰：『吾既藉子姓名於補",
    "T38n1779_001:0712a21": "闕梁君也。』」以是知梁君是貞元九年十一月",
    "T38n1779_001:0712a22": "卒也。皇朝《高僧傳》曰「荊溪門下朝達雖多，得",
    "T38n1779_001:0712a23": "其道者唯梁肅學士。」《詩》云「維鵲有巢，維鳩居",
    "T38n1779_001:0712a24": "之。」梁君深入佛之理窟之謂歟！甞刪定《止觀》",
    "T38n1779_001:0712a25": "以為六卷，撰《統例》一冊以繫其後，猶正輔嗣",
    "T38n1779_001:0712a26": "注《易》之有《略例》也。當撰此序時，梁君居越。三、",
    "T38n1779_001:0712a27": "序文，二：初、略序綱宗，二：初、明智者傳業，二：初、",
    "T38n1779_001:0712a28": "明三事相因。",
    "T38n1779_001:0712a29": "聖非道不生，道非教不明，教非人不行，是三",
    "T38n1779_001:0712b01": "者相依而住。《白虎通》曰「聖人者何？聖者通",
    "T38n1779_001:0712b02": "也、道也、聲也。道無所不通，明無所不照，聞聲",
    "T38n1779_001:0712b03": "知情故曰聖人。」今言聖者證也，斷惑證理故",
    "T38n1779_001:0712b04": "曰聖也。道即理也，由證理而成聖，故所以如",
    "T38n1779_001:0712b05": "來成道於寂場也。道非教不明者，理雖無言、",
    "T38n1779_001:0712b06": "因言悟理，所以淨名垂教於毘耶也。教非人",
    "T38n1779_001:0712b07": "不行者，教垂來世，非夫四依無以流行，所以",
    "T38n1779_001:0712b08": "智者造疏於天台也。是三者者，謂理、教、人也。",
    "T38n1779_001:0712b09": "謂悟理則成聖，由教而悟理，傳教必在人。三",
    "T38n1779_001:0712b10": "事相因，故曰相依而住。二、別示人能傳道，二：",
    "T38n1779_001:0712b11": "初、淨名垂教。",
    "T38n1779_001:0712b12": "道有大小權實，故淨名以在家成化。至道",
    "T38n1779_001:0712b13": "唯一，隨機有差，故理有真中之別，藏通之機",
    "T38n1779_001:0712b14": "見但空權理，別圓之機見中道實理。小即藏",
    "T38n1779_001:0712b15": "理，大收三教。既根緣不一、悟道不純，所以淨",
    "T38n1779_001:0712b16": "名現居士身，歎三教大、折三藏小，褒圓實、彈",
    "T38n1779_001:0712b17": "偏權，意令恥小慕大、從權入實耳。二、智者傳",
    "T38n1779_001:0712b18": "業，二：初、造疏申經。",
    "T38n1779_001:0712b19": "人有聖賢淺深，故智者以初依啟法。人即",
    "T38n1779_001:0712b20": "四依，初依在賢位故淺、三依在聖位故深，四",
    "T38n1779_001:0712b21": "依俱能行教。今智者以初依在賢位，造疏通",
    "T38n1779_001:0712b22": "經，開啟教法也。五品六根為初依，十住二依，",
    "T38n1779_001:0712b23": "十行、十迴向名三依，十地四依。皆言依者，以",
    "T38n1779_001:0712b24": "內有道法可為人天依止也。二、末代獲益。",
    "T38n1779_001:0712b25": "然後因言遣言、即象忘象，俾後學得正真之",
    "T38n1779_001:0712b26": "路、遊道義之門。然佛會受道作在淨名，滅",
    "T38n1779_001:0712b27": "後受益功由智者，以此疏文申明經旨令人",
    "T38n1779_001:0712b28": "開解故也。文字解脫，故曰因言遣言。觀身實",
    "T38n1779_001:0712b29": "相，故曰即象忘象。言象，語出《周易》，今以身說",
    "T38n1779_001:0712c01": "分之，不以文害意也。《周易略例》曰「言者所以",
    "T38n1779_001:0712c02": "明象，得象而忘言。象者所以存意，得意而忘",
    "T38n1779_001:0712c03": "象。」俾後等者，俾，使也，使末代後學尋疏義達",
    "T38n1779_001:0712c04": "經旨，得解說正真之路、遊方等道義之門。《易》",
    "T38n1779_001:0712c05": "曰「成性存存，道義之門。」二、顯荊溪祖述。",
    "T38n1779_001:0712c06": "祖而述之，存乎其人。祖，法也。《文選》曰「祖搆",
    "T38n1779_001:0712c07": "之土」，注云「祖，法也。」其人，指荊溪也。《易》曰「神",
    "T38n1779_001:0712c08": "而明之，存乎其人。」二、廣敘由致，二：初、正敘由",
    "T38n1779_001:0712c09": "致，二：初、正敘荊溪祖述，二：初、明宗承得旨，二：",
    "T38n1779_001:0712c10": "初、略歎。",
    "T38n1779_001:0712c11": "天台大比丘湛然公，纂智者之法胤，探毘耶",
    "T38n1779_001:0712c12": "之妙賾，一貫文字之學，會歸解脫之淵。大",
    "T38n1779_001:0712c13": "比丘者，大即褒美之辭。世有自稱大沙門者，",
    "T38n1779_001:0712c14": "豈唯自矜失禮，抑亦不學無知之過乎。纂，集",
    "T38n1779_001:0712c15": "也。胤，嗣也。探，取也。賾，深也。毘耶，此云廣嚴，",
    "T38n1779_001:0712c16": "此經在廣嚴城說也。淵，海也。《文選》曰「深乎重",
    "T38n1779_001:0712c17": "淵」，注云「重淵，海也。」此由荊溪承天台義門尋",
    "T38n1779_001:0712c18": "斯經旨趣，故能達文字之淺事即解脫之深",
    "T38n1779_001:0712c19": "理。二、廣敘。",
    "T38n1779_001:0712c20": "以為昔智者大師演是經也，備偏圓頓漸之",
    "T38n1779_001:0712c21": "義、盡方等生酥之體，其旨遠、其道微。微言在",
    "T38n1779_001:0712c22": "茲，茲用不惑，故常外闡其訓、內澄其照，凡百",
    "T38n1779_001:0712c23": "學者望涯如歸。演是經也者，即受隋煬皇帝",
    "T38n1779_001:0712c24": "所請撰疏也。備偏圓等者，以經中彈偏訶漸",
    "T38n1779_001:0712c25": "四教並說故。生酥者，《涅槃經》佛舉五味，喻一",
    "T38n1779_001:0712c26": "代教法也。從牛出乳喻佛初說《華嚴》，從乳出",
    "T38n1779_001:0712c27": "酪喻鹿苑，從酪出生酥喻《方等》，從生酥出熟",
    "T38n1779_001:0712c28": "酥喻《般若》，從熟酥出醍醐喻《法華》、《涅槃》。其旨",
    "T38n1779_001:0712c29": "下，歎疏文旨趣幽遠、理道精微也。微言者，謂",
    "T38n1779_001:0713a01": "疏是精微之言。現存於世，故云在茲。茲，此也。",
    "T38n1779_001:0713a02": "茲用不惑者，用此微言，內修觀法、外訓來蒙，",
    "T38n1779_001:0713a03": "自行化他決無疑惑也。外闡其訓，即講說化",
    "T38n1779_001:0713a04": "他。內澄其照，即自修觀行。心水澄清珠相則",
    "T38n1779_001:0713a05": "現，故云澄照。又照，即明也。澄，即靜也。凡百下，",
    "T38n1779_001:0713a06": "明學者潔己而來歸於荊溪，如歸己家。水際",
    "T38n1779_001:0713a07": "曰涯。二、示刪略因依。",
    "T38n1779_001:0713a08": "甞謂門弟子曰：祖師所述其道甚著，而嗜簡",
    "T38n1779_001:0713a09": "者或病其繁，翫精者則遺其麁。吾欲因而就",
    "T38n1779_001:0713a10": "之以伸其教，刪而裁之以存其要。何如？弟子",
    "T38n1779_001:0713a11": "比丘眾作禮以請。公於是削其淨辭合為十軸，",
    "T38n1779_001:0713a12": "不失舊則，其義惟明。與前部偕行，號為淨名",
    "T38n1779_001:0713a13": "略疏。其道甚著者，疏解經題凡六卷，題曰",
    "T38n1779_001:0713a14": "「玄」疏解經文凡二十八卷，題曰「文」，疏總三十",
    "T38n1779_001:0713a15": "四卷，故曰甚著。別本作甚大，亦通。甚大，語出",
    "T38n1779_001:0713a16": "《周易》。甚著，語出《文選》。而嗜下，出廣疏之過也。",
    "T38n1779_001:0713a17": "嗜，貪也。簡，略也。吾欲下，明欲刪略。因而就之",
    "T38n1779_001:0713a18": "者，因舊疏而成文以伸經教，亦非別撰也。刪",
    "T38n1779_001:0713a19": "而裁之者，刪削裁翦繁亂之辭，以存其簡要",
    "T38n1779_001:0713a20": "之說也。故荊溪自序云「帶義必存，言繁則翦。」",
    "T38n1779_001:0713a21": "何如者，舉其事以問其可不也。弟子下，既愜",
    "T38n1779_001:0713a22": "眾情，故同致請。削其淨辭者，削有二義：一削",
    "T38n1779_001:0713a23": "去、二削取。今謂於廣疏中削取淨辭別為一",
    "T38n1779_001:0713a24": "部也。其文雖略，義門不改，故云不失舊則。繁",
    "T38n1779_001:0713a25": "辭既刪，精義益顯，故云其義惟明。與前下，此",
    "T38n1779_001:0713a26": "明荊溪但削取淨辭，不廢舊疏。新本對舊，廣",
    "T38n1779_001:0713a27": "略之名生矣。意令好廣者則尋舊，好略者則",
    "T38n1779_001:0713a28": "從新，故與前部偕行，各從所好。偕，等也。二、統",
    "T38n1779_001:0713a29": "明立教大旨，二：初、明隨機立教。",
    "T38n1779_001:0713b01": "原夫聖人有以見生生根器之不齊也，故用",
    "T38n1779_001:0713b02": "四教五味經而緯之；有以見萬法弛張之不",
    "T38n1779_001:0713b03": "殊也，故用一道一乘會而成之。文中先明",
    "T38n1779_001:0713b04": "聖人觀機不等。聖人，謂佛也。生生，謂群生也，",
    "T38n1779_001:0713b05": "猶云人人也。然一切眾生無不本具一道平",
    "T38n1779_001:0713b06": "等無殊，但由熏習淺深，故有權實利鈍之別，",
    "T38n1779_001:0713b07": "故曰不齊也。故用下，明佛隨機，故有一代教",
    "T38n1779_001:0713b08": "法也，初則四味調熟，終則法華會歸。四教至",
    "T38n1779_001:0713b09": "緯之，明四味教也。五味豎論如經，四教橫辨",
    "T38n1779_001:0713b10": "如緯，所以華嚴二教、鹿苑但一、方等俱四、般",
    "T38n1779_001:0713b11": "若唯三。根器不齊，其實四味，具舉云五。有以",
    "T38n1779_001:0713b12": "下，明法華教。弛張者，弛之是反。《禮記》曰「一張",
    "T38n1779_001:0713b13": "一弛，文武之道」，注曰「以弓弩喻人也。」弓弩久",
    "T38n1779_001:0713b14": "張則絕其力、久弛則失其體。今云弛張，猶廢",
    "T38n1779_001:0713b15": "興。諸法生滅其性一如，故云不殊。但法華已",
    "T38n1779_001:0713b16": "前機器不齊未堪此說，機緣既熟偏小同歸，",
    "T38n1779_001:0713b17": "故云會而成之。二、明立教之意，二：初、明古今",
    "T38n1779_001:0713b18": "兩殊。",
    "T38n1779_001:0713b19": "然則聖人隨感以利見，故其教不得不差；賢",
    "T38n1779_001:0713b20": "哲因感以立誠，故其業不得不傳。佛以至",
    "T38n1779_001:0713b21": "德處果位，眾生宜覩，故曰利見。《易》曰「飛龍在",
    "T38n1779_001:0713b22": "天，利見大人。」不得不差者，既隨物機，故有五",
    "T38n1779_001:0713b23": "時四教之別。賢哲，謂智者也。因感以立誠者，",
    "T38n1779_001:0713b24": "因其機感淨名之教，故修撰疏辭以伸其旨",
    "T38n1779_001:0713b25": "也。《易》曰「修辭立其誠，所以居業也。」不得不傳",
    "T38n1779_001:0713b26": "者，以利及末代，故其疏義不得不傳授也。哲，",
    "T38n1779_001:0713b27": "智也。二、明赴機一揆。",
    "T38n1779_001:0713b28": "觀其所感，則毘耶之與天台、杜口之與立言，",
    "T38n1779_001:0713b29": "雖階位不同，廣略異宜。至於赴機施教，其揆",
    "T38n1779_001:0713c01": "一也。淨名杜口於毘耶，智者立言於天台。",
    "T38n1779_001:0713c02": "立言，撰疏也。《左傳》穆叔曰「太上有立德，其次",
    "T38n1779_001:0713c03": "有立功，其次有立言，此之謂不朽。」階位不同",
    "T38n1779_001:0713c04": "者，淨名等覺聖人也，智者五品賢人也。廣略",
    "T38n1779_001:0713c05": "異宜者，該乎二意：一以杜口為略、立言為廣。",
    "T38n1779_001:0713c06": "二以荊溪為略、智者為廣。皆赴機宜，故有斯",
    "T38n1779_001:0713c07": "異，論其益物其實不殊，故結云至於赴機等",
    "T38n1779_001:0713c08": "也。揆，度也。二、自謙述意，二：初、正謙述。",
    "T38n1779_001:0713c09": "肅甞受經於公門、遊道於義學，雖鑽仰莫至",
    "T38n1779_001:0713c10": "而嗟歎不足，故序其述作之所以然著乎辭。",
    "T38n1779_001:0713c11": "受經公門者，謂受經義於荊溪之門也。鑽",
    "T38n1779_001:0713c12": "仰莫至者，《論語》顏淵歎夫子曰「仰之彌高，鑽",
    "T38n1779_001:0713c13": "之彌堅」，故云莫至也。嗟歎不足者，《毛詩．序》云",
    "T38n1779_001:0713c14": "「嗟歎之不足，故詠歌之。」今梁君既受經得其",
    "T38n1779_001:0713c15": "旨趣，復覩荊溪刪略之文，嗟歎之不足，故撰",
    "T38n1779_001:0713c16": "序以敘其事著乎文辭也。二、記歲時。",
    "T38n1779_001:0713c17": "疏成之歲，歲在甲辰，吾師自晉陵歸于佛隴",
    "T38n1779_001:0713c18": "之夏也。甲辰，即唐代宗廣德二年也。晉陵，",
    "T38n1779_001:0713c19": "縣名也，在常州。佛隴，在天台。神邕《山記》曰「從",
    "T38n1779_001:0713c20": "修禪寺南行二百步有盤石，平正猶如削成。",
    "T38n1779_001:0713c21": "古老相傳，佛甞於此放光，故名佛隴。」其夏，荊",
    "T38n1779_001:0713c22": "溪居修禪寺也。",
    "T38n1779_001:0713c23": "二、荊溪自序，二：初、題目。此既自序，不應安著",
    "T38n1779_001:0713c24": "述人號，如孔安國傳《尚書》、杜元愷集解《春秋》、",
    "T38n1779_001:0713c25": "何晏集解《論語》，並自作敘引而皆不書其名。",
    "T38n1779_001:0713c26": "以荊溪之博識，蓋取則於前修，所以古本皆",
    "T38n1779_001:0713c27": "無作者之號。今本或有者，後人妄加也。二、本",
    "T38n1779_001:0713c28": "文，二：初、造疏緣起。「隋煬帝」者，隋凡三主，謂高",
    "T38n1779_001:0713c29": "祖、文帝、煬帝。恭帝後禪于唐。高祖皇考忠周",
    "T38n1779_001:0714a01": "柱國大將軍，封隋國公。文帝既受周禪，於是",
    "T38n1779_001:0714a02": "國號大隋，追尊皇考為武元皇帝。煬者諡號，",
    "T38n1779_001:0714a03": "諡法曰「逆天虐民曰煬」。帝者，《白虎通》曰「德合",
    "T38n1779_001:0714a04": "天地者稱帝」。問：隋煬帝、陳後主皆師稟天台，",
    "T38n1779_001:0714a05": "何皆無道失國耶？豈大師之累乎？答：始善終",
    "T38n1779_001:0714a06": "凶以至失國，苟稟師訓行之靡替，豈至是哉？故",
    "T38n1779_001:0714a07": "《書》曰「惟狂克念作聖，惟聖罔念作狂。」故中人",
    "T38n1779_001:0714a08": "之性不可不慎，上智則不然也。故曰「有始有",
    "T38n1779_001:0714a09": "卒，其唯聖人乎。」故行之在彼，豈責其師？昔李",
    "T38n1779_001:0714a10": "斯學儒於苟子、元嵩學佛於亡名。李斯相秦",
    "T38n1779_001:0714a11": "而坑儒焚書、元嵩輔周而滅釋毀佛，豈歸罪",
    "T38n1779_001:0714a12": "於師耶？抑又聖如堯、舜、周公，而子有丹朱、商",
    "T38n1779_001:0714a13": "均之不肖，弟有管叔、蔡叔之不仁，豈堯舜周",
    "T38n1779_001:0714a14": "公教之不至耶？文中子曰「詩書盛而秦滅，非",
    "T38n1779_001:0714a15": "仲尼之罪也。虛玄長而晉亂，非老聃之罪也。",
    "T38n1779_001:0714a16": "齋戒修而梁國危，非釋迦之罪也。」以是明之，",
    "T38n1779_001:0714a17": "隋煬之無道、後主之荒恣，非智者之罪也。又",
    "T38n1779_001:0714a18": "菩薩住首楞嚴，或現無道、或現有道，現無道",
    "T38n1779_001:0714a19": "則為百王之殷鑒，俾遠其惡；現有道則為百",
    "T38n1779_001:0714a20": "王之師範，俾遷其善。夫如是則隨機理應，豈",
    "T38n1779_001:0714a21": "言論之可及。煬帝諱廣，在位十一年，壽五十",
    "T38n1779_001:0714a22": "九歲，年號大業。「勅文」等者，勅者，《文心雕龍》曰",
    "T38n1779_001:0714a23": "「漢初定儀則有四品：一曰策書、二曰制書、三",
    "T38n1779_001:0714a24": "曰詔書、四曰戒勅，勅戒州郡、詔誥百官、制施",
    "T38n1779_001:0714a25": "赦令、策封侯王。」策，簡也。制，裁也。詔，誥也。勅，正",
    "T38n1779_001:0714a26": "也。《要言》曰「勅者正也，謂王言發下，正於群臣，",
    "T38n1779_001:0714a27": "無敢違者。」大抵詔制攸同，唐貞觀中始用黃",
    "T38n1779_001:0714a28": "紙寫勅制焉。至高宗上元二年，詔曰：詔勅施",
    "T38n1779_001:0714a29": "行既為永式，比用白紙多有蟲蠧，今後尚書",
    "T38n1779_001:0714b01": "省頒下天下並宜用黃紙。「國清」，寺名也。「百錄」",
    "T38n1779_001:0714b02": "者，章安錄大師在日立制軌儀、帝王詔勅、卿相",
    "T38n1779_001:0714b03": "書啟等，凡一百條，集成五卷，因寺標名，故稱",
    "T38n1779_001:0714b04": "國清百錄。抄造疏時，煬帝猶是晉王，大師滅",
    "T38n1779_001:0714b05": "後方登大寶。今從後說，故云煬帝及勅文也。",
    "T38n1779_001:0714b06": "漢制，天子曰勅、皇后皇太子曰令、諸王曰教。",
    "T38n1779_001:0714b07": "「侍者」下，給侍之人稱侍者。會大師入滅，故但",
    "T38n1779_001:0714b08": "至〈佛道品〉，即開皇十七年也。《別傳》曰「煬帝對",
    "T38n1779_001:0714b09": "所遺《淨名疏》而願言：昔親奉師顏未得諮決，",
    "T38n1779_001:0714b10": "今承遺旨何由可悟？願冥慈訓尋文生解。夜",
    "T38n1779_001:0714b11": "乃感夢，群僧集閣，王自說義釋難如流。見先",
    "T38n1779_001:0714b12": "師飛空而來，傾瀉七寶璨然閣內，還却飛去。因",
    "T38n1779_001:0714b13": "茲有悟。」又《別傳》云「大師一生講說，不著章疏。",
    "T38n1779_001:0714b14": "唯奉勅撰淨名疏，至〈佛道品〉二十八卷。」後分即",
    "T38n1779_001:0714b15": "〈不二門〉、〈香積〉、〈菩薩行〉、〈阿閦佛國〉、〈法供養〉、〈囑累〉六",
    "T38n1779_001:0714b16": "品也。「章安」，地名，諱灌頂。後學尊崇，故指其所",
    "T38n1779_001:0714b17": "生之處以召之。然大師辨才雲行雨施，能受",
    "T38n1779_001:0714b18": "能記唯章安一人，故諸部言教悉章安結集潤",
    "T38n1779_001:0714b19": "色也。二、「初文」下，刪略因依，二：初、後學嫌繁。「緇",
    "T38n1779_001:0714b20": "素」，即僧俗也。西土僧服染衣，俗服白衣，故曰",
    "T38n1779_001:0714b21": "緇素。此方以六入為玄、七入為緇，緇實黑色。",
    "T38n1779_001:0714b22": "釋子所服壞色，非五方正色及間色，但壞色",
    "T38n1779_001:0714b23": "近緇色，故謂緇衣，實非緇色。「深見」下，茲疏所",
    "T38n1779_001:0714b24": "談三觀四教旨遠辭高，故非淺識之所好也。",
    "T38n1779_001:0714b25": "「但云」下，雖皆傾慕，咸病繁廣。二、「故輒」下，荊溪刪",
    "T38n1779_001:0714b26": "略，三：初、示筆削凡例。輒，專也。疏是侍人錄成，",
    "T38n1779_001:0714b27": "故云「其錄」。「而去取之」者，示其凡例也。「帶義」下，",
    "T38n1779_001:0714b28": "初句是取，次句是去。「使舊」下，示略疏之得也。",
    "T38n1779_001:0714b29": "既帶義存之，則舊疏文體宛然無改也。「先師」，",
    "T38n1779_001:0714c01": "即智者。二、「然自」下，顯大師冥加。「然」，即荊溪名",
    "T38n1779_001:0714c02": "諱也。古之高僧立言自敘多稱一字，如僧祐",
    "T38n1779_001:0714c03": "《弘明．序》云「祐以末學」。涅槃緣起，章安自敘云",
    "T38n1779_001:0714c04": "「頂滯疾預章」。省，視也。謂反視自己識闇才短，",
    "T38n1779_001:0714c05": "雖欲刪略，恐失大師元規。元，本也。規，謂規矩。",
    "T38n1779_001:0714c06": "《孟子》曰「大匠訓人必以規矩。」甞，曾也。「墳堂」，即",
    "T38n1779_001:0714c07": "大師塔所，梵云塔婆，此云方墳。〈檀弓〉曰「古也",
    "T38n1779_001:0714c08": "墓而不墳。」今丘也，東西南北之人也不可以",
    "T38n1779_001:0714c09": "不識也。於是封之，崇四尺。今云墳堂者，蓋於",
    "T38n1779_001:0714c10": "墳所建堂立像，即今天台塔院也。《別傳》大師",
    "T38n1779_001:0714c11": "遺囑云「沒後安措所指之地，疊石周屍植松",
    "T38n1779_001:0714c12": "繞覆，建塔標前使見者發心。」「求徵」者，求，索也；",
    "T38n1779_001:0714c13": "徵，驗也。然徵通善惡，示留礙是惡徵，則知刪",
    "T38n1779_001:0714c14": "略不契師心；無留礙是善徵，則知刪略冥符",
    "T38n1779_001:0714c15": "先旨。《尚書》有「休徵咎徵」，《孔傳》曰「敘美惡行之",
    "T38n1779_001:0714c16": "驗。」「留礙」，謂病患等緣。「二旬」者，十日曰旬。「佛道",
    "T38n1779_001:0714c17": "斯終」者，於今《略疏》已及九卷既無留礙，知免",
    "T38n1779_001:0714c18": "幽訶，速終佛道，豈非冥護。寧，豈也。「幽冥」，俱指",
    "T38n1779_001:0714c19": "大師所棲寂光之境也。問：荊溪妙解精鑒，芟",
    "T38n1779_001:0714c20": "繁摭華，克荷大法，允屬我躬。何須求徵然後為",
    "T38n1779_001:0714c21": "準？答：有二意。一者表非輕易用勵後昆；二者",
    "T38n1779_001:0714c22": "顯契師心以杜他謗。良以筆削在己，當時淺識",
    "T38n1779_001:0714c23": "往往非之，古猶今也。文中子曰「王子續六經，",
    "T38n1779_001:0714c24": "或者非之。薛收姚義以告子，子喟然歎曰：使",
    "T38n1779_001:0714c25": "智者非耶，吾將飾誠以請罪；愚者非耶，吾獨",
    "T38n1779_001:0714c26": "其奈何。」三、「儻裨」下，明謙己述意。初二句述意。",
    "T38n1779_001:0714c27": "儻此略疏可裨補大師宗旨，則使後學明明易",
    "T38n1779_001:0714c28": "了，無繁暗之弊也。《文選》曰「光光戎輅，耀耀王",
    "T38n1779_001:0714c29": "塗。」光謂光明也。彼注云「光光，武貌」，蓋誤也，但",
    "T38n1779_001:0715a01": "見《爾雅》云「洸洸赳赳武也」致此謬釋。「後昆」者，",
    "T38n1779_001:0715a02": "《尚書》仲虺之誥曰「垂裕後昆」，孔安國《傳》曰「垂",
    "T38n1779_001:0715a03": "優裕之道示後世」。「冀諸」下，謙己也。冀，望也。恕",
    "T38n1779_001:0715a04": "者，《聲類》曰「以心度物曰恕。」二、疏文，二：初、題目，",
    "T38n1779_001:0715a05": "二：初、正標題目。「疏」者，疏也決也。疎通經文，決",
    "T38n1779_001:0715a06": "擇佛旨，故曰疏也。《文心雕龍》曰「疏者布也。布",
    "T38n1779_001:0715a07": "置物端，撮提近意。」故曰疏也。區別能所，釋序",
    "T38n1779_001:0715a08": "題已明。問：何故不題云略疏耶？答：題下既云",
    "T38n1779_001:0715a09": "「沙門某甲略」，故題中無略字。厥或題為略疏，",
    "T38n1779_001:0715a10": "則題下但得書名而已，則更不合有刪略等",
    "T38n1779_001:0715a11": "字。如杜預注《春秋傳》，上既題云「春秋經傳集",
    "T38n1779_001:0715a12": "解」，故下但書「杜氏」二字。何晏注《論語》，既但",
    "T38n1779_001:0715a13": "題云「論語第一」，故下書云「何晏集解」。今荊溪",
    "T38n1779_001:0715a14": "立題意，與何晏同。二、說略嘉號。初說人、次略",
    "T38n1779_001:0715a15": "人。「天台」，即大師所居之山。陶隱居《真誥》曰「山",
    "T38n1779_001:0715a16": "高一萬八千丈，周迴八百里。山有八重，四面",
    "T38n1779_001:0715a17": "如一，當斗牛之分，上應台星，故曰天台也。」「智",
    "T38n1779_001:0715a18": "者」二字，即大師嘉號也。神邕《天台記》曰「煬帝",
    "T38n1779_001:0715a19": "居蕃邸為晉王。開皇九年平陳已後，請大師",
    "T38n1779_001:0715a20": "授菩薩戒。王既稟戒，乃依《地持經》號師為智",
    "T38n1779_001:0715a21": "者也。」「大師」者，溫故知新曰師。《法言》曰「師者，人",
    "T38n1779_001:0715a22": "之模範也。」孫卿子曰「師術有四：尊嚴而憚可",
    "T38n1779_001:0715a23": "以為師，耆芥而信可以為師，誦說不陵可以",
    "T38n1779_001:0715a24": "為師，知微而論可以為師。」「大」者，蓋褒美之稱",
    "T38n1779_001:0715a25": "耳。「說」者，《文心雕龍》曰「說者悅也。」兌為口舌，故",
    "T38n1779_001:0715a26": "言資悅悅。次、略者號。「沙門」，此云勤息，謂勤行",
    "T38n1779_001:0715a27": "眾善、止息諸惡故也。息界內惡者，藏通沙門；",
    "T38n1779_001:0715a28": "次第息界內外惡者，別教沙門；一心中遍息",
    "T38n1779_001:0715a29": "內外諸惡者，圓融沙門。「荊溪」，即其人也，諱湛",
    "T38n1779_001:0715b01": "然，姓戚氏。世居晉陵之荊溪，則常州人也。人",
    "T38n1779_001:0715b02": "尊其教，因以荊溪為號。二十餘受經於左溪，",
    "T38n1779_001:0715b03": "以處士從道，學者悅隨。天寶初年方登僧籍，",
    "T38n1779_001:0715b04": "時年三十七也。遂稟律於會稽曇一律師，始",
    "T38n1779_001:0715b05": "居吳群晉陵，中詣五臺，後居天台，皆敷行《止",
    "T38n1779_001:0715b06": "觀》。天寶末大曆初，詔書連徵，並辭疾不就。以",
    "T38n1779_001:0715b07": "唐建中三年二月五日云滅於佛隴道場，春",
    "T38n1779_001:0715b08": "秋七十二，法臘三十四。平日輯纂教法明決",
    "T38n1779_001:0715b09": "前疑、開發後滯，一家所傳咸祖述之，凡百餘",
    "T38n1779_001:0715b10": "卷盛行于世。故皇朝《高僧傳》云「詳其始天寶、",
    "T38n1779_001:0715b11": "終建中，以自證之心，說未聞之法。經不云乎",
    "T38n1779_001:0715b12": "『於少時間大作佛事』，然師有焉。」「略」者，翦其繁",
    "T38n1779_001:0715b13": "辭、存其要義也。二、本文，二：初、開章；二、隨釋，五：",
    "T38n1779_001:0715b14": "初、經度不盡，二：初、正明不盡，二：初、簡示秦譯。",
    "T38n1779_001:0715b15": "「五譯」者，一、後漢清信士嚴佛調譯，一卷，名古",
    "T38n1779_001:0715b16": "維摩經。二、吳朝支謙譯，兩卷，名維摩詰說不",
    "T38n1779_001:0715b17": "思議法門經。三、西晉竺法護翻，一卷，名維摩",
    "T38n1779_001:0715b18": "詰所說法門經。四、西晉竺叔蘭翻，三卷，名毘",
    "T38n1779_001:0715b19": "摩羅詰經。五、姚秦鳩摩羅什翻，三卷，即今所",
    "T38n1779_001:0715b20": "解本也。至唐朝玄奘三藏又翻，六卷，名佛說無",
    "T38n1779_001:0715b21": "垢稱經。於今世則有六譯，智者在隋但見五",
    "T38n1779_001:0715b22": "譯。言「譯」者，〈王制〉曰「五方之民，言語不通、嗜欲",
    "T38n1779_001:0715b23": "不同，達其志、通其欲。東方曰寄、南方曰象、西",
    "T38n1779_001:0715b24": "方曰狄鞮、北方曰譯。」鄭玄注曰「皆俗間之名，",
    "T38n1779_001:0715b25": "依其事類耳。」鞮之言知也，今冀部有言狄鞮",
    "T38n1779_001:0715b26": "者，今通西言。而云譯者，蓋漢世多事北方，而",
    "T38n1779_001:0715b27": "譯官兼善西語，故摩騰始至而譯《四十二章經》",
    "T38n1779_001:0715b28": "焉。復加之以翻者，大宋《僧傳》曰「如翻錦綺，背",
    "T38n1779_001:0715b29": "面俱華，但其華有左右耳。」「今釋什本」者，即前五",
    "T38n1779_001:0715c01": "譯中一也。梵云鳩摩羅什婆，此翻童壽。本印",
    "T38n1779_001:0715c02": "度人，以姚秦弘始三年方入長安，勅八百沙",
    "T38n1779_001:0715c03": "門諮受什旨。秦主卑萬乘之心、尊三寶之教，",
    "T38n1779_001:0715c04": "於草堂寺共三千僧手執舊經而參定之，皆",
    "T38n1779_001:0715c05": "洞深旨。什以弘始四年至十一年，凡譯經九十",
    "T38n1779_001:0715c06": "八部，合四百二十一卷。僧叡、僧肇、道常等筆",
    "T38n1779_001:0715c07": "受，此經即弘始八年譯也。故僧肇《注維摩經．",
    "T38n1779_001:0715c08": "序》云「大秦天王每尋翫茲典，以為棲神之宅，",
    "T38n1779_001:0715c09": "而恨支竺所出理滯於文，常恐玄宗墜譯人。",
    "T38n1779_001:0715c10": "以弘始八年，命大將軍常山公右將軍安成",
    "T38n1779_001:0715c11": "侯，與義學沙門千二百人，於長安大寺請羅",
    "T38n1779_001:0715c12": "什法師重譯正本。」二、「尋經」下，簡示廣略，二：初、",
    "T38n1779_001:0715c13": "明梵本猶廣，二：初、總標徵起；二、「如命」下，引文",
    "T38n1779_001:0715c14": "正示。大師凡尋五處文義，知西土梵本猶多，",
    "T38n1779_001:0715c15": "一〈弟子品〉、二〈菩薩品〉、三〈問疾品〉、四〈不二門品〉、",
    "T38n1779_001:0715c16": "五〈菩薩行〉、〈阿閦佛〉二品。此之五文，辭皆未盡，",
    "T38n1779_001:0715c17": "文中次第示之。「如是五百」者，即〈弟子品〉命十",
    "T38n1779_001:0715c18": "人訖，經家敘云如是五百大弟子各各說其本",
    "T38n1779_001:0715c19": "緣。「乃至八千」者，即〈菩薩品〉命四人訖，經家敘",
    "T38n1779_001:0715c20": "如是諸菩薩各各向佛說其本緣。問：〈菩薩品〉",
    "T38n1779_001:0715c21": "末但云諸菩薩，何得云八千耶？答：〈問疾品〉初，",
    "T38n1779_001:0715c22": "經云「即時八千菩薩、五百聲聞皆欲隨從」，則",
    "T38n1779_001:0715c23": "知〈菩薩品〉中命八千人也。「不堪」下，五百八千",
    "T38n1779_001:0715c24": "既俱辭不堪，諒梵本各有其言。「又文」下，〈問疾",
    "T38n1779_001:0715c25": "品〉也。「慇懃無量」者，即文殊述佛旨也。經云「世",
    "T38n1779_001:0715c26": "尊慇懃致問無量」。「兼八」下，即〈不二門品〉也。八",
    "T38n1779_001:0715c27": "千菩薩隨從入室說其所證，亦合盡陳，經文但",
    "T38n1779_001:0715c28": "三十二人而已。「此諸言談」者，謂若備書文殊",
    "T38n1779_001:0715c29": "無量之問、盡述八千不二法門者，何秖半卷",
    "T38n1779_001:0716a01": "也。「爰至」下，即〈菩薩行〉、〈阿閦佛〉二品也。爰，曰也，",
    "T38n1779_001:0716a02": "語辭耳。「詣菴羅園」者，即淨名掌擎大眾還菴羅",
    "T38n1779_001:0716a03": "園，對佛復宗明佛國義也。《尚書》曰「對楊天子",
    "T38n1779_001:0716a04": "之休命」，孔安國《傳》曰「對，答也。」答受美命，而稱",
    "T38n1779_001:0716a05": "楊之。「高論往復」者，往，問也；復，答也。「豈容止有",
    "T38n1779_001:0716a06": "數紙」者，意謂二品其文更廣。二、示此土宜略。",
    "T38n1779_001:0716a07": "「振旦」者，或真丹、旃丹、指難，皆梵音奢切也。若",
    "T38n1779_001:0716a08": "準《華嚴》翻為漢地。又《婆沙》中有二音：一云指",
    "T38n1779_001:0716a09": "那，此云文物國，即讚美此方是衣冠文物之",
    "T38n1779_001:0716a10": "地也。二云指難，此云邊鄙，即貶㭫此方非中",
    "T38n1779_001:0716a11": "國也。《西域記》翻摩訶支那為大漢國。或謂日",
    "T38n1779_001:0716a12": "出東隅，其色如丹，故云震旦、真丹者，此皆訛",
    "T38n1779_001:0716a13": "說。「刪彼」下，謂西來三藏皆刪取梵文要義翻",
    "T38n1779_001:0716a14": "傳此土，故雖五譯不同，但至二三卷而已。「采",
    "T38n1779_001:0716a15": "其綱格」者，弟子命十、菩薩命四，則綱格已整。",
    "T38n1779_001:0716a16": "其五百八千綱目之說，刪而弗傳。致問疾但",
    "T38n1779_001:0716a17": "云無量高論唯存數紙，斯皆采其綱格也。招",
    "T38n1779_001:0716a18": "提琰法師云：「此經來不盡。西國有五百卷，凡",
    "T38n1779_001:0716a19": "十萬偈。」二、「問此」下，對論釋妨，二：初、引論正問，",
    "T38n1779_001:0716a20": "二：初、引論立問；二、「答」下，據義釋妨，二：初、斥古",
    "T38n1779_001:0716a21": "顯今；二、「故論」下，引論示義。文中先引論。「故華」",
    "T38n1779_001:0716a22": "下，今師示義也。論云不共二乘，即同不入二",
    "T38n1779_001:0716a23": "乘手也。手以受物表信、力故受法。二乘不聞，",
    "T38n1779_001:0716a24": "從何起信？故云不入手耳。「即是共說」等者，荊",
    "T38n1779_001:0716a25": "溪云「此明共部，非關共教。」故此二共俱共二",
    "T38n1779_001:0716a26": "乘，《般若》、《方等》俱有二乘，名共部也。通名共教，",
    "T38n1779_001:0716a27": "以三人同學故。二、約名重徵，二：初、問意者，華",
    "T38n1779_001:0716a28": "嚴題下無不思議號，今經題下顯有其名，何",
    "T38n1779_001:0716a29": "故反謂《釋論》所指不思議經非今經耶？二、答，",
    "T38n1779_001:0716b01": "二：初、例同反質。「更無別稱」者，何妨《華嚴》更有",
    "T38n1779_001:0716b02": "異名名不思議也。二、「然細」下，引論顯非。「乃是",
    "T38n1779_001:0716b03": "華嚴至之事」者，晉譯《華嚴》第四十明，休舍優",
    "T38n1779_001:0716b04": "婆夷為善財說度眾生數，即同《釋論》所引不",
    "T38n1779_001:0716b05": "思議經說謳舍那等也，故知論云不思議經",
    "T38n1779_001:0716b06": "定是《華嚴》。「若引」下，論中凡引今經，顯云毘摩",
    "T38n1779_001:0716b07": "羅詰所說經也。此由世人見此經一名不思",
    "T38n1779_001:0716b08": "議解脫，便謂是《釋論》所引不思議經。所執既",
    "T38n1779_001:0716b09": "非，故此委破。二、略分文，二：初、開章。二、隨釋，二：",
    "T38n1779_001:0716b10": "初、明諸師解釋。「什生」，謂羅什、道生也。「而肇」下，",
    "T38n1779_001:0716b11": "即僧肇注經釋一名不思議解脫也。「開善」，寺",
    "T38n1779_001:0716b12": "名，即智藏法師也。「三證成」者，謂掌擎大眾還",
    "T38n1779_001:0716b13": "詣菴園對佛證成也。「若莊」下，莊嚴寺僧旻、光",
    "T38n1779_001:0716b14": "宅寺法雲，并開善寺智藏，俱梁時人也，時稱",
    "T38n1779_001:0716b15": "三大法師。「三論」者，謂《中論》、《百論》、《十二門論》，古",
    "T38n1779_001:0716b16": "者盛傳三論。「北地論師」者，即河比攝大乘師。",
    "T38n1779_001:0716b17": "「多延紛諍」者，延進紛亂也。二、今家科判，二：初",
    "T38n1779_001:0716b18": "述意開章，二：初、述意，二：初、對古斥非；二、「今尋」",
    "T38n1779_001:0716b19": "下，依今顯是。「傍經開科」等者，荊溪云：意欲俱",
    "T38n1779_001:0716b20": "異二師故也。傍經故異諸禪師，不執故異諸",
    "T38n1779_001:0716b21": "法師。「夫說至備矣」者，五時不同，逗機差別，故",
    "T38n1779_001:0716b22": "曰「殊源」。源即水之濫觴，用譬契機之始。雖五",
    "T38n1779_001:0716b23": "時不等，無失機之辜，故得善始令終。具有三",
    "T38n1779_001:0716b24": "意；序既元序於正，流通通於正宗，三不可虧，",
    "T38n1779_001:0716b25": "故云備矣。二、「今約」下，開章，二：「一正」下，依章示",
    "T38n1779_001:0716b26": "義，三：初、正開經，二：初、通示諸經三段。古來直",
    "T38n1779_001:0716b27": "釋經文曾無章節，分經三段始乎道安，後世",
    "T38n1779_001:0716b28": "遵行因以成則。「如欲」下，凡引三經云由藉相，",
    "T38n1779_001:0716b29": "皆假藉現瑞而得說法也。「雜色之光」者，光表",
    "T38n1779_001:0716c01": "般若照了，雜表眾行差別。以智導行，咸會一",
    "T38n1779_001:0716c02": "如，如光唯照。以行隨智，眾行既別，智亦如之，",
    "T38n1779_001:0716c03": "如光雜色。荊溪云：般若照也，故光表之，所以",
    "T38n1779_001:0716c04": "彼經數數放光，如《法華》中，放光表中，故《法華",
    "T38n1779_001:0716c05": "經》三段俱中。如《涅槃經》常，放光表常，三亦並",
    "T38n1779_001:0716c06": "常。故知，今經現國表國，三俱佛國。深會斯旨，",
    "T38n1779_001:0716c07": "眾教炳然。若爾，《法華》何故不以中為宗耶？答：",
    "T38n1779_001:0716c08": "取理同邊無非一乘，故曰序也者。然別序有",
    "T38n1779_001:0716c09": "二：現瑞、敘述。若論由藉唯在現瑞，敘述秖是",
    "T38n1779_001:0716c10": "述前現瑞及近遠二由而已。又有經或無敘",
    "T38n1779_001:0716c11": "述。故今通示序義，唯在現瑞。「堪聞聖旨」者，荊",
    "T38n1779_001:0716c12": "溪云故知由現瑞故動物機緣，發起之名良",
    "T38n1779_001:0716c13": "有以也。亦如斥小訶大事在往時，雖非瑞相",
    "T38n1779_001:0716c14": "亦表今經，吉兆預彰助成今事。義既輔正，理",
    "T38n1779_001:0716c15": "合先陳。「無壅無滯」者，荊溪云：滯隔內法、壅遮",
    "T38n1779_001:0716c16": "外事，流至像末莫不霑濡，故無壅隔，悉如來",
    "T38n1779_001:0716c17": "力。言「正像」者，諸佛滅後，法有三時。今茲釋迦",
    "T38n1779_001:0716c18": "正法、像法各一千載，末法萬年。理教行果四",
    "T38n1779_001:0716c19": "皆備足，如佛在世，故名正法。雖有上三，全無",
    "T38n1779_001:0716c20": "果證，故名像法。像者似也，似於正故。修行既",
    "T38n1779_001:0716c21": "寡理教僅存，法已微末，故名末法。「斯澤」者，澤，",
    "T38n1779_001:0716c22": "潤也。二、「今開」下，別約今文分節，二：初、正分三",
    "T38n1779_001:0716c23": "段。二、「問」下，約名釋妨。問意者，以向云十一品",
    "T38n1779_001:0716c24": "皆明佛國因果為正說故。答意者，由佛印定",
    "T38n1779_001:0716c25": "方乃成經。雖題稱維摩，而義歸佛國以為正",
    "T38n1779_001:0716c26": "說，妙得經旨。答中有法、譬、合。「布政」者，皇侃曰",
    "T38n1779_001:0716c27": "「政謂法制」。鄭玄注《周禮》云「政所正不正」也。「而",
    "T38n1779_001:0716c28": "臣受賞」者，《尚書》曰「德懋懋官，功懋懋賞。」注云",
    "T38n1779_001:0716c29": "「懋，勉也。勉於德者，則勉之以官。勉於功者，則",
    "T38n1779_001:0717a01": "勉之以賞。」「淨名至方乃為正」者，荊溪云：法可",
    "T38n1779_001:0717a02": "印成正經，人豈印成化主？「二約觀心」者，不自",
    "T38n1779_001:0717a03": "觀心，如貧數寶。諸佛解脫心行中求，故附法",
    "T38n1779_001:0717a04": "相以成妙觀。文中且約次第三觀以明三分，",
    "T38n1779_001:0717a05": "說雖次第，意歸一心。「心心寂滅」者，荊溪云：從",
    "T38n1779_001:0717a06": "名附近義當流通，觀門亦爾，故作斯解。三、異",
    "T38n1779_001:0717a07": "眾家，六：初、異什師及禪師。「知文起盡」者，荊溪",
    "T38n1779_001:0717a08": "云章初章後意也，如文所分。二、序。三、正。正中",
    "T38n1779_001:0717a09": "室外、室內、出室，出室復分空、假、中等。二、異肇",
    "T38n1779_001:0717a10": "師。「義不然」者，〈法供品〉天帝稱歎弘經，佛明法",
    "T38n1779_001:0717a11": "供養第一，乃是流通，非關正說。三、異靈味，二：",
    "T38n1779_001:0717a12": "初、問。二、答，三：初、總斥。二、「何者」下，正破。「道王」者，",
    "T38n1779_001:0717a13": "王去聲。「得大小益」者，現淨土時五百得忍、八萬",
    "T38n1779_001:0717a14": "發心，得大益也。土復穢時，天人得法眼淨、比",
    "T38n1779_001:0717a15": "丘漏盡意解，得小益也。當機辨道為益。如斯",
    "T38n1779_001:0717a16": "云何折挫，言非正說？故云「豈折為序」也。「又淨",
    "T38n1779_001:0717a17": "至佛教」者，若無佛印不得名經，故知淨名傍",
    "T38n1779_001:0717a18": "助佛化。三、「豈可」下，結責。四、異開善。彼用序、正、",
    "T38n1779_001:0717a19": "流通三分之名，而更加證成以為四分，故匪",
    "T38n1779_001:0717a20": "通方。若爾，章安分《涅槃經》為五段，亦應非也。",
    "T38n1779_001:0717a21": "然分節經文貴顯義理，此經三分其義已明，",
    "T38n1779_001:0717a22": "何須至四？《涅槃》經旨非五不彰，況復別立名",
    "T38n1779_001:0717a23": "相，非同開善添足三分之名以為四也。如云",
    "T38n1779_001:0717a24": "「一召請涅槃眾，乃至第五折攝涅槃用」等。五、",
    "T38n1779_001:0717a25": "異莊嚴諸師，二：初、問。二、答，二：初、判序分非。二、",
    "T38n1779_001:0717a26": "「又用」下，判流通非。「還對淨名至因果」者，即〈阿",
    "T38n1779_001:0717a27": "閦品〉復宗說佛國因果也。「撮經始終」者，佛國",
    "T38n1779_001:0717a28": "是始、阿閦是終，而俱談依報。宗旨如此，豈是",
    "T38n1779_001:0717a29": "流通？「過乎室內」者，〈阿閦品〉現妙喜國時，十四",
    "T38n1779_001:0717b01": "那由他人發菩提心；室內〈不思議品〉迦葉哀",
    "T38n1779_001:0717b02": "歎時，止有三萬二千天子發心；〈問疾品〉末但",
    "T38n1779_001:0717b03": "有八千故也。六、異北地大乘師。「其妨同前」1 佛國品(一-四)1下，",
    "T38n1779_001:0717b04": "剩佛國品三字。三、辨佛國義，二：初、敘意開章，",
    "T38n1779_001:0717b05": "二：初、敘意。「三釋」等者，應云釋佛國義，「品」字恐",
    "T38n1779_001:0717b06": "誤。「請問佛國因果」者，荊溪云：願聞得佛國清",
    "T38n1779_001:0717b07": "淨，問果也。唯願為說淨土之行，問因也。「此經」",
    "T38n1779_001:0717b08": "下，既須明識，故用八重釋之。二、「今略」下，開章，",
    "T38n1779_001:0717b09": "二：「一總」下，總明佛國。荊溪云：總明者，未分四。",
    "T38n1779_001:0717b10": "故文中二：初、對他經述意。普集經正為今經",
    "T38n1779_001:0717b11": "作序，不散彼會而說此經，其猶《無量義經》為",
    "T38n1779_001:0717b12": "《法華》序也。彼則開為合序，此則正為依序，雖",
    "T38n1779_001:0717b13": "時部意殊，而序正義等。然普集等經雖無佛",
    "T38n1779_001:0717b14": "國之文，其實已具，其義以依正相隨故也。今",
    "T38n1779_001:0717b15": "經顯談但是重示前義，非謂前經秖有正報",
    "T38n1779_001:0717b16": "也。荊溪云：文雖未有，義已具足，今但重示其",
    "T38n1779_001:0717b17": "旨而已。「須廣明依」者，今經正談依果、傍論正",
    "T38n1779_001:0717b18": "報，捨傍取正故云依耳，下文諸品明正非一。",
    "T38n1779_001:0717b19": "二、「言佛」下，約品題正釋，二：初、約題釋義，二：初、",
    "T38n1779_001:0717b20": "約名義正解，二：初、正解佛國。二、兼出異名。「亦",
    "T38n1779_001:0717b21": "名為剎」者，具云剎摩，此云土由也。既云萬境",
    "T38n1779_001:0717b22": "不同，蓋取莊嚴差別名為剎也。二、「然國」下，分",
    "T38n1779_001:0717b23": "事理重釋，二：初、雙摽。荊溪云：常寂屬理，餘三",
    "T38n1779_001:0717b24": "在事。「事即應身」等者，他受用報及勝劣應俱名",
    "T38n1779_001:0717b25": "為應。域即三土，極智即自受用報，所照即究",
    "T38n1779_001:0717b26": "竟寂光。二、「而至」下，雙釋，二：初、約事理雙釋。「至",
    "T38n1779_001:0717b27": "理虛寂」等者，荊溪云：明有事之由。然理本絕",
    "T38n1779_001:0717b28": "待，豈分二別？說有事理已屬於事。「本無」下，非",
    "T38n1779_001:0717b29": "上理。「豈有」下，非上事。能即能居應身，所即所",
    "T38n1779_001:0717c01": "棲之域，理事俱無，常冥絕待。「但以」下，即絕待",
    "T38n1779_001:0717c02": "理成相待事，故三身四土之別，真身棲於寂",
    "T38n1779_001:0717c03": "理、應身居乎事土。二、「然」下，明理事相關，二：初、",
    "T38n1779_001:0717c04": "正明。此言本迹，蓋指體用。二、「故文」下，引證。初，",
    "T38n1779_001:0717c05": "引經。「則應」下，釋義也。永寂如空則四土叵得，",
    "T38n1779_001:0717c06": "而現種種四土宛然。應同凡聖是現身，現有",
    "T38n1779_001:0717c07": "封疆是現土。「凡聖」下，明所現二報差別也。「所",
    "T38n1779_001:0717c08": "現淨穢亦復如是」者，例同凡聖有高下也。五",
    "T38n1779_001:0717c09": "濁輕重同居淨穢，體析巧拙有餘淨穢，次第",
    "T38n1779_001:0717c10": "頓入實報淨穢，分證究竟寂光淨穢。現十界",
    "T38n1779_001:0717c11": "身名起眾生應，示四種土名起國土應。二、「或",
    "T38n1779_001:0717c12": "有」下，敘他破執，二：初、敘他人偏執。各據一文",
    "T38n1779_001:0717c13": "遂起定計，豈知妙理四性本無。「來此現生」者，",
    "T38n1779_001:0717c14": "如云國是民有，王住其中。「國由佛有」者，如云",
    "T38n1779_001:0717c15": "國是王有，民居其中。二、約四性斥破，二：初、四",
    "T38n1779_001:0717c16": "執俱非。「眾生對佛」者，合前兩計也。「無因而有",
    "T38n1779_001:0717c17": "土」者，荊溪云：計雖性過，本是理土生佛理，具",
    "T38n1779_001:0717c18": "凡聖一如。計者成過，土體何失？若計成過，性",
    "T38n1779_001:0717c19": "執須破，破性仍是從事以說。破三可見不假",
    "T38n1779_001:0717c20": "別論。從事者，若云一向無有自他，故使所計",
    "T38n1779_001:0717c21": "成無因失。「皆隨性義」者，兩師所執已屬自他，",
    "T38n1779_001:0717c22": "或計共離，豈出性計？故云皆墮。「類前」者，委破",
    "T38n1779_001:0717c23": "四性已在《玄義》。二、「當知」下，隨機說。「有悉檀赴",
    "T38n1779_001:0717c24": "機」等者，謂欲令歡喜生善破惡悟道，故作自",
    "T38n1779_001:0717c25": "他淨穢等說。悉之言遍。檀翻為施。以此四法",
    "T38n1779_001:0717c26": "遍施眾生，名四悉檀，委如《玄義》。二、別明佛國。",
    "T38n1779_001:0717c27": "四相既分故曰別明，二：初、列章辨示，二：初、",
    "T38n1779_001:0717c28": "指廣列章。「即因陀羅網」等者，如《華嚴》所明帝",
    "T38n1779_001:0717c29": "網，眾珠交輝互照，以喻彼土色心無妨諸土",
    "T38n1779_001:0718a01": "互攝。因陀羅，此云帝，帝釋宮中有此網也，一",
    "T38n1779_001:0718a02": "一網目悉有珠焉。荊溪云：即因陀羅者，既一",
    "T38n1779_001:0718a03": "土攝一切土，故得此界遍攝下二，唯不能攝",
    "T38n1779_001:0718a04": "上品寂光。其義既通，理何隔異？準此以說上",
    "T38n1779_001:0718a05": "能攝下，有餘亦應攝於同居，體內外惑其相",
    "T38n1779_001:0718a06": "異故，斷界內惑者與未斷者報不相收，別圓",
    "T38n1779_001:0718a07": "二人地住已前，觀道雖通未見理故，論其報",
    "T38n1779_001:0718a08": "相優劣尚隔。二、「前二」下，約身辨示。「亦應亦報」",
    "T38n1779_001:0718a09": "者，暹師云是勝應，故名亦應，他受用故名亦",
    "T38n1779_001:0718a10": "報，此為地上菩薩所現也。「法身所居」者，自受",
    "T38n1779_001:0718a11": "用報攝屬法身。《觀經疏》云「智既應冥，亦非身",
    "T38n1779_001:0718a12": "非不身」。二、「言染」下，依章正釋，二：初、歷土別解，",
    "T38n1779_001:0718a13": "四：初、同居，二：初、辨相，二：初、穢土，三：初、釋名。",
    "T38n1779_001:0718a14": "言「染淨者」者，總摽也。此方即染淨穢土，安養",
    "T38n1779_001:0718a15": "即染淨淨土。九道者，暹師云秖是九界，佛為",
    "T38n1779_001:0718a16": "化主故且云九。二、「就染」下，示相。「凡聖各二」者，",
    "T38n1779_001:0718a17": "凡即六道，聖即三乘。各二者，凡開善惡、聖開",
    "T38n1779_001:0718a18": "權實，如文所說。「聖者」下，四果直指羅漢也，即",
    "T38n1779_001:0718a19": "聲聞法界。緣覺可知。「通教」下，菩薩法界也。此",
    "T38n1779_001:0718a20": "三教菩薩，並指思惑盡位與羅漢齊。「報身猶",
    "T38n1779_001:0718a21": "在」者，子縛已盡，果縛猶存。「三乘至性身」者，即",
    "T38n1779_001:0718a22": "上三人捨報身生有餘也。「願生同居」者，二乘",
    "T38n1779_001:0718a23": "至彼轉為菩薩，故能願生。「若實」下，別圓地住",
    "T38n1779_001:0718a24": "已上名法身菩薩並生實報，妙覺極果居寂",
    "T38n1779_001:0718a25": "光土，此約究竟寂光也。「應生同居」者，如月現",
    "T38n1779_001:0718a26": "水，不謀而往，故名應生，不同願牽作意而生",
    "T38n1779_001:0718a27": "也。三、「是等」下，結名。二、「明」下，淨土，二：初、指安養",
    "T38n1779_001:0718a28": "正釋。「未必悉是得道人」者，謂非但三乘聖人",
    "T38n1779_001:0718a29": "得生，凡夫亦生，故云未必。「故經」下，引《無量壽",
    "T38n1779_001:0718b01": "經》下品文以證凡夫得生也。「但以」下，結名也。",
    "T38n1779_001:0718b02": "但無四惡重染，故得淨名。其實猶有人天輕",
    "T38n1779_001:0718b03": "染，故名染淨淨土。又可染淨之名約正，淨穢",
    "T38n1779_001:0718b04": "之名約依。二土凡聖共居通名染淨；此土砂",
    "T38n1779_001:0718b05": "礫充滿別受穢名，彼土金寶莊嚴別受淨號。",
    "T38n1779_001:0718b06": "此雖不說，餘文說之。二、「舉此」下，明所攝多類。",
    "T38n1779_001:0718b07": "下文云「有人言：經明二十七品淨土，無量壽",
    "T38n1779_001:0718b08": "土止是第六。」「法華」下，即身子等未來成佛悉",
    "T38n1779_001:0718b09": "指同居。二、「問」下，料簡，二：初、簡所憑經教。「思",
    "T38n1779_001:0718b10": "益論」者，暹云：論字恐誤。《思益經》第一云「東方",
    "T38n1779_001:0718b11": "有國名清潔，佛號日月光。有菩薩梵天名曰",
    "T38n1779_001:0718b12": "思益，住不退轉。白佛言：『世尊！我欲詣娑婆世",
    "T38n1779_001:0718b13": "界釋迦牟尼佛所，奉見供養親近咨受。』佛言：",
    "T38n1779_001:0718b14": "『便往，今正是時。汝應以十法遊於彼土。何等",
    "T38n1779_001:0718b15": "為十？於毀於譽心無增減，聞善聞惡心無分",
    "T38n1779_001:0718b16": "別，於諸愚智等以悲心，於上中下眾生之類",
    "T38n1779_001:0718b17": "意常平等，於輕毀供養心無有二，於他闕失",
    "T38n1779_001:0718b18": "莫見其過，見種種乘皆是一乘，聞三惡道亦",
    "T38n1779_001:0718b19": "勿驚畏，於諸菩薩生如來想，佛出五濁生希",
    "T38n1779_001:0718b20": "有想。梵天！當以此十法遊彼世界。』時有菩薩",
    "T38n1779_001:0718b21": "白佛言：『我得大利，不生如是惡眾生中。』佛言：",
    "T38n1779_001:0718b22": "『善男子！勿作是語。所以者何？於此國中百千",
    "T38n1779_001:0718b23": "劫淨修梵行，不如彼土從旦至食無瞋礙心，",
    "T38n1779_001:0718b24": "其福為勝。』」二、簡淨土修因。「問穢至殊別」者，荊",
    "T38n1779_001:0718b25": "溪云其因既同，果不應異。如穢土善因報人",
    "T38n1779_001:0718b26": "天果，諸淨土中亦有十善，何故報與此土永",
    "T38n1779_001:0718b27": "乖？答意者，荊溪云：名同事同、解異願異。如止",
    "T38n1779_001:0718b28": "善是一，對於止善加修願行，故使諸土階降",
    "T38n1779_001:0718b29": "不同，人天名同，隨土義別。言「二處」者，且以淨",
    "T38n1779_001:0718c01": "穢相對而論。二、有餘，二：初、辨相。文中先解有",
    "T38n1779_001:0718c02": "餘義，次解方便義。通惑雖除，餘別惑猶在，故",
    "T38n1779_001:0718c03": "名有餘。「七種生死」者，一分段，謂三界果報。二",
    "T38n1779_001:0718c04": "流來，謂迷真之初。三反出，謂背妄之始。四方",
    "T38n1779_001:0718c05": "便，謂入滅二乘。五因緣，謂初地已上。六有後，",
    "T38n1779_001:0718c06": "謂第十地。七無後，謂金剛心。二、料簡三界報，",
    "T38n1779_001:0718c07": "二：初、釋義，二：初、釋果報。「即是華藏」者，謂《華嚴》",
    "T38n1779_001:0718c08": "所明蓮華藏世界海，即此土相。「潤無漏業」者，",
    "T38n1779_001:0718c09": "分證中智不漏落二邊，名無漏業。二、「以觀」下，",
    "T38n1779_001:0718c10": "兼辨異名，二：初、正示異名。以果報土亦名實",
    "T38n1779_001:0718c11": "報無障礙，故此釋之。應知此號從因果二法",
    "T38n1779_001:0718c12": "得名，文中先釋實報，次釋無障礙。實字在因，",
    "T38n1779_001:0718c13": "報字在果。「以觀實相」者，此謂名字、觀行、相似",
    "T38n1779_001:0718c14": "位，悉是圓因，此釋實字。「發真」下，初住分證名",
    "T38n1779_001:0718c15": "為圓果，此釋報字也。「色心」下，釋無障礙義，謂",
    "T38n1779_001:0718c16": "修無礙因得無礙果，因果俱無障礙。「修因無",
    "T38n1779_001:0718c17": "定」者，了達色由心造、全色是心，心性融通、全",
    "T38n1779_001:0718c18": "心是色，色心不二，定執何從？此因剋果而能",
    "T38n1779_001:0718c19": "色心無礙、依正互融。荊溪云：以修因時淨穢",
    "T38n1779_001:0718c20": "境融，不可以一異名之，故云無定。二、「言無」下，",
    "T38n1779_001:0718c21": "廣釋無礙，二：初、釋無礙義。「此名」下，海以廣大",
    "T38n1779_001:0718c22": "為義，藏以包攝為名，二各遍故如海，重重無",
    "T38n1779_001:0718c23": "盡故名藏。二、「別教」下，顯能入人，二：初、廣明別",
    "T38n1779_001:0718c24": "地；二、略例圓住。所證既齊，故須雙辨。初、別地",
    "T38n1779_001:0718c25": "中七，俱名淨者，以體相用因果悉離無明惑",
    "T38n1779_001:0718c26": "染故也。荊溪云：初地等有七淨者，此是今家",
    "T38n1779_001:0718c27": "義立七名。「一同體」者，一者十方同體、二者四",
    "T38n1779_001:0718c28": "土同體，此土即十方，故云一即一切；十方即",
    "T38n1779_001:0718c29": "此土，故云一切即一。又一即一切者，一土即",
    "T38n1779_001:0719a01": "三土故。一切即一者，三土即一土故。良由依",
    "T38n1779_001:0719a02": "正既居一心，一心豈分能所，故得廣狹互遍、",
    "T38n1779_001:0719a03": "理事交融。當知體總依正及以自他。第二至",
    "T38n1779_001:0719a04": "五，更別明之耳。前五下束前七淨以為三法：",
    "T38n1779_001:0719a05": "一體、二因、三果。體中細分，更有相用之別。荊",
    "T38n1779_001:0719a06": "溪云：前五體滿者，體既居初，故從初至四皆",
    "T38n1779_001:0719a07": "成就體。此但成於正報而已，故須第五依報",
    "T38n1779_001:0719a08": "住處，依正具足故名體滿。復由前四莊嚴於",
    "T38n1779_001:0719a09": "體，故令初體有相有用。三五屬相，三正報相、",
    "T38n1779_001:0719a10": "五依報相。二四屬用，二利他用、四自利用。若",
    "T38n1779_001:0719a11": "爾，相用應次，何以間雜？答：依正雖復俱通自",
    "T38n1779_001:0719a12": "他，一往從便，故別對耳。六七雖云因圓果滿，",
    "T38n1779_001:0719a13": "既許初地具於七淨，還是初地望於地前以",
    "T38n1779_001:0719a14": "立因果，即此因圓名為果滿。二、「初住」下，略例",
    "T38n1779_001:0719a15": "圓住。「二問」下，憑教借別名圓，故云三賢。若約",
    "T38n1779_001:0719a16": "圓位，其實初住已是聖位。四、寂光，二：初、釋義，",
    "T38n1779_001:0719a17": "二：初、示寂光名義，二：初、指果略示。「極智所照」",
    "T38n1779_001:0719a18": "者，三品寂光此語上品，中下寂光攝在果報。",
    "T38n1779_001:0719a19": "二、簡小委明。「即是真寂智性」者，荊溪云：智是",
    "T38n1779_001:0719a20": "能照，以能釋所意欲顯同。次、「不同」去，明體異。",
    "T38n1779_001:0719a21": "境異智故，故云偏真。引《涅槃經》亦證同智。次、",
    "T38n1779_001:0719a22": "「此經」下，證同所以。指無明性而為智體，此智是",
    "T38n1779_001:0719a23": "境，此體方同，以無明性亦境性故。「不思議」去，",
    "T38n1779_001:0719a24": "結成境名，以向所釋皆通智境，故今結境還",
    "T38n1779_001:0719a25": "從於境。二、「但真」下，顯依正不二。荊溪云：細思",
    "T38n1779_001:0719a26": "此意，至下諸文及以教門所明土義，皆以此",
    "T38n1779_001:0719a27": "意而往申之，其理方盡。今謂既云離身無土，",
    "T38n1779_001:0719a28": "身成佛時土豈不成？既云離土無身，言土成",
    "T38n1779_001:0719a29": "佛有何乖背？一心具足深可思量，無縱妄情",
    "T38n1779_001:0719b01": "強分諸異。「金剛」下，引證也。暹云：天親論上卷",
    "T38n1779_001:0719b02": "偈云「智習唯識通」等，天親釋云「此明真土」。諸",
    "T38n1779_001:0719b03": "佛無有莊嚴國土之事，諸佛唯有真實智慧。",
    "T38n1779_001:0719b04": "習識通達則是修習無分別智，通達唯識真",
    "T38n1779_001:0719b05": "實之性故。如是取淨土者，即修此智習唯識",
    "T38n1779_001:0719b06": "通，菩薩之人乃取得淨土之果故。「非形第一",
    "T38n1779_001:0719b07": "體」者，此句明淨土體。不自生滅為淨土形，乃",
    "T38n1779_001:0719b08": "以真實第一義理為淨土體故。「非莊嚴莊嚴」",
    "T38n1779_001:0719b09": "者，辨二莊嚴。一者形相土，即是淨土水鳥樹",
    "T38n1779_001:0719b10": "林等事莊嚴也。二者法性土，即是正智證契",
    "T38n1779_001:0719b11": "真如無漏功德無有形相為莊嚴也。今更助",
    "T38n1779_001:0719b12": "釋，非事莊嚴，是理莊嚴，故曰非莊嚴莊嚴。二、",
    "T38n1779_001:0719b13": "「問出」下，憑教。「心淨之極」者，心淨約修，通於五",
    "T38n1779_001:0719b14": "即，極在究竟。二、「問經」下，立問通簡，二：初、約今",
    "T38n1779_001:0719b15": "教俱談，二：初、問。二、答，二：初、指諸教總斥，二、「正",
    "T38n1779_001:0719b16": "如」下，約今經義具。「文云」下四句經文，次第對",
    "T38n1779_001:0719b17": "四土。初句即同居土，界內具縛未見真理，心",
    "T38n1779_001:0719b18": "神動散善惡無定。菩薩方便觀其生熟，生則",
    "T38n1779_001:0719b19": "用穢、熟則用淨。次句即有餘土，兩教二乘三",
    "T38n1779_001:0719b20": "教菩薩界內惑盡皆名調伏，既出三界即應",
    "T38n1779_001:0719b21": "有土謂有餘也。三句即果報土，初住已上破",
    "T38n1779_001:0719b22": "無明惑，分證中智名入佛慧。四句即寂光，即",
    "T38n1779_001:0719b23": "於根塵了達三諦，具足無減，於如來常，是故",
    "T38n1779_001:0719b24": "起根即寂光土。「宛然相似」者，經有土名兼所",
    "T38n1779_001:0719b25": "化等，名目雖異，其義冥符。「別當解釋」者，下疏",
    "T38n1779_001:0719b26": "中初以同居通名四句，次以四句竪對四土，",
    "T38n1779_001:0719b27": "今當次意。二、對他經辨義，二：初、對《法華》明今",
    "T38n1779_001:0719b28": "經密入，二：初、約顯教立難。荊溪云：釋義違經，",
    "T38n1779_001:0719b29": "其理何在？以顯露教中，《法華》已前不說二乘",
    "T38n1779_001:0719c01": "有生處故。二、約密解答釋，二：初、明密悟生土。",
    "T38n1779_001:0719c02": "「佛以一音」等者，荊溪云：應約密教一音異解，",
    "T38n1779_001:0719c03": "即通顯祕二不定也。橫解者，如前所引《法華》",
    "T38n1779_001:0719c04": "經文，秖於此土而覩上二，故小被斥，見淨不",
    "T38n1779_001:0719c05": "驚足指案地即其事也。縱對大竪說於小解",
    "T38n1779_001:0719c06": "仍橫，準其正理不聞為勝。二、「橫竪」下，顯佛自",
    "T38n1779_001:0719c07": "在。約竪顯論，實如所問。約橫密入，明二乘生。",
    "T38n1779_001:0719c08": "竪不妨橫、橫不妨竪，顯密利物，故云無礙。二、",
    "T38n1779_001:0719c09": "「問若」下，對《華嚴》示四土義該，二：初、明四義該",
    "T38n1779_001:0719c10": "收，二：初問十種佛土者，二答二十七品者，引",
    "T38n1779_001:0719c11": "他所解，不的指經。二、「問若」下，明對教須四，二：",
    "T38n1779_001:0719c12": "初問、二答。明十土等一往有經，對當四教不",
    "T38n1779_001:0719c13": "如四土，故云措意難見。措，置也。言「欲對四教」",
    "T38n1779_001:0719c14": "者，準《止觀》文以教，對土有橫有竪。橫對者，",
    "T38n1779_001:0719c15": "同居用藏，方便用通，實報用別，寂光用圓。竪",
    "T38n1779_001:0719c16": "對者，同居用四，方便用三，實報用二，寂光用",
    "T38n1779_001:0719c17": "圓。竪約設教對機，機既增減不同，致使教有",
    "T38n1779_001:0719c18": "差別。四土對教優劣多少，故名為竪。土體敵",
    "T38n1779_001:0719c19": "對無復優劣，故名為橫。問：方便土中已無通",
    "T38n1779_001:0719c20": "惑，何須通教橫竪二義皆云用通？答：大乘初",
    "T38n1779_001:0719c21": "門調機入頓，為知故學，非用斷惑。如諸聲聞",
    "T38n1779_001:0719c22": "至方等會，被彈斥已皆習通門，若至方等必",
    "T38n1779_001:0719c23": "到法華。在方便土須通教者，此約不入方等",
    "T38n1779_001:0719c24": "會人。問：若爾，實報何須用別？答：約教道說，證",
    "T38n1779_001:0719c25": "道必無。問：寂光既極，何須用教？答：教被中下，",
    "T38n1779_001:0719c26": "不被究竟。初住已上名下，等覺名中，妙覺為",
    "T38n1779_001:0719c27": "上。又十地名下，等覺名中，妙覺名上。具如下",
    "T38n1779_001:0719c28": "文。三、明修佛國因，二：初、依經總立，二：初、指經",
    "T38n1779_001:0719c29": "雙明。二、「依因」下，正示依因。「橫約十七」者，橫謂",
    "T38n1779_001:0720a01": "橫歷諸行，修因有十七法，即經云「直心是菩",
    "T38n1779_001:0720a02": "薩淨土乃至十善是菩薩淨土」。「竪約十二」者，",
    "T38n1779_001:0720a03": "竪謂從淺至深，竪窮心源有十三番相資成",
    "T38n1779_001:0720a04": "淨土因，即經云「隨其直心則能發行乃至隨",
    "T38n1779_001:0720a05": "其心淨即一切功德淨」。而此橫竪二番皆云",
    "T38n1779_001:0720a06": "約正因以明依因者，荊溪云：故知直心乃至",
    "T38n1779_001:0720a07": "十善亦名正因，亦曰依因。依因二種，自利利",
    "T38n1779_001:0720a08": "他。今此正當為他取土，自他相成土義方具，",
    "T38n1779_001:0720a09": "隨機別說時不同耳。故利物依因由加別願，",
    "T38n1779_001:0720a10": "故菩薩行一因兩向，上求為自、下化成他。於",
    "T38n1779_001:0720a11": "下化中分於兩異，自行利物之依正也。二、「國",
    "T38n1779_001:0720a12": "既」下，約土別示，三：初、例果略示。果即所取四",
    "T38n1779_001:0720a13": "土也。「四教至感於四土」者，荊溪云：故知自行",
    "T38n1779_001:0720a14": "依之與正一因成二，故云正因感四佛果，依",
    "T38n1779_001:0720a15": "因復感四土。所以其因不殊而義兩別，故使",
    "T38n1779_001:0720a16": "寂光法身異而常一。「子細」下，一往以四教對",
    "T38n1779_001:0720a17": "四土，如向明之。二往窮覈，故有小妨，以同居",
    "T38n1779_001:0720a18": "用四、方便用三、果報用二，此其妨也。子細，即",
    "T38n1779_001:0720a19": "二往也。荊溪云：小妨者，若四教因對於四土，",
    "T38n1779_001:0720a20": "雖有此義，不無小殊。何者？藏通對於同居淨",
    "T38n1779_001:0720a21": "穢，別對有餘，似如稍得。若於土中辨教多少，",
    "T38n1779_001:0720a22": "是則不便，故更對土用教增減委悉論之。今",
    "T38n1779_001:0720a23": "謂若準《止觀》，即是以同居對藏、有餘對通，已",
    "T38n1779_001:0720a24": "如前記。荊溪以藏通對同居、別對有餘者，且",
    "T38n1779_001:0720a25": "順下文用教增減以說。故下文云「有餘土成",
    "T38n1779_001:0720a26": "佛乃至云修於別圓兩教之因」，既不云通，故",
    "T38n1779_001:0720a27": "以別教對有餘也。二、「今還」下，對土廣釋。界內",
    "T38n1779_001:0720a28": "緣集，即見思也。「別圓眾生至來生其國」者，荊",
    "T38n1779_001:0720a29": "溪云：依彼有餘用教之時云別圓耳。若至實",
    "T38n1779_001:0720b01": "報失別教稱，唯一圓常以當土名。三、「十方」下，",
    "T38n1779_001:0720b02": "結顯化意。「湛若虛空」者，無復眾生七方便異，",
    "T38n1779_001:0720b03": "不見國土淨穢差品，故云無有增減。「盡未」下，",
    "T38n1779_001:0720b04": "荊溪云：引法華經壽量者，引於實果以證權",
    "T38n1779_001:0720b05": "果。所以過去若常，未來必常。如從本果以垂",
    "T38n1779_001:0720b06": "於迹，示淨土行以取眾生。四、見國不同，二：初、",
    "T38n1779_001:0720b07": "引經總示。寂光如寶器，飯色如三土，由福不",
    "T38n1779_001:0720b08": "同見飯色異，由機不同見三土異。「至論」下，總",
    "T38n1779_001:0720b09": "示其意也。荊溪云：至論至可見者，仍以三土",
    "T38n1779_001:0720b10": "從寂光論。寂光無相故三皆泯，由不可見故",
    "T38n1779_001:0720b11": "得有見。「十番」者，初約同居輕重，二約同居對",
    "T38n1779_001:0720b12": "有餘，乃至第十諸土非垢寂光非淨。下文備",
    "T38n1779_001:0720b13": "矣，此不委論。二、列句別明，二：初、列句正解。荊",
    "T38n1779_001:0720b14": "溪云：此中問答總有三重四句分別。既云於",
    "T38n1779_001:0720b15": "不可見而得有見，即是寂光對於三土。先以",
    "T38n1779_001:0720b16": "有餘攝二同居，對二同居而立四句，以此二",
    "T38n1779_001:0720b17": "土並有實質而辨同異，故得約質以辨有無。",
    "T38n1779_001:0720b18": "次以實報對於下二以立四句，以實報中色",
    "T38n1779_001:0720b19": "無障礙對下二土質礙辨異。三以寂光對於",
    "T38n1779_001:0720b20": "下三以為四句，以寂光中色質永寂故以有",
    "T38n1779_001:0720b21": "無相對辨四。是故辨第二四句，約有色質論",
    "T38n1779_001:0720b22": "障不障。初四句中復更約障以辨四別。若爾，",
    "T38n1779_001:0720b23": "亦應更於初四句以前立四句。淨質穢見如",
    "T38n1779_001:0720b24": "身子等，淨質淨見如安養人，穢質淨見如大",
    "T38n1779_001:0720b25": "梵王，穢質穢見如五濁人，即二同居相比望",
    "T38n1779_001:0720b26": "也。文中三：初約有餘對同居，二：初、正明。荊",
    "T38n1779_001:0720b27": "溪云：問經言去總問也。先引經立宗，「此為是」",
    "T38n1779_001:0720b28": "下，結難也。難意者，為元秖是一種飯色見自",
    "T38n1779_001:0720b29": "異耶？為元有多色見有異耶？準下答文既有",
    "T38n1779_001:0720c01": "四句，豈但一兩句而已。「別圓菩薩用天眼見」",
    "T38n1779_001:0720c02": "者，荊溪云：見土不應用餘眼，故即此二人賢",
    "T38n1779_001:0720c03": "位眼也。此約身居此土以論。若在方便，見二",
    "T38n1779_001:0720c04": "同居必無異質。「一質一見」等者，荊溪云：明五",
    "T38n1779_001:0720c05": "人共見有餘，更無別者。五人之中雖兼別圓，",
    "T38n1779_001:0720c06": "且據三藏二乘通教三乘共見故爾。此之兩",
    "T38n1779_001:0720c07": "教三乘之人共稟近教，故於有餘所見未遠，",
    "T38n1779_001:0720c08": "故便且以二同居土共彼有餘而為一見。若",
    "T38n1779_001:0720c09": "於彼土發別圓心，便即同於別圓所見。言「三",
    "T38n1779_001:0720c10": "種意生」者，出四卷《楞伽經》，通名意生。今山家",
    "T38n1779_001:0720c11": "釋義，作意生故名為意生。故《楞伽》云「如幻三",
    "T38n1779_001:0720c12": "昧力憶本願故，生諸聖中。」故知經云憶，憶即",
    "T38n1779_001:0720c13": "作意也。彼經第四釋三別名，初〈常無常品〉云",
    "T38n1779_001:0720c14": "「意生三種：一、入三昧樂意成身，亦云正受，即",
    "T38n1779_001:0720c15": "三四五地心寂不動也。二、覺法自性意成身，",
    "T38n1779_001:0720c16": "即八地中普入佛剎，故以法為自性。三、種類",
    "T38n1779_001:0720c17": "俱生無作意成身，謂了佛證法。」成之與生並",
    "T38n1779_001:0720c18": "從果說，此約通教及以別接。《法華玄》中並云",
    "T38n1779_001:0720c19": "「在前三教」者，以通諸教釋義故也。今文既上",
    "T38n1779_001:0720c20": "云羅漢支佛，下云三種意生，即此三種並指",
    "T38n1779_001:0720c21": "通教菩薩也。故知二乘收乎兩教，菩薩止在",
    "T38n1779_001:0720c22": "於通，共為三乘。三藏菩薩既同人天，非今所",
    "T38n1779_001:0720c23": "論也。《輔行》云「《楞伽》既云八地是覺法自性，",
    "T38n1779_001:0720c24": "驗初文雖云五地亦兼七地，即入空位也。八",
    "T38n1779_001:0720c25": "地即當入假位也。種類俱生云了佛證法，即",
    "T38n1779_001:0720c26": "是入中屬佛種類未必自證。若接入別，七地已",
    "T38n1779_001:0720c27": "前入別十住，八地已去接入十行，知佛證法",
    "T38n1779_001:0720c28": "是入迴向。並非證道，故名意生，仍本為名。兼",
    "T38n1779_001:0720c29": "不接者，共結此位，故並云地。」二、「問那」下，釋妨。",
    "T38n1779_001:0721a01": "荊溪云：那約有餘等者，一質與一見皆云",
    "T38n1779_001:0721a02": "有餘。若二同居各各自見，亦得名為一質一",
    "T38n1779_001:0721a03": "見，何必要須約有餘耶。次答中云三人者，當",
    "T38n1779_001:0721a04": "知前釋第四句中三種意生，須指通教中利",
    "T38n1779_001:0721a05": "鈍菩薩，但不得指利根見中。以此菩薩但斷",
    "T38n1779_001:0721a06": "通惑與二乘同，以其適從通中來故，是故答",
    "T38n1779_001:0721a07": "中且指三乘同見第一義諦。此等本異今皆",
    "T38n1779_001:0721a08": "成同，故且言之。若指二同居人當土自見，何",
    "T38n1779_001:0721a09": "往不得，但為辨異故須此明。言「無漏至相同」",
    "T38n1779_001:0721a10": "者，荊溪云：據未發於別圓之心論未見中，其",
    "T38n1779_001:0721a11": "事亦等，故於真諦同一見也。二、約實報對二",
    "T38n1779_001:0721a12": "土，即因陀羅網者實報土也。三、約寂光對三",
    "T38n1779_001:0721a13": "土，各有問答，悉如文。二、「略出」下，指廣結示。五、",
    "T38n1779_001:0721a14": "明往生，二：初、列章。二、隨釋，二：初、總示。「亦云來",
    "T38n1779_001:0721a15": "生具如大品」者，暹云：《大品》第二「舍利弗白佛",
    "T38n1779_001:0721a16": "言：『世尊！菩薩摩訶薩行般若波羅密，能如是",
    "T38n1779_001:0721a17": "習相應者，從何處終來生此間？從此間終當",
    "T38n1779_001:0721a18": "生何處？』佛告舍利弗：『是菩薩或從他方佛國",
    "T38n1779_001:0721a19": "來生此間，或從兜率來生此間，或從人道來",
    "T38n1779_001:0721a20": "生此間。』」「從此」下，今師釋二名也。此云往住。《大",
    "T38n1779_001:0721a21": "品》云「來生」，秖是彼此相望得名耳。「二土亦然」",
    "T38n1779_001:0721a22": "者，荊溪云：二同居土相望既爾，有餘、實報相",
    "T38n1779_001:0721a23": "望亦然。「但橫竪異耳」者，二同居土橫，望餘二",
    "T38n1779_001:0721a24": "土名之為竪。若爾，秖可娑婆而往於淨，何以",
    "T38n1779_001:0721a25": "從淨却生此耶？答：下之八品不可來生，上品",
    "T38n1779_001:0721a26": "上生或可即能到彼土已獲通故來。《法華》云",
    "T38n1779_001:0721a27": "「是人自捨清淨業報，而來樂此多怒害處。」唯",
    "T38n1779_001:0721a28": "常寂光文無往義，上品可爾，中下義通。若中",
    "T38n1779_001:0721a29": "下無，實報亦無。若不立於中下，猶屬實報故",
    "T38n1779_001:0721b01": "也。又若義立不往而往，上品亦通，何但中下？",
    "T38n1779_001:0721b02": "善逝之言良有以也，如來之義信亦不無。二、",
    "T38n1779_001:0721b03": "別，三：初、標。二、「一染」下，釋，四：初、染淨土，二：初、",
    "T38n1779_001:0721b04": "穢土，二：初、實生。「九品潤生」等者，欲惑九品，上",
    "T38n1779_001:0721b05": "上潤二生，上中、上下、中上各潤一生，中中、中",
    "T38n1779_001:0721b06": "下共潤一生，下三品共潤一生。故初果於欲",
    "T38n1779_001:0721b07": "界人天各受七生，故云七反。「二果三品」者，斷",
    "T38n1779_001:0721b08": "五名二向，斷六一來果，以下三品潤一生故。",
    "T38n1779_001:0721b09": "「一往來」者，一往天上、一來人間，互說亦爾。三",
    "T38n1779_001:0721b10": "果名不來，以九品盡故。若斷至八，餘一品在，",
    "T38n1779_001:0721b11": "名一種子，猶生欲界。「通六地來」者，六地已下",
    "T38n1779_001:0721b12": "惑未盡故。見地七反，薄地一來，離欲不來下",
    "T38n1779_001:0721b13": "界，生上二界。別教十住初住斷見，二住至七",
    "T38n1779_001:0721b14": "住斷思盡。今云十住，且通舉耳。論其生數，比",
    "T38n1779_001:0721b15": "前可知。五品見思全在，七信方出三界。三教",
    "T38n1779_001:0721b16": "約惑牽生並同藏教，故云並類三果可知。二、",
    "T38n1779_001:0721b17": "「權生方便願來」者，但在菩薩。小從得記，義亦",
    "T38n1779_001:0721b18": "同之。生方便土，未破無明，欲化眾生，須假願",
    "T38n1779_001:0721b19": "牽，未能任運，故使應生唯約二土。二、「淨土來",
    "T38n1779_001:0721b20": "生人天」者，荊溪云：彼土具有欲色諸天，但無",
    "T38n1779_001:0721b21": "須彌地居，一切皆依虛空而住。荊溪所說，依",
    "T38n1779_001:0721b22": "《無量壽經》也。二、有餘，二：初、實生，二：初、正釋。「別",
    "T38n1779_001:0721b23": "教十行圓信後心」者，荊溪云：準理別教應云",
    "T38n1779_001:0721b24": "住向；今不云者，住以同於藏通五人，十向修",
    "T38n1779_001:0721b25": "中雖亦同生有餘之土，非為正意，故取剋體",
    "T38n1779_001:0721b26": "但云十行。而云圓信復云後心者，七信已上",
    "T38n1779_001:0721b27": "亦可得生，但是略耳。二、「故勝」下，引證，二：初、引",
    "T38n1779_001:0721b28": "經。二、「問何」下，釋義，二：初、正明，二：初、問。二、答，",
    "T38n1779_001:0721b29": "二：初、釋別名。荊溪云：釋三意生皆云恐者，尊",
    "T38n1779_001:0721c01": "重聖典兼示無執三種階降。經文義含為是",
    "T38n1779_001:0721c02": "何教三昧正受？若約通教，七地已上或至九",
    "T38n1779_001:0721c03": "地。言「自性」者，別住同通，應取十行。圓教既云",
    "T38n1779_001:0721c04": "伏於無明，即知七信也。所以別教云自性者，",
    "T38n1779_001:0721c05": "若不見中則不見於諸法自性。二、「皆言」下，釋",
    "T38n1779_001:0721c06": "通名。「未發真修」者，別圓地住已前名緣修，登",
    "T38n1779_001:0721c07": "地登住名真修。向約三人，無明全在，故俱作",
    "T38n1779_001:0721c08": "意而生彼土。初三昧正受，雖約通教入空接",
    "T38n1779_001:0721c09": "入別圓，亦緣修攝。故荊溪云：真緣之義，義通",
    "T38n1779_001:0721c10": "通別也。二、「問」下，釋妨。問意者，《楞伽》意生既在",
    "T38n1779_001:0721c11": "十地，合生實報。何故向解《勝鬘》但指通人及",
    "T38n1779_001:0721c12": "地住已前生方便土耶？然《楞伽》十地約通示",
    "T38n1779_001:0721c13": "義，已如前記。既十地名濫，故此約別地難之，",
    "T38n1779_001:0721c14": "故云應生報土。答中從容兩向釋之。約別十",
    "T38n1779_001:0721c15": "地判三意生者，若爾，何故向云皆言意者未",
    "T38n1779_001:0721c16": "發真修，猶是作意耶？別地既是真修，意生之",
    "T38n1779_001:0721c17": "義為何所主？答：荊溪解云，若約別教則有二",
    "T38n1779_001:0721c18": "義，三俱名意、三俱入地。一者但是未極名意。",
    "T38n1779_001:0721c19": "二帶教道，挫之言意，故云三種意生即生報",
    "T38n1779_001:0721c20": "土也。約通等者準此，即如前之所明一質一",
    "T38n1779_001:0721c21": "見即是二乘，及當教中三種意生異質一見而",
    "T38n1779_001:0721c22": "云即是別教菩薩。當知消於《楞伽》經文，即別",
    "T38n1779_001:0721c23": "圓人有三意也，故今別更從通菩薩而說之",
    "T38n1779_001:0721c24": "也。二、「若實」下，權生。三、果報土。四、寂光土，二：初、",
    "T38n1779_001:0721c25": "明極果無生。二、「若分」下，明分真生義，二：初、正",
    "T38n1779_001:0721c26": "明。下「寂滅至一生」者，《仁王經》明寂滅忍唯有",
    "T38n1779_001:0721c27": "二品，今義開三：上品即妙覺，此以寂忍即寂",
    "T38n1779_001:0721c28": "光，故別約中下以明生義。「或云」下，此約通論。",
    "T38n1779_001:0721c29": "始從初住得無生忍，終乎等覺中品寂忍，既",
    "T38n1779_001:0722a01": "皆分證佛性，皆名往生寂光也。故云皆有此",
    "T38n1779_001:0722a02": "義。「但有」下，奪而言之，寂光唯是妙覺，以分證",
    "T38n1779_001:0722a03": "猶有無明惑變易生死故也。二、「前四」下，結示。",
    "T38n1779_001:0722a04": "三「問分」下，科簡，二：初、簡同居有餘，二：初、問。荊",
    "T38n1779_001:0722a05": "溪云：以通見思難別見思，見思既同捨身應",
    "T38n1779_001:0722a06": "等。二、答，如文。二、簡實報寂光，三：初、簡不生。荊",
    "T38n1779_001:0722a07": "溪云：問實報受生等者，還取上文三土有生。",
    "T38n1779_001:0722a08": "唯常寂光無往來生，則應不合更有此問。答",
    "T38n1779_001:0722a09": "中意者，但欲重顯從名消義，亦約中下在果",
    "T38n1779_001:0722a10": "報內。二、簡生義。「有邊論生」等者，荊溪云：約報",
    "T38n1779_001:0722a11": "論生，是故有邊論於果報。約所入邊則非果",
    "T38n1779_001:0722a12": "報，但所入邊即是見真，故云不生。上品無報",
    "T38n1779_001:0722a13": "唯真，無生而云生者，不生而生。故果報中見",
    "T38n1779_001:0722a14": "真亦有果報不生生義。究竟而論，寂光唯真，",
    "T38n1779_001:0722a15": "永無果報。義而言之，亦可得云不生生義，此",
    "T38n1779_001:0722a16": "則不復更有生也。三、簡常義。荊溪云：此問意",
    "T38n1779_001:0722a17": "者從名作並，以不生生與不常常言勢欲同、",
    "T38n1779_001:0722a18": "其義似反，故以反義以問勢同。答中意者，名",
    "T38n1779_001:0722a19": "異義同故許斯理，以諾並辭。「何者」下，釋出名",
    "T38n1779_001:0722a20": "異義同之相。究竟而論，唯名常常及以不生，",
    "T38n1779_001:0722a21": "故引聖位即是不常之常、不生之生。四十一",
    "T38n1779_001:0722a22": "地真理不生，不生而生；餘無明在名為不常，",
    "T38n1779_001:0722a23": "見一分常故名為常。思之可見。六、明說教，二：",
    "T38n1779_001:0722a24": "初、標。二、「一染」下，釋，四：初、染淨，二：初、穢。二、淨。",
    "T38n1779_001:0722a25": "「開漸教」者，暹云：開出之開。「本願說」者，荊溪云：",
    "T38n1779_001:0722a26": "上品淨土不須開漸，故須因願乃可有說，香",
    "T38n1779_001:0722a27": "積無願故不得說。不說不聞，故來問也。如安",
    "T38n1779_001:0722a28": "養界，樹說苦空、人開羅漢，既不云願，驗土非",
    "T38n1779_001:0722a29": "高。二、有餘土，二：初、受報利鈍皆得往生者，總",
    "T38n1779_001:0722b01": "有九人。兩教二乘三教菩薩、別位開三。故成",
    "T38n1779_001:0722b02": "九也，斷思盡位皆生此土。菩薩則利，二乘則",
    "T38n1779_001:0722b03": "鈍。「通別圓至利鈍」者，此約菩薩傳論。通菩薩",
    "T38n1779_001:0722b04": "望二乘則利，望別仍鈍。別圓例作。二、「如來」下，",
    "T38n1779_001:0722b05": "說教多少。「故法華」等者，荊溪云：此有二意，一者",
    "T38n1779_001:0722b06": "通證一切開權、二者別證二乘之漸。皆《法華》",
    "T38n1779_001:0722b07": "意，是故引之。若別教意，但是開教不開理也，",
    "T38n1779_001:0722b08": "或亦開理以示圓中。三、果報土。四、寂光土，二：",
    "T38n1779_001:0722b09": "初、剋示極果寂光。「法身冥資」等者，毘盧遍攝",
    "T38n1779_001:0722b10": "故曰冥資，即此冥資名為說法。復次應知，應",
    "T38n1779_001:0722b11": "身說處即法身說，吾今此身即是法身。釋迦",
    "T38n1779_001:0722b12": "牟尼名毘盧遮那，故云無說而說。二、「若約」下，",
    "T38n1779_001:0722b13": "約說義通三土，二：初、約實報。荊溪云：無作等",
    "T38n1779_001:0722b14": "者有果報邊須云苦集，以有苦集須具四諦。",
    "T38n1779_001:0722b15": "於果報中分論寂光須從理說，故唯實諦，義亦",
    "T38n1779_001:0722b16": "當於寂光說法。二、「下兩」下，例下二土。荊溪云：",
    "T38n1779_001:0722b17": "類此可知者，有餘同居俱得橫論，即寂光土。若",
    "T38n1779_001:0722b18": "有餘中亦說無量以對一實，或說通以對一",
    "T38n1779_001:0722b19": "實，故有餘中若說一實，即有餘中寂光說法。",
    "T38n1779_001:0722b20": "實報例之亦應可見。然約橫論，同居具四，餘",
    "T38n1779_001:0722b21": "三漸減，例之可見。若兼體同，一切皆四。七、觀",
    "T38n1779_001:0722b22": "心者，廣談四土封著易生，不明觀心去道彌",
    "T38n1779_001:0722b23": "遠，故託事成觀令無昧造修。文為二：初、明心",
    "T38n1779_001:0722b24": "境。「心性至空寂」者，荊溪云：先立心性為理寂",
    "T38n1779_001:0722b25": "光。「而眾」下，明迷寂光而見三土，或失一諦而",
    "T38n1779_001:0722b26": "見四諦，故云多顛倒等。此則通明起由。二、「無",
    "T38n1779_001:0722b27": "明」下，示觀法，二：初、依境修觀。無明至所生法",
    "T38n1779_001:0722b28": "是所迷境，以此所迷為今所觀。欲以三觀收",
    "T38n1779_001:0722b29": "下三土，故此迷境且指六界三善三惡，故云善",
    "T38n1779_001:0722c01": "惡。前文一惡眾生，即四趣也。二善眾生，即人",
    "T38n1779_001:0722c02": "天也。又可十界傳論善惡，則事造十界為今",
    "T38n1779_001:0722c03": "所觀，今觀善惡悉由心起，即空假中。一念叵",
    "T38n1779_001:0722c04": "得故空，理具三千故假，心性不動故中，三一",
    "T38n1779_001:0722c05": "互融方名妙觀。二、「中是」下，以觀配土，二：初、配",
    "T38n1779_001:0722c06": "土。全理成事，故云中是因緣善惡之境，故以",
    "T38n1779_001:0722c07": "此境以攝同居。次以三觀配攝三土，可見。「非",
    "T38n1779_001:0722c08": "因非果而因而果」者，中理非事故非因果。而始",
    "T38n1779_001:0722c09": "解此理名因、終顯此理名果，故云而因而果。",
    "T38n1779_001:0722c10": "「若了至礙土」者，因果無殊、始終理一，名無礙",
    "T38n1779_001:0722c11": "也。二、「故文」下，引證。佛言若此，豈不觀心？八、用",
    "T38n1779_001:0722c12": "義釋經，二：初、標列。二、解釋，三：初、通序分。「奉微",
    "T38n1779_001:0722c13": "蓋」者，徵之言小，因小果大表不思議大果，淨",
    "T38n1779_001:0722c14": "土無方現三千界表說應土。「現我」者，為我現",
    "T38n1779_001:0722c15": "三千界也。二、通正說，二：初、標示。二、「一通」下，解",
    "T38n1779_001:0722c16": "釋，三：初、通室外，二：初、標。二、「寶積」下，釋，二：初、通",
    "T38n1779_001:0722c17": "半品。「復土至小乘益」者，適淨今穢，因悟無常，",
    "T38n1779_001:0722c18": "故見復土而得小益。「此品之玄旨也」者，荊溪",
    "T38n1779_001:0722c19": "云：此一品文義兼序正，序中表發入正宛然，",
    "T38n1779_001:0722c20": "故下正說玄旨在茲。二、「次通」下，通三品。「結業",
    "T38n1779_001:0722c21": "未斷生同居淨」者，荊溪云：但未斷得生，非全",
    "T38n1779_001:0722c22": "未斷。「二種眾生來生」者，荊溪云：從〈方便品〉及",
    "T38n1779_001:0722c23": "斷有為緣集之人，故作是說。以〈方便品〉但用",
    "T38n1779_001:0722c24": "二教，故復亦但二教斷盡來生其土。〈弟子品〉",
    "T38n1779_001:0722c25": "中以三教訶，故亦但有三教來生。是則三教",
    "T38n1779_001:0722c26": "來生，至彼但稟二教。〈菩薩品〉中但云一種來",
    "T38n1779_001:0722c27": "生者，從所至說。從實教說，界外緣集即別惑",
    "T38n1779_001:0722c28": "也。問：進斷別惑生果報，令斷無明生寂光。別",
    "T38n1779_001:0722c29": "惑與無明異耶同耶？答：同也。但以初住所斷，",
    "T38n1779_001:0723a01": "不與小共，故名別惑。等覺所斷最後元品，故",
    "T38n1779_001:0723a02": "曰無明，故云則生寂光也。以四土區分，寂光",
    "T38n1779_001:0723a03": "約極果故。二、通室內。「皆顯佛國依報自在」者，",
    "T38n1779_001:0723a04": "良由依正唯心、三千本具，此理分顯則有大",
    "T38n1779_001:0723a05": "用。心性無外，納芥何疑？須彌大海俱屬依報，",
    "T38n1779_001:0723a06": "故云皆顯等也。「天女」下，荊溪云：正引住文以",
    "T38n1779_001:0723a07": "證同住寂光。不取十二通佛道品者，即於不",
    "T38n1779_001:0723a08": "淨而現於淨，具如釋所化意是也，然於此中",
    "T38n1779_001:0723a09": "且從橫說。引淨名偈者，證初住去淨土之行",
    "T38n1779_001:0723a10": "不得不修，因人果人皆悉爾也。三、通出室。「若",
    "T38n1779_001:0723a11": "不精解」等者，荊溪云：若不始未解佛國義，此",
    "T38n1779_001:0723a12": "品但云菩薩淨土及眾生來生并淨土行，如",
    "T38n1779_001:0723a13": "是等文何由可識？三、通流通。四、釋品目，二：初、",
    "T38n1779_001:0723a14": "正解品名，二：初、正解，二：初、釋通名。二、「但此」下，",
    "T38n1779_001:0723a15": "示別名。二、「問下」釋疑，二：初、釋疑，二：初、正難，二：",
    "T38n1779_001:0723a16": "初、疑難。二、「答」下，釋通，二：初、總斥。二、「今解」下，正",
    "T38n1779_001:0723a17": "答，二：初、引例。二、「若不」下，例並。二、「若爾」下，重徵，",
    "T38n1779_001:0723a18": "二：初、徵。荊溪云：若爾者，何以不同彼《大品經》",
    "T38n1779_001:0723a19": "從序題名。二、釋。荊溪云：答意者，引《金光明》由",
    "T38n1779_001:0723a20": "藉之序與正同品。二、「此既」下，誡勸。晚人即譯",
    "T38n1779_001:0723a21": "人。非佛阿難者，若謂佛制品號，而經無自唱",
    "T38n1779_001:0723a22": "之文。若謂結集所安，品中亦無的據。二者俱",
    "T38n1779_001:0723a23": "非，蓋譯人所置耳。甞試論之。且仲尼生乎此",
    "T38n1779_001:0723a24": "方，洎沒後言教何有齊魯兩論分章不同、大",
    "T38n1779_001:0723a25": "小二戴禮經各別？況東西遼敻、華梵音殊，隨",
    "T38n1779_001:0723a26": "彼譯人命題或異，故今誡云不足定執。若佛",
    "T38n1779_001:0723a27": "自制者，如《法華．藥王品》佛自唱言「若有聞是",
    "T38n1779_001:0723a28": "藥王菩薩本事品」。結集人安者，如〈妙音品〉末",
    "T38n1779_001:0723a29": "集經家云「說是妙音來往品時」。準彼經文，以",
    "T38n1779_001:0723b01": "例此品並非二塗，信是譯人準義立名也。如",
    "T38n1779_001:0723b02": "《大品經》結集之家本唯三品，羅什譯訖以類",
    "T38n1779_001:0723b03": "開之成九十品。又如《大經》本無序品，最初但",
    "T38n1779_001:0723b04": "是〈壽命品〉耳。至南朝修定，謝公準六卷《泥洹》",
    "T38n1779_001:0723b05": "開此〈壽命〉以為四品，謂〈序品〉、〈純陀〉、〈哀歎〉、〈長壽〉",
    "T38n1779_001:0723b06": "也。又開〈如來性品〉以為十品。斯非譯人，但修",
    "T38n1779_001:0723b07": "定者加也。準知諸經非佛自唱及以集者，即",
    "T38n1779_001:0723b08": "晚人添也。二、「此經」下，懸釋序義，二：初、來意。二、",
    "T38n1779_001:0723b09": "「序義」下，正釋，二：初、標列。二、隨釋，三：初、略釋，二：",
    "T38n1779_001:0723b10": "初、正釋，二：初、列釋三義。靡知，猶不知也。「高位",
    "T38n1779_001:0723b11": "弟子」者，荊溪云：如歎寶積神智高明，況復或",
    "T38n1779_001:0723b12": "是化佛示迹。化佛亦復通於因果，難測其本，",
    "T38n1779_001:0723b13": "故亦具諸。二、「今經」下，配對經文。二、料簡，二：初、",
    "T38n1779_001:0723b14": "簡眾經。「或二或一」者，暹云：或二者，但次由二",
    "T38n1779_001:0723b15": "序。或一者，次序不可闕也。今謂亦有三序、俱",
    "T38n1779_001:0723b16": "無經初即入正宗者，略般若是也，此亦譯人",
    "T38n1779_001:0723b17": "刪之耳。二、簡字訓。「問序訓不同」者，若以端由",
    "T38n1779_001:0723b18": "為義，應作絲緒之緒。若以談述為義，應作言",
    "T38n1779_001:0723b19": "敘之敘。何得諸經初品並作次序字，書而會",
    "T38n1779_001:0723b20": "通餘二義耶？答意者，雖書次序之字，而經具",
    "T38n1779_001:0723b21": "次、由、述之三意，今古諸家共用次序題字。「依",
    "T38n1779_001:0723b22": "義」下，引證。佛令依義，故於次序語下而申三義",
    "T38n1779_001:0723b23": "亦應無爽，豈可定執字書耶？故云依義等也。",
    "T38n1779_001:0723b24": "又據《爾雅》訓次者應作敘，故釋詁云「舒業順",
    "T38n1779_001:0723b25": "敘也」，郭璞注云「皆謂次敘」。釋宮云「東西牆謂",
    "T38n1779_001:0723b26": "之序」，郭云「別內外也」。而佛學之家或以次敘",
    "T38n1779_001:0723b27": "作序，既可互訓，隨便用耳。二、通別，二：初、正釋，",
    "T38n1779_001:0723b28": "三：初、明束三為二。二、「眾經」下，釋二序名義。三、",
    "T38n1779_001:0723b29": "「今因」下，示序因名立。「因別名有別序」者，荊溪",
    "T38n1779_001:0723c01": "云：如因維摩不思議名，得有合蓋等不思議",
    "T38n1779_001:0723c02": "事。因於經字，得有如是我聞等言。「及約行理",
    "T38n1779_001:0723c03": "通別」者，若無行理，何須此教？況無此三，事同",
    "T38n1779_001:0723c04": "魔說，故一切經皆具此三及以通別。具如《法",
    "T38n1779_001:0723c05": "華疏記》。二、「問若」下，料簡，二：初、簡滅後，二：初、問。",
    "T38n1779_001:0723c06": "二、答，二：初、違問答。「立名之便」等者，先舉所",
    "T38n1779_001:0723c07": "詮，為顯能詮故。「為序之便」等者，先唱我聞，後",
    "T38n1779_001:0723c08": "談其事故。二、「復次」下，順問答，二：初、正示前後",
    "T38n1779_001:0723c09": "且順前問。義匪通方，故曰一塗。「方說此語」者，",
    "T38n1779_001:0723c10": "付囑令安故。向據結集宣唱，必先通後別。今",
    "T38n1779_001:0723c11": "約佛說前後，必先別後通。二、「經前」下，益分現",
    "T38n1779_001:0723c12": "未。經前是別序，在正說前，為發起故。經後序",
    "T38n1779_001:0723c13": "是通序，臨滅付囑故。二、「若爾」下，簡佛世。「已有",
    "T38n1779_001:0723c14": "其事」者，已談文理，及有阿難能聞之人等也。",
    "T38n1779_001:0723c15": "三、觀心，二：初、正明序義，二：初、正示觀心。「心即",
    "T38n1779_001:0723c16": "是通觀即是別」者，心一觀三，故心通觀別。通",
    "T38n1779_001:0723c17": "為所觀，故別分三種。故此即二序。因觀證理，",
    "T38n1779_001:0723c18": "理如正說。「因此」下，更於觀心別序辨由義也，",
    "T38n1779_001:0723c19": "述義闕而不論。「成就一切法」者，謂自他因果",
    "T38n1779_001:0723c20": "之法悉由觀心而成。「即是」下，示由藉義。道謂",
    "T38n1779_001:0723c21": "分證及究竟也。因觀入道，故觀如門。初心修",
    "T38n1779_001:0723c22": "之，端由在此。二、「問若」下，簡名前後。問意者，荊",
    "T38n1779_001:0723c23": "溪云：心通觀別。今云觀心乃別前通後，如何",
    "T38n1779_001:0723c24": "得例通別二序？答意者，準世名便，不可即云",
    "T38n1779_001:0723c25": "心觀故也。然亦且順此土之言，若從西方，心",
    "T38n1779_001:0723c26": "觀何爽。二、「問玄」下，立疑顯益，二：初、立疑。「將不",
    "T38n1779_001:0723c27": "壞亂」等者，恐非消文之要也。二、「答」下，顯益。「觸",
    "T38n1779_001:0723c28": "處觀行」者，若事若法攬入自心，如是弘經豈",
    "T38n1779_001:0723c29": "同數寶。夫一家明觀，統唯三種：一者約行、二",
    "T38n1779_001:0724a01": "者附法、三者附事，如《止觀》所明。直觀陰心即",
    "T38n1779_001:0724a02": "是三諦，己他互遍、三無差別，名約行觀心也。",
    "T38n1779_001:0724a03": "餘二種者，則攝彼法相事相歸乎三諦淨心。",
    "T38n1779_001:0724a04": "附事達理名為附事，附法亦然。今明三分，即",
    "T38n1779_001:0724a05": "附法也。下明菴園，即附事也。然類雖有三，要",
    "T38n1779_001:0724a06": "歸一揆，恐著外聞、內忘約行，故須二種指而",
    "T38n1779_001:0724a07": "歸之。後學至此彌須留意，一家宗極其在茲",
    "T38n1779_001:0724a08": "乎，一失其源巧喻滋甚。「巧說得宜」者，暹云：非",
    "T38n1779_001:0724a09": "但令文義冷然，亦令覽文成觀，慧解分明矣。",
    "T38n1779_001:0724a10": "五、正入經文，三：初、半品序分，二：初、分科。二、隨",
    "T38n1779_001:0724a11": "釋，二：初、通序，二：初、列章。二、解釋，二：初、總釋，",
    "T38n1779_001:0724a12": "二：初、標示大旨。「說入佛法之相」者，六事證信",
    "T38n1779_001:0724a13": "是入道相。二、「大論」下，引論廣釋，二：初、委引論",
    "T38n1779_001:0724a14": "文，二：初、通引論文。「親屬愛結」者，阿難是佛堂",
    "T38n1779_001:0724a15": "弟，已證三果未斷殘思，故有愛結。阿泥樓馱，",
    "T38n1779_001:0724a16": "或阿㝹樓馱、或阿泥樓豆，梵音楚夏也。此翻",
    "T38n1779_001:0724a17": "無貧，或翻如意。「諮決」者，《左傳》曰「訪問於善為",
    "T38n1779_001:0724a18": "諮」。「得念道力」者，內觀真空，故云念道。能棑憂",
    "T38n1779_001:0724a19": "惱，名之為力。二、「故知」下，別結六義。二、徵釋四",
    "T38n1779_001:0724a20": "事，二：初、徵起。二、答釋，四：初、釋經初六事。「為斷",
    "T38n1779_001:0724a21": "疑勸信」者，結集時阿難登高，而形相似佛，眾",
    "T38n1779_001:0724a22": "疑釋尊重出、或他方佛來、或阿難成佛。若唱",
    "T38n1779_001:0724a23": "我聞，三疑皆遣，故云斷疑。「勸信」者，信為能入，",
    "T38n1779_001:0724a24": "智為能度。不信言是事不如是，信者言是事",
    "T38n1779_001:0724a25": "如是故。「是謂吉相」者，初標吉相，以表經中皆",
    "T38n1779_001:0724a26": "吉。「具如百論」者，《法華疏記》第一備引之。二、釋",
    "T38n1779_001:0724a27": "梵壇法治。「自恃王種」者，車匿亦釋種也。三、釋",
    "T38n1779_001:0724a28": "戒經為師，二：初、華梵翻名處處解脫，或云別",
    "T38n1779_001:0724a29": "別解脫。二、「問」下，簡執誡惡。「多非正義」者，謂時",
    "T38n1779_001:0724b01": "食遮非時食等。論云「是世界中實，非第一義",
    "T38n1779_001:0724b02": "中實。」既非第一義實，云何保得真解脫也？答",
    "T38n1779_001:0724b03": "中還引《大論》以答之也。「不應求實」者，為異外",
    "T38n1779_001:0724b04": "道，為法久住，暫時權制，不應於此而求實理。",
    "T38n1779_001:0724b05": "「今時」下，大師因引《釋論》久住之言，遂斥時人不",
    "T38n1779_001:0724b06": "遵戒律。楊子《法言》曰「聖人之治天下也，礙諸",
    "T38n1779_001:0724b07": "以禮樂礙限，無則禽，異則貉子。」謂戒律亦釋氏",
    "T38n1779_001:0724b08": "之禮樂也，圓頂者棄而蔑之，不亦禽貉之謂",
    "T38n1779_001:0724b09": "乎。四、釋念處修道，二：初、示過顯益。「若離至世",
    "T38n1779_001:0724b10": "智」，示離念處之過，以念處是出世慧故，無出世",
    "T38n1779_001:0724b11": "慧但在生死。隨禪受生，四禪生色界，四定生",
    "T38n1779_001:0724b12": "無色。「若修」下，顯修念處之益。藏通破界內四",
    "T38n1779_001:0724b13": "例，別圓破界外四例。二、「問」下，簡大小，二：",
    "T38n1779_001:0724b14": "初、執小有大無難。謂小乘有念處，大乘則無",
    "T38n1779_001:0724b15": "也。二、明大小通有答，三：初、明大有念處。後三",
    "T38n1779_001:0724b16": "教悉觀念處得道也。念處秖是觀五陰，若離",
    "T38n1779_001:0724b17": "五陰無境可觀。身念即色陰，受念即受陰，心",
    "T38n1779_001:0724b18": "念即識陰，法念即想行陰。「若離」下，出三教外",
    "T38n1779_001:0724b19": "無別大乘。既三教俱修念處，若謂不須，定屬",
    "T38n1779_001:0724b20": "邪計，何關大乘？況涅槃遺囑，滅後比丘令依",
    "T38n1779_001:0724b21": "念處通被一切，豈簡大小？嗚呼！世有不知念",
    "T38n1779_001:0724b22": "處之名義自謂大乘者，一何謬耶。又執律名",
    "T38n1779_001:0724b23": "相，不修念處，如是之人去道踰遠。二、「但佛」下，",
    "T38n1779_001:0724b24": "示大小融通。「不出半滿」者，半字滿字，俗典之",
    "T38n1779_001:0724b25": "名，如來以此喻大小乘，如《涅槃經》說。「枯榮中",
    "T38n1779_001:0724b26": "間」者，佛於四枯四榮樹間而入涅槃，正表涅",
    "T38n1779_001:0724b27": "槃佛性非半非滿、雙照半滿，即照而遮、即遮",
    "T38n1779_001:0724b28": "而照，故大小枯榮悉涅槃之用，即用是體中",
    "T38n1779_001:0724b29": "間見性。三、「出念」下，顯念處該攝。「出念至道法」",
    "T38n1779_001:0724c01": "者，大小半滿不出念處。「故佛」下，不依慈父囑，",
    "T38n1779_001:0724c02": "名為不孝子。一家止觀唯觀陰境，即無作念",
    "T38n1779_001:0724c03": "處也。二、別釋，二：初、懸示，三：初、標簡，二：「一如」下，",
    "T38n1779_001:0724c04": "辨示。三、「此六」下，結意，二：初、正結意。二、「如是」下，",
    "T38n1779_001:0724c05": "示端首，二：初、「如」下，貼釋，六：初、明勸信之端，三：",
    "T38n1779_001:0724c06": "初、因緣，二、約教，三、觀心。若無初意，不殊外計。",
    "T38n1779_001:0724c07": "若無次意，不辨偏小。若無第三，何以辨能詮",
    "T38n1779_001:0724c08": "教功？何以為佛國行本？故須入心成觀，分果",
    "T38n1779_001:0724c09": "可期。故《止觀》云「觀與經合，非數他寶。」於此略",
    "T38n1779_001:0724c10": "知，必不封教。若欲修證，當依《止觀》，以十境十",
    "T38n1779_001:0724c11": "乘通為一切大教行門故也。四種三昧何經",
    "T38n1779_001:0724c12": "不收，不可纔見觀心便謂不須止觀，故一家",
    "T38n1779_001:0724c13": "章疏凡至行門悉指彼部。如《法華疏》釋安樂",
    "T38n1779_001:0724c14": "行，《光明疏》釋空品第，若比餘文觀門甚廣。以",
    "T38n1779_001:0724c15": "十乘未辨、十境未明，若欲造修，致遠恐沈。故",
    "T38n1779_001:0724c16": "章安於彼疏文特指《止觀》。諸文多爾，豈待委",
    "T38n1779_001:0724c17": "陳。後生可畏，尋之自曉。然此三意，若望《法華》",
    "T38n1779_001:0724c18": "四意消文，唯闕本迹，以今經未明遠本故也。",
    "T38n1779_001:0724c19": "下去釋經，文文合爾。或闕或略，文不累書，貴",
    "T38n1779_001:0724c20": "在得意。初、因緣，荊溪云：自此已下釋通序文，",
    "T38n1779_001:0724c21": "義具四悉，少標名目，準《法華疏》比之可見。今",
    "T38n1779_001:0724c22": "於此中指一兩節，使下比決則易可知。今文",
    "T38n1779_001:0724c23": "初是世界；「又如是」去，是為人；「又大論」去，是對",
    "T38n1779_001:0724c24": "治；「又古來」去，是第一義。「現世鬪諍」者，是己非",
    "T38n1779_001:0724c25": "他，不循正理，報在燒煮，不亦宜乎。釋子或然，",
    "T38n1779_001:0724c26": "即同外道。《大論》偈云「自法愛染故，毀訾他人",
    "T38n1779_001:0724c27": "法，雖持戒行人，不脫地獄苦。」斯言有徵，學者",
    "T38n1779_001:0724c28": "慎之。二、約教，二：初、正解，二：初、約教，三：初、標。本",
    "T38n1779_001:0724c29": "一寂理隨機分四，就當教辨，理俱無說，故云",
    "T38n1779_001:0725a01": "四不可說。二、「一因」下，釋。俱隣，即陳如也。并餘",
    "T38n1779_001:0725a02": "四人，故云等也。法眼淨，即初果。明五義者，即",
    "T38n1779_001:0725a03": "苦、空、無常、無我、寂滅也。「引無量義明般若華",
    "T38n1779_001:0725a04": "嚴以證假名」者，荊溪云：且從歷劫以證假名，",
    "T38n1779_001:0725a05": "非謂二經部全在假。彼多說故，故借用之。「若",
    "T38n1779_001:0725a06": "菩薩」下，見佛性、開佛知見悉在初住。三、「佛法」",
    "T38n1779_001:0725a07": "下，結。通指四教名為佛法。二、約味，二：初、通示",
    "T38n1779_001:0725a08": "五味。二、「此經」下，別顯今經。二、「問」下，釋疑。三、觀",
    "T38n1779_001:0725a09": "心，二：初、正解，三：初、標示。二、「華嚴」下，引證。佛心",
    "T38n1779_001:0725a10": "准真、生心唯妄。迷真成妄，了妄即真。波水",
    "T38n1779_001:0725a11": "藤蛇，喻意可識。生佛理等，真妄一如。是故欲",
    "T38n1779_001:0725a12": "知佛心但觀生心，如欲識水觀波可知。故《十",
    "T38n1779_001:0725a13": "不二門》云「三千同在心地，與佛心地三千不",
    "T38n1779_001:0725a14": "殊。」一塵喻生心，經卷喻佛心，心具三千即佛",
    "T38n1779_001:0725a15": "心也。三、觀心即具四理者，由心本具外境能",
    "T38n1779_001:0725a16": "熏，故觀如理有四種異。若了三觀，于何不收。",
    "T38n1779_001:0725a17": "二、釋疑。「六即分別」者，即故凡亦必具六，故聖",
    "T38n1779_001:0725a18": "唯在佛。是故始凡理具而不疑，無趣取無怯。",
    "T38n1779_001:0725a19": "終聖在佛，而無上慢以生自大。此六即義，起",
    "T38n1779_001:0725a20": "自一家深符圓旨，永無眾過。暗禪者多增上",
    "T38n1779_001:0725a21": "慢，文字者推功上人，並由不曉六而復即。今",
    "T38n1779_001:0725a22": "名字位人依經修觀，免同數寶。晉譯《華嚴》云",
    "T38n1779_001:0725a23": "「譬如貧窮人，終日數他寶，自無半錢分。於法",
    "T38n1779_001:0725a24": "不修行，多聞亦如是。」二、親承音旨，二：初、標示。",
    "T38n1779_001:0725a25": "二、「一總」下，正解，三：初、總釋，二：初、正解，二：初、約",
    "T38n1779_001:0725a26": "義略解。二、引論廣釋。「學無學人」者，學即前三",
    "T38n1779_001:0725a27": "果，無學即第四果。阿難為侍者是學人，至結",
    "T38n1779_001:0725a28": "集時已是無學人，隨俗稱我，故不乖物宜；內",
    "T38n1779_001:0725a29": "無我執，故不乖真實。「人無怪也」者，聖人稱我，",
    "T38n1779_001:0725b01": "如金易銅，世無嫌怪。「耳根不壞」等者，舊明耳",
    "T38n1779_001:0725b02": "識四緣生，一根、二塵、三空、四作意。文中唯闕",
    "T38n1779_001:0725b03": "空緣，和合兼之非餘闕緣，故能生識。新云耳",
    "T38n1779_001:0725b04": "識九緣生，如名數家說。二、「問」下，釋疑，二：初、約",
    "T38n1779_001:0725b05": "時前後釋疑，二：初、疑。「自爾之前」者，爾，此也。「為",
    "T38n1779_001:0725b06": "魔所蔽」者，即於婆羅林外，為六十億魔現佛身",
    "T38n1779_001:0725b07": "廣說法門以惑阿難。佛令文殊宣呪索之，阿",
    "T38n1779_001:0725b08": "難於是得還，委如《大經．陳如品》說。二、「答」下，釋，",
    "T38n1779_001:0725b09": "二：初、明集經藏稱我聞，二：初、展轉聞。初依《大",
    "T38n1779_001:0725b10": "論》似從他聞，次引《舍利弗問經》乃定力自聞，",
    "T38n1779_001:0725b11": "名展轉也。言佛覺者，秖是佛加覺力如佛，故",
    "T38n1779_001:0725b12": "名佛覺三昧。已證非從他聞，故云自能用本",
    "T38n1779_001:0725b13": "願力為持佛法故。二、「又報」下，佛重說。《報恩經》",
    "T38n1779_001:0725b14": "第六云「佛求其為侍者，許已仍求四願：一不",
    "T38n1779_001:0725b15": "受故衣；二不受別請；三不同諸比丘，須見即",
    "T38n1779_001:0725b16": "見」，第四願如疏。《大經》亦明阿難求四願，其第",
    "T38n1779_001:0725b17": "四即出入無時，與《報恩》異，故云三如《涅槃》。二、",
    "T38n1779_001:0725b18": "「復次」下，明律論稱我聞。佛在波羅奈，最初為",
    "T38n1779_001:0725b19": "五人說契經藏，滅後阿難結集。佛在羅閱耆，",
    "T38n1779_001:0725b20": "最初為須那提說毘尼藏，滅後波離結集。佛",
    "T38n1779_001:0725b21": "在毘舍離獼猴池，最初為󰍑耆子說阿毘曇藏，",
    "T38n1779_001:0725b22": "滅後五百羅漢結集為《相續解脫經》，是佛自",
    "T38n1779_001:0725b23": "說故且名經，後廣集法相乃名為論。故知",
    "T38n1779_001:0725b24": "論藏不獨滅後也。若爾，三藏既俱佛說，故知",
    "T38n1779_001:0725b25": "論藏亦有稱我聞義。二、「問阿」下，約法大小釋",
    "T38n1779_001:0725b26": "疑，二：初、疑。二、「答」下，釋，三：初、但集小乘。二、亦集",
    "T38n1779_001:0725b27": "共教。三、兼集不共，二：初敘他解。荊溪云：據此",
    "T38n1779_001:0725b28": "應引大乘經論證。今云「正法念」者，且據迹中",
    "T38n1779_001:0725b29": "多種之文，非謂小乘所明。阿難能持大小，既",
    "T38n1779_001:0725c01": "有多種，不可共持一小乘藏。故小多名密擬",
    "T38n1779_001:0725c02": "後廣。二、「今謂」下，今助釋。他人引文既當，故今",
    "T38n1779_001:0725c03": "師以四教助釋之。「阿難持」者，任持大乘，如地",
    "T38n1779_001:0725c04": "持物。不共，即別圓也。持中道教，如海含容。《法",
    "T38n1779_001:0725c05": "華疏》更依《阿含》加典藏持別、海唯持圓。今據",
    "T38n1779_001:0725c06": "二教理實，故總為一。二、別釋，三：初、標章。二、「我",
    "T38n1779_001:0725c07": "亦」下，解義，二：初、我，二：初、約教，二：初、正明我。「在",
    "T38n1779_001:0725c08": "第五藏」者，犢子是附佛法外道，自以聰明，讀",
    "T38n1779_001:0725c09": "《舍利弗毘曇》，自制別義，言我在四句外，故言",
    "T38n1779_001:0725c10": "第五。言四句者，外道計色即是我、離色是我、",
    "T38n1779_001:0725c11": "色中有我、我中有色。餘四陰亦然。或云三世",
    "T38n1779_001:0725c12": "及無為法為四句，名我為第五不可說藏也。",
    "T38n1779_001:0725c13": "「是等」者，謂上三部也。「悉破外人」者，犢子附佛，",
    "T38n1779_001:0725c14": "還破外外道也。「別教」者，荊溪云：然別所明，非",
    "T38n1779_001:0725c15": "無諸部釋我等義，但非正意故不別云，今從",
    "T38n1779_001:0725c16": "勝說故云自在。「善於知見」者，出假利他，以道",
    "T38n1779_001:0725c17": "種智知法眼見也，應病與藥故無罣礙。「似我",
    "T38n1779_001:0725c18": "識」者，暹曰「論云：非有虛妄塵顯現依止，是名",
    "T38n1779_001:0725c19": "依他性相。釋曰：定無所有，故言非有。非有物",
    "T38n1779_001:0725c20": "而為六識緣緣，故言虛妄。塵我識生，住滅等",
    "T38n1779_001:0725c21": "心變異明了，故言顯現。此顯現以他性為因，",
    "T38n1779_001:0725c22": "故言依止。譬如執我為塵，此塵實無所有。以",
    "T38n1779_001:0725c23": "我非有，故由心變異顯現似我，故說非有虛",
    "T38n1779_001:0725c24": "妄塵顯現此事故，言似我也」。「中道佛性即我",
    "T38n1779_001:0725c25": "義」者，《涅槃》云「我者即是如來藏義，一切眾生",
    "T38n1779_001:0725c26": "悉有佛性即是我義。」「無我法中有真我」者，即",
    "T38n1779_001:0725c27": "邊而中故、即偏而圓故。二、「前三」下，判釋，二：初、",
    "T38n1779_001:0725c28": "判權實。二、「問」下，釋疑妨。荊溪云：此問意者，隨",
    "T38n1779_001:0725c29": "俗說我，四教並應我是世俗，何得更立自在",
    "T38n1779_001:0726a01": "之名及以不二？答中意者，三教隨情從多屬",
    "T38n1779_001:0726a02": "俗，別雖自在望圓仍俗。別教地前未觀不二，",
    "T38n1779_001:0726a03": "後心雖證，從教不得名永自在。圓教明我，我",
    "T38n1779_001:0726a04": "即是聞者，能聞所聞皆法界故，故使我外更",
    "T38n1779_001:0726a05": "無別聞。二、「用教」下，約味。二、明聞，二：初、約教，二：",
    "T38n1779_001:0726a06": "初、引經總立。二、「藏」下，配教釋義，四：初、藏，二：初、",
    "T38n1779_001:0726a07": "正釋。「小生生大生」者，《俱舍》云「此有生生等，於",
    "T38n1779_001:0726a08": "八一有能。」謂本四相及隨四相為八。大相名",
    "T38n1779_001:0726a09": "本，小相名隨。以此八故，令一切法成有為相。",
    "T38n1779_001:0726a10": "言生生者，謂小生生大生。等謂等餘三相，謂",
    "T38n1779_001:0726a11": "小住、住、大住，小異、異、大異，小滅、滅、大滅。於八一",
    "T38n1779_001:0726a12": "有能者，小相於一有能，能相大相。大相於八",
    "T38n1779_001:0726a13": "有能，謂一大相起時必與三大相及四小相",
    "T38n1779_001:0726a14": "俱起，并一本法，故云於八。餘三大相亦爾。「今",
    "T38n1779_001:0726a15": "亦」下，以生例聞。以三藏實有，故存大小。二、料",
    "T38n1779_001:0726a16": "簡，二：初、問。荊溪云「生生至不斷」者，以生生法",
    "T38n1779_001:0726a17": "是世俗故。二、答，二：初、明去行取教。二、「但」下，示",
    "T38n1779_001:0726a18": "約行有妨。二、通三別。「世諦死時」者，止觀以破",
    "T38n1779_001:0726a19": "無明為世諦死，今約破塵砂也。「而生聞持至",
    "T38n1779_001:0726a20": "能持」者，得道種智，遍學四教四門也。荊溪云",
    "T38n1779_001:0726a21": "「通教不聞聞、別教聞不聞」者，若準諸文，二句",
    "T38n1779_001:0726a22": "對教與今文相有迴互者。何耶？以義互通故",
    "T38n1779_001:0726a23": "可通用。於經本文皆不爾也，並是隨義故得",
    "T38n1779_001:0726a24": "互論。以大經中生等釋聞，生句與聞次第亦",
    "T38n1779_001:0726a25": "等，以至釋生亦復如是。故《大經》云「生不生、不",
    "T38n1779_001:0726a26": "生生、生生不生不生。」是故從義迴互無在。言",
    "T38n1779_001:0726a27": "義通者，何以通教作不聞聞，雖空而色。聞不",
    "T38n1779_001:0726a28": "聞者，色即是空。若作別釋，不聞聞者從空出",
    "T38n1779_001:0726a29": "假，聞不聞者如空種樹。雖種而空，二義俱通，",
    "T38n1779_001:0726b01": "守名何益？四、圓，二：初、正解。「聞相盡」者，二邊亡",
    "T38n1779_001:0726b02": "也，故云不聞不聞。二、徵釋，二：初、徵。問意者，荊",
    "T38n1779_001:0726b03": "溪云：恐不了者見不聞不聞，復云相盡，謂永",
    "T38n1779_001:0726b04": "不聞與聞相違，故須問之以生後答。此意欲",
    "T38n1779_001:0726b05": "顯二死聞盡、自在聞生。是故答中若相似盡",
    "T38n1779_001:0726b06": "能相似聞，若究竟盡能究竟聞。二、釋，三：初、反",
    "T38n1779_001:0726b07": "斥示過。二、「如法」下，以凡況聖。相似內凡聞法",
    "T38n1779_001:0726b08": "尚爾，況分聖耶。三、「故大」下，引證聞相。妙理湛",
    "T38n1779_001:0726b09": "然本無說示，能如是知方曰多聞。故若知之",
    "T38n1779_001:0726b10": "言通於似真。知者照也。二、「用四」下，約味。三、釋",
    "T38n1779_001:0726b11": "疑，二：初、疑。荊溪云：問大論等者，前問俱應名",
    "T38n1779_001:0726b12": "世流布，有何真我？今問應合一切俱無，何得",
    "T38n1779_001:0726b13": "此中更論於有？即違問也。「若爾」下，結難。二、釋，",
    "T38n1779_001:0726b14": "二：初、明法無定性。荊溪云：若定有者不應有",
    "T38n1779_001:0726b15": "四，若定無者亦不應四。二、「若其」下，示執無之",
    "T38n1779_001:0726b16": "過。荊溪云：則有二失。一者壞佛方便教失，方",
    "T38n1779_001:0726b17": "便對實則有四種；二者增於不信之人破正",
    "T38n1779_001:0726b18": "教失，以不信者不信佛有逗機眾教。今還不",
    "T38n1779_001:0726b19": "許佛法諸教正義，當於不信之人所不信境。",
    "T38n1779_001:0726b20": "三藏教中尚有三文以明於我假實不同、更",
    "T38n1779_001:0726b21": "互破立，顯我不無。及後三教並明有我，是故",
    "T38n1779_001:0726b22": "當知不可無也。雖然許有，不可定一意，欲並",
    "T38n1779_001:0726b23": "存權實諸說，以醻難者佛法無我。故知。任彼",
    "T38n1779_001:0726b24": "各立其宗。方便教中三藏已多，況復三權",
    "T38n1779_001:0726b25": "一實相對其名不一，何得一向云無我耶？故",
    "T38n1779_001:0726b26": "知有無無非佛法。三、觀心。三、感教之時，二：初、",
    "T38n1779_001:0726b27": "來意。「時方」者，方即處所，如毘耶離等。二、「一總」",
    "T38n1779_001:0726b28": "下，解釋，三：初、總釋，二：初、引論總立。數即一也。",
    "T38n1779_001:0726b29": "「實無」者，真空法中實無時數，故陰等三科妄",
    "T38n1779_001:0726c01": "法所不攝也。「隨」下，真空雖無，隨俗說有。故《大",
    "T38n1779_001:0726c02": "論》第二云「問：佛法中數時等法實無，陰界入",
    "T38n1779_001:0726c03": "所不攝故。何以言一時？答：雖實無一時，隨世",
    "T38n1779_001:0726c04": "俗說一時無咎。」義如向解，不通餘說。二、「言四」",
    "T38n1779_001:0726c05": "下，牒名釋義，二：初、牒名。二、「若通」下，釋義，二：初、",
    "T38n1779_001:0726c06": "依名汎解，二：初、釋感教。「一期教」者，始〈佛國〉、終",
    "T38n1779_001:0726c07": "〈囑累〉，名一期也。「戒序」者，荊溪云：古《梵網經》經",
    "T38n1779_001:0726c08": "初有序「春分四月」，以佛法無秋，但分三時，故",
    "T38n1779_001:0726c09": "當四月。二、「若約」下，釋得道。「如苦忍一剎那」者，",
    "T38n1779_001:0726c10": "既不出觀無聞法義，藉於前聞得入見諦，此",
    "T38n1779_001:0726c11": "以剎那而為一時。二、「今約」下，正示今意。「世善",
    "T38n1779_001:0726c12": "機發」者，世善人天善也。「即是多時」者，荊溪云：",
    "T38n1779_001:0726c13": "不同苦忍一剎那故、以有漏心時節長故、以",
    "T38n1779_001:0726c14": "世間善其心雜故。下之三門亦復如是，故前",
    "T38n1779_001:0726c15": "三門皆具四悉，唯第四門獨論時也。「又解」下，",
    "T38n1779_001:0726c16": "即所未聞經，佛為重說也。二、「二約」下，別釋，二：",
    "T38n1779_001:0726c17": "初、約教。荊溪云：法無別時，必約實法以論一",
    "T38n1779_001:0726c18": "時。「破時顛倒」者，入空也。「能分別等」者，出假也。",
    "T38n1779_001:0726c19": "「攝大乘」下，暹云：彼論第五曰「由本識能變異",
    "T38n1779_001:0726c20": "作十一識，本識即是十一識種子。」言十一識",
    "T38n1779_001:0726c21": "者，一身識、二身者識、三受者識、四應受識、五",
    "T38n1779_001:0726c22": "正受識、六世識、七數識、八處識、九言說識，",
    "T38n1779_001:0726c23": "此等識因言說熏習種子生；十自他差別識，",
    "T38n1779_001:0726c24": "因我見熏習種子生；十一善惡兩道生死識，因",
    "T38n1779_001:0726c25": "有分熏習種子生。釋曰：身識謂眼等五界。身",
    "T38n1779_001:0726c26": "者識謂染污識。受者識謂意界。應受識謂色",
    "T38n1779_001:0726c27": "等六外界。正受識謂六識。世識謂生死相續",
    "T38n1779_001:0726c28": "不斷。釋曰：為明眾生果報無始以來三世生",
    "T38n1779_001:0726c29": "死相續不斷，故須立世識。數識謂從一乃至",
    "T38n1779_001:0727a01": "阿僧祇。釋曰：為明眾生果報有諸界多少不",
    "T38n1779_001:0727a02": "同，如四界六界十八界等故，須立數識攝一",
    "T38n1779_001:0727a03": "切數。處識謂器世界。釋曰：為明眾生所居，",
    "T38n1779_001:0727a04": "如人天惡道有無量差別故，須立處識攝一切",
    "T38n1779_001:0727a05": "處。言說識，謂見聞覺知各有多種，因此有無",
    "T38n1779_001:0727a06": "量言說作事，言說與見等更互相顯示，故須立",
    "T38n1779_001:0727a07": "言說識攝一切言說。此十一識，皆以分別為",
    "T38n1779_001:0727a08": "因，虛妄為果。荊溪云：若從分別數之，與世以",
    "T38n1779_001:0727a09": "辨識者，數世事廣，故屬別教；況《攝論》中不明",
    "T38n1779_001:0727a10": "小乘，復少圓義，故此世數必屬於別。今謂離",
    "T38n1779_001:0727a11": "真有妄，加以分別事廣，即別教義，故明一時",
    "T38n1779_001:0727a12": "引彼數世。一即是數，時即是世。「一時入一切",
    "T38n1779_001:0727a13": "時」等者，長短唯心，故能相入。荊溪云：具如《華",
    "T38n1779_001:0727a14": "嚴》剎那三世九世具足，況復七日對一劫耶。",
    "T38n1779_001:0727a15": "「華嚴十一切」者，暹云：舊經第二十五云「佛子！",
    "T38n1779_001:0727a16": "一切諸佛有十種巧妙方便。」第六方便云「一",
    "T38n1779_001:0727a17": "切諸佛能於一時皆悉分別知一切時，不捨離",
    "T38n1779_001:0727a18": "生平等正法，而一切時皆所不攝。非晝非夜",
    "T38n1779_001:0727a19": "乃至云非時不離時，而於無量時轉法輪未",
    "T38n1779_001:0727a20": "曾暫息，是為一切諸佛巧妙方便。」今謂疏通",
    "T38n1779_001:0727a21": "舉十，意在第六以證一時。既理事融通，故屬",
    "T38n1779_001:0727a22": "圓義。二、「二」下，約味。三、觀心，約三觀攝四教一",
    "T38n1779_001:0727a23": "時，如文。",
    "T38n1779_001:0727a24": "維摩經略疏垂裕記卷第一"
}