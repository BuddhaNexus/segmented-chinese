{
    "X79n1560_024:0538c03": "禪林僧寶傳卷第二十四",
    "X79n1560_024:0538c05": "宋明白庵居沙門　洪惠　撰",
    "X79n1560_024:0538c06": "仰山偉禪師",
    "X79n1560_024:0538c07": "禪師名行偉。生于氏。大名人也。幼寡笑語。頺然地坐",
    "X79n1560_024:0538c08": "終日。伏犀插額。眉目疎秀。人皆異之。年十九。遊京師。",
    "X79n1560_024:0538c09": "聞寶相寺大乘師。方益有鑒裁。謁之。益曰。君風神不",
    "X79n1560_024:0538c10": "凡。然非凌煙麒麟所宜置。正當袒肩荷擔如來。乃稱",
    "X79n1560_024:0538c11": "耳。偉欣然曰。此吾心也。願執役掃除。益以講學聚徒。",
    "X79n1560_024:0538c12": "偉甘勤力。挽車運粟。破薪佐炊。無所不為者。十三年。",
    "X79n1560_024:0538c13": "乃剃落受具。辭益經行諸方。益令入洛。遂受賢首教",
    "X79n1560_024:0538c14": "於太三藏。成名繼其席常千人。講無定居。南游門弟",
    "X79n1560_024:0538c15": "子。有願隨者。偉不却。至淮上。所至禪林。盛藉藉聞宗",
    "X79n1560_024:0538c16": "師名。心怪之。舘淮山古寺。見昔同學法亮黲衲勃窣。",
    "X79n1560_024:0538c17": "高其衣裙。布纏兩脛。驚曰。亮亦逃矣。呼俱行者。聚觀",
    "X79n1560_024:0538c18": "太息。亮笑敘寒溫而已。偉問曰。汝今稱禪者。禪宗奧",
    "X79n1560_024:0538c19": "義語我來。亮曰。待我死後。為汝敷說。偉曰。狂耶。亮曰。",
    "X79n1560_024:0538c20": "我狂已息。汝今方熾。即趨去。偉請其屬曰。亮聞見淹",
    "X79n1560_024:0538c21": "愽。知法解義倍我。今甘爾。禪家。必有長處。乃獨行詣",
    "X79n1560_024:0538c22": "黃蘗。謁南禪師。依止二年。每造室。南公必斂目。良久",
    "X79n1560_024:0538c23": "乃語。偉曰。和尚見行偉。必合眼何耶。曰。麻谷見良遂",
    "X79n1560_024:0538c24": "來。荷鋤鋤草。良遂有悟處。我見汝來。但閑閉目。汝雖",
    "X79n1560_024:0539a01": "無悟。然且有疑。尚亦可在。偉滋不曉。時泐潭月禪師。",
    "X79n1560_024:0539a02": "與南公同坐夏積翠。月以經論有聲。偉甞侍座。聽其",
    "X79n1560_024:0539a03": "談論。因讀小釋迦傳曰。韋尚書問仰山寂公。禪師尋",
    "X79n1560_024:0539a04": "常如何接人。寂曰。僧來必問來為何事。曰來親覲。又",
    "X79n1560_024:0539a05": "問。還見老僧否。曰見。又問。老僧何似驢。僧未有詶者。",
    "X79n1560_024:0539a06": "韋曰。若言見。爭奈驢。若言不見。今禮覲誰。以此故難",
    "X79n1560_024:0539a07": "答。寂曰。無人如尚書辯析者耳。月公稱善。偉亦以為",
    "X79n1560_024:0539a08": "然。南公獨曰。溈仰宗枝。不到今者。病在此耳。偉日夜",
    "X79n1560_024:0539a09": "究思。不悟其意。將治行而西。卜庵嵩少之下。為粥飯",
    "X79n1560_024:0539a10": "僧。夜與一僧同侍座。僧問。法華經言。得解一切眾生",
    "X79n1560_024:0539a11": "語言陀羅尼。何等語是陀羅尼。南公顧香鑪。僧即引",
    "X79n1560_024:0539a12": "手。候火有無。無火。又就添以炷香。仍依位而立。南公",
    "X79n1560_024:0539a13": "笑曰。是此陀羅尼。偉驚喜。進曰。如何解。南公令僧且",
    "X79n1560_024:0539a14": "去。僧揭簾趨出。南公曰。若不解。爭能與麼。偉方有省。",
    "X79n1560_024:0539a15": "偉律身甚嚴。燕坐忘夜旦。占一室謝絕交游。有過偉",
    "X79n1560_024:0539a16": "者。虗己座以延之。躬起炷香。叉手而立。南公聞之以",
    "X79n1560_024:0539a17": "為。大絕物。非和光同塵之義。面誡之。對曰。道業未辨。",
    "X79n1560_024:0539a18": "歲月如流。大根器。如雲門趙州猶曰。我惟粥飯二時",
    "X79n1560_024:0539a19": "是雜用心。又曰。我豈有工夫閑處用。矧行偉根性。日",
    "X79n1560_024:0539a20": "劫相倍者。甯暇囿世情。事清談。諛悅人。增我相乎。南",
    "X79n1560_024:0539a21": "公賢之。熈寧二年。南公歿于黃龍。江西使者。檄宣春。",
    "X79n1560_024:0539a22": "厚禮致。以居仰山。未朞年。法席冠江淮。平昔同參。知",
    "X79n1560_024:0539a23": "名者皆集。道俗尊事之。謂之後身通智。性剛蒞事有",
    "X79n1560_024:0539a24": "法度。俾某人職某事。莫敢違者。嘗遣化十二輩。偉以",
    "X79n1560_024:0539b01": "其名付維那。使明日俱來。受曲折。及會茶輙失一人。",
    "X79n1560_024:0539b02": "偉問為誰。曰隨州永泰。偉方經營中。首座曰。泰游山",
    "X79n1560_024:0539b03": "去。請以他僧備員。偉然之。俄有告者曰。泰寔在。首座",
    "X79n1560_024:0539b04": "匿之。以欺眾耳。偉色莊使搜得之。泰自陳。怯弱懼失",
    "X79n1560_024:0539b05": "所受事。首座寔不知也。偉令擊鐘。集眾白曰。首座已",
    "X79n1560_024:0539b06": "分座授道。又老師所賞識。昧心罔眾。他人猶不可為。",
    "X79n1560_024:0539b07": "乃甘自破壞乎。首座屏息受罰。俱永泰者出院。諸方",
    "X79n1560_024:0539b08": "伏其公。泰後嗣其法。住黃蘗山。首座住溈山。嗣黃龍。",
    "X79n1560_024:0539b09": "偉夏夜坐深林。祖以食蚊蚋。會腸毒作。十日不愈。以",
    "X79n1560_024:0539b10": "刀絕之尺許。血流不止。門人泣曰。師獨奈何不少忍。",
    "X79n1560_024:0539b11": "曰。為其障我行道。蒲伏牀上。無所利於物。得死不愈",
    "X79n1560_024:0539b12": "于生乎。元豐三年十一月二十六日。說偈而化。後三",
    "X79n1560_024:0539b13": "日闍維。得五色舍利。骨石栓索勾連。塔于寺之東。閱",
    "X79n1560_024:0539b14": "世六十三。坐三十三夏。",
    "X79n1560_024:0539b15": "贊曰。法句經言。若起精進心。是妄非精進。觀偉施為。",
    "X79n1560_024:0539b16": "宜若起心者何哉。永嘉曰。晝夜精勤。恐緣差故。不惜",
    "X79n1560_024:0539b17": "身命。以知恩故。偉方畏緣差。負法道之恩。引雲門趙",
    "X79n1560_024:0539b18": "州。以自較渠。恤是真是妄哉。非志列秋霜。何以若此",
    "X79n1560_024:0539b19": "耶。",
    "X79n1560_024:0539b20": "東林照覺總禪師",
    "X79n1560_024:0539b21": "禪師名常生。劍州尤谿施氏。母夢男子。頎然色如金。",
    "X79n1560_024:0539b22": "握白芙蓉三柄。以授之。但一柄得。餘委地。覺而娠。後",
    "X79n1560_024:0539b23": "誕三子。伯仲皆不育。總其季也。年十一依寶雲寺文",
    "X79n1560_024:0539b24": "兆法師出家。又八年落髮。詣建州大中寺。契思律師",
    "X79n1560_024:0539c01": "受具。神觀秀異。鸞翔虎視。威掩萬僧。偉如也。初至吉",
    "X79n1560_024:0539c02": "州禾山。依禪智材公。材有人望。厚禮延之不留。聞南",
    "X79n1560_024:0539c03": "禪師之風。辭材至歸宗。久之無所得而去。歸宗寺火。",
    "X79n1560_024:0539c04": "南公遷石門南塔。又往從之。及南公自石門。而遷黃",
    "X79n1560_024:0539c05": "蘗積翠。自積翠而遷黃龍。總皆在焉。二十年之間。凡",
    "X79n1560_024:0539c06": "七往返。南公佳其勤勞。稱于眾。總自負密受。大法旨",
    "X79n1560_024:0539c07": "決。志將大掖臨濟之宗。名聲益遠。叢林爭追崇之。南",
    "X79n1560_024:0539c08": "公歿。哭之不成聲。戀戀不忍去。明年洪州太守榮公",
    "X79n1560_024:0539c09": "修撰。請住泐潭。其徒相語曰。馬祖再來也。道俗爭先",
    "X79n1560_024:0539c10": "願見。元豐三年　詔。革江州東林律居為禪席。觀文",
    "X79n1560_024:0539c11": "殿學士王公韶。出守南昌。欲延寶覺禪師心公。寶覺",
    "X79n1560_024:0539c12": "舉總自代。總知宵遁。去千餘里。王公檄諸郡。期必得",
    "X79n1560_024:0539c13": "之。竟得之新淦殊山窮谷中。遂應命。其徒又相語曰。",
    "X79n1560_024:0539c14": "遠公甞有讖記。曰。吾滅七百年後。有肉身大士。革吾",
    "X79n1560_024:0539c15": "道場。今符其語矣。總之名。遂聞天子。有詔住相國智",
    "X79n1560_024:0539c16": "海禪院。總固稱山野老病。不能奉詔。然州郡敦遣急",
    "X79n1560_024:0539c17": "於星火。其徒又相語曰。聦明泉者。適自涸(遠公所酌之泉。在方",
    "X79n1560_024:0539c18": "丈之西也)。凡兩月而得旨。如所乞。就賜紫伽梨。號廣惠。其",
    "X79n1560_024:0539c19": "徒又相語曰。聦明泉復湧沸矣。元祐三年。徐國王奏",
    "X79n1560_024:0539c20": "號。照覺禪師。總於衲子有大緣。槌拂之下。眾盈七百。",
    "X79n1560_024:0539c21": "總甞燕坐。私相告曰。方丈夜有白光。天香郁然。其得",
    "X79n1560_024:0539c22": "眾心如此。山門遣化。多邊徼瘴霧處。有死於其所者。",
    "X79n1560_024:0539c23": "總必泣設位祭奠。盡禮薦拔。以故人人感動。羅漢系",
    "X79n1560_024:0539c24": "南禪師。祐公之子。有禪學。未為叢林所信。至東林。總",
    "X79n1560_024:0540a01": "大鐘橫撞。萬指出迎。於清谿之上。於是諸方傳之。號",
    "X79n1560_024:0540a02": "小南。其成就後學。又如此。總住持十二年。廈屋崇成。",
    "X79n1560_024:0540a03": "金碧照煙雲。如夜摩覩史之宮。從天而墮。天下學者。",
    "X79n1560_024:0540a04": "從風而靡。叢席之盛。近世所未有也。六年八月示疾。",
    "X79n1560_024:0540a05": "九月二十九日浴罷安坐。泊然而寂。十月八日全身",
    "X79n1560_024:0540a06": "葬於鴈門塔之東。閱世六十七。坐四十九夏。",
    "X79n1560_024:0540a07": "贊曰。予甞游東林。覧觀太息。念其剏(御名)之功。叢林之",
    "X79n1560_024:0540a08": "盛。非願力大士。莫能為之也。東坡詞曰。堂堂總公。僧",
    "X79n1560_024:0540a09": "中之龍。呼吸為雲。噫欠為風。是事且止。聊觀其一戲。",
    "X79n1560_024:0540a10": "蓋將談笑不起于座。而化廬山之下。為梵釋龍天之",
    "X79n1560_024:0540a11": "宮。渠不信夫。",
    "X79n1560_024:0540a13": "禪林僧寶傳卷第二十四"
}