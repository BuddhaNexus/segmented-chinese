{
    "T14n0550_002:0867b03": "金色童子因緣經卷第二",
    "T14n0550_002:0867b04": "譯經三藏朝散大夫試鴻",
    "T14n0550_002:0867b05": "臚卿光梵大師賜紫沙門",
    "T14n0550_002:0867b06": "臣惟淨等奉　詔譯",
    "T14n0550_002:0867b07": "爾時金色童子，其後常時親近有智沙門婆",
    "T14n0550_002:0867b08": "羅門等，隨逐聽受善妙所說解脫道法，或復",
    "T14n0550_002:0867b09": "親自書寫經典，及營勝事。",
    "T14n0550_002:0867b10": "是時，日照商主於王舍城外有一大園，花菓",
    "T14n0550_002:0867b11": "繁茂清流嚴好，金色童子日往遊適，或時棲",
    "T14n0550_002:0867b12": "處讀誦經典。時王舍城中有一妓女，名迦尸",
    "T14n0550_002:0867b13": "孫那利，年少端嚴人皆欣慕。",
    "T14n0550_002:0867b14": "是時國主阿闍世王，有一大臣其名勇戾，王",
    "T14n0550_002:0867b15": "極寵念多所委用，於彼妓女素深染緣，日日",
    "T14n0550_002:0867b16": "邀詣勇戾園中嬉戲娛樂。其後一時，彼迦尸",
    "T14n0550_002:0867b17": "孫那利女眾妙莊嚴，出王舍城詣勇戾園，方",
    "T14n0550_002:0867b18": "及路次，見金色童子亦出王舍城外詣日照園",
    "T14n0550_002:0867b19": "中，色相殊麗端正嚴好，身有金色威光艶赫，",
    "T14n0550_002:0867b20": "金黃色衣自然覆體，悅目適心眾共瞻覩。彼",
    "T14n0550_002:0867b21": "女見已，乃作是念：「奇哉！色相殊妙若此。奇哉！",
    "T14n0550_002:0867b22": "威光艶赫無比。」念已，即時恣其瞻矚，又復思",
    "T14n0550_002:0867b23": "惟：「世間若有具福女人，應得此子而為其夫，",
    "T14n0550_002:0867b24": "尠福女人彼應難得如是丈夫嬉戲娛樂。然",
    "T14n0550_002:0867b25": "我今者其復云何？欲祈緣契有無礙耶？何以",
    "T14n0550_002:0867b26": "故？今此童子諸丈夫中而獨殊麗，我今雖復",
    "T14n0550_002:0867b27": "極生愛戀，設何方便而獲契會？」即時趨詣彼",
    "T14n0550_002:0867b28": "童子前，注意觀覩，復自思忖：「今此童子體",
    "T14n0550_002:0867b29": "性端凝具大威德，棄背世間欲染邪緣，趣向",
    "T14n0550_002:0867c01": "涅槃真實正道，我雖愛慕彼不納受；我今不",
    "T14n0550_002:0867c02": "應於斯受恥，我亦不住勇戾園中，宜隨彼往",
    "T14n0550_002:0867c03": "所止之處。」言已，即時密隨童子之後。",
    "T14n0550_002:0867c04": "爾時，童子知是事已，而即速行先入園中，遣",
    "T14n0550_002:0867c05": "守門者關閉其門。是時迦尸孫那利女，隔門",
    "T14n0550_002:0867c06": "白言：「童子！此何道理關閉園門？我今故為",
    "T14n0550_002:0867c07": "汝來至此，汝今堅不令我獲其瞻覩，亦非所",
    "T14n0550_002:0867c08": "宜。」童子默然不答。時彼女人又復惟忖：「今此",
    "T14n0550_002:0867c09": "童子不出二事：一者、或復畢竟不為世欲所",
    "T14n0550_002:0867c10": "染；二者、或為鬼魅所著。於一切處以我色相",
    "T14n0550_002:0867c11": "或以言說，皆悉不能獲其附近，我今雖復志",
    "T14n0550_002:0867c12": "欲親附，然斯觀覩關閉于門，縱使巧智設何",
    "T14n0550_002:0867c13": "等方便，而終於我作其遮止。我今或復勿令",
    "T14n0550_002:0867c14": "知覺，但俟他晨先來園中，潛伏宵止，而是",
    "T14n0550_002:0867c15": "童子其必後來，我即進身潛相附近。」時彼女",
    "T14n0550_002:0867c16": "人作是念已，即復旋歸入於城中。是日，女人",
    "T14n0550_002:0867c17": "不獲造詣勇戾之園。是時，勇戾於自園中竟",
    "T14n0550_002:0867c18": "日遊賞，日時向暮彼亦不來，傾望既久還入",
    "T14n0550_002:0867c19": "城中，即遣使人詣彼迦尸孫那利妓女之舍，",
    "T14n0550_002:0867c20": "謂女人言：「汝於今日以何緣故不至園中？」是",
    "T14n0550_002:0867c21": "時女人巧運方計，答使人言：「汝可為我啟白",
    "T14n0550_002:0867c22": "大臣：『我於今日風恙所縈，頭目昏痛，由斯事",
    "T14n0550_002:0867c23": "故不獲詣園。』」使人受言未遑迴白，親里近人",
    "T14n0550_002:0867c24": "潛已告語：「是日女人都無疾恙，但為往彼金",
    "T14n0550_002:0867c25": "色童子園中遊觀，是故不來大臣園所。」",
    "T14n0550_002:0867c26": "爾時，勇戾大臣聞是語已，忿恚欻生審諦思",
    "T14n0550_002:0867c27": "忖：「若此迦尸孫那利女，與彼金色童子有所",
    "T14n0550_002:0867c28": "契會，斯實令我作無義利。」由是忿恚結縛於",
    "T14n0550_002:0867c29": "心，世間所謂女人怨縛，最為第一。",
    "T14n0550_002:0868a01": "是時，大臣恚火燒心極為逼惱，守度是夜。得",
    "T14n0550_002:0868a02": "至明旦，召一侍人而謂言曰：「汝可執劍，從于",
    "T14n0550_002:0868a03": "我後出王舍城詣日照園，我有少緣速疾營",
    "T14n0550_002:0868a04": "作。」侍人答言：「如尊旨命。」爾時，侍人執劍隨",
    "T14n0550_002:0868a05": "從勇戾大臣出王舍城，入彼日照商主園已。",
    "T14n0550_002:0868a06": "時迦尸孫那利妓女，種種嚴身亦出王舍城",
    "T14n0550_002:0868a07": "外，詣于日照商主之園，繼踵而入。時彼女",
    "T14n0550_002:0868a08": "人園中忽見勇戾大臣，見已，驚惶投竄無地，",
    "T14n0550_002:0868a09": "乃作是念：「今日大臣決定於我大作佷惡無",
    "T14n0550_002:0868a10": "義利事。」是時，大臣見女人已，恚火熾然焚燒",
    "T14n0550_002:0868a11": "心意，眉蹙額皺異相悖興，即速奔前執拽其",
    "T14n0550_002:0868a12": "女，髮髻蓬亂覆面于地，勵聲謂言：「汝今來",
    "T14n0550_002:0868a13": "此與彼金色童子誠有要契，妄謂我言風恙",
    "T14n0550_002:0868a14": "縈逼，巧以方計而相欺調，事相若此，怨縛",
    "T14n0550_002:0868a15": "寧逃，諒汝今時故難活命。」",
    "T14n0550_002:0868a16": "是時，迦尸孫那利妓女聞是言已，苦惱自召，",
    "T14n0550_002:0868a17": "大生驚怖：「我今無復命得存耶！」內極悲哀垂",
    "T14n0550_002:0868a18": "淚號泣，從地旋起前詣大臣，禮奉雙足緩發",
    "T14n0550_002:0868a19": "其言，懇切告白：「仁者悲念，不應於我殞害",
    "T14n0550_002:0868a20": "其命，女人之身多生過失，自今而後我不復",
    "T14n0550_002:0868a21": "作，乃至盡壽誓為婢使，願以仁慈止息忿恚，",
    "T14n0550_002:0868a22": "與我殘命使令存活。」時彼大臣雖聞如是悲",
    "T14n0550_002:0868a23": "切之言，以佷毒心都無聽納，於其恚火轉復",
    "T14n0550_002:0868a24": "熾然，謂侍人言：「汝今宜速揮以利劍，斷取其",
    "T14n0550_002:0868a25": "頭棄置于地。」",
    "T14n0550_002:0868a26": "時彼侍人聞是惡者猛惡言已，發大戰怖，乃",
    "T14n0550_002:0868a27": "作是念：「苦哉！癡人極無悲愍，與此女人素深",
    "T14n0550_002:0868a28": "染緣，而何一旦以彼小罪欲害其命？苦哉！我",
    "T14n0550_002:0868a29": "今於斯人所求其養活，猶如蛇毒實堪驚畏，",
    "T14n0550_002:0868b01": "何故我於下劣人所，而求依止？我於諸處隨",
    "T14n0550_002:0868b02": "入艱險，豈非我今死時至耶？或復我今顯說",
    "T14n0550_002:0868b03": "其言而當告白，若顯說時彼或能止如斯罪",
    "T14n0550_002:0868b04": "業，知是不正法已，毀責心意。」又復見是女人",
    "T14n0550_002:0868b05": "驚懅危逼，悲哀涕泣，作是念已，即時合掌前",
    "T14n0550_002:0868b06": "白勇戾大臣言：「惟願仁者，悲哀止息，無令我",
    "T14n0550_002:0868b07": "作如是種類不義利事，無令我作宰殺之人，",
    "T14n0550_002:0868b08": "無令我今勇悍其意而造殺業。我主仁慈，願",
    "T14n0550_002:0868b09": "賜救護，況此女人容止端嚴，人所樂見，王",
    "T14n0550_002:0868b10": "舍城中久時棲止，諸方來者多人欣慕。又此",
    "T14n0550_002:0868b11": "女人一切人眾共所愛念，云何我主明慧有",
    "T14n0550_002:0868b12": "智，於一切人所愛念處，反生瞋恚？願今止",
    "T14n0550_002:0868b13": "息如是惡緣，當免二世極重殺業，無至堅執",
    "T14n0550_002:0868b14": "使其破壞，勿令我身造斯惡行而自焚燒。又",
    "T14n0550_002:0868b15": "此女人色相盛年眾共慈愛，於仁者前悲哀",
    "T14n0550_002:0868b16": "逼迫，以甘軟言懇切祈告。我聞彼言心大戰",
    "T14n0550_002:0868b17": "悚，又聞仁者猛惡之言欲斷其命，轉增惶怖，",
    "T14n0550_002:0868b18": "至于邊地惡人尚無勇心故害人命，況乎仁",
    "T14n0550_002:0868b19": "者能勇害耶？假使一切畜生之類，見諸危逼",
    "T14n0550_002:0868b20": "尚起愍心，況復人倫生殺害意？」是時，侍人說",
    "T14n0550_002:0868b21": "伽陀曰：",
    "T14n0550_002:0868b22": "「仁者所出非理言，　　我尚不欲聞其說，",
    "T14n0550_002:0868b23": "況復使我實所行，　　願今止斯極惡業。」",
    "T14n0550_002:0868b24": "時勇戾大臣聞是說已，以佷恚緣堅執不捨，",
    "T14n0550_002:0868b25": "意念差失不復本心，轉增瞋恚起諸惡相，厲",
    "T14n0550_002:0868b26": "聲謂言：「咄哉！男子！汝於此女亦深愛念，以儻",
    "T14n0550_002:0868b27": "護心違我旨教，隨處遮止不欲彼殺。汝今從",
    "T14n0550_002:0868b28": "命殺即為善；若不殺者，汝於今時命亦不存。」",
    "T14n0550_002:0868b29": "時彼侍人覩斯執見佷惡危逼，乃自惟忖：「苦",
    "T14n0550_002:0868c01": "哉！我今隨逐入是險惡難中，我今若不從命",
    "T14n0550_002:0868c02": "致殺，彼當決定反害我命。何以故？而此女",
    "T14n0550_002:0868c03": "人愛念素深，尚欲堅害，況復於我不致殺耶？",
    "T14n0550_002:0868c04": "我若從命，於此女人賢善之身揮其刃者，我",
    "T14n0550_002:0868c05": "即復何名丈夫耶？我今寧可於一切處壞自",
    "T14n0550_002:0868c06": "身命，決定終不害彼女人。」其後侍人別運方",
    "T14n0550_002:0868c07": "計，即自惟忖：「我今宜應執劍逃竄，若己若",
    "T14n0550_002:0868c08": "他必能護命。」念已，即時持劍奔竄，迅速其步",
    "T14n0550_002:0868c09": "欲出園中。時勇戾大臣亦逐其後，至於門側。",
    "T14n0550_002:0868c10": "時，迦尸孫那利妓女身力羸瘁，餘命無幾，思",
    "T14n0550_002:0868c11": "欲奔竄其力無堪。念已，即時勉力而起，即速",
    "T14n0550_002:0868c12": "前奔至一牆界，牆仞既高不能過越。是處適",
    "T14n0550_002:0868c13": "值大臣旋還，即時女人於阿提目多迦花林",
    "T14n0550_002:0868c14": "之間，避走潛伏，大臣不見，即於是處周行",
    "T14n0550_002:0868c15": "觀矚，乃見女人在高牆側潛伏林間。是時牆",
    "T14n0550_002:0868c16": "下，先有黑蛇潛處其穴，因是出穴螫彼女人",
    "T14n0550_002:0868c17": "右足致傷，大臣見已，亦復奔走。是時女人即",
    "T14n0550_002:0868c18": "自思念：「此必大臣來害我命。」爾時專一唯懷",
    "T14n0550_002:0868c19": "死怖，其後非久即知是處為蛇所螫。是時大",
    "T14n0550_002:0868c20": "臣，旋詣林間觀其女人，瞋恚劇增心無悲愍，",
    "T14n0550_002:0868c21": "即復前拽彼女人身，蹂踐髮髻愈增疲困。苦",
    "T14n0550_002:0868c22": "哉！女人受斯殘害，氣力綿微悶絕于地。是時",
    "T14n0550_002:0868c23": "大臣審復觀矚，見是女人偃仆其地，即自思",
    "T14n0550_002:0868c24": "惟：「今此女人命已殞謝，我應迴復。」然慮餘",
    "T14n0550_002:0868c25": "人窺其事狀，即時舉身越牆而度，入於城",
    "T14n0550_002:0868c26": "內。",
    "T14n0550_002:0868c27": "爾時王舍城中，諸巡警官、周行警察至日照",
    "T14n0550_002:0868c28": "商主園中。到已，見彼金色童子出王舍城至",
    "T14n0550_002:0868c29": "自園內，乃至復見迦尸孫那利妓女偃仆於",
    "T14n0550_002:0869a01": "地。見已，即時極生傷愍，諸臣乃共審諦觀察：",
    "T14n0550_002:0869a02": "「此何惡人無悲愍心，不懼他世罪業報應？深",
    "T14n0550_002:0869a03": "結怨縛殺害其命。苦哉！人倫懷斯慘毒，於女",
    "T14n0550_002:0869a04": "人身無慈致害。」是時群官周遍園中，精審伺",
    "T14n0550_002:0869a05": "察不覩餘狀，又復思忖：「今此女人容止端嚴",
    "T14n0550_002:0869a06": "素傳名譽，而何此中致傷其命？何等惡人造",
    "T14n0550_002:0869a07": "斯惡業？事狀隱暗唯天所明，我等今時未辯",
    "T14n0550_002:0869a08": "其由，亦招罪咎。」于是群官極生憂慼，互起疑",
    "T14n0550_002:0869a09": "心榰頤不樂，群官又復再入園中審細推求。",
    "T14n0550_002:0869a10": "復覩前狀，但見女人偃仆其地：「豈非金色童",
    "T14n0550_002:0869a11": "子宿業報力不能斷耶？何故此女命致殞絕？」",
    "T14n0550_002:0869a12": "爾時，諸巡警官互相議言：「今此妓女何人致",
    "T14n0550_002:0869a13": "殺？我等園中于三審諦周行觀矚，餘無事狀，",
    "T14n0550_002:0869a14": "唯見金色童子。」群官即時召其童子，而發問",
    "T14n0550_002:0869a15": "言：「今此妓女何人所殺？」童子答言：「諸官明察，",
    "T14n0550_002:0869a16": "我於是事雖覩其狀，而實不知誰人所殺？」",
    "T14n0550_002:0869a17": "金色童子因緣經卷第二"
}