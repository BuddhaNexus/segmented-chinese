{
    "T25n1509_080:0620c15": "大智度論釋無盡方便品第六十",
    "T25n1509_080:0620c16": "七卷八十",
    "T25n1509_080:0620c18": "聖者龍樹造",
    "T25n1509_080:0620c19": "後秦龜茲國三藏鳩摩羅什譯",
    "T25n1509_080:0620c20": "67 無盡方便品【經】爾時，須菩提作是念：「是諸佛阿耨多羅",
    "T25n1509_080:0620c21": "三藐三菩提甚深，我當問佛。」作是念已，白佛",
    "T25n1509_080:0620c22": "言：「世尊！是般若波羅蜜不可盡？」佛言：「虛空",
    "T25n1509_080:0620c23": "不可盡故，般若波羅蜜不可盡。」「世尊！云何應",
    "T25n1509_080:0620c24": "生般若波羅蜜？」佛言：「色不可盡故，般若波",
    "T25n1509_080:0620c25": "羅蜜應生；受、想、行、識不可盡故，般若波羅蜜",
    "T25n1509_080:0620c26": "應生。檀波羅蜜不可盡故，般若波羅蜜應生；",
    "T25n1509_080:0620c27": "尸羅波羅蜜、羼提波羅蜜、毘梨耶波羅蜜、禪波",
    "T25n1509_080:0620c28": "羅蜜、般若波羅蜜不可盡故，般若波羅蜜應",
    "T25n1509_080:0620c29": "生；乃至一切種智不可盡故，般若波羅蜜",
    "T25n1509_080:0621a01": "應生。「復次，須菩提！癡空不可盡故，菩薩摩訶",
    "T25n1509_080:0621a02": "薩般若波羅蜜應生；行空不可盡故，菩薩般",
    "T25n1509_080:0621a03": "若波羅蜜應生；識空不可盡故，菩薩般若波",
    "T25n1509_080:0621a04": "羅蜜應生；名色空不可盡故，菩薩般若波",
    "T25n1509_080:0621a05": "羅蜜應生；六處空不可盡故，菩薩般若波羅",
    "T25n1509_080:0621a06": "蜜應生；六觸空不可盡故，菩薩般若波羅蜜",
    "T25n1509_080:0621a07": "應生；受空不可盡故，菩薩般若波羅蜜應生；",
    "T25n1509_080:0621a08": "愛空不可盡故，菩薩般若波羅蜜應生；取空",
    "T25n1509_080:0621a09": "不可盡故，菩薩般若波羅蜜應生；有空不可",
    "T25n1509_080:0621a10": "盡故，菩薩般若波羅蜜應生；生空不可盡故，",
    "T25n1509_080:0621a11": "菩薩般若波羅蜜應生；老死憂悲苦惱空不",
    "T25n1509_080:0621a12": "可盡故，菩薩般若波羅蜜應生。如是，須菩提！",
    "T25n1509_080:0621a13": "菩薩摩訶薩般若波羅蜜應生。須菩提！是",
    "T25n1509_080:0621a14": "十二因緣，是獨菩薩法，能除諸邊、顛倒。坐",
    "T25n1509_080:0621a15": "道場時，應如是觀，當得一切種智。須菩提！",
    "T25n1509_080:0621a16": "若有菩薩摩訶薩以虛空不可盡法，行般若",
    "T25n1509_080:0621a17": "波羅蜜，觀十二因緣，不墮聲聞、辟支佛地，住",
    "T25n1509_080:0621a18": "阿耨多羅三藐三菩提。須菩提！若求菩薩道",
    "T25n1509_080:0621a19": "而轉還者，皆離般若波羅蜜念故；是人不",
    "T25n1509_080:0621a20": "知云何行般若波羅蜜，以虛空不可盡法觀",
    "T25n1509_080:0621a21": "十二因緣。須菩提！若求菩薩道而轉還者，",
    "T25n1509_080:0621a22": "皆不得是方便力故，於阿耨多羅三藐三菩",
    "T25n1509_080:0621a23": "提而轉還。須菩提！若菩薩摩訶薩於阿耨",
    "T25n1509_080:0621a24": "多羅三藐三菩提不轉還者，皆得是方便力",
    "T25n1509_080:0621a25": "故。須菩提！菩薩摩訶薩應以虛空不可盡法",
    "T25n1509_080:0621a26": "觀般若波羅蜜，應以虛空不可盡法生般若",
    "T25n1509_080:0621a27": "波羅蜜。「如是，須菩提！菩薩摩訶薩觀十二因",
    "T25n1509_080:0621a28": "緣時，不見法無因緣生，不見法常不滅；不",
    "T25n1509_080:0621a29": "見法有我、人、壽者、命者、眾生，知者、見者；不見",
    "T25n1509_080:0621b01": "法無常，不見法苦，不見法無我，不見法寂",
    "T25n1509_080:0621b02": "滅、非寂滅。如是，須菩提！菩薩摩訶薩行般若",
    "T25n1509_080:0621b03": "波羅蜜，應如是觀十二因緣。須菩提！若菩",
    "T25n1509_080:0621b04": "薩摩訶薩能如是行般若波羅蜜，是時不見",
    "T25n1509_080:0621b05": "色若常、若無常，若苦、若樂，若我、若無我，若寂滅、",
    "T25n1509_080:0621b06": "若非寂滅；受、想、行、識亦如是。須菩提！菩薩",
    "T25n1509_080:0621b07": "摩訶薩是時亦不見般若波羅蜜，亦不見以",
    "T25n1509_080:0621b08": "是法見般若波羅蜜；禪波羅蜜，乃至阿耨多羅",
    "T25n1509_080:0621b09": "三藐三菩提，亦不見阿耨多羅三藐三菩提，",
    "T25n1509_080:0621b10": "亦不見以是法見阿耨多羅三藐三菩提。如",
    "T25n1509_080:0621b11": "是，須菩提！一切法不可得故，是為應般若",
    "T25n1509_080:0621b12": "波羅蜜行。「若菩薩行無所得般若波羅蜜時，",
    "T25n1509_080:0621b13": "惡魔愁毒，如箭入心。譬如人新喪父母；如是，",
    "T25n1509_080:0621b14": "須菩提！惡魔見菩薩行無所得般若波羅蜜",
    "T25n1509_080:0621b15": "時，便大愁毒，如箭入心。」須菩提白佛言：「世",
    "T25n1509_080:0621b16": "尊！但一魔愁毒，三千大千世界中魔亦復愁",
    "T25n1509_080:0621b17": "毒？」佛告須菩提：「三千大千世界中諸惡魔皆",
    "T25n1509_080:0621b18": "愁毒，如箭入心，各於其坐不能自安。須菩提！",
    "T25n1509_080:0621b19": "菩薩摩訶薩能如是行般若波羅蜜，是時一",
    "T25n1509_080:0621b20": "切世間天及人、阿修羅不能得其便令其憂",
    "T25n1509_080:0621b21": "惱。須菩提！以是故，菩薩摩訶薩欲得阿耨多",
    "T25n1509_080:0621b22": "羅三藐三菩提，當行是般若波羅蜜！菩薩摩",
    "T25n1509_080:0621b23": "訶薩行般若波羅蜜時，具足修檀波羅蜜、尸",
    "T25n1509_080:0621b24": "羅波羅蜜、羼提波羅蜜、毘梨耶波羅蜜、禪波羅",
    "T25n1509_080:0621b25": "蜜、般若波羅蜜。須菩提！菩薩摩訶薩行般若",
    "T25n1509_080:0621b26": "波羅蜜時，具足諸波羅蜜。」須菩提白佛言：「世",
    "T25n1509_080:0621b27": "尊！菩薩摩訶薩行般若波羅蜜時，云何具足",
    "T25n1509_080:0621b28": "檀波羅蜜、尸羅波羅蜜、羼提波羅蜜、毘梨耶波",
    "T25n1509_080:0621b29": "羅蜜、禪波羅蜜、般若波羅蜜？」佛告須菩提：",
    "T25n1509_080:0621c01": "「菩薩摩訶薩所有布施皆迴向薩婆若。如是，",
    "T25n1509_080:0621c02": "須菩提！菩薩摩訶薩行般若波羅蜜時，具足",
    "T25n1509_080:0621c03": "檀波羅蜜。須菩提！菩薩摩訶薩所有持戒皆",
    "T25n1509_080:0621c04": "迴向薩婆若，是為具足尸羅波羅蜜。菩薩摩",
    "T25n1509_080:0621c05": "訶薩所有忍辱皆迴向薩婆若，是為具足羼",
    "T25n1509_080:0621c06": "提波羅蜜。菩薩摩訶薩所有精進皆迴向薩",
    "T25n1509_080:0621c07": "婆若，是為具足毘梨耶波羅蜜。菩薩摩訶薩",
    "T25n1509_080:0621c08": "所有禪定皆迴向薩婆若，是為具足禪波羅",
    "T25n1509_080:0621c09": "蜜。菩薩摩訶薩所有智慧皆迴向薩婆若，是",
    "T25n1509_080:0621c10": "為具足般若波羅蜜。如是，須菩提！菩薩摩訶",
    "T25n1509_080:0621c11": "薩行般若波羅蜜，具足六波羅蜜。」",
    "T25n1509_080:0621c12": "【論】釋曰：須菩提從佛聞般若波羅蜜種種",
    "T25n1509_080:0621c13": "相——初聞「畢竟空相」；中聞「囑累」，如似有；後",
    "T25n1509_080:0621c14": "還聞說「空」，所謂般若義無量，名、字、句眾有量。",
    "T25n1509_080:0621c15": "是時，須菩提作是念：「諸佛阿耨多羅三藐三",
    "T25n1509_080:0621c16": "菩提甚深，我當問佛所以甚深。」佛說菩提",
    "T25n1509_080:0621c17": "少許分，但為破眾生顛倒故，不具足說。所",
    "T25n1509_080:0621c18": "以者何？無能受者故。若人取如相，佛言：「如",
    "T25n1509_080:0621c19": "亦空，無生住滅故；若法無生住滅，是法即",
    "T25n1509_080:0621c20": "無。」法性、實際亦如是。若有取畢竟空者，亦",
    "T25n1509_080:0621c21": "言非也。何以故？若畢竟空是定相可取，是非",
    "T25n1509_080:0621c22": "畢竟空。是故言甚深，我當更問佛。須菩提",
    "T25n1509_080:0621c23": "作是念已，如佛自說：「三世諸佛用般若波",
    "T25n1509_080:0621c24": "羅蜜得道，般若故不盡——已不盡、今不盡、當",
    "T25n1509_080:0621c25": "不盡。」是故我今但問「不盡」義。佛答：「如虛空",
    "T25n1509_080:0621c26": "不盡故，般若亦不盡。」如虛空，無有法，但有",
    "T25n1509_080:0621c27": "名字；般若波羅蜜亦如是。般若波羅蜜若",
    "T25n1509_080:0621c28": "如虛空無所有故不可盡，云何菩薩能生是",
    "T25n1509_080:0621c29": "般若波羅蜜？能生者，菩薩云何心中生能行、",
    "T25n1509_080:0622a01": "能得？佛答：「色無盡故，般若波羅蜜應生。」如色",
    "T25n1509_080:0622a02": "初、後、中生不可得。色即生色不可得，離色生",
    "T25n1509_080:0622a03": "色不可得。生不可得，生生不可得，如先「破生」",
    "T25n1509_080:0622a04": "中說。生不可得故，色亦不可得；色不可得故，色",
    "T25n1509_080:0622a05": "生不可得。二法不可得故，色如幻、如夢，但誑",
    "T25n1509_080:0622a06": "人眼。若色有生必有盡，以無生故亦無盡。",
    "T25n1509_080:0622a07": "色真相即是般若波羅蜜相，是故說：「色不可",
    "T25n1509_080:0622a08": "盡，般若波羅蜜亦不可盡。」受想行識、檀波羅",
    "T25n1509_080:0622a09": "蜜乃至一切種智亦如是。復次，應生般若",
    "T25n1509_080:0622a10": "者，無明虛空不可盡故。若人但觀畢竟空，多",
    "T25n1509_080:0622a11": "墮斷滅邊；若觀有，多墮常邊。離是二邊故，",
    "T25n1509_080:0622a12": "說十二因緣空。何以故？若法從因緣和合",
    "T25n1509_080:0622a13": "生，是法無有定性；若法無定性，即是畢竟",
    "T25n1509_080:0622a14": "空寂滅相。離二邊故，假名為中道。是故說：",
    "T25n1509_080:0622a15": "「十二因緣如虛空，無法故不盡。」癡亦從因",
    "T25n1509_080:0622a16": "緣和合生，故無自相；無自相故畢竟空，如",
    "T25n1509_080:0622a17": "虛空。復次，因緣生故無實，如經中說：「因眼",
    "T25n1509_080:0622a18": "緣色生觸念，觸念從癡生。」觸念不在",
    "T25n1509_080:0622a19": "眼中、不在色中，不在內、不在外、亦不在",
    "T25n1509_080:0622a20": "中間，亦不從十方三世來，是法定相不可",
    "T25n1509_080:0622a21": "得。何以故？一切法入如故。若得是無明定",
    "T25n1509_080:0622a22": "相，即是智慧，不名為癡。是故癡相、智慧相",
    "T25n1509_080:0622a23": "無異，癡實相即是智慧，取著智慧相即是",
    "T25n1509_080:0622a24": "癡。是故癡實相畢竟清淨，如虛空，無生無滅。",
    "T25n1509_080:0622a25": "是故說：「得是觀故，迴向阿耨多羅三藐三菩",
    "T25n1509_080:0622a26": "提，即名般若波羅蜜。」問曰：若無無明，亦無",
    "T25n1509_080:0622a27": "諸行等，云何說十二因緣？答曰：說十二因",
    "T25n1509_080:0622a28": "緣有三種：一者、凡夫肉眼所見，顛倒、著我心，",
    "T25n1509_080:0622a29": "起諸煩惱、業，往來生死中。二者、賢聖以法",
    "T25n1509_080:0622b01": "眼分別諸法，老、病、死，心厭，欲出世間。求老",
    "T25n1509_080:0622b02": "死因緣，由生故。是生由諸煩惱、業因緣。何以",
    "T25n1509_080:0622b03": "故？無煩惱人則不生。是故知煩惱為生因。",
    "T25n1509_080:0622b04": "煩惱因緣是無明。無明故，應捨而取、應取",
    "T25n1509_080:0622b05": "而捨。何者應捨？老病諸苦因緣煩惱應捨，",
    "T25n1509_080:0622b06": "以少顛倒樂因緣故而取。持戒、禪定、智慧、諸",
    "T25n1509_080:0622b07": "善根本，是涅槃樂因緣，是事應取而捨。是中",
    "T25n1509_080:0622b08": "無有知者、見者、作者。何以故？是法無定相，",
    "T25n1509_080:0622b09": "但從虛誑因緣相續生。行者知是虛誑不",
    "T25n1509_080:0622b10": "實，則不生戲論；是但滅苦故入於涅槃，",
    "T25n1509_080:0622b11": "不究盡求諸苦相。三者、諸菩薩摩訶薩，大智",
    "T25n1509_080:0622b12": "人利根故，但求究盡十二因緣根本相，不",
    "T25n1509_080:0622b13": "以憂怖自沒。求時不得定相，老法畢竟",
    "T25n1509_080:0622b14": "空，但從虛誑假名有。所以者何？分別諸法",
    "T25n1509_080:0622b15": "相者說：「老是心不相應行。」是相不可得。頭白",
    "T25n1509_080:0622b16": "等是色相，非老相。二事不可得故無老相。",
    "T25n1509_080:0622b17": "復次，世人名老相：髮白、齒離，面皺、身曲，羸瘦、",
    "T25n1509_080:0622b18": "力薄，諸根闇塞，如是等名老相。但是事不",
    "T25n1509_080:0622b19": "然！所以者何？髮白非唯老者。又年壯而白、",
    "T25n1509_080:0622b20": "老年而黑者。羸瘦、皺曲亦爾。有人老而諸",
    "T25n1509_080:0622b21": "根明利、少而闇塞者；又服還年藥，雖老而",
    "T25n1509_080:0622b22": "壯。如是老無定相。無定相故，諸法和合，假",
    "T25n1509_080:0622b23": "名為老。又如假輪、軸、轅、輻等為車，是假名",
    "T25n1509_080:0622b24": "非實。復次，有人言說：「果報五眾故相名為",
    "T25n1509_080:0622b25": "老。」是亦不然！所以者何？一切有為法念念",
    "T25n1509_080:0622b26": "生滅不住，若不住則無故，無故則無",
    "T25n1509_080:0622b27": "老。一切有為法若有住則無無常，若無無",
    "T25n1509_080:0622b28": "常即是常，若常則無老，何況非常非無常、",
    "T25n1509_080:0622b29": "畢竟空中而有老！復次，諸法畢竟空中生相",
    "T25n1509_080:0622c01": "不可得，何況有老！如是等種種因緣，求老",
    "T25n1509_080:0622c02": "法不可得，不可得故無相，如虛空，不可盡。",
    "T25n1509_080:0622c03": "如老，乃至無明亦如是。破無明，如上說。菩",
    "T25n1509_080:0622c04": "薩觀諸法實相畢竟空、無所有、無所得，亦不",
    "T25n1509_080:0622c05": "著是事故，於眾生中而生大悲：眾生愚癡",
    "T25n1509_080:0622c06": "故，於不實、顛倒、虛妄法中受諸苦惱。初十",
    "T25n1509_080:0622c07": "二因緣，但是凡夫人故，於是中不求是非；",
    "T25n1509_080:0622c08": "第二十二因緣，二乘人及未得無生忍法菩",
    "T25n1509_080:0622c09": "薩所觀；第三十二因緣，從得無生忍法乃至",
    "T25n1509_080:0622c10": "坐道場菩薩所觀。是故說：「無明虛空不可盡，",
    "T25n1509_080:0622c11": "乃至憂悲苦惱虛空不可盡故，菩薩行般若",
    "T25n1509_080:0622c12": "波羅蜜。」如是深觀因緣法，離諸邊、顛倒者，",
    "T25n1509_080:0622c13": "邊名常邊、斷滅邊，有邊、無邊，實邊、空邊，世間",
    "T25n1509_080:0622c14": "有邊等著諸邊；顛倒者，無常中起常等諸",
    "T25n1509_080:0622c15": "顛倒煩惱。觀是十二因緣法，諸邊、顛倒滅。諸",
    "T25n1509_080:0622c16": "煩惱有二分：一者、外道邪見人名為邊，二者、",
    "T25n1509_080:0622c17": "餘眾生煩惱名為顛倒。觀十二因緣，是二種",
    "T25n1509_080:0622c18": "煩惱皆滅。是第三十二因緣觀甚深，唯諸菩",
    "T25n1509_080:0622c19": "薩坐道場者能觀；先雖能觀，未能具足。如",
    "T25n1509_080:0622c20": "《城譬喻經》中說：「佛言：『我本未得道時，如是思",
    "T25n1509_080:0622c21": "惟：「眾生可愍，深入嶮道，所謂數數生，數數老，",
    "T25n1509_080:0622c22": "數數死，往來世間，不知出處。」我即時復作",
    "T25n1509_080:0622c23": "是念：「何因緣有老死？」如是求覓時，得實智",
    "T25n1509_080:0622c24": "慧，生因緣是老死等。』」是故知：第三觀，坐道場",
    "T25n1509_080:0622c25": "乃得，如經廣說。又復觀如是因緣法，過於",
    "T25n1509_080:0622c26": "二乘，得一切種智。若有人於佛道退者，皆",
    "T25n1509_080:0622c27": "不得是甚深觀故；若得是觀則不退。何",
    "T25n1509_080:0622c28": "以故？深入畢竟空中，則不見聲聞、辟支佛",
    "T25n1509_080:0622c29": "地；不見故，則不於是中住。復次，能如是",
    "T25n1509_080:0623a01": "觀因緣法者，不見有一法定自在無因",
    "T25n1509_080:0623a02": "緣而生；一切法不自在，皆屬因緣生。有人",
    "T25n1509_080:0623a03": "雖見一切法從因緣生，謂為從邪因緣",
    "T25n1509_080:0623a04": "生。邪因緣者，微塵、世性等。是故說：「不見法無",
    "T25n1509_080:0623a05": "因緣生，亦不見法從常因緣微塵、世性生」。",
    "T25n1509_080:0623a06": "如虛空常，常故則無生，虛空亦不與物作",
    "T25n1509_080:0623a07": "因，以是故，無有法從常因緣生。復次，菩薩",
    "T25n1509_080:0623a08": "如是觀一切法屬因緣生，不自在；不自",
    "T25n1509_080:0623a09": "在故無我，乃至無知者、見者。爾時，菩薩安",
    "T25n1509_080:0623a10": "住畢竟空十二因緣中，不見一切色等法若",
    "T25n1509_080:0623a11": "有、若無等，亦不見般若，亦不見用是法行",
    "T25n1509_080:0623a12": "般若；乃至阿耨多羅三藐三菩提亦如是。是",
    "T25n1509_080:0623a13": "名菩薩無所得般若波羅蜜。得是無所得",
    "T25n1509_080:0623a14": "般若，於一切法中便得無所障礙般若。爾",
    "T25n1509_080:0623a15": "時，諸魔極大愁毒。何以故？以是菩薩深入十",
    "T25n1509_080:0623a16": "二因緣畢竟空中，不著有、無、非有非無等六",
    "T25n1509_080:0623a17": "十二諸邪見魔網，我今無有法可得菩薩",
    "T25n1509_080:0623a18": "便。譬如捕魚人見一魚深入大水，鉤網所",
    "T25n1509_080:0623a19": "不及，則絕望憂愁。亦如新喪父母。復次，菩",
    "T25n1509_080:0623a20": "薩能如是行無所得般若波羅蜜，則能具足",
    "T25n1509_080:0623a21": "檀波羅蜜等。何以故？行如是法，諸煩惱障",
    "T25n1509_080:0623a22": "般若法皆折薄，諸魔人民不能得便故，諸",
    "T25n1509_080:0623a23": "波羅蜜得具足；先來雖行六波羅蜜，未能",
    "T25n1509_080:0623a24": "得如是具足。須菩提問：「世尊！菩薩云何能行",
    "T25n1509_080:0623a25": "如是般若波羅蜜，能具足檀波羅蜜等諸波",
    "T25n1509_080:0623a26": "羅蜜？」佛答：若菩薩所有布施，皆迴向薩婆若",
    "T25n1509_080:0623a27": "者。有二種人：軟根、利根。軟根者，少多布施，皆",
    "T25n1509_080:0623a28": "取相迴向阿耨多羅三藐三菩提。利根者，",
    "T25n1509_080:0623a29": "破是取相，而戲論空法，信力轉薄，不用薩",
    "T25n1509_080:0623b01": "婆若，但求諸法實相。是二種人皆不能具",
    "T25n1509_080:0623b02": "足檀波羅蜜：一者以信力多、慧力少，二者",
    "T25n1509_080:0623b03": "以慧力多、信力少故。佛今說：「信力、慧力等",
    "T25n1509_080:0623b04": "故，能迴向薩婆若。」念薩婆若者，是信力；如",
    "T25n1509_080:0623b05": "薩婆若迴向者，是智力。乃至般若波羅蜜亦",
    "T25n1509_080:0623b06": "如是。",
    "T25n1509_080:0623b07": "68 六度相攝品1大智度論釋六度相攝品第六十八",
    "T25n1509_080:0623b08": "【經】須菩提白佛言：「世尊！云何菩薩摩訶薩",
    "T25n1509_080:0623b09": "住檀波羅蜜取尸羅波羅蜜？」佛告須菩提：「菩",
    "T25n1509_080:0623b10": "薩摩訶薩布施時，持是布施迴向薩婆若，於",
    "T25n1509_080:0623b11": "眾生中住慈身口意業。是為菩薩住檀波羅",
    "T25n1509_080:0623b12": "蜜取尸羅波羅蜜。」「世尊！云何菩薩住檀波羅",
    "T25n1509_080:0623b13": "蜜取羼提波羅蜜？」佛告須菩提：「菩薩布施時，",
    "T25n1509_080:0623b14": "受者瞋恚罵辱、惡言加之，是時菩薩忍辱，不",
    "T25n1509_080:0623b15": "生瞋心。是為菩薩住檀波羅蜜取羼提波羅",
    "T25n1509_080:0623b16": "蜜。」「世尊！云何菩薩住檀波羅蜜取毘梨耶波",
    "T25n1509_080:0623b17": "羅蜜？」佛言：「菩薩布施時，受者瞋恚罵辱、惡",
    "T25n1509_080:0623b18": "言加之，菩薩增益布施，心作是念：『我應當",
    "T25n1509_080:0623b19": "施，不應有所惜。』即時生身精進、心精進。是為",
    "T25n1509_080:0623b20": "菩薩住檀波羅蜜取毘梨耶波羅蜜。」「世尊！云",
    "T25n1509_080:0623b21": "何菩薩摩訶薩住檀波羅蜜取禪波羅蜜？」佛",
    "T25n1509_080:0623b22": "言：「菩薩布施時，迴向薩婆若，不趣聲聞、辟支",
    "T25n1509_080:0623b23": "佛地，但一心念薩婆若。是為菩薩住檀波羅",
    "T25n1509_080:0623b24": "蜜取禪波羅蜜。」「世尊！云何菩薩摩訶薩住檀",
    "T25n1509_080:0623b25": "波羅蜜取般若波羅蜜？」佛言：「菩薩布施時，",
    "T25n1509_080:0623b26": "知布施空如幻，不見為眾生布施有益、無益。",
    "T25n1509_080:0623b27": "是為菩薩住檀波羅蜜取般若波羅蜜。」須菩",
    "T25n1509_080:0623b28": "提白佛言：「世尊！云何菩薩摩訶薩住尸羅波",
    "T25n1509_080:0623b29": "羅蜜取檀波羅蜜、羼提波羅蜜、毘梨耶波羅蜜、",
    "T25n1509_080:0623c01": "禪波羅蜜、般若波羅蜜？」佛告須菩提：「菩薩摩",
    "T25n1509_080:0623c02": "訶薩住尸羅波羅蜜中，身、口、意生布施福德，",
    "T25n1509_080:0623c03": "助阿耨多羅三藐三菩提；持是功德，不取聲",
    "T25n1509_080:0623c04": "聞、辟支佛地。住尸羅波羅蜜中，不奪他命、",
    "T25n1509_080:0623c05": "不劫奪他物、不行邪婬，不妄語、不兩舌、不",
    "T25n1509_080:0623c06": "惡口、不綺語，不貪嫉、不瞋恚、不邪見。所有布",
    "T25n1509_080:0623c07": "施，飢者與食，渴者與飲，須乘與乘，須衣與",
    "T25n1509_080:0623c08": "衣，須香與香，須瓔珞與瓔珞，塗香、臥具、房舍、",
    "T25n1509_080:0623c09": "燈燭、資生所須，盡給與之。持是布施，與眾生",
    "T25n1509_080:0623c10": "共之，迴向阿耨多羅三藐三菩提。如是迴向，",
    "T25n1509_080:0623c11": "不墮聲聞、辟支佛地。須菩提！是為菩薩摩訶",
    "T25n1509_080:0623c12": "薩住尸羅波羅蜜取檀波羅蜜。」「世尊！云何菩",
    "T25n1509_080:0623c13": "薩摩訶薩住尸羅波羅蜜取羼提波羅蜜？」佛",
    "T25n1509_080:0623c14": "言：「菩薩摩訶薩住尸羅波羅蜜中，若有眾生",
    "T25n1509_080:0623c15": "來節節支解，菩薩於是中不生瞋恚心乃",
    "T25n1509_080:0623c16": "至一念，作是言：『我得大利，眾生來取我支節",
    "T25n1509_080:0623c17": "用，我無一念瞋恚。』是為菩薩住尸羅波羅蜜",
    "T25n1509_080:0623c18": "中取羼提波羅蜜。」「世尊！云何菩薩摩訶薩住",
    "T25n1509_080:0623c19": "尸羅波羅蜜取毘梨耶波羅蜜？」佛言：「若菩薩",
    "T25n1509_080:0623c20": "摩訶薩身精進、心精進，常不捨，作是念：『一切",
    "T25n1509_080:0623c21": "眾生在生死中，我當拔著甘露地。』是為菩薩",
    "T25n1509_080:0623c22": "住尸羅波羅蜜中取毘梨耶波羅蜜。」「世尊！云",
    "T25n1509_080:0623c23": "何菩薩摩訶薩住尸羅波羅蜜取禪波羅蜜？」",
    "T25n1509_080:0623c24": "佛言：「菩薩入初禪，第二、第三、第四禪，不貪聲",
    "T25n1509_080:0623c25": "聞、辟支佛地，作是念：『我當住禪波羅蜜中，度",
    "T25n1509_080:0623c26": "一切眾生生死。』是為菩薩住尸羅波羅蜜取",
    "T25n1509_080:0623c27": "禪波羅蜜。」「世尊！云何菩薩摩訶薩住尸羅",
    "T25n1509_080:0623c28": "波羅蜜取般若波羅蜜？」佛言：「菩薩住尸羅波",
    "T25n1509_080:0623c29": "羅蜜中，無有法可見：若作法，若有為法，若",
    "T25n1509_080:0624a01": "數法，若相法，若有、若無；但見諸法不過如相。",
    "T25n1509_080:0624a02": "以般若波羅蜜、漚和拘舍羅力故，不墮聲聞、",
    "T25n1509_080:0624a03": "辟支佛地。是為菩薩住尸羅波羅蜜取般若",
    "T25n1509_080:0624a04": "波羅蜜。」",
    "T25n1509_080:0624a05": "【論】釋曰：上品末說：「云何菩薩行般若波羅",
    "T25n1509_080:0624a06": "蜜時，具足六波羅蜜？」佛一一答。此品中，須菩",
    "T25n1509_080:0624a07": "提問：「云何菩薩行一波羅蜜攝五波羅蜜？」",
    "T25n1509_080:0624a08": "問曰：六波羅蜜各各異相，云何行一波羅蜜",
    "T25n1509_080:0624a09": "攝五波羅蜜？答曰：菩薩以方便力故，行一",
    "T25n1509_080:0624a10": "波羅蜜能攝五波羅蜜。復次，有為法因緣果",
    "T25n1509_080:0624a11": "報相續故相成，善法，善法因緣故。是波羅",
    "T25n1509_080:0624a12": "蜜皆是善法故，行一則攝五，以一波羅蜜",
    "T25n1509_080:0624a13": "為主，餘波羅蜜有分。有菩薩摩訶薩深行",
    "T25n1509_080:0624a14": "檀波羅蜜，安住檀波羅蜜中，布施眾生時",
    "T25n1509_080:0624a15": "得慈心，從慈能起慈身口業。是時菩薩即",
    "T25n1509_080:0624a16": "取尸羅波羅蜜。何以故？慈業是三善道，尸羅",
    "T25n1509_080:0624a17": "波羅蜜根本，所謂不貪、不瞋、正見。是三慈業",
    "T25n1509_080:0624a18": "能生三種身業、四種口業。慈即是善業，為",
    "T25n1509_080:0624a19": "利益眾生故名為慈。「取羼提波羅蜜」者，菩",
    "T25n1509_080:0624a20": "薩為一切智慧故布施，受者瞋。若施主唱言：",
    "T25n1509_080:0624a21": "「我能一切施。」受者不得稱意，便作是言：「誰",
    "T25n1509_080:0624a22": "使汝請我而不隨我意？」「瞋」者是心惡業，「罵」",
    "T25n1509_080:0624a23": "者是口惡業，「打害」者是身惡業。瞋有上、中、下：",
    "T25n1509_080:0624a24": "上者害殺，中者罵詈，下者心瞋。爾時，菩薩不",
    "T25n1509_080:0624a25": "生三種惡業。意業是根本故，但說意業。作",
    "T25n1509_080:0624a26": "是念：「是我之罪，我請彼人而不能得稱",
    "T25n1509_080:0624a27": "意，由我薄福，不能具足施與；我若瞋者，既",
    "T25n1509_080:0624a28": "失財物，又失福德，是故不應瞋。」「取毘梨耶",
    "T25n1509_080:0624a29": "波羅蜜」者，若菩薩布施時，受者打害，心不沒",
    "T25n1509_080:0624b01": "不捨。布施，如先說。為布施故，身、心勤精進，",
    "T25n1509_080:0624b02": "作是念：「我先世不強意布施故，今不能得",
    "T25n1509_080:0624b03": "稱受者意，但當勤布施，不應計餘小事。」",
    "T25n1509_080:0624b04": "「取禪波羅蜜」者，菩薩布施不求今世福樂，",
    "T25n1509_080:0624b05": "亦不求後世轉輪聖王、天王、人王，亦不求",
    "T25n1509_080:0624b06": "世間禪定樂；為眾生故，不求涅槃樂；但攝",
    "T25n1509_080:0624b07": "是諸意在一切種智中，不令散亂。「取般若",
    "T25n1509_080:0624b08": "波羅蜜」者，菩薩布施時，常觀一切有為作法",
    "T25n1509_080:0624b09": "虛誑不堅固、如幻、如夢。施眾生時，不見有",
    "T25n1509_080:0624b10": "益、無益。何以故？是布施物，非定是樂因緣：或",
    "T25n1509_080:0624b11": "時得食腹脹而死，或時得財為賊所害，亦",
    "T25n1509_080:0624b12": "以得財物故生慳貪心而墮餓鬼中。又此",
    "T25n1509_080:0624b13": "財物有為相故，念念生滅無常，生苦因緣。",
    "T25n1509_080:0624b14": "復次，此財物入諸法實相畢竟空中，不分別",
    "T25n1509_080:0624b15": "有利、無利，是故菩薩於受者不求恩分，於",
    "T25n1509_080:0624b16": "布施不望果報；設求報，若彼不報，則生",
    "T25n1509_080:0624b17": "怨恨。菩薩作是念：「諸法畢竟空故，我無所",
    "T25n1509_080:0624b18": "與；若求果報，當求畢竟空阿耨多羅三藐",
    "T25n1509_080:0624b19": "三菩提，如布施相。」是故不見有益，以畢竟",
    "T25n1509_080:0624b20": "空故；亦不見無益。如是，於檀波羅蜜邊，取",
    "T25n1509_080:0624b21": "五波羅蜜。菩薩以尸羅波羅蜜為主，所有",
    "T25n1509_080:0624b22": "身、口、意善業——布施、多聞、思惟、持戒等助阿",
    "T25n1509_080:0624b23": "耨多羅三藐三菩提。持戒力大故，總名尸羅",
    "T25n1509_080:0624b24": "波羅蜜。何以故？欲界中持戒為上；餘布施、聞、",
    "T25n1509_080:0624b25": "思、修慧等，以欲界心散亂故，得力微薄。如",
    "T25n1509_080:0624b26": "《阿毘曇》中說：「出法名欲界繫戒，色、無色界繫",
    "T25n1509_080:0624b27": "淨禪定，學、無學法及涅槃。」菩薩以是持戒等",
    "T25n1509_080:0624b28": "法，不趣聲聞、辟支佛地，但安住尸羅波羅",
    "T25n1509_080:0624b29": "蜜中。不奪眾生命乃至不為邪見，住是助",
    "T25n1509_080:0624c01": "道戒，具足十善道戒。菩薩住是二種戒中，",
    "T25n1509_080:0624c02": "布施眾生，須食與食。食等義，如初品中",
    "T25n1509_080:0624c03": "說。皆以此福迴向佛道，不趣二乘。何以",
    "T25n1509_080:0624c04": "故？菩薩有二種破戒：一者、十不善道，二者、向",
    "T25n1509_080:0624c05": "聲聞、辟支佛地。與此相違，則是二種持戒。「取",
    "T25n1509_080:0624c06": "羼提波羅蜜」者，菩薩住尸羅波羅蜜欲具",
    "T25n1509_080:0624c07": "足忍辱波羅蜜，若眾生來節節支解持去，乃",
    "T25n1509_080:0624c08": "至不生一念瞋心，何況起身口惡業！問曰：",
    "T25n1509_080:0624c09": "忍辱名一切侵奪能忍，何以但說割截身體？",
    "T25n1509_080:0624c10": "答曰：所著物有內、外：內名自身頭、目、髓腦",
    "T25n1509_080:0624c11": "等，外名妻子、珍寶等。雖俱是著處，內著最",
    "T25n1509_080:0624c12": "深。復次，或有人雖隨逐財物而死，亦是為",
    "T25n1509_080:0624c13": "身故。又復人多惜身，時有惜財，惜財者",
    "T25n1509_080:0624c14": "少故不說。復次，是人尚不惜身，何況餘物！",
    "T25n1509_080:0624c15": "是故但說大因緣，當知已攝小者。問曰：乃",
    "T25n1509_080:0624c16": "至不生一念瞋心者，為是變化身？為是父",
    "T25n1509_080:0624c17": "母生身？若是變化身，則不足為奇；若是父",
    "T25n1509_080:0624c18": "母生身，未斷結人云何能不生一念瞋心？",
    "T25n1509_080:0624c19": "答曰：有人言：煩惱業因緣生身。是菩薩於無",
    "T25n1509_080:0624c20": "量劫為眾生修集慈心故，雖有割截，不",
    "T25n1509_080:0624c21": "生瞋心。如慈母養育嬰兒，雖復屎尿污",
    "T25n1509_080:0624c22": "身，以深愛故而不生瞋，又愍其無知。菩",
    "T25n1509_080:0624c23": "薩於眾生亦如是，未得聖道者，皆如小",
    "T25n1509_080:0624c24": "兒；我為菩薩，應生慈心，當如父母，眾生",
    "T25n1509_080:0624c25": "雖復加惡於我，我不應瞋。何以故？眾生不",
    "T25n1509_080:0624c26": "自在，煩惱所使故。復次，菩薩無量劫來常修",
    "T25n1509_080:0624c27": "畢竟空法，不見割者、罵者，亦不見善者、惡",
    "T25n1509_080:0624c28": "者，皆如幻、如夢；諸瞋恚者皆愚癡，若我報彼，",
    "T25n1509_080:0624c29": "與彼無異。復次，菩薩作是念：「我應瞋處而",
    "T25n1509_080:0625a01": "不瞋，則為大利。」「取毘梨耶波羅蜜」者，住尸",
    "T25n1509_080:0625a02": "羅波羅蜜多是出家人，時有在家者。一切出",
    "T25n1509_080:0625a03": "家人得無量戒律儀，具足四十種善道，深入",
    "T25n1509_080:0625a04": "諸法實相、過聲聞辟支佛地。是三種戒，名尸",
    "T25n1509_080:0625a05": "羅波羅蜜。在家者無無量戒律儀，是故不具",
    "T25n1509_080:0625a06": "足住尸羅波羅蜜。菩薩作是念：我今捨世",
    "T25n1509_080:0625a07": "樂入道，不可但住持戒。持戒是餘功德住",
    "T25n1509_080:0625a08": "處，若但得住處、不得餘功德者，得利甚薄；",
    "T25n1509_080:0625a09": "譬如人在寶洲，但得水精珠，則所利益薄。",
    "T25n1509_080:0625a10": "是故菩薩欲具足五波羅蜜故，身、心勤精",
    "T25n1509_080:0625a11": "進。身精進者，如法致財，以用布施等；心精",
    "T25n1509_080:0625a12": "進者，慳貪等諸惡心來破六波羅蜜者，不令",
    "T25n1509_080:0625a13": "得入。得此二種精進已，應作是念：「一切眾",
    "T25n1509_080:0625a14": "生沈沒生死，我應拯濟，著甘露地；聲聞人",
    "T25n1509_080:0625a15": "但度自身，尚不應懈怠，何況菩薩自度及",
    "T25n1509_080:0625a16": "為一切眾生而當懈怠！以是事故，我不應",
    "T25n1509_080:0625a17": "懈廢，雖身疲苦，心不應息。所以者何？此大",
    "T25n1509_080:0625a18": "乘法若不運用，則為敗壞。」「取禪波羅蜜」者，",
    "T25n1509_080:0625a19": "菩薩住尸羅波羅蜜，或未得無生忍法故，",
    "T25n1509_080:0625a20": "諸煩惱風吹動願樹，欲壞其尸羅波羅蜜。",
    "T25n1509_080:0625a21": "爾時，應求禪定樂，除去五欲樂；五欲樂除",
    "T25n1509_080:0625a22": "故，戒德清淨。煩惱雖未斷，已折伏故，不能",
    "T25n1509_080:0625a23": "生亂；譬如毒蛇，以呪術力故，毒不得螫。",
    "T25n1509_080:0625a24": "禪者，四禪、四無色定、四無量心等諸禪定。菩",
    "T25n1509_080:0625a25": "薩得禪，心雖柔軟，安住尸羅波羅蜜故，亦",
    "T25n1509_080:0625a26": "不取聲聞、辟支佛地。是菩薩但作是念：「我",
    "T25n1509_080:0625a27": "應行禪波羅蜜，不為小乘涅槃，亦不為",
    "T25n1509_080:0625a28": "果報，但為度一切眾生故，說諸法實相。」是",
    "T25n1509_080:0625a29": "實智從禪定生，是心不為覺、觀所動，亦",
    "T25n1509_080:0625b01": "不為貪欲、瞋恚所濁；繫心一處，清淨柔軟，",
    "T25n1509_080:0625b02": "則能生實智。如水澄靜，照鑒分明。菩薩住",
    "T25n1509_080:0625b03": "尸羅波羅蜜得是禪，得禪故心清淨，心清",
    "T25n1509_080:0625b04": "淨故知諸法如實。有為法從因緣和合生，虛",
    "T25n1509_080:0625b05": "誑；菩薩以慧眼觀，不見是有為法實。有為",
    "T25n1509_080:0625b06": "法有種種名，所謂作法、有為、數法、相法，若有、",
    "T25n1509_080:0625b07": "若無。以有為故，可說無為；有為相尚不可",
    "T25n1509_080:0625b08": "得，何況無為！問曰：有為法是有相，無為法是",
    "T25n1509_080:0625b09": "無相，今何以有為相中說無相？答曰：無為",
    "T25n1509_080:0625b10": "有二種：一者、無相、寂滅、無戲論，如涅槃；二",
    "T25n1509_080:0625b11": "者、相待「無」，因「有」而生。如廟堂上無馬，能生",
    "T25n1509_080:0625b12": "無心；此無心是生諸煩惱因緣，云何是無為",
    "T25n1509_080:0625b13": "法？是菩薩不見此有、無等法，但見諸法如、",
    "T25n1509_080:0625b14": "法性、實際。問曰：汝先言「離有則無無」，今云",
    "T25n1509_080:0625b15": "何見如、法性、實際？答曰：不見有為法若常、樂、",
    "T25n1509_080:0625b16": "我、淨等，是虛誑法若無，即是諸法實。見無生",
    "T25n1509_080:0625b17": "法故，能離有生法；是無生法無定實相可",
    "T25n1509_080:0625b18": "取，但能令人離虛誑有生法，故名無生。若",
    "T25n1509_080:0625b19": "得如是智慧，以方便力、本願、悲心故，不取",
    "T25n1509_080:0625b20": "二乘證，直至阿耨多羅三藐三菩提。是名菩",
    "T25n1509_080:0625b21": "薩住尸羅波羅蜜取五波羅蜜。",
    "T25n1509_080:0625b22": "大智度論卷第八十"
}