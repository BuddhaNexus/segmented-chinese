{
    "T14n0425_001:0001a03": "賢劫經卷第一(亦名颰陀劫三昧，晉曰賢劫定意經)",
    "T14n0425_001:0001a05": "西晉月氏三藏竺法護譯",
    "T14n0425_001:0001a06": "問三昧品第一",
    "T14n0425_001:0001a07": "聞如是：一時，佛在舍衛國祇樹給孤獨園。",
    "T14n0425_001:0001a08": "終竟三歲，始初三年，悉具衣服，所化已周。",
    "T14n0425_001:0001a09": "著衣執鉢遊維耶離，與大聖眾無數百千諸",
    "T14n0425_001:0001a10": "比丘俱，菩薩八十億。爾時，世尊處在閑居，",
    "T14n0425_001:0001a11": "安然庠序從燕室興，慧王菩薩、喜王開士，",
    "T14n0425_001:0001a12": "精專獨處，亦尋起出奉迎如來，嚴治場地",
    "T14n0425_001:0001a13": "敷設眾座。彼時，四輩諸比丘、比丘尼、清信士、",
    "T14n0425_001:0001a14": "清信女、天、龍、鬼神、阿須倫、迦留羅、真陀羅、摩",
    "T14n0425_001:0001a15": "休勒及人非人，咸來雲集，一切諸會蒙眾菩",
    "T14n0425_001:0001a16": "薩光明所照，皆得安和。諸會菩薩一切大聖，",
    "T14n0425_001:0001a17": "神智暢達逮得總持，已成三昧具足五通，",
    "T14n0425_001:0001a18": "目覩眾生一切心念，悉分別知所思道俗，不",
    "T14n0425_001:0001a19": "懷妄想，普布弘訓布施和意。自持戒、忍、精",
    "T14n0425_001:0001a20": "進、一心，智慧、善權靡不開化，逮不退轉。頒",
    "T14n0425_001:0001a21": "宣道法慈愍群生，不抱瞋害，不慕利養，所",
    "T14n0425_001:0001a22": "演經句不冀衣食，無所著故，逮深法忍無",
    "T14n0425_001:0001a23": "所從生，度諸所生，皆為一切無請之友；",
    "T14n0425_001:0001a24": "為師子吼十方啟受，濟諸終始使度彼岸。勇",
    "T14n0425_001:0001a25": "猛無畏越眾魔事，消諸陰蓋無罣礙業，了本",
    "T14n0425_001:0001a26": "清淨不疑諸法，積功累德不可稱載。深",
    "T14n0425_001:0001a27": "入玄妙無極道元，意和面悅先發問訊，言",
    "T14n0425_001:0001a28": "談庠序除去慍色，棄捐偽諂歌頌正真，無",
    "T14n0425_001:0001a29": "際心行逮致聖忍，辯才不斷遊無限會，強而",
    "T14n0425_001:0001b01": "有勢心如虛空，功勳普流行如金剛。無所不",
    "T14n0425_001:0001b02": "入，所至到處未曾有難，識無數劫周遊所",
    "T14n0425_001:0001b03": "歷，所說方便，一切諸法猶如幻化、野馬影響、",
    "T14n0425_001:0001b04": "如夢所見、水中之月、芭蕉泡沫。眾變無數，黎",
    "T14n0425_001:0001b05": "庶沒溺無所歸依，往反五處而救濟之。明",
    "T14n0425_001:0001b06": "達眾生所趣善惡，隨心所喜演真功勳，常懷",
    "T14n0425_001:0001b07": "愍傷無麁害心，積無量德莊嚴佛土，無限弘",
    "T14n0425_001:0001b08": "誓成就無際諸佛境界。覺意常定未曾忘歸，",
    "T14n0425_001:0001b09": "歸歎十方現在諸佛，體解眾結塵積自大，",
    "T14n0425_001:0001b10": "志樂聖慧神通自娛。以善權業遊億百千江",
    "T14n0425_001:0001b11": "沙佛土，十方所講皆遙聞見，明智所修悉",
    "T14n0425_001:0001b12": "能履之，雨法甘露潤澤一切，道意無量一切",
    "T14n0425_001:0001b13": "普備。其名曰慈氏菩薩、溥首菩薩、光勢",
    "T14n0425_001:0001b14": "音菩薩、雨音菩薩、善德百千菩薩、華嚴菩",
    "T14n0425_001:0001b15": "薩、自大菩薩、明焰成菩薩、暢音菩薩、奉",
    "T14n0425_001:0001b16": "無數億劫行菩薩、覺意雷音王菩薩、見正",
    "T14n0425_001:0001b17": "邪菩薩、淨紫金菩薩、其心堅重菩薩、威",
    "T14n0425_001:0001b18": "光王菩薩、照四千里菩薩、越所見菩薩、辯",
    "T14n0425_001:0001b19": "積菩薩、慧王菩薩、不虛見菩薩、颰陀和等",
    "T14n0425_001:0001b20": "八大正士。又有眾香手菩薩、無量真寶菩薩、",
    "T14n0425_001:0001b21": "智積菩薩、大淨菩薩、師子吼菩薩、音王",
    "T14n0425_001:0001b22": "菩薩、淨珠嚴行菩薩、師子步暢音菩薩、無",
    "T14n0425_001:0001b23": "量辯無畏菩薩、如是等菩薩八十億俱。於",
    "T14n0425_001:0001b24": "是三千大千世界天下正主、四大天王、釋",
    "T14n0425_001:0001b25": "梵自在天王、大梵天王、諸龍王、諸鬼神王、",
    "T14n0425_001:0001b26": "諸阿須倫王、諸迦留羅王、諸真陀羅王、諸",
    "T14n0425_001:0001b27": "摩休勒王、諸揵沓惒王，皆往詣佛所，各以",
    "T14n0425_001:0001b28": "華香供養散佛上，還坐一面，或坐或住。爾",
    "T14n0425_001:0001b29": "時，喜王菩薩覩眾會集，即從坐起更正衣",
    "T14n0425_001:0001c01": "服，長跪叉手白佛：「願有所問，聽乃敢宣陳。」",
    "T14n0425_001:0001c02": "佛言：「恣汝所啟問，佛當事事分別宣之。」喜",
    "T14n0425_001:0001c03": "王即問：「何謂菩薩常備道心斷除非法，奉行",
    "T14n0425_001:0001c04": "等業消除眾結？修三品：一經行、二住立、三",
    "T14n0425_001:0001c05": "坐定，化諸不調從是超越，令其精進而無瑕",
    "T14n0425_001:0001c06": "穢。何謂菩薩成就具足？曉知眾生心性所",
    "T14n0425_001:0001c07": "行，言常至誠入諸佛業，不論諍訟，隨其眾生",
    "T14n0425_001:0001c08": "音聲言辭，入誠諦慧，今現在世覩見十方一",
    "T14n0425_001:0001c09": "切諸佛，而無罣礙。見真妙法乃致諸佛至",
    "T14n0425_001:0001c10": "聖誓願，愍念俗法，雖遊世俗永無所著，修",
    "T14n0425_001:0001c11": "行禪定一心三昧，不從此教而有所生，從",
    "T14n0425_001:0001c12": "泥洹法不取滅度。不以不具諸佛至願，而中",
    "T14n0425_001:0001c13": "懈廢乃復現求緣覺之法，不以此乘而退轉",
    "T14n0425_001:0001c14": "墮落取滅度也。意修無量不可限慧，心未曾",
    "T14n0425_001:0001c15": "亂，入於若干諸種境界，造無限業。若有所",
    "T14n0425_001:0001c16": "問，以辯才慧悉為宣暢，攝取無量清淨佛土，",
    "T14n0425_001:0001c17": "逮得無餘智慧聖達，開化眾生心無所著。不",
    "T14n0425_001:0001c18": "有人想頒宣經典，不住顛倒顯示滅度，不",
    "T14n0425_001:0001c19": "永寂滅修行得道，亦無所猗如有所好，慕",
    "T14n0425_001:0001c20": "於內行以棄有無。今天中天！惟見愍念，性",
    "T14n0425_001:0001c21": "雖不敏，不敢重啟垂哀宣布。」爾時，喜王菩薩",
    "T14n0425_001:0001c22": "歎歌此頌：",
    "T14n0425_001:0001c23": "「諮問殊妙月，　　救世演光明，",
    "T14n0425_001:0001c24": "　諸菩薩所行，　　漸行至成就。",
    "T14n0425_001:0001c25": "　入無量限眾，　　諸天人樂法，",
    "T14n0425_001:0002a01": "　聞最得道行，　　無數人發意。",
    "T14n0425_001:0002a02": "　信樂微妙勳，　　問普名聞度，",
    "T14n0425_001:0002a03": "　無量稱智心，　　見勝無餘證。",
    "T14n0425_001:0002a04": "　十方散說行，　　尊解脫功德，",
    "T14n0425_001:0002a05": "　佛勳最無倫，　　大聖訓慧行。",
    "T14n0425_001:0002a06": "　念俗結黑冥，　　速演道光燿，",
    "T14n0425_001:0002a07": "　疾覩三千界，　　行道講如是。",
    "T14n0425_001:0002a08": "　相好猶眾華，　　持道無量音，",
    "T14n0425_001:0002a09": "　三昧等須彌，　　菩薩行如是。",
    "T14n0425_001:0002a10": "　無等倫無諂，　　不我無三垢，",
    "T14n0425_001:0002a11": "　最寂眾所歎，　　問人中尊行。",
    "T14n0425_001:0002a12": "　意堅言和妙，　　所說不闕漏，",
    "T14n0425_001:0002a13": "　聖正士燒塵，　　如佛道告我。",
    "T14n0425_001:0002a14": "　歸命入佛道，　　晝夜勤無異，",
    "T14n0425_001:0002a15": "　聞此順法最，　　常正如道訓。",
    "T14n0425_001:0002a16": "　若持常定意，　　神足辯智惠，",
    "T14n0425_001:0002a17": "　見十方諸佛，　　問聖致寂然。",
    "T14n0425_001:0002a18": "　講慧無等倫，　　曉無數定門，",
    "T14n0425_001:0002a19": "　所說不懈惓，　　故問十方行。",
    "T14n0425_001:0002a20": "　不問入樂處，　　不諮境界限，",
    "T14n0425_001:0002a21": "　妙勝大聖頂，　　惟宣十方行。」",
    "T14n0425_001:0002a22": "佛告喜王菩薩：「善哉！善哉！所問甚深，愍念一",
    "T14n0425_001:0002a23": "切。有三昧名了諸法本，菩薩若行此三昧定，",
    "T14n0425_001:0002a24": "得是功勳輒逮此行，威神巍巍，具足成就二",
    "T14n0425_001:0002a25": "千一百諸度無極事，致八萬四千諸三昧門，",
    "T14n0425_001:0002a26": "八萬四千諸總持門，體解眾生遍入諸行，疾",
    "T14n0425_001:0002a27": "逮無上正真之道成最正覺。」佛言：「喜王！何謂",
    "T14n0425_001:0002a28": "了諸法本三昧？若有菩薩行六堅法，身口心",
    "T14n0425_001:0002a29": "慈言行相應，不違三乘不失要誓，知三乘",
    "T14n0425_001:0002b01": "行，如所造業開示人民，言亦如是。身清行",
    "T14n0425_001:0002b02": "淨口言柔和猶如甘露，心念解明猶如日",
    "T14n0425_001:0002b03": "光，常行愍哀恒懷慈心，無有害意不捨大",
    "T14n0425_001:0002b04": "悲，無戀一切不慕貪婬，身行清明志樂法",
    "T14n0425_001:0002b05": "宜，不失篤信尚至誠，不廢己願及一切。「分",
    "T14n0425_001:0002b06": "別寂滅不永寂滅，度脫眾生隨其本行，曉了",
    "T14n0425_001:0002b07": "罪福不亂世俗，未曾貪身不務馳騁，愍眾",
    "T14n0425_001:0002b08": "苦惱欲度脫之，勸眾施安不造危殆。化諸",
    "T14n0425_001:0002b09": "自大自大消伏，懈者使勤轉進道教，修法",
    "T14n0425_001:0002b10": "藏無上慧。「不立想人，心無弊礙，不計所",
    "T14n0425_001:0002b11": "有拔諸根本，斷除家業志定無為，剖判諸",
    "T14n0425_001:0002b12": "想無所悕望，不捨正受常求智慧，離俗言",
    "T14n0425_001:0002b13": "談志惟逮住，講度世業無俗計念。意不忽忘",
    "T14n0425_001:0002b14": "消除蔭蔽，常思經法心不慌，入所應宜",
    "T14n0425_001:0002b15": "不失節，立所行法曉知世，無所犯負具諸",
    "T14n0425_001:0002b16": "業，以六度行棄無信，多懷誠信篤佛道，常",
    "T14n0425_001:0002b17": "念佛法勤悔過，樂助功德施眾生，因勸諸佛",
    "T14n0425_001:0002b18": "轉法輪，應嗟歎聖不諛諂。積功累德常精",
    "T14n0425_001:0002b19": "進，心不懈廢習勤修，遵行道業菩薩法，好",
    "T14n0425_001:0002b20": "布施眾念憐傷，常抱弘意求止業，不缺止",
    "T14n0425_001:0002b21": "度順如教。身口心淨無沾污。如是至誠，所",
    "T14n0425_001:0002b22": "依言教奉不違廢，不住欲界不猗色界，寂無",
    "T14n0425_001:0002b23": "色界，從其所行可怙果報而信樂之，堅住",
    "T14n0425_001:0002b24": "大乘而不退轉。入愚冥處，若在慳悋心不習",
    "T14n0425_001:0002b25": "此，等心供養，教化眾生令無諛諂，不欺諸佛，",
    "T14n0425_001:0002b26": "不抱害心向眾菩薩，不亂聖業虛妄之言。「見",
    "T14n0425_001:0002b27": "諸精進若懈怠者而無二心，不嫉他供，具足",
    "T14n0425_001:0002b28": "弘誓，棄捐憍慢瞋恚之想，愚顛邪行以消無",
    "T14n0425_001:0002b29": "明，常省己身不訟彼短，慚愧自責不如佛",
    "T14n0425_001:0002c01": "法。枝身行道又知止足，棄捨親族，厭於衰",
    "T14n0425_001:0002c02": "耗不務利養。若有所得以分與人，戒無所犯，",
    "T14n0425_001:0002c03": "不習眾人睡眠之尤，這被麁言常能含",
    "T14n0425_001:0002c04": "忍，恒慎口言常立道化，歎詠精進常悅和心，",
    "T14n0425_001:0002c05": "與諸解脫親近相習。「勤數諮問修學閑居，",
    "T14n0425_001:0002c06": "不捨獨燕常行節限，功勳之德樂習空義，不",
    "T14n0425_001:0002c07": "慕有為、不猗陰身、不樂諸種、不受衰入、不志",
    "T14n0425_001:0002c08": "財利、不住境界，去於顛倒心行堅強，修聖賢",
    "T14n0425_001:0002c09": "行觀明心本，得眾枯地休息眾行。施無悕",
    "T14n0425_001:0002c10": "望，戒無所念，忍無所想，精進不失，禪無所",
    "T14n0425_001:0002c11": "生，智慧無導，奉正真法諸度無極入平等住，",
    "T14n0425_001:0002c12": "不稱己德不毀他功，不依生死不得泥洹，是",
    "T14n0425_001:0002c13": "為解脫。「消雪情愛建立真諦，面常和悅捨其",
    "T14n0425_001:0002c14": "慍色而先問訊，恭敬長幼中年之士，心常諮",
    "T14n0425_001:0002c15": "讚，懷仁恩宜無所嬈害，不在言說。常歎",
    "T14n0425_001:0002c16": "寂然惔怕之行，所在和同合眾別離，等心怨",
    "T14n0425_001:0002c17": "友無憎愛矣。求于總持，哀愍眾生如父、如母、",
    "T14n0425_001:0002c18": "如身、如子、如師和上尊長無異。「奉佛菩薩充",
    "T14n0425_001:0002c19": "滿順風，供事如來好樂嚴淨，不挾怯弱敬",
    "T14n0425_001:0002c20": "重三寶，所在遊居無所稸積，度衣限食不",
    "T14n0425_001:0002c21": "貪身命，性常清淨恒行乞食，不捨止足棄於",
    "T14n0425_001:0002c22": "眾會，不慕家業不樂捨居，不在校飾無有",
    "T14n0425_001:0002c23": "虛偽，言辭可愛聞莫不歡，勸助眾人使發",
    "T14n0425_001:0002c24": "道意，無惑所行行入順教，數數諮歎諸",
    "T14n0425_001:0003a01": "佛至真。「心習道法敬重聖眾，尊順慧明習從",
    "T14n0425_001:0003a02": "智達，護眾禪思開化精進，常宣道德恒遵行",
    "T14n0425_001:0003a03": "法，信功德本開化眾生，好樂篤信講導眾苦，",
    "T14n0425_001:0003a04": "威儀清淨常立弘仁，而有慚愧畏難羞恥，棄",
    "T14n0425_001:0003a05": "捐惡人不賢之黨。習究竟業，志行脫門，求",
    "T14n0425_001:0003a06": "賢聖行，奉四意止，習平等斷，興發諸根，",
    "T14n0425_001:0003a07": "遵修諸力，觀察覺意，不捨道行，度于寂滅。",
    "T14n0425_001:0003a08": "「炤燿所觀心無望想，欣樂法典不犯精舍，",
    "T14n0425_001:0003a09": "無所羞無所慚，不顛倒無慾想，慕菩薩行。",
    "T14n0425_001:0003a10": "佛道曠然而無邊際，患厭邪行，消滅往古無",
    "T14n0425_001:0003a11": "數劫時所習邪業，修身自淨而無沾污，志寂",
    "T14n0425_001:0003a12": "行律尊承重教而無瑕疵。所行隨時捐棄",
    "T14n0425_001:0003a13": "非時，曉了從宜往來周旋，孝順二親，又知",
    "T14n0425_001:0003a14": "節限衣食供具，暢達神通鮮明定意。不毀正",
    "T14n0425_001:0003a15": "行度脫眾生，奉受如來所宣經典，將護隨順",
    "T14n0425_001:0003a16": "淨眾瑕穢，導諸佛子，施眾菩薩諸佛遊居。修",
    "T14n0425_001:0003a17": "眾明智從仁和行，樂奉正真，勸化一切使志",
    "T14n0425_001:0003a18": "好導，多樂道義覩護三世，惟好淨業國土",
    "T14n0425_001:0003a19": "報應嚴淨之元，常樂痂痏如敬二親，以逮",
    "T14n0425_001:0003a20": "總持用為遊觀。「得致三昧則是浴池，清白之",
    "T14n0425_001:0003a21": "法為所生母，以得堅住一切無為，專心定意。",
    "T14n0425_001:0003a22": "雖有所度為無所度，無縛無脫無相不相，",
    "T14n0425_001:0003a23": "所遵導化亦無眾好，建立佛土以得總持，",
    "T14n0425_001:0003a24": "邦伴諸覺所說清明，度魔境界戰鬪勇猛，",
    "T14n0425_001:0003a25": "殺害眾塵刈除不善，志願淨光魔不能壞，所",
    "T14n0425_001:0003a26": "宣道慧而無窮盡，世莫能稱。「外眾邪業所不",
    "T14n0425_001:0003a27": "能知，過聲聞法緣覺之等，所可歸仰立一切",
    "T14n0425_001:0003a28": "智，解眾生趣所導真諦。好喜樂法，欲開眾",
    "T14n0425_001:0003a29": "生，樂眾垢者令慕無為，以導法船度于彼",
    "T14n0425_001:0003b01": "岸。載筏相濟，愍傷諸天頒宣一法，所立之",
    "T14n0425_001:0003b02": "處無所侵欺，欲布施淨其心化悅，解諸好戲",
    "T14n0425_001:0003b03": "使務道徑。若欲博聞，恭敬謙順不為放恣，",
    "T14n0425_001:0003b04": "得三昧定，志行高妙超須彌山。樂于五根觀",
    "T14n0425_001:0003b05": "察眾無，心好精進遊不退轉，是則名曰無從",
    "T14n0425_001:0003b06": "生忍。「新學菩薩所當奉行，眾正士等執持",
    "T14n0425_001:0003b07": "慧憧務求尊聖，以勇力士了無吾我住一切",
    "T14n0425_001:0003b08": "智，普解眾生所當度脫，諸天所諮嗟，龍神",
    "T14n0425_001:0003b09": "所奉仰，人民所承事，疾得造立若干品業。",
    "T14n0425_001:0003b10": "諸不學者咸共歸命，諸菩薩等僉共讚歎，",
    "T14n0425_001:0003b11": "一切法主悉共宣暢，諸根寂定以為城郭，善",
    "T14n0425_001:0003b12": "權方便導利一切，逮得精思決眾狐疑，斷諸",
    "T14n0425_001:0003b13": "猶豫去於塵勞，過度濟脫無數眾生。「若有病",
    "T14n0425_001:0003b14": "者為設眾藥，療治諸病消除瘡痛，常好思惟",
    "T14n0425_001:0003b15": "通大精進，造建無畏欲師子吼，入分別辯敷",
    "T14n0425_001:0003b16": "演義理，神足變化樂聞眾法，淨其道眼照",
    "T14n0425_001:0003b17": "至泥洹。棄眾惡趣，度於欲界色界無色界，建",
    "T14n0425_001:0003b18": "諸佛土。興發如是如幻三昧，坐師子床，具",
    "T14n0425_001:0003b19": "足成就至阿惟顏，未曾忘失眾德之本，化悅",
    "T14n0425_001:0003b20": "懈廢拔諸欲僻，建立勤修念濟懶墮，將",
    "T14n0425_001:0003b21": "導眾生等化三乘，棄捐居業一切所有，具一",
    "T14n0425_001:0003b22": "切智，得無量門御第一義。「其於法律解通",
    "T14n0425_001:0003b23": "空行，則斷諍訟，好信佛道無上誓願，雖在",
    "T14n0425_001:0003b24": "眾念不懷邪想，等見三世不墮邪觀，善權",
    "T14n0425_001:0003b25": "方便普入一切，興顯大道不輕得度。樂于法",
    "T14n0425_001:0003b26": "師猶如犢子不厭其母，雖從法師不貪利養，",
    "T14n0425_001:0003b27": "觀察說法不慢眾會，不斷法施所問仁和，敬",
    "T14n0425_001:0003b28": "三寶本決眾疑網，奉行慇懃而不休廢，終",
    "T14n0425_001:0003b29": "不違失聖明之業。「依攝脫門和悅調定，消化",
    "T14n0425_001:0003c01": "塵垢心無所著，思當所念興隆三事諸菩薩",
    "T14n0425_001:0003c02": "業，以此三事顯示眾會甘美道味。若欲變化",
    "T14n0425_001:0003c03": "頒宣道業音如雷鳴，訓誘生死十二緣起，開",
    "T14n0425_001:0003c04": "通止門向泥洹門，愍入弘路，其身安隱心永",
    "T14n0425_001:0003c05": "無患。眾聖所愛未曾違失，堅固平等如來功",
    "T14n0425_001:0003c06": "勳無能迴轉，習恩德本消滅無福，示眾善",
    "T14n0425_001:0003c07": "元學于聖慧，恃怙畢竟鮮明之業。「所行相",
    "T14n0425_001:0003c08": "好不自侵欺，遵修佛道顯燿慧品，講說佛土",
    "T14n0425_001:0003c09": "諮問答報，所難無際生清白法。不厭佛道不",
    "T14n0425_001:0003c10": "棄少智，與難學俱愛敬和同，趣勇猛寶心",
    "T14n0425_001:0003c11": "存在行，欲有所說將護都講好喜若干，一切",
    "T14n0425_001:0003c12": "報應以示眾生使無所犯。曉了諸法行善方",
    "T14n0425_001:0003c13": "便，心念吉祥所見審諦，常自省己可悅他人，",
    "T14n0425_001:0003c14": "裂壞羅網消去無明。離于諸行，蠲除諸識，",
    "T14n0425_001:0003c15": "刈於名色，寂滅六入，斷去眾受，截于痛痒，",
    "T14n0425_001:0003c16": "消化恩愛，而捨所受。盡於所有，拔害所生",
    "T14n0425_001:0003c17": "度老病死，永散苦惱無有眾難。已離苦罪",
    "T14n0425_001:0003c18": "心無所著，所行究暢長濟三厄，所觀無穢宣",
    "T14n0425_001:0003c19": "布法典，獨步男子洗浴眾垢消去貪身。聞法",
    "T14n0425_001:0003c20": "執持攝御諸法，學道不惓入眾德元未曾迴",
    "T14n0425_001:0003c21": "旋，積不可計功勳真義，懷來佛道光顯法目，",
    "T14n0425_001:0003c22": "諮嗟聖眾降伏外學，歎詠法訓行菩薩業，不",
    "T14n0425_001:0003c23": "戲樂用消化日利，使遠罪福學行猶日。",
    "T14n0425_001:0003c24": "「恭敬國王開導眾聖，積清白因致不死果，",
    "T14n0425_001:0003c25": "所行威儀識其宿命，所生之處常念不忘。患",
    "T14n0425_001:0003c26": "厭愚法，好諸如來功德真正而建立之，無量",
    "T14n0425_001:0003c27": "道勳所執法教歸一切智。若以頒宣致安住",
    "T14n0425_001:0003c28": "典書寫經文，皆棄恐畏不墮邊際，堅住不動，",
    "T14n0425_001:0003c29": "有所講說，一切世間咸共諷誦。「過去諸佛悉",
    "T14n0425_001:0004a01": "說是法，常得親近，現在諸佛當來諸佛，所",
    "T14n0425_001:0004a02": "願具足無上功祚，入於一切眾生所行。燿聲",
    "T14n0425_001:0004a03": "聞乘、現緣覺乘，奉持佛法，而不忘失一切行",
    "T14n0425_001:0004a04": "門，則生佛乎？宣暢真正速成正慧，諮問佛",
    "T14n0425_001:0004a05": "德覆護三世，開化寂然危害之難，逮權方便",
    "T14n0425_001:0004a06": "分別地種，入於水種火種三昧建立風種，",
    "T14n0425_001:0004a07": "又以空種至脫道門。淨空種慧導利三界，",
    "T14n0425_001:0004a08": "不含眾患消除諸結令無有餘，捐棄諸著",
    "T14n0425_001:0004a09": "沒眾陰蓋令心憺怕，曉修身行遊居永安，",
    "T14n0425_001:0004a10": "亦了他人所行存沒所立之處。「若演文字不",
    "T14n0425_001:0004a11": "猗言辭，棄捐吾我，心已離此諸所依欲，雖",
    "T14n0425_001:0004a12": "在其中察如臭犬，入於微妙稍稍開寤懈廢",
    "T14n0425_001:0004a13": "眾勞，越度諸流不壞他黨，善進道法而無所",
    "T14n0425_001:0004a14": "著。恭恪善師，捨於睡眠過諸礙岸，斷狐疑",
    "T14n0425_001:0004a15": "散貪婬捨懈惓，將護吾我光導眾生，不立",
    "T14n0425_001:0004a16": "在命不貪求法，所語不多言辭清和，常諦思",
    "T14n0425_001:0004a17": "惟宜當速行。「仁明道業不用生心，喜樂閑",
    "T14n0425_001:0004a18": "居行於眾中，不懷怯弱不求他短，自惟身行",
    "T14n0425_001:0004a19": "常奉佛道。應遵平等，不久遊居在一土地，",
    "T14n0425_001:0004a20": "釋諸所貪所在皇平，滅身眾冥心不羸劣，",
    "T14n0425_001:0004a21": "所修方便將養意念，亦無所思，不以識著",
    "T14n0425_001:0004a22": "求于解脫。心常專惟興發梵行，等遵慈心，",
    "T14n0425_001:0004a23": "悲哀布恩，常以行喜，和顏悅色以法樂之。",
    "T14n0425_001:0004a24": "「依蒙觀護救眾墮害，常以戒禁因濟於人，入",
    "T14n0425_001:0004a25": "三昧定，以是智慧暢入諸法，曉了文字思惟",
    "T14n0425_001:0004a26": "究暢，解諸結縛令不恐畏。入諸音聲獲致利",
    "T14n0425_001:0004a27": "義，恒好敷演道法所施，樂佛法眾不厭燕處，",
    "T14n0425_001:0004a28": "志存於道無有上下。不缺諸法，顯揚隨順不",
    "T14n0425_001:0004a29": "欺眾生，志樂堅強以為具足，夙夜精進而",
    "T14n0425_001:0004b01": "不休懈，是則名曰了諸法本三昧正定。菩薩",
    "T14n0425_001:0004b02": "行是，遍入一切眾生境界，奉一切智。」佛爾時",
    "T14n0425_001:0004b03": "說是頌曰：",
    "T14n0425_001:0004b04": "「行清淨，　　大聖道，　　心信樂，",
    "T14n0425_001:0004b05": "　無惑業。　　自覺意，　　辯才要，",
    "T14n0425_001:0004b06": "　是三昧，　　安住施。　　降諸魔，",
    "T14n0425_001:0004b07": "　除諸垢，　　斷因緣，　　生死欲。",
    "T14n0425_001:0004b08": "　智名稱，　　富德勳，　　護三界，",
    "T14n0425_001:0004b09": "　度無極。　　增慧聖，　　道方便，",
    "T14n0425_001:0004b10": "　賢明種，　　消恩情，　　度眾患，",
    "T14n0425_001:0004b11": "　佛所歎。　　是三昧，　　安住施，",
    "T14n0425_001:0004b12": "　入微妙，　　本際門。　　以覺了，",
    "T14n0425_001:0004b13": "　無瞋恨，　　斷苦惱，　　入永安。",
    "T14n0425_001:0004b14": "　是三昧，　　諸佛行，　　心中解，",
    "T14n0425_001:0004b15": "　覺意華。　　受聖文，　　攝善權，",
    "T14n0425_001:0004b16": "　諸安住，　　覺念鬘，　　說是勝，",
    "T14n0425_001:0004b17": "　三昧定。　　覺意華，　　脫照門，",
    "T14n0425_001:0004b18": "　猶月盛，　　燿眾星。　　道所照，",
    "T14n0425_001:0004b19": "　遍三界，　　是法超，　　歎喻月。",
    "T14n0425_001:0004b20": "　三達療，　　令清淨，　　在閑居，",
    "T14n0425_001:0004b21": "　靜樹下，　　棄利養，　　及諛諂，",
    "T14n0425_001:0004b22": "　積行求，　　是三昧。　　捐他非，",
    "T14n0425_001:0004b23": "　不蔽善，　　不以利，　　歎身德，",
    "T14n0425_001:0004b24": "　被三衣，　　常乞食，　　親求是，",
    "T14n0425_001:0004b25": "　行三昧。　　純行禁，　　習賢聖，",
    "T14n0425_001:0004b26": "　問明智，　　常獨歎，　　以諮講，",
    "T14n0425_001:0004b27": "　奉行要，　　疾逮是，　　三昧定。",
    "T14n0425_001:0004b28": "　眾生等，　　勞諸味，　　遠眾會，",
    "T14n0425_001:0004b29": "　樂寂然，　　常求是，　　妙三昧。",
    "T14n0425_001:0004c01": "　勿諛諂，　　慕斯藏，　　依慚愧，",
    "T14n0425_001:0004c02": "　食解味，　　禪床臥，　　居觀寂，",
    "T14n0425_001:0004c03": "　樂無我，　　常歡悅。　　講明哲，",
    "T14n0425_001:0004c04": "　意永安，　　忍他罵，　　猶空響，",
    "T14n0425_001:0004c05": "　在真業，　　心不怨。　　欲逮得，",
    "T14n0425_001:0004c06": "　是三昧，　　當信知，　　罪福報，",
    "T14n0425_001:0004c07": "　勿習倒，　　惡趣業，　　常修空，",
    "T14n0425_001:0004c08": "　賢聖元。　　夙夜勤，　　精進力，",
    "T14n0425_001:0004c09": "　逮三昧，　　至慧門。　　俱捨斯，",
    "T14n0425_001:0004c10": "　無益路，　　志平等，　　道真實，",
    "T14n0425_001:0004c11": "　立無生，　　覩法義，　　行是者，",
    "T14n0425_001:0004c12": "　佛哀念。」",
    "T14n0425_001:0004c13": "行品第二",
    "T14n0425_001:0004c14": "佛言：「是喜王菩薩，以逮得是了諸法本三昧，",
    "T14n0425_001:0004c15": "解一切法無有顛倒，諸法無動不可傾故，所",
    "T14n0425_001:0004c16": "行志慕救脫五趣，降化眾魔自然為伏，為天",
    "T14n0425_001:0004c17": "下人眾生愛敬、智者欽仰，求暢諸法及與非",
    "T14n0425_001:0004c18": "法。其德明慧，猶月盛滿眾星中明，在生死",
    "T14n0425_001:0004c19": "久眾生所知，勸化一切，志性清淨，捨諸所",
    "T14n0425_001:0004c20": "受，則為三千大千世界之所救護。成致道地，",
    "T14n0425_001:0004c21": "分別無我覺無所歸，見三難界而化導之為",
    "T14n0425_001:0004c22": "眾生護，逮得恭恪不以自大。越諸陰蓋，曉",
    "T14n0425_001:0004c23": "了諸佛其所頒宣，演說滅度應時之宜，以",
    "T14n0425_001:0004c24": "復逮致三十二相。「有利無利若苦若樂，有名",
    "T14n0425_001:0004c25": "無名歎毀之事，以解是世所有八法悉無所",
    "T14n0425_001:0004c26": "著，救諸眾生慰以甘露，顯示滅度開悟一",
    "T14n0425_001:0004c27": "切，去其惱熱斷斯罣礙，未曾猗着迷惑六根，",
    "T14n0425_001:0004c28": "入十六文字總持之門識其所至，能頒宣斯",
    "T14n0425_001:0004c29": "便逮總持。「何謂十六？一曰無；二曰度；三曰",
    "T14n0425_001:0005a01": "行；四曰不；五曰持；六曰礙；七曰作；八曰",
    "T14n0425_001:0005a02": "堅；九曰勢；十曰生；十一曰攝；十二曰盡；",
    "T14n0425_001:0005a03": "十三曰蓋；十四曰已；十五曰住；十六曰燒；",
    "T14n0425_001:0005a04": "是十六事文字之教。若解行是十六文字之",
    "T14n0425_001:0005a05": "教，逮得無量總持門地，解一切法而得自",
    "T14n0425_001:0005a06": "在，擇求一切眾生慧意，消眾塵勞悉宣佛",
    "T14n0425_001:0005a07": "道，受大勢力暢達真法，度脫黎庶開化導利，",
    "T14n0425_001:0005a08": "其音和雅猶如哀鸞，逮得普住平等之地。「為",
    "T14n0425_001:0005a09": "師子吼致妙巍巍，忍度無極具足大哀，越魔",
    "T14n0425_001:0005a10": "境界，備通哀音至真之聲，去自大得忍辱，",
    "T14n0425_001:0005a11": "了深奧義禪定無非，所至到處宣無上法，攝",
    "T14n0425_001:0005a12": "取一切眾要經典力勢難及，分別一切諸法",
    "T14n0425_001:0005a13": "道門，知眾生行之所歸趣。「識念無數所更歷",
    "T14n0425_001:0005a14": "劫，常持諸法滅一切病，淨除結網逮斷狐",
    "T14n0425_001:0005a15": "疑，速成正覺諮嗟光顯，普入一切諸法聖慧，",
    "T14n0425_001:0005a16": "能以方便擿去惱熱，講說諸法己身奉行。「服",
    "T14n0425_001:0005a17": "甘露食裂眾猶豫，捨所居土顯無蓋哀以覆",
    "T14n0425_001:0005a18": "眾生，念於宿命所更生處，志泥洹德曉眾愚",
    "T14n0425_001:0005a19": "騃，諸行所趣獲至尊慧，攝一切想建立諸住，",
    "T14n0425_001:0005a20": "不失道地超若干變，達諸言聲而却一切，結",
    "T14n0425_001:0005a21": "解所在周滿佛土。「遠離五陰而不自大，疾了",
    "T14n0425_001:0005a22": "言辭，用是之故便降伏魔棄諸外學。見不",
    "T14n0425_001:0005a23": "可計十方國土現在諸佛，聞所說法受持不",
    "T14n0425_001:0005a24": "忘，如其所願得是三昧而自娛樂。若有菩薩",
    "T14n0425_001:0005a25": "得是三昧，則當謂之逮一切智。所以者何？",
    "T14n0425_001:0005a26": "以致此定，發意之頃，一生補處成最正覺，",
    "T14n0425_001:0005a27": "從一本起二，二至三，三至四，從其發意輒",
    "T14n0425_001:0005a28": "得佛道。所以者何？又斯定者則一切智。」爾",
    "T14n0425_001:0005a29": "時，世尊說此頌曰：",
    "T14n0425_001:0005b01": "「無量無訓漏，　　而無有等倫，",
    "T14n0425_001:0005b02": "　所出無所歸，　　以脫諸所趣。",
    "T14n0425_001:0005b03": "　降化無所著，　　殊勝興無限，",
    "T14n0425_001:0005b04": "　執持斯景摸，　　十方之妙行。",
    "T14n0425_001:0005b05": "　棄諍以娛樂，　　心患眾垢塵，",
    "T14n0425_001:0005b06": "　人中上喜真，　　言辭甚流利。",
    "T14n0425_001:0005b07": "　勝遵無著勳，　　捐捨所生冥，",
    "T14n0425_001:0005b08": "　總持是法曰，　　建立在十方。",
    "T14n0425_001:0005b09": "　曉了過解說，　　勸樂度彼岸，",
    "T14n0425_001:0005b10": "　天人所重敬，　　所施濟第一。",
    "T14n0425_001:0005b11": "　諸行度無極，　　勇猛而宣德，",
    "T14n0425_001:0005b12": "　所修奉章句，　　至於十力種。",
    "T14n0425_001:0005b13": "　捐雜難往來，　　乃能致本無，",
    "T14n0425_001:0005b14": "　隨心之所好，　　而開化眾人。",
    "T14n0425_001:0005b15": "　得行遊正路，　　所宿止無垢，",
    "T14n0425_001:0005b16": "　以斯施眼明，　　所行遊無行。",
    "T14n0425_001:0005b17": "　意強多愍愛，　　視人如赤子，",
    "T14n0425_001:0005b18": "　人尊諸所至，　　勸教眾邪業。",
    "T14n0425_001:0005b19": "　永無所破壞，　　而眾中暢吼，",
    "T14n0425_001:0005b20": "　於是造立行，　　無有眾等倫。",
    "T14n0425_001:0005b21": "　得護於十方，　　及他諸不逮，",
    "T14n0425_001:0005b22": "　勸樂人無底，　　長永修閑定。",
    "T14n0425_001:0005b23": "　仁捨其家業，　　興法如甘露，",
    "T14n0425_001:0005b24": "　奉持是經典，　　歸於最勝德。",
    "T14n0425_001:0005b25": "　積累多功勳，　　訓講無數人，",
    "T14n0425_001:0005b26": "　勸悅眾愚等，　　終不久戲逸。",
    "T14n0425_001:0005b27": "　諦解於六趣，　　寂勝而覺善，",
    "T14n0425_001:0005b28": "　好和安眾人，　　在此功德行。",
    "T14n0425_001:0005b29": "　得殊特名勳，　　如月遊無塵，",
    "T14n0425_001:0005c01": "　度脫天人眾，　　居前無所畏。",
    "T14n0425_001:0005c02": "　名稱普流勝，　　施殊妙甘露，",
    "T14n0425_001:0005c03": "　遊此所當行，　　疾致得佛道。",
    "T14n0425_001:0005c04": "　立於所應住，　　在十方佛所，",
    "T14n0425_001:0005c05": "　頒宣所當說，　　以化諸天人。",
    "T14n0425_001:0005c06": "　所講甚微妙，　　亦宣至真行，",
    "T14n0425_001:0005c07": "　奉修是行業，　　常樂甘露法。",
    "T14n0425_001:0005c08": "　以降伏魔力，　　仁和安立之，",
    "T14n0425_001:0005c09": "　超度眾苦趣，　　歸至佛正路。",
    "T14n0425_001:0005c10": "　所到極善處，　　棄捐周旋徑，",
    "T14n0425_001:0005c11": "　行勇猛方便，　　成就執持德。」",
    "T14n0425_001:0005c12": "佛言：「若有菩薩學斯定意，十方諸佛皆擁護",
    "T14n0425_001:0005c13": "之，以慧照心使得開明，不為陰蓋所見覆蔽，",
    "T14n0425_001:0005c14": "逮得神通所覩無極，諸菩薩眾悉共將養，使",
    "T14n0425_001:0005c15": "得成就一生補處，眾聲聞黨普來嗟歎。「欲",
    "T14n0425_001:0005c16": "使早成十方蒙度，上第七天梵具足王，典諸",
    "T14n0425_001:0005c17": "梵天身自遙護，遣諸天眾悉來將順。忉利",
    "T14n0425_001:0005c18": "天上天帝釋王，宿命有德，識其至心學斯定",
    "T14n0425_001:0005c19": "者，遣諸天人悉下宿衛，使行安隱無妄犯者。",
    "T14n0425_001:0005c20": "其四天王身自臨之，亦遣官屬護于法師，四",
    "T14n0425_001:0005c21": "千里外令無伺求得其便者，令其正法安徐",
    "T14n0425_001:0005c22": "講誦，開化一切生死五趣。四輩宗之，供養無",
    "T14n0425_001:0005c23": "厭、聽受無惓。為人說經，得同學意靡不坦然，",
    "T14n0425_001:0005c24": "各得其所無怨望者，雖懷嫉心欲有所亂，不",
    "T14n0425_001:0005c25": "能辦之。「又是菩薩常自忍辱心懷仁和，若",
    "T14n0425_001:0005c26": "向瞋者不念其惡，若有逆人欲來危害，不與",
    "T14n0425_001:0005c27": "共諍惟避捨去不與相見，既路相見如不",
    "T14n0425_001:0005c28": "相覩。慈念十方皆降歸佛，勿有惡心誹謗法",
    "T14n0425_001:0005c29": "師，念法無惡，惟愍其人用懷毒心，墮于惡趣",
    "T14n0425_001:0006a01": "三塗之難。傷之愚惑橫生毒害還自危身，猶",
    "T14n0425_001:0006a02": "如樹木風起相揩，忽然火生還自燒形，毒蛇",
    "T14n0425_001:0006a03": "含毒日日增多還自害身，鐵生眾垢自葬其",
    "T14n0425_001:0006a04": "形。愚闇閉塞心不開解，不念菩薩法師之恩，",
    "T14n0425_001:0006a05": "反生害心逆其師父，欲危滅之貪妬懷嫉，一",
    "T14n0425_001:0006a06": "時自可放心自大，不顧大難甚憐傷。諸天",
    "T14n0425_001:0006a07": "鬼神、虛空天神、阿須倫、迦留羅、真陀羅、摩休",
    "T14n0425_001:0006a08": "勒，悉往作禮稽首歸命，欲見無厭數數奉迎，",
    "T14n0425_001:0006a09": "聽受經典問義受解，思惟奉行曾無懈惓，",
    "T14n0425_001:0006a10": "諸神愛敬奉事供養。尊重道德如孝子與父",
    "T14n0425_001:0006a11": "母別，積年彌久飢虛無已，諸天神明人與非",
    "T14n0425_001:0006a12": "人，愛重至德無窮竟已，皆是菩薩精進至",
    "T14n0425_001:0006a13": "心學是三昧慈愍所致，故有是德。」",
    "T14n0425_001:0006a14": "佛告喜王菩薩：「若有菩薩積功累德，開化",
    "T14n0425_001:0006a15": "無數百千眾生，歡悅踊躍，這等無異，不以",
    "T14n0425_001:0006a16": "戲笑，因斯逮得殊特功勳，名德遠著十方咨",
    "T14n0425_001:0006a17": "嗟！行如須彌安然不動，明如日月普曜天下，",
    "T14n0425_001:0006a18": "德重如地主生萬物，道尊位高生諸道品，六",
    "T14n0425_001:0006a19": "度無極菩薩法藏。心如虛空而無所著，獨步",
    "T14n0425_001:0006a20": "三界無所罣礙。猶如飛鳥飛行虛空無有足",
    "T14n0425_001:0006a21": "跡，猶如蓮華不著塵水。十方諸佛悉令菩薩",
    "T14n0425_001:0006a22": "行斯定意。今佛故宣，汝等精進勿得疑惑，",
    "T14n0425_001:0006a23": "若有比丘、比丘尼、優婆塞、優婆夷，及諸凡庶",
    "T14n0425_001:0006a24": "九十六術六十二見，蜎蜚蠕動蚑行喘息，",
    "T14n0425_001:0006a25": "人與非人，學是三昧若聞歡喜各得如願，然",
    "T14n0425_001:0006a26": "後會當逮是三昧。」於是頌曰：",
    "T14n0425_001:0006a27": "「常光顯，　　佛正法，　　信根樂，",
    "T14n0425_001:0006a28": "　第一慧。　　行如犀，　　無吾我，",
    "T14n0425_001:0006a29": "　持是寂，　　妙三昧。　　得自在，",
    "T14n0425_001:0006b01": "　覺忍辱，　　覆三世，　　猶如蓋。",
    "T14n0425_001:0006b02": "　化建立，　　無數人，　　習是慧，",
    "T14n0425_001:0006b03": "　猶如海。　　消吾我，　　塵勞厄，",
    "T14n0425_001:0006b04": "　說佛道，　　諸滅度。　　以斷穢，",
    "T14n0425_001:0006b05": "　化三世，　　疾修行，　　是寂然。",
    "T14n0425_001:0006b06": "　識身命，　　及他人，　　志存念，",
    "T14n0425_001:0006b07": "　諸佛道。　　立存念，　　一切業，",
    "T14n0425_001:0006b08": "　及逮是，　　妙三昧。　　多開導，",
    "T14n0425_001:0006b09": "　御本際，　　常講安，　　滅苦惱。",
    "T14n0425_001:0006b10": "　化布施，　　甘露味，　　奉行斯，",
    "T14n0425_001:0006b11": "　佛種性。　　好至明，　　顯耀辭，",
    "T14n0425_001:0006b12": "　稱流布，　　普功祚。　　在眾中，",
    "T14n0425_001:0006b13": "　甚巍巍，　　如月滿，　　秋盛明。",
    "T14n0425_001:0006b14": "　諸眷屬，　　財名德，　　在生死，",
    "T14n0425_001:0006b15": "　佛所知。　　其辯才，　　猶水王，",
    "T14n0425_001:0006b16": "　習三昧，　　逮斯功。　　法自然，",
    "T14n0425_001:0006b17": "　無無我，　　不久達，　　敷演義。",
    "T14n0425_001:0006b18": "　如是周，　　三千世，　　真諦行，",
    "T14n0425_001:0006b19": "　是三昧。　　思惟計，　　三千世，",
    "T14n0425_001:0006b20": "　眾生滿，　　如江沙。　　若學歸，",
    "T14n0425_001:0006b21": "　甘露道，　　所獲慧，　　過於此。",
    "T14n0425_001:0006b22": "　毒不行，　　及刀火，　　無蟲蛇，",
    "T14n0425_001:0006b23": "　無杖畏，　　王羅剎，　　不能害。",
    "T14n0425_001:0006b24": "　以和心，　　精修是，　　不失財，",
    "T14n0425_001:0006b25": "　不亡家，　　無病憂，　　無罪患。",
    "T14n0425_001:0006b26": "　若持是，　　四句法，　　目不盲，",
    "T14n0425_001:0006b27": "　不重聽。　　六十二，　　億佛勸，",
    "T14n0425_001:0006b28": "　設有學，　　思惟是，　　若常奉，",
    "T14n0425_001:0006c01": "　斯總持，　　精進行，　　是三昧。",
    "T14n0425_001:0006c02": "　若有欲，　　速成道，　　樂第一，",
    "T14n0425_001:0006c03": "　功德田，　　當學是，　　經典本，",
    "T14n0425_001:0006c04": "　一切致，　　寂然無。◎",
    "T14n0425_001:0006c05": "四事品第三",
    "T14n0425_001:0006c06": "「菩薩有四事，疾逮斯定。何謂四？一曰、布施，",
    "T14n0425_001:0006c07": "不懷望想福施一切；二曰、持戒，不犯諸禁以",
    "T14n0425_001:0006c08": "志大道；三曰、常抱慈心，怨憎親友無有二心；",
    "T14n0425_001:0006c09": "四曰、察於三界眾生之類，悉我親族未曾外",
    "T14n0425_001:0006c10": "之；是為四。「菩薩復有四事，疾逮斯定。何謂",
    "T14n0425_001:0006c11": "為四？一曰、常行大慈加於眾生；二曰、常行",
    "T14n0425_001:0006c12": "大悲，見於三塗眾生苦惱，為之雨淚欲拔",
    "T14n0425_001:0006c13": "濟之；三曰、覩眾迷惑展轉五趣不能自免，",
    "T14n0425_001:0006c14": "顯示正路志德自出；四曰、察眾三流往反終",
    "T14n0425_001:0006c15": "始曾無斷絕身苦心惱，故愍念之，為宣罪福",
    "T14n0425_001:0006c16": "生死之本無為之根；是為四。「菩薩復有四",
    "T14n0425_001:0006c17": "事，得斯定意。何謂為四？一曰、觀眾邪迷六",
    "T14n0425_001:0006c18": "十二見，猶豫沈吟墮於羅網如鳥自投，貪小",
    "T14n0425_001:0006c19": "小利不覺自害；二曰、九十六種迷惑之徑自",
    "T14n0425_001:0006c20": "造癡冥，猶如蜚蛾自投燈火，已溺三塗",
    "T14n0425_001:0006c21": "五趣周旋輪轉無際不能脫身，惟有諸佛眾",
    "T14n0425_001:0006c22": "大菩薩，乃能濟之；三曰、外眾蓋業符呪害",
    "T14n0425_001:0006c23": "人，菩薩愍之，如狂溺水然後乃悔當何所及；",
    "T14n0425_001:0006c24": "四曰、如射獵師彈射眾鳥，羅網捕魚積其罪",
    "T14n0425_001:0006c25": "蓋，無數億載墮三惡趣，捨身之安而往救",
    "T14n0425_001:0006c26": "之，為宣罪福生死之患，示無為業，或復顯",
    "T14n0425_001:0006c27": "之無上正真各使得安；是為四。「菩薩復有四",
    "T14n0425_001:0006c28": "事，疾逮斯定。何謂為四？一曰、作佛形像坐蓮",
    "T14n0425_001:0007a01": "華上，若摸畫壁繒[疊*毛]布上，使端政好，令",
    "T14n0425_001:0007a02": "眾歡喜由得道福；二曰、取是經卷書著竹",
    "T14n0425_001:0007a03": "帛若長妙素，令其文字上下齊正；三曰、諷",
    "T14n0425_001:0007a04": "誦是經晝夜精進，不捨經文使其通利，無",
    "T14n0425_001:0007a05": "一躓礙聽者得解；四曰、持是三昧諸佛本末",
    "T14n0425_001:0007a06": "一一分別為人暢義，善開菩薩無上正真，",
    "T14n0425_001:0007a07": "使一切眾咸共諮受，不生疑心各得開達；是",
    "T14n0425_001:0007a08": "為四。」佛於是頌曰：",
    "T14n0425_001:0007a09": "「聞是經，　　樂至德，　　若有人，",
    "T14n0425_001:0007a10": "　求此道，　　善哉學，　　斯四句，",
    "T14n0425_001:0007a11": "　故獲致，　　十力種。　　八十億，",
    "T14n0425_001:0007a12": "　人中王，　　諸六十，　　姟安住，",
    "T14n0425_001:0007a13": "　常咸護，　　斯學人，　　能諷誦，",
    "T14n0425_001:0007a14": "　是三昧。　　若聞是，　　獲善利，",
    "T14n0425_001:0007a15": "　已得聽，　　能信樂，　　是等成，",
    "T14n0425_001:0007a16": "　不疑道，　　等皆見，　　生死無。",
    "T14n0425_001:0007a17": "　行佛道，　　得聞是，　　樂功勳，",
    "T14n0425_001:0007a18": "　不懈怠。　　一切智，　　如觀掌，",
    "T14n0425_001:0007a19": "　書寫持，　　是經典，　　識念住，",
    "T14n0425_001:0007a20": "　百千劫，　　辯才英，　　得至佛。",
    "T14n0425_001:0007a21": "　彼說斯，　　最定意，　　王子月，",
    "T14n0425_001:0007a22": "　詳得聞，　　棄國土，　　作沙門，",
    "T14n0425_001:0007a23": "　晝夜勤，　　聽受法。　　最後世，",
    "T14n0425_001:0007a24": "　命向終，　　便往生，　　他佛國。",
    "T14n0425_001:0007a25": "　若江沙，　　復過是，　　諸天咸，",
    "T14n0425_001:0007a26": "　供養佛。　　從其所，　　聞三昧，",
    "T14n0425_001:0007a27": "　三劫中，　　成佛道。　　有佛名，",
    "T14n0425_001:0007a28": "　無厭寶，　　定光佛，　　所開化，",
    "T14n0425_001:0007a29": "　彼聞是，　　得德果，　　是故聞，",
    "T14n0425_001:0007b01": "　勿懈怠。　　為十方，　　常所救，",
    "T14n0425_001:0007b02": "　今我屬，　　慇懃累。　　仁賢者，",
    "T14n0425_001:0007b03": "　言柔和，　　是增法，　　道珍藏◎。」",
    "T14n0425_001:0007b04": "◎法師品第四",
    "T14n0425_001:0007b05": "佛語喜王菩薩：「乃往過去無央數劫不可稱",
    "T14n0425_001:0007b06": "計。爾時，有佛號辯嚴淨雷音吼如來、至真、等",
    "T14n0425_001:0007b07": "正覺。彼佛世時有一法師，名無量德辯幢英",
    "T14n0425_001:0007b08": "變音，曾聞如來說是三昧定，學是三昧而",
    "T14n0425_001:0007b09": "分別說用化眾生，齊無數億百千諸天人民，",
    "T14n0425_001:0007b10": "以度一切。「有王太子名淨福報眾音，聞是三",
    "T14n0425_001:0007b11": "昧心中欣然，則百千賈妙好衣以覆法師，",
    "T14n0425_001:0007b12": "口發是言：『普使三界厄一切眾生，皆悉興立",
    "T14n0425_001:0007b13": "得是三昧。』以是德本，見八十億江沙諸佛，",
    "T14n0425_001:0007b14": "造立眾行奉平等法，在諸佛所聞是三昧。皆",
    "T14n0425_001:0007b15": "以頒宣，悉能堪任奉是定意，所生之處常",
    "T14n0425_001:0007b16": "識宿命，在於無量德淨佛剎，成最正覺。「淨",
    "T14n0425_001:0007b17": "福報眾音王太子者，則今現在西方阿彌陀",
    "T14n0425_001:0007b18": "佛是也。其法師教化度脫眾生者，則大月",
    "T14n0425_001:0007b19": "如來是也。其王太子，供養自歸無量，德辯",
    "T14n0425_001:0007b20": "幢英變音法師，乃能終竟至七萬劫消眾罪",
    "T14n0425_001:0007b21": "蓋，用聞說是三昧定故，為其太子除眾僧",
    "T14n0425_001:0007b22": "儐，雪諸罣礙敷演道品，在在所生逮無量",
    "T14n0425_001:0007b23": "門總持之行，發意一時彈指之頃不離佛法。」",
    "T14n0425_001:0007b24": "佛言：「時復有佛，號曰面悅離垢月首藏威",
    "T14n0425_001:0007b25": "如來、至真、等正覺，出現在世講是三昧。有",
    "T14n0425_001:0007b26": "長者子名曜淨廣心，聞說斯法，以家之信不",
    "T14n0425_001:0007b27": "貪居業出為沙門，捨七萬婇女，寶多若斯有",
    "T14n0425_001:0007b28": "四寶藏及眾珍琦，若布積地，各遍三十萬",
    "T14n0425_001:0007b29": "有千八百遊觀之處，未曾舉足妄蹈于地，",
    "T14n0425_001:0007c01": "不用繫心棄國捐王行作沙門。已作沙門",
    "T14n0425_001:0007c02": "萬六千歲，一心經行常修精進未曾廢息，初",
    "T14n0425_001:0007c03": "不生心念為懈怠也。除其左右飯食澡手洗",
    "T14n0425_001:0007c04": "口，未甞睡眠恒自覺悟，亦不極坐竟萬六",
    "T14n0425_001:0007c05": "千歲。即時悉受佛所說法，諷誦通利音響和",
    "T14n0425_001:0007c06": "雅逮得總持，名普入諸聲，皆令稽首為佛作",
    "T14n0425_001:0007c07": "禮。六十六姟諸天之眾，從其諮受為之給使，",
    "T14n0425_001:0007c08": "身心精進隨時之安，不失所養奉事如來。",
    "T14n0425_001:0007c09": "今現南方得成正覺，名一切德嚴，世界曰德",
    "T14n0425_001:0007c10": "淨，於彼土地成最正覺。」爾時，世尊說此頌曰：",
    "T14n0425_001:0007c11": "「我憶宿命時，　　無數江沙劫，",
    "T14n0425_001:0007c12": "　佛號辯嚴淨，　　雷音吼如來。",
    "T14n0425_001:0007c13": "　有比丘持法，　　時在師子座，",
    "T14n0425_001:0007c14": "　講說是三昧，　　王太子聞之，",
    "T14n0425_001:0007c15": "　好究竟衣被，　　以供養法師，",
    "T14n0425_001:0007c16": "　普見諸佛尊，　　得佛阿彌陀。",
    "T14n0425_001:0007c17": "　其前世有罪，　　往宿之所犯，",
    "T14n0425_001:0007c18": "　聞說斯慧味，　　皆盡無有餘。",
    "T14n0425_001:0007c19": "　有佛離垢月，　　說是三昧定，",
    "T14n0425_001:0007c20": "　長者子聞之，　　敬尊便出家，",
    "T14n0425_001:0007c21": "　於萬六千歲，　　奉進是三昧，",
    "T14n0425_001:0007c22": "　未曾有睡眠，　　亦不住懈怠，",
    "T14n0425_001:0007c23": "　逮斯尊聖道，　　用聽受聞故。",
    "T14n0425_001:0007c24": "　不復還樂家，　　亦不慕恩愛，",
    "T14n0425_001:0007c25": "　見不可計佛，　　皆從講諮受，",
    "T14n0425_001:0007c26": "　悉入諸道業，　　疾逮成佛道，",
    "T14n0425_001:0007c27": "　諸願盡具足，　　其名悅人意。",
    "T14n0425_001:0007c28": "　逮時得佛道，　　誰不勤是業，",
    "T14n0425_001:0007c29": "　於將來之世，　　聞是慧印已，",
    "T14n0425_001:0008a01": "　財業亦無安，　　出家無所貪，",
    "T14n0425_001:0008a02": "　罵詈若撾打，　　誹謗來加之，",
    "T14n0425_001:0008a03": "　各各聞知法，　　宣布佛所說，",
    "T14n0425_001:0008a04": "　遭厄百千惱，　　能忍婬欲難，",
    "T14n0425_001:0008a05": "　觀察塵勞患，　　自說成佛道。",
    "T14n0425_001:0008a06": "　夢中見於佛，　　自喜我正覺，",
    "T14n0425_001:0008a07": "　而樂斯及法，　　我不疑佛道。",
    "T14n0425_001:0008a08": "　倚求音響利，　　以聞斯經典，",
    "T14n0425_001:0008a09": "　自曉喻其心，　　不久成佛道。",
    "T14n0425_001:0008a10": "　聽是經要理，　　聞若干事業，",
    "T14n0425_001:0008a11": "　無復有罣礙，　　所止如虛空。",
    "T14n0425_001:0008a12": "　於是以出家，　　得無數利養，",
    "T14n0425_001:0008a13": "　以用親族穢，　　生心相誹謗，",
    "T14n0425_001:0008a14": "　分厄除患業，　　依聞而存意，",
    "T14n0425_001:0008a15": "　反輕易他人，　　我以成佛道。",
    "T14n0425_001:0008a16": "　得逮見成光，　　供養大聖主，",
    "T14n0425_001:0008a17": "　行步自驚喜，　　謂己得佛道。",
    "T14n0425_001:0008a18": "　其有諛諂者，　　離道甚玄遠，",
    "T14n0425_001:0008a19": "　數數懷愁憂，　　因輕他人故。",
    "T14n0425_001:0008a20": "　若有聞此經，　　則知得佛道，",
    "T14n0425_001:0008a21": "　不久成正覺，　　得見阿彌陀。",
    "T14n0425_001:0008a22": "　依猗顛倒者，　　亦去道逈遠，",
    "T14n0425_001:0008a23": "　若有不順本，　　佛不授彼決。",
    "T14n0425_001:0008a24": "　觀斯長者子，　　施與財寶藏，",
    "T14n0425_001:0008a25": "　然後行出家，　　家家而行乞，",
    "T14n0425_001:0008a26": "　從定光如來，　　曾聞如斯義，",
    "T14n0425_001:0008a27": "　如是像三昧，　　精勤敬奉行。」",
    "T14n0425_001:0008a28": "佛言：「菩薩行道，以大慈悲護於十方，及化",
    "T14n0425_001:0008a29": "他人諸不逮者，以六度無極四等四恩六通",
    "T14n0425_001:0008b01": "善權化眾生類，所度無底使長安隱，各捨",
    "T14n0425_001:0008b02": "家業興隆道法，為雨甘露宣傳經典，猶如良",
    "T14n0425_001:0008b03": "醫以藥療眾風寒熱病三合之病悉為消除。",
    "T14n0425_001:0008b04": "心有四病：一曰、貪婬；二曰、瞋恚；三曰、癡冥；",
    "T14n0425_001:0008b05": "四曰、吾我。以慧正義刈斯四病悉消無餘，",
    "T14n0425_001:0008b06": "致十種力四無所畏。譬如日出眾冥消滅不",
    "T14n0425_001:0008b07": "知所去，以善權慧振大聖燿照于三界，五陰",
    "T14n0425_001:0008b08": "六衰十二牽連，自然為消不知所趣。猶月",
    "T14n0425_001:0008b09": "在冥消夜眾闇自然為明。菩薩如是，以道慧",
    "T14n0425_001:0008b10": "明處生死界，三垢之穢心無所著，開化終",
    "T14n0425_001:0008b11": "始無窮之患，逮得三昧無所從生，度脫一切。",
    "T14n0425_001:0008b12": "猶若大海出諸珍琦殊異之寶，其入採者靡",
    "T14n0425_001:0008b13": "不充備各得盈滿。菩薩如是，入大乘海擇",
    "T14n0425_001:0008b14": "取開士玄妙之法，嚴治道場三脫之門，周旋",
    "T14n0425_001:0008b15": "三世救濟危厄。猶轉輪王典主四域天下戴",
    "T14n0425_001:0008b16": "仰。菩薩如是，周流一切生老病死，具四等",
    "T14n0425_001:0008b17": "心化此四病永使無餘，終始朽亡忽然沒盡",
    "T14n0425_001:0008b18": "不知所處。「譬如船師度人往反而無窮極，以",
    "T14n0425_001:0008b19": "菩薩藏總持之篋，敷演深要道法之真，遊無",
    "T14n0425_001:0008b20": "數劫不以為勞。猶如二親生養其子至令長",
    "T14n0425_001:0008b21": "大成就為人。菩薩如是，以法權智行大慈悲，",
    "T14n0425_001:0008b22": "勸化愚冥使發道心，五戒十善四等四恩，六",
    "T14n0425_001:0008b23": "度無極，行權方便普至十方，具足十住一生",
    "T14n0425_001:0008b24": "補處，無上正真成最正覺，度脫一切溺在生",
    "T14n0425_001:0008b25": "死，使心坦然反流達源。猶如種樹漸生根",
    "T14n0425_001:0008b26": "芽莖節枝葉華實結茂。菩薩如是，從初發",
    "T14n0425_001:0008b27": "心便得喜意，身意休息無有五陰三塗之患、",
    "T14n0425_001:0008b28": "八難之苦，備悉六度，施戒忍進禪思智慧，無",
    "T14n0425_001:0008b29": "所從生永無所猗悉無眾計，不復覩我人身",
    "T14n0425_001:0008c01": "壽命有無之元，在所而現多所救濟，生老",
    "T14n0425_001:0008c02": "病死經存在世。六事法住善權隨時導利眾",
    "T14n0425_001:0008c03": "生，不使迷惑為愚癡冥罪蓋所覆，淨如虛空",
    "T14n0425_001:0008c04": "不畏眾難，殊勝之慧不死之藥，以療一切往",
    "T14n0425_001:0008c05": "來之厄。「猶如長者生子眾多，各為興起十重",
    "T14n0425_001:0008c06": "高閣，使諸太子遊戲閣上作眾伎樂以娛",
    "T14n0425_001:0008c07": "上下諸遊觀者。世尊如是，以無蓋慈無極",
    "T14n0425_001:0008c08": "大哀，行權方便化導三界眾生之類，開示階",
    "T14n0425_001:0008c09": "路，十住本末從初發心，見者喜悅莫不發",
    "T14n0425_001:0008c10": "意，從一住起行菩薩道，布施救窮，三界之",
    "T14n0425_001:0008c11": "匱貧於道者，施以七財，以一切智正真之戒，",
    "T14n0425_001:0008c12": "堅住菩薩無極之慧。不中取證，學仁和意",
    "T14n0425_001:0008c13": "篤信三寶入無極慈，立無盡哀具四等心，",
    "T14n0425_001:0008c14": "四等已具成就五通，五通已成備悉六度，六",
    "T14n0425_001:0008c15": "度已達得柔順忍，已逮斯忍名曰第二。第",
    "T14n0425_001:0008c16": "三響忍，解一切響本悉空寂，三界之音皆",
    "T14n0425_001:0008c17": "虛無實無一真諦，以了是義，因斯漸入無所",
    "T14n0425_001:0008c18": "從生法忍，悉暢三界皆無根本五趣無元。",
    "T14n0425_001:0008c19": "了斯慧者，乃逮無所從生法忍，入諸所生心",
    "T14n0425_001:0008c20": "無所生，猶如虛空無憎無愛，因便受決，已",
    "T14n0425_001:0008c21": "得受決致現在定見十方佛。「猶如明人其目",
    "T14n0425_001:0008c22": "清徹，虛空無雲夜觀星宿，東西南北仰瞻虛",
    "T14n0425_001:0008c23": "空，星宿無限悉知其處。菩薩如是，得現在",
    "T14n0425_001:0008c24": "定覩於十方一切諸佛，悉知處所名號教訓，",
    "T14n0425_001:0008c25": "菩薩弟子眷屬多少，說法所度悉知其數。從",
    "T14n0425_001:0008c26": "三昧起為人說法行眾空慧，其聞所說，皆發",
    "T14n0425_001:0008c27": "無上正真道意，從是積行正領國土，教訓眾",
    "T14n0425_001:0008c28": "生見其根本，應病與藥令得服行，上中下心",
    "T14n0425_001:0008c29": "而開化之各令得所。「猶如聖王有子眾多隨",
    "T14n0425_001:0009a01": "才敘用，或為太子，後立國主典四天下；或",
    "T14n0425_001:0009a02": "為大臣，侍其左右以自衛身；或為使者宣帝",
    "T14n0425_001:0009a03": "王命。菩薩如是教化一切，隨上中下而開導",
    "T14n0425_001:0009a04": "之；或顯菩薩無上正真，解本際一定之慧，",
    "T14n0425_001:0009a05": "有佛無佛相住如故，心不入深不了是教。或",
    "T14n0425_001:0009a06": "示緣覺誘進前之，至無窮慧乃達聖明，本",
    "T14n0425_001:0009a07": "無二故。「猶水眾流會歸于海合為一味，見",
    "T14n0425_001:0009a08": "畏生死三界之患，地獄餓鬼畜生之厄，畏苦",
    "T14n0425_001:0009a09": "厭身而求聲聞，故為宣示生死之難輪轉無",
    "T14n0425_001:0009a10": "際，展轉五趣而無竟已。咨嗟讚歎泥洹之快，",
    "T14n0425_001:0009a11": "不生不老不病不死，不飢不渴不寒不熱，無",
    "T14n0425_001:0009a12": "怨無結，不開不閉無憂無喜，無尊無卑不連",
    "T14n0425_001:0009a13": "不斷，無往無反無合無散，長離眾難與道通",
    "T14n0425_001:0009a14": "同，因詠難易苦安之路，使學無為稍稍牽",
    "T14n0425_001:0009a15": "前乃至大道。猶如四瀆入海一味無若干別，",
    "T14n0425_001:0009a16": "三乘如是至竟窮達會致一至，無上正真無",
    "T14n0425_001:0009a17": "際本淨，逮至十住名曰勇伏。所以名曰勇伏",
    "T14n0425_001:0009a18": "者何？猶如猛將大軍之師，將諸兵眾降伏",
    "T14n0425_001:0009a19": "嚴敵靡不折伏。菩薩如是逮勇伏定，周旋三",
    "T14n0425_001:0009a20": "界有無之上，以道炤心莫不通徹，各自歸",
    "T14n0425_001:0009a21": "之咸發道心，坐佛樹下降伏眾魔度脫十方。」",
    "T14n0425_001:0009a22": "佛爾時頌曰：",
    "T14n0425_001:0009a23": "「菩薩行大慈，　　常自調其心，",
    "T14n0425_001:0009a24": "　并化他眾生，　　所開度常安，",
    "T14n0425_001:0009a25": "　醫療風寒熱，　　菩薩消三毒，",
    "T14n0425_001:0009a26": "　日出眾冥盡，　　導化消牽連。",
    "T14n0425_001:0009a27": "　長者十重閣，　　十住轉進然，",
    "T14n0425_001:0009a28": "　如樹漸長茂，　　初發成道如，",
    "T14n0425_001:0009a29": "　愚出為沙門，　　心存親里眷，",
    "T14n0425_001:0009b01": "　利物負重擔，　　心樂在家中。",
    "T14n0425_001:0009b02": "　不以聞淨法，　　不出家無戒，",
    "T14n0425_001:0009b03": "　成就至佛道，　　是學無放逸。",
    "T14n0425_001:0009b04": "　末世若學此，　　得聞斯經典，",
    "T14n0425_001:0009b05": "　以供養利故，　　求名行誹謗。",
    "T14n0425_001:0009b06": "　在前稽首禮，　　歎言甚善哉！",
    "T14n0425_001:0009b07": "　與其別去後，　　便當說其惡。",
    "T14n0425_001:0009b08": "　佯愁而雨淚，　　自歸念其身。",
    "T14n0425_001:0009b09": "　因在眾會中，　　傳說其惡行。",
    "T14n0425_001:0009b10": "　不欲敬奉師，　　不順長聖命，",
    "T14n0425_001:0009b11": "　己身求其勝，　　亂寂常謂淨。",
    "T14n0425_001:0009b12": "　欲毀他功德，　　自歎勳無限，",
    "T14n0425_001:0009b13": "　知尊而懷嫉，　　妬他得供養。",
    "T14n0425_001:0009b14": "　華香及衣被，　　伎樂幢幡蓋，",
    "T14n0425_001:0009b15": "　供養佛舍利，　　自謂已見佛。",
    "T14n0425_001:0009b16": "　若聞斯經典，　　乃為真供養，",
    "T14n0425_001:0009b17": "　捐捨一切樂，　　常學是要行。",
    "T14n0425_001:0009b18": "　用為奉己身，　　能捨斯陰蓋，",
    "T14n0425_001:0009b19": "　當恭敬於經，　　猶如須菩提。",
    "T14n0425_001:0009b20": "　棄忽貪愛命，　　常習在閑居，",
    "T14n0425_001:0009b21": "　勤修是道經，　　壽在世且盡。",
    "T14n0425_001:0009b22": "　今告於喜王，　　聞斯所行業，",
    "T14n0425_001:0009b23": "　自知伏其意，　　既信奉順行。",
    "T14n0425_001:0009b24": "　常誹謗於佛，　　是言真不真，",
    "T14n0425_001:0009b25": "　在於四部眾，　　還自謂真諦。",
    "T14n0425_001:0009b26": "　其貪利養業，　　不樂佛正道，",
    "T14n0425_001:0009b27": "　是等謂見敬，　　去解脫甚遠。",
    "T14n0425_001:0009b28": "　其吾大神足，　　於是現大勢，",
    "T14n0425_001:0009b29": "　皆以護禁法，　　奉行故得道。",
    "T14n0425_001:0009c01": "　總持尊戒法，　　行如愚不及，",
    "T14n0425_001:0009c02": "　悉捨於貪利，　　習寂在閑居。",
    "T14n0425_001:0009c03": "　今佛建立斯，　　佛所說不虛，",
    "T14n0425_001:0009c04": "　後將來末世，　　是經在其所。",
    "T14n0425_001:0009c05": "　值光明無量，　　復見無怒覺，",
    "T14n0425_001:0009c06": "　六十二億佛，　　眾會咸共見。",
    "T14n0425_001:0009c07": "　佛悉囑累是，　　然後護是法，",
    "T14n0425_001:0009c08": "　以是經見印，　　然後共將護。",
    "T14n0425_001:0009c09": "　時雨細微華，　　三千世天人，",
    "T14n0425_001:0009c10": "　悉咸咨嗟之，　　用聞斯法故。」",
    "T14n0425_001:0009c11": "爾時，喜王菩薩三萬人俱，聞佛所說目為淚",
    "T14n0425_001:0009c12": "出，恭恪悚慄衣毛為竪，偏出右臂，從坐而",
    "T14n0425_001:0009c13": "起，叉手同音，白佛：「我等，世尊！將來末俗五",
    "T14n0425_001:0009c14": "濁惡世不輕法師。若有不敬欲壞普明一切",
    "T14n0425_001:0009c15": "智者，臨法欲盡少於學識明不能多，清白政",
    "T14n0425_001:0009c16": "法垂欲盡時，畏法無常，法欲亂時沒其身壽，",
    "T14n0425_001:0009c17": "護是如來一切智典，使永弘安獨處專學。一",
    "T14n0425_001:0009c18": "心如犀，當受將護如是像經。如來至道若",
    "T14n0425_001:0009c19": "干品藏，其有學智諸辯才印，曉了無量眾德",
    "T14n0425_001:0009c20": "之本，當勸化之法印印之。總持種性降魔官",
    "T14n0425_001:0009c21": "屬，解一切智所行功勳，受持是典書著竹",
    "T14n0425_001:0009c22": "帛。若在地獄為一切眾，皆忍苦患不以為厭，",
    "T14n0425_001:0009c23": "用是三昧故，周旋三界五趣之難不以為惓。",
    "T14n0425_001:0009c24": "行四等心，慈悲喜護四恩惠施，仁愛利人，",
    "T14n0425_001:0009c25": "等利救濟十方愚冥之輩，皆發道意，地獄休",
    "T14n0425_001:0009c26": "息，餓鬼飽滿，畜生得脫生天人間。天人心",
    "T14n0425_001:0009c27": "開樂於道法，五趣心解信敬三寶不貪世榮，",
    "T14n0425_001:0009c28": "觀察三界猶如幻化影響野馬芭蕉見夢水泡",
    "T14n0425_001:0009c29": "水沫，暢一切法悉知無真，皆發道意，欲度十",
    "T14n0425_001:0010a01": "方危厄之難。」於是，喜王菩薩心中悲喜即說",
    "T14n0425_001:0010a02": "頌曰：",
    "T14n0425_001:0010a03": "「我以知是業，　　從意好道義，",
    "T14n0425_001:0010a04": "　不輕如是明，　　咨嗟於世護，",
    "T14n0425_001:0010a05": "　捐棄其身命，　　求是佛至道，",
    "T14n0425_001:0010a06": "　於後恐懼世，　　持是三昧定。",
    "T14n0425_001:0010a07": "　若無央數劫，　　在於地獄中，",
    "T14n0425_001:0010a08": "　樂持是三昧，　　常當忍是苦。",
    "T14n0425_001:0010a09": "　請一切眾生，　　說法無所冀，",
    "T14n0425_001:0010a10": "　布施眾財物，　　行愍諸群生。",
    "T14n0425_001:0010a11": "　假使身命肉，　　骨髓血脈斷，",
    "T14n0425_001:0010a12": "　終不行懈怠，　　後世所生處，",
    "T14n0425_001:0010a13": "　習在空閑居，　　棄一切所有，",
    "T14n0425_001:0010a14": "　慈遍眾生類，　　疾者給醫藥。",
    "T14n0425_001:0010a15": "　不曾學此業，　　如返邪之行，",
    "T14n0425_001:0010a16": "　當修是真言，　　從斯經中教。",
    "T14n0425_001:0010a17": "　常奉無放逸，　　隨佛之所誨，",
    "T14n0425_001:0010a18": "　眾生故忍之，　　我等之伴類。",
    "T14n0425_001:0010a19": "　獨處若眾中，　　所宿無所畏，",
    "T14n0425_001:0010a20": "　不貪求利養，　　頒宣尊佛道。」",
    "T14n0425_001:0010a21": "佛說是經時，七十江河沙等眾生，從不可計",
    "T14n0425_001:0010a22": "諸佛國來者，聞是經典皆得不退轉，當成無",
    "T14n0425_001:0010a23": "上正真之道。時萬菩薩皆悉逮得是三昧定，",
    "T14n0425_001:0010a24": "其自要誓當來末世奉事法師以供養之。三",
    "T14n0425_001:0010a25": "十姟諸天人咸已逮立不退轉地，當成正覺；",
    "T14n0425_001:0010a26": "六十姟諸天人得法眼淨，十八億人及是四",
    "T14n0425_001:0010a27": "輩，諸法眼生，三塗之惡皆已滅盡。佛演光",
    "T14n0425_001:0010a28": "明照於十方，各江河沙等諸佛世界，遍無",
    "T14n0425_001:0010a29": "擇獄上至極界。三十三天一切眾生，皆得",
    "T14n0425_001:0010b01": "安隱無復眾患，從其光明各自然化生無量",
    "T14n0425_001:0010b02": "寶淨億姟百千蓮花。一一蓮華皆如來坐，其",
    "T14n0425_001:0010b03": "眷屬眾諸來坐會，亦復如是等無有異。是諸",
    "T14n0425_001:0010b04": "佛邊各有喜王菩薩，長跪叉手，勸諸如來",
    "T14n0425_001:0010b05": "使說是三昧定，是一切佛化無央數不可計",
    "T14n0425_001:0010b06": "會眾生無底，悉令眾人了無邊際，無所罣礙",
    "T14n0425_001:0010b07": "至平等覺。",
    "T14n0425_001:0010b08": "法供養品第五",
    "T14n0425_001:0010b09": "爾時，佛告喜王菩薩：「勿以衣食之施奉事如",
    "T14n0425_001:0010b10": "來用為第一也。欲供養佛，當以法供養而奉",
    "T14n0425_001:0010b11": "事之。所以者何？乃往過去無央數劫不可稱",
    "T14n0425_001:0010b12": "載，有佛號金龍決光，其壽不可限量，國名",
    "T14n0425_001:0010b13": "無量淨，眾會不可稱計。有法師名無限量",
    "T14n0425_001:0010b14": "寶音，行在末世最後窮俗學是三昧，其餘一",
    "T14n0425_001:0010b15": "切諸比丘眾皆共擯之。時彼法師不懷怯",
    "T14n0425_001:0010b16": "弱不貪身命，故復勤精講斯三昧，入於山",
    "T14n0425_001:0010b17": "中服眾果實。時四天王天上諸天人，上至二",
    "T14n0425_001:0010b18": "十四阿迦尼吒天人，皆來聽經。時無數眾咸",
    "T14n0425_001:0010b19": "共念之，心悉戀恨愁思欲見之，欲服聲名",
    "T14n0425_001:0010b20": "聞其法音。「時世有王名使眾無憂悅音，為轉",
    "T14n0425_001:0010b21": "輪聖王，往詣其所聽是三昧，已得聞之，歡",
    "T14n0425_001:0010b22": "悅法師。王白比丘：『恣意宣傳勿懷恐畏，吾",
    "T14n0425_001:0010b23": "自遣人共相宿衛，遣三萬人在於左右，今與",
    "T14n0425_001:0010b24": "仁此勿以畏難，吾當護衛，是佛所說甚難",
    "T14n0425_001:0010b25": "得聞。』時轉輪王遣其千子，勇猛傑異一人",
    "T14n0425_001:0010b26": "當千而衛護之，三萬眾人皆以甘饍而供養",
    "T14n0425_001:0010b27": "之，一切施安從其所便，常以和心無傷害",
    "T14n0425_001:0010b28": "意，而授所當一切所足。其彼法師建立威",
    "T14n0425_001:0010b29": "神已之力勢，於半劫中演是三昧，以是德本",
    "T14n0425_001:0010c01": "則悉和同。王諸太子及眾眷屬，更八十劫，",
    "T14n0425_001:0010c02": "見六十億三那術姟諸佛世尊，皆從諸佛",
    "T14n0425_001:0010c03": "逮是三昧，如心所願受取佛國。「喜王！欲知",
    "T14n0425_001:0010c04": "彼時法師豈異人乎？莫造斯觀，則今現在阿",
    "T14n0425_001:0010c05": "彌陀佛是也；其時國王名無憂悅音者，阿閦",
    "T14n0425_001:0010c06": "佛是也；其王千子，颰陀劫中千佛興者是也。」",
    "T14n0425_001:0010c07": "佛言：「喜王！爾時三萬人，王使宿衛彼法師者，",
    "T14n0425_001:0010c08": "今喜王等菩薩三萬人是也。彼時種德，於此",
    "T14n0425_001:0010c09": "如願獲其果報，致安順供是三昧定諸菩薩",
    "T14n0425_001:0010c10": "業。是故，喜王菩薩！欲學逮是三昧，當以恭",
    "T14n0425_001:0010c11": "恪受持書誦分別說之，至意奉行。」佛爾時說",
    "T14n0425_001:0010c12": "此頌曰：",
    "T14n0425_001:0010c13": "「欲施一切安眾生，　　具足諸藏滿億千，",
    "T14n0425_001:0010c14": "　其有發心存尊道，　　斯功德福不可喻。",
    "T14n0425_001:0010c15": "　正使十方眾生類，　　皆令成就緣覺道，",
    "T14n0425_001:0010c16": "　一劫之中備供養，　　其福不比發道心。",
    "T14n0425_001:0010c17": "　皆使眾生成佛道，　　隨其所安供一劫，",
    "T14n0425_001:0010c18": "　其有發心在尊道，　　斯福甚多不可喻。",
    "T14n0425_001:0010c19": "　若有志求諸佛法，　　而不發起興道意，",
    "T14n0425_001:0010c20": "　不如取是四句頌，　　其福如順護道心，",
    "T14n0425_001:0010c21": "　正使是世眾生類，　　皆建立之存佛道，",
    "T14n0425_001:0010c22": "　若聞是句而稽受，　　心不恐畏其福超。",
    "T14n0425_001:0010c23": "　億百千劫如江沙，　　一切珍寶滿諸剎，",
    "T14n0425_001:0010c24": "　常以供養諸菩薩，　　護一頌偈是殊特。",
    "T14n0425_001:0010c25": "　是三昧者不可議，　　若能受護四句頌，",
    "T14n0425_001:0010c26": "　其以護道佛功德，　　一切盡歎不能竟。",
    "T14n0425_001:0010c27": "　臨命終時無數佛，　　悉自然現在其前，",
    "T14n0425_001:0010c28": "　十方佛土諸佛尊，　　將護四句之頌起。",
    "T14n0425_001:0010c29": "　臨壽終時無數佛，　　來護其心不忽忘，",
    "T14n0425_001:0011a01": "　隨其所欲受所生，　　用以喜是三昧故。",
    "T14n0425_001:0011a02": "　身常永安心以和，　　往至天上賢聖安，",
    "T14n0425_001:0011a03": "　不知苦痛至佛道，　　而勸助之名勇猛。",
    "T14n0425_001:0011a04": "　入億百千無量門，　　最勝光藏明無限，",
    "T14n0425_001:0011a05": "　我住勢力頒宣斯，　　當勤修是三昧定。",
    "T14n0425_001:0011a06": "　諸佛於此能頒宣，　　是故由斯奉精進，",
    "T14n0425_001:0011a07": "　曼佛現在勤修行，　　無得後世復懷恨。",
    "T14n0425_001:0011a08": "　便見是法執在手，　　清和奉行甚清淨，",
    "T14n0425_001:0011a09": "　皆是我子化無際，　　承佛前後行慈仁。」",
    "T14n0425_001:0011a10": "爾時，世尊說是三昧已，以是三昧而復正受。",
    "T14n0425_001:0011a11": "喜王亦三昧定，選擇因入七十正法，這選",
    "T14n0425_001:0011a12": "擇竟，是三昧威神，於時維耶離城中八萬四",
    "T14n0425_001:0011a13": "千人，城外亦復八萬四千人，各心念言：「如",
    "T14n0425_001:0011a14": "來、至真甚難得值，久遠世時乃有佛耳，希可",
    "T14n0425_001:0011a15": "見聞，多所哀念多所安隱，愍傷諸天及十方",
    "T14n0425_001:0011a16": "人。今在靜室而三昧定，我等方便勸助如來",
    "T14n0425_001:0011a17": "從三昧起。」於時，維耶城中內外眾人，各八",
    "T14n0425_001:0011a18": "萬四千，先詣舍利弗，謂舍利弗：「佛興希有，",
    "T14n0425_001:0011a19": "信者甚難，人命難得，平等正覺三昧正受，",
    "T14n0425_001:0011a20": "誰為我等能覺興乎，使最正覺從三昧起，",
    "T14n0425_001:0011a21": "惟見愍念施一切護？」時，舍利弗聞維耶離眾",
    "T14n0425_001:0011a22": "人所說，即從坐起往詣佛所，住於佛前謦",
    "T14n0425_001:0011a23": "揚其音，極力彈指手拍兩膝，欲令如來從",
    "T14n0425_001:0011a24": "三昧覺，因其正受，不知如來三昧所如。時",
    "T14n0425_001:0011a25": "舍利弗詣目連所，以是本末語目連：「維耶",
    "T14n0425_001:0011a26": "離城內外眾人，欲願如來從三昧起。」時目揵",
    "T14n0425_001:0011a27": "連以力神足動三千大千世界，住於梵天暢",
    "T14n0425_001:0011a28": "其大音，欲使如來從三昧覺，不能使起。時",
    "T14n0425_001:0011a29": "舍利弗及大目連，輒詣賢者阿若拘倫，及",
    "T14n0425_001:0011b01": "波提、披破、大稱、憍恒鉢、羅云、分耨、須",
    "T14n0425_001:0011b02": "菩提、迦旃延、迦葉、阿難、分那、餘大、劫",
    "T14n0425_001:0011b03": "賓奴、和利、彌勒菩薩，五千菩薩俱行詣佛",
    "T14n0425_001:0011b04": "所圍遶世尊，各各就立己之常位。四大天王、",
    "T14n0425_001:0011b05": "天帝釋、炎天、兜術天、化自在天，其欲界中不",
    "T14n0425_001:0011b06": "可限計諸天人等，各各嚴駕皆詣佛所，稽首",
    "T14n0425_001:0011b07": "佛足，退住一面。各自叉手，咸歸命佛愁感",
    "T14n0425_001:0011b08": "戀慕，梵天、光音天、清淨天、離界天，乃至淨身",
    "T14n0425_001:0011b09": "天，不可計數諸天子等，一切同心稽首歸佛",
    "T14n0425_001:0011b10": "欲令尊興。◎",
    "T14n0425_001:0011b11": "賢劫經卷第一"
}