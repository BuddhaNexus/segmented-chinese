{
    "T27n1545_157:0796a20": "阿毘達磨大毘婆沙論卷第一百",
    "T27n1545_157:0796a21": "五十七",
    "T27n1545_157:0796a23": "五百大阿羅漢等造",
    "T27n1545_157:0796a24": "三藏法師玄奘奉　詔譯",
    "T27n1545_157:0796a25": "定蘊第七中得納息第一之一",
    "T27n1545_157:0796a26": "諸得過去法。彼得過去耶。如是等章及解",
    "T27n1545_157:0796a27": "章義。既領會已應廣分別。問何故作此論。",
    "T27n1545_157:0796a28": "答欲止他宗顯己義故。謂或有執。過未是",
    "T27n1545_157:0796a29": "無而說現在是無為法。為遮彼執顯過未",
    "T27n1545_157:0796b01": "有現非無為故作斯論。所以者何。若無過",
    "T27n1545_157:0796b02": "去未來者。應無有情成就彼法。及不成就",
    "T27n1545_157:0796b03": "如第二頭。第三手。第六蘊。第十三處。第十",
    "T27n1545_157:0796b04": "九界等。無有成就不成就者。然有成就過",
    "T27n1545_157:0796b05": "去未來。及不成就故知實有。或復有執。成",
    "T27n1545_157:0796b06": "就非實有法。如譬喻者作如是論。諸有情",
    "T27n1545_157:0796b07": "類不離彼法。說名成就此無實體。但是觀",
    "T27n1545_157:0796b08": "待分別假立。如五指合名之為拳。離即非",
    "T27n1545_157:0796b09": "拳故非實有。如是有情不離彼法說名",
    "T27n1545_157:0796b10": "成就。離即不成就故體非實有。問彼何故立",
    "T27n1545_157:0796b11": "此論耶。答依契經故。如契經說有轉輪",
    "T27n1545_157:0796b12": "王成就七寶。若此成就是實有者。應成就",
    "T27n1545_157:0796b13": "他身及非有情數。謂彼輪王若成就輪寶神",
    "T27n1545_157:0796b14": "珠寶者則法壞。亦是有情數法。亦是非有情",
    "T27n1545_157:0796b15": "數法。若成就象寶馬寶者則趣壞。亦是人",
    "T27n1545_157:0796b16": "趣亦傍生趣。若成就女寶者則身壞。亦是男",
    "T27n1545_157:0796b17": "身亦是女身。若成就主藏臣寶兵將寶者則",
    "T27n1545_157:0796b18": "業壞。亦是王亦是臣。勿有此過故成就非",
    "T27n1545_157:0796b19": "實有。為止彼宗顯成就體是實有故而作",
    "T27n1545_157:0796b20": "斯論。若成就體非實有者便違經說。如說",
    "T27n1545_157:0796b21": "有學成就八支。漏盡阿羅漢成就十支。若成",
    "T27n1545_157:0796b22": "就非實者。彼聖者有漏心現前。及無心時便",
    "T27n1545_157:0796b23": "不成就三世聖道。云何成就八支十支。以",
    "T27n1545_157:0796b24": "支皆是無漏法故。又若成就非實有者。復",
    "T27n1545_157:0796b25": "違餘經。如餘經說。此補特伽羅成就善法",
    "T27n1545_157:0796b26": "及不善法。若成就非實有者。彼起善法時",
    "T27n1545_157:0796b27": "應不成就不善法。起不善法時應不成",
    "T27n1545_157:0796b28": "就善法。起無記法時應俱不成就。又若成",
    "T27n1545_157:0796b29": "就非實有者。復違餘經。如說若苾芻成就",
    "T27n1545_157:0796c01": "七妙法者。於現法中多住喜樂。彼應成就",
    "T27n1545_157:0796c02": "一妙法或不成就。謂七妙法隨一現前。時彼",
    "T27n1545_157:0796c03": "苾芻但成就一。以七妙法皆慧為性。尚無",
    "T27n1545_157:0796c04": "二慧俱起況當有七。若起餘法現在前時",
    "T27n1545_157:0796c05": "則七妙法皆不成就。又若成就非實有者。",
    "T27n1545_157:0796c06": "復違餘經。如說如來應正等覺成就十力。",
    "T27n1545_157:0796c07": "彼應但說成就一力。或不成就。謂若隨起",
    "T27n1545_157:0796c08": "一力現前。餘九離身便不成就。以十力皆",
    "T27n1545_157:0796c09": "慧為體。無二慧俱起故。若起餘法現在前",
    "T27n1545_157:0796c10": "時。是則十力皆不成就。又若成就非實有",
    "T27n1545_157:0796c11": "者。復有餘過異生應名離三界染。諸阿羅",
    "T27n1545_157:0796c12": "漢應名異生。謂諸異。生起善無覆無記心。",
    "T27n1545_157:0796c13": "及無心時身中現無煩惱。復不成就過去未",
    "T27n1545_157:0796c14": "來。豈不名為離三界染。諸阿羅漢起有漏",
    "T27n1545_157:0796c15": "心及無心時。現無聖道。復不成就過去未",
    "T27n1545_157:0796c16": "來。豈非異生無聖法故若爾便為大過。是",
    "T27n1545_157:0796c17": "故成就決定實有。問若成就是實有者。譬喻",
    "T27n1545_157:0796c18": "者所引經云何通。答彼說自在名為成就。",
    "T27n1545_157:0796c19": "謂轉輪王於自七寶攝御自在。假說成就",
    "T27n1545_157:0796c20": "非如成就學八支等。或復有執。成就雖實",
    "T27n1545_157:0796c21": "有體。而不成就。無有實體。為遮彼執顯",
    "T27n1545_157:0796c22": "不成就亦有實體故作斯論。若不成就無",
    "T27n1545_157:0796c23": "實體者。成就亦無實體。觀不成就說成就",
    "T27n1545_157:0796c24": "故。如觀夜立晝。觀闇立明。皆實有體。此。",
    "T27n1545_157:0796c25": "亦如是。又不成就是成就近對治。更互相違。",
    "T27n1545_157:0796c26": "如貪無貪瞋無瞋癡無癡定亂等。若無實",
    "T27n1545_157:0796c27": "體何所相違成近對治。又不成就若無體",
    "T27n1545_157:0796c28": "者。應不施設斷諸煩惱。謂聖道起斷諸煩",
    "T27n1545_157:0796c29": "惱。非如以刀割物以石磨物但斷繫得",
    "T27n1545_157:0797a01": "證離繫得令諸煩惱不成就起說名為斷。",
    "T27n1545_157:0797a02": "故知實有不成就性。或復為欲斷疑網故",
    "T27n1545_157:0797a03": "而作斯論。謂雜蘊說過去法生老住無常當",
    "T27n1545_157:0797a04": "言過去。乃至廣說。勿有生疑。如相與法",
    "T27n1545_157:0797a05": "不異世。不異剎那。得與法亦爾。如得與",
    "T27n1545_157:0797a06": "法有異世有異剎那。相與法亦爾。為令此",
    "T27n1545_157:0797a07": "疑得決定故。明相與法定不異世。不異",
    "T27n1545_157:0797a08": "剎那。而得與法有同有異。謂三世法一一",
    "T27n1545_157:0797a09": "各有三世得故。問何故相與所相世及剎",
    "T27n1545_157:0797a10": "那決定無異。得與所得或同或異耶。答相",
    "T27n1545_157:0797a11": "與所相。必同一果。相隨行不相離。無前後。",
    "T27n1545_157:0797a12": "於同聚法不能棄捨。得與所得不同一",
    "T27n1545_157:0797a13": "果。非定相隨非不相離。或有前後。於同",
    "T27n1545_157:0797a14": "聚法或能棄捨。如諸樹皮性離於樹。是",
    "T27n1545_157:0797a15": "故為止他宗顯於己義及令疑者得決定",
    "T27n1545_157:0797a16": "故。設不止他顯己令疑決定。但於法相相",
    "T27n1545_157:0797a17": "應義中。應顯所明故作斯論。",
    "T27n1545_157:0797a18": "諸得過去法彼得過去耶。此中得言欲何",
    "T27n1545_157:0797a19": "所顯。謂獲成就。云何知然。如施設論說。",
    "T27n1545_157:0797a20": "得云何謂獲成就。獲云何。謂得成就。成就",
    "T27n1545_157:0797a21": "云何。謂獲得。得獲成就聲雖有別而義無",
    "T27n1545_157:0797a22": "異。所得法類有十一種。欲界有四。謂善",
    "T27n1545_157:0797a23": "不善。有覆無記。無覆無記。色界有三。除",
    "T27n1545_157:0797a24": "不善。無色界亦爾。及無漏法。欲界善不善",
    "T27n1545_157:0797a25": "無覆無記各具五蘊。有覆無記唯有四蘊。",
    "T27n1545_157:0797a26": "色界三各具五蘊。無色界三各唯四蘊。無",
    "T27n1545_157:0797a27": "漏法具五蘊。及擇滅非擇滅。除虛空無為",
    "T27n1545_157:0797a28": "非所得法故。此中欲界善不善色。若在過",
    "T27n1545_157:0797a29": "去有三世得。若在未來唯有未來得。若",
    "T27n1545_157:0797b01": "在現在有二世得。謂未來現在。善不善",
    "T27n1545_157:0797b02": "有覆無記四蘊。及無覆無記中。通果心俱",
    "T27n1545_157:0797b03": "生品四蘊。彼得世雜剎那雜。謂在過去未",
    "T27n1545_157:0797b04": "來現在。皆具三世得故。無覆無記一切色",
    "T27n1545_157:0797b05": "蘊異熟生四蘊。及威儀路。工巧處。多分四",
    "T27n1545_157:0797b06": "蘊彼得世不雜剎那不雜。若在過去得亦過",
    "T27n1545_157:0797b07": "去。若在未來得亦未來。若在現在得亦現",
    "T27n1545_157:0797b08": "在。威儀路四蘊中。善串習者如佛馬勝。及",
    "T27n1545_157:0797b09": "餘有情所善串習。并工巧處四蘊中善串習",
    "T27n1545_157:0797b10": "者。如佛妙業天子。及餘有情所善串習。彼",
    "T27n1545_157:0797b11": "得亦皆世雜剎那雜。謂在三世各有三世",
    "T27n1545_157:0797b12": "得。故色界善五蘊有覆無記。及無覆無記中。",
    "T27n1545_157:0797b13": "通果心俱生品四蘊。彼得世雜剎那雜。謂在",
    "T27n1545_157:0797b14": "三世各有三世得故不定。善色蘊如欲界",
    "T27n1545_157:0797b15": "善不善色蘊。說一切有覆無記無覆無記色",
    "T27n1545_157:0797b16": "蘊。及威儀路異熟生四蘊。彼得世不雜剎那",
    "T27n1545_157:0797b17": "不雜。隨在彼世。即唯有彼世得。故無色界",
    "T27n1545_157:0797b18": "善有覆無記四蘊彼得世雜剎那雜。謂在三",
    "T27n1545_157:0797b19": "世各有三世得故。異熟生四蘊彼得世不",
    "T27n1545_157:0797b20": "雜剎那不雜。隨在彼世。即唯有彼世得故。",
    "T27n1545_157:0797b21": "無漏五蘊彼得。亦世雜剎那雜。謂在三世",
    "T27n1545_157:0797b22": "各有三世得故。此則總說。若別說者。諸未",
    "T27n1545_157:0797b23": "曾得無漏五蘊。及未曾得有漏修所成。并未",
    "T27n1545_157:0797b24": "曾得聞思所成。彼最初得。若在未來彼法唯",
    "T27n1545_157:0797b25": "有未來得。若在現在彼法則有未來現在",
    "T27n1545_157:0797b26": "得。若在過去彼法則有三世得。擇滅非擇",
    "T27n1545_157:0797b27": "滅法雖非三世攝而有三世得。然擇滅得",
    "T27n1545_157:0797b28": "有二種。謂有漏無漏。有漏擇滅得。由離欲",
    "T27n1545_157:0797b29": "界染乃至無所有處染故起。是世俗道類。若",
    "T27n1545_157:0797b30": "未離染彼滅唯有過去未來得。若已離染彼",
    "T27n1545_157:0797c01": "滅。即有三世得。無漏擇滅得。由離三界見",
    "T27n1545_157:0797c02": "修所斷染故起。是聖道類欲界見苦所斷法",
    "T27n1545_157:0797c03": "擇滅。若苦法智未現在前彼滅唯有未來得。",
    "T27n1545_157:0797c04": "若現在前彼滅則有未來現在得。若已滅。彼",
    "T27n1545_157:0797c05": "滅則有三世得。如是乃至有頂第九品法擇",
    "T27n1545_157:0797c06": "滅。若盡智未現前等如理應知。非擇滅得唯",
    "T27n1545_157:0797c07": "是有漏。彼最初得。若在未來彼滅唯有未",
    "T27n1545_157:0797c08": "來得。若在現在彼滅則有未來現在得若",
    "T27n1545_157:0797c09": "在過去彼滅則有三世得。此中初問答顯",
    "T27n1545_157:0797c10": "一一世法有三世得。第二問答顯一一世得",
    "T27n1545_157:0797c11": "得三世及離世法。是謂此處略毘婆沙。",
    "T27n1545_157:0797c12": "諸得過去法彼得過去耶。答彼得或過去。",
    "T27n1545_157:0797c13": "或未來。或現在。得過去法過去得者。謂過",
    "T27n1545_157:0797c14": "去三界一切諸蘊。及無漏蘊彼所有過去得。",
    "T27n1545_157:0797c15": "得過去法。未來得者。謂過去欲界善不善",
    "T27n1545_157:0797c16": "五蘊。有覆無記四蘊。無覆無記中通果心俱",
    "T27n1545_157:0797c17": "生品。及威儀路工巧處一分四蘊。色界善五",
    "T27n1545_157:0797c18": "蘊。有覆無記及無覆無記中。通果心俱生品",
    "T27n1545_157:0797c19": "四蘊。無色界善有覆無記四蘊。無漏五蘊彼",
    "T27n1545_157:0797c20": "所有未來得。得過去法。現在得者。謂過去欲",
    "T27n1545_157:0797c21": "界善不善五蘊。乃至廣說。如未來彼所有現",
    "T27n1545_157:0797c22": "在得。設得過去彼得過去法耶。答彼法或",
    "T27n1545_157:0797c23": "過去。或未來。或現在。或無為過去得。得過",
    "T27n1545_157:0797c24": "去法者。謂過去得。得過去三界一切諸蘊。",
    "T27n1545_157:0797c25": "及無漏蘊。過去得。得未來法者。謂過去得。",
    "T27n1545_157:0797c26": "得未來欲界善不善有覆無記四蘊。無覆無",
    "T27n1545_157:0797c27": "記中通果心俱生品。及威儀路工巧處一分",
    "T27n1545_157:0797c28": "四蘊。色界善五蘊。有覆無記。及無覆無記中。",
    "T27n1545_157:0797c29": "通果心俱生品四蘊。無色界善有覆無記四",
    "T27n1545_157:0798a01": "蘊。無漏五蘊。過去得。得現在法者。謂過去",
    "T27n1545_157:0798a02": "得。得現在欲界善。乃至廣如得未來說。過",
    "T27n1545_157:0798a03": "去得。得無為法者。謂過去得。得擇滅非",
    "T27n1545_157:0798a04": "擇滅。",
    "T27n1545_157:0798a05": "諸得未來法。彼得未來耶。答彼得或未來。",
    "T27n1545_157:0798a06": "或過去。或現在。得未來法。未來得者。謂未",
    "T27n1545_157:0798a07": "來三界一切諸蘊。及無漏蘊。彼所有未來得。",
    "T27n1545_157:0798a08": "得未來法。過去得者。謂未來欲界善不善有",
    "T27n1545_157:0798a09": "覆無記四蘊。無覆無記中。通果心俱生品。及",
    "T27n1545_157:0798a10": "威儀路工巧處一分四蘊。色界善五蘊。有覆",
    "T27n1545_157:0798a11": "無記及無覆無記中。通果心俱生品四蘊。無",
    "T27n1545_157:0798a12": "色界善有覆無記四蘊。無漏五蘊彼所有過",
    "T27n1545_157:0798a13": "去得。得未來法。現在得者。謂未來欲界善。",
    "T27n1545_157:0798a14": "乃至廣說如過去。彼所有現在得。設得未",
    "T27n1545_157:0798a15": "來彼得未來法耶。答彼法或未來。或過去。",
    "T27n1545_157:0798a16": "或現在。或無為。未來得。得未來法者。謂未",
    "T27n1545_157:0798a17": "來得。得未來三界一切諸蘊及無漏蘊。未來",
    "T27n1545_157:0798a18": "得。得過去法者。謂未來得。得過去欲界善",
    "T27n1545_157:0798a19": "不善五蘊有覆無記四蘊。無覆無記中。通果",
    "T27n1545_157:0798a20": "心俱生品。及威儀路工巧處一分四蘊。色界",
    "T27n1545_157:0798a21": "善五蘊。有覆無記及無覆無記中。通果心俱",
    "T27n1545_157:0798a22": "生品四蘊。無色界善有覆無記四蘊。無漏五",
    "T27n1545_157:0798a23": "蘊。未來得。得現在法者。謂未來得。得現在",
    "T27n1545_157:0798a24": "欲界善。乃至廣如得過去說。未來得。得無",
    "T27n1545_157:0798a25": "為者。謂未來得。得擇滅非擇滅。諸得現在",
    "T27n1545_157:0798a26": "法彼得現在耶。答彼得或現在。或過去。或",
    "T27n1545_157:0798a27": "未來。得現在法。現在得者。謂現在三界一切",
    "T27n1545_157:0798a28": "諸蘊。及無漏蘊彼所有現在得。得現在法。過",
    "T27n1545_157:0798a29": "去得者。謂現在欲界善不善有覆無記四蘊。",
    "T27n1545_157:0798b01": "無覆無記中。通果心俱生品。及威儀路工巧",
    "T27n1545_157:0798b02": "處一分四蘊。色界善五蘊。有覆無記及無覆",
    "T27n1545_157:0798b03": "無記中。通果心俱生品四蘊無色界善有覆",
    "T27n1545_157:0798b04": "無記四蘊。無漏五蘊。彼所有過去得。得現在",
    "T27n1545_157:0798b05": "法。未來得者。謂現在欲界善不善五蘊。有覆",
    "T27n1545_157:0798b06": "無記四蘊。餘如過去得說。彼所有未來得。設",
    "T27n1545_157:0798b07": "得現在。彼得現在法耶。答彼法或現在。或",
    "T27n1545_157:0798b08": "過去或未來。或無為現在得。得現在法者。",
    "T27n1545_157:0798b09": "謂現在得。得現在三界一切諸蘊。及無漏蘊",
    "T27n1545_157:0798b10": "現在得。得過去法者。謂現在得。得過去欲",
    "T27n1545_157:0798b11": "界善不善五蘊有覆無記四蘊。無覆無記中。",
    "T27n1545_157:0798b12": "通果心俱生品。及威儀路工巧處一分四蘊。",
    "T27n1545_157:0798b13": "色界善五蘊。有覆無記。及無覆無記中。通果",
    "T27n1545_157:0798b14": "心俱生品四蘊。無色界善有覆無記四蘊。無",
    "T27n1545_157:0798b15": "漏五蘊現在得。得未來法者。謂現在得。得",
    "T27n1545_157:0798b16": "未來欲界善不善有覆無記四蘊。餘如得過",
    "T27n1545_157:0798b17": "去說。現在得。得無為者。謂現在得得擇滅",
    "T27n1545_157:0798b18": "非擇滅。諸得善法彼得善耶。答如是以善",
    "T27n1545_157:0798b19": "法得必是善故。設得善彼得善法耶。答如",
    "T27n1545_157:0798b20": "是。以諸善得唯得善法故。不善無記問答",
    "T27n1545_157:0798b21": "亦爾。能得所得性必同故。諸得欲界法。彼",
    "T27n1545_157:0798b22": "得欲界耶。答如是。以欲界法得必是欲界",
    "T27n1545_157:0798b23": "故。設得欲界彼得欲界法耶。答彼法或欲",
    "T27n1545_157:0798b24": "界。或不繫。欲界者。謂欲界五蘊。不繫者謂諸",
    "T27n1545_157:0798b25": "非擇滅。以生欲界補特伽羅。於三界繫及",
    "T27n1545_157:0798b26": "不繫法得非擇滅。彼得皆是欲界繫故。諸",
    "T27n1545_157:0798b27": "得色界法。彼得色界耶。答如是。以色界法",
    "T27n1545_157:0798b28": "得必是色界故。設得色界。彼得色界法耶。",
    "T27n1545_157:0798b29": "答彼法或色界或不繫。色界者。謂色界五蘊。",
    "T27n1545_157:0798c01": "不繫者。謂諸擇滅非擇滅。擇滅者。謂欲界下",
    "T27n1545_157:0798c02": "三靜慮五蘊擇滅。彼世俗道類。得皆色界繫。",
    "T27n1545_157:0798c03": "以下地擇滅有漏得皆上地近分攝故非擇",
    "T27n1545_157:0798c04": "滅者。謂生色界補特伽羅。於三界繫及不",
    "T27n1545_157:0798c05": "繫法得非擇滅。彼得皆是色界繫故。諸得",
    "T27n1545_157:0798c06": "無色界法。彼得無色界耶。答如是。以無色",
    "T27n1545_157:0798c07": "界法得皆是無色界繫故。設得無色界彼",
    "T27n1545_157:0798c08": "得無色界法耶。答彼法或無色界或不繫。無",
    "T27n1545_157:0798c09": "色界者。謂無色界四蘊。不繫者。謂諸擇滅非",
    "T27n1545_157:0798c10": "擇滅。擇滅者。謂第四靜慮地繫五蘊。及下三",
    "T27n1545_157:0798c11": "無色地繫四蘊擇滅。後世俗道類得皆無色",
    "T27n1545_157:0798c12": "界繫。所以如前。非擇滅者。謂生無色界補",
    "T27n1545_157:0798c13": "特伽羅。於三界繫及不繫法得非擇滅。彼",
    "T27n1545_157:0798c14": "得皆是無色界繫故。諸得學法彼得學耶。",
    "T27n1545_157:0798c15": "答如是。以學法得必是學故。設得學彼得",
    "T27n1545_157:0798c16": "學法耶。答彼法或學。或非學非無學學者謂",
    "T27n1545_157:0798c17": "學五蘊。非學非無學者。謂諸學得。所得擇滅。",
    "T27n1545_157:0798c18": "諸得無學法彼得無學耶。答如是。以無學",
    "T27n1545_157:0798c19": "法得必是無學故。設得無學彼得無學法",
    "T27n1545_157:0798c20": "耶。答彼法或無學。或非學非無學。無學者。謂",
    "T27n1545_157:0798c21": "無學五蘊。非學非無學者。謂諸無學得所得",
    "T27n1545_157:0798c22": "擇滅。",
    "T27n1545_157:0798c23": "諸得非學非無學法。彼得非學非無學耶。",
    "T27n1545_157:0798c24": "答彼得或非學非無學。或學或無學。非學非",
    "T27n1545_157:0798c25": "無學者。謂有漏五蘊四蘊。得一切非擇滅。",
    "T27n1545_157:0798c26": "得諸擇滅世俗道類。得學者。謂諸擇滅。學",
    "T27n1545_157:0798c27": "道類。得無學者。謂諸擇滅。無學道類得。設",
    "T27n1545_157:0798c28": "得非學非無學。彼得非學非無學法耶。答",
    "T27n1545_157:0798c29": "如是。以諸非學非無學得。唯得非學非無",
    "T27n1545_157:0799a01": "學法故。諸得見所斷法。彼得見所斷耶。答",
    "T27n1545_157:0799a02": "如是。以見所斷法得必是見所斷故。設得",
    "T27n1545_157:0799a03": "見所斷彼得見所斷法耶。答如是。以見所",
    "T27n1545_157:0799a04": "斷得。唯得見所斷法故。諸得修所斷法。彼",
    "T27n1545_157:0799a05": "得修所斷耶。答如是。以修所斷法得必是",
    "T27n1545_157:0799a06": "修所斷故。設得修所斷。彼得修所斷法耶。",
    "T27n1545_157:0799a07": "答彼法或修所斷。或不斷。修所斷者。謂修所",
    "T27n1545_157:0799a08": "斷五蘊。不斷者謂一切非擇滅。及世俗道類",
    "T27n1545_157:0799a09": "所得擇滅。諸得不斷法。彼得不斷耶。答彼",
    "T27n1545_157:0799a10": "得或不斷。或修所斷。不斷者。謂無漏五蘊得。",
    "T27n1545_157:0799a11": "及諸擇滅無漏道類得。修所斷者。謂一切非",
    "T27n1545_157:0799a12": "擇滅得。及諸擇滅世俗道類得。設得不斷。彼",
    "T27n1545_157:0799a13": "得不斷法耶。答如是。以不斷得唯得不斷",
    "T27n1545_157:0799a14": "法故。已隨本文辯諸得相。當更隨義顯",
    "T27n1545_157:0799a15": "諸非得。若法有得。彼法有非得。若法無得。",
    "T27n1545_157:0799a16": "彼法無非得。獲成就非獲非成就說亦爾。由",
    "T27n1545_157:0799a17": "此一切有情數法。及擇滅非擇滅。有得非得",
    "T27n1545_157:0799a18": "有獲非獲。有成就非成就。一切非有情數",
    "T27n1545_157:0799a19": "法。及虛空無為。則皆無有得非得等。又於",
    "T27n1545_157:0799a20": "自相續法。有得。有非得等。於他相續法。無",
    "T27n1545_157:0799a21": "得非得等。此中過去未來法。各有三世非得。",
    "T27n1545_157:0799a22": "現在法唯有過未二世非得。以可成就法",
    "T27n1545_157:0799a23": "在現在世必成就故。得與非得更互相違",
    "T27n1545_157:0799a24": "不俱起故。善不善無記法非得。皆唯無記。",
    "T27n1545_157:0799a25": "三界法非得皆通三界。學無學非學非無學",
    "T27n1545_157:0799a26": "法非得。皆唯非學非無學。見所斷修所斷不",
    "T27n1545_157:0799a27": "斷法非得。皆唯修所斷。是謂非得略毘婆沙",
    "T27n1545_157:0799a28": "諸不得過去法。彼非得過去耶。答彼非",
    "T27n1545_157:0799a29": "得或過去。或未來。或現在。不得過去法。過",
    "T27n1545_157:0799b01": "去非得者。謂過去善不善有覆無記。無覆無",
    "T27n1545_157:0799b02": "記。無漏五蘊。彼所有過去非得。此中斷善根",
    "T27n1545_157:0799b03": "者。善五蘊離欲染者。不善五蘊。諸阿羅漢",
    "T27n1545_157:0799b04": "有覆無記五蘊。一切有情多分無覆無記五",
    "T27n1545_157:0799b05": "蘊。以無覆無記法。已過剎那及未至剎那。",
    "T27n1545_157:0799b06": "多分不成就故。諸異生類無漏五蘊。是謂總",
    "T27n1545_157:0799b07": "相所不得法。不得過去法未來非得者。謂",
    "T27n1545_157:0799b08": "過去善不善有覆無記無覆無記無漏五蘊。",
    "T27n1545_157:0799b09": "彼所有未來非得。如前釋。不得過去法現",
    "T27n1545_157:0799b10": "在非得者。謂過去善不善有覆無記無覆無",
    "T27n1545_157:0799b11": "記。無漏五蘊。彼所有現在非得。隨所應如",
    "T27n1545_157:0799b12": "前釋。設非得過去彼不得過去法耶。答彼",
    "T27n1545_157:0799b13": "法或過去。或未來。或現在。或無為。過去非",
    "T27n1545_157:0799b14": "得。不得過去法者。謂過去非得不得過去",
    "T27n1545_157:0799b15": "善乃至無漏五蘊。如前釋。過去非得不得",
    "T27n1545_157:0799b16": "未來法者。謂過去非得不得未來善。乃至",
    "T27n1545_157:0799b17": "無漏五蘊。如前釋。過去非得不得現在法",
    "T27n1545_157:0799b18": "者。謂過去非得不得現在善乃至無漏五蘊。",
    "T27n1545_157:0799b19": "如前釋。過去非得不得無為法者。謂過去",
    "T27n1545_157:0799b20": "非得不得擇滅非擇滅法。謂具縛者。於擇",
    "T27n1545_157:0799b21": "滅。一切有情於非擇滅。諸不得未來法。彼",
    "T27n1545_157:0799b22": "非得未來耶。答彼非得。或未來。或過去。或",
    "T27n1545_157:0799b23": "現在。不得未來法。未來非得者。謂未來善",
    "T27n1545_157:0799b24": "乃至無漏五蘊。彼所有未來非得。如前釋。不",
    "T27n1545_157:0799b25": "得未來法過去非得者。謂未來善乃至無漏",
    "T27n1545_157:0799b26": "五蘊。彼所有過去非得。如前釋。不得未來",
    "T27n1545_157:0799b27": "法現在非得者。謂未來善乃至無漏五蘊。彼",
    "T27n1545_157:0799b28": "所有現在非得。如前釋。設非得未來。彼不",
    "T27n1545_157:0799b29": "得未來法耶。答彼法或未來。或過去。或現",
    "T27n1545_157:0799c01": "在。或無為。未來非得。不得未來法者。謂未",
    "T27n1545_157:0799c02": "來非得。不得未來善。乃至無漏五蘊。如前",
    "T27n1545_157:0799c03": "釋。未來非得。不得過去法者。謂未來非得。",
    "T27n1545_157:0799c04": "不得過去善乃至無漏五蘊。如前釋。未來",
    "T27n1545_157:0799c05": "非得。不得現在法者。謂未來非得。不得",
    "T27n1545_157:0799c06": "現在善乃至無漏五蘊。如前釋。未來非得。",
    "T27n1545_157:0799c07": "不得無為法者。謂未來非得。不得擇滅非",
    "T27n1545_157:0799c08": "擇滅。如前釋。諸不得現在法。彼非得現",
    "T27n1545_157:0799c09": "在耶。答彼非得或過去。或未來。非現在相",
    "T27n1545_157:0799c10": "違故。不得現在法。過去非得者。謂現在善",
    "T27n1545_157:0799c11": "乃至無漏五蘊。彼所有過去非得。如前釋。不",
    "T27n1545_157:0799c12": "得現在法。未來非得者。謂現在善乃至無",
    "T27n1545_157:0799c13": "漏五蘊。彼所有未來非得。如前釋。設非得",
    "T27n1545_157:0799c14": "現在。彼不得現在法耶。答彼法或過去。或",
    "T27n1545_157:0799c15": "未來。或無為。非現在相違故。現在非得。不",
    "T27n1545_157:0799c16": "得過去法者。謂現在非得。不得過去善乃",
    "T27n1545_157:0799c17": "至無漏五蘊。隨所應。如前釋。現在非得。不",
    "T27n1545_157:0799c18": "得未來法者。謂現在非得。不得未來善乃",
    "T27n1545_157:0799c19": "至無漏五蘊。如前釋。現在非得不得無為",
    "T27n1545_157:0799c20": "法者。謂現在非得。不得擇滅非擇滅。如前",
    "T27n1545_157:0799c21": "釋。",
    "T27n1545_157:0799c22": "諸不得善法。彼非得善耶。答不爾。以彼",
    "T27n1545_157:0799c23": "非得是無記非善性故。設非得無記。彼不",
    "T27n1545_157:0799c24": "得善法耶。答彼法或善或不善。或無記。以",
    "T27n1545_157:0799c25": "無記非得不得三性法故。諸不得不善法。",
    "T27n1545_157:0799c26": "彼非得不善耶。答不爾。以彼非得是無記",
    "T27n1545_157:0799c27": "非不善性故。設非得無記。彼不得不善法",
    "T27n1545_157:0799c28": "耶。答彼法。或善或不善。或無記。以無記非",
    "T27n1545_157:0799c29": "得不得三性法故。諸不得無記法。彼非",
    "T27n1545_157:0800a01": "得無記耶。答如是。以諸非得唯無記故。",
    "T27n1545_157:0800a02": "設非得無記彼不得無記法耶。答彼法。或",
    "T27n1545_157:0800a03": "善。或不善。或無記。以無記非得不得三性",
    "T27n1545_157:0800a04": "法故。諸不得欲界法。彼非得欲界耶。答",
    "T27n1545_157:0800a05": "彼非得或欲界。或色界。或無色界。不得欲",
    "T27n1545_157:0800a06": "界法。欲界非得者。謂生欲界。欲界諸蘊非",
    "T27n1545_157:0800a07": "得。不得欲界法。色界非得者。謂生色界欲",
    "T27n1545_157:0800a08": "界諸蘊非得。不得欲界法無色界非得者。",
    "T27n1545_157:0800a09": "謂生無色界。欲界諸蘊非得。設非得欲界。",
    "T27n1545_157:0800a10": "彼不得欲界法耶。答彼法或欲界。或色界",
    "T27n1545_157:0800a11": "或無色界。或不繫。欲界非得。不得欲界法",
    "T27n1545_157:0800a12": "者。謂生欲界不得欲界諸蘊。欲界非得。不",
    "T27n1545_157:0800a13": "得色界法者。謂生欲界不得色界諸蘊。",
    "T27n1545_157:0800a14": "欲界非得。不得無色界法者。謂生欲界不",
    "T27n1545_157:0800a15": "得無色界諸蘊。欲界非得。不得不繫法",
    "T27n1545_157:0800a16": "者。謂生欲界不得無漏諸蘊。及擇滅非擇",
    "T27n1545_157:0800a17": "滅。諸不得色界法彼非得色界耶。答彼非",
    "T27n1545_157:0800a18": "得。或欲界。或色界。或無色界。不得色界法。",
    "T27n1545_157:0800a19": "欲界非得者。謂生欲界色界諸蘊非得。不",
    "T27n1545_157:0800a20": "得色界法。色界非得者。謂生色界色界諸",
    "T27n1545_157:0800a21": "蘊非得。不得色界法。無色界非得者。謂生",
    "T27n1545_157:0800a22": "無色界色界諸蘊非得。設非得色界。彼不",
    "T27n1545_157:0800a23": "得色界法耶。答彼法或欲界。或色界。或無",
    "T27n1545_157:0800a24": "色界。或不繫。色界非得不得欲界法者。謂",
    "T27n1545_157:0800a25": "生色界不得欲界諸蘊。色界非得。不得色",
    "T27n1545_157:0800a26": "界法者。謂生色界不得色界諸蘊。色界非",
    "T27n1545_157:0800a27": "得。不得無色界法者。謂生色界不得無",
    "T27n1545_157:0800a28": "色界諸蘊。色界非得。不得不繫法者。謂生",
    "T27n1545_157:0800a29": "色界不得無漏諸蘊。及擇滅非擇滅。諸不",
    "T27n1545_157:0800b01": "得無色界法。彼非得無色界耶。答彼非得",
    "T27n1545_157:0800b02": "或欲界。或色界。或無色界。不得無色界法。",
    "T27n1545_157:0800b03": "欲界非得者。謂生欲界無色界諸蘊非得。不",
    "T27n1545_157:0800b04": "得無色界法。色界非得者。謂生色界無色",
    "T27n1545_157:0800b05": "界諸蘊非得。不得無色界法。無色界非得",
    "T27n1545_157:0800b06": "者。謂生無色界無色界諸蘊非得。設非得",
    "T27n1545_157:0800b07": "無色界。彼不得無色界法耶。答彼法或欲",
    "T27n1545_157:0800b08": "界。或色界。或無色界。或不繫。無色界非得。",
    "T27n1545_157:0800b09": "不得欲界法者。謂生無色界。不得欲界諸",
    "T27n1545_157:0800b10": "蘊。無色界非得。不得色界法者。謂生無色",
    "T27n1545_157:0800b11": "界。不得色界諸蘊。無色界非得。不得無色",
    "T27n1545_157:0800b12": "界法者。謂生無色界。不得無色界諸蘊。無",
    "T27n1545_157:0800b13": "色界非得。不得不繫法者。謂生無色界。不",
    "T27n1545_157:0800b14": "得無漏諸蘊。及擇滅非擇滅。諸不得學法。",
    "T27n1545_157:0800b15": "彼非得學耶。答不爾。以彼非得是非學非",
    "T27n1545_157:0800b16": "無學非是學故。設非得非學非無學。彼不",
    "T27n1545_157:0800b17": "得學法耶。答彼法或學。或無學或非學非",
    "T27n1545_157:0800b18": "無學。以非學非無學非得不得三種法故。",
    "T27n1545_157:0800b19": "諸不得無學法。彼非得無學耶。答不爾。",
    "T27n1545_157:0800b20": "以彼非得是非學非無學非是無學故。設",
    "T27n1545_157:0800b21": "非得非學非無學。彼不得無學法耶。答彼",
    "T27n1545_157:0800b22": "法或學。或無學。或非學非無學。以非學非無",
    "T27n1545_157:0800b23": "學非得不得三種法故。諸不得非學非無",
    "T27n1545_157:0800b24": "學法。彼非得非學非無學耶。答如是。以諸",
    "T27n1545_157:0800b25": "非得唯是非學非無學故。設非得非學非",
    "T27n1545_157:0800b26": "無學。彼不得非學非無學法耶。答彼法或",
    "T27n1545_157:0800b27": "學。或無學。或非學非無學。以非學非無學非",
    "T27n1545_157:0800b28": "得不得三種法故。諸不得見所斷法。彼",
    "T27n1545_157:0800b29": "非得見所斷耶。答不爾。以彼非得是修所",
    "T27n1545_157:0800c01": "斷非見所斷故。設非得修所斷。彼不得見",
    "T27n1545_157:0800c02": "所斷法耶。答彼法或見所斷。或修所斷。或不",
    "T27n1545_157:0800c03": "斷。以修所斷非得不得三種法故。諸不",
    "T27n1545_157:0800c04": "得修所斷法。彼非得修所斷耶。答如是。",
    "T27n1545_157:0800c05": "以諸非得唯修所斷故。設非得修所斷。彼",
    "T27n1545_157:0800c06": "不得修所斷法耶。答彼法或見所斷。或修",
    "T27n1545_157:0800c07": "所斷。或不斷。以修所斷非得不得三種法",
    "T27n1545_157:0800c08": "故。諸不得不斷法。彼非得不斷耶。答不",
    "T27n1545_157:0800c09": "爾以彼非得是修所斷非不斷故。設非得",
    "T27n1545_157:0800c10": "修所斷。彼不得不斷法耶。答彼法或見所",
    "T27n1545_157:0800c11": "斷。或修所斷。或不斷。以修所斷非得不得",
    "T27n1545_157:0800c12": "三種法故。",
    "T27n1545_157:0800c13": "說一切有部發智大毘婆沙論卷第一百五",
    "T27n1545_157:0800c14": "十七"
}