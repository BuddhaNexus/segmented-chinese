{
    "T85n2869_001:1333c24": "No. 2869",
    "T85n2869_001:1333c25": "佛說妙好寶車經",
    "T85n2869_001:1333c27": "世時有一□□□□□□□□□□□□□",
    "T85n2869_001:1333c28": "菩薩言。夫一切萬民□□□□□□□□□",
    "T85n2869_001:1333c29": "切獄囚思得出不。一切病人思得差不。如人",
    "T85n2869_001:1334a01": "在闇思見明不。譬如慈母思見子不。譬如遠",
    "T85n2869_001:1334a02": "行思早歸不。譬如寡女思得夫不。譬如躄人",
    "T85n2869_001:1334a03": "思得行不。譬如貧人思得衣不。譬如寒人思",
    "T85n2869_001:1334a04": "得火不。譬如耕田思得穀不。譬如盲人思見",
    "T85n2869_001:1334a05": "物不。譬如聾人思聞聲不。譬如啞人思得語",
    "T85n2869_001:1334a06": "不。如是種種思之念之。佛道至尊終不相欺。",
    "T85n2869_001:1334a07": "佛語寶車菩薩。我今語汝。須彌山南名閻浮",
    "T85n2869_001:1334a08": "提。西俱耶尼。北欝單越。東弗于逮。如是四方",
    "T85n2869_001:1334a09": "眾生皆悉聞知。若欲聞者。如民得王。如囚出",
    "T85n2869_001:1334a10": "獄。如病得差。如闇見明。如慈母得子。如遠行",
    "T85n2869_001:1334a11": "人得歸。如寡女得夫。如譬人得行。如貧人得",
    "T85n2869_001:1334a12": "衣。如寒人得火。如耕田人得穀。如盲人得視。",
    "T85n2869_001:1334a13": "如聾人得聽。如啞人得語。有如是種種思之",
    "T85n2869_001:1334a14": "念之佛道。世尊終不相欺。",
    "T85n2869_001:1334a15": "寶車菩薩白佛言。世尊如來壽命為有幾年。",
    "T85n2869_001:1334a16": "佛言寶車菩薩。我今壽命不可思議。巍巍堂",
    "T85n2869_001:1334a17": "堂與日月同年。終日竟夜遶須彌山。終而復",
    "T85n2869_001:1334a18": "始。亦無始亦無原緒。若欲聞者。其事亦難。一",
    "T85n2869_001:1334a19": "切諸法空無所有。無有常住亦無器滅。譬如",
    "T85n2869_001:1334a20": "東西及以南北。亦非青赤復非白黑。喻如嚮",
    "T85n2869_001:1334a21": "聲捉不可得。佛後寶車菩薩。汝今應當教諸",
    "T85n2869_001:1334a22": "眾生。普皆受持三歸五戒。十善八齋轉身更",
    "T85n2869_001:1334a23": "生。盡得須陀洹道。斯陀含道。阿那含道。阿羅",
    "T85n2869_001:1334a24": "漢道。盡諸有漏四道具足。",
    "T85n2869_001:1334a25": "寶車菩薩重白佛言。世尊如來在世猶多怨",
    "T85n2869_001:1334a26": "疾。況滅度後。其有誹謗此經典者。死入地獄。",
    "T85n2869_001:1334a27": "展轉其中無有出期。痛哉痛哉。痛不可言。吾",
    "T85n2869_001:1334a28": "今矜於汝等造作此經。如盲者不見日月。非",
    "T85n2869_001:1334a29": "日月之咎。",
    "T85n2869_001:1334b01": "愛時不見愛　　不見愛亦憂　　是以莫造愛",
    "T85n2869_001:1334b02": "怨曾惡所由　　喜中生於愛　　愛能生於憂",
    "T85n2869_001:1334b03": "若能斷恩愛　　憂悲即不生　　愛喜生於怨",
    "T85n2869_001:1334b04": "愛喜生怖畏　　解無貪欲想　　何憂復何畏",
    "T85n2869_001:1334b05": "諸天宮殿樂　　無邊無有窮　　要當生彼處",
    "T85n2869_001:1334b06": "有始而無終　　以善為善法　　修善是道場",
    "T85n2869_001:1334b07": "善行作車牛　　載人入福堂　　以惡為惡法",
    "T85n2869_001:1334b08": "惡行相縛束　　生時不受戒　　死則入地獄",
    "T85n2869_001:1334b09": "三歸五戒車　　非是山中木　　得聞寶車經",
    "T85n2869_001:1334b10": "死不入地獄　　非空非海中　　非入山石間",
    "T85n2869_001:1334b11": "對至不可避　　會當來相牽　　赤繩縛我肩",
    "T85n2869_001:1334b12": "黑索繫我咽　　將我何所至　　送至東太山",
    "T85n2869_001:1334b13": "高山萬餘丈　　絕後極普懸　　乃何千萬歲",
    "T85n2869_001:1334b14": "以復歸黃泉　　人生譬朝露　　姓命不久長",
    "T85n2869_001:1334b15": "不信我語者　　但看琢石光　　生難死何異",
    "T85n2869_001:1334b16": "去不由橋梁　　惶忽五道頭　　解剝衣以裳",
    "T85n2869_001:1334b17": "手捉七尺棒　　鐵鉤利如芒　　火車忽然至",
    "T85n2869_001:1334b18": "銅柱及鐵床　　寒氷截人骨　　獄門陽濩湯",
    "T85n2869_001:1334b19": "使官相對座　　又吏挾兩箱　　皆共治文書",
    "T85n2869_001:1334b20": "問我生時殃　　事事知何道　　苦痛難可當",
    "T85n2869_001:1334b21": "奈何天中天　　叵有不死方　　怨戀猶恩愛",
    "T85n2869_001:1334b22": "謂呼身是常　　世間愚癡人　　或不信此經",
    "T85n2869_001:1334b23": "譬如未調牛　　曳人東都西　　三歸如車𨍮",
    "T85n2869_001:1334b24": "五戒如車轅　　十善作車箱　　八戒作當蘭",
    "T85n2869_001:1334b25": "直心如車軸　　三明作釭釧　　持戒如車轄",
    "T85n2869_001:1334b26": "破戒如車轓　　車聰如雙耳　　鉤心如坐禪",
    "T85n2869_001:1334b27": "方便如車膂　　覆蓋如善權　　佛道作車轂",
    "T85n2869_001:1334b28": "車輻競來前　　賢者如車網　　法師與魔門",
    "T85n2869_001:1334b29": "退轉如薛脫　　懺悔打薛堅　　精進作車牛",
    "T85n2869_001:1334c01": "牽車至梵天　　梵天諸宮殿　　光明皆自然",
    "T85n2869_001:1334c02": "譬如春花敷　　妙色悅眾心　　如是諸功德",
    "T85n2869_001:1334c03": "得聞寶車經　　佛道高於天　　福德重於地",
    "T85n2869_001:1334c04": "寶車大菩薩　　教我作懺悔　　世間愚癡人",
    "T85n2869_001:1334c05": "不信寶車經　　死墮地獄中　　餓鬼竟來前",
    "T85n2869_001:1334c06": "牽頭向刀山　　面白如脣青　　不見日月光",
    "T85n2869_001:1334c07": "但聞打鬼聲　　如是諸苦痛　　幽幽何冥冥",
    "T85n2869_001:1334c08": "生時不受戒　　事至知何陳　　或有鐵嘴鳥",
    "T85n2869_001:1334c09": "飛來著兩肩　　低頭啄人舌　　舉頭啄眼精",
    "T85n2869_001:1334c10": "此人前身時　　齋日惡罵聲　　不肯受師教",
    "T85n2869_001:1334c11": "佛前作懺悔　　今日受斯罪　　知復何造逮",
    "T85n2869_001:1334c12": "佛言。若有善男子善女人。能於齋日在三尊",
    "T85n2869_001:1334c13": "前。發露懺悔自悅過咎者罪滅福生。不經刀",
    "T85n2869_001:1334c14": "山劍樹濩湯盧炭。不猶三塗受。若眾生不經",
    "T85n2869_001:1334c15": "八難。乃與諸佛菩薩携手接腕。諸天宮殿入",
    "T85n2869_001:1334c16": "中遍觀歡欣快樂。廣成弘願。",
    "T85n2869_001:1334c17": "佛語寶車菩薩。有能受持寶車菩薩經者。設",
    "T85n2869_001:1334c18": "入大海。譬如娥押鴛鴦鳳凰在海水中異愕",
    "T85n2869_001:1334c19": "異翔。如人在堂琵琶箏笛歌舞作倡歡忻快",
    "T85n2869_001:1334c20": "樂。功德難量。譬如魚鱉在海水中出沒自在",
    "T85n2869_001:1334c21": "不畏虎狼。譬如耽幽魍魎。誰敢誰當。",
    "T85n2869_001:1334c22": "佛語寶車菩薩。汝今應當教諸眾生皆悉聞",
    "T85n2869_001:1334c23": "知。佛言。汝欲度人之法。其事云何。寶車答",
    "T85n2869_001:1334c24": "言。能以手執波若之智炬。入眾生無明之窟",
    "T85n2869_001:1334c25": "宅。照善根之華敷。顯解脫之智果。用忍辱作",
    "T85n2869_001:1334c26": "鎧杖。手執波若之利朔。善權方便作攻車。破",
    "T85n2869_001:1334c27": "眾生愚癡之大城。共五陰魔戰。擊生死軍。殺",
    "T85n2869_001:1334c28": "煩惱賊。出陰入界法身道場。皆由寶車菩薩",
    "T85n2869_001:1334c29": "威神之刀。巍巍如是。",
    "T85n2869_001:1335a01": "佛語寶車菩薩。汝今應當得阿耨多羅三藐",
    "T85n2869_001:1335a02": "三菩提心。善男子善女人。有能受持寶車菩",
    "T85n2869_001:1335a03": "薩經名墮地獄者。無有是處。何以故。乘如來",
    "T85n2869_001:1335a04": "力駕波若之大船度眾生。逕生死之大河。度",
    "T85n2869_001:1335a05": "煩惱之海岸。出愛欲之深淵。越無明之坑坎。",
    "T85n2869_001:1335a06": "度耽見之惡經。用忍辱作琢斫琢却六入之",
    "T85n2869_001:1335a07": "杌株。盡耽見之橫根。却煩惱之葉須。牽弘誓",
    "T85n2869_001:1335a08": "之大牛。用智慧作利犁。破眾生愚癡之荒地。",
    "T85n2869_001:1335a09": "以隨喜作鏤󱬋。破眾生愚癡之怏伐。用六度",
    "T85n2869_001:1335a10": "作種子。散著無極之福田。用十善作溝渠。長",
    "T85n2869_001:1335a11": "真實之苗稼。磨波若之利鎌。又取涅槃真實",
    "T85n2869_001:1335a12": "果。牽弘誓之大牛。駕三乘之寶車。運著六通",
    "T85n2869_001:1335a13": "之矩頭。由八徑之政路。運總持之蠡束。積著",
    "T85n2869_001:1335a14": "散雲之道場。寶車度人其法如是。",
    "T85n2869_001:1335a15": "如母得子病　　殺生求魔神　　不得一言福",
    "T85n2869_001:1335a16": "罪如須彌山　　念人衰老時　　百病同時生",
    "T85n2869_001:1335a17": "水消如火滅　　刀風解其形　　骨離筋脈絕",
    "T85n2869_001:1335a18": "大命要當傾　　吾欲畏是故　　求道願福生",
    "T85n2869_001:1335a19": "唯念老病死　　三界是大患　　福盡而命終",
    "T85n2869_001:1335a20": "棄之於皇泉　　身爛還歸土　　魂魄隨因緣",
    "T85n2869_001:1335a21": "吾欲畏是故　　求道勝泥洹　　眼老不見色",
    "T85n2869_001:1335a22": "看經文字難　　耳老不聞聲　　聽受經法難",
    "T85n2869_001:1335a23": "鼻老不聞香　　分別香亦難　　口老不能語",
    "T85n2869_001:1335a24": "說經義亦難　　心老多忘失　　說法解義難",
    "T85n2869_001:1335a25": "身老不能行　　往取福德難　　今身不受戒",
    "T85n2869_001:1335a26": "後得為人難　　殺生短命報　　欲求長命難",
    "T85n2869_001:1335a27": "我殺還我尚　　走避脫亦難　　世間愚癡人",
    "T85n2869_001:1335a28": "不信寶車經　　放恣著五欲　　行業之所牽",
    "T85n2869_001:1335a29": "譬如歷養馬　　舉頭看青雲　　但作地獄行",
    "T85n2869_001:1335b01": "不知念生天　　智者樂福德　　愚者利養身",
    "T85n2869_001:1335b02": "如馬貪水穀　　好語詠不聽　　展轉鑊湯中",
    "T85n2869_001:1335b03": "苦痛難可陳　　語我家中人　　欲求過度我",
    "T85n2869_001:1335b04": "燒香請道人　　不經八難苦　　皆由寶車經",
    "T85n2869_001:1335b05": "身直影亦直　　身曲影直難　　心直事事直",
    "T85n2869_001:1335b06": "心曲直事難　　魚鱉隱在海　　掃地求活難",
    "T85n2869_001:1335b07": "猨猴急依樹　　無樹脫亦難　　人急依於佛",
    "T85n2869_001:1335b08": "無戒求佛難　　放身自縱恣　　眾魔競來前",
    "T85n2869_001:1335b09": "比丘語寶車。何以不問佛四諦　二因緣本",
    "T85n2869_001:1335b10": "從何處出。佛即語寶車。我出於波羅奈國。或",
    "T85n2869_001:1335b11": "果從因中生。或因從果中出。智者能安之愚",
    "T85n2869_001:1335b12": "者。便掘出寶車方便問破三合為一。比丘語",
    "T85n2869_001:1335b13": "寶車。舉意宜大兒。謂汝三乘人不識於涅槃",
    "T85n2869_001:1335b14": "輪迴六趣中。脫諸難亦難。願以方便力引之",
    "T85n2869_001:1335b15": "入涅槃。比丘語寶車。事亦不可知。粟果成天",
    "T85n2869_001:1335b16": "地。芥子成須彌。神力得如是。故號不思議。寶",
    "T85n2869_001:1335b17": "車菩薩眷屬千萬億人。聞佛所說歡喜奉行。",
    "T85n2869_001:1335b18": "一心歸向無有惑也。",
    "T85n2869_001:1335b19": "佛昔在世時。化作一道人。詣大婆羅門家乞。",
    "T85n2869_001:1335b20": "婆羅門問道人言。何以不田作但行乞食。道",
    "T85n2869_001:1335b21": "人姓何字誰。舍在何許。囑何郡縣。道人言。吾",
    "T85n2869_001:1335b22": "舍在弘水東引水西。囑波若郡本際縣。姓空",
    "T85n2869_001:1335b23": "字無相。薩云然樹下止居超入城絕䋧利彼。",
    "T85n2869_001:1335b24": "婆羅門言。道人乃有此業。何以不田作但行",
    "T85n2869_001:1335b25": "乞食。道人答曰。吾田作與卿有異。以四禪為",
    "T85n2869_001:1335b26": "耕犁。六度為種子。散著無極之曠野。潤以八",
    "T85n2869_001:1335b27": "解之泉水。長養四實為果報。鋤以十善為溝",
    "T85n2869_001:1335b28": "薛。又以波若之利鎌。束以善權為要附。積著",
    "T85n2869_001:1335b29": "三乘之大車。運著無極之大城。給與一切之",
    "T85n2869_001:1335c01": "賢士。貧道之田作如此無窮。以道人說是語",
    "T85n2869_001:1335c02": "次忽然不現。婆羅門即得道迹。",
    "T85n2869_001:1335c03": "佛說妙好寶車經一卷",
    "T85n2869_001:1335c04": "大業十三年。佛弟子張佛果為劉士章善友",
    "T85n2869_001:1335c05": "知識敬造寶車經一卷流通讀誦講說修行。",
    "T85n2869_001:1335c06": "願藉此大乘弘化之業俱遊勝境履踐妙迹",
    "T85n2869_001:1335c07": "背八邪道歸八正路。具首楞嚴三昧之力。獲",
    "T85n2869_001:1335c08": "四如意念處功德。願於將來無量劫中世世",
    "T85n2869_001:1335c09": "生生還共弟子深結善因菩提眷屬發大乘",
    "T85n2869_001:1335c10": "心求摩訶衍。具足智慧神通威德根力覺道",
    "T85n2869_001:1335c11": "皆悉成就。俱修梵行。同登種覺。"
}