{
    "X10n0253_011:0359a21": "大方廣圓覺脩多羅了義經夾頌集解講義",
    "X10n0253_011:0359a23": "西蜀復菴暉禪師曰。圓覺菩薩章。通前綸貫於此",
    "X10n0253_011:0359a24": "一部經文大意血脉者。蓋第一文殊一章經文。通",
    "X10n0253_011:0359b01": "上中下三根之人開解。第二普賢經文。通為上中",
    "X10n0253_011:0359b02": "下三根之人開行。為文殊是能證之智。普賢是所",
    "X10n0253_011:0359b03": "起之行。遍周法界。若唯有解而無行者。一似沙井",
    "X10n0253_011:0359b04": "而無潤。若有行而無解者。似空有雲而無雨。唯是",
    "X10n0253_011:0359b05": "解行相應。方可進脩入道。譬如結網而終是取魚。",
    "X10n0253_011:0359b06": "褁粮而必須前進。故有普賢開行。其次第三普眼",
    "X10n0253_011:0359b07": "一章經文。依文殊之解及普賢之行。脩我法二空",
    "X10n0253_011:0359b08": "觀。兼倣修華嚴三重法界觀。既入觀門。恐有疑情。",
    "X10n0253_011:0359b09": "故有第四剛藏菩薩。起三疑請問。第一疑云。眾生",
    "X10n0253_011:0359b10": "本來成佛。何故復有一切無明。莫是從真起妄否。",
    "X10n0253_011:0359b11": "第二疑云。眾生無明本有。何因緣故復說本來成",
    "X10n0253_011:0359b12": "佛。莫是說妄為真否。第三疑云。十方異生本成佛",
    "X10n0253_011:0359b13": "道後起無明。一切如來何時復生一切煩惱。莫是",
    "X10n0253_011:0359b14": "先真後妄否。故牒而縱之。責無窮過也。既剛藏有",
    "X10n0253_011:0359b15": "此三疑。而世尊遂將空華一喻。通答三疑。以金鑛",
    "X10n0253_011:0359b16": "一喻別答第三疑。然剛藏有此疑情者。皆由無始",
    "X10n0253_011:0359b17": "輪迴根本未曾斷也。故有第五彌勒菩薩請問。云",
    "X10n0253_011:0359b18": "何當斷輪迴根本。未審如何是輪迴根本。世尊遂",
    "X10n0253_011:0359b19": "告云。輪迴根本。莫不皆由貪愛二字。使令斷去貪",
    "X10n0253_011:0359b20": "愛。貪愛既斷。即便有證入。既證入必有差別不同。",
    "X10n0253_011:0359b21": "故有第六清淨慧菩薩請問。一切眾生及諸菩薩",
    "X10n0253_011:0359b22": "如來世尊。所證所得云何差別。世尊遂告之。以凡",
    "X10n0253_011:0359b23": "賢聖果四位階降。當時會中有一類上根之人。聞",
    "X10n0253_011:0359b24": "佛如是廣開方便種種法門。便能如是信。如是解。",
    "X10n0253_011:0359c01": "如是行。如是證。一時超夢幻。出輪迴。直趣無上佛",
    "X10n0253_011:0359c02": "果菩提。所謂良馬見鞭影而行。其次在座更有一",
    "X10n0253_011:0359c03": "類中根之人。雖於前六章經文中。聞佛如是開解",
    "X10n0253_011:0359c04": "了。但以根劣故。不能證入二空之觀。於是有第七",
    "X10n0253_011:0359c05": "威德菩薩請問於佛。譬如大城外有四門。隨方來",
    "X10n0253_011:0359c06": "者。非止一路。且如上根之人。已證入二空及法身",
    "X10n0253_011:0359c07": "觀。而中根之人。未審有何方便而得證入。世尊遂",
    "X10n0253_011:0359c08": "示之。以奢摩他三摩鉢提禪那。靜幻寂三觀行相。",
    "X10n0253_011:0359c09": "既知此三觀行相之後。而尚未知一人具脩三觀。",
    "X10n0253_011:0359c10": "三人各脩三觀。為復有次第。故有第八辨音菩薩",
    "X10n0253_011:0359c11": "請問。云此諸方便。於圓覺門云何脩習。世尊遂告",
    "X10n0253_011:0359c12": "之以單脩複脩圓修。共有二十五輪。被二十五種",
    "X10n0253_011:0359c13": "機。行人既入三觀諸輪。必有所悟。既有所悟。便犯",
    "X10n0253_011:0359c14": "我相人相眾生相壽者相。故有第九淨諸業障菩",
    "X10n0253_011:0359c15": "薩一章經文。特為行人。除去四相。四相既除。方可",
    "X10n0253_011:0359c16": "用心修習。而用心之處。覺由未普。復有是非。若不",
    "X10n0253_011:0359c17": "依相指教。即墮四病。故有第十普覺一章經文。為",
    "X10n0253_011:0359c18": "行人除去作止任滅四。病四相既除。四病亦遣。其",
    "X10n0253_011:0359c19": "覺方普。當時於佛會中在座。有一類中根之人。聞",
    "X10n0253_011:0359c20": "佛開示如是四章經文。便能依如是信。如是解。如",
    "X10n0253_011:0359c21": "是行。如是證入圓覺。其次在座。更有一類下根之",
    "X10n0253_011:0359c22": "人。雖已於初六章經文中。聞佛說二空等觀。并其",
    "X10n0253_011:0359c23": "次四章經文中三觀諸輪。於觀中斷障遣惑除病",
    "X10n0253_011:0359c24": "破疑。種種法門悉皆開解。但障重習深。不能證入。",
    "X10n0253_011:0360a01": "由此經者。若只接得上根之人。接中根之人不得",
    "X10n0253_011:0360a02": "時。不得謂之圓覺。若接得上根及中根之人。不能",
    "X10n0253_011:0360a03": "接得下根之人。亦不謂之圓覺。唯是上中下三根",
    "X10n0253_011:0360a04": "之人。一時普被。是覺方圓。故曰圓覺。故有第十一",
    "X10n0253_011:0360a05": "圓覺菩薩。為下根之人。請問佛云。我等今者已得",
    "X10n0253_011:0360a06": "開悟。若佛滅後末世眾生未得悟者。云何安居脩",
    "X10n0253_011:0360a07": "此圓覺。世尊遂告之。以上中下三期道場。於道場",
    "X10n0253_011:0360a08": "中。加功練行策發進脩。不過亦是脩前靜幻寂三",
    "X10n0253_011:0360a09": "觀也。當時在座有一類下根之人。聞佛宣示道場",
    "X10n0253_011:0360a10": "加行法門。依如是信。如是解。如是行。如是證入。所",
    "X10n0253_011:0360a11": "以云一法巧被三根。經云。譬如大海不讓小流。乃",
    "X10n0253_011:0360a12": "至蚊虻及阿脩羅。飲其水者。皆得充滿。方謂之圓",
    "X10n0253_011:0360a13": "覺也。然大科云。初四問答。通明觀行上根修證。次",
    "X10n0253_011:0360a14": "四問答。別明觀行中根修證。後一問答。道場加行",
    "X10n0253_011:0360a15": "下根修證也。",
    "X10n0253_011:0360a16": "四明聰講禪師曰。諸佛出世為度生故。度生須說",
    "X10n0253_011:0360a17": "法。法即教。謂之脩多羅教。教法詮理。詮理以辨性。",
    "X10n0253_011:0360a18": "見性以成佛。所以種種經論。開人眼目。教眼開即",
    "X10n0253_011:0360a19": "解心通。解心雖通。無行則孤。故須依解以立行。解",
    "X10n0253_011:0360a20": "行相資。如膏助明。目足並進。清凉到已。今圓覺菩",
    "X10n0253_011:0360a21": "薩。聞前開士一一立義。各伸其問。各陳其說。故吾",
    "X10n0253_011:0360a22": "佛拈華摘葉。開明覺性。圓覺大士。擇所未聞。假設",
    "X10n0253_011:0360a23": "權宜。請問建立道場。安居處所。若用三觀。何種為",
    "X10n0253_011:0360a24": "首。末世眾生。進道儀式。一經旨趣。總括於斯。",
    "X10n0253_011:0360b01": "於是圓覺菩薩。在大眾中。即從座起。頂禮佛足。右繞",
    "X10n0253_011:0360b02": "三匝。長跪叉手。而白佛言。",
    "X10n0253_011:0360b03": "西蜀復庵暉禪師曰。此當後一問答道場加行下",
    "X10n0253_011:0360b04": "根脩證。疏云。然此正宗中。諸菩薩等。與佛問答。發",
    "X10n0253_011:0360b05": "揚本意。欲顯圓覺。但緣節節過患未盡。義意未圓。",
    "X10n0253_011:0360b06": "收機未普。故表法菩薩。未標圓覺之名。今此有其",
    "X10n0253_011:0360b07": "三意。得名圓覺。一前雖病盡理圓。仍恐下根難入。",
    "X10n0253_011:0360b08": "此又曲開方便三期道場。即上中下根普得圓覺。",
    "X10n0253_011:0360b09": "二由前節級行解已圓。至此名為證極。證極之境",
    "X10n0253_011:0360b10": "更無別體。唯是圓覺。三最初標指圓覺。為陀羅尼",
    "X10n0253_011:0360b11": "門者。此乃是從本起末也。今顯法義已圓。還標圓",
    "X10n0253_011:0360b12": "覺者。此乃攝末歸本也。表此三意。故當此菩薩請",
    "X10n0253_011:0360b13": "問也。",
    "X10n0253_011:0360b14": "大悲世尊。為我等輩。廣說淨覺種種方便。令末世眾",
    "X10n0253_011:0360b15": "生。有大增益。",
    "X10n0253_011:0360b16": "此指前二空觀。及三觀諸輪種種方便法門也。",
    "X10n0253_011:0360b17": "世尊。我等今者已得開悟。",
    "X10n0253_011:0360b18": "此讚佛善說修證圓覺之法。令彼開悟也。",
    "X10n0253_011:0360b19": "若佛滅後。末世眾生未得悟者。云何安居脩此圓覺",
    "X10n0253_011:0360b20": "清淨境界。",
    "X10n0253_011:0360b21": "請說將來眾生。如何安住脩證此法。",
    "X10n0253_011:0360b22": "此圓覺中。三種淨觀。以何為首。",
    "X10n0253_011:0360b23": "請說初脩奢摩他之靜觀。三摩鉢提之幻觀。禪那",
    "X10n0253_011:0360b24": "之寂觀。云何起行。",
    "X10n0253_011:0360c01": "惟願大悲。為諸大眾及末世眾生。施大饒益。作是語",
    "X10n0253_011:0360c02": "已。五體投地。如是三請。終而復始。",
    "X10n0253_011:0360c03": "西蜀復菴暉禪師曰。此有二問。初問道場。經云未",
    "X10n0253_011:0360c04": "得悟者云何安居脩此圓覺。次問加行。經云此圓",
    "X10n0253_011:0360c05": "覺中三種淨觀以何為首是也。",
    "X10n0253_011:0360c06": "四明聰講師曰。一問安居習大乘脩圓覺行。先選",
    "X10n0253_011:0360c07": "住處。或阿蘭若闃寂處。或處伽藍。避喧求寂。遠離",
    "X10n0253_011:0360c08": "闠閙。今云安居。且就伽藍內。有三種安居。前安居。",
    "X10n0253_011:0360c09": "中安居。後安居。佛在世九旬安居。亦云禁足。亦云",
    "X10n0253_011:0360c10": "護生。蓋西竺分三際以辨寒暑。(三際已釋文殊章)故佛以",
    "X10n0253_011:0360c11": "熱際護生。熱際蜎飛蠕動咸出於穴。佛意慈念。諸",
    "X10n0253_011:0360c12": "比丘出入。蹂踐物命。結業增冤。是以制禁九旬不",
    "X10n0253_011:0360c13": "出。九旬安居。始於四月十五日十六日結夏。終乎",
    "X10n0253_011:0360c14": "七月十五日十六日夏休為自恣。毗尼母云。比丘",
    "X10n0253_011:0360c15": "安居。若無緣事出界不宿則犯制。僧家以結夏為",
    "X10n0253_011:0360c16": "歲臘。不序秊齒。臘者接也。交接之義。今通塗問脩",
    "X10n0253_011:0360c17": "圓覺行安居。未必問僧家九旬安居也。二問三種",
    "X10n0253_011:0360c18": "淨觀以何為首。奢摩他三摩鉢提禪那。此三即空",
    "X10n0253_011:0360c19": "假中之三也。此三種者。為先用空。為先用假。為先",
    "X10n0253_011:0360c20": "用中。於空利者。已達法性。不須脩假中。於假利者。",
    "X10n0253_011:0360c21": "不須脩空中。於中利者。不須脩空假。若此三中。各",
    "X10n0253_011:0360c22": "於一觀不利者。則兼脩。如二十五定輪互脩是也。",
    "X10n0253_011:0360c23": "茲為具學大乘圓行者。故問之也。",
    "X10n0253_011:0360c24": "爾時世尊。告圓覺菩薩言。善哉善哉。善男子。汝等乃",
    "X10n0253_011:0361a01": "能問於如來如是方便。以大饒益。施諸眾生。汝今諦",
    "X10n0253_011:0361a02": "聽。當為汝說。時圓覺菩薩。奉教歡喜。及諸大乘。默然",
    "X10n0253_011:0361a03": "而聽。善男子。一切眾生。若佛住世。若佛滅後。若法末",
    "X10n0253_011:0361a04": "時。有諸眾生。具大乘性。信佛秘密大圓覺心。欲脩行",
    "X10n0253_011:0361a05": "者。若在伽藍。安處徒眾。",
    "X10n0253_011:0361a06": "具大乘性者。具足佛之根性也。伽藍者。藏經曰。此",
    "X10n0253_011:0361a07": "云眾園。蓋今之僧舍也。",
    "X10n0253_011:0361a08": "有緣事故。隨分思察如我已說。",
    "X10n0253_011:0361a09": "既為緣事所拘。當隨己分量。脩習可也。",
    "X10n0253_011:0361a10": "西蜀復庵暉禪師曰。先答道場也。若法末世者。即",
    "X10n0253_011:0361a11": "末法一萬秊。具大乘性者。即宿有聞熏種也。緣事",
    "X10n0253_011:0361a12": "者。即利他之事也。隨分思察如我已說者。此指前",
    "X10n0253_011:0361a13": "普眼法門。及三觀諸輪所說。謂圓機菩薩。不滯空",
    "X10n0253_011:0361a14": "閑。種種施為。作諸利益。廣度羣品。備學法門。隨其",
    "X10n0253_011:0361a15": "閑暇無事時分之中。則便思察三觀。故云隨分。非",
    "X10n0253_011:0361a16": "是見解未圓為隨分也。",
    "X10n0253_011:0361a17": "若復無有他事因緣。即建道場。當立期限。若立長期",
    "X10n0253_011:0361a18": "百二十日。中期百日。下期八十日。",
    "X10n0253_011:0361a19": "佛謂日久則凡心易厭。日促則妙行未圓。故立三",
    "X10n0253_011:0361a20": "期以為中制。",
    "X10n0253_011:0361a21": "安置淨居。",
    "X10n0253_011:0361a22": "安置道場。當於清淨之地。",
    "X10n0253_011:0361a23": "西蜀復菴暉禪師曰。此即道場期限也。無有他事",
    "X10n0253_011:0361a24": "因緣。謂菩薩之人。但是逢著有益於人之事。即便",
    "X10n0253_011:0361b01": "為之。遇著善緣即赴之也。今無此二事。故曰無有",
    "X10n0253_011:0361b02": "他事。既無利他之事。當入三期。剋志加功。以期聖",
    "X10n0253_011:0361b03": "果。為自行邊事。此三期者。若太過則行人情生疲",
    "X10n0253_011:0361b04": "倦。若少則行人功行未圓。所謂敏則傷於太過。鈍",
    "X10n0253_011:0361b05": "則愧乎不及。故量尅三期。亦無別義。然約三根配",
    "X10n0253_011:0361b06": "之。其有二意。一約障盡難易者。長期乃下根。中期",
    "X10n0253_011:0361b07": "乃中根。下期乃上根。二約精進解怠者。即反於此。",
    "X10n0253_011:0361b08": "盖根有利鈍。期有遠近。對病設藥斯所謂歟。安置",
    "X10n0253_011:0361b09": "淨居者。此欲內外清淨。身心潔白。事理稱可也。",
    "X10n0253_011:0361b10": "四明聰講師曰。爾時世尊至默然而聽者。安居脩",
    "X10n0253_011:0361b11": "觀即是方便。應屬言教。悉是如來善權方便。善男",
    "X10n0253_011:0361b12": "子至安置淨居者。若立期限。必制日辰。制期者。役",
    "X10n0253_011:0361b13": "意脩真。尅時破障。一大藏教立種三昧皆有期限。",
    "X10n0253_011:0361b14": "如法華三七日為期。光明彌陀一七日為期。不先",
    "X10n0253_011:0361b15": "立期。則如猿猴心散。埜馬奔逸。道業難成。故脩圓",
    "X10n0253_011:0361b16": "覺須依伽藍。此翻眾園。園是種殖之所。種殖道芽",
    "X10n0253_011:0361b17": "增長。或云梵剎。或云招提。或云浮屠。隋時改天下",
    "X10n0253_011:0361b18": "寺院為道場。或云靈廟。為寺為院。為蓮社。為精舍。",
    "X10n0253_011:0361b19": "有多種名。皆脩心練行之所也。經制脩行。有常坐。",
    "X10n0253_011:0361b20": "有常行。有半行半坐。有非行非坐。唯非行非坐。此",
    "X10n0253_011:0361b21": "云隨自意。此三昧行坐俱脩得。若上三種三昧。具",
    "X10n0253_011:0361b22": "身開遮。口說默。意止觀。第四三昧。於四威儀中。意",
    "X10n0253_011:0361b23": "起即覺。永嘉云行亦禪坐亦禪。或有緣事故。隨分",
    "X10n0253_011:0361b24": "思察。亦是隨自意。三昧中諸經行法。且不局限。念",
    "X10n0253_011:0361c01": "起即覺。意起時思惟觀察。亦與修多羅合。如我已",
    "X10n0253_011:0361c02": "說者。如上已說二十五輪三種觀法。如無他事因",
    "X10n0253_011:0361c03": "緣。即立期限。建並道場。天台云。道場者清淨境界。",
    "X10n0253_011:0361c04": "治五住糠。顯實相米。據此雖立三期。不專常行常",
    "X10n0253_011:0361c05": "坐。半行半坐。細觀經意。乃隨自意中。諸經行法中",
    "X10n0253_011:0361c06": "収。此三昧中。有善性惡性無記性。第四諸經行法。",
    "X10n0253_011:0361c07": "非善惡無記。即是諸經所脩行法。此収一切經。亦",
    "X10n0253_011:0361c08": "以身開遮口說默意止觀。但為根有利鈍。故分三",
    "X10n0253_011:0361c09": "期。亦不專定滿日數。若利根者。一七日中發明。若",
    "X10n0253_011:0361c10": "鈍根者。百二十日。中下亦然。不以期限為制也。如",
    "X10n0253_011:0361c11": "昔六祖聞誦金剛經。至應無所住而生其心。忽然",
    "X10n0253_011:0361c12": "開悟。圭峯讀圓覺。至既無我人誰受輪轉而悟。大",
    "X10n0253_011:0361c13": "抵不入規矩。不成方圓。況楞嚴有云。理則頓悟乘",
    "X10n0253_011:0361c14": "悟併銷。事非頓除因次第盡。豈新學捨範模。而能",
    "X10n0253_011:0361c15": "入道哉。進學解云。業精于懃。荒于嬉。行成于思。毀",
    "X10n0253_011:0361c16": "於隨。是以道若未成。必藉思脩而入。今云隨分思",
    "X10n0253_011:0361c17": "察者。則成于思毀於隨之謂也。",
    "X10n0253_011:0361c18": "若佛現在。當正思惟。",
    "X10n0253_011:0361c19": "若佛住世之時。當正心思惟。絕諸妄想可也。般若",
    "X10n0253_011:0361c20": "經中。亦謂斷除妄想。為正思惟。",
    "X10n0253_011:0361c21": "若佛滅後。施設形像。心存目想。生正憶念。還同如來",
    "X10n0253_011:0361c22": "常住之日。",
    "X10n0253_011:0361c23": "生正憶念者。無念之謂也。蓋謂雖對佛像。亦當如",
    "X10n0253_011:0361c24": "佛現在。不可起妄念也。",
    "X10n0253_011:0362a01": "懸諸幡華。經三七日。",
    "X10n0253_011:0362a02": "幡華供養經二十一日也。",
    "X10n0253_011:0362a03": "稽首十方諸佛名字。求哀懺悔。",
    "X10n0253_011:0362a04": "至心稽首。稱揚佛號。求佛哀憫。懺悔三業。",
    "X10n0253_011:0362a05": "遇善境界。得心輕安。",
    "X10n0253_011:0362a06": "念佛懺悔之後。或見佛像。或見光明。及一切善境。",
    "X10n0253_011:0362a07": "即得自心輕安暢適。",
    "X10n0253_011:0362a08": "西蜀復菴暉禪師曰。此明道場行相。然行相之中。",
    "X10n0253_011:0362a09": "又有二意。一隨相用心。二離相用心。今乃是隨相",
    "X10n0253_011:0362a10": "用心。若佛現在當正思惟者。只如此經十萬之人。",
    "X10n0253_011:0362a11": "皆是佛現在之時。當機之者。既有此機。又遇在世。",
    "X10n0253_011:0362a12": "親聞佛所說法。即正念思惟。一切諸法不離一心。",
    "X10n0253_011:0362a13": "當知唯心之內則無境界。若佛滅後施設形像者。",
    "X10n0253_011:0362a14": "此明如來世尊已入涅槃。不覩真儀。但設以形像",
    "X10n0253_011:0362a15": "諦觀。引心入法。相即無相。即見如來。亦可想佛真",
    "X10n0253_011:0362a16": "身常住不滅也。此是約事說。若約理說者。行人若",
    "X10n0253_011:0362a17": "觀行無間斷。名為佛現在。若觀行間斷之時。名為",
    "X10n0253_011:0362a18": "佛滅後也。斷後復作觀者。名為施設形像也。所以",
    "X10n0253_011:0362a19": "大珠和尚云。身口意悉清淨。是名佛出世。身口意",
    "X10n0253_011:0362a20": "不清淨。是名佛滅度。今既為下根之人設教。且從",
    "X10n0253_011:0362a21": "初事相釋也。懸諸幡華者。即禮懺之儀式也。經三",
    "X10n0253_011:0362a22": "七日者。此但是云其久近。無別所表。方等經說極",
    "X10n0253_011:0362a23": "少七日矣。稽首者。謂以頭稽留於地。少時方起。故",
    "X10n0253_011:0362a24": "曰稽首。懺即梵語懺摩。悔即唐言悔過。懺則陳露",
    "X10n0253_011:0362b01": "先罪。悔則改往脩來。若離垢慧菩薩所問禮佛法",
    "X10n0253_011:0362b02": "僧中說。總有八重。一供養。二贊佛。三禮佛。四懺悔。",
    "X10n0253_011:0362b03": "五勸請。六隨喜。七回向。八發願。今略唯有其二者。",
    "X10n0253_011:0362b04": "即禮佛懺悔也。然文雖略。法中亦具也。遇善境界",
    "X10n0253_011:0362b05": "得心輕安者。此感應也。若見佛像。或覩光明。不作",
    "X10n0253_011:0362b06": "聖心。名善境界。若作聖解。即受群邪。故下文云非",
    "X10n0253_011:0362b07": "彼所聞一切境界終不可取也。若天台之意。只許",
    "X10n0253_011:0362b08": "與信解行證相應。名善境界。如楞嚴云。又以此心",
    "X10n0253_011:0362b09": "成就清淨。淨心初極。忽見大地十方山河。皆成佛",
    "X10n0253_011:0362b10": "國。具足七寶。光明遍滿。又有恒沙諸佛如來。遍滿",
    "X10n0253_011:0362b11": "空界。樓殿華麗。下見地獄。上觀天宮。得無障礙。此",
    "X10n0253_011:0362b12": "名忻厭凝想日深想久化成。非為聖證。不作聖心。",
    "X10n0253_011:0362b13": "名善境界。若作聖解。即受群邪。",
    "X10n0253_011:0362b14": "四明聰講師曰。若佛見在至諸佛名字者。此明行",
    "X10n0253_011:0362b15": "三昧時入道場設心用意。若佛在世。丈六金身。三",
    "X10n0253_011:0362b16": "十二相。八十種好。紫金剛體。當正思惟。未必止思",
    "X10n0253_011:0362b17": "佛容貌相好。且如十六觀經。韋提希問佛教我思",
    "X10n0253_011:0362b18": "惟。佛教脩三種淨業。孝養父母。行世仁慈。受持三",
    "X10n0253_011:0362b19": "歸。具足眾戒。此是答思惟。後以十六妙觀答正受。",
    "X10n0253_011:0362b20": "(即三昧。)今之思惟。又須身口意三業清淨。(三業清",
    "X10n0253_011:0362b21": "淨有二種。一身三口四意三三業清淨。二身沐浴意",
    "X10n0253_011:0362b22": "絕攀緣三口齊疏)更慈悲行方便。攝心靜慮。並是",
    "X10n0253_011:0362b23": "入道正方便。故曰當正思惟。若佛滅後。施設形",
    "X10n0253_011:0362b24": "像。心在目想。生正憶念。還同如來常住之日。懸諸",
    "X10n0253_011:0362c01": "幡華者。楞嚴云。欲坐道場。先持比丘清淨禁戒。要",
    "X10n0253_011:0362c02": "當選擇戒清淨者。結界建立道場。或道或俗。心滅",
    "X10n0253_011:0362c03": "貧婬。持佛淨戒。合佛清淨軌則。四外遍懸幡華。於",
    "X10n0253_011:0362c04": "壇室中。四壁敷設十方如來及諸菩薩所有形相。",
    "X10n0253_011:0362c05": "又於當陽。張盧舍那諸大變化佛菩薩等。初七日",
    "X10n0253_011:0362c06": "中。頂禮十六如來。六時誦呪行道。第二七中。一向",
    "X10n0253_011:0362c07": "專心發願。第三七中。一向持呪。至七七日。十方如",
    "X10n0253_011:0362c08": "來一時出現鏡交光處。此乃楞嚴建立道場儀法",
    "X10n0253_011:0362c09": "如是。此云懸諸幡華。意同於彼。唯莊嚴之儀略爾。",
    "X10n0253_011:0362c10": "若依現行脩懺法脩之。經三七日邀期。稽首諸佛",
    "X10n0253_011:0362c11": "名字。如楞嚴三七日中頂禮發願也。又如世人服",
    "X10n0253_011:0362c12": "藥。言三七日中。已能感應。稽首者。只禮懺法。禮佛",
    "X10n0253_011:0362c13": "時想念云。能禮所禮性空寂。感應道交難思議。我",
    "X10n0253_011:0362c14": "今道場如帝珠。釋迦牟尼影現中。我身影現如來",
    "X10n0253_011:0362c15": "前。頭面接足歸命禮。禮佛禮法。亦應如是想念。求",
    "X10n0253_011:0362c16": "哀懺悔。遇善境界得心輕安者。求哀懺悔者。如行",
    "X10n0253_011:0362c17": "法經云。我今云何但見釋迦牟尼佛。不見多寶佛",
    "X10n0253_011:0362c18": "塔恒在不滅。我濁惡眼。是故不見。作是語已。復更",
    "X10n0253_011:0362c19": "懺悔。過七日已。多寶佛塔從地涌出。以是知道業",
    "X10n0253_011:0362c20": "未成。必有三障之阻礙。應須發露己身先所作惡",
    "X10n0253_011:0362c21": "業懺悔。以自己懺悔之力。更眾佛加被之力。魔障",
    "X10n0253_011:0362c22": "不起。獲善境界。得心輕安。梵語懺摩。此翻悔過。西",
    "X10n0253_011:0362c23": "國人云忍義大似惱人他人怒意云請恕願勿嗔。",
    "X10n0253_011:0362c24": "天台云。懺者首也。悔者伏也。如人得罪於王。伏欵",
    "X10n0253_011:0363a01": "求恕。又懺名白法。悔名黑法。黑法悔而不作。白法",
    "X10n0253_011:0363a02": "企而尚之。取捨合論。又懺名改往。悔名脩來。又懺",
    "X10n0253_011:0363a03": "名慚。悔名愧。慚是慚天。愧是愧人。人見顯。天見冥。",
    "X10n0253_011:0363a04": "天台立三種懺。一者作法懺。二者取相懺。三者無",
    "X10n0253_011:0363a05": "生懺。作法懺成。滅身口意三業罪。此依戒門。取相",
    "X10n0253_011:0363a06": "懺成。滅性罪。此依定門。無生懺成。妄想罪滅。此依",
    "X10n0253_011:0363a07": "慧門。作法懺如建道場十科行儀。精進一一不失。",
    "X10n0253_011:0363a08": "餘罪雖滅。大論云。如比丘斬草害命。二罪不滅。取",
    "X10n0253_011:0363a09": "相懺如梵網經。見光見花。手中有罪滅字。聞空中",
    "X10n0253_011:0363a10": "聲。或感夢。無生懺如行法經。一切業障海。皆從妄",
    "X10n0253_011:0363a11": "想生。端坐念實相。眾罪如霜露。此三種懺。隨修一",
    "X10n0253_011:0363a12": "種滅罪。雖然得少輕安。亦如楞嚴云。皆是方便。暫",
    "X10n0253_011:0363a13": "得如是。不作聖心。名善境界。若作聖解。即受群邪。",
    "X10n0253_011:0363a14": "若無生懺成。便登初住。分身百世界作佛。何止輕",
    "X10n0253_011:0363a15": "安而已。三懺悉是善境界。皆可顯圓覺也。",
    "X10n0253_011:0363a16": "過三七日。一向攝念。",
    "X10n0253_011:0363a17": "越二十一日之後。更不念佛懺悔。一向收攝正念。",
    "X10n0253_011:0363a18": "不令放逸也。",
    "X10n0253_011:0363a19": "西蜀復菴暉禪師曰。此明離相用心。攝念者。起信",
    "X10n0253_011:0363a20": "云。若脩止者。住於靜處。端坐正意。乃至心若馳散。",
    "X10n0253_011:0363a21": "即當攝來住於正念。正念者。當知唯心無外境界",
    "X10n0253_011:0363a22": "也。",
    "X10n0253_011:0363a23": "四明聰講師曰。三七日中。燒香禮佛。求哀懺悔。皆",
    "X10n0253_011:0363a24": "屬造作。動而未靜。如濁水撓之愈濁。今言攝念。澄",
    "X10n0253_011:0363b01": "心歸一。或專觀空。或專觀假。或專觀中。或專念實",
    "X10n0253_011:0363b02": "相。或數息氣出入。或一念法界境觀如如。攝心既",
    "X10n0253_011:0363b03": "久。忽不見身。不見心。如雲如影。如琉璃舍於寶月。",
    "X10n0253_011:0363b04": "無明妄心自消。圓覺妙心自顯。",
    "X10n0253_011:0363b05": "若經夏首。三月安居。當為清淨菩薩止住。",
    "X10n0253_011:0363b06": "若遇夏初即當結夏安居。觀室三月不出。是名清",
    "X10n0253_011:0363b07": "淨菩薩止住之觀。",
    "X10n0253_011:0363b08": "心離聲聞。不假徒眾。",
    "X10n0253_011:0363b09": "傳心法要曰。因聲教而悟者。名聲聞。今既安居淨",
    "X10n0253_011:0363b10": "觀。何待聲教也。故曰心離聲聞。既是心離聲聞。何",
    "X10n0253_011:0363b11": "假徒眾之助。",
    "X10n0253_011:0363b12": "至安居日。即於佛前。作如是言。",
    "X10n0253_011:0363b13": "安居淨觀之日。即對佛作此誓也。",
    "X10n0253_011:0363b14": "西蜀復菴暉禪師曰。為清淨菩薩止住者。此指大",
    "X10n0253_011:0363b15": "乘菩薩也。聲聞即小乘也。徒眾即六和之眾也。六",
    "X10n0253_011:0363b16": "和眾者。一身和。二口和。三意和。四戒和。五利和。六",
    "X10n0253_011:0363b17": "見和。身和共住。非所勿去。諸上善人。同會一處。口",
    "X10n0253_011:0363b18": "和無諍。非禮勿聽。同氣相求。同聲相應。意和同知。",
    "X10n0253_011:0363b19": "勿愛便宜。不善厭作心不可欺。戒和同脩。慎勿貪",
    "X10n0253_011:0363b20": "求。防非止惡。莫結冤讎。利和同均。平等最親。你分",
    "X10n0253_011:0363b21": "八兩。我得半斤。見和同作。莫生輕薄。不恃己長。大",
    "X10n0253_011:0363b22": "家安樂。今則依大乘而脩。不假須此徒眾也。",
    "X10n0253_011:0363b23": "我比丘比丘尼。優婆塞優婆夷。",
    "X10n0253_011:0363b24": "比丘者。圓覺疏曰。一名怖魔。二名乞士。三名淨戒。",
    "X10n0253_011:0363c01": "比丘尼者。女比丘也。優婆塞者。行者也。優婆夷者",
    "X10n0253_011:0363c02": "尼童也。",
    "X10n0253_011:0363c03": "某甲踞菩薩乘。脩寂滅行。",
    "X10n0253_011:0363c04": "自謂。按菩薩大乘之法。脩習妙行也。",
    "X10n0253_011:0363c05": "同入清淨實相住持。",
    "X10n0253_011:0363c06": "悉皆悟入無相之相。住持無失。",
    "X10n0253_011:0363c07": "以大圓覺。為我伽藍。",
    "X10n0253_011:0363c08": "伽藍者。眾園也。今曰以圓覺為伽藍者。盡明我眾",
    "X10n0253_011:0363c09": "不依倚別法也。",
    "X10n0253_011:0363c10": "身心安居。平等性智。",
    "X10n0253_011:0363c11": "身心安處於大圓覺中。性與智慧泯然一等。",
    "X10n0253_011:0363c12": "涅槃自性。無繫屬故。",
    "X10n0253_011:0363c13": "寂滅本性。廓然自在。無所繫縛。亦無所統屬故也。",
    "X10n0253_011:0363c14": "今我敬請。不依聲聞。當與十方如來及大菩薩。三月",
    "X10n0253_011:0363c15": "安居。為脩菩薩無上妙覺大因緣故。不繫徒眾。",
    "X10n0253_011:0363c16": "不依倚聲聞小乘之法。至心敬請諸佛菩薩。三月",
    "X10n0253_011:0363c17": "安居。修此廣大圓覺法門。又豈在乎徒眾也。",
    "X10n0253_011:0363c18": "西蜀復菴暉禪師曰。梵語比丘。此含三義。謂一怖",
    "X10n0253_011:0363c19": "魔。二乞士。三淨戒。比丘尼。即尼師也。尼者女也。優",
    "X10n0253_011:0363c20": "婆塞。此云近事男。即行者學法之人也。優婆夷。此",
    "X10n0253_011:0363c21": "云近事女。即學法女人。然小乘局於二眾。大乘道",
    "X10n0253_011:0363c22": "俗俱霑也。某甲則各稱其名。踞者居也。菩薩乘者。",
    "X10n0253_011:0363c23": "揀羊鹿車也。脩寂滅行者。揀四諦也。實相住持者。",
    "X10n0253_011:0363c24": "非事相住持也。伽藍此云眾園。園是眾所居之處。",
    "X10n0253_011:0364a01": "故圓覺為萬悳之所依。此一段文。據圭峰疏。意云。",
    "X10n0253_011:0364a02": "乃轉八識為四智也。問。何謂之八識耶。答。眼耳鼻",
    "X10n0253_011:0364a03": "舌身。即前五識也。第六意識。第七末那識。第八阿",
    "X10n0253_011:0364a04": "賴耶識也。然前五識屬外。即用也。後三識屬內。即",
    "X10n0253_011:0364a05": "體也。又前五識屬後得智。後三識屬根本智也。何",
    "X10n0253_011:0364a06": "謂四智。答。一成所作智。二妙觀察智。三平等性智。",
    "X10n0253_011:0364a07": "四大圓鏡智也。今轉者。謂菩薩之人。纔登初地。方",
    "X10n0253_011:0364a08": "轉得第六意識。成妙觀察智。此智善達諸法也。然",
    "X10n0253_011:0364a09": "此第六識中。具善性不善性無記性。為三性。乃分",
    "X10n0253_011:0364a10": "別一切法也。其次入二地至十地。方轉得第七末",
    "X10n0253_011:0364a11": "那識。成平等性智。此智乃是番因得名。蓋因執我",
    "X10n0253_011:0364a12": "不平等故。須番之也。然末那此云染污根。謂此識。",
    "X10n0253_011:0364a13": "內執我癡我慢我愛我見。外執有凡有聖有高有",
    "X10n0253_011:0364a14": "下有彼有此。不能平等也。然上二識。乃是菩薩之",
    "X10n0253_011:0364a15": "人。因地於十地之中轉也。其次於等妙二覺果位",
    "X10n0253_011:0364a16": "上。方轉得第八阿賴耶識。成大圓鏡智。此智乃是",
    "X10n0253_011:0364a17": "從喻得名。然此第八識。執內身外境山河大地根",
    "X10n0253_011:0364a18": "身器界種子也。今則譬如大圓鏡光明圓滿也。如",
    "X10n0253_011:0364a19": "第十七祖。一日遇一童子。手持一鑑。祖問曰。汝手",
    "X10n0253_011:0364a20": "中以何所表。童子曰。諸佛大圓鏡。內外無瑕翳。兩",
    "X10n0253_011:0364a21": "人同得見。心眼皆相似。此是果上轉也。第八識成",
    "X10n0253_011:0364a22": "大圓鏡智。而前五識只就果上一道。轉成成所作",
    "X10n0253_011:0364a23": "智。此智作諸佛事也。所以祖師云。大圓鏡智性清",
    "X10n0253_011:0364a24": "淨。平等性智心無病。妙觀察智見非功。成所作智",
    "X10n0253_011:0364b01": "同圓鏡。五八六七果因轉。但用名言無實性。若非",
    "X10n0253_011:0364b02": "轉處不留情。繁興永處那伽定。雖云六七因中轉。",
    "X10n0253_011:0364b03": "五八果上圓。但轉其名。不轉其體也。今經身安即",
    "X10n0253_011:0364b04": "成所作智也。心安即妙觀智也。此以四惑相應妄",
    "X10n0253_011:0364b05": "計阿賴耶為自內我。於平等理中。起不平等見。今",
    "X10n0253_011:0364b06": "既所緣性寂。能緣七識自如如。性皆同故。成平等",
    "X10n0253_011:0364b07": "性智也。以大圓覺者。此即大圓鏡智也。豈不見乎。",
    "X10n0253_011:0364b08": "普融示眾云。德山入門便棒。此豈不是成所作智。",
    "X10n0253_011:0364b09": "玄沙與天龍游山見虎。此豈不是平等性智。臨濟",
    "X10n0253_011:0364b10": "示眾云。有一無位真人。在汝等面門出入。未證據",
    "X10n0253_011:0364b11": "者看看。此豈不是妙觀智。雪峯示眾云。我這裏似",
    "X10n0253_011:0364b12": "一面古鏡相似。胡來胡現。漢來漢現。此豈不是大",
    "X10n0253_011:0364b13": "圓鏡智。意謂用一圓覺。為我一箇住處。既以圓覺",
    "X10n0253_011:0364b14": "為所住之處。則一切識性。盡成圓覺之智。即是十",
    "X10n0253_011:0364b15": "方諸佛不死本涅槃自性。此之涅槃自性。以順理",
    "X10n0253_011:0364b16": "故。六通四闢。大小精麤。其運無乎不在。更無方所",
    "X10n0253_011:0364b17": "可繫者。不似小乘繫著方所也。大菩薩者。地上大",
    "X10n0253_011:0364b18": "乘菩薩也。大因緣者。不拘小節之謂也。",
    "X10n0253_011:0364b19": "四明聰講師曰。若經夏首三月安居者。上問安居。",
    "X10n0253_011:0364b20": "則是脩圓覺人。別卜闃寂。置道場處所。今言安居。",
    "X10n0253_011:0364b21": "是佛方便。脩圓覺之人。如遇夏首。僧家禁足。九旬",
    "X10n0253_011:0364b22": "不出入。檀越送供。各自脩真。脩圓覺。或別安道場",
    "X10n0253_011:0364b23": "用歸。眾結夏有結期。不歸恐妨結夏。歸又妨懺期。",
    "X10n0253_011:0364b24": "入觀遇此境界。或恐疑慮其進脩。佛別出其聖制。",
    "X10n0253_011:0364c01": "使不妨正脩。故云若經夏首三月安居。當為清淨",
    "X10n0253_011:0364c02": "菩薩止住。至不假徒眾者。此明大乘修圓頓行。不",
    "X10n0253_011:0364c03": "比小乘。聲聞緣覺用心不同。菩薩以法界為心。絕",
    "X10n0253_011:0364c04": "待為念。觀法界眾生是我父母眷屬。梵網云。一切",
    "X10n0253_011:0364c05": "男子是我父。一切女人是我母。我生生無不從彼",
    "X10n0253_011:0364c06": "受生。一切地水是我先身。一切火風是我本體。地",
    "X10n0253_011:0364c07": "水尚猶自身觀之。何況草木江河大地。皆我自身",
    "X10n0253_011:0364c08": "境界。何況有情蠢動含靈而不度脫。菩薩如此用",
    "X10n0253_011:0364c09": "心。與二乘頓別。聲聞自調自度。怱怱取證。怕怖生",
    "X10n0253_011:0364c10": "死。如鬼虎虵。只要出離。不顧眾生。若望大乘。霄壤",
    "X10n0253_011:0364c11": "懸殊。今云菩薩止住脩圓覺者。專用寂照。用觀深",
    "X10n0253_011:0364c12": "切。盡虗空遍法界含褁十方。無一眾生不在圓覺",
    "X10n0253_011:0364c13": "心內。依正二報。皆是常寂光。若身若心。皆是毗盧。",
    "X10n0253_011:0364c14": "如此身心。安可以時限制之。不限制結。一念中度",
    "X10n0253_011:0364c15": "盡眾生。一念中要取正覺。豈局九十制夏。制結夏",
    "X10n0253_011:0364c16": "者。依律小乘制。身心自行。非存大忘心離聲聞不",
    "X10n0253_011:0364c17": "假徒象者。大有意哉。宜自詳悉。至安居日即於佛",
    "X10n0253_011:0364c18": "前作如是言我比丘至不繫徒眾者。此意別於靜",
    "X10n0253_011:0364c19": "處。立圓覺道場。不入小乘千二百五十人祇園結",
    "X10n0253_011:0364c20": "制之限。自於圓覺脩心。或經夏首。只就道場。自結",
    "X10n0253_011:0364c21": "制期。所以云不繫徒眾。若小乘聲聞結制之日。仍",
    "X10n0253_011:0364c22": "於佛前。對首作法曰。我某甲今依甚處僧伽藍大",
    "X10n0253_011:0364c23": "界內。前三月夏安居。房舍破修治故。是今時僧與",
    "X10n0253_011:0364c24": "佛世結夏。言詞一般。今立大乘菩薩道場。既無徒",
    "X10n0253_011:0365a01": "眾。對佛自制身心。自立言詞。不與小乘語同故。至",
    "X10n0253_011:0365a02": "安居日。即於佛前。作如是言。比丘男僧。比丘尼女",
    "X10n0253_011:0365a03": "僧。西竺以男稱那。以女稱尼。比丘飜乞士。以乞為",
    "X10n0253_011:0365a04": "活。不求邪食。不立常住。優婆塞清信男。亦云鄔婆",
    "X10n0253_011:0365a05": "斯迦。優婆夷清信女。亦云鄔婆索迦。亦云族姓男",
    "X10n0253_011:0365a06": "族姓女。亦云諦信男諦信女。則今時受三歸五戒",
    "X10n0253_011:0365a07": "善男善女也。此謂之四眾。凡道俗依制結夏。脩圓",
    "X10n0253_011:0365a08": "覺者。對佛白云。我某甲踞菩薩乘。脩寂滅行。菩薩",
    "X10n0253_011:0365a09": "云大道心成就眾生。寂滅不生不滅為寂滅。不是",
    "X10n0253_011:0365a10": "小乘生滅之滅。同入清淨覺相者。是諸法實相。不",
    "X10n0253_011:0365a11": "生死相。不涅槃相。不生死非凡夫也。不涅槃非二",
    "X10n0253_011:0365a12": "乘也。今云實相是佛性。見常住真心。是性淨明體。",
    "X10n0253_011:0365a13": "是空如來藏。是佛知。是佛見。是圓覺性海。是第一",
    "X10n0253_011:0365a14": "義諦。是實相理地。依此安住。是住毗盧藏。是住戒",
    "X10n0253_011:0365a15": "藏。是住因果藏。是我等見前一念虗妄心。不須佗",
    "X10n0253_011:0365a16": "覔。空盡妄心。即空如來藏。若色若心。依正因果。凡",
    "X10n0253_011:0365a17": "一切諸法。皆是實相。依此住持。以法界為心地。安",
    "X10n0253_011:0365a18": "住一切眾生。於此即成佛道。不依實相為住持。如",
    "X10n0253_011:0365a19": "何度生。如何得顯圓覺。故云以大圓覺為我伽藍。",
    "X10n0253_011:0365a20": "為我二字。指我自身心。伽藍即道場。是我練心修",
    "X10n0253_011:0365a21": "圓覺處所。圓覺即法界。法界絕待為義。包色心依",
    "X10n0253_011:0365a22": "正十法界。天堂地獄無不在乎其間。菩薩為若此",
    "X10n0253_011:0365a23": "也。此之身心。即平等性。無有一法不稱性。智是大",
    "X10n0253_011:0365a24": "圓覺智。一切種智。無一法不現其中。若小乘涅槃。",
    "X10n0253_011:0365b01": "則繫屬有限量今是大乘涅槃無繫屬故。不局一",
    "X10n0253_011:0365b02": "法界。故云我今敬請。不依聲聞當與十方如來及",
    "X10n0253_011:0365b03": "大菩薩三月安居。(安居護生之意。如上釋竟)若大乘菩薩安居。",
    "X10n0253_011:0365b04": "一切眾生。隨所住處安樂。一切不局制內制外。所",
    "X10n0253_011:0365b05": "以放生施食乃長生符不死藥。故立戒以不殺為",
    "X10n0253_011:0365b06": "首。",
    "X10n0253_011:0365b07": "善男子。此名菩薩示現安居。",
    "X10n0253_011:0365b08": "前說三月安居者。乃菩薩示現安居之相。",
    "X10n0253_011:0365b09": "過三期日。隨往無礙。",
    "X10n0253_011:0365b10": "長期百二十日。中期百日。下期八十日。安居脩行",
    "X10n0253_011:0365b11": "者。過此三期日數。欲往他處。亦無妨礙。",
    "X10n0253_011:0365b12": "西蜀復菴暉禪師曰。道明三期已滿。小乘夏限未",
    "X10n0253_011:0365b13": "終。以本非小乘安居故。不妨隨往無礙也。",
    "X10n0253_011:0365b14": "四明聰講師曰。明大乘結夏滿足。謂之自恣。小乘",
    "X10n0253_011:0365b15": "作法。立二五悳對首。出罪懺悔云。眾僧今日自恣。",
    "X10n0253_011:0365b16": "我比丘某甲亦自恣。若有見聞疑罪。大德長老。哀",
    "X10n0253_011:0365b17": "憫故語我。我若見罪。當如法懺悔。為之解夏自恣。",
    "X10n0253_011:0365b18": "此後出界遊山無妨。今頓教圓修。亦滿三月安居。",
    "X10n0253_011:0365b19": "期滿隨往無礙。此非對五德之人。出罪懺悔。為自",
    "X10n0253_011:0365b20": "恣懺罪辭。但云隨往無礙。",
    "X10n0253_011:0365b21": "善男子。若彼末世脩行眾生。求菩薩道。入三期者。非",
    "X10n0253_011:0365b22": "彼所聞一切境界。終不可取。",
    "X10n0253_011:0365b23": "正在禪定中。忽然別有他念起時。當以智慧觀察。",
    "X10n0253_011:0365b24": "非上所聞三期正行之外。若善若惡。一切境界。皆",
    "X10n0253_011:0365c01": "名邪見。並不可取著。後皆倣此。",
    "X10n0253_011:0365c02": "西蜀復菴暉禪師曰。此總標於加行境所證境中",
    "X10n0253_011:0365c03": "誡勸不得取著邪謬境界。故般若經云。魔能入一",
    "X10n0253_011:0365c04": "切眾生心。令歸依魔黨如漆。斷手截臂不以為難。",
    "X10n0253_011:0365c05": "魔力之故。人皆信伏。又法華云。深著虗妄法。堅受",
    "X10n0253_011:0365c06": "不可捨。此皆非是觀中所聞所見。若夫信解行證。",
    "X10n0253_011:0365c07": "雖然階級不同。而所信所解所行所證之法。始終",
    "X10n0253_011:0365c08": "無別。若不是最初根本了悟覺性三重因地之法。",
    "X10n0253_011:0365c09": "不應取著也。謂解則解其所信。脩則修其所解。證",
    "X10n0253_011:0365c10": "則證其所脩也。下文方列三觀。謂靜幻寂也。",
    "X10n0253_011:0365c11": "四明聰講師曰。此聖人要制。欲一念徧含法界三",
    "X10n0253_011:0365c12": "世如來。十方菩薩法界眾生。一念中度脫眾生。一",
    "X10n0253_011:0365c13": "念安樂眾生。一念心中修菩薩乘者。未成就使即",
    "X10n0253_011:0365c14": "成就。一念心中。觀十方如來在我心中成就正覺。",
    "X10n0253_011:0365c15": "在我心中安置諸子。在我心中住秘密藏。法華云。",
    "X10n0253_011:0365c16": "安置諸子秘密藏中。吾亦不久自住其中。其斯謂",
    "X10n0253_011:0365c17": "歟。若非如此境界者。善用其心。非此心地。終不可",
    "X10n0253_011:0365c18": "取。",
    "X10n0253_011:0365c19": "善男子。若諸眾生。脩奢摩他。先取至靜。不起思念。靜",
    "X10n0253_011:0365c20": "極便覺。",
    "X10n0253_011:0365c21": "脩奢摩他之靜觀。則先斷思念。靜力既極。自然開",
    "X10n0253_011:0365c22": "悟。",
    "X10n0253_011:0365c23": "如是初靜。從於一身。至一世界。",
    "X10n0253_011:0365c24": "初習靜觀。始則一身內外了無動念。漸覺靜性徧",
    "X10n0253_011:0366a01": "滿於一世界中矣。",
    "X10n0253_011:0366a02": "覺亦如是。",
    "X10n0253_011:0366a03": "靜極而覺。則亦先悟身相不空。漸覺法身徧滿於",
    "X10n0253_011:0366a04": "一世界中矣。",
    "X10n0253_011:0366a05": "西蜀復菴暉禪師曰。此靜觀也。不見有身曰靜。便",
    "X10n0253_011:0366a06": "覺者此即慧也。以靜是體是定。覺是慧是用。行人",
    "X10n0253_011:0366a07": "入此觀初成之時。不見自身之相。名一身靜。以我",
    "X10n0253_011:0366a08": "身靜時當體是覺。名一身覺。若不見有山河大地",
    "X10n0253_011:0366a09": "世界之時。即此慧亦徧一世界中。故云如是。",
    "X10n0253_011:0366a10": "善男子。若覺徧滿一世界者。一世界中。有一眾生起",
    "X10n0253_011:0366a11": "一念者皆悉能知。百千世界。亦復如是。",
    "X10n0253_011:0366a12": "我覺性。與虗空同體。而眾生者。皆在我覺性中。故",
    "X10n0253_011:0366a13": "所起念。無不知者。",
    "X10n0253_011:0366a14": "西蜀復菴暉禪師曰。眾生念者。世界既全成覺。而",
    "X10n0253_011:0366a15": "眾生全在覺中。故所起之念。無不了達。如影入鏡。",
    "X10n0253_011:0366a16": "鏡照無遺。如像入壺。壺應無惑。",
    "X10n0253_011:0366a17": "四明聰講師曰。此三觀明文。圓覺未到此土時。涅",
    "X10n0253_011:0366a18": "槃亦出三觀。奢摩他者是也。又出瓔珞經。明次第",
    "X10n0253_011:0366a19": "三觀。謂之空假中。至下卷云。佛頂髮放一切光。復",
    "X10n0253_011:0366a20": "集十方百億佛土諸菩薩眾。即於眾中。告文殊。普",
    "X10n0253_011:0366a21": "賢。法慧。功德林。金剛幢。金剛藏。善財童子。汝見是",
    "X10n0253_011:0366a22": "眾中敬首菩薩。問三觀法界。諸佛自性清淨道。一",
    "X10n0253_011:0366a23": "切菩薩所修三觀法門否。汝等各領百萬大眾。皆",
    "X10n0253_011:0366a24": "應修學。又大論云。因緣所生法。我說即是空。亦名",
    "X10n0253_011:0366b01": "為假名。亦名中道義。此皆一心三觀所出之明文。",
    "X10n0253_011:0366b02": "今云奢摩他。曰空觀也。空者以至靜為義。靜則如",
    "X10n0253_011:0366b03": "濁水澄之則靜。靜則清淨。淨則何處不清。何物不",
    "X10n0253_011:0366b04": "淨。楞嚴云。淨極光通達。寂照含虗空。却來觀世間。",
    "X10n0253_011:0366b05": "猶如夢中事。若取空義。即破一切法。無法不破。破",
    "X10n0253_011:0366b06": "者蕩也。蕩壞煩惱結使愛纏色心幻化假立虗偽。",
    "X10n0253_011:0366b07": "若無空破之。則執之為有。受於輪迴。若空治則四",
    "X10n0253_011:0366b08": "大五蘊我人眾生壽者。皆不著相。況眾生無明業",
    "X10n0253_011:0366b09": "識顛倒。非空藥治之。則生死不了。先取至靜不起",
    "X10n0253_011:0366b10": "思念者。此用三止中體真止只謂我心含一切法。",
    "X10n0253_011:0366b11": "具一切法。一切法皆我心。我今以此虗空。復息虗",
    "X10n0253_011:0366b12": "妄止即息攀緣止散心即為寂心。心寂即靜極。靜",
    "X10n0253_011:0366b13": "極處萬法清淨一心念如明月臨於萬象。故云",
    "X10n0253_011:0366b14": "從於一身至一世界。無非圓覺。如此淨心。遍滿法",
    "X10n0253_011:0366b15": "界。一世界中。有一眾生。起一念心。以圓覺心了之。",
    "X10n0253_011:0366b16": "以大圓鏡智照之。盡百千世界眾生。皆悉能知之。",
    "X10n0253_011:0366b17": "先用空觀。此觀先鋒。將逢山開路。遇水疊橋。破一",
    "X10n0253_011:0366b18": "切惡。莫若於空。散即用體真止之。昏則用空朗之。",
    "X10n0253_011:0366b19": "空一切法。先用空觀。即奢摩他也。",
    "X10n0253_011:0366b20": "非彼所聞一切境界。終不可取。",
    "X10n0253_011:0366b21": "西蜀復菴暉禪師曰。此誡取邪境也。天台教云。凡",
    "X10n0253_011:0366b22": "在定中。若見善相者。當以三法驗之。一以定研磨。",
    "X10n0253_011:0366b23": "二依本修治。三以智慧觀察。譬如世上之人欲知",
    "X10n0253_011:0366b24": "真金。以三法試之。一燒。二打三磨也。如楞嚴鈔中",
    "X10n0253_011:0366c01": "說。昔有禪師。在山中坐禪。忽見一孝子擎一死屍",
    "X10n0253_011:0366c02": "來。向師前著便哭云。如何殺我阿母。師知是魔。思",
    "X10n0253_011:0366c03": "之此是魔境。我將斧斫却。可不解脫。便於柱上取",
    "X10n0253_011:0366c04": "斧。遂斫一斧。孝子走去。後覺股上濕。便看之。乃見",
    "X10n0253_011:0366c05": "血出。不期自斫也。又有一禪師。坐禪時。見有一猪",
    "X10n0253_011:0366c06": "來在面前。師謂是魔。則捉擎猪鼻。唱呌把火來。小",
    "X10n0253_011:0366c07": "師來看。乃見和尚自把其鼻唱呌。斯乃皆是正坐",
    "X10n0253_011:0366c08": "禪時。心中起見。遂感外魔來入也。所以楞嚴經中。",
    "X10n0253_011:0366c09": "於五陰說有五十種魔者。良由此也。",
    "X10n0253_011:0366c10": "四明聰講師曰。此言邪黨教人說邪空。偏小妄心",
    "X10n0253_011:0366c11": "偏指清淨真如。及頑空。析空。幻化空。凡夫不識。學",
    "X10n0253_011:0366c12": "此邪方。要治心病。其病轉深。邪師過謬。又有一種。",
    "X10n0253_011:0366c13": "為衣食故。忍受諸苦。學於邪術。心勞力疲。縱學成",
    "X10n0253_011:0366c14": "就。身心俱苦。又有一種附法外學。以自胸中狂解",
    "X10n0253_011:0366c15": "邪見。附佛法所說。妄引經論。證自己惡知惡覺。以",
    "X10n0253_011:0366c16": "婬怒癡無妨般若。以煩惱不礙菩提。行禪坐禪不",
    "X10n0253_011:0366c17": "須習定。錯認名言。疑該後昆。原始迫以口給。濫竊",
    "X10n0253_011:0366c18": "佛法。貪圖施利。豈知殃及來報。致此寧不寒心。諸",
    "X10n0253_011:0366c19": "佛設教。非此境界。終不可取。我師哀愍。其何以行",
    "X10n0253_011:0366c20": "之哉。",
    "X10n0253_011:0366c21": "善男子。若諸眾生。修三摩鉢提。先當憶想十方如來。",
    "X10n0253_011:0366c22": "十方世界一切菩薩。依種種門。漸次修行。勤苦三昧。",
    "X10n0253_011:0366c23": "脩三摩鉢提之幻觀。則先須思想諸佛菩薩。使心",
    "X10n0253_011:0366c24": "不亂。然後依諸法門。漸脩正定。",
    "X10n0253_011:0367a01": "廣發大願。自薰成種。",
    "X10n0253_011:0367a02": "廣發至大之願。以自熏習成佛之種性也。",
    "X10n0253_011:0367a03": "西蜀復菴暉禪師曰。此幻觀也。前至靜觀。不假外",
    "X10n0253_011:0367a04": "緣。今於幻觀門中。須憑聖境。前威悳章幻觀。即約",
    "X10n0253_011:0367a05": "大悲化生。今道場之內。且自尅修。故約大智求佛",
    "X10n0253_011:0367a06": "也。發願者。謂策勵運意為發。希求樂欲為願。謂眾",
    "X10n0253_011:0367a07": "生無始以來。念念希求樂欲悲智六度等境。熏心",
    "X10n0253_011:0367a08": "成習也。",
    "X10n0253_011:0367a09": "四明聰講師曰。此觀以幻化為相。取觀義。假觀立",
    "X10n0253_011:0367a10": "一切法莫過乎假。此假從本性空中。具一切法。十",
    "X10n0253_011:0367a11": "界百界千如。森羅萬象。天堂地獄。皆本來性具。謂",
    "X10n0253_011:0367a12": "之假。此性具法。不損一法。法法宛然。假也者。立於",
    "X10n0253_011:0367a13": "一切法。不造作立之。本來具也。以止言之。如上一",
    "X10n0253_011:0367a14": "切諸法。即是實相遍相。一切隨緣歷境。安心不動",
    "X10n0253_011:0367a15": "故。名隨緣方便止。智度論云。一切禪定攝心。皆名",
    "X10n0253_011:0367a16": "三摩鉢提。秦言正心行處。若菩薩以度生。出假化",
    "X10n0253_011:0367a17": "物。眾生種種諸病。如塵若沙。菩薩法藥。治塵沙病。",
    "X10n0253_011:0367a18": "慈悲忍勞。出沒合變。種種現形。如觀音馬郎婦彌",
    "X10n0253_011:0367a19": "勒傅大士之儔。然肯綮修證。為法忘勞。分身散影。",
    "X10n0253_011:0367a20": "本瓶和尚花瓶浴。懶瓚糞火黃獨。文殊普賢。寒山",
    "X10n0253_011:0367a21": "拾得。皆是出假化人。故云一切菩薩依種種門漸",
    "X10n0253_011:0367a22": "次脩行勤苦三昧。若自凡至聖。則可以自熏成種。",
    "X10n0253_011:0367a23": "若也憶念在懷。十方如來。未甞不度生而成佛。發",
    "X10n0253_011:0367a24": "四弘誓願。利益有情。當修三觀。",
    "X10n0253_011:0367b01": "非彼所聞一切境界。終不可取。",
    "X10n0253_011:0367b02": "已解在前。",
    "X10n0253_011:0367b03": "西蜀復菴暉禪師曰。此誡取邪境也。",
    "X10n0253_011:0367b04": "善男子。若諸眾生。修於禪那。先取數門。",
    "X10n0253_011:0367b05": "修禪那之寂觀。先須自知種種妄念之分劑頭數。",
    "X10n0253_011:0367b06": "故曰數門。圓覺疏亦曰。所知生滅心念。便是數門。",
    "X10n0253_011:0367b07": "心中。了知生住滅念。分劑頭數。",
    "X10n0253_011:0367b08": "妙明心中。了然自知生住異滅四種念頭也。生者",
    "X10n0253_011:0367b09": "初起之念。住者現在之念。異者差別之念。滅者寂",
    "X10n0253_011:0367b10": "滅之念。經中無異字者。取其成句。故略之爾。圓覺",
    "X10n0253_011:0367b11": "疏中。亦如是說。",
    "X10n0253_011:0367b12": "如是周徧四威儀中分別念數。無不了知。",
    "X10n0253_011:0367b13": "行住坐臥四威儀中。種種念數。無不了知也。",
    "X10n0253_011:0367b14": "西蜀復菴暉禪師曰。此寂觀也。數門者。數字上聲",
    "X10n0253_011:0367b15": "呼。此即數息觀也。謂調和氣息。令不澁不滑。若數",
    "X10n0253_011:0367b16": "則從一至十。想心在數。不令馳散也。良由數息之",
    "X10n0253_011:0367b17": "故。息調心淨。遂乃了達知覺心中生住異滅四相",
    "X10n0253_011:0367b18": "麤細妄念本末分劑頭緒數量無有不知者何也。",
    "X10n0253_011:0367b19": "為心靜則覺動也。今經無異字者。即脫略也。以論",
    "X10n0253_011:0367b20": "中所說十信凡夫覺滅相。三賢覺異相。十地覺住",
    "X10n0253_011:0367b21": "相。位滿覺生相也。生相者。動念都盡。唯是一心也。",
    "X10n0253_011:0367b22": "上文則坐時覺知。非唯坐時覺知是妄。抑乃於行",
    "X10n0253_011:0367b23": "住坐臥四威儀中。四相之念。麤細本末。頭緒數量。",
    "X10n0253_011:0367b24": "一時知之。知則無患。譬如妖魅所欲著人。若知其",
    "X10n0253_011:0367c01": "名。自然消滅。所謂知賊是賊。賊無能為。此數門者。",
    "X10n0253_011:0367c02": "乃五停心中之門也。何謂五。一多貪眾生。佛令入",
    "X10n0253_011:0367c03": "不淨觀。二多瞋眾生。佛令入慈悲觀。三多散亂眾",
    "X10n0253_011:0367c04": "生。佛令入數息觀。四多癡眾生。佛令入因緣觀。五",
    "X10n0253_011:0367c05": "多障眾生。佛令入念佛觀。",
    "X10n0253_011:0367c06": "漸次增進。乃至得知百千世界一滴之雨。猶如目覩",
    "X10n0253_011:0367c07": "所受用物。",
    "X10n0253_011:0367c08": "行住坐臥念念是覺。則覺力漸進。體無不周。故諸",
    "X10n0253_011:0367c09": "世界中有一滴雨。亦如親見也。",
    "X10n0253_011:0367c10": "西蜀復菴暉禪師曰。謂淨心是圓覺自體。而世界",
    "X10n0253_011:0367c11": "本在其中。觀行成就。全合根源。知雨滴數。固宜本",
    "X10n0253_011:0367c12": "分。非唯雨滴。萬物皆然。舉一例諸。且標雨滴也。然",
    "X10n0253_011:0367c13": "凡夫之類。迷此真心。隨念所知。故失其用也。荀子",
    "X10n0253_011:0367c14": "尚云。君子養一之微。處一之危。危微之機。君子能",
    "X10n0253_011:0367c15": "知之。尚書云。人心惟危。道心惟微。惟精惟一。允執",
    "X10n0253_011:0367c16": "厥中。華嚴經說。龍王行雨。摩醯首羅尚知滴數。況",
    "X10n0253_011:0367c17": "行人觀乎。若究竟者。直到佛位方知之。今約觀中",
    "X10n0253_011:0367c18": "妙慧發生故。許所見同佛耳。",
    "X10n0253_011:0367c19": "非彼所聞一切境界。終不可取。",
    "X10n0253_011:0367c20": "已解在前。",
    "X10n0253_011:0367c21": "是名三觀初首方便。",
    "X10n0253_011:0367c22": "奢摩他之取靜。三摩鉢提之憶念。禪那之數門。及",
    "X10n0253_011:0367c23": "三觀。最初起首之法。",
    "X10n0253_011:0367c24": "西蜀復菴暉禪師曰。是名三觀初首方便者。前圓",
    "X10n0253_011:0368a01": "覺菩薩問云。三種淨觀以何為首。故此結答云。單",
    "X10n0253_011:0368a02": "修靜幻寂。為初首方便也。",
    "X10n0253_011:0368a03": "四明聰講師曰。非彼所聞一切境界終不可取者。",
    "X10n0253_011:0368a04": "出假化物。涉世最難。雖分身百億。內心不動。如妙",
    "X10n0253_011:0368a05": "莊嚴王。多逢聲色。終被聲色所動。又佛世有貧人。",
    "X10n0253_011:0368a06": "雙生二男。一名雙福。一名雙德。方生四五十日間。",
    "X10n0253_011:0368a07": "因父去犁田。母出採薪。二子在臥內語話。父忽先",
    "X10n0253_011:0368a08": "歸。見聞彼云。生在貧賤之家。父母勤苦。情何可堪。",
    "X10n0253_011:0368a09": "父驚異之。以告其妻。妻未之信也。後夫妻又出。妻",
    "X10n0253_011:0368a10": "先歸密伺之。二子如先說無異。妻云。恐是精靈鬼",
    "X10n0253_011:0368a11": "魅。欲積薪活燒。夫婦各抱一子。至田野處。佛眼遙",
    "X10n0253_011:0368a12": "觀。急來救之。佛問其夫妻云。二子抱去欲何為。夫",
    "X10n0253_011:0368a13": "妻說如上事。今欲活燒。佛云。是迦葉佛時。兩位菩",
    "X10n0253_011:0368a14": "薩。將入聖堦。忽邪心起。退墮至此。不可燒也。佛為",
    "X10n0253_011:0368a15": "摩頂說法。二子皆證聖果父母亦證須陀洹果。古",
    "X10n0253_011:0368a16": "人為見寸心難降。誡云非彼境界。謂非真三摩鉢",
    "X10n0253_011:0368a17": "提。隨緣方便止。皆不可取。若取邪證。自生瘡疣。為",
    "X10n0253_011:0368a18": "害非淺。善男子。若諸眾生修於禪那至終不可取",
    "X10n0253_011:0368a19": "者。此中道觀。亦名息二邊分別止。即不一不異。為",
    "X10n0253_011:0368a20": "之中也。即俱離寂靜幻化二相。既離二相。故名中",
    "X10n0253_011:0368a21": "妙一切法也。今先取數門者。此云六妙門。門即涅",
    "X10n0253_011:0368a22": "槃為妙門。為能六法次第相通。能至真妙泥洹。故",
    "X10n0253_011:0368a23": "云妙門也。一數息門。二隨息門。三止門。四觀門。五",
    "X10n0253_011:0368a24": "還門。六淨門。修禪者。先攝心在息。從一至十為數。",
    "X10n0253_011:0368b01": "行者為修無漏真法。先須調心入定。欲界麤散難",
    "X10n0253_011:0368b02": "攝。非數不能治之。故須善調身息。從一至十。則麤",
    "X10n0253_011:0368b03": "亂靜息。心神停住。是為入定之要術。故云先取數",
    "X10n0253_011:0368b04": "門。二隨息門。細心依息。知出知入。故名為隨。三止",
    "X10n0253_011:0368b05": "門。息心靜慮名為止。修禪者。若凝心寂慮。心無波",
    "X10n0253_011:0368b06": "動則諸禪定自然開發。四觀門。分別推析之心為",
    "X10n0253_011:0368b07": "觀。五還門。轉心返照名為還。六淨門。妄波不興名",
    "X10n0253_011:0368b08": "為淨。今用數息為門者。是為定。定即止。智者云。息",
    "X10n0253_011:0368b09": "二邊分別止。定寂慧察。能發真明。出離生死。以此",
    "X10n0253_011:0368b10": "止通後五門。其心清淨。則萬邪滅矣。縱不滅邪。亦",
    "X10n0253_011:0368b11": "了知生住滅念分劑頭數。斷三界結使。不了知結",
    "X10n0253_011:0368b12": "使種種諸法頭數。亦能行住坐臥四威儀中。分別",
    "X10n0253_011:0368b13": "自己出息入息念數。無不了知。亦自己身中。三百",
    "X10n0253_011:0368b14": "六十骨節。八萬四千戶蟲。四大六根眾毛孔中息",
    "X10n0253_011:0368b15": "出息入。無不觀察分明。亦能知百千世界一雨滴",
    "X10n0253_011:0368b16": "數。有如目擊。故云猶如目覩所受用物。非止定之",
    "X10n0253_011:0368b17": "功。孰能如是。今中觀是名息二邊。以止為體。只由",
    "X10n0253_011:0368b18": "心淨極。如軒轅鏡則森羅萬象難迯影跡。凡夫修",
    "X10n0253_011:0368b19": "此觀成理顯造境即中。如駕大白牛車直到清涼。",
    "X10n0253_011:0368b20": "豈小因緣哉。非此境界斷不可取。是名三觀初首",
    "X10n0253_011:0368b21": "方便者。方便者。如舟抵岸始名到家。未渡迷津。須",
    "X10n0253_011:0368b22": "假智檝。今云三觀初首方便者。隨根量利於何種",
    "X10n0253_011:0368b23": "宜於先修。如宜空則先修空假中亦然。是佛第一",
    "X10n0253_011:0368b24": "方便。宜善思之。",
    "X10n0253_011:0368c01": "若諸眾生。徧修三種勤行精進。即名如來出現于世。",
    "X10n0253_011:0368c02": "圓覺三觀精進無怠。如此眾生。無異出世之佛也。",
    "X10n0253_011:0368c03": "西蜀復菴暉禪師曰。此即徧修也。何謂徧修。乃圓",
    "X10n0253_011:0368c04": "修靜幻寂三種觀也。良由三觀既備。萬行已圓。故",
    "X10n0253_011:0368c05": "就此行人分上。便是諸佛出世也。又即此人本覺",
    "X10n0253_011:0368c06": "離念名為佛出。佛即覺義。圭峰云。我心元與佛心",
    "X10n0253_011:0368c07": "齊。曠劫沉淪只為迷。菩提乃梵語也。唐言覺。覺心",
    "X10n0253_011:0368c08": "寂照。即菩提也。",
    "X10n0253_011:0368c09": "四明聰講師曰。三種徧修者。即總修三觀也。中即",
    "X10n0253_011:0368c10": "空假。空即假中。假即空中。三法一體。不一不異。破",
    "X10n0253_011:0368c11": "一切法。用總空觀。立一切法。用總假觀。妙一切法",
    "X10n0253_011:0368c12": "用總中觀。此三觀如水與波。水者空也。波者假也。",
    "X10n0253_011:0368c13": "波即是水。氷即是波中觀也。波水同體。假空亦然。",
    "X10n0253_011:0368c14": "又如用刀斷物。用鑽透竅。雖利用不同銕則一也。",
    "X10n0253_011:0368c15": "法亦如是。以此三觀。破一切惑。證一切智。如來出",
    "X10n0253_011:0368c16": "世亦只如然。",
    "X10n0253_011:0368c17": "若後末世鈍根眾生。心欲求道。不得成就。由昔業障。",
    "X10n0253_011:0368c18": "根性頑鈍。學道不成者。皆由宿業所障故也。",
    "X10n0253_011:0368c19": "西蜀復菴暉禪師曰。此下互修也。互修即復修也。",
    "X10n0253_011:0368c20": "今初明鈍根之人修觀未成也。",
    "X10n0253_011:0368c21": "當勤懺悔。常起希望。",
    "X10n0253_011:0368c22": "勤懺已往之業。常起成佛之心。",
    "X10n0253_011:0368c23": "先斷憎愛嫉妬諂曲。求勝上心。",
    "X10n0253_011:0368c24": "斷諸惡念。發無上心。",
    "X10n0253_011:0369a01": "西蜀復菴暉禪師曰。此重發誓願。決心欲證。加功",
    "X10n0253_011:0369a02": "勵志。懺業斷惑也。",
    "X10n0253_011:0369a03": "三種淨觀。隨學一事。此觀不得。復習彼觀。心不放捨。",
    "X10n0253_011:0369a04": "漸次求證。",
    "X10n0253_011:0369a05": "三種淨觀者。即奢摩他之靜覩。三摩鉢提之幻觀。",
    "X10n0253_011:0369a06": "禪那之寂觀也。隨學者。心精習一觀。不可兼學他",
    "X10n0253_011:0369a07": "觀也。此精習心若不放逸。漸漸增進。可證圓覺。",
    "X10n0253_011:0369a08": "西蜀復菴暉禪師曰。此正明互脩也。序云。別徧互",
    "X10n0253_011:0369a09": "習也。指此及上文也。疏云。有人被色相所礙空靜",
    "X10n0253_011:0369a10": "之觀難成。先觀色幻。幻即全空。靜觀方成。復有執",
    "X10n0253_011:0369a11": "定實色。礙於心識。難脩幻觀。先知其體本無。而不",
    "X10n0253_011:0369a12": "妨覩相。方成假幻。復有脩中難成絕待。先知假全",
    "X10n0253_011:0369a13": "空而無假。空全假而無空。空假俱無。絕於對待。方",
    "X10n0253_011:0369a14": "成寂滅。其中又有人。直見心源。方知諸法即性故",
    "X10n0253_011:0369a15": "空。不壞相故假。或但從性現故假。無別所現故。今",
    "X10n0253_011:0369a16": "意若脩靜觀不得者。却許脩幻觀。若脩幻觀不得",
    "X10n0253_011:0369a17": "者。却許脩靜靚。二觀皆脩不提者。却許脩寂觀也。",
    "X10n0253_011:0369a18": "只如天台教云。破一切惑莫甚乎。空建一切法莫",
    "X10n0253_011:0369a19": "甚乎。假究竟一切性莫甚乎。中故一空一切空。無",
    "X10n0253_011:0369a20": "假無中無不空。一假一切假。無空無中無不假。一",
    "X10n0253_011:0369a21": "中一切中。無假無空無不中。反意可類。",
    "X10n0253_011:0369a22": "四明聰講師曰。若後末世鈍根眾生。心欲求道不",
    "X10n0253_011:0369a23": "得成就者。此言障重不得成就。加磨鏡加藥加功。",
    "X10n0253_011:0369a24": "道心堅固亦可得之。古云。人一次學能之。己百次",
    "X10n0253_011:0369b01": "學之。人十次學能之。己千次學之。果懷此志也。雖",
    "X10n0253_011:0369b02": "愚者必明。雖柔者必強故下明力不遂心。令懺除",
    "X10n0253_011:0369b03": "惑業。而起希慕也。由昔業障當勤懺悔。至求勝上",
    "X10n0253_011:0369b04": "心者。有障重如增上心。勇猛精進深加觀力。更助",
    "X10n0253_011:0369b05": "五悔。五悔如灰皂用清水浣濯障自去。五悔者。見",
    "X10n0253_011:0369b06": "行脩法華等懺。皆有五悔。嫉妬謟曲不得不先除",
    "X10n0253_011:0369b07": "也。三種淨觀隨學一事。至漸次求證者。如世醫師",
    "X10n0253_011:0369b08": "治病。此藥不痊。復投別藥。病若變。藥亦轉。豈可以",
    "X10n0253_011:0369b09": "一藥理百病耶。眾生習業非止一種。諸佛以一方",
    "X10n0253_011:0369b10": "便門。設百千種藥。方醫之。服者皆得病除。故楞伽",
    "X10n0253_011:0369b11": "云。如醫療眾疾無有若干論。以病差別故。故說種",
    "X10n0253_011:0369b12": "種法。",
    "X10n0253_011:0369b13": "爾時世尊。欲重宣此義。而說偈言。",
    "X10n0253_011:0369b14": "　圓覺汝當知　　一切諸眾生　　欲求無上道",
    "X10n0253_011:0369b15": "　先當結三期　　懺悔無始業　　經於三七日",
    "X10n0253_011:0369b16": "　然後正思惟　　非彼所聞境　　畢竟不可取",
    "X10n0253_011:0369b17": "　奢摩他至靜　　三摩正憶持　　禪那明數門",
    "X10n0253_011:0369b18": "　是名三淨觀　　若能勤脩習　　是名佛出世",
    "X10n0253_011:0369b19": "　鈍根未成者　　常當勤心懺　　無始一切罪",
    "X10n0253_011:0369b20": "　諸障若消滅　　佛境便現前",
    "X10n0253_011:0369b21": "西蜀復菴暉禪師曰。於此十一章經文。並屬正宗",
    "X10n0253_011:0369b22": "分竟。其頓漸悟脩者。蓋此經文殊一章。是頓解悟。",
    "X10n0253_011:0369b23": "普眼觀成。是頓證悟。三觀諸輪。是漸證悟。圓覺一",
    "X10n0253_011:0369b24": "章。道場加行。是漸脩悟也。甞考禪家有二句義。",
    "X10n0253_011:0369c01": "一者最初句。二者末後句。初句即初發明之謂也。",
    "X10n0253_011:0369c02": "須得末後句。始到牢關。今經亦然。初文殊章。頓解",
    "X10n0253_011:0369c03": "悟。即最初句也。普眼觀成。頓證悟。即末後句也。如",
    "X10n0253_011:0369c04": "善財初見文殊與末再見。文殊其意一同。第二流",
    "X10n0253_011:0369c05": "通分。謂正宗分中。法義已周。欲使廣益他方。遠霑",
    "X10n0253_011:0369c06": "來世。流傳通泰。展轉無窮。故有此分而來。若都無",
    "X10n0253_011:0369c07": "人傳是不流。流則不住不滯。或傳之遇其障難是",
    "X10n0253_011:0369c08": "不通。通則不壅不塞。如水之流無礙也。梁朝傅大",
    "X10n0253_011:0369c09": "士。三觀頌曰。獨自精其實離聲名。三觀一心融萬",
    "X10n0253_011:0369c10": "品。荊棘叢中何處生。獨自作問我心中。何所著推",
    "X10n0253_011:0369c11": "檢四運并無生。千思萬慮何能縛。",
    "X10n0253_011:0369c12": "唐圭峯定慧禪師宗密頌圓覺菩薩章曰。",
    "X10n0253_011:0369c13": "　圓覺道場圓證悟　　下根於是開真路",
    "X10n0253_011:0369c14": "　三期限量可隨宜　　四眾安居絕緣故",
    "X10n0253_011:0369c15": "　以大圓覺為伽藍　　踞菩薩乘行願度",
    "X10n0253_011:0369c16": "　曾知證入總該前　　諸佛共依如是住",
    "X10n0253_011:0369c18": "圓覺菩薩章終十一"
}