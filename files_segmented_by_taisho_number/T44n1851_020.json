{
    "T44n1851_020:0850b21": "大乘義章卷第二十(本)",
    "T44n1851_020:0850b23": "遠法師撰",
    "T44n1851_020:0850b24": "淨法聚果法中此卷有七門(五分法身義　五眼",
    "T44n1851_020:0850b25": "義　六通義　十力義　十號義　十八不共法義　百四",
    "T44n1851_020:0850b26": "十不共法義)。",
    "T44n1851_020:0850b27": "五分法身義四門分別(一釋名　二辨相",
    "T44n1851_020:0850b28": "　三三學分別　四三聚分別)",
    "T44n1851_020:0850b29": "第一釋名。五分法身諸經多說。名字是何。謂",
    "T44n1851_020:0850c01": "戒定慧解脫解脫知見。是其五也。此之五種",
    "T44n1851_020:0850c02": "義通因果。經中多就無學說之。無學之中統",
    "T44n1851_020:0850c03": "通大小。今論佛德。所言戒者。據行方便防禁",
    "T44n1851_020:0850c04": "名戒。防禁諸過永令不起。就實以論。法身",
    "T44n1851_020:0850c05": "體淨無過可起。故名為戒。所言定者。據行方",
    "T44n1851_020:0850c06": "便息亂住緣。目之為定。就實而辨。真心體寂",
    "T44n1851_020:0850c07": "自性不動。故名為定。所言慧者。據行方便觀",
    "T44n1851_020:0850c08": "達名慧。就實以論。真心體明自性無闇。目之",
    "T44n1851_020:0850c09": "為慧。言解脫者。據行方便免縛名脫。就實而",
    "T44n1851_020:0850c10": "辨。自體無累故曰解脫。解脫知見者。據行",
    "T44n1851_020:0850c11": "方便知己出累。名解脫知見。就實以論證窮",
    "T44n1851_020:0850c12": "自實知本無染。名解脫知見。問曰。知見慧之",
    "T44n1851_020:0850c13": "別稱。舉一便足。何勞並說。龍樹釋言。知之",
    "T44n1851_020:0850c14": "與見亦有別義。或有是見而非是知。如彼小",
    "T44n1851_020:0850c15": "乘八忍之心。推求名見而未決了。故不名",
    "T44n1851_020:0850c16": "知。或有是知而不名見。如彼小乘盡無生智。",
    "T44n1851_020:0850c17": "於境決了故得名知。無學息求故不名見。今",
    "T44n1851_020:0850c18": "說異彼。知而是見。是故宣說解脫知見。於己",
    "T44n1851_020:0850c19": "所得觀求名見。覺了曰知。又龍樹云。為牢",
    "T44n1851_020:0850c20": "其義。知見並說。此之五種分別名分。又分是",
    "T44n1851_020:0850c21": "因。此之五種成身之因。故名為分。法名自體。",
    "T44n1851_020:0850c22": "此之五種無學自體。故名為法。又法是其軌",
    "T44n1851_020:0850c23": "則之義。此之五種成身之軌。故名為法。身者",
    "T44n1851_020:0850c24": "是體。此五佛體。故名為身。又德聚積亦名",
    "T44n1851_020:0850c25": "為身。名義如是(此初門竟)。次辨其相。戒有三種。",
    "T44n1851_020:0850c26": "一別解脫戒。如遺教說。戒是正順解脫之本。",
    "T44n1851_020:0850c27": "故名解脫。又復隨分免絕業羇亦名解脫。散",
    "T44n1851_020:0850c28": "心受得不與定道二種心俱。故名為別。二者",
    "T44n1851_020:0850c29": "禪戒。亦名定共。禪定心邊別有無作離惡法",
    "T44n1851_020:0851a01": "生。故名禪戒。此與定俱。有定則有。失定則",
    "T44n1851_020:0851a02": "捨。故名定共。三者道戒。亦名道共。聖道心邊",
    "T44n1851_020:0851a03": "別有無作離過法生。故曰道戒。此與道俱。故",
    "T44n1851_020:0851a04": "名道共。此義如前三律儀中具廣分別。於此",
    "T44n1851_020:0851a05": "三中。分果異因。偏取佛果俱生道戒以為戒",
    "T44n1851_020:0851a06": "身。攝因成果。一切皆是。次辨定身。定有二",
    "T44n1851_020:0851a07": "種。一者事定。謂世八禪。事中安心息除事亂。",
    "T44n1851_020:0851a08": "故名事定。二者理定。三三昧等。理中安心息",
    "T44n1851_020:0851a09": "除性亂。故名理定。取性違理。名為性亂。又住",
    "T44n1851_020:0851a10": "實際。除滅一切妄想分別。亦名理定。相之",
    "T44n1851_020:0851a11": "心名妄分別。此二定中。簡果異因。唯取佛果",
    "T44n1851_020:0851a12": "相應理定為佛定身。攝因成果。一切皆是。次",
    "T44n1851_020:0851a13": "辨慧身。慧有二種。一者世智。了知世法。二第",
    "T44n1851_020:0851a14": "一義智。知第一義。此之二種並通因果。簡果",
    "T44n1851_020:0851a15": "異因。果中之智是佛慧身。攝因成果。一切皆",
    "T44n1851_020:0851a16": "是。次論解脫。解脫有二。一有為解脫。無為",
    "T44n1851_020:0851a17": "聖道免絕羈縛。二無為解脫。滅諦涅槃滅",
    "T44n1851_020:0851a18": "離眾縛。此二解脫並通因果。簡果異因。果中",
    "T44n1851_020:0851a19": "解脫是佛如來解脫之身。因中則非。攝因成",
    "T44n1851_020:0851a20": "果。一切皆是。又就有為無為之中。分相言之。",
    "T44n1851_020:0851a21": "有為解脫是解脫身。無為則非。何故而然。解",
    "T44n1851_020:0851a22": "脫身者。是慧中差別。故有為是。無為非慧。所",
    "T44n1851_020:0851a23": "以不取。又復身者。是聚積義。有為功德有積",
    "T44n1851_020:0851a24": "聚義。故名為身。無為之法無積聚義。故不成",
    "T44n1851_020:0851a25": "身。攝相言之。一切皆是。問曰。無為無積聚",
    "T44n1851_020:0851a26": "義。云何成身。釋言。身者是其體義。無為解脫",
    "T44n1851_020:0851a27": "亦是如來功德法體。故得名佛。故華嚴中說",
    "T44n1851_020:0851a28": "佛十身。始從願身乃至智身。十中第九是其",
    "T44n1851_020:0851a29": "法身。論自釋之。言法身者。謂無漏界。無漏",
    "T44n1851_020:0851b01": "界者。所謂涅槃。故無為法亦得成身。與華嚴",
    "T44n1851_020:0851b02": "中涅槃佛同。就有為中復有二種。一心解脫。",
    "T44n1851_020:0851b03": "斷除四住。功德心淨。二慧解脫。除滅無明。一",
    "T44n1851_020:0851b04": "切智淨。此二通名解脫身矣。次辨知見。知見",
    "T44n1851_020:0851b05": "有二。一自知解脫。於己所得覺了分明。二",
    "T44n1851_020:0851b06": "知他解脫。知三乘人一切所得。此二通名知",
    "T44n1851_020:0851b07": "見身也。辨相如是(此二門竟)。次約三學而為分",
    "T44n1851_020:0851b08": "別。戒定智慧是三學也。前五身中。初一是戒。",
    "T44n1851_020:0851b09": "次一是定。後三是慧。問曰。何故慧行之中獨",
    "T44n1851_020:0851b10": "分為三。戒定各一。人亦釋言。慧有多能。故獨",
    "T44n1851_020:0851b11": "分三。戒定不爾。故各為一。一相且然。未可專",
    "T44n1851_020:0851b12": "定。云何不定。經中或時分戒為多。定慧各一。",
    "T44n1851_020:0851b13": "如六度門。前四戒學。第五是定。第六是慧。以",
    "T44n1851_020:0851b14": "戒行始。多法佐助方乃能成。故分為多。餘不",
    "T44n1851_020:0851b15": "如是。故獨為一。或時分定。戒慧各一。如彼四",
    "T44n1851_020:0851b16": "種無罪樂門。戒行為一。名出家樂。定分為二。",
    "T44n1851_020:0851b17": "謂遠離樂及寂滅樂。初禪遠離欲惡不善名",
    "T44n1851_020:0851b18": "遠離樂。二禪已上覺觀止息名寂滅樂。慧行",
    "T44n1851_020:0851b19": "為一。名菩提樂。禪定息苦樂相增強。故分為",
    "T44n1851_020:0851b20": "多。戒慧不爾。故獨為一。或時分慧。戒定各。",
    "T44n1851_020:0851b21": "如七淨門。慧中分五。所謂見淨。度疑淨。道非",
    "T44n1851_020:0851b22": "道淨。行淨。行斷智淨。戒行為一。名為戒淨。",
    "T44n1851_020:0851b23": "定行為一。名為心淨。除障離過慧有多能。故",
    "T44n1851_020:0851b24": "分為五。戒定不爾。故獨為一。或戒定慧三行",
    "T44n1851_020:0851b25": "俱分。如八正門。戒分為三。正語正業及與正",
    "T44n1851_020:0851b26": "命。定分為二。正念正定。慧分為二。正見正思",
    "T44n1851_020:0851b27": "惟。良以諸行各有異相。所以並分。今說五",
    "T44n1851_020:0851b28": "身。偏分慧行。戒定各一。義當向前七淨之門。",
    "T44n1851_020:0851b29": "良以法門離合非一。故不專定(此三門竟)。次約三",
    "T44n1851_020:0851c01": "聚分別五身。色法心法是其三也。依如毘",
    "T44n1851_020:0851c02": "曇。五分法身要唯色心。初戒是色。餘四是心。",
    "T44n1851_020:0851c03": "何故心中偏分為多。人多釋言。心有多用。故",
    "T44n1851_020:0851c04": "分為多。色法不爾。所以為一。蓋亦是其一相",
    "T44n1851_020:0851c05": "言之。未可專定。此義云何。經中或時廣色略",
    "T44n1851_020:0851c06": "心。如十二入。或時廣心而略其色。如五陰門。",
    "T44n1851_020:0851c07": "或時色心二事俱廣。如十八界。或時色心二",
    "T44n1851_020:0851c08": "事俱略。如名色門。今說五身義當五陰。以此",
    "T44n1851_020:0851c09": "多門離合非一。故不專定。若依成實。初戒身",
    "T44n1851_020:0851c10": "中。作戒是色。無作是其非色非心。後四是心。",
    "T44n1851_020:0851c11": "如此說者。初一戒身非情為體。後四是情。問",
    "T44n1851_020:0851c12": "曰。何故非情法中獨立為一。情法為四。人多",
    "T44n1851_020:0851c13": "釋言。良以心法成人中強。故分為四。此非專",
    "T44n1851_020:0851c14": "定。經中或時分戒為多。如六度門。或分心為",
    "T44n1851_020:0851c15": "多如七淨門。或戒與心並分為多。如八正",
    "T44n1851_020:0851c16": "門。寧可一定。依如大乘。戒通三業。說十善道",
    "T44n1851_020:0851c17": "以為戒故。於中作戒是色是心。身口作業名",
    "T44n1851_020:0851c18": "之為色。意地作業說以為心。無作是其色心",
    "T44n1851_020:0851c19": "之法。非色心事。色心止業從色心生。名色",
    "T44n1851_020:0851c20": "名心。非是形礙。復非慮知。以是義故非色",
    "T44n1851_020:0851c21": "心事。此義如前三聚戒中礙復非慮知以是",
    "T44n1851_020:0851c22": "義故非色心事如前三聚戒中具廣分別。戒",
    "T44n1851_020:0851c23": "身如是。餘四心法。若說無為解脫為身。解脫",
    "T44n1851_020:0851c24": "身亦非色心。五身如是。",
    "T44n1851_020:0851c25": "五眼義八門分別(一釋名　二辨相　三修",
    "T44n1851_020:0851c26": "成次第　四約境分別　五就人分別　六所見分齊",
    "T44n1851_020:0851c27": "　七明因　八約對上十眼共相收攝)",
    "T44n1851_020:0851c28": "第一釋名。五眼之義諸經多說。照矚名眼。眼",
    "T44n1851_020:0851c29": "別不同。一門說五。五名是何。一是肉眼。二是",
    "T44n1851_020:0852a01": "天眼。三是慧眼。四是法眼。五是佛眼。五中肉",
    "T44n1851_020:0852a02": "眼及與慧眼就體彰名。用肉為眼名為肉眼。",
    "T44n1851_020:0852a03": "用慧為眼名為慧眼。故云就體。法眼一種從",
    "T44n1851_020:0852a04": "境立稱。以能見法名為法眼。故云從境。天眼",
    "T44n1851_020:0852a05": "佛眼得名不定。云何不定。天眼得名凡有三",
    "T44n1851_020:0852a06": "種。一從人立稱。人從義目。諸佛菩薩名為淨",
    "T44n1851_020:0852a07": "天。生在人中。報得眼根徹見三千大千世界。",
    "T44n1851_020:0852a08": "從彼淨天以立其名。故名天眼。二就趣彰名。",
    "T44n1851_020:0852a09": "始從四王上至非想。通是天趣。生彼天中。報",
    "T44n1851_020:0852a10": "得眼根能遠照矚。故名天眼。三從因受目。如",
    "T44n1851_020:0852a11": "地持說。一切禪定於三住中名為天住。依此",
    "T44n1851_020:0852a12": "天住修得淨眼。從因以彰。故名天眼。良以天",
    "T44n1851_020:0852a13": "眼有斯三別。是故得名各別不同。宜審起",
    "T44n1851_020:0852a14": "知。佛眼得名凡有二種。一從人立稱。人從義",
    "T44n1851_020:0852a15": "目。諸佛如來有能覺達。故名為佛。佛人之眼",
    "T44n1851_020:0852a16": "故名佛眼。二當體立稱。佛名為覺。悟實之",
    "T44n1851_020:0852a17": "智號之為覺。說此覺智以為眼。故名為佛眼。",
    "T44n1851_020:0852a18": "良以佛眼有其二種。是故得名各異不同。何",
    "T44n1851_020:0852a19": "等為二。一總相佛眼。因中四眼流至佛果總",
    "T44n1851_020:0852a20": "名佛眼。故龍樹云。譬如四河流至大海。通",
    "T44n1851_020:0852a21": "名大海。如是四眼流至佛果通名佛眼。如此",
    "T44n1851_020:0852a22": "佛眼就人彰名。二別相佛眼。照見真實如來",
    "T44n1851_020:0852a23": "藏性名為佛眼。如此佛眼當體立稱。佛眼之",
    "T44n1851_020:0852a24": "中有斯兩種。亦須深記。五眼得名有斯左右。",
    "T44n1851_020:0852a25": "次須釋之。言肉眼者。形膚曰肉。淨肉之眼能",
    "T44n1851_020:0852a26": "有照矚。故名肉眼。言天眼者。解釋不定。就趣",
    "T44n1851_020:0852a27": "以論。所受自然。目之為天。如地持釋。天趣之",
    "T44n1851_020:0852a28": "眼故名天眼。若就人解。諸佛菩薩淨故稱天。",
    "T44n1851_020:0852a29": "淨天之眼故曰天眼。若依禪釋。一切禪定離",
    "T44n1851_020:0852b01": "欲清淨故名為天。依天得眼故曰天眼。言慧",
    "T44n1851_020:0852b02": "眼者。觀達名慧。慧能照矚故名慧眼。言法眼",
    "T44n1851_020:0852b03": "者。軌則名法。又成實云。法名自體。善惡等事",
    "T44n1851_020:0852b04": "各有自體。故名為法。照法之眼故名法眼。言",
    "T44n1851_020:0852b05": "佛眼者。就總以釋。佛名覺者。覺人之眼故名",
    "T44n1851_020:0852b06": "佛眼。就別而解。佛是覺智。是此覺智能有",
    "T44n1851_020:0852b07": "照矚故名佛眼。名義如是。次第二門辨其",
    "T44n1851_020:0852b08": "體相。此五眼中。肉眼一種色法為體。天眼一",
    "T44n1851_020:0852b09": "種亦色亦心。後三心法智慧為體。肉眼中有",
    "T44n1851_020:0852b10": "其二種。一者是報。二者長養。宿業所得是名",
    "T44n1851_020:0852b11": "為報。或以飲食醫藥等力得勝眼根名為長",
    "T44n1851_020:0852b12": "養。天眼有二。一照現色像。色根為體。二照",
    "T44n1851_020:0852b13": "見未來。智慧為體。色中有二。一者方便。二者",
    "T44n1851_020:0852b14": "是報。言方便者。依禪修得。是義云何。如毘曇",
    "T44n1851_020:0852b15": "說。依於上禪修習天眼。得其上地清淨四大。",
    "T44n1851_020:0852b16": "與下肉眼同在一處。用之遠見名為天眼。若",
    "T44n1851_020:0852b17": "依成實。禪定之力轉下肉眼令堪遠見。即名",
    "T44n1851_020:0852b18": "天眼。更無異生。大乘所說與毘曇同。得上四",
    "T44n1851_020:0852b19": "大所造眼根。與下肉眼同在一處。用之遠見。",
    "T44n1851_020:0852b20": "方便如是。所言報者。報有二種。一佛菩薩宿",
    "T44n1851_020:0852b21": "世行業因緣力故。隨所生處報得天眼能見",
    "T44n1851_020:0852b22": "遠色。二諸天等生在天中。報得淨眼能見遠",
    "T44n1851_020:0852b23": "色。就天報中復有二種。一散善業果。謂欲界",
    "T44n1851_020:0852b24": "天。二定善業果。謂色界天。若復通論。無色亦",
    "T44n1851_020:0852b25": "有。大乘宣說無色界中亦有色故。彼天眼中",
    "T44n1851_020:0852b26": "慧為體者。小法中唯有方便。大乘法中有其",
    "T44n1851_020:0852b27": "二種。一者方便。依禪修得。二者是報。諸佛菩",
    "T44n1851_020:0852b28": "薩亦修力故報得淨智生。便能見未來世事。",
    "T44n1851_020:0852b29": "慧眼有二。一是方便。二是報生。言方便者。現",
    "T44n1851_020:0852c01": "在時中近友聞法思惟修習見諸法空。言報",
    "T44n1851_020:0852c02": "生者。地論名為報生識智。以本修故。隨所生",
    "T44n1851_020:0852c03": "處自然照見一切法空。不待修習。法眼之中",
    "T44n1851_020:0852c04": "亦有二種。一者方便。二者報生。與慧眼同。唯",
    "T44n1851_020:0852c05": "有所見境界別異。佛眼之中亦有二種。一者",
    "T44n1851_020:0852c06": "方便。學觀實性。二者報成。以本修習任性成",
    "T44n1851_020:0852c07": "就。以報成故經論之中說為報佛。體相如是。",
    "T44n1851_020:0852c08": "次第三門明其修成次第之義。行者為欲",
    "T44n1851_020:0852c09": "長養己身。先修肉眼。雖有肉眼。但能見麁。",
    "T44n1851_020:0852c10": "不能見細。但能見近。不能見遠。但能見明。不",
    "T44n1851_020:0852c11": "能見闇。但能見前。不能見後。但見障內。不見",
    "T44n1851_020:0852c12": "障外。有如是等眾多障礙故修天眼。以天眼",
    "T44n1851_020:0852c13": "故一切悉見。此前二眼次第是定。後之三眼",
    "T44n1851_020:0852c14": "次第不定。於中具論。次第有二。義別有八。次",
    "T44n1851_020:0852c15": "第二者。苦依觀入。先法次慧後明佛眼。若論",
    "T44n1851_020:0852c16": "從寂起用次第。先慧次法後明佛眼。義別八",
    "T44n1851_020:0852c17": "者。前門之中義別有四。後門亦爾。前門四者。",
    "T44n1851_020:0852c18": "其第一門修前天眼但見色事。未能照見一",
    "T44n1851_020:0852c19": "切法相。故修法眼。法眼雖見一切法相。未能",
    "T44n1851_020:0852c20": "照見破相空理。次修慧眼。慧眼雖見破相空",
    "T44n1851_020:0852c21": "理。而未窮盡。以不盡故。次修佛眼。以佛眼",
    "T44n1851_020:0852c22": "故。破相畢竟。見空窮極。於此門中佛眼慧眼",
    "T44n1851_020:0852c23": "同見空理。盡不盡異。如龍樹說。菩薩波若至",
    "T44n1851_020:0852c24": "佛轉名薩婆若智。義當於此。其第二門修前",
    "T44n1851_020:0852c25": "天眼但見色事。而不能見一切法相。次修法",
    "T44n1851_020:0852c26": "眼。法眼雖見一切法相。而未能見破相空理。",
    "T44n1851_020:0852c27": "以不見故。次修慧眼。慧眼雖見破相空理。而",
    "T44n1851_020:0852c28": "未能見如實真空。以不見故。須修佛眼。以佛",
    "T44n1851_020:0852c29": "眼故。見如實空。如龍樹說。菩薩修學生空法",
    "T44n1851_020:0853a01": "空。漸漸修得不可得空。不可得空是真空也。",
    "T44n1851_020:0853a02": "如來藏性從本以來。不起不滅。自性常寂。不",
    "T44n1851_020:0853a03": "待破法然後為空。故名為真。其第三門修前",
    "T44n1851_020:0853a04": "天眼但見色事。法眼了見一切法相。慧眼了",
    "T44n1851_020:0853a05": "見破相空理。及見真空。故彼無量壽經說",
    "T44n1851_020:0853a06": "言。慧眼見實。此言見者。如涅槃說。無法可",
    "T44n1851_020:0853a07": "見。故名見空。慧眼雖見一切空理。而不能見",
    "T44n1851_020:0853a08": "佛性真有。以不見故。次修佛眼。故了達法",
    "T44n1851_020:0853a09": "界如實真有。此前三門約對別相佛眼以論。",
    "T44n1851_020:0853a10": "其第四門約對總相佛眼以說。前修天眼照",
    "T44n1851_020:0853a11": "見色事。法眼了見一切法相。及見真實如來",
    "T44n1851_020:0853a12": "藏中善有之法。而不窮盡。慧眼照見破相空",
    "T44n1851_020:0853a13": "理亦見真實如來藏中如實空義。而不窮極。",
    "T44n1851_020:0853a14": "以前四眼所見不窮。次修佛眼。以佛眼故。於",
    "T44n1851_020:0853a15": "前四眼所不盡處。一切悉見。於此門中。向前",
    "T44n1851_020:0853a16": "四眼究竟成滿便名佛眼。觀入次第四義如",
    "T44n1851_020:0853a17": "是。起用次第四義如何。其第一門用前天眼",
    "T44n1851_020:0853a18": "見於色事。而未能見破相空理。次修慧眼。慧",
    "T44n1851_020:0853a19": "眼見空。而未能見一切眾生根欲性心及一",
    "T44n1851_020:0853a20": "切種化眾生法。次修法眼。法眼雖見一切眾",
    "T44n1851_020:0853a21": "生根欲性心及化生法。而不窮盡。以不盡故。",
    "T44n1851_020:0853a22": "次修佛眼。以佛眼故。見之窮極。於此門中。佛",
    "T44n1851_020:0853a23": "眼與前法眼同見。盡不盡異。如龍樹說。菩",
    "T44n1851_020:0853a24": "薩法眼至佛之時。轉名佛眼。義當此門。其第",
    "T44n1851_020:0853a25": "二門用前天眼見於色事。次修慧眼見破相",
    "T44n1851_020:0853a26": "空。次修法眼見諸眾生根欲性心及化生法。",
    "T44n1851_020:0853a27": "而未能見如來藏中法界真有。次修佛眼。以",
    "T44n1851_020:0853a28": "佛眼故。於真有法。一切悉見。於此門中。佛眼",
    "T44n1851_020:0853a29": "與前法眼見別。其第三門用前天眼見於色",
    "T44n1851_020:0853b01": "事。次修慧眼見破相空。次修法眼照見眾生",
    "T44n1851_020:0853b02": "根欲性心及化生法。并見真實如來藏中法",
    "T44n1851_020:0853b03": "界真有。雖見此法。而未能見非有非無如實",
    "T44n1851_020:0853b04": "真空。次修佛眼。以佛眼故。了達法性如實真",
    "T44n1851_020:0853b05": "空。此前三門約對別相佛眼分別。其第四門",
    "T44n1851_020:0853b06": "約對總相佛眼以論。前修天眼見於色事。次",
    "T44n1851_020:0853b07": "修慧眼見破相空。及見佛性如實真空。而不",
    "T44n1851_020:0853b08": "窮盡。次修法眼見法相有及見真有。而不究",
    "T44n1851_020:0853b09": "竟。以前四眼不究竟故。須修佛眼。以佛眼故。",
    "T44n1851_020:0853b10": "於前四眼不窮盡處。一切窮極。此則向前四",
    "T44n1851_020:0853b11": "眼滿足便名佛眼。更無異法。修成次第其相",
    "T44n1851_020:0853b12": "如是。次第四門約境分別。境別四重。一事",
    "T44n1851_020:0853b13": "二法三理四實。陰界入等差別之事。是其事",
    "T44n1851_020:0853b14": "也。苦無常等通相之法。是其法也。破相空義。",
    "T44n1851_020:0853b15": "是其理也。如來藏中一切種義自性常爾。是",
    "T44n1851_020:0853b16": "其實也。此之四重五眼所見。是義云何。今先",
    "T44n1851_020:0853b17": "約就別相五眼而為分別。然後約就總別五",
    "T44n1851_020:0853b18": "眼而為分別。別相五眼分別云何。肉眼天眼",
    "T44n1851_020:0853b19": "唯見事中一色麁事。餘悉不見。如涅槃說。菩",
    "T44n1851_020:0853b20": "薩天眼非直見色。亦見彼色生滅之相。若從",
    "T44n1851_020:0853b21": "是義。亦分見法。少故不論。法眼見於陰界入",
    "T44n1851_020:0853b22": "等一切種事。及見於法。慧眼見於破相空理。",
    "T44n1851_020:0853b23": "佛眼見實。別相如是。總別五眼見境云何。前",
    "T44n1851_020:0853b24": "之四眼是其別故別見四境。後一佛眼是其",
    "T44n1851_020:0853b25": "總故總見四境。就前別中。肉眼天眼見一色",
    "T44n1851_020:0853b26": "麁。而不窮盡。法眼見於陰界入等事相之法。",
    "T44n1851_020:0853b27": "及見一切苦無常等生滅法數。并見真實如",
    "T44n1851_020:0853b28": "來藏中善有之法。亦不窮盡。慧眼見於破相",
    "T44n1851_020:0853b29": "空理。亦見真實如來藏中自體真空。而不究",
    "T44n1851_020:0853c01": "竟。佛眼見前四重之法。悉皆窮盡。故龍樹云。",
    "T44n1851_020:0853c02": "當知佛眼無所不見。無所不聞。無所不知。以",
    "T44n1851_020:0853c03": "其總故。問曰。佛眼正可言見。云何言聞。龍",
    "T44n1851_020:0853c04": "樹釋云。從於耳識而生智慧故說為聞。又復",
    "T44n1851_020:0853c05": "諸根佛眼眷屬故說為聞。次第五門就人分",
    "T44n1851_020:0853c06": "別。人謂凡夫聲聞緣覺菩薩及佛。約就此人",
    "T44n1851_020:0853c07": "分別五眼。於中三門。一隨相分。肉眼天眼見",
    "T44n1851_020:0853c08": "於事相。是凡夫法。判屬凡夫。假使聖有。性屬",
    "T44n1851_020:0853c09": "凡夫。法眼慧眼配人不定。若就觀入次第以",
    "T44n1851_020:0853c10": "論。法眼見於苦無常等生滅法數。判屬二乘。",
    "T44n1851_020:0853c11": "故二乘人入見道時。名法眼淨。慧眼見於平",
    "T44n1851_020:0853c12": "等空理。判屬菩薩。若依從寂起用次第。慧",
    "T44n1851_020:0853c13": "眼見於陰界入等空無我人。判屬二乘。法眼",
    "T44n1851_020:0853c14": "見於一切眾生根欲性心。及見一切化眾生",
    "T44n1851_020:0853c15": "法。判屬菩薩。佛眼在佛。義在可知。二簡勝異",
    "T44n1851_020:0853c16": "劣。上得兼下。下不及上。於此門中。凡夫唯有",
    "T44n1851_020:0853c17": "肉眼天眼。無餘三種。聲聞緣覺具義不定。",
    "T44n1851_020:0853c18": "若依向前觀入之門。彼有法眼肉眼天眼。無",
    "T44n1851_020:0853c19": "餘二種。若依向前起用之門。彼具慧眼肉眼",
    "T44n1851_020:0853c20": "天眼。無餘二種。菩薩之人具前四種。未得佛",
    "T44n1851_020:0853c21": "眼。諸佛如來具足五眼。故經說言。具足五",
    "T44n1851_020:0853c22": "眼成菩提矣。三簡大異小。凡夫二乘是其小",
    "T44n1851_020:0853c23": "也。諸佛菩薩是其大也。就彼小中。下不及上。",
    "T44n1851_020:0853c24": "上得兼下。義如前解。就彼大中。諸佛菩薩齊",
    "T44n1851_020:0853c25": "具五眼。滿不滿異。約人如是。次第六門明",
    "T44n1851_020:0853c26": "其五眼所見分齊。先論肉眼。如龍樹說。凡",
    "T44n1851_020:0853c27": "夫肉眼極遠不能見百由旬。如轉輪王。自斯",
    "T44n1851_020:0853c28": "已還近遠不定。問曰。日月去此四萬二千由",
    "T44n1851_020:0853c29": "旬。世人同見。云何不能滿百由旬。論自釋言。",
    "T44n1851_020:0854a01": "日月有光反照自體。故人見之。非是眼力。又",
    "T44n1851_020:0854a02": "人雖見。不能稱實。故不名見。云何不稱。日月",
    "T44n1851_020:0854a03": "方圓五百由旬。見如扇許。故云不稱。聲聞緣",
    "T44n1851_020:0854a04": "覺肉眼同凡。菩薩肉眼遠近不定。如大品說。",
    "T44n1851_020:0854a05": "近則見於一百由旬。遠極三千大千世界。問",
    "T44n1851_020:0854a06": "曰。近處有何定准而言近見一百由旬。龍樹",
    "T44n1851_020:0854a07": "釋言。為別凡夫轉輪王等故言見百。其實不",
    "T44n1851_020:0854a08": "定。問曰。遠處以何義故不能多見。而言極遠",
    "T44n1851_020:0854a09": "見三千界。論釋有三。一義釋言。三千界外虛",
    "T44n1851_020:0854a10": "空之中有大風輪。與肉眼違。以此障故。不",
    "T44n1851_020:0854a11": "能遠見。第二釋言。若無天眼。強修勝福應能",
    "T44n1851_020:0854a12": "遠見。以有天眼。更不修習殊異勝福。故不遠",
    "T44n1851_020:0854a13": "見。第三釋言。菩薩肉眼亦能遠見。但佛不說。",
    "T44n1851_020:0854a14": "後釋應善。何以得知。如經中說。阿彌陀國報",
    "T44n1851_020:0854a15": "得肉眼徹見無數三千界事。明知不局一三",
    "T44n1851_020:0854a16": "千界。大品說言見三千界。據此言耳。問曰。肉",
    "T44n1851_020:0854a17": "眼不能見於障外之色。云何能見三千界事。",
    "T44n1851_020:0854a18": "論釋有二。一義釋言。雖見三千。障處不見。無",
    "T44n1851_020:0854a19": "障處見。第二釋云。菩薩雖復生在人中。以彼",
    "T44n1851_020:0854a20": "宿世淨業因緣。報得天眼與彼肉眼同在一",
    "T44n1851_020:0854a21": "處。以此天眼開導力故。令彼肉眼得見障外",
    "T44n1851_020:0854a22": "所有之色。問曰。若使天眼導故肉眼得見障",
    "T44n1851_020:0854a23": "外色者。闇中之色天眼開導能得見不。釋言。",
    "T44n1851_020:0854a24": "不得。故論說言。夜闇之時天眼獨用肉眼不",
    "T44n1851_020:0854a25": "見。何故如是。釋言。於彼障外色處有空有明。",
    "T44n1851_020:0854a26": "生識緣具故。得天眼開導令見。闇中之色在",
    "T44n1851_020:0854a27": "於闇中。色處無明。生識緣闕。天眼雖導而不",
    "T44n1851_020:0854a28": "能見。此是一理。又障外色不在障中。彼處",
    "T44n1851_020:0854a29": "顯了牽心義強。故天眼導即便能見。闇中之",
    "T44n1851_020:0854b01": "色在於闇中。無牽心義。故設導之亦不能見。",
    "T44n1851_020:0854b02": "菩薩如是。如來肉眼所見幾何。論釋有二。一",
    "T44n1851_020:0854b03": "云。如來與菩薩同見三千界。第二釋言。佛法",
    "T44n1851_020:0854b04": "難思。所有肉眼亦能遠見。雖能遠見。佛多不",
    "T44n1851_020:0854b05": "用。不以為實。此義如佛聖自在通中宣說。佛",
    "T44n1851_020:0854b06": "於好色不生貪等樂。於彼惡色。不生厭惡。於",
    "T44n1851_020:0854b07": "此二色或時行捨。以是義故。雖得肉眼勝過",
    "T44n1851_020:0854b08": "餘人。而不愛樂。以不愛故不數用之。論釋",
    "T44n1851_020:0854b09": "如是。問曰若使如來肉眼能見遠色。以何義",
    "T44n1851_020:0854b10": "故不名天眼而名肉眼。釋言。此從肉眼因得",
    "T44n1851_020:0854b11": "故名肉眼。又為天眼開導能見。非獨自力。故",
    "T44n1851_020:0854b12": "名肉眼。肉眼如是。次論天眼所見分齊。如龍",
    "T44n1851_020:0854b13": "樹說。凡夫之人修得天眼極遠能見一四天",
    "T44n1851_020:0854b14": "下。凡夫之人報得天眼所見分齊經論不辨。",
    "T44n1851_020:0854b15": "今宜准其住處論之。如經中說。初禪住處如",
    "T44n1851_020:0854b16": "千四天下。二禪住處如二千四天下。三禪住",
    "T44n1851_020:0854b17": "處如三千四天下。四禪住處寬廣無量。雖云",
    "T44n1851_020:0854b18": "無量不定多少。准前階降。應如四千四天下",
    "T44n1851_020:0854b19": "許。亦可不啻所見應爾。文無成判。未可專定。",
    "T44n1851_020:0854b20": "聲聞人中有大有小。其小聲聞見小千界。與",
    "T44n1851_020:0854b21": "彼初禪梵王相似。所言異者。如龍樹說。梵",
    "T44n1851_020:0854b22": "王身在千世界邊。向內能見。向外不見。聲",
    "T44n1851_020:0854b23": "聞不爾。隨身所在。向內向外恒見千界。其大",
    "T44n1851_020:0854b24": "聲聞見中千界。除阿那律。以阿那律專修力",
    "T44n1851_020:0854b25": "故見三千界。是故說為天眼第一。緣覺人中",
    "T44n1851_020:0854b26": "有大有小。小者能見中千世界。大者能見大",
    "T44n1851_020:0854b27": "千世界。菩薩天眼有其二種。一者修起。二者",
    "T44n1851_020:0854b28": "報得。其修起者。隨人大小所見不定。論其極",
    "T44n1851_020:0854b29": "者。見一切界。故地持云。菩薩以其一切世界",
    "T44n1851_020:0854c01": "為通境界。其報得者。大品宣說。極遠能見一",
    "T44n1851_020:0854c02": "三千界。如來天眼亦有二種。一者修得。見一",
    "T44n1851_020:0854c03": "切界。二者報得。與菩薩同見三千界。亦可能",
    "T44n1851_020:0854c04": "見無量世界。准前肉眼。其義應爾。後之三",
    "T44n1851_020:0854c05": "眼不復可以方所論之。唯得約法淺深分別。",
    "T44n1851_020:0854c06": "先論慧眼。聲聞緣覺所得慧眼唯見生空。如",
    "T44n1851_020:0854c07": "地持亦然。設得法空。少不足言。菩薩慧眼具",
    "T44n1851_020:0854c08": "見二空。而不窮盡。如來慧眼見空畢竟。次論",
    "T44n1851_020:0854c09": "法眼。聲聞緣覺所得法眼但能見於陰界諸",
    "T44n1851_020:0854c10": "入及四真諦十二緣等。雖見此法。總相麁觀",
    "T44n1851_020:0854c11": "不能微細。菩薩法眼了達眾生根欲性心及",
    "T44n1851_020:0854c12": "一切法。於一切法。若總若別麁細悉知。而不",
    "T44n1851_020:0854c13": "窮盡。如來法眼了知眾生根欲性心及一切",
    "T44n1851_020:0854c14": "法。悉皆窮極。次論佛眼。二乘全無。菩薩人中",
    "T44n1851_020:0854c15": "進退不定。一義分別。地前菩薩聞見佛性。以",
    "T44n1851_020:0854c16": "聞見故名大聲聞。地上菩薩眼見佛性。以眼",
    "T44n1851_020:0854c17": "見故說之為證。若依涅槃。九地已還聞見佛",
    "T44n1851_020:0854c18": "性。十地眼見而未明了。但見自身所有佛性。",
    "T44n1851_020:0854c19": "不見眾生。故名不了。又於自身十分見一。故",
    "T44n1851_020:0854c20": "名不了。如來佛眼見性窮極。五眼所見分齊",
    "T44n1851_020:0854c21": "如是。次第七門辨定其因。五眼之因有通",
    "T44n1851_020:0854c22": "有別。通而論之。一切諸行悉共得之。故大品",
    "T44n1851_020:0854c23": "云。菩薩修學波若波羅蜜淨於五眼。波若既",
    "T44n1851_020:0854c24": "然。餘行皆爾。何故不言生於五眼乃云淨乎。",
    "T44n1851_020:0854c25": "龍樹自釋。菩薩之人先有肉眼。亦有四眼",
    "T44n1851_020:0854c26": "分。結使覆故不得淨。如鏡性明。垢故不見。若",
    "T44n1851_020:0854c27": "除其垢。照明如本。如彼天眼慧眼法眼及以",
    "T44n1851_020:0854c28": "佛眼。非是新起。故不名生。本有今顯故但言",
    "T44n1851_020:0854c29": "淨。以斯准驗。佛德本有。義在不虛。蓋一相",
    "T44n1851_020:0855a01": "言。於中分別。亦有生義。通相如是。若別論",
    "T44n1851_020:0855a02": "之。布施燈明淨物因緣得於肉眼。持戒禪定",
    "T44n1851_020:0855a03": "因緣力故得於天眼。持戒因緣得於欲界有",
    "T44n1851_020:0855a04": "報天眼。禪定因緣得色界上一切天眼。修習",
    "T44n1851_020:0855a05": "無量淨慧因緣得餘三眼。又論宣說。修習無",
    "T44n1851_020:0855a06": "量功德智慧得餘三眼。次第八門約對十眼",
    "T44n1851_020:0855a07": "共相收攝。十眼如彼華嚴中說。一是肉眼。見",
    "T44n1851_020:0855a08": "一切色。二是天眼。見諸眾生死此生彼。三是",
    "T44n1851_020:0855a09": "慧眼。見一切眾生諸根差別。四是法眼。見",
    "T44n1851_020:0855a10": "一切法真實之相。謂見諸法第一義相。五是",
    "T44n1851_020:0855a11": "佛眼。見佛十力。六是智眼。分別了知一切種",
    "T44n1851_020:0855a12": "法。七是明眼。謂見一切諸佛光明。八出生死",
    "T44n1851_020:0855a13": "眼。見涅槃法。九無礙眼。見一切法無有障礙。",
    "T44n1851_020:0855a14": "十是普眼。謂見法界平等法門。十中初一是",
    "T44n1851_020:0855a15": "前肉眼。亦兼天眼。見細遠色是天眼故。第二",
    "T44n1851_020:0855a16": "天眼是前天眼。第三慧眼第五佛眼第六智",
    "T44n1851_020:0855a17": "眼第七明眼第八出生死眼第九無礙眼。此",
    "T44n1851_020:0855a18": "之六種是前法眼。第四法眼是前慧眼。見真",
    "T44n1851_020:0855a19": "諦故。第十普眼是前佛眼。佛眼普見平等真",
    "T44n1851_020:0855a20": "法故名普眼。五眼之義辨之略爾。",
    "T44n1851_020:0855a21": "六通義九門分別(一釋名　二論體　三修",
    "T44n1851_020:0855a22": "得之義　四大小不同　五三性分別　六三業分別",
    "T44n1851_020:0855a23": "　七通明示現等分別　八修起次第　九依經辨相)",
    "T44n1851_020:0855a24": "第一釋名。作用無壅。名之為通。通別不同一",
    "T44n1851_020:0855a25": "門說六。名字是何。一名身通。二名天眼。三名",
    "T44n1851_020:0855a26": "天耳。四他心智。五宿命智。六漏盡通。是其名",
    "T44n1851_020:0855a27": "也。於中解釋曲有三門。一定其名。二釋其義。",
    "T44n1851_020:0855a28": "第三料簡眼等諸根有其立通不立通義。定",
    "T44n1851_020:0855a29": "之如何。六中天耳他心宿命。此之三通名義",
    "T44n1851_020:0855b01": "是定。天耳一通就根彰名。他心宿命從境立",
    "T44n1851_020:0855b02": "稱。知於他心名他心通。知於宿命名宿命通。",
    "T44n1851_020:0855b03": "漏盡一通其名是定。其義不定。經論之中唯",
    "T44n1851_020:0855b04": "名漏盡。故名是定。及論其義。別有二種。一無",
    "T44n1851_020:0855b05": "學聖智能盡諸漏名漏盡通。此之一通就能",
    "T44n1851_020:0855b06": "彰名。能盡漏故。亦得名為遣患立稱。二知",
    "T44n1851_020:0855b07": "漏盡名漏盡通。此之一義從境立目。身通天",
    "T44n1851_020:0855b08": "眼。此之二種名之與義並皆不定。身通之中。",
    "T44n1851_020:0855b09": "或名身通。或名神通。或曰神足。是名不定。尋",
    "T44n1851_020:0855b10": "名解義。其義各異。是義不定。異相如何。其身",
    "T44n1851_020:0855b11": "通者。或從所依以彰其名。或復從境。依於自",
    "T44n1851_020:0855b12": "己假名色身運變自在名為身通。此則從其",
    "T44n1851_020:0855b13": "所依彰名。於外色身轉變自在名為身通。此",
    "T44n1851_020:0855b14": "則從其境界立稱。其神通者。就能彰名。所為",
    "T44n1851_020:0855b15": "神異目之為神。作用無壅謂之為通。故曰就",
    "T44n1851_020:0855b16": "能。其神足者。從能就喻以立其名。神者從能。",
    "T44n1851_020:0855b17": "義如前解。足者就喻。遊涉往來事同脚足故",
    "T44n1851_020:0855b18": "名為足。天眼通中。或復說為生死智通。是名",
    "T44n1851_020:0855b19": "不定。尋名解義。其義各異。是義不定。異相如",
    "T44n1851_020:0855b20": "何。天眼通者就根彰名。生死智通從境立稱。",
    "T44n1851_020:0855b21": "以是義故。身通天眼名之與義並皆不定。定",
    "T44n1851_020:0855b22": "之麁爾。次須解釋。其身通者。色形聚積故名",
    "T44n1851_020:0855b23": "為身。於此身中作用無壅故名身通。其神通",
    "T44n1851_020:0855b24": "者。窮潛難測故名為神。又復神異亦名為",
    "T44n1851_020:0855b25": "神。通義如前。言神足者。神同前釋。所為自在",
    "T44n1851_020:0855b26": "遊涉如足故云神足。天眼通者。一切禪定名",
    "T44n1851_020:0855b27": "為天住。依禪得眼故名天眼。照矚無壅名天",
    "T44n1851_020:0855b28": "眼通。生死智通者。未來起盡說為生死。於此",
    "T44n1851_020:0855b29": "生死照見無壅名生死智通。然此天眼與生",
    "T44n1851_020:0855c01": "死智說有離合。如彼增一阿含之中。別分為",
    "T44n1851_020:0855c02": "二。以別分故。彼經之中建立七通。此有何別。",
    "T44n1851_020:0855c03": "照現色像名為天眼。因現所見尋知未來死",
    "T44n1851_020:0855c04": "此生彼。名生死智。以有此別故分為二。又如",
    "T44n1851_020:0855c05": "華嚴十明之中。亦分為二。照現色像。說之以",
    "T44n1851_020:0855c06": "為天眼智明。能知未來死此生彼。說之以為",
    "T44n1851_020:0855c07": "盡知未來際劫智明。其餘經論多合為一。所",
    "T44n1851_020:0855c08": "以然者。由其天眼照現色像。尋知未來死此",
    "T44n1851_020:0855c09": "生彼。有此相由故合為一。天耳通者。天同",
    "T44n1851_020:0855c10": "前釋。依禪得耳故名天耳。聽聞無壅名天耳",
    "T44n1851_020:0855c11": "通。他心通者。非己之慮名曰他心。於此他心。",
    "T44n1851_020:0855c12": "照知無壅名他心通。問曰。此通非直知他心。",
    "T44n1851_020:0855c13": "亦知想等。何故偏名他心通乎。以心是主故",
    "T44n1851_020:0855c14": "名他心。又復想等諸心數法通名為心。故名",
    "T44n1851_020:0855c15": "他心。宿命通者。事謝於往。目之為宿。往法相",
    "T44n1851_020:0855c16": "續。名之為命。於此宿命。照知無壅名宿命通。",
    "T44n1851_020:0855c17": "問曰。此通非直知命。亦知過去八種事六種",
    "T44n1851_020:0855c18": "同行。以何義故偏名宿命。不言宿世名性等",
    "T44n1851_020:0855c19": "乎。以命報主故偏言之。又命最後。據後以彰",
    "T44n1851_020:0855c20": "故云宿命。漏盡通者。結患斯已稱曰漏盡。於",
    "T44n1851_020:0855c21": "此漏盡。照知無壅名漏盡通。又無學智能盡",
    "T44n1851_020:0855c22": "諸漏。是故亦名漏盡智通。名義且然。次須料",
    "T44n1851_020:0855c23": "簡眼等六根有其立通不立通義。於六根中。",
    "T44n1851_020:0855c24": "三根立通。謂眼耳意。天眼通者。依眼根說。天",
    "T44n1851_020:0855c25": "耳通者。依耳根說。自餘四通依意根說。三根",
    "T44n1851_020:0855c26": "不立。謂鼻舌身。何故而然。若唯就佛。諸佛如",
    "T44n1851_020:0855c27": "來六根互用齊得立通。但六通義該及餘人。",
    "T44n1851_020:0855c28": "今宜通約餘人釋之。六根之中。眼耳二根離",
    "T44n1851_020:0855c29": "中生知。有能遠見遠聞之義。故得立通。意根",
    "T44n1851_020:0856a01": "一種離合俱知。最得自在。故立多通。鼻舌身",
    "T44n1851_020:0856a02": "根合中生知。塵來至根方始覺知。無遠通義。",
    "T44n1851_020:0856a03": "故不說通。問曰。六中有其身通。云何說言身",
    "T44n1851_020:0856a04": "根之中不立通乎。釋言。身通於彼假名色身",
    "T44n1851_020:0856a05": "之中運變自在名為身通。非於身根覺知自",
    "T44n1851_020:0856a06": "在名為身通。是以說言身根不立人問。若",
    "T44n1851_020:0856a07": "使鼻舌身根塵合方知不立通者。華嚴經說。",
    "T44n1851_020:0856a08": "菩薩鼻根聞於無色宮殿之香。又如十住斷",
    "T44n1851_020:0856a09": "結經中說有鼻通。過於眼耳。云何說言鼻不",
    "T44n1851_020:0856a10": "立通。釋言。六通三乘共法。二乘之人鼻舌身",
    "T44n1851_020:0856a11": "根無有通義。為是不立。若於大乘不共法中。",
    "T44n1851_020:0856a12": "諸佛菩薩六根互用。一一根中具一切用。說",
    "T44n1851_020:0856a13": "通無過。又佛菩薩法身自在用無障礙。一切",
    "T44n1851_020:0856a14": "諸根悉皆是通。不得取彼將難六通。名義如",
    "T44n1851_020:0856a15": "是。次第二門辨其體性。於中曲有五門分",
    "T44n1851_020:0856a16": "別。一約色心非色心等三聚分別。第二約就",
    "T44n1851_020:0856a17": "六識分別。第三約就十一智義而為分別。第",
    "T44n1851_020:0856a18": "四約就十明分別。第五約就慧心二種解脫",
    "T44n1851_020:0856a19": "分別。初約色心非色心等而分別者。有人釋",
    "T44n1851_020:0856a20": "言。眼耳二通色法為體。清淨色根為通體故。",
    "T44n1851_020:0856a21": "餘之四通心法為體。慧為體故。此義不然。須",
    "T44n1851_020:0856a22": "有分別。天眼天耳體實是色。不以眼耳而",
    "T44n1851_020:0856a23": "為通體。當知通體悉是智慧心法為體。何以",
    "T44n1851_020:0856a24": "得知。依如毘曇。將其十智分別六通。六通",
    "T44n1851_020:0856a25": "悉是十智所收。明知非色。又成實中辨六通",
    "T44n1851_020:0856a26": "義創始標言六通智品。若使四通體性是智",
    "T44n1851_020:0856a27": "二通非者。彼應標言四通智品。何故乃云六",
    "T44n1851_020:0856a28": "通智品。又華嚴中開分六通以為十明。十明",
    "T44n1851_020:0856a29": "是智。何得說言二通是色。又地論云。四通",
    "T44n1851_020:0856b01": "名智。天眼名見。四通智者。身通天耳他心宿",
    "T44n1851_020:0856b02": "命。彼論既說天耳為智。明知天耳通體非色。",
    "T44n1851_020:0856b03": "天耳既爾。天眼亦然。但彼論中以眼照矚就",
    "T44n1851_020:0856b04": "用名見。論體是智。故經名為生死智通。約就",
    "T44n1851_020:0856b05": "色等分別如是(此一門竟)。次第二門約就六識分",
    "T44n1851_020:0856b06": "別六通。論者不同。若依毘曇。眼耳二通以",
    "T44n1851_020:0856b07": "其眼耳二識相應慧數為體。以此二通定外",
    "T44n1851_020:0856b08": "用故。餘之四通意識相應慧數為體。良定用",
    "T44n1851_020:0856b09": "故。彼宗之中諸心心法同時而有。故說相應",
    "T44n1851_020:0856b10": "慧數為體。若依成實。六通皆以第六意識彼",
    "T44n1851_020:0856b11": "行心中慧為體性。彼宗五識全無智慧。故不",
    "T44n1851_020:0856b12": "宣說五識中慧以之為體。又彼宗中諸心心",
    "T44n1851_020:0856b13": "法前後別起。故不宣說相應之慧而為通體。",
    "T44n1851_020:0856b14": "大乘法中宣說凡夫二乘神通。多同毘曇。亦",
    "T44n1851_020:0856b15": "說心法同時有故。說佛菩薩所得神通悉以",
    "T44n1851_020:0856b16": "意識相應之慧。以之為體。以如實慧為通體",
    "T44n1851_020:0856b17": "故(此二門竟)。次第三門約十一智而為分別。十",
    "T44n1851_020:0856b18": "一智者。所謂十智及如實智。是十一也。何者",
    "T44n1851_020:0856b19": "十智。苦智集智滅智道智即以為四。法智比",
    "T44n1851_020:0856b20": "智通前為六。前四諦智在欲界名為法智。在",
    "T44n1851_020:0856b21": "上二界說為比智。盡智無生智通前為八。向",
    "T44n1851_020:0856b22": "前六智在無學果說為盡智無生智矣。此前",
    "T44n1851_020:0856b23": "八智一向無漏。第九等智一向有漏。第十他",
    "T44n1851_020:0856b24": "心通漏無漏。十智如是。此義如前十智章中",
    "T44n1851_020:0856b25": "具廣分別。如實智者。諸佛菩薩離增上慢。於",
    "T44n1851_020:0856b26": "一切法悉知。如實知。非是不知妄稱知。故名",
    "T44n1851_020:0856b27": "如實智。若論其體。如地持說。謂清淨智一切",
    "T44n1851_020:0856b28": "智無礙智是。此如向前三智章中具廣辨釋。",
    "T44n1851_020:0856b29": "今約此智分別六通。小乘六通十智所收。大",
    "T44n1851_020:0856c01": "乘六通如實智攝。小乘六通十智所收。其相",
    "T44n1851_020:0856c02": "云何。如毘曇說。身通天眼天耳宿命。此之",
    "T44n1851_020:0856c03": "四通一等智性。唯有漏故。他心一通具五智",
    "T44n1851_020:0856c04": "性。若知他人有漏之心則等智性。若知他人",
    "T44n1851_020:0856c05": "無漏之心則是道智法比智性。知於欲界無",
    "T44n1851_020:0856c06": "漏他心則法智性。知於上界無漏他心則比",
    "T44n1851_020:0856c07": "智性。知上知下通道知性。知於有漏及與",
    "T44n1851_020:0856c08": "無漏通皆是其他心之智。是故他心具五智",
    "T44n1851_020:0856c09": "性。問曰。知於無漏他心。以何義故則得名為",
    "T44n1851_020:0856c10": "道智性乎。無漏他心體性是道。故知此心得",
    "T44n1851_020:0856c11": "名道智。若爾所知有漏他心體是苦集。能知",
    "T44n1851_020:0856c12": "之智何故不名苦集智乎。釋言。應齊。但彼所",
    "T44n1851_020:0856c13": "知無漏他心體性微細。與彼道諦淺深相似。",
    "T44n1851_020:0856c14": "知彼心者則能知道。故知彼心則道智性。有",
    "T44n1851_020:0856c15": "漏他心事相浮麁。苦集之理其義微細。夫智",
    "T44n1851_020:0856c16": "麁者不及其細。是故知於有漏他心不得名",
    "T44n1851_020:0856c17": "為苦集之智。此釋麁似細窮猶非。更須微窮。",
    "T44n1851_020:0856c18": "問曰。知他無漏心者為當知他無漏心事。為",
    "T44n1851_020:0856c19": "當知他無漏心上道如迹乘四義通理。釋言。",
    "T44n1851_020:0856c20": "正論知他心事。若當知理。理相互通不分自",
    "T44n1851_020:0856c21": "他。云何得名他心智乎。問曰。若此知他心事",
    "T44n1851_020:0856c22": "不緣理者。論文自判。雖於十六行除闇非無",
    "T44n1851_020:0856c23": "漏。云何得名為道智乎。釋言。此義實難不易。",
    "T44n1851_020:0856c24": "須有消息。正論此通知他心時非是無漏。亦",
    "T44n1851_020:0856c25": "非道智。而彼論中名無漏者。近於無漏似無",
    "T44n1851_020:0856c26": "漏故名為無漏。又近無漏。始末通說故名無",
    "T44n1851_020:0856c27": "漏。又復說之為道智。亦以近道似於道觀名",
    "T44n1851_020:0856c28": "具道智。又復近道。始末通說名具道智。是義",
    "T44n1851_020:0856c29": "云何。凡欲知他無漏心時要先觀其道如跡",
    "T44n1851_020:0857a01": "乘通相之理。然後就上測知他心。是故始終",
    "T44n1851_020:0857a02": "通相說之名為道智。名為無漏。簡始論終此",
    "T44n1851_020:0857a03": "非無漏。亦非道智。問曰。何故欲知他人無漏",
    "T44n1851_020:0857a04": "心事要先觀理。然後就上測知他心。不得望",
    "T44n1851_020:0857a05": "直知他心事。釋言。道如跡乘之理從煗等來",
    "T44n1851_020:0857a06": "數觀純熟。擬心則見無漏他心本來未知。那",
    "T44n1851_020:0857a07": "含已上方始學觀。凡欲知難必須從易。是故",
    "T44n1851_020:0857a08": "欲知無漏他心必先觀理。理觀是彼決定近",
    "T44n1851_020:0857a09": "因。故通說之。云具道智。問曰。若知無漏他心",
    "T44n1851_020:0857a10": "必先觀理。從近方便名道智者。知有漏心亦",
    "T44n1851_020:0857a11": "應如是。何以不得從近方便名苦集智。釋言。",
    "T44n1851_020:0857a12": "不類。彼無漏中理觀在前。知心在後。先易後",
    "T44n1851_020:0857a13": "難。故先觀理然後知心。彼有漏中凡夫本來",
    "T44n1851_020:0857a14": "數知他心。本數知時未觀苦集。是故不從苦",
    "T44n1851_020:0857a15": "集觀入。不從入故不得說之具苦集智。又復",
    "T44n1851_020:0857a16": "他人有漏之心本來數知。知之則易。苦集之",
    "T44n1851_020:0857a17": "理本來未見煗等已來方始學觀。知之則難。",
    "T44n1851_020:0857a18": "易知之者不藉難知而為方便。苦集之觀非",
    "T44n1851_020:0857a19": "彼近因。不得通說為苦集智。意見且然。縱",
    "T44n1851_020:0857a20": "有異釋都謂是難。他心如是。漏盡通中攝",
    "T44n1851_020:0857a21": "智不定。或六或八或具十智。若知漏盡名漏",
    "T44n1851_020:0857a22": "盡智則六智性。所謂滅智法智比智盡無生",
    "T44n1851_020:0857a23": "智及與等智。知欲界滅名為法智。知上界",
    "T44n1851_020:0857a24": "滅名為比智。知上知下通名滅智。無學觀滅",
    "T44n1851_020:0857a25": "名盡無生。有漏心緣則是等智。除苦集道",
    "T44n1851_020:0857a26": "及他心智。彼非盡故。若彼聖人無學聖慧",
    "T44n1851_020:0857a27": "能盡諸漏名漏盡智則八智性。除彼等智及",
    "T44n1851_020:0857a28": "他心智等智不能究竟盡結。故除等智無學",
    "T44n1851_020:0857a29": "息求不推他心故。除他心餘八皆能究竟盡",
    "T44n1851_020:0857b01": "結。故具八智。問曰。法智云何能得究竟盡結",
    "T44n1851_020:0857b02": "說具法智。釋言。欲界滅道法智能斷上結得",
    "T44n1851_020:0857b03": "無學故。若當宣說漏盡人得名漏盡通則十",
    "T44n1851_020:0857b04": "智性。小乘如是。大乘法中如實智攝。其相云",
    "T44n1851_020:0857b05": "何。彼初五通皆一切智無礙智收。漏盡通中",
    "T44n1851_020:0857b06": "知於漏盡名漏盡通。亦一切智無礙智攝。若",
    "T44n1851_020:0857b07": "證盡漏名漏盡通清淨智收。約就諸智分別",
    "T44n1851_020:0857b08": "如是(此三門竟)。次第四門約對十明分別六通。十",
    "T44n1851_020:0857b09": "明如彼花嚴經說。彼說六通以為十明。故須",
    "T44n1851_020:0857b10": "約之分別六通。相狀如何。他心通者。彼說。為",
    "T44n1851_020:0857b11": "一他心智明。宿命通者。彼說。為一宿命智明。",
    "T44n1851_020:0857b12": "餘之四通各分為二。身通為二。一名安住無",
    "T44n1851_020:0857b13": "畏神力智明。轉變自在於十方界往來無礙。",
    "T44n1851_020:0857b14": "二名種種色身智明。能現種種諸身差別。天",
    "T44n1851_020:0857b15": "眼分二。一天眼智明。於現色像照矚分明。二",
    "T44n1851_020:0857b16": "盡未來際劫智明。了達未來死此生彼。天耳",
    "T44n1851_020:0857b17": "分二。一天耳智明。能聞遠聲。二無量種種音",
    "T44n1851_020:0857b18": "聲智明。解了一切眾生語言音聲差別。漏盡",
    "T44n1851_020:0857b19": "分二。一如實智明。證法實性能盡諸漏。二滅",
    "T44n1851_020:0857b20": "定智明。了知三乘滅盡之法。約對十明分別",
    "T44n1851_020:0857b21": "如是(此四門竟)。次第五門約對二脫分別六通。言",
    "T44n1851_020:0857b22": "二脫者。一慧解脫。二心解脫。經說二脫有其",
    "T44n1851_020:0857b23": "兩種。其一義者。斷除愛結定心自在名心解",
    "T44n1851_020:0857b24": "脫。斷絕無明智慧無礙名慧解脫。故經說言。",
    "T44n1851_020:0857b25": "斷癡慧明。除愛心脫。維摩宣說。永滅癡愛起",
    "T44n1851_020:0857b26": "於明脫。亦當此門。於此門中六通悉是慧解",
    "T44n1851_020:0857b27": "脫收。智慧故。心脫乃是六通所依。六通之",
    "T44n1851_020:0857b28": "因非正通體。第二義者。如涅槃說。斷除一切",
    "T44n1851_020:0857b29": "性結煩惱真心出障名心解脫。彼文說言。貪",
    "T44n1851_020:0857c01": "欲嗔癡永斷滅。滅故名心解脫。故知斷除性",
    "T44n1851_020:0857c02": "結煩惱為心解脫。又彼文言。是心本性不共",
    "T44n1851_020:0857c03": "貪欲嗔癡和合。譬如日月雖為煙雲塵霧等",
    "T44n1851_020:0857c04": "覆。而不與彼五翳和合。以不合故諸佛菩薩",
    "T44n1851_020:0857c05": "永破貪欲名心解脫。故知真心出煩惱障名",
    "T44n1851_020:0857c06": "心脫。斷事無知於一切法照見無礙名慧解",
    "T44n1851_020:0857c07": "脫。故彼文言。於一切法所知無礙名慧解",
    "T44n1851_020:0857c08": "脫。於此門中六通是其二脫所攝。攝相云何。",
    "T44n1851_020:0857c09": "前之五通慧解脫收。故涅槃云。因慧解脫昔",
    "T44n1851_020:0857c10": "所不聞而今得聞。昔所不見而今得見。昔所",
    "T44n1851_020:0857c11": "不到而今得到。亦應說言。昔所不知而今得",
    "T44n1851_020:0857c12": "知。文略不辨。不聞得聞是天耳通。不見得見",
    "T44n1851_020:0857c13": "是天眼通。不到得到是其身通。不知得知是",
    "T44n1851_020:0857c14": "其他心宿命二通。漏盡通中義有兩兼。一自",
    "T44n1851_020:0857c15": "證漏盡名漏盡通心解脫收。二知他漏盡名",
    "T44n1851_020:0857c16": "漏盡通慧解脫攝。體性如是。",
    "T44n1851_020:0857c17": "次第三門明其六通修得之義。得有二種。一",
    "T44n1851_020:0857c18": "離欲得。二方便得。斷離下欲得上禪時即得",
    "T44n1851_020:0857c19": "依禪所有神通名離欲得。從修方便而有所",
    "T44n1851_020:0857c20": "得名方便得。依如毘曇彼六通中漏盡一通",
    "T44n1851_020:0857c21": "唯離欲得。天眼天耳唯方便得。餘之三通亦",
    "T44n1851_020:0857c22": "離欲得亦方便得。何故漏盡唯離欲得。結盡",
    "T44n1851_020:0857c23": "之處無漏聖德。即是通故。此乃宣說。自證漏",
    "T44n1851_020:0857c24": "盡為漏盡通唯離欲得。若知他人漏盡不盡",
    "T44n1851_020:0857c25": "為漏盡通以他心通應須方便。今從一義。故",
    "T44n1851_020:0857c26": "略不說。何故天眼天耳二通唯方便得。毘曇",
    "T44n1851_020:0857c27": "宣說。眼耳二通體是無記。定外作用不與定",
    "T44n1851_020:0857c28": "俱。斷離下欲得上定時不得此通。以是義故",
    "T44n1851_020:0857c29": "非離欲得。得定之後別修方便方始得之。以",
    "T44n1851_020:0858a01": "是義故唯方便得。何故餘三亦離欲得亦方",
    "T44n1851_020:0858a02": "便得。彼性是善與定心俱。斷離下欲得上定",
    "T44n1851_020:0858a03": "時即便得之。故離欲得。離下欲時雖復得之。",
    "T44n1851_020:0858a04": "但可成就而不現前。不得現用更作方便乃",
    "T44n1851_020:0858a05": "得現用。故方便得。如財異處雖復屬己不得",
    "T44n1851_020:0858a06": "現用。方便往取始得現用。彼亦如是。若依成",
    "T44n1851_020:0858a07": "實漏盡一通唯離欲得。與毘曇同。餘之五通",
    "T44n1851_020:0858a08": "唯方便得。何故如是。彼宗宣說。一切功德",
    "T44n1851_020:0858a09": "修得之後成就不失方名為得。無有未修未",
    "T44n1851_020:0858a10": "現之法豫名為得。以是義故身通等五離下",
    "T44n1851_020:0858a11": "欲時未名為得。修後乃得。故方便得。若依大",
    "T44n1851_020:0858a12": "乘諸佛菩薩自證漏盡名漏盡通。唯離欲得。",
    "T44n1851_020:0858a13": "知他漏盡及餘五通亦離欲得亦方便得。何",
    "T44n1851_020:0858a14": "故如是。大乘六通用如實慧以之為體。彼體",
    "T44n1851_020:0858a15": "即定。斷離煩惱內證寂滅如實定時即得彼",
    "T44n1851_020:0858a16": "定通。故離欲得。初修之時假想方便熏發真",
    "T44n1851_020:0858a17": "心中作用隨生。故方便得。云何得知大乘六",
    "T44n1851_020:0858a18": "通皆與定俱。如維摩說。諸佛如來常在三昧",
    "T44n1851_020:0858a19": "悉見佛國。不以二相。天眼既然。餘通亦爾。故",
    "T44n1851_020:0858a20": "皆即定。以即定故悉離欲得。問曰。漏盡離欲",
    "T44n1851_020:0858a21": "得者。離何地欲得漏盡通。釋言。分別有三。一",
    "T44n1851_020:0858a22": "簡終異始。離非想欲得漏盡通。離下地欲非",
    "T44n1851_020:0858a23": "漏盡故。二據終攝始。斷離非想一地欲已。下",
    "T44n1851_020:0858a24": "諸地中對治無漏悉皆增明通攝以為漏盡智",
    "T44n1851_020:0858a25": "通。三隨分通論。於諸地中隨分離欲所得無",
    "T44n1851_020:0858a26": "漏皆漏盡通。故地持中宣說菩薩有漏盡通。",
    "T44n1851_020:0858a27": "問曰。漏盡離欲得者。為離下欲得上功德。為",
    "T44n1851_020:0858a28": "離上欲得下功德。為當離於自地之欲得自",
    "T44n1851_020:0858a29": "地德。釋言。兼有是義。云何。如斷欲結得初禪",
    "T44n1851_020:0858b01": "地無漏功德。如是一切名斷下欲得上功德。",
    "T44n1851_020:0858b02": "如斷二禪至非想結得初禪地勝分無漏。如",
    "T44n1851_020:0858b03": "是一切名斷上欲得下功德。何者初禪勝分",
    "T44n1851_020:0858b04": "無漏。依如毘曇初禪無漏能斷初禪至非想",
    "T44n1851_020:0858b05": "結。成實大乘初禪無漏能斷三界一切煩惱。",
    "T44n1851_020:0858b06": "於此治中能斷二禪至非想惑名為初禪勝",
    "T44n1851_020:0858b07": "分無漏。此之無漏要斷上結方始得之。已前",
    "T44n1851_020:0858b08": "不得。斷初禪結還得初禪無漏功德。名為斷",
    "T44n1851_020:0858b09": "除自地煩惱得自地德。如是一切。問曰。一切",
    "T44n1851_020:0858b10": "離欲得者。為當得於先所得法。為當得於先",
    "T44n1851_020:0858b11": "所未得。若唯得於先所得法無漏功德本來",
    "T44n1851_020:0858b12": "未得。離欲之時不應得之。若通得於先所未",
    "T44n1851_020:0858b13": "得。是則凡夫離欲之時應得無漏。聲聞緣覺",
    "T44n1851_020:0858b14": "離欲之時應得初禪一切功德。若具得之應",
    "T44n1851_020:0858b15": "同諸佛。餘地亦爾。釋言。離欲所得不定。或有",
    "T44n1851_020:0858b16": "但得先所得法。凡夫本來曾得諸禪乃得依",
    "T44n1851_020:0858b17": "禪所生功德。有時退起下地煩惱失上功德。",
    "T44n1851_020:0858b18": "後斷下結還得本昔所失之法。不得無漏。良",
    "T44n1851_020:0858b19": "以凡夫於無漏法無有趣向之方便故。或有",
    "T44n1851_020:0858b20": "通得先所未得。聖人斷離下地結時通得上",
    "T44n1851_020:0858b21": "地無漏功德。先有趣向之方便。故雖復得之",
    "T44n1851_020:0858b22": "各有分限。不得過量。為是小聖不得同佛。是",
    "T44n1851_020:0858b23": "義云何。今且約就初禪釋之。餘類可知。初",
    "T44n1851_020:0858b24": "禪地中無漏功德品殊無量。於中具有聲聞",
    "T44n1851_020:0858b25": "緣覺菩薩佛德。隨其分限未離欲前作方便",
    "T44n1851_020:0858b26": "者。離欲已後則便得之。無方便者。離欲不得。",
    "T44n1851_020:0858b27": "為是聲聞離欲之時但得聲聞無漏功德。不",
    "T44n1851_020:0858b28": "得餘人無漏功德。如是一切。又初禪德障有",
    "T44n1851_020:0858b29": "三種。一下地障。欲界煩惱障初禪德。二自地",
    "T44n1851_020:0858c01": "障。初禪煩惱障初禪德。三上地障。二禪已上",
    "T44n1851_020:0858c02": "一切煩惱障初禪功德。就下障中麁細無量。",
    "T44n1851_020:0858c03": "聲聞斷麁得初禪中麁品功德。緣覺之人所",
    "T44n1851_020:0858c04": "斷漸細所得漸勝。乃至諸佛斷之方盡所得",
    "T44n1851_020:0858c05": "窮極。自地障中品亦無量。聲聞斷麁得初禪",
    "T44n1851_020:0858c06": "中麁品功德。緣覺轉細所得漸勝。至佛乃窮。",
    "T44n1851_020:0858c07": "所得方極。上地障中品亦無量。隨分斷除。所",
    "T44n1851_020:0858c08": "得各別。初禪既然。餘禪亦爾。以是義故離欲",
    "T44n1851_020:0858c09": "雖得先所未得不即同佛。問曰。若言初禪煩",
    "T44n1851_020:0858c10": "惱還能障於初禪功德。二禪已上至非想結",
    "T44n1851_020:0858c11": "亦能障於初禪德者。菩薩十地初地中障還",
    "T44n1851_020:0858c12": "能障於初地德不。二地乃至佛地之障亦能",
    "T44n1851_020:0858c13": "障於初地德不。釋有同異。異而論之八禪是",
    "T44n1851_020:0858c14": "其生得之處。初禪地中所生無漏能斷三界",
    "T44n1851_020:0858c15": "一切煩惱。所斷煩惱望其能斷齊有障義。餘",
    "T44n1851_020:0858c16": "禪亦爾。十地斷障分齊別處。初地之解不能",
    "T44n1851_020:0858c17": "斷二地處障乃至佛地障。以不斷故。二地家",
    "T44n1851_020:0858c18": "障乃至佛障不障初地。餘地亦爾。如見道解",
    "T44n1851_020:0858c19": "與修道解不雜對治。又問。十地是斷德得處",
    "T44n1851_020:0858c20": "可斷下過得上地德。八禪既非斷得之處。離",
    "T44n1851_020:0858c21": "下過時不應得於上禪功德。釋言。淨禪是斷",
    "T44n1851_020:0858c22": "得處與十地同。故離下欲得上禪德。淨望無",
    "T44n1851_020:0858c23": "漏是生得處。故依下禪所發無漏能斷自地",
    "T44n1851_020:0858c24": "及上地中一切煩惱。斷彼結時得下地中無",
    "T44n1851_020:0858c25": "漏功德。設用餘禪斷上煩惱亦得下地無漏",
    "T44n1851_020:0858c26": "功德。同治修故不同十地位位別斷。異義如",
    "T44n1851_020:0858c27": "是。同而論之十地位法一一位中。麁細塵算",
    "T44n1851_020:0858c28": "障亦無量。且論初地。餘類可知。於初地中麁",
    "T44n1851_020:0858c29": "品之障淨心時斷得初地中麁品功德。其微",
    "T44n1851_020:0859a01": "細者二地時斷。得初地中漸勝功德。初地家",
    "T44n1851_020:0859a02": "障至佛。乃至所得功德至佛乃窮。以初地障",
    "T44n1851_020:0859a03": "諸地共斷故諸地中所斷之障同障初地。餘",
    "T44n1851_020:0859a04": "地亦爾。華嚴宣說。菩薩一地普攝一切諸地",
    "T44n1851_020:0859a05": "功德。義當此門。此望法位與禪地同。問曰。前",
    "T44n1851_020:0859a06": "說。漏盡智通是離欲得。離相云何。如前斷結",
    "T44n1851_020:0859a07": "章中具辨。不可更論。問曰。毘曇說身通等",
    "T44n1851_020:0859a08": "亦離欲得。所離之欲與障通壅為一為異。釋",
    "T44n1851_020:0859a09": "言不同。彼所離欲染污煩惱。障通之壅不染",
    "T44n1851_020:0859a10": "無知。又所離欲斷離之時得禪。得通障通之",
    "T44n1851_020:0859a11": "壅斷唯得通。又所離欲偏望身通他心宿命。",
    "T44n1851_020:0859a12": "障通之壅遍障五通。又復彼欲斷除得通名",
    "T44n1851_020:0859a13": "離欲得。障通之壅斷除得通名方便得。為是",
    "T44n1851_020:0859a14": "全別問曰。此壅五住惑中何住所攝釋有兩",
    "T44n1851_020:0859a15": "義。一分麁異細。是四住家眷屬煩惱非無明",
    "T44n1851_020:0859a16": "地。無明住地二乘不斷。障通之壅凡夫二乘",
    "T44n1851_020:0859a17": "能斷故。二攝末從本。是無明中不染無知。若",
    "T44n1851_020:0859a18": "是無明凡夫二乘安能斷除。隨學暫遮。不能",
    "T44n1851_020:0859a19": "永離猶不名斷。又問此壅於彼三界九地之",
    "T44n1851_020:0859a20": "中繫屬何地。釋言。此壅不同染惑。定屬諸地。",
    "T44n1851_020:0859a21": "而是諸地壅隔之心在於欲界至第四禪。在",
    "T44n1851_020:0859a22": "此地中有壅障故。又隨此地有麁細故。問曰。",
    "T44n1851_020:0859a23": "向說身通等五皆方便得。方便云何。五通依",
    "T44n1851_020:0859a24": "於心根根禪而修習之。故雜心云。五通在",
    "T44n1851_020:0859a25": "四禪根本非餘定。且約初禪明修通相。餘類",
    "T44n1851_020:0859a26": "可知。修習身通有三種通。一方便道。先入",
    "T44n1851_020:0859a27": "初禪根本定心。此即是止。後作飛行往來之",
    "T44n1851_020:0859a28": "想或為大小轉變之想。此即是觀。還入定中",
    "T44n1851_020:0859a29": "復作飛行往來等想。如是多返。此是身通方",
    "T44n1851_020:0859b01": "便道矣。二無礙道。由前方便熏發之力入定",
    "T44n1851_020:0859b02": "發慧。一無礙道斷障通壅。三解脫道。無礙道",
    "T44n1851_020:0859b03": "後一解脫道證除彼障。從是已後欲有所為",
    "T44n1851_020:0859b04": "如前心想即能為之。身通如是。修他心通亦",
    "T44n1851_020:0859b05": "三種道。一方便道。亦先入定。次觀他心測其",
    "T44n1851_020:0859b06": "心想。如是多返名方便道。二無礙道。由前",
    "T44n1851_020:0859b07": "方便熏發之力入定發慧。一無礙道斷障通",
    "T44n1851_020:0859b08": "壅三解脫道。無礙道後一解脫道證除彼障。",
    "T44n1851_020:0859b09": "後時欲知他人之心即能知之。修宿命通亦",
    "T44n1851_020:0859b10": "三種道。一方便道。先入定中。次起心想。尋憶",
    "T44n1851_020:0859b11": "過去所更之事。從近至遠。次第尋之。還入定",
    "T44n1851_020:0859b12": "中。如是多返。二無礙道。三解脫道。共前相",
    "T44n1851_020:0859b13": "似。修天眼通依如毘曇但有二道。一方便",
    "T44n1851_020:0859b14": "道。先入定心。次取日月燈明等相。作遠見想",
    "T44n1851_020:0859b15": "還入定中。如是多返極令純熟。二無礙道。由",
    "T44n1851_020:0859b16": "前方便熏發之力入定發慧。一無礙道斷障",
    "T44n1851_020:0859b17": "通壅。後時出定欲見即見。彼說天眼是無記。",
    "T44n1851_020:0859b18": "故定中不得有解脫道。若依成實及與大乘",
    "T44n1851_020:0859b19": "天眼是善與定心俱。如是修者有解脫道。與",
    "T44n1851_020:0859b20": "前身通他心等同。修天耳通依如毘曇亦有",
    "T44n1851_020:0859b21": "二道。一方便道。先入定心。次取諸聲作遠聞",
    "T44n1851_020:0859b22": "想。還入定中。如是多返極令純熟。二無礙道。",
    "T44n1851_020:0859b23": "由前方便熏發之力入定發慧。一無礙道斷",
    "T44n1851_020:0859b24": "障通壅。後時出定欲聞即聞。無解脫道與天",
    "T44n1851_020:0859b25": "眼同。成實大乘亦有解脫。似前天眼。問曰。",
    "T44n1851_020:0859b26": "諸通有離欲得及方便得。此二所得有寬狹",
    "T44n1851_020:0859b27": "不。義釋有三。一義分別離欲得狹。方便得寬。",
    "T44n1851_020:0859b28": "其離欲者。但得先來曾所得法。先所未得勝",
    "T44n1851_020:0859b29": "妙神通皆由現在方便修起。第二義者。離欲",
    "T44n1851_020:0859c01": "得寬。方便得狹。其離欲者。無始已來曾所得",
    "T44n1851_020:0859c02": "法。一切皆得。其方便者。於現在世能入者得。",
    "T44n1851_020:0859c03": "不能入處則不得之。第三義者。離欲方便所",
    "T44n1851_020:0859c04": "得齊等。佛大菩薩隨其離欲所得之者皆能",
    "T44n1851_020:0859c05": "現入。修得如是。",
    "T44n1851_020:0859c06": "次第四門明其大小不同之義。不同有五。一",
    "T44n1851_020:0859c07": "體性不同。六通皆用智慧為體。小乘六通用",
    "T44n1851_020:0859c08": "事識中慧數為體。大乘法中始修之時用事",
    "T44n1851_020:0859c09": "識中慧數為體。心外有法。於中自在說名為",
    "T44n1851_020:0859c10": "通。次修用彼妄識中慧以之為體。見一切法",
    "T44n1851_020:0859c11": "但從心起心外無法。自心法中無礙自在。究",
    "T44n1851_020:0859c12": "竟終成用真識中實慧為體。見法唯真於其",
    "T44n1851_020:0859c13": "自體真實法中無礙自在。二緣心不同。小乘",
    "T44n1851_020:0859c14": "六通凡所為作攀緣分別不能無緣。大乘法",
    "T44n1851_020:0859c15": "中始修有緣。次修息緣不能無緣。究竟終成",
    "T44n1851_020:0859c16": "平等無緣如日普照而無分別。一切所作法",
    "T44n1851_020:0859c17": "力而為都不作心。三常無常不同。小乘六通",
    "T44n1851_020:0859c18": "無常生滅。大乘六通始則無常。究竟真常。物",
    "T44n1851_020:0859c19": "見興廢體恒不變。四依定不同。小乘六通但",
    "T44n1851_020:0859c20": "依事定。事中住心是事定也。大乘六通始依",
    "T44n1851_020:0859c21": "事定。次依理定。破相住空是理定也。究竟",
    "T44n1851_020:0859c22": "終成依於真實自體寂定。真心性寂是體定",
    "T44n1851_020:0859c23": "也。住是定中其心不動。三昧法力自然現",
    "T44n1851_020:0859c24": "用。又小乘中前之五通唯依四禪根本定起。",
    "T44n1851_020:0859c25": "漏盡一通依於四禪未來中間及三無色。大",
    "T44n1851_020:0859c26": "乘法中始修同小。究竟終成依一切禪悉能",
    "T44n1851_020:0859c27": "起之。又聲聞人隨依何定。所發神通入餘定",
    "T44n1851_020:0859c28": "中不能起用。諸佛菩薩則不如是。隨依何定",
    "T44n1851_020:0859c29": "所發神通入餘定中悉能起用。如龍樹辨。作",
    "T44n1851_020:0860a01": "用不同。六通別說身通之中不同有十。一上",
    "T44n1851_020:0860a02": "下不同。聲聞緣覺依於初禪。所發神通但至",
    "T44n1851_020:0860a03": "初禪。不能至上。以地度故餘定亦爾。但至自",
    "T44n1851_020:0860a04": "地不能得過。諸佛菩薩則不如是。依於初禪",
    "T44n1851_020:0860a05": "所發神通至一切地。餘定亦爾。二寬狹不同。",
    "T44n1851_020:0860a06": "如地持說。聲聞之人二千國土為通境界。緣",
    "T44n1851_020:0860a07": "覺之人三千國土為通境界。又龍樹云。小聲",
    "T44n1851_020:0860a08": "聞中不作意者一千國土為通境界。若作意",
    "T44n1851_020:0860a09": "者二千國土為通境界。大聲聞中不作意者",
    "T44n1851_020:0860a10": "二千國土為通境界。若作意者三千國土為",
    "T44n1851_020:0860a11": "通境界。緣覺人中有大有小。其小緣覺不作",
    "T44n1851_020:0860a12": "意者二千國土為通境界。若作意者三千國",
    "T44n1851_020:0860a13": "土為通境界。其大緣覺莫問作意及不作意。",
    "T44n1851_020:0860a14": "皆以三千大千國土為通境界。此等名狹。諸",
    "T44n1851_020:0860a15": "佛菩薩一切世界一切眾生界為通境界。故",
    "T44n1851_020:0860a16": "名為寬。三多小不同。聲聞緣覺一心一作不",
    "T44n1851_020:0860a17": "能眾多。諸佛菩薩一時化現十方世界一切",
    "T44n1851_020:0860a18": "色像。一時能現五趣之身。四大小不同。聲",
    "T44n1851_020:0860a19": "聞緣覺化現大身不能入小。化現小身不能",
    "T44n1851_020:0860a20": "容大。諸佛菩薩化現大身滿三千界。能以大",
    "T44n1851_020:0860a21": "身入一塵中。化現小身猶如微塵。能以小身",
    "T44n1851_020:0860a22": "容受一切。又佛菩薩於世色物大能入小。小",
    "T44n1851_020:0860a23": "能容大。二乘不能。五遲速不同。聲聞緣覺",
    "T44n1851_020:0860a24": "欲至遠處多時乃到。以其不得如意通故。諸",
    "T44n1851_020:0860a25": "佛菩薩一念能至十方世界。以其所得如意",
    "T44n1851_020:0860a26": "通故。六虛實不同。聲聞緣覺凡所化現一切",
    "T44n1851_020:0860a27": "境界相似而已不得實用。諸佛菩薩凡所化",
    "T44n1851_020:0860a28": "現皆得實用。如地持說。七所作不同。諸佛",
    "T44n1851_020:0860a29": "菩薩化無量人。各令有心。隨作一事令人異",
    "T44n1851_020:0860b01": "辨。二乘不能。八所現不同。諸佛菩薩但現",
    "T44n1851_020:0860b02": "一身令人異見。但出一聲令人異聞。安住一",
    "T44n1851_020:0860b03": "土十方俱現。二乘不能。九根用不同。如涅",
    "T44n1851_020:0860b04": "槃說諸佛菩薩六根互用。二乘不能。十自在",
    "T44n1851_020:0860b05": "不同。如涅槃說。諸佛菩薩凡所為作身心自",
    "T44n1851_020:0860b06": "在不相隨逐。其身現大心亦不大。其身現小",
    "T44n1851_020:0860b07": "心亦不小。其身現喜心亦不喜。其身現憂心",
    "T44n1851_020:0860b08": "亦不憂。如是一切。二乘不能。身通如是。天耳",
    "T44n1851_020:0860b09": "通中不同有六。一上下不同。聲聞緣覺依於",
    "T44n1851_020:0860b10": "初禪所得天耳。但聞初禪已下音聲。上則不",
    "T44n1851_020:0860b11": "聞。餘禪亦爾。不過自地。諸佛菩薩隨依何",
    "T44n1851_020:0860b12": "禪所得天耳聞一切聲。二寬狹不同。准前可",
    "T44n1851_020:0860b13": "知。三頓別不同。聲聞緣覺於諸音聲別別聽",
    "T44n1851_020:0860b14": "聞不能一時。諸佛菩薩一時頓聞。四麁細不",
    "T44n1851_020:0860b15": "同。如地持說。乃至耳語極微細聲諸佛菩",
    "T44n1851_020:0860b16": "薩一切悉聞。二乘不能。五遲速不同。諸佛菩",
    "T44n1851_020:0860b17": "薩於諸音聲發心則聞。二乘不能。多作方便",
    "T44n1851_020:0860b18": "乃得聞知。六虛實不同。諸佛菩薩於諸音聲",
    "T44n1851_020:0860b19": "所聞不謬。二乘不爾。容有錯謬。天耳如是。他",
    "T44n1851_020:0860b20": "心通中不同有七。一上下不同。依如毘曇有",
    "T44n1851_020:0860b21": "三種度不知其心。一者人度。下人不知上人",
    "T44n1851_020:0860b22": "之心。二者根度。鈍人不知利人之心。三者地",
    "T44n1851_020:0860b23": "度。在下禪地不知上地禪定人心。成實法中",
    "T44n1851_020:0860b24": "唯說人度及與根度不說地度。成實所說濫",
    "T44n1851_020:0860b25": "同大乘。大乘所說諸佛菩薩依下發通。亦能",
    "T44n1851_020:0860b26": "知於上地人心。二寬狹不同。聲聞緣覺極",
    "T44n1851_020:0860b27": "唯知於一三千界眾生之心。諸佛菩薩能知",
    "T44n1851_020:0860b28": "一切。三頓別不同。諸佛菩薩頓能了知一切",
    "T44n1851_020:0860b29": "眾生心心數法。二乘不能。四麁細不同。聲",
    "T44n1851_020:0860c01": "聞緣覺但知凡夫小聖麁心不能及細。諸佛",
    "T44n1851_020:0860c02": "菩薩所知微細。乃至佛心亦能知之。五遲速",
    "T44n1851_020:0860c03": "不同。諸佛菩薩於一切心欲知即知。二乘不",
    "T44n1851_020:0860c04": "能。多作方便方乃知之。六虛實不同。諸佛菩",
    "T44n1851_020:0860c05": "薩所知不謬。二乘不爾。所知容謬。七時分不",
    "T44n1851_020:0860c06": "同。聲聞緣覺但知現在眾生之心。諸佛菩薩",
    "T44n1851_020:0860c07": "能知三世眾生之心。他心如是。天眼通中不",
    "T44n1851_020:0860c08": "同有十。一上下不同。聲聞緣覺隨依何禪所",
    "T44n1851_020:0860c09": "得天眼齊見自地不能及上。諸佛菩薩一切",
    "T44n1851_020:0860c10": "悉見。二寬狹不同。三頓別不同。准前可知。四",
    "T44n1851_020:0860c11": "麁細不同。諸佛菩薩所見微細乃至隣空微",
    "T44n1851_020:0860c12": "塵色等一切悉見。二乘不能。五遲速不同。六",
    "T44n1851_020:0860c13": "虛實不同。與前相似。七時分不同。聲聞緣覺",
    "T44n1851_020:0860c14": "極遠能見未來世中八萬劫事。諸佛菩薩窮",
    "T44n1851_020:0860c15": "見後際。八自他不同。如涅槃說。聲聞緣覺但",
    "T44n1851_020:0860c16": "見外色不見自眼。諸佛菩薩能見自眼。九見",
    "T44n1851_020:0860c17": "法不同。如涅槃說。諸佛菩薩所有天眼能見",
    "T44n1851_020:0860c18": "諸色念念生滅。及見自他不淨骨人。二乘不",
    "T44n1851_020:0860c19": "能。十知根不同。如涅槃說。諸佛菩薩見人形",
    "T44n1851_020:0860c20": "色即知其根利鈍大小。二乘不能。天眼不同",
    "T44n1851_020:0860c21": "差別如是。宿命通中不同有八。一上下不同。",
    "T44n1851_020:0860c22": "聲聞緣覺隨依何禪所得宿命唯知自地及下",
    "T44n1851_020:0860c23": "眾生宿命之事不能知上。諸佛菩薩一切悉",
    "T44n1851_020:0860c24": "知。二寬狹不同。三頓別不同。准前可知。四麁",
    "T44n1851_020:0860c25": "細不同。諸佛菩薩於過去事巨細悉知。二乘",
    "T44n1851_020:0860c26": "不能。五逆遲速不同。諸佛菩薩於過去事",
    "T44n1851_020:0860c27": "發心即知。二乘不能。六虛實不同。諸佛菩薩",
    "T44n1851_020:0860c28": "所知不謬。不同二乘。七時分不同。二乘極遠",
    "T44n1851_020:0860c29": "能知過去八萬劫事。諸佛菩薩所知無極。問",
    "T44n1851_020:0861a01": "曰。經說。迦毘羅仙能知過去八萬劫事。未來",
    "T44n1851_020:0861a02": "亦然。聲聞緣覺既是聖人。所知應遠。何故同",
    "T44n1851_020:0861a03": "彼。釋言。此用世俗智知。世俗齊中利根數",
    "T44n1851_020:0861a04": "習所知則遠。鈍根少習所知即近。不簡凡聖",
    "T44n1851_020:0861a05": "人。八自在不同。如地持說。諸佛菩薩自知",
    "T44n1851_020:0861a06": "宿命知他宿命。能令他人知已宿命。能令他",
    "T44n1851_020:0861a07": "人自知宿命。能令他人知他宿命。乃至令彼",
    "T44n1851_020:0861a08": "其餘眾生展轉相知。二乘不能。宿命不同差",
    "T44n1851_020:0861a09": "別如是。漏盡通中有其種。一知他漏盡名",
    "T44n1851_020:0861a10": "漏盡通。二自證漏盡名漏盡通。知他漏盡不",
    "T44n1851_020:0861a11": "同有七。一上下不同。聲聞緣覺但知自地及",
    "T44n1851_020:0861a12": "下漏盡。不能知上。諸佛菩薩一切悉知。二寬",
    "T44n1851_020:0861a13": "狹不同。聲聞緣覺於一世界知他漏盡。諸佛",
    "T44n1851_020:0861a14": "菩薩盡知一切。三頓別不同。聲聞緣覺別緣",
    "T44n1851_020:0861a15": "別知。諸佛菩薩一時頓知。四麁細不同。聲聞",
    "T44n1851_020:0861a16": "緣覺所知麁淺。諸佛菩薩所知深細。五遲速",
    "T44n1851_020:0861a17": "不同。諸佛菩薩不假方便。發心即知。二乘",
    "T44n1851_020:0861a18": "不能。六虛實不同。聲聞緣覺所知虛謬。諸佛",
    "T44n1851_020:0861a19": "菩薩所知真實。七時分不同。聲聞緣覺知現",
    "T44n1851_020:0861a20": "眾生漏盡不盡不知過未。諸佛菩薩一切悉",
    "T44n1851_020:0861a21": "知。知他漏盡不同如是。自證漏盡不同有三。",
    "T44n1851_020:0861a22": "一證法不同。聲聞緣覺證法麁淺。但得人空。",
    "T44n1851_020:0861a23": "諸佛菩薩所證淵深。窮解二空。并證甚深如",
    "T44n1851_020:0861a24": "來藏性。二除障不同。聲聞緣覺但斷四住。諸",
    "T44n1851_020:0861a25": "佛菩薩五住斯滅。三取捨不同。聲聞緣覺得",
    "T44n1851_020:0861a26": "寂取證。諸佛菩薩得滅不住。得大涅槃不捨",
    "T44n1851_020:0861a27": "世間。不捨世間而常涅槃。大小不同差別如",
    "T44n1851_020:0861a28": "是。",
    "T44n1851_020:0861a29": "次第五門三性分別。善惡無記是三性也。六",
    "T44n1851_020:0861b01": "通之中漏盡一通體性唯善。其餘五通汎論",
    "T44n1851_020:0861b02": "有四。一是報通如上諸天報得五通。如是一",
    "T44n1851_020:0861b03": "切。二者藥通。如諸仙等以藥力故飛行自",
    "T44n1851_020:0861b04": "在。三者呪通。如波羅捺有婆羅門以呪持身",
    "T44n1851_020:0861b05": "飛上帝宮。變身為釋與舍支夫共行欲事。如",
    "T44n1851_020:0861b06": "是等比是其呪通。四者修通。依禪修得。四中",
    "T44n1851_020:0861b07": "前三是其無記。後一不定。依如毘曇他心宿",
    "T44n1851_020:0861b08": "命一向是善。天眼天耳一向無記。身通一種",
    "T44n1851_020:0861b09": "體性是善。所起化心是其無記。他心宿命意",
    "T44n1851_020:0861b10": "識相應慧數為體。與禪定俱。故性是善。天眼",
    "T44n1851_020:0861b11": "天耳眼耳二識相應慧數以通為體。不與定",
    "T44n1851_020:0861b12": "俱。故性無記。身通之體亦是意識相應慧數",
    "T44n1851_020:0861b13": "與定心俱。故性是善。所起化心定前作意欲",
    "T44n1851_020:0861b14": "為諸事。然其所起或自地心。或他地心。不與",
    "T44n1851_020:0861b15": "定俱。故性無記。若依成實五通皆用意識地",
    "T44n1851_020:0861b16": "中慧行為體。悉為利益眾生心起。故性皆善。",
    "T44n1851_020:0861b17": "乃至化心亦為利益眾生心起。故性亦善。大",
    "T44n1851_020:0861b18": "乘宣說世俗五通。多同毘曇。故地持中宣",
    "T44n1851_020:0861b19": "說無記化化禪矣。諸佛菩薩所成五通實慧",
    "T44n1851_020:0861b20": "為體。乃至所起種種變化皆不離定。悉是三",
    "T44n1851_020:0861b21": "昧法門力起。體性皆善。三性如是。",
    "T44n1851_020:0861b22": "次第六門三業分別。身口意業是三業也。窮",
    "T44n1851_020:0861b23": "其體性六通皆用智慧為體。慧在內心皆意",
    "T44n1851_020:0861b24": "業性。隨相論之三業所攝如地論說。初一身",
    "T44n1851_020:0861b25": "通。身業清淨。天耳他心口業清淨。宿命天眼",
    "T44n1851_020:0861b26": "意業清淨。漏盡一通彼論不辨。身通一種變",
    "T44n1851_020:0861b27": "化在形。是故說為身業清淨。天耳他心依之",
    "T44n1851_020:0861b28": "起說。是故說為口業清淨。云何起說。以有",
    "T44n1851_020:0861b29": "天耳從佛菩薩聽受正法。及聞眾生種種言",
    "T44n1851_020:0861c01": "音。依之起說。以他心通知物心欲。隨之起說。",
    "T44n1851_020:0861c02": "以此二通起說中強。故論說為口業清淨。宿",
    "T44n1851_020:0861c03": "命天眼了知過去未來之事。過去未來隔世",
    "T44n1851_020:0861c04": "難知。非意不了。是故說為意業清淨。漏盡通",
    "T44n1851_020:0861c05": "中自證漏盡內心離染亦意業淨。知他漏盡",
    "T44n1851_020:0861c06": "名漏盡者。此乃知他眾生心中惑盡不盡。依",
    "T44n1851_020:0861c07": "之起說。似他心通亦口業清淨。三業如是。",
    "T44n1851_020:0861c08": "次第七門通明示現三種分別。如雜心說。六",
    "T44n1851_020:0861c09": "皆是通。以無壅故。明與示現義有隱顯。四句",
    "T44n1851_020:0861c10": "辨之。一者示現而非是明。所謂身通及與他",
    "T44n1851_020:0861c11": "心。此之二通化益眾生。生信顯了。故名示現。",
    "T44n1851_020:0861c12": "不能除離三種愚。故不名為明。三愚如後。二",
    "T44n1851_020:0861c13": "者是明而非示現。所謂天眼及宿命通宿命",
    "T44n1851_020:0861c14": "除其先際之愚。天眼除其後際之愚。故說為",
    "T44n1851_020:0861c15": "明。化物生信不極顯了。故非示現。云何不顯。",
    "T44n1851_020:0861c16": "宿命知其過去世事。說過去事化益眾生。隔",
    "T44n1851_020:0861c17": "世難知。人多不信。故非示現。天眼知其未",
    "T44n1851_020:0861c18": "來世事。說未來事化益眾生。隔世難知。人亦",
    "T44n1851_020:0861c19": "不信。故非示現。第三亦明亦是示現。謂漏",
    "T44n1851_020:0861c20": "盡通。了達真諦證成漏盡。除真諦愚故名為",
    "T44n1851_020:0861c21": "明。知他漏盡。說彼眾生心中煩惱有盡不盡",
    "T44n1851_020:0861c22": "而勸化之。彼則生信。生信顯了故名示現。第",
    "T44n1851_020:0861c23": "四非明亦非示現。謂天耳通。不能除前三種",
    "T44n1851_020:0861c24": "愚。故不得名明。將此化他生信不顯。故非示",
    "T44n1851_020:0861c25": "現。云何不顯。天耳雖能聞於遠聲以此語他。",
    "T44n1851_020:0861c26": "他人不聞多不信受。故曰不顯。又設導彼所",
    "T44n1851_020:0861c27": "化之人屏遠之言。而欲化之前人便謂從他",
    "T44n1851_020:0861c28": "傳聞非是自力。故多不信。明與示現隱顯如",
    "T44n1851_020:0861c29": "是。通而論之悉皆是明。故華嚴中開分六通",
    "T44n1851_020:0862a01": "以為十明。亦悉示現。諸佛菩薩顯示此德化",
    "T44n1851_020:0862a02": "眾生故。問曰。宿命天眼漏盡經說為通。復說",
    "T44n1851_020:0862a03": "為明。又云三達。有何差別。通釋義齊。於中別",
    "T44n1851_020:0862a04": "分非無差異。異相如何。如龍樹說。直知過去",
    "T44n1851_020:0862a05": "八種事等名宿命通。於中過去知業知果。因",
    "T44n1851_020:0862a06": "緣道理名宿命明。知未來世死此生彼名天",
    "T44n1851_020:0862a07": "眼通。知業知果因緣道理名天眼明。直知漏",
    "T44n1851_020:0862a08": "盡名漏盡通。知更不生名漏盡明。又知從道",
    "T44n1851_020:0862a09": "得滅不同亦名為明。於如是等知之窮盡說",
    "T44n1851_020:0862a10": "為三達。盡有四重。一知事。盡無事不知。二知",
    "T44n1851_020:0862a11": "因果法相義。盡無義不知。三知真諦空理同。",
    "T44n1851_020:0862a12": "盡窮相皆空。四知性。盡知如是法悉從本性",
    "T44n1851_020:0862a13": "如來藏起相即是實。窮達此名為三達。論通",
    "T44n1851_020:0862a14": "共凡唯除漏盡。明共二乘。達唯如來。通明示",
    "T44n1851_020:0862a15": "現分別如是。",
    "T44n1851_020:0862a16": "次第八門明修六通次第之義。理實六通無",
    "T44n1851_020:0862a17": "定次第。今且言之次第有三。一修成次第。據",
    "T44n1851_020:0862a18": "佛論之佛將成道。魔王波旬恐佛道成故來",
    "T44n1851_020:0862a19": "惱亂。如來于時須以神力而降伏之。以是義",
    "T44n1851_020:0862a20": "故先修身通。魔既被降。隱形空中。如來于時",
    "T44n1851_020:0862a21": "不知所在。須以天眼知其所在。故次第二修",
    "T44n1851_020:0862a22": "起天眼。眼雖見形不解其言。須以天耳聽其",
    "T44n1851_020:0862a23": "所說。故次第三修起天耳。耳雖聞言不測其",
    "T44n1851_020:0862a24": "心。不知內心為怯為勇。故次第四修他心通。",
    "T44n1851_020:0862a25": "以此通故知其內心惶怖不安。雖知現心不",
    "T44n1851_020:0862a26": "知過去福德多少。福若勝我或能障礙妨我",
    "T44n1851_020:0862a27": "道成。為知往福次修宿命通。見魔過去作一",
    "T44n1851_020:0862a28": "無遮大會因緣今受此報。吾於過去無量億劫",
    "T44n1851_020:0862a29": "為諸眾生捨身手足頭目髓腦受種種苦我福",
    "T44n1851_020:0862b01": "勝彼。既知勝彼不懼彼障。便能斷結證成漏",
    "T44n1851_020:0862b02": "盡。故次第六明漏盡通。又龍樹說。佛於初",
    "T44n1851_020:0862b03": "夜得一通一明。言一通者得一身通。言一",
    "T44n1851_020:0862b04": "明者得宿命明。於中夜時得一通一明。言一",
    "T44n1851_020:0862b05": "通者得天耳通。言一明者得天眼明。於後夜",
    "T44n1851_020:0862b06": "時得一通一明。言一通者得他心通。言一明",
    "T44n1851_020:0862b07": "者得漏盡明。以何義故先得其通後得其明。",
    "T44n1851_020:0862b08": "論自釋言。從六通中求三明。持用功力重故",
    "T44n1851_020:0862b09": "先得通後得其明。問曰。何故如是次第。論",
    "T44n1851_020:0862b10": "自釋言。初夜魔來欲行惱亂。為降伏之先起",
    "T44n1851_020:0862b11": "身通。既降魔已即自思念。我於一身何因緣",
    "T44n1851_020:0862b12": "能得如是大力。便求宿因見己過去多修福",
    "T44n1851_020:0862b13": "善得如是力。故起宿命。中夜魔去寂漠無聲。",
    "T44n1851_020:0862b14": "佛便慈念一切眾生。欲聞其言故求耳。以得",
    "T44n1851_020:0862b15": "天耳聞於十方五道眾生苦樂等音欲見其",
    "T44n1851_020:0862b16": "形。故求天眼。於後夜時欲知物心隨為教化。",
    "T44n1851_020:0862b17": "故求他心。知諸眾生皆欲離苦而求其樂。自",
    "T44n1851_020:0862b18": "我不得漏盡之樂無能與之。故求漏盡。此亦",
    "T44n1851_020:0862b19": "是其修成次第。一義如是。二明修成次第。",
    "T44n1851_020:0862b20": "亦約佛說。如律中辨。佛初夜時得宿命明。無",
    "T44n1851_020:0862b21": "明。盡明生。闇盡光生。於中夜時得天眼明。無",
    "T44n1851_020:0862b22": "明盡明生。闇盡光生。於後夜時得漏盡明。無",
    "T44n1851_020:0862b23": "明盡明生。闇盡光生。此三是其修成次第。得",
    "T44n1851_020:0862b24": "漏盡已欲化眾生。不知何等眾生須化。須以",
    "T44n1851_020:0862b25": "天耳聽諸眾生苦樂等音。次起天耳。雖知眾",
    "T44n1851_020:0862b26": "生苦樂差別彼此隔別難往攝化。次起身通。",
    "T44n1851_020:0862b27": "雖到其所不知所欲。無宜授法。次起他心。此",
    "T44n1851_020:0862b28": "後三種起化次第。第三直明起化次第。亦約",
    "T44n1851_020:0862b29": "佛說。欲化人不知所在先用天眼。既見所在",
    "T44n1851_020:0862c01": "須往攝化。次用身通。既到其所不解其言。次",
    "T44n1851_020:0862c02": "用天耳。雖解其言不識其根。次用宿命。觀其",
    "T44n1851_020:0862c03": "過去根性大小雖識往根不知現欲。次用他",
    "T44n1851_020:0862c04": "心。雖知其心不知心中煩惱有無。次用漏盡。",
    "T44n1851_020:0862c05": "觀其心中煩惱有無。為說對治。令證漏盡。次",
    "T44n1851_020:0862c06": "第如是。",
    "T44n1851_020:0862c07": "次第九門依經辨相。如地持說。身通有二。",
    "T44n1851_020:0862c08": "一變。二化。改換舊質名之為變。無事不現說",
    "T44n1851_020:0862c09": "以為化。是變多種要為十六。一者震動。謂",
    "T44n1851_020:0862c10": "能震動一世界。二者熾然身上出火。身下出",
    "T44n1851_020:0862c11": "水。如是等也。三者充滿身放光明充滿世界。",
    "T44n1851_020:0862c12": "四者示現。為一切沙門眾等。五轉作異分。變",
    "T44n1851_020:0862c13": "地為水。水為火等。六者來去充行往來無礙",
    "T44n1851_020:0862c14": "自在。七者大小。變小為大。變大為小。八色像",
    "T44n1851_020:0862c15": "入身。令一切界一切眾生悉入己身。九所往",
    "T44n1851_020:0862c16": "相似。隨其所至現同彼眾生。音聲語言悉與",
    "T44n1851_020:0862c17": "彼同。十者隱顯。現出還沒如是等也。十一",
    "T44n1851_020:0862c18": "自在。能令眾生若來若去若住若臥一切隨",
    "T44n1851_020:0862c19": "心。十二障他神通。除上及等悉能障弊。十三",
    "T44n1851_020:0862c20": "與辨無辨眾生能與辨才。十四與念失念眾",
    "T44n1851_020:0862c21": "生能與正念。十五與樂無樂眾生能與其樂。",
    "T44n1851_020:0862c22": "十六放光身能出光普照一切。變義如是。化",
    "T44n1851_020:0862c23": "亦無量。要攝有三。一者化身。化為一切眾生",
    "T44n1851_020:0862c24": "形類。二者化語。化為種種音聲語言。三化境",
    "T44n1851_020:0862c25": "界。化為一切飲食等事。就化身中略有五種。",
    "T44n1851_020:0862c26": "一化似自身。二不相似。三似他身。四不相似。",
    "T44n1851_020:0862c27": "五自身他身相似不相似一切化現化。語有",
    "T44n1851_020:0862c28": "七。一妙音說法其聲微妙。二廣音說法所出",
    "T44n1851_020:0862c29": "音聲一切普聞。三從自身起化作語言似從",
    "T44n1851_020:0863a01": "身起。四從他身起化作語言似從他起。五無",
    "T44n1851_020:0863a02": "所從起。六說正法。七隨事教責化語。如是",
    "T44n1851_020:0863a03": "化境界中作事無量。身通如是。天眼有二。一",
    "T44n1851_020:0863a04": "者見於現在色像。二見未來死此生彼。天耳",
    "T44n1851_020:0863a05": "通中一切六趣眾生音聲。聖非聖聲麁聲細",
    "T44n1851_020:0863a06": "聲辨不辨聲化非化聲遠聲近聲一切悉聞。",
    "T44n1851_020:0863a07": "他心通中一切眾生心心數法悉如實知。問",
    "T44n1851_020:0863a08": "曰。此通為直知心。亦知所緣。依如毘曇唯知",
    "T44n1851_020:0863a09": "他心不知所緣。若知所緣則前人作意攀緣",
    "T44n1851_020:0863a10": "我心。我緣彼心便有自心變照之過。故唯知",
    "T44n1851_020:0863a11": "心不知所緣。若依成實正知他心兼知所緣。",
    "T44n1851_020:0863a12": "大乘亦爾。設心自緣竟有何咎。宿命通中差",
    "T44n1851_020:0863a13": "別有六。一自知宿命。知己過去八種事等。何",
    "T44n1851_020:0863a14": "者八事。一如是名。二如是性。三如是生。四如",
    "T44n1851_020:0863a15": "是飲食。五如是苦樂。六如是長壽。七如是久",
    "T44n1851_020:0863a16": "住。八如是壽限。知己過去如是八事。名為自",
    "T44n1851_020:0863a17": "知。二者知他。知他眾生六種同行。何者六行。",
    "T44n1851_020:0863a18": "一如是名。二如是性。三如是生。四如是飲食。",
    "T44n1851_020:0863a19": "五如是善惡。六如是壽命。知他此事名為知",
    "T44n1851_020:0863a20": "他。三令他眾生知己宿命。四令他眾生自知",
    "T44n1851_020:0863a21": "宿命。五令他眾生知他宿命。六令餘眾生展",
    "T44n1851_020:0863a22": "轉相知。漏盡通中有其二種。一無學聖智能",
    "T44n1851_020:0863a23": "盡諸漏名漏盡通。二知漏盡名漏盡通。知漏",
    "T44n1851_020:0863a24": "盡中義別有四。如地持說。一自知漏盡。二",
    "T44n1851_020:0863a25": "知他漏盡。三漏盡方便已起未起悉如實知。",
    "T44n1851_020:0863a26": "聖道是其漏盡方便。四漏盡增上慢有起不",
    "T44n1851_020:0863a27": "起悉如實知。未得謂得。名增上慢。六通之義",
    "T44n1851_020:0863a28": "辨之略爾。",
    "T44n1851_020:0863a29": "大乘義章卷第二十(本)",
    "T44n1851_020:0863b03": "大乘義章卷第二十(末)",
    "T44n1851_020:0863b05": "遠法師撰",
    "T44n1851_020:0863b06": "十號義",
    "T44n1851_020:0863b07": "其十號者。是佛如來名稱功德。名有通別。釋",
    "T44n1851_020:0863b08": "迦彌勒阿閦佛等是其別也。如來等十是其",
    "T44n1851_020:0863b09": "通也。應相須分故立別名。實德須顯故立通",
    "T44n1851_020:0863b10": "稱。實德無量。依德施名名亦無邊。今據一數",
    "T44n1851_020:0863b11": "且論十種。所謂如來應供正遍知明行足善",
    "T44n1851_020:0863b12": "逝世間解無上士調御丈夫天人師佛世尊。",
    "T44n1851_020:0863b13": "此十經中說之為號。或云名稱。通釋義齊。隨",
    "T44n1851_020:0863b14": "相分別。顯體為名。標德云稱。名稱外彰。號令",
    "T44n1851_020:0863b15": "天下。說之為號。十中前五是自利德。後五利",
    "T44n1851_020:0863b16": "他。就自利中分為兩對。初二一對。前明道圓。",
    "T44n1851_020:0863b17": "後彰滅極。後三一對。前二因圓。後一果極。初",
    "T44n1851_020:0863b18": "如來者。外國名為多陀阿伽度。亦云多陀阿",
    "T44n1851_020:0863b19": "伽馱也。此云如來。斯乃就德以立其名。德中",
    "T44n1851_020:0863b20": "不定。解有兩義。一約佛解。如涅槃釋。如三",
    "T44n1851_020:0863b21": "世佛所說不變。故名為如。佛如而來故名如",
    "T44n1851_020:0863b22": "來。若從此釋。就義立名。二約理釋。如者如理。",
    "T44n1851_020:0863b23": "來者是德。故龍樹云。乘如實道來成正覺故",
    "T44n1851_020:0863b24": "曰如來。涅槃宣說。乘六波羅蜜十一空來。",
    "T44n1851_020:0863b25": "故曰如來。當知。此亦約理釋矣。若從是義。",
    "T44n1851_020:0863b26": "如來之名境德合目。又就此等分為異釋。噵",
    "T44n1851_020:0863b27": "言乘如來成正覺名如來者。就其證道解如",
    "T44n1851_020:0863b28": "來義。非不如說名如來者。就其教道解釋如",
    "T44n1851_020:0863b29": "來。乘六波羅蜜十一空來名如來者。就不住",
    "T44n1851_020:0863c01": "道以解如來。分相且然。究尋此等共成一義。",
    "T44n1851_020:0863c02": "佛依理成故。說乘如來成正覺。乘如猶行。行",
    "T44n1851_020:0863c03": "謂六度。故復宣說。乘六波羅蜜十一空來。十",
    "T44n1851_020:0863c04": "一空義。如上廣辨。此猶如也。內證難彰。寄",
    "T44n1851_020:0863c05": "言以顯。是以復言非不如說。第二應供外國",
    "T44n1851_020:0863c06": "名為阿羅呵也。此云應供。此亦就德以立其",
    "T44n1851_020:0863c07": "名。德中不定。解有四義。一對障解。如涅槃",
    "T44n1851_020:0863c08": "說。一切惡法佛應斷故名之為應。二對法解。",
    "T44n1851_020:0863c09": "寂滅涅槃如來應證故名為應。三對人解。一",
    "T44n1851_020:0863c10": "切眾生如來應化故名為應。故涅槃云。應名",
    "T44n1851_020:0863c11": "為樂。諸佛過去為菩薩時。於無量劫。為眾生",
    "T44n1851_020:0863c12": "故受諸苦惱。終無不樂而常樂之。故名為應。",
    "T44n1851_020:0863c13": "此前三義。直就內德以立其名。四對供解。於",
    "T44n1851_020:0863c14": "中有二。一將佛對人。解釋應供。如來諸過悉",
    "T44n1851_020:0863c15": "已斷盡。福田清淨。應受物供故名應供。此之",
    "T44n1851_020:0863c16": "一義。對供顯德。二將人對佛。解釋應供。如",
    "T44n1851_020:0863c17": "涅槃釋。一切人天。以種種香花等事而供養",
    "T44n1851_020:0863c18": "佛。故名應供。此之一義。舉緣顯德。此初對",
    "T44n1851_020:0863c19": "竟。第二對中。前二因圓後一果極。復前二中。",
    "T44n1851_020:0863c20": "正遍知者。明其解圓。明行足者。彰其行圓。正",
    "T44n1851_020:0863c21": "遍知者。經亦名為等正覺也。此亦就德以立",
    "T44n1851_020:0863c22": "其名。然就德中境體合目正者是理。理無漏",
    "T44n1851_020:0863c23": "助故名為正。此舉境也。於理窮解。故曰遍知。",
    "T44n1851_020:0863c24": "稱理而知故等覺。等猶遍也。覺猶知也。此",
    "T44n1851_020:0863c25": "舉德體。如涅槃中。更有多義。不可具論。明",
    "T44n1851_020:0863c26": "行足者。此亦就德以立其名。佛德眾多隨德",
    "T44n1851_020:0863c27": "釋名。義亦非一。略有五種。一唯就因解明行",
    "T44n1851_020:0863c28": "足。明是證行證法顯了無闇曰明。行是教行",
    "T44n1851_020:0863c29": "六波羅蜜戒定慧等修起名行。是二圓備。稱",
    "T44n1851_020:0864a01": "之為足。二唯就果解明行足。如涅槃說。明謂",
    "T44n1851_020:0864a02": "解脫。以離無明之闇縛故。行謂菩提。道行滿",
    "T44n1851_020:0864a03": "故。足謂涅槃果窮極故。三據果尋因解明行",
    "T44n1851_020:0864a04": "足。如涅槃說。明者所謂阿耨菩提。此舉果也。",
    "T44n1851_020:0864a05": "行謂戒慧。此脚足故。云何足。此出其因。四",
    "T44n1851_020:0864a06": "從因趣果。解明行足。如涅槃說。明者所謂",
    "T44n1851_020:0864a07": "不放逸心。離癡濁故說為明。行者所謂六波",
    "T44n1851_020:0864a08": "羅蜜。足者所謂阿耨菩提。果極名足。五隨義",
    "T44n1851_020:0864a09": "汎論。明謂三明。如龍樹說。宿命天眼及與",
    "T44n1851_020:0864a10": "漏盡。是其三明。如涅槃說。一菩薩明。二諸",
    "T44n1851_020:0864a11": "佛明。三無明明。是其三明。菩薩明者。所謂波",
    "T44n1851_020:0864a12": "若波羅蜜也。諸佛明者。所謂佛眼。無明明者。",
    "T44n1851_020:0864a13": "謂十一空。彼非智慧照明之性。故曰無明。是",
    "T44n1851_020:0864a14": "智境界能生智明故復名明。所言行者。如龍",
    "T44n1851_020:0864a15": "樹說。戒定慧等。名之為行。涅槃宣說。為眾",
    "T44n1851_020:0864a16": "生故修諸善業。說之為行。足者如彼地持中",
    "T44n1851_020:0864a17": "釋。止觀具足。故名為足。涅槃宣說。明見佛",
    "T44n1851_020:0864a18": "性。所見窮極故名為足。問曰。此解明行足中",
    "T44n1851_020:0864a19": "因果備有。何故前言遍知明行彰其因圓。此",
    "T44n1851_020:0864a20": "從初義具為判矣。又經論中多就因解。從多",
    "T44n1851_020:0864a21": "言耳。言善逝者。此從德義以立其名。善者名",
    "T44n1851_020:0864a22": "好。逝者名去。如來好去。故名善逝。問曰。如",
    "T44n1851_020:0864a23": "來果德窮極。更何處去而言好去。釋言。此果",
    "T44n1851_020:0864a24": "從因而去。據因望果故說為去。又佛如來雖",
    "T44n1851_020:0864a25": "無去處。非不能去故名善逝。如劫盡火雖無",
    "T44n1851_020:0864a26": "所燒非不能燒。彼亦如是。於中分別略有三",
    "T44n1851_020:0864a27": "種。一修教行趣果以釋。如涅槃說。善者所",
    "T44n1851_020:0864a28": "謂初發道心。逝者由心得大涅槃。二修證行",
    "T44n1851_020:0864a29": "趣果以釋。如涅槃說。善者所謂見於佛性。逝",
    "T44n1851_020:0864b01": "者因見得大涅槃。三唯就果解釋善逝。如涅",
    "T44n1851_020:0864b02": "槃說。善者即是如來之心。佛心柔濡無有慢",
    "T44n1851_020:0864b03": "高。故名為善。逝者名高。阿耨菩提位分高出。",
    "T44n1851_020:0864b04": "故名為逝。前五自德。後五化德。於中前四德",
    "T44n1851_020:0864b05": "能化物。後之一種為世欽敬。就前四中。初一",
    "T44n1851_020:0864b06": "明其化他之智。解了世間。第二明其化他之",
    "T44n1851_020:0864b07": "能。能調物心。第三明其化他之德。師德具足。",
    "T44n1851_020:0864b08": "第四明其化他之行。覺行窮滿。世間解者。就",
    "T44n1851_020:0864b09": "德施名。然就德中境體合目。世間境也。解",
    "T44n1851_020:0864b10": "是體也。依如花嚴。世間有三。一眾生世間。二",
    "T44n1851_020:0864b11": "器世間。國土住處。三智正世間。二諦諸法。於",
    "T44n1851_020:0864b12": "此悉解。名世間解。依涅槃經。世間有五。一",
    "T44n1851_020:0864b13": "眾生世間。如來能知名世間解。二五陰世間。",
    "T44n1851_020:0864b14": "如來能知名世間解。此二眾生之差別也。三",
    "T44n1851_020:0864b15": "國土世間。如來能知名世間解。四五欲世間。",
    "T44n1851_020:0864b16": "如來能知於中不著。名世間解。五八法世間。",
    "T44n1851_020:0864b17": "如來能知不為傾動。名世間解。此三器世之",
    "T44n1851_020:0864b18": "差別也。通彼智覺。世間之解義別有六。無",
    "T44n1851_020:0864b19": "上士調御丈夫。共成一號。就人立稱。名無上",
    "T44n1851_020:0864b20": "士。嘆其勝也。調御丈夫。彰其能也。士者是其",
    "T44n1851_020:0864b21": "人之別稱。人中最勝。餘不能加。名無上士。分",
    "T44n1851_020:0864b22": "別有七。如地持說。一身無上。具相好身。二",
    "T44n1851_020:0864b23": "道無上。具足自利利他道。三正無上。具足四",
    "T44n1851_020:0864b24": "正。所謂正見正戒正威儀及與正命。四智無",
    "T44n1851_020:0864b25": "上。具四無礙。五神力無上。具六神通。六斷無",
    "T44n1851_020:0864b26": "上。煩惱障斷及知障斷。七住無上。具足三住。",
    "T44n1851_020:0864b27": "所謂聖住梵住天住。空無相願滅盡正受是",
    "T44n1851_020:0864b28": "其聖住。四無量心是其梵住。八禪地定是其",
    "T44n1851_020:0864b29": "天住。具此七種名無上士。涅槃經中但有五",
    "T44n1851_020:0864c01": "種。無道無上神力無上。調御丈夫者。佛是丈",
    "T44n1851_020:0864c02": "夫。能調丈夫。是故號佛調御丈夫。天人師",
    "T44n1851_020:0864c03": "者。就人立稱。為師匠益。在於人故能教眾生。",
    "T44n1851_020:0864c04": "斷惡修善。故名為師。如來實是六道之師。天",
    "T44n1851_020:0864c05": "之與人能入聖道。受益最多。是故偏名天人",
    "T44n1851_020:0864c06": "師矣。佛者就德以立其名。佛是覺知。就斯立",
    "T44n1851_020:0864c07": "稱。覺有兩義。一覺察名覺。如人覺賊。二覺悟",
    "T44n1851_020:0864c08": "名覺。如人睡寤。覺察之覺對煩惱障。煩惱侵",
    "T44n1851_020:0864c09": "害事等如賊。唯聖覺知不為其害。故名為覺。",
    "T44n1851_020:0864c10": "故涅槃云。如人覺賊賊無能為。佛亦如是。",
    "T44n1851_020:0864c11": "能覺無量諸煩惱已。令諸煩惱無所能為故",
    "T44n1851_020:0864c12": "名為佛。覺悟之覺對其智障。無明昏寢事等",
    "T44n1851_020:0864c13": "如睡。聖慧一起朗然大悟。如睡得寤。故名為",
    "T44n1851_020:0864c14": "覺。既能自覺。復能覺他覺行窮滿。故名為佛。",
    "T44n1851_020:0864c15": "噵言自覺簡異凡夫。云言覺他。明異二乘。覺",
    "T44n1851_020:0864c16": "行窮滿。彰異菩薩。是故獨此偏名佛矣。言世",
    "T44n1851_020:0864c17": "尊者。佛備眾德為世欽重。故號世尊。經中或",
    "T44n1851_020:0864c18": "復隱其世尊。彰婆伽婆。婆伽胡語。義翻有",
    "T44n1851_020:0864c19": "七。如涅槃說。一婆伽名破。婆名煩惱。能破",
    "T44n1851_020:0864c20": "煩惱名婆伽婆。二能成就諸善法故名婆伽",
    "T44n1851_020:0864c21": "婆。三能善解諸法義。故名婆伽婆。四有大功",
    "T44n1851_020:0864c22": "德無能勝人。故名婆伽婆。五有大名聞遍十",
    "T44n1851_020:0864c23": "方故名婆伽婆。六能種種大惠施故名婆伽",
    "T44n1851_020:0864c24": "婆。七於無量阿僧祇劫。吐女根故名婆伽婆。",
    "T44n1851_020:0864c25": "諸惡煩惱是女根本。如來盡捨故名為吐。十",
    "T44n1851_020:0864c26": "號如是。",
    "T44n1851_020:0864c27": "十力義八門分別(釋名一　定體二　辨",
    "T44n1851_020:0864c28": "相三　分齊差別四　作業不同五　次第義六　教",
    "T44n1851_020:0864c29": "化教授分別七　大小所說不同八)",
    "T44n1851_020:0865a01": "第一釋名。言十力者。一是如來是處非處智",
    "T44n1851_020:0865a02": "力。二自業智力。三是定力。四是諸根利鈍智",
    "T44n1851_020:0865a03": "力。五是欲力。六是性力。七至處道力。八宿命",
    "T44n1851_020:0865a04": "智力。九天眼智力。十漏盡智力佛乘邊隨化",
    "T44n1851_020:0865a05": "二乘故說此十。故鴦掘魔羅云。說佛十種",
    "T44n1851_020:0865a06": "力。是則聲聞乘。斯非摩訶衍。大乘無量力。故",
    "T44n1851_020:0865a07": "佛不思議。初言如來是處非處智力者。如地",
    "T44n1851_020:0865a08": "持釋。苦樂等報依差別因。名為是處。差別因",
    "T44n1851_020:0865a09": "相違故曰非處。照此之解。名之為智。力有",
    "T44n1851_020:0865a10": "兩義。如地持說。一自行於一切魔捨離得勝。",
    "T44n1851_020:0865a11": "故名為力。二就利他堪能一切種利益眾生。",
    "T44n1851_020:0865a12": "故名為力。理實此力知一切法是非之義。以",
    "T44n1851_020:0865a13": "諸外道多迷因果。佛為化之。是故多就因果",
    "T44n1851_020:0865a14": "以釋。自業智力者。造作名業。能作果故。為簡",
    "T44n1851_020:0865a15": "外道所說無因顛倒因等業故。說為自明。善",
    "T44n1851_020:0865a16": "是其樂家自業。不善是其苦家自業。照此之",
    "T44n1851_020:0865a17": "解名業智力。問曰。此力非直知業。亦知煩惱",
    "T44n1851_020:0865a18": "及四法受。以何義故偏名業力。釋言。經有不",
    "T44n1851_020:0865a19": "盡法門。即此是也。良以業是煩惱家果苦樂",
    "T44n1851_020:0865a20": "家因。據中而舉。故偏言之。尋果知因。故舉其",
    "T44n1851_020:0865a21": "業。即知煩惱。尋因知果。故舉其業。亦知四",
    "T44n1851_020:0865a22": "受。何者四受。有法現苦而後受樂。有法現樂",
    "T44n1851_020:0865a23": "而後受苦。有法現苦後亦受苦。有法現樂後",
    "T44n1851_020:0865a24": "亦受樂。此等名為四法受也。言定力者。心住",
    "T44n1851_020:0865a25": "不亂。名之為定。於定自在名為定力。又能",
    "T44n1851_020:0865a26": "知定亦名定力。此之定力。非直知定。亦知不",
    "T44n1851_020:0865a27": "定。以定為主故名定力。如漏盡通非直知盡",
    "T44n1851_020:0865a28": "亦不盡以盡為主名漏盡通。此亦如是。言根",
    "T44n1851_020:0865a29": "力者。信進念等宿習今成能生於後。故名為",
    "T44n1851_020:0865b01": "根。知根大小利鈍等別名為根力。此力非直",
    "T44n1851_020:0865b02": "知於善根。亦知不善無記根等。知為授法。經",
    "T44n1851_020:0865b03": "多說善。言欲力者。經中或復名悕望力。或名",
    "T44n1851_020:0865b04": "解力。言解力者。就始為名。先生信解後起悕",
    "T44n1851_020:0865b05": "欲。是故就始名為解力。自前信解後起悕",
    "T44n1851_020:0865b06": "欲。是故就後名為欲力悕望力矣。此力非直",
    "T44n1851_020:0865b07": "知於善欲。亦知不善無記欲等。知為授法。經",
    "T44n1851_020:0865b08": "多說善。言性力者。地持論中名界智力。或",
    "T44n1851_020:0865b09": "復名為使智力也。言性言界通知善惡。若言",
    "T44n1851_020:0865b10": "使力偏知不善。習欲不改名之為性。界是界",
    "T44n1851_020:0865b11": "別。三乘性別故復名界。照此之解名為性力",
    "T44n1851_020:0865b12": "及界智力。智慧性成。隨人不捨。又能繫縛。",
    "T44n1851_020:0865b13": "其猶公使。故名為使。照此之解名使智力。為",
    "T44n1851_020:0865b14": "欲依此而授對治故說知使。至處道力者。苦",
    "T44n1851_020:0865b15": "樂等報為所至處。善惡等因名至處道。照此",
    "T44n1851_020:0865b16": "之解名至處道力。問曰。初力已知業果。何須",
    "T44n1851_020:0865b17": "此力。成實釋言。初力總知此力別知。知如",
    "T44n1851_020:0865b18": "是因受如是果。知如是果酬如是因。又復初",
    "T44n1851_020:0865b19": "力知是知非。此力知因能生果義。亦復知果",
    "T44n1851_020:0865b20": "從因生義。有是不同故須別說。宿命力者。事",
    "T44n1851_020:0865b21": "謝於往。名之為宿。往法相續。目之為命。照此",
    "T44n1851_020:0865b22": "之解名宿命力。問曰。此力非直知命。亦知過",
    "T44n1851_020:0865b23": "去八種事六種因行。何故偏名宿命力乎。此",
    "T44n1851_020:0865b24": "如向前六通中釋。命是報主故偏說命。又復",
    "T44n1851_020:0865b25": "八中命分為多。故偏說命。又命最後據後說",
    "T44n1851_020:0865b26": "命。天眼力者。經中亦名生死知力。未來起盡",
    "T44n1851_020:0865b27": "名為生死。照此之解名生死智力。一切禪定",
    "T44n1851_020:0865b28": "名為天住。依禪得眼名為天眼。依於天眼。照",
    "T44n1851_020:0865b29": "見自在名天眼力。漏盡力者。結患斯已。稱曰",
    "T44n1851_020:0865c01": "漏盡。照此之解名漏盡力。此非直知於漏盡。",
    "T44n1851_020:0865c02": "亦知不盡及漏盡方便已起未起。并知漏盡",
    "T44n1851_020:0865c03": "增上慢心有起不起。以盡為主。故偏言之。名",
    "T44n1851_020:0865c04": "義如是。第二定體。於中曲有五門分別。一總",
    "T44n1851_020:0865c05": "定體。第二約就五眼分別。第三約就七通分",
    "T44n1851_020:0865c06": "別。第四約就十一智分別。第五約就四念分",
    "T44n1851_020:0865c07": "別。初總定體。人說不同。如地持辨。有人宣",
    "T44n1851_020:0865c08": "說。信等五根為力體性。有人宣說。智慧為體。",
    "T44n1851_020:0865c09": "地持所存智慧為體。故彼文言。經說處非處",
    "T44n1851_020:0865c10": "智力。不說處非處信等力。如是一切。明知。十",
    "T44n1851_020:0865c11": "力用智為體。非是信等。總定如是(此一門竟)。次第",
    "T44n1851_020:0865c12": "二門五眼分別。其五眼者。如上所辨。一是肉",
    "T44n1851_020:0865c13": "眼。二是天眼。三是慧眼。四是法眼。五是佛",
    "T44n1851_020:0865c14": "眼。五中肉眼色法為體。天眼一種義有兩兼。",
    "T44n1851_020:0865c15": "一色法為體。照現色像。二智慧為體。言知未",
    "T44n1851_020:0865c16": "來生死之事。餘之三種。唯智為體。五眼如是。",
    "T44n1851_020:0865c17": "十力是其四眼白自性除其肉眼。就十力中。",
    "T44n1851_020:0865c18": "初處非處知境寬廣。通知一切諸法是非。具",
    "T44n1851_020:0865c19": "四眼性。第七至處道力亦爾。了知未來所至",
    "T44n1851_020:0865c20": "之處。即天眼故。知五度門為至處道。即是法",
    "T44n1851_020:0865c21": "眼。知空無我為至處道。即是慧眼。了知佛性",
    "T44n1851_020:0865c22": "如來之藏為至處道即是佛眼。業刀之中。具",
    "T44n1851_020:0865c23": "二眼性。見性造作身口等業。即天眼性。見",
    "T44n1851_020:0865c24": "起煩惱及意思等。即法眼性。定根欲性宿命",
    "T44n1851_020:0865c25": "漏盡。此之六力。是法眼性。天眼力者。即天眼",
    "T44n1851_020:0865c26": "性。五眼如是(此二門竟)。次第三門七通分別。前",
    "T44n1851_020:0865c27": "六通上加法智通。是七通也。於諸法相了知",
    "T44n1851_020:0865c28": "無礙。是法智通。十力之中宿命力者。即宿命",
    "T44n1851_020:0865c29": "通。天眼力者。即天眼通。漏盡力者。即漏盡",
    "T44n1851_020:0866a01": "通。定根欲性此之四力是他心通以知心故。",
    "T44n1851_020:0866a02": "處非處力業力及與至處道力。此之三種是",
    "T44n1851_020:0866a03": "法相智通。麁判如是。於中細論。處非處中",
    "T44n1851_020:0866a04": "即具四通。知其過去因果是非即宿命通。知",
    "T44n1851_020:0866a05": "其未來因果是非即天眼通。知其漏盡是非",
    "T44n1851_020:0866a06": "之義即漏盡通。知一切法是非之義即法智",
    "T44n1851_020:0866a07": "通。業力之中。具有三通。知過去世業果差別",
    "T44n1851_020:0866a08": "即宿命通。知未來世造業得果即天眼通。了",
    "T44n1851_020:0866a09": "知一切因果道理即法智通。至處道中具有",
    "T44n1851_020:0866a10": "四通。知過去世所行之道即宿命通。知未來",
    "T44n1851_020:0866a11": "世所至之處即天眼通。知所至處漏盡之果",
    "T44n1851_020:0866a12": "即漏盡通。了知二智諦用強盛。說之為力。",
    "T44n1851_020:0866a13": "身通但能轉變現事。不能於法窮知無礙。智",
    "T44n1851_020:0866a14": "力不強故不名力。天耳但能聽聞現聲。不能",
    "T44n1851_020:0866a15": "於法窮知無礙。智力不強故不名力。若爾天",
    "T44n1851_020:0866a16": "眼照矚現色。何故名力。若論天眼。直了現色。",
    "T44n1851_020:0866a17": "實不名力。以其天眼見諸眾生盡未來際死",
    "T44n1851_020:0866a18": "此生彼。見一眾生盡未來際死此生彼。尚用",
    "T44n1851_020:0866a19": "為難。何況一切。以此難知而能知故。說之",
    "T44n1851_020:0866a20": "為力。耳無此能所以不類(此三門竟)。次第四門。",
    "T44n1851_020:0866a21": "約十一智而為分別十一智義。如上具辨。苦",
    "T44n1851_020:0866a22": "智等十及如實智。是十一也。小乘法中。說佛",
    "T44n1851_020:0866a23": "十力。十智所收。大乘法中。說佛十力。如實知",
    "T44n1851_020:0866a24": "攝。相狀如何。先論小乘。如毘曇說。初力寬通",
    "T44n1851_020:0866a25": "具十智性。知一切法是非義故。第二業力具",
    "T44n1851_020:0866a26": "八智性。除滅道智。滅諦非業。故除滅智。無漏",
    "T44n1851_020:0866a27": "聖道。破壞生死不集後果。非業所收。故除道",
    "T44n1851_020:0866a28": "智。問曰。業力知其業果分段麁事不能及理。",
    "T44n1851_020:0866a29": "何緣得具苦集智乎。苦集兩智義既難備。何",
    "T44n1851_020:0866b01": "緣得具法智比智盡無生智。釋有三義。其一",
    "T44n1851_020:0866b02": "義者。如來業力。非直知業。亦知業果。所知業",
    "T44n1851_020:0866b03": "果。通事通理。所知六道差別因果。是事門收。",
    "T44n1851_020:0866b04": "能知之解。是等智攝。於彼因上。知其因集",
    "T44n1851_020:0866b05": "有緣之義。是通相理即是理集。於彼果上知",
    "T44n1851_020:0866b06": "苦無常空無我等。是通相理。即是理苦。知此",
    "T44n1851_020:0866b07": "通相因之與果。亦業力收。故得具於苦集智",
    "T44n1851_020:0866b08": "等。第二義者。如來業力非直知於世別因果。",
    "T44n1851_020:0866b09": "亦知念念相生因果。於彼六道因果之上。知",
    "T44n1851_020:0866b10": "其念念相生因果。是苦集理。故能觀智得說",
    "T44n1851_020:0866b11": "以為苦集智等。第三義者。十力辨義。知法窮",
    "T44n1851_020:0866b12": "極。達事窮理。本末俱知方名為力。若不窮本。",
    "T44n1851_020:0866b13": "雖知非力。故業力中知其業相。亦知業性。知",
    "T44n1851_020:0866b14": "其業相。即是等智知其業性苦集之理。即苦",
    "T44n1851_020:0866b15": "集智法比智等。故具八智。定根欲性。此之四",
    "T44n1851_020:0866b16": "力。各九智性。除其滅智。所知有漏。即是等智",
    "T44n1851_020:0866b17": "及苦集智。所知無漏即是道智法比智等。此",
    "T44n1851_020:0866b18": "等通說為他心智。滅非心法。故除滅智。問曰。",
    "T44n1851_020:0866b19": "此等知其心事。何緣得具苦集智等。此如前",
    "T44n1851_020:0866b20": "釋。達事窮理方名為力。故得具之。至處道中",
    "T44n1851_020:0866b21": "具十智性。所知寬故。宿命天眼一等智性。所",
    "T44n1851_020:0866b22": "知世別非通理故。問曰。前說知事及理方名",
    "T44n1851_020:0866b23": "為力。此既是力。何不知理。釋言。聖力實能",
    "T44n1851_020:0866b24": "知理。但以此二世別局法。乖於道理。理必",
    "T44n1851_020:0866b25": "寬通。別則非理。是故不具苦集智等。漏盡力",
    "T44n1851_020:0866b26": "中攝智不定。若知漏盡名漏盡力。則六智性。",
    "T44n1851_020:0866b27": "除苦集道及他心智。彼非盡故。若證漏盡名",
    "T44n1851_020:0866b28": "漏盡力。則八智性。除其等智及他心智。等智",
    "T44n1851_020:0866b29": "有漏不能盡結。所以除之。無學息求無推他",
    "T44n1851_020:0866c01": "心故除他心。若漏盡人得名漏盡力。則十智",
    "T44n1851_020:0866c02": "性。以漏盡人具十智故。小乘如是。大乘法中。",
    "T44n1851_020:0866c03": "如實智攝。其義云何。如地持釋。離增上慢",
    "T44n1851_020:0866c04": "智名如實智。非是不知妄稱知。故名為如實。",
    "T44n1851_020:0866c05": "何者是乎。彼文自辨。謂清淨智一切智無礙",
    "T44n1851_020:0866c06": "智。是清淨智者。是其證理第一義智。一切無",
    "T44n1851_020:0866c07": "礙是世諦智。知法寬廣名一切智。知法自在",
    "T44n1851_020:0866c08": "名無礙智。如前三智章中具釋。彼十力中初",
    "T44n1851_020:0866c09": "力。是其三智所攝。業定根欲及與性力。是一",
    "T44n1851_020:0866c10": "切智無礙智收。至處道力。亦三智攝。宿命天",
    "T44n1851_020:0866c11": "眼。亦一切智無礙智收。漏盡智力亦三智攝。",
    "T44n1851_020:0866c12": "自證漏盡是清淨智。知他漏盡是一切智無",
    "T44n1851_020:0866c13": "礙智收(此四門竟)。次第五門。約四念處分別十力。",
    "T44n1851_020:0866c14": "四念處觀體性是慧故約辨之。身受心法。是",
    "T44n1851_020:0866c15": "四念也。義如上解。依毘婆沙。欲力及與宿",
    "T44n1851_020:0866c16": "命智力唯法念處。餘通四念其言有餘。更須",
    "T44n1851_020:0866c17": "分別。初力寬通具四念處。義在可知。第二業",
    "T44n1851_020:0866c18": "力亦具四念。知善不善二種五陰能為業因。",
    "T44n1851_020:0866c19": "是因四念。知苦樂陰是其業果。是果四念。第",
    "T44n1851_020:0866c20": "三定力。即名以求唯一法念。定是行陰法念",
    "T44n1851_020:0866c21": "攝故。隨義通論。具四念處。知定共戒。亦定力",
    "T44n1851_020:0866c22": "收。即身念處。又知依定起變化等。亦定力收。",
    "T44n1851_020:0866c23": "當知。亦是身念處攝。知諸禪中喜樂等受。亦",
    "T44n1851_020:0866c24": "定力收。即受念處。知於定心是心念處。知定",
    "T44n1851_020:0866c25": "數等是法念處。根力之中。知信等根名為根",
    "T44n1851_020:0866c26": "力。唯法念處。若論通知二十二根名為根力。",
    "T44n1851_020:0866c27": "則具四念。知眼等根是身念處。知五受根是",
    "T44n1851_020:0866c28": "受念處。所知意根是心念處。知信等根是法",
    "T44n1851_020:0866c29": "念處。第五欲力。即名以求唯法念處。欲是",
    "T44n1851_020:0867a01": "行陰法念攝故。毘婆沙說。據此意耳。若依大",
    "T44n1851_020:0867a02": "乘。通知所欲。則具四念。知欲色等。即身念",
    "T44n1851_020:0867a03": "處。知欲諸受即受念處知彼樂欲相應之心。",
    "T44n1851_020:0867a04": "即心念處。知欲及知所欲之法即法念處。性",
    "T44n1851_020:0867a05": "力之中。知欲不改名為性力。唯法念處。汎知",
    "T44n1851_020:0867a06": "一切諸法性別名為性力。則具四念。至處道",
    "T44n1851_020:0867a07": "中所知法廣。亦具四念。知不淨等是身念處。",
    "T44n1851_020:0867a08": "知所至處苦樂等報是受念處。著我多者。教",
    "T44n1851_020:0867a09": "分別界。界中有心即心念處。知慈悲等是法",
    "T44n1851_020:0867a10": "念處。宿命智力。即名以求唯一法念。命是法",
    "T44n1851_020:0867a11": "故。毘婆沙說。據此為言。理實於中亦具四念。",
    "T44n1851_020:0867a12": "具相云何。是宿命力。知過去世八種之事六",
    "T44n1851_020:0867a13": "種同行。彼八事中。知如是色如是飲食。即",
    "T44n1851_020:0867a14": "身念處。如是苦樂是受念處。知其名字及壽",
    "T44n1851_020:0867a15": "命等。是法念處。知彼過去受報心別。即心念",
    "T44n1851_020:0867a16": "處。又宿命力。知其過去一生二生至無數生。",
    "T44n1851_020:0867a17": "知生陰身即具四念。天眼亦爾。見生未來所",
    "T44n1851_020:0867a18": "受陰身具四念處。漏盡力中。知於漏盡名漏",
    "T44n1851_020:0867a19": "盡力。唯法念處。若證漏盡名漏盡力。則具四",
    "T44n1851_020:0867a20": "念。觀一切法斷煩惱故。體性如是。次第三門。",
    "T44n1851_020:0867a21": "分別其相。於中曲有三門分別。一總別分別。",
    "T44n1851_020:0867a22": "二寬狹分別。三長短分別。言總別者。初之一",
    "T44n1851_020:0867a23": "力亦總亦別。餘之九力一而是別。統攝九",
    "T44n1851_020:0867a24": "皆是非收故初是總。於中別分。餘之九力。餘",
    "T44n1851_020:0867a25": "九不攝。復初力在故初是別。如十二部經中",
    "T44n1851_020:0867a26": "修多羅部亦總亦別餘者唯別。與此相似。彼",
    "T44n1851_020:0867a27": "攝諸部莫不皆成一修多羅。故初是總。隨義",
    "T44n1851_020:0867a28": "別分。餘十一部。餘部不收。還復在於修多羅",
    "T44n1851_020:0867a29": "中。說之為別。又亦如彼三聚之戒。初律儀",
    "T44n1851_020:0867b01": "戒亦總亦別餘二唯別。統攝三聚皆律儀收。",
    "T44n1851_020:0867b02": "故初是總。別分餘二。餘所不攝。復在律儀。故",
    "T44n1851_020:0867b03": "初是別。此亦如是(此一門竟)。次第二門寬狹分",
    "T44n1851_020:0867b04": "別。於中初約因果分別。次約有為無為分別。",
    "T44n1851_020:0867b05": "後約理事二門分別。初約因果而分別者。知",
    "T44n1851_020:0867b06": "因及果名之為寬。因果別知說以為狹。就十",
    "T44n1851_020:0867b07": "力中。處非處力至處道力。名體俱寬。名中",
    "T44n1851_020:0867b08": "通彰因之與果。故名是寬。理實此力因果俱",
    "T44n1851_020:0867b09": "知。故體是寬。業力宿命生死智力及漏盡力。",
    "T44n1851_020:0867b10": "此之四種。名狹體寬。業力之中。唯舉業因故",
    "T44n1851_020:0867b11": "名是狹。理實此力知業煩惱及四法受。故體",
    "T44n1851_020:0867b12": "是寬。其宿命力生死智力及漏盡力。名唯彰",
    "T44n1851_020:0867b13": "果。故名是狹。理實此力通知因果。故體是寬。",
    "T44n1851_020:0867b14": "宿命力中。知過去世如是名等。是其果也。六",
    "T44n1851_020:0867b15": "同行中知善知惡。是其因也。天眼力中。見生",
    "T44n1851_020:0867b16": "造作身口等行。是知因也。身壞命終生地獄",
    "T44n1851_020:0867b17": "等。是知果也。漏盡力中。自知漏盡。知他漏",
    "T44n1851_020:0867b18": "盡。是知果也。知漏盡方便已起未起。是知因",
    "T44n1851_020:0867b19": "也。是故此曰名狹體寬。定根欲性。名體俱",
    "T44n1851_020:0867b20": "狹。名唯舉因。故名是狹。力亦知因。故體是",
    "T44n1851_020:0867b21": "狹。理實此四亦通知果。經多說因從多判耳",
    "T44n1851_020:0867b22": "(此一門竟)。次第二門。約就有為無為之法。以辨寬",
    "T44n1851_020:0867b23": "狹通知為寬。別知為狹。色心及與非色非心。",
    "T44n1851_020:0867b24": "是有為也。虛空數滅及非數滅。是無為也。就",
    "T44n1851_020:0867b25": "十力中。處非處力至處道力。名體俱寬。初力",
    "T44n1851_020:0867b26": "通約生死涅槃一切因果。以知是非。第七通",
    "T44n1851_020:0867b27": "約生死涅槃二種至處。以論其道。名中具此。",
    "T44n1851_020:0867b28": "故名是寬。力實知此。故體是寬。漏盡一力。名",
    "T44n1851_020:0867b29": "狹體寬。名中唯彰知於漏盡無為之法。故名",
    "T44n1851_020:0867c01": "是狹。理實此力非直知盡。亦知漏盡方便之",
    "T44n1851_020:0867c02": "道已起未起。及知漏盡增上慢心有起未起。",
    "T44n1851_020:0867c03": "通知有為及知無為。故體是寬。餘之七力。名",
    "T44n1851_020:0867c04": "體俱狹。名彰有為故名是狹。力知有為故體",
    "T44n1851_020:0867c05": "是狹(此二門竟)。次第三門。約就理事。而事辨寬",
    "T44n1851_020:0867c06": "狹。真諦名理。世諦名事。通知名寬。別知名",
    "T44n1851_020:0867c07": "狹。就十力中。初處非處及至處道。名體俱寬。",
    "T44n1851_020:0867c08": "初力之中。通就一切說是說非。故名是寬。力",
    "T44n1851_020:0867c09": "實通知理事是非。故體是寬。至處道中五度",
    "T44n1851_020:0867c10": "門等為至處道。是其事也。如地持說。空無",
    "T44n1851_020:0867c11": "我理為至處道。是其理也。名中彰此。故名是",
    "T44n1851_020:0867c12": "寬。力實知此。故體是寬。漏盡一力。名狹體",
    "T44n1851_020:0867c13": "寬。名彰知盡。故名是狹。理實此力知盡是事。",
    "T44n1851_020:0867c14": "證盡知理。若不知理。漏終不盡。體具斯義。故",
    "T44n1851_020:0867c15": "體是寬。餘之七力。名體俱狹。名唯彰事。故名",
    "T44n1851_020:0867c16": "是狹。體唯知事。故體是狹。寬狹如是(此二門竟)。",
    "T44n1851_020:0867c17": "次第三門長短分別。約時辨之。時謂三世。十",
    "T44n1851_020:0867c18": "力之中宿命一力。前長後短。前知無窮。名",
    "T44n1851_020:0867c19": "為前長。不知後世。故名後短。天眼一力。前短",
    "T44n1851_020:0867c20": "後長。不知過去。名為前短。能知現在及未來",
    "T44n1851_020:0867c21": "世。說為後長。餘八所知統通三世。前後俱長。",
    "T44n1851_020:0867c22": "辨相如是。次第四門。彰其十力分齊差別。如",
    "T44n1851_020:0867c23": "地持說。知善得樂。知惡得苦。非顛倒受。名",
    "T44n1851_020:0867c24": "處非處力。知善惡業得果不失不作不受。是",
    "T44n1851_020:0867c25": "其業力。乃至知彼禪解脫等此業非彼。亦是",
    "T44n1851_020:0867c26": "業力。知禪解脫三昧正受。三種示現。教授",
    "T44n1851_020:0867c27": "眾生。是其定力。身業現通。口言說法。意地與",
    "T44n1851_020:0867c28": "念。名三示現。乃至知彼諸根相應禪定之心。",
    "T44n1851_020:0867c29": "亦名定力。故地持云。乃至知彼淨等俱生相",
    "T44n1851_020:0868a01": "應之心。名禪解脫三昧智力淨是信也。等取",
    "T44n1851_020:0868a02": "精進念定慧根。故云淨等。與此相應俱生定",
    "T44n1851_020:0868a03": "心名為淨等俱生心矣。知如是義。屬前定力。",
    "T44n1851_020:0868a04": "正知眾生軟中上根是名根力。乃至知彼諸",
    "T44n1851_020:0868a05": "根方便生於悕望。尋前知後。亦名根力。正",
    "T44n1851_020:0868a06": "知眾生種種悕望名為欲力。乃至知欲成種",
    "T44n1851_020:0868a07": "種性知世種子各別不同。尋前知後。亦名欲",
    "T44n1851_020:0868a08": "力。正知眾生心性各異。知世種子各別不同。",
    "T44n1851_020:0868a09": "名為性力。乃至知性起道至果各別不同。尋",
    "T44n1851_020:0868a10": "前知後。亦名性力。故地持云。乃至知涅槃法",
    "T44n1851_020:0868a11": "及順界道迹。亦名種種界智力。知涅槃法是",
    "T44n1851_020:0868a12": "依前性所至之處。順界道迹亦是依前性所",
    "T44n1851_020:0868a13": "起之道。界猶性也。隨順小性起於小道。隨順",
    "T44n1851_020:0868a14": "大性起於大道。名順界道迹。知如是義名為",
    "T44n1851_020:0868a15": "界力。亦名性力。知一切道種種煩惱種種清",
    "T44n1851_020:0868a16": "淨各有所至。名至處力。乃至知其過去宿命",
    "T44n1851_020:0868a17": "一切趣因。亦名至處道智力。正知過去八種",
    "T44n1851_020:0868a18": "事六種同行名宿命力。八種事者。前六通中。",
    "T44n1851_020:0868a19": "已列其名。今更辨之。論說不同。依如地持。",
    "T44n1851_020:0868a20": "一如是名知其過去名字不同。二如是性知",
    "T44n1851_020:0868a21": "其過去氏族有異。謂張王等。三如是生知其",
    "T44n1851_020:0868a22": "過去生處有別。謂貴賤等。四如是飲食所食",
    "T44n1851_020:0868a23": "不等。五如是苦樂受報有殊。六如是長壽命",
    "T44n1851_020:0868a24": "極天算。七如是久住命至長年。八如是壽限",
    "T44n1851_020:0868a25": "中年夭喪。若依地論。加如是色。謂好醜等。",
    "T44n1851_020:0868a26": "命中為二。命極天算名為久住。餘之二種合",
    "T44n1851_020:0868a27": "為壽命。當分別知。說為此八。彼此共同名",
    "T44n1851_020:0868a28": "為同行。何者是乎。一如是名。二如是姓。三如",
    "T44n1851_020:0868a29": "是生。四如是飲食。五如是善惡。六如是壽命。",
    "T44n1851_020:0868b01": "正知此等名宿命力。乃至知其過去生死。亦",
    "T44n1851_020:0868b02": "名生死智力。知未來生死是生死智力。乃至",
    "T44n1851_020:0868b03": "知其未來世中未得究竟漏盡自我所有生",
    "T44n1851_020:0868b04": "死。亦名生死智力。知其究竟漏盡自我得涅",
    "T44n1851_020:0868b05": "槃法名漏盡力。分齊如是。次第五門。彰其十",
    "T44n1851_020:0868b06": "力作業不同。如地持說。處非處力真實因",
    "T44n1851_020:0868b07": "果。如實了知。伏因果諍論沙門婆羅門。沙門",
    "T44n1851_020:0868b08": "婆羅門。是求理人。故偏舉之。彼人或說行善",
    "T44n1851_020:0868b09": "得苦行惡得樂。翻違正說名為諍論。初力正",
    "T44n1851_020:0868b10": "知因果是非。故能伏之。自業智力自所作業。",
    "T44n1851_020:0868b11": "此業受報。如實了知。伏施福諍論沙門婆羅",
    "T44n1851_020:0868b12": "門。有人宣說。布施有福。有言無福。名施福",
    "T44n1851_020:0868b13": "諍論。第二業力。知施有福。故能伏之。理伏一",
    "T44n1851_020:0868b14": "切。布施行初且約言耳。第三定力有二種業。",
    "T44n1851_020:0868b15": "一依禪定三種示現。教授眾生。正化之業。二",
    "T44n1851_020:0868b16": "能伏對治相違諍論沙門婆羅門。伏邪之業。",
    "T44n1851_020:0868b17": "有人宣說。聖道能治。有人宣說。苦行能治。名",
    "T44n1851_020:0868b18": "為對治相違諍論。依於定力。如法正教。故能",
    "T44n1851_020:0868b19": "伏之。第四根力。知諸眾生上中下根。而為說",
    "T44n1851_020:0868b20": "法。第五欲力。知諸眾生軟中上根教修淨解。",
    "T44n1851_020:0868b21": "離不淨解。第六性力。知諸眾生心性各異。為",
    "T44n1851_020:0868b22": "說對治。教授利益。第七至處道力。以五度門",
    "T44n1851_020:0868b23": "教授眾生。如聲聞地。又授菩薩空無我義。如",
    "T44n1851_020:0868b24": "地持說。宿命智力。觀察宿命。知現由彼。伏斷",
    "T44n1851_020:0868b25": "常論沙門婆羅門。生死智力。說諸眾生所往",
    "T44n1851_020:0868b26": "生處。伏斷滅論沙門婆羅門。漏盡智力。善知",
    "T44n1851_020:0868b27": "漏盡。伏疑惑解脫沙門婆羅門。作業如是。次",
    "T44n1851_020:0868b28": "第六門明其次第。如地持說。佛得阿耨三菩",
    "T44n1851_020:0868b29": "提時。頓得十力。後隨化用次第現前。於中有",
    "T44n1851_020:0868c01": "三。一依世諦智起化。次第先以是處非處智",
    "T44n1851_020:0868c02": "力。觀察世諦因果部分。次以業力觀欲界業。",
    "T44n1851_020:0868c03": "而為說法。令離惡業修行善業。次以定力觀",
    "T44n1851_020:0868c04": "上二界禪定之業。教諸眾生。依世俗道。斷離",
    "T44n1851_020:0868c05": "諸欲。後以根力至漏盡力。教諸眾生。依出世",
    "T44n1851_020:0868c06": "道。永斷諸欲。於此分中。先以根力觀察眾",
    "T44n1851_020:0868c07": "生諸根利鈍。次以欲力觀其悕望。次以性力",
    "T44n1851_020:0868c08": "觀其使性。次以至處道力。隨患不同。以五度",
    "T44n1851_020:0868c09": "門而為教授。攝令住心。次用宿命生死智力",
    "T44n1851_020:0868c10": "教諸眾生。令離斷常安住中道。有諸眾生。為",
    "T44n1851_020:0868c11": "止所縛。不斷煩惱。起增上慢。故後用其漏盡",
    "T44n1851_020:0868c12": "智力教授眾生。令斷煩惱究竟漏盡(此一門竟)。次",
    "T44n1851_020:0868c13": "依第一義智起化。次第於此門中。先以是處",
    "T44n1851_020:0868c14": "非處智力觀第一義。次以業力觀在家人造",
    "T44n1851_020:0868c15": "種種業。令修淨業。次以定力觀出家人。令修",
    "T44n1851_020:0868c16": "定行。後以根力至漏盡力。令諸眾生於苦解",
    "T44n1851_020:0868c17": "脫以道度之。其中次第與初門同(此二門竟)。三依",
    "T44n1851_020:0868c18": "緣起法界之智起化。次第何者。是緣起法界",
    "T44n1851_020:0868c19": "法相之有。是其世諦。法相之空是第一義。有",
    "T44n1851_020:0868c20": "無俱離。如來藏中過恒沙法。緣起相成名緣",
    "T44n1851_020:0868c21": "起法界。於中先以處非處力。觀緣起法界。次",
    "T44n1851_020:0868c22": "以業力。觀世眾生作如是業受如是果。次以",
    "T44n1851_020:0868c23": "定力。為苦眾生三種示現。而教授之。令生信",
    "T44n1851_020:0868c24": "解。後以根力至漏盡力。以道度脫。令出眾苦。",
    "T44n1851_020:0868c25": "於中次第與初門同。次第次如是。次第七",
    "T44n1851_020:0868c26": "門。教化教授二門分別。如地持說。初之二力。",
    "T44n1851_020:0868c27": "是教化力。後之八力是教授力。汎宣因果。教",
    "T44n1851_020:0868c28": "示眾生。令生信解。名教化力。辨彰行儀。指心",
    "T44n1851_020:0868c29": "曲授。令起行修。名教授力。前二力中。初處非",
    "T44n1851_020:0869a01": "處。教化眾生。令其遠離顛倒因果。第二業力。",
    "T44n1851_020:0869a02": "教化眾生。令其遠離無因無果。後八力中初",
    "T44n1851_020:0869a03": "之四力。知物心器。後四授法。就前四中。初心",
    "T44n1851_020:0869a04": "求者知心求。何者是心。所謂禪定。何故名",
    "T44n1851_020:0869a05": "心。以定住緣。息其外用。息用從體故名心",
    "T44n1851_020:0869a06": "為心。心有趣法故名為求。餘求亦爾。何故",
    "T44n1851_020:0869a07": "明心。如龍樹說。散心中慧。不堪入法。如綵無",
    "T44n1851_020:0869a08": "膠不住塗物。要依定心方堪入法。故須明心。",
    "T44n1851_020:0869a09": "以何義故先明定心。經說不定。依如花嚴。",
    "T44n1851_020:0869a10": "一處之文。性力之後方始說定。一處經文。至",
    "T44n1851_020:0869a11": "處後說。諸經多在根力前說。釋有兩義。一就",
    "T44n1851_020:0869a12": "自釋。諸佛如來自住禪定方起化用。故先明",
    "T44n1851_020:0869a13": "定。二就所化眾生以釋。眾生五根。以慧為",
    "T44n1851_020:0869a14": "主。慧前說定。義之次第故先明心。二根求",
    "T44n1851_020:0869a15": "者。知根求。何者是根。所謂信進念定慧等。何",
    "T44n1851_020:0869a16": "故名根。此如前解。先習令成。能生於後。故名",
    "T44n1851_020:0869a17": "為根。何故明根。欲授道法無根不入。故須明",
    "T44n1851_020:0869a18": "根。以何義故次明其根。解有兩義。一對前釋。",
    "T44n1851_020:0869a19": "五根之中。以慧為主。定後說慧。義之次第故",
    "T44n1851_020:0869a20": "次明根。二對後解。根是先成。欲是現生。先成",
    "T44n1851_020:0869a21": "在前故次明根。三悕望求者知悕望求。何者",
    "T44n1851_020:0869a22": "悕望。謂樂欲心。何故名悕。欲心求法故名為",
    "T44n1851_020:0869a23": "悕。何故明悕。欲授道法無欲不取。故須明悕。",
    "T44n1851_020:0869a24": "以何義故次明悕望。解有兩義。一對前釋。根",
    "T44n1851_020:0869a25": "是先成。欲是現生。根後說欲。義之次第故次",
    "T44n1851_020:0869a26": "明悕。二對後解。於法始求。名之為欲。習欲不",
    "T44n1851_020:0869a27": "改。方始成性。性前說欲。義之次第故次明悕。",
    "T44n1851_020:0869a28": "四使求者知使求。何者是使。謂煩惱性。何故",
    "T44n1851_020:0869a29": "名使。性成煩惱。隨人繫縛故名為使。何故明",
    "T44n1851_020:0869b01": "使。欲隨其患授對治故。何故次辨。解有兩義。",
    "T44n1851_020:0869b02": "一對前釋。習欲不改。方成使性故。於欲後",
    "T44n1851_020:0869b03": "明其知使。二對後解。要先知病。然後授藥。是",
    "T44n1851_020:0869b04": "故於彼至處道前。明知使性。上來四力。知物",
    "T44n1851_020:0869b05": "心器。下四授法。於中初一。授以事法。令諸眾",
    "T44n1851_020:0869b06": "生事中安心。宿命天眼。授以理法。令其事趣",
    "T44n1851_020:0869b07": "入中道。後一漏盡。授以果法。令其究竟。初中",
    "T44n1851_020:0869b08": "隨人使患不同。以五度門而教授之。多貪眾",
    "T44n1851_020:0869b09": "生。教觀不淨。多瞋眾生教修慈悲。問曰。貪嗔",
    "T44n1851_020:0869b10": "欲界煩惱正與定違。得禪定者。必無此過。向",
    "T44n1851_020:0869b11": "前定力。知他定心。有定心者。已離貪嗔。今何",
    "T44n1851_020:0869b12": "以言多貪眾生教觀不淨。多嗔眾生教修慈",
    "T44n1851_020:0869b13": "悲。釋言。凡夫雖得禪定。但伏麁起。性使猶",
    "T44n1851_020:0869b14": "在。故此教之。又前定力。以定為主。名為定",
    "T44n1851_020:0869b15": "力。於中亦知無定心者有定心者。雖無貪嗔。",
    "T44n1851_020:0869b16": "有者有之。故此教觀不淨門等。愚癡多者教",
    "T44n1851_020:0869b17": "觀因緣。問曰。聲聞以鈍根故教觀四諦。不教",
    "T44n1851_020:0869b18": "因緣。緣覺利根教觀因緣。今何以言愚癡多",
    "T44n1851_020:0869b19": "者教觀因緣。釋言。愚癡有其二種。一闇鈍無",
    "T44n1851_020:0869b20": "知。如牛羊等無所識別。名曰愚癡。二機性",
    "T44n1851_020:0869b21": "聰利妄有建立。迷正因緣果名曰愚癡。今言",
    "T44n1851_020:0869b22": "愚癡教觀因緣義當後門。雖名愚癡性實聰",
    "T44n1851_020:0869b23": "利。故教因緣。教觀過去無明行等。令知往因",
    "T44n1851_020:0869b24": "離無因見。教觀未來生老死等。令知後果離",
    "T44n1851_020:0869b25": "無果見。教觀現在名色等。因果俱知。問曰。向",
    "T44n1851_020:0869b26": "前處非處力及與業力已教因果。今教因緣",
    "T44n1851_020:0869b27": "令知因果。與前何別。釋言。向前處非處等。雖",
    "T44n1851_020:0869b28": "教因果。隨語生信。離麁邪見。心未見法性使",
    "T44n1851_020:0869b29": "還生。今於此中。教觀因緣。令自見法。使除使",
    "T44n1851_020:0869c01": "性。著我多者。教分別界。依如毘曇。教六界",
    "T44n1851_020:0869c02": "觀。名分別界。四大空識是六界也。涅槃云",
    "T44n1851_020:0869c03": "爾。又涅槃說十八界觀名分別界。覺觀多",
    "T44n1851_020:0869c04": "者。教令數息。此等如前五度章中具廣分別。",
    "T44n1851_020:0869c05": "從事入理。次以宿命天眼教之。其宿命力。教",
    "T44n1851_020:0869c06": "觀過去。令知現法從過因生體性非常。其天",
    "T44n1851_020:0869c07": "眼力。教觀未來。令知現法生後不絕體性非",
    "T44n1851_020:0869c08": "斷。非常非斷名為中道。問曰。向前至處道中。",
    "T44n1851_020:0869c09": "愚癡眾生教觀因緣。觀因緣時已知過因。何",
    "T44n1851_020:0869c10": "須更以宿命智力教觀過因。觀因緣時亦知",
    "T44n1851_020:0869c11": "後果。何須復以天眼智力教觀當果。釋言。宿",
    "T44n1851_020:0869c12": "命天眼所教不異因緣。但心入法必有階漸。",
    "T44n1851_020:0869c13": "前教因緣直知過去未因果之事。未能將事",
    "T44n1851_020:0869c14": "以測其理。今於是中將事驗理。淺深不等。故",
    "T44n1851_020:0869c15": "須重教。所教眾生心。雖入理為止所縛。未",
    "T44n1851_020:0869c16": "究竟處生究竟想。是故多起四種慢心。一不",
    "T44n1851_020:0869c17": "作作增上慢。二不得得增上慢。三不觸觸增",
    "T44n1851_020:0869c18": "上慢。四不證證增上慢。是故須以漏盡智力",
    "T44n1851_020:0869c19": "教除四慢終證漏盡。四慢何別。行有二門。一",
    "T44n1851_020:0869c20": "教二證。事中所行。依教修起名為教行。合理",
    "T44n1851_020:0869c21": "之契如名證。此二種行。各有始終。教行之",
    "T44n1851_020:0869c22": "始。造緣修起。名之為作。於此未作。自謂已",
    "T44n1851_020:0869c23": "作。名不作作增上慢。教行終成。名之為得。於",
    "T44n1851_020:0869c24": "此未得。自謂已得。名不得得增上慢。證行之",
    "T44n1851_020:0869c25": "始。法來現心為心覺知。名之為觸。於此未觸。",
    "T44n1851_020:0869c26": "自謂已觸。名不觸觸增上慢。證行之終。泯情",
    "T44n1851_020:0869c27": "會法。目之為證。於此未證。自謂已證。名不證",
    "T44n1851_020:0869c28": "證增上慢。破除初慢。令其實作。破除第二。令",
    "T44n1851_020:0869c29": "其實得。破除第三。令其實觸。破除第四。令其",
    "T44n1851_020:0870a01": "實證。實德成就。名證漏盡。如地持說。此八",
    "T44n1851_020:0870a02": "教授三處所攝。初五為一。未住心者。令繫念",
    "T44n1851_020:0870a03": "緣中。次二為一。已住心者。說得自義。正方便",
    "T44n1851_020:0870a04": "道漏盡涅槃。義利自己名為自義。合理正觀。",
    "T44n1851_020:0870a05": "與彼為因。趣向彼義名為自義。正方便道後",
    "T44n1851_020:0870a06": "一為一。未究竟者終令究竟。教化教授。辨之",
    "T44n1851_020:0870a07": "略爾。次第八門。明其大小所說不同。不同有",
    "T44n1851_020:0870a08": "七。一體性不同。小乘所說妄心為體。彼說事",
    "T44n1851_020:0870a09": "識為力體故。大乘所說真心為體。八識真心",
    "T44n1851_020:0870a10": "為力體故。二智行不同。小乘法中。說佛十力",
    "T44n1851_020:0870a11": "十智為體。大乘法中。說佛十力用如實智以",
    "T44n1851_020:0870a12": "之為體。三心緣不同。小乘法中。說佛十力",
    "T44n1851_020:0870a13": "於法攀緣分別而知。大乘法中。說佛十力於",
    "T44n1851_020:0870a14": "法無緣而能普知。如鏡照物都無緣念。諸德",
    "T44n1851_020:0870a15": "齊爾。何故而然。小乘所說。心外有法。法外有",
    "T44n1851_020:0870a16": "心。心法別體。以別體故。向外取境。智於緣",
    "T44n1851_020:0870a17": "中。攀緣覺了。名之為力。故有緣念。大乘所",
    "T44n1851_020:0870a18": "說。心外無法。法外無心。心法同體。以同體",
    "T44n1851_020:0870a19": "故。不須向外攀緣取法。一切諸緣悉智中現",
    "T44n1851_020:0870a20": "名為力。如世萬像鏡中而現故無緣念。四知",
    "T44n1851_020:0870a21": "法不同。小乘法中。說佛十力但能了知陰界",
    "T44n1851_020:0870a22": "諸入十二因緣四真諦等。不論餘義。大乘法",
    "T44n1851_020:0870a23": "中。說佛十力窮知一切乃至甚深如來藏性",
    "T44n1851_020:0870a24": "悉能了知。五多少不同。小乘法中。宣說十力。",
    "T44n1851_020:0870a25": "不多不少。大乘法中。隨化眾生。說佛十力。理",
    "T44n1851_020:0870a26": "實佛力無量無邊。故彼鴦掘魔羅經言。說佛",
    "T44n1851_020:0870a27": "十種力。是則聲聞乘。斯非摩訶衍。大乘無",
    "T44n1851_020:0870a28": "量力故佛不思議。問曰。佛力實有無量。以何",
    "T44n1851_020:0870a29": "義故隨化眾生但說十種。龍樹釋言。以此",
    "T44n1851_020:0870b01": "十種度生具足。云何具足。初之二種教化力",
    "T44n1851_020:0870b02": "足後之八種教授力足。如前具辨。六常無常",
    "T44n1851_020:0870b03": "異。小乘法中。說佛十力體性無常終歸磨滅",
    "T44n1851_020:0870b04": "趣入無餘。大乘法中。說佛十力用有興癈體",
    "T44n1851_020:0870b05": "真常住無為不變。七得度不同。小乘法中。說",
    "T44n1851_020:0870b06": "佛十力菩提樹下成佛時得。大乘法中。說佛",
    "T44n1851_020:0870b07": "十力種性已上隨分得之至佛乃滿。故地持",
    "T44n1851_020:0870b08": "中宣說。菩薩成就如來十力種性名力種性。",
    "T44n1851_020:0870b09": "問曰。於彼三藏教中宣說十力是佛功德餘",
    "T44n1851_020:0870b10": "人未得。何以說之。龍樹釋言。為增聲聞菩",
    "T44n1851_020:0870b11": "薩信故。又欲令彼生願求故。復欲使彼起於",
    "T44n1851_020:0870b12": "念佛三昧心故。并欲令彼外道伏故。如是非",
    "T44n1851_020:0870b13": "一。問曰。於此十力之中何者最勝。人說種",
    "T44n1851_020:0870b14": "種。如龍樹辨。或有說言。初力最勝。攝十力",
    "T44n1851_020:0870b15": "故。或有說言。漏盡力勝。至涅槃故。有言。十",
    "T44n1851_020:0870b16": "力各於自事為最殊勝。知處非處。初力為勝。",
    "T44n1851_020:0870b17": "乃至漏盡第十力勝。如是一切。有言。十力皆",
    "T44n1851_020:0870b18": "以無礙解脫為本。並皆增上無有優劣。十力",
    "T44n1851_020:0870b19": "如是。",
    "T44n1851_020:0870b20": "十八不共法義六門分別(列名辨相一",
    "T44n1851_020:0870b21": "　辨定是非二　體性三　就處分別四　三業分別五",
    "T44n1851_020:0870b22": "　四緣分別六)",
    "T44n1851_020:0870b23": "就初門中先總釋名。次別後解。十八不共。如",
    "T44n1851_020:0870b24": "大品說。如來功德不與他同。名不共法。通",
    "T44n1851_020:0870b25": "而論之。一切功德。悉名不共。故地持中說百",
    "T44n1851_020:0870b26": "四十不共之法。今據一門且論十八。名字是",
    "T44n1851_020:0870b27": "何。三分數之。初六一分。一身無失。二口無",
    "T44n1851_020:0870b28": "失。三意無失。亦名念無失。四無異想。五無",
    "T44n1851_020:0870b29": "不定心。六無不知已捨。次六一分。欲無減。",
    "T44n1851_020:0870c01": "二精進無減。三念無減。四智慧無減。五解脫",
    "T44n1851_020:0870c02": "無減。六解脫知見無減。後六一分。一身業隨",
    "T44n1851_020:0870c03": "慧行。二口業隨慧行。三意業隨慧行。四知過",
    "T44n1851_020:0870c04": "去無礙。五知現在無礙。六知未來無礙。以此",
    "T44n1851_020:0870c05": "通前合為十八。初身口意無失者。如來三業。",
    "T44n1851_020:0870c06": "離過純淨。故無過失。何因緣故得此無失。有",
    "T44n1851_020:0870c07": "四種義。一無習離過諸惡盡故。二常守念慧",
    "T44n1851_020:0870c08": "對治堅故。三修戒定慧對治具故。四住第一",
    "T44n1851_020:0870c09": "義對治染故得此無失。無異想者。佛住等",
    "T44n1851_020:0870c10": "心。於諸眾生。常行捨心。無怨親想。名無異",
    "T44n1851_020:0870c11": "想。何緣能爾。佛無量劫。於諸眾生常修平等",
    "T44n1851_020:0870c12": "一子想。故見無我人。離怨親故。見法空寂。無",
    "T44n1851_020:0870c13": "彼此故。見諸眾生同一佛性法身故。無不定",
    "T44n1851_020:0870c14": "心者。佛常一心無有散動。名無不定。問曰。定",
    "T44n1851_020:0870c15": "者從未來禪乃至滅定。若佛常定。云何能得",
    "T44n1851_020:0870c16": "為人說法具四威儀。龍樹釋云。欲界有定。",
    "T44n1851_020:0870c17": "佛出諸禪入欲界定。故能起說現四威儀。又",
    "T44n1851_020:0870c18": "佛住於實相定中。妄想永滅。故無不定。三昧",
    "T44n1851_020:0870c19": "法力。無所不為。故能起說。現四威儀。無不知",
    "T44n1851_020:0870c20": "已捨者。分別有二。一自行門。二化他門。自行",
    "T44n1851_020:0870c21": "門中分別有二。第一約對三受分別。如龍樹",
    "T44n1851_020:0870c22": "說。餘人鈍根多覺苦樂。知樂生貪。知苦生瞋。",
    "T44n1851_020:0870c23": "心生厭離。於不苦樂。不能覺知。行於捨心。為",
    "T44n1851_020:0870c24": "癡使使。佛於三受咸皆覺知。知已厭離。無有",
    "T44n1851_020:0870c25": "不知偏行捨心為癡使使故。佛無有不知已",
    "T44n1851_020:0870c26": "捨第二約就止舉捨等三門分別。如來善修",
    "T44n1851_020:0870c27": "七覺分故。心沈則舉。心掉則止。離於二邊方",
    "T44n1851_020:0870c28": "始行捨。非是不知望直行捨。化他門中分別",
    "T44n1851_020:0870c29": "亦二。一就四無量化心分別。如來善知無樂",
    "T44n1851_020:0871a01": "眾生。慈悲應與之。有苦眾生。悲應拔之。得",
    "T44n1851_020:0871a02": "法眾生。喜應慶之。知其究竟得解脫者。方始",
    "T44n1851_020:0871a03": "行捨。非是不知望直行捨。二約身口化行分",
    "T44n1851_020:0871a04": "別。如來有時身口息化。入於禪定。一月二月。",
    "T44n1851_020:0871a05": "餘人生疑。如來出世。為化眾生。豈可不知我",
    "T44n1851_020:0871a06": "等須化而捨入定。佛言。我知種種因緣。故入",
    "T44n1851_020:0871a07": "禪定。非是不知。而捨入定。知何因緣須捨入",
    "T44n1851_020:0871a08": "定釋有三種。一世人常見心生厭倦。不增渴",
    "T44n1851_020:0871a09": "仰。欲令渴仰故捨入定。二欲令人依說修行",
    "T44n1851_020:0871a10": "故捨入定。三欲以法付囑弟子令其宣說故",
    "T44n1851_020:0871a11": "捨入定。具此多義故。佛無有不知已捨。欲無",
    "T44n1851_020:0871a12": "減者。佛德雖滿。而於諸法常欲不息。名欲無",
    "T44n1851_020:0871a13": "減。問曰。經說佛斷一切善法中欲。云何而",
    "T44n1851_020:0871a14": "言佛欲無減。論言。佛斷善法欲者。欲有二種。",
    "T44n1851_020:0871a15": "一未得欲。二者已得求增長欲。佛德滿故斷",
    "T44n1851_020:0871a16": "此二欲。今不共中欲無減者。佛德雖滿。以",
    "T44n1851_020:0871a17": "久習故樂欲無減。又知善法有大利故。樂欲",
    "T44n1851_020:0871a18": "不減。如轉輪王所有馬寶。雖到至處去心不",
    "T44n1851_020:0871a19": "止至死不已。又亦如彼劫盡之火雖無所燒",
    "T44n1851_020:0871a20": "火熱不息。又如來白善雖滿所化未盡。故",
    "T44n1851_020:0871a21": "欲無減。問曰。所化眾生未盡。如來何故捨入",
    "T44n1851_020:0871a22": "涅槃。論言。眾生有其二種。一現度佛已度竟。",
    "T44n1851_020:0871a23": "二者後度佛當度之。由今未度故入涅槃。精",
    "T44n1851_020:0871a24": "進無減者。龍樹釋言。如欲中說。欲與精進其",
    "T44n1851_020:0871a25": "義相似。問曰。若欲與精進同。今不共中何須",
    "T44n1851_020:0871a26": "別說。解有三異。一始終異欲為初行。是欲增",
    "T44n1851_020:0871a27": "長說為精進。樂欲之始。如渴須水。精進之終。",
    "T44n1851_020:0871a28": "如集灌綆方便求水。二滿外異欲在內心。精",
    "T44n1851_020:0871a29": "進在外。造修在緣名為外矣。三通局異欲唯",
    "T44n1851_020:0871b01": "在意。精進之行。遍通三業。有是不同。故須別",
    "T44n1851_020:0871b02": "說。念無減者。於三世法。持念不共。名念無",
    "T44n1851_020:0871b03": "減。問曰。向前意無失者。經中亦名為念無失。",
    "T44n1851_020:0871b04": "與此何別。論自釋言。前念無失離於錯誤。今",
    "T44n1851_020:0871b05": "念無減。離於減少。又念無失。於彼威儀所作",
    "T44n1851_020:0871b06": "事中。無錯無失。念無減者。於諸禪定神通",
    "T44n1851_020:0871b07": "憶念去來現在一切法中。通達無減。問曰。聲",
    "T44n1851_020:0871b08": "聞亦有四念牢固不失。何故偏說念無減失",
    "T44n1851_020:0871b09": "為佛不共。龍樹釋言。二乘之人。雖有四念牢",
    "T44n1851_020:0871b10": "固不失。而猶減失不能盡達三世之事。故於",
    "T44n1851_020:0871b11": "過去極遠能知八萬劫事已外不知。未來亦",
    "T44n1851_020:0871b12": "然。佛則盡知。又於見道十六心中。聲聞不能",
    "T44n1851_020:0871b13": "念念具。知佛於此等生住滅時。念念悉知。故",
    "T44n1851_020:0871b14": "說不共。慧無減者。諸佛如來得一切智。於一",
    "T44n1851_020:0871b15": "切法善分別知。故慧無減。問曰。何緣得此無",
    "T44n1851_020:0871b16": "減。論自釋言。以久習故。又從多佛廣受持故。",
    "T44n1851_020:0871b17": "復以無量功德助故智慧無減。解脫無減者。",
    "T44n1851_020:0871b18": "佛具心慧二種解脫。亦具有為無為解脫。又",
    "T44n1851_020:0871b19": "具法界無量無邊諸解脫門。名解脫無減。解",
    "T44n1851_020:0871b20": "脫知見無減者。佛於一切諸佛解脫中。知見",
    "T44n1851_020:0871b21": "了了。無有闇障。名為解脫知見無減。問曰。直",
    "T44n1851_020:0871b22": "爾說知。便是何勞說見。龍樹釋言。為明如",
    "T44n1851_020:0871b23": "來於所知事深知牢固。故說知見。如兩重繩",
    "T44n1851_020:0871b24": "縛物則牢。此亦如是。又復如彼小乘法中。但",
    "T44n1851_020:0871b25": "說其知。攝慧不盡。但說其見攝亦不盡。故",
    "T44n1851_020:0871b26": "須並說。云何不盡。說慧有三。一知而非見。如",
    "T44n1851_020:0871b27": "彼五識相應之慧及盡無生智。以五識中慧",
    "T44n1851_020:0871b28": "心微劣。不能推求。所以非見。盡無生智。是息",
    "T44n1851_020:0871b29": "求心。亦無推求。為是非見。二見而非知。謂五",
    "T44n1851_020:0871c01": "邪見及見道中八忍之慧。五見推求故得名",
    "T44n1851_020:0871c02": "見。顛倒推求不知法理。故不名知。八忍推求",
    "T44n1851_020:0871c03": "故得名見。與疑得俱於法不決。故不名知。三",
    "T44n1851_020:0871c04": "亦見亦知餘一切慧以有此別。偏舉不盡。故",
    "T44n1851_020:0871c05": "須並說。又如從人聞法思量。可名為知。自身",
    "T44n1851_020:0871c06": "得證。方名為見。又復耳聞得名為知。自覩無",
    "T44n1851_020:0871c07": "疑。方名為見。故須並說。問曰。二乘於解脫中",
    "T44n1851_020:0871c08": "亦知亦見。何故偏說解脫知見為佛不共。釋",
    "T44n1851_020:0871c09": "言。二乘於解脫中。雖知雖見。知見不盡。故有",
    "T44n1851_020:0871c10": "減少。佛於解脫。知見窮盡無所減少。故名不",
    "T44n1851_020:0871c11": "共。問曰。佛德無量無邊。何故但說欲精進等",
    "T44n1851_020:0871c12": "六事無減。龍樹釋言。佛於自利利他德中有",
    "T44n1851_020:0871c13": "四種事。能有成辨。一者樂欲能為一切善法",
    "T44n1851_020:0871c14": "根本。二者精進能作諸善。三者念心守護根",
    "T44n1851_020:0871c15": "門。四者智慧觀察得失有惡斯斷。以此四事",
    "T44n1851_020:0871c16": "得二果報。報所謂解脫及解脫知見。故但說",
    "T44n1851_020:0871c17": "六。身口意業隨慧行者。諸佛如來先用智慧",
    "T44n1851_020:0871c18": "觀察得失。然後造作身口意業。故無過失。諸",
    "T44n1851_020:0871c19": "羅漢等身口意業。不隨慧故多有過失。如憍",
    "T44n1851_020:0871c20": "梵婆提。食已吐竟而更食之。摩頭槃比丘。至",
    "T44n1851_020:0871c21": "檀越家跳上棟閣。上樹上壁。諸如是等身業",
    "T44n1851_020:0871c22": "失也。畢陵伽婆蹉。罵恒水神等口業失也。舍",
    "T44n1851_020:0871c23": "利習瞋難陀習貪。諸如是等意業失也。佛悉",
    "T44n1851_020:0871c24": "無之。問曰。如來亦罵調達。云何悉無。釋言。",
    "T44n1851_020:0871c25": "此等為化故爾。不名過失。問曰。前說三業無",
    "T44n1851_020:0871c26": "失其義已足。何須復說三業隨慧。論言。前說",
    "T44n1851_020:0871c27": "三業無失。未明何因得此無失故。今明其隨",
    "T44n1851_020:0871c28": "智慧行故得無失。知三世無礙者。佛於三世",
    "T44n1851_020:0871c29": "一切事中知無礙也。問曰。過去已滅今無未",
    "T44n1851_020:0872a01": "來未有現在無住。云何言佛通三世事。釋言。",
    "T44n1851_020:0872a02": "過去雖復已滅。非不曾有。未來當有現在假",
    "T44n1851_020:0872a03": "有。故佛知之。問曰。前說智慧無減無所不知。",
    "T44n1851_020:0872a04": "何須復說知三世乎。釋言。前說慧無減者。於",
    "T44n1851_020:0872a05": "諸法相通達無減。此說於彼三世事中了知",
    "T44n1851_020:0872a06": "無礙。故復說之。辨相如是。次第二門。辨定是",
    "T44n1851_020:0872a07": "非。十八不共有三種說。一說如前。二迦栴延",
    "T44n1851_020:0872a08": "尼子所說。如來十力四無所畏即為十四。大",
    "T44n1851_020:0872a09": "悲十五加三念處合為十八。此之一說。龍樹",
    "T44n1851_020:0872a10": "非之。由作此說。是故名為迦栴延子說。若釋",
    "T44n1851_020:0872a11": "子說則不如是。佛德如海。無量無邊。云何",
    "T44n1851_020:0872a12": "還說如來十力四無畏等為不共法。又論說",
    "T44n1851_020:0872a13": "言。羅漢辟支及諸菩薩。亦能知於是處非處",
    "T44n1851_020:0872a14": "乃至漏盡。云何宣說十力功德為不共法。問",
    "T44n1851_020:0872a15": "曰。若言十力功德餘人分齊非不共者。身無",
    "T44n1851_020:0872a16": "失等二乘之人亦有少分。云何說之為不共",
    "T44n1851_020:0872a17": "法。論自釋言。我不宣說身無失等為不共法。",
    "T44n1851_020:0872a18": "我說身等常無過失為不共法。是故聲聞緣",
    "T44n1851_020:0872a19": "覺無之。三大智論中更有一說。一者如來具",
    "T44n1851_020:0872a20": "一切智。所知寬廣。二具無量功德。三具大悲",
    "T44n1851_020:0872a21": "心。四智慧自在。所知無礙。五禪定自在。六變",
    "T44n1851_020:0872a22": "化自在。七能授又無量記莂。八所記不虛。",
    "T44n1851_020:0872a23": "九言無失。十慧無減。所知不退。十一常行捨",
    "T44n1851_020:0872a24": "心。十二知時非時。謂知眾生應受化時。及知",
    "T44n1851_020:0872a25": "眾生未可化時。十三念無失。十四無煩惱習。",
    "T44n1851_020:0872a26": "十五無能如法出其過失。十六無能見其頂",
    "T44n1851_020:0872a27": "者。十七足下柔濡。眾生遇者即得受樂。十八",
    "T44n1851_020:0872a28": "得神通力。轉眾生心令易化度。是為十八。此",
    "T44n1851_020:0872a29": "之一說。龍樹亦非言。此是非三藏中說。斯乃",
    "T44n1851_020:0872b01": "聲聞諸論師等。撰錄經中讚佛之言為此十",
    "T44n1851_020:0872b02": "八。其言無失及念無失智慧無減常行捨心。",
    "T44n1851_020:0872b03": "此於大乘不共法中取以為論。無見頂相足",
    "T44n1851_020:0872b04": "下柔濡。是佛相好。若說此等為不共法。不共",
    "T44n1851_020:0872b05": "眾多。何止十八。此三說中。初說為是。後二為",
    "T44n1851_020:0872b06": "非。是非如是。次第三門辨其體性。於中曲有",
    "T44n1851_020:0872b07": "四門分別。一善惡無記三性分別。如龍樹說。",
    "T44n1851_020:0872b08": "十八不共體性唯善。二就有漏無漏分別。如",
    "T44n1851_020:0872b09": "龍樹說。十八不共體唯無漏。三就功德智慧",
    "T44n1851_020:0872b10": "分別。論說不定。從主為言。十八不共體唯智",
    "T44n1851_020:0872b11": "慧。故龍樹云。大乘中說十八不共。一切皆以",
    "T44n1851_020:0872b12": "智慧為義。智慧為主。故說為慧。隨相別分。十",
    "T44n1851_020:0872b13": "八不共功德智慧二門所攝。故龍樹云。宣說",
    "T44n1851_020:0872b14": "如來智慧功德為不共法。不說自然相好等",
    "T44n1851_020:0872b15": "報為不共法。於十八中。無知己於智慧無",
    "T44n1851_020:0872b16": "減知見無減。了達三世。此六是慧。餘是功德。",
    "T44n1851_020:0872b17": "亦可。前六及解脫中智慧解脫體性。是慧。餘",
    "T44n1851_020:0872b18": "是功德。四約如來五陰分別。就十八中。身口",
    "T44n1851_020:0872b19": "無失及與身口隨智慧行。此四色陰。無異想",
    "T44n1851_020:0872b20": "者。是其想陰。無不定心應是行陰。而論文中",
    "T44n1851_020:0872b21": "說為識陰。良以定中息用從體故說為識。非",
    "T44n1851_020:0872b22": "正論定。餘是行陰。略無受陰。體性如是。次第",
    "T44n1851_020:0872b23": "四門。就處分別。論有兩說。一說十八在第四",
    "T44n1851_020:0872b24": "禪。佛成道時在第四禪得菩提故。第二家說",
    "T44n1851_020:0872b25": "身口無失。身口隨慧。在欲色界五地所攝。欲",
    "T44n1851_020:0872b26": "界四禪是五地也。餘不共法。遍通三界九地",
    "T44n1851_020:0872b27": "所攝。欲界八禪是九地也。就處如是。次第五",
    "T44n1851_020:0872b28": "門三業分別。身業無失身隨慧行是其身業。",
    "T44n1851_020:0872b29": "口業無失口隨慧行是其口業。餘不共法悉",
    "T44n1851_020:0872c01": "是意業。三業如是。次第六門四緣分別。如論",
    "T44n1851_020:0872c02": "中說。身口無失及與身口隨智慧行是色法",
    "T44n1851_020:0872c03": "故。唯二緣生。所謂因緣及增上緣。非心法故。",
    "T44n1851_020:0872c04": "不從緣緣次第緣生。餘之十四心法功德。具",
    "T44n1851_020:0872c05": "四緣生。從其過去善業熏起是因緣生。心法",
    "T44n1851_020:0872c06": "相起次第緣生。緣境而起是緣緣生。萬法不",
    "T44n1851_020:0872c07": "障增上緣生。十八不共。略之云爾。",
    "T44n1851_020:0872c08": "百四十不共法義三門分別(辨相一　作",
    "T44n1851_020:0872c09": "業二　對十八不共共相收攝三)",
    "T44n1851_020:0872c10": "第一辨相。百四十不共法。出地持論。如來",
    "T44n1851_020:0872c11": "功德。不與下同名不共法。分別有二。一對凡",
    "T44n1851_020:0872c12": "夫二乘人等。有無不同名為不共。二對菩薩",
    "T44n1851_020:0872c13": "滿不滿異。亦名不共。隨德廣論。不共無量。今",
    "T44n1851_020:0872c14": "據一門說百四十。其名是何。所謂如來三十",
    "T44n1851_020:0872c15": "二相八十種好。合為一百一十二法。四一切",
    "T44n1851_020:0872c16": "種淨合為一百一十六法。十力通前。百二十",
    "T44n1851_020:0872c17": "六。加四無畏為百三十。大悲為一。不忘法二。",
    "T44n1851_020:0872c18": "加三念處及三不護。通前為八。斷除諸習九。",
    "T44n1851_020:0872c19": "一切種妙智十。通前一百四十不共為百四",
    "T44n1851_020:0872c20": "十不共法也。名數如是。今隨門別次第釋之。",
    "T44n1851_020:0872c21": "三十二相八十種好。色形功德一處辨之。福",
    "T44n1851_020:0872c22": "狀外彰名之為相。又表內德亦名為相。姿媚",
    "T44n1851_020:0872c23": "可愛。愜悅人情。說之為好。辨此相好。略有三",
    "T44n1851_020:0872c24": "門。一明其果。二辨其因。三明修所為。就明果",
    "T44n1851_020:0872c25": "中曲有五門。一正辨列。二定多少。三論真應。",
    "T44n1851_020:0872c26": "四明得處。五辨定優劣。初正辨列。何者是其",
    "T44n1851_020:0872c27": "三十二相。如涅槃經及地持說。一足下安",
    "T44n1851_020:0872c28": "平如奩底相。二足下千輻輪。三纖長指。四蹏",
    "T44n1851_020:0872c29": "足跟。五手足網縵如白鵝王。六手足柔軟。七",
    "T44n1851_020:0873a01": "傭膊踢如伊尼延鹿王。八踝骨不現。九平立",
    "T44n1851_020:0873a02": "手摩膝。十陰藏如馬王。十一身圓滿如尼拘",
    "T44n1851_020:0873a03": "律樹。十二身毛上靡。十三一一毛右旋。十四",
    "T44n1851_020:0873a04": "身金色。十五圓光一尋。此論釋迦。餘佛身光",
    "T44n1851_020:0873a05": "遠近不定。十六皮膚細軟塵垢不着。十七兩",
    "T44n1851_020:0873a06": "手兩足兩肩及項七處滿。十八上身如師子。",
    "T44n1851_020:0873a07": "十九臂肘傭圓。二十缺骨備二十一身傭",
    "T44n1851_020:0873a08": "直。二十二四十齒。二十三齒齊密。二十四齒",
    "T44n1851_020:0873a09": "白淨。二十五頰車方如師子。二十六次第得",
    "T44n1851_020:0873a10": "上味。二十七頂肉髻及無見頂共成一相。二",
    "T44n1851_020:0873a11": "十八廣長舌。二十九梵音聲。三十目紺色。三",
    "T44n1851_020:0873a12": "十一眼上下瞬如牛王。三十二眉間白毫。三",
    "T44n1851_020:0873a13": "十二相名字如是。何者是其八十種好。如地",
    "T44n1851_020:0873a14": "持說。手足二十指悉皆妙好。即為二十。兩手",
    "T44n1851_020:0873a15": "兩足表裏八處平滿。通前合為二十八種好。",
    "T44n1851_020:0873a16": "兩跟兩膝兩髀兩肩兩肘兩腕兩股兩臀藏相",
    "T44n1851_020:0873a17": "兩圓兩膊兩脇兩腋兩乳腰背心齊及與咽",
    "T44n1851_020:0873a18": "膓。悉皆妙好。為三十二。通前合為六十種",
    "T44n1851_020:0873a19": "好。此咽已下六十好也。上下牙齒悉皆妙好。",
    "T44n1851_020:0873a20": "即以為二。兩脣兩齗兩頰兩鬢兩眼兩耳兩",
    "T44n1851_020:0873a21": "眉鼻兩孔額兩角。悉皆妙好。復為十。通前",
    "T44n1851_020:0873a22": "合為二十種好。此咽已上二十好也。是為八",
    "T44n1851_020:0873a23": "十。相好如是(此一門竟)。次第二門辨定多少。問",
    "T44n1851_020:0873a24": "曰。相好為止有此為更有乎。如花嚴經相海",
    "T44n1851_020:0873a25": "品說。於前三十二相之處。一一各有無量無",
    "T44n1851_020:0873a26": "邊阿僧祇等相好功德。是諸相好名字各別。",
    "T44n1851_020:0873a27": "於十方界。功德作業利益亦異。雖有是相。微",
    "T44n1851_020:0873a28": "妙難見。如梵天王頂上寶珠名因陀羅。一切",
    "T44n1851_020:0873a29": "諸天都無見者。又亦如彼如意珠王。是珠具",
    "T44n1851_020:0873b01": "有無量勢力。珠形可見。是珠力用不可得見。",
    "T44n1851_020:0873b02": "佛相如是。化身麁相。可以目覩。實德妙相。一",
    "T44n1851_020:0873b03": "切人天無能見者。唯大菩薩。知見少分。佛乃",
    "T44n1851_020:0873b04": "窮了。但為化度聲聞凡夫故。但現說三十二",
    "T44n1851_020:0873b05": "相八十種好。問曰。經說如來胸中有一金剛",
    "T44n1851_020:0873b06": "萬字之相。名曰無比。何故向前三十二中不",
    "T44n1851_020:0873b07": "列其名。此乃眾多相海所攝。故於三十二中",
    "T44n1851_020:0873b08": "不列。多少如是(此二門竟)。次第三門辨定真應。問",
    "T44n1851_020:0873b09": "曰。向說相好功德為真為應。分別有二。一對",
    "T44n1851_020:0873b10": "離相微妙之身所可示現。三十二相八十種",
    "T44n1851_020:0873b11": "好。王宮現生悉名為應。以是應故終歸盡滅。",
    "T44n1851_020:0873b12": "二就所現三十二相八十種好。隨義分別亦",
    "T44n1851_020:0873b13": "真亦應。自業所起名之為真。故地論中。名此",
    "T44n1851_020:0873b14": "相好為實報身。即此相好。隨諸眾生精麁異",
    "T44n1851_020:0873b15": "現。或生或滅即名為應。良以真應不相離故。",
    "T44n1851_020:0873b16": "現生之身而常不生。現滅之身而亦不滅生",
    "T44n1851_020:0873b17": "滅既然。大小精麁義亦同爾。真應如是(此三門竟)。",
    "T44n1851_020:0873b18": "次第四門。明其得處。對因不同得處亦異。若",
    "T44n1851_020:0873b19": "對地前所修善業。淨心地已去相好報生。若",
    "T44n1851_020:0873b20": "對地上所修之因。隨諸地中次第報生。此之",
    "T44n1851_020:0873b21": "兩義。如地持說。得處如是(此四門竟)。次第五門。",
    "T44n1851_020:0873b22": "辨定優劣。如地持說。降佛已還一切眾生",
    "T44n1851_020:0873b23": "福德積聚。等於如來一毛之相。一切毛相福",
    "T44n1851_020:0873b24": "德積聚。等彼如來一隨形好。一切隨形福德",
    "T44n1851_020:0873b25": "積聚。增至百倍。乃得一相。除白毫相肉髻相",
    "T44n1851_020:0873b26": "梵音聲相。除此三相。得餘相矣。餘一切相功",
    "T44n1851_020:0873b27": "德積聚。增至千倍得白毫相。白毫相功德增",
    "T44n1851_020:0873b28": "至百千倍。乃得肉髻無見頂相。白毫相功德",
    "T44n1851_020:0873b29": "增至億百千倍。乃得如來法蠡音相。是故如",
    "T44n1851_020:0873c01": "來隨意發聲。清淨梵音。乃至十方無量世界。",
    "T44n1851_020:0873c02": "如是如來無量無邊功德積聚不可思議。上",
    "T44n1851_020:0873c03": "來一門明相好果。次第二門明相好因。經明",
    "T44n1851_020:0873c04": "相因。好因不論。明相因中。四門分別。一正辨",
    "T44n1851_020:0873c05": "因。二就位分別。三明此因具無量能生相好。",
    "T44n1851_020:0873c06": "四明大小所說不同。正辨因中。義別三門。一",
    "T44n1851_020:0873c07": "者別因。二者失因。三者通因。言別因者。三",
    "T44n1851_020:0873c08": "十二相得因各異。如地持說。持戒忍辱惠施。",
    "T44n1851_020:0873c09": "故得足下安平。如涅槃說。持戒不動。施心",
    "T44n1851_020:0873c10": "不移。安住實語。得足下平。供養父母和上師",
    "T44n1851_020:0873c11": "長。苦惱眾生為作救護。故得足下千輻輪相。",
    "T44n1851_020:0873c12": "不客眾生。無劫盜想。於所尊重。先語問訊",
    "T44n1851_020:0873c13": "合掌恭敬。以愛念財而為供養。破諸憍慢。得",
    "T44n1851_020:0873c14": "纖長指。即上得三相。業得傭足跟。以四攝",
    "T44n1851_020:0873c15": "事。攝取眾生。故得手足網縵。為所尊重。塗身",
    "T44n1851_020:0873c16": "洗浴捉持案摩故。得手足柔軟相。修諸善法",
    "T44n1851_020:0873c17": "轉身無厭。得傭膊踢。涅槃經說。專心聽法",
    "T44n1851_020:0873c18": "演說正教。得鹿王[跳-兆+專]。自受正法。廣為人說。為",
    "T44n1851_020:0873c19": "法走使。得踝骨不現相。次第修行三業清淨。",
    "T44n1851_020:0873c20": "瞻病施藥。離諸我慢。修習知足。得手摩膝。見",
    "T44n1851_020:0873c21": "分離者。以法和合。修習慚愧。施人衣服。得馬",
    "T44n1851_020:0873c22": "藏相。淨修三業。亦教人修。飲食知量。病者施",
    "T44n1851_020:0873c23": "藥。攝受難業。集聚難財。四大增損能令調順。",
    "T44n1851_020:0873c24": "得身圓滿相。即上得傭腨踢。業得身毛上靡。",
    "T44n1851_020:0873c25": "修諸善法。智慧明達。思惟諸法微細之義。於",
    "T44n1851_020:0873c26": "所尊重。樂修供養。於同住者。以善友攝。教令",
    "T44n1851_020:0873c27": "入義。得一一毛右旋。以上衣食車輿瓔珞嚴",
    "T44n1851_020:0873c28": "身之具。施於一切。不起嗔恚。得身金色圓光",
    "T44n1851_020:0873c29": "尋二相。即上得一一毛右旋。業彼皮膚柔",
    "T44n1851_020:0874a01": "軟。廣施眾生供設大會。得七處滿。已起未起",
    "T44n1851_020:0874a02": "一切善法。為作導首。離於我慢。柔和其性。為",
    "T44n1851_020:0874a03": "除不善。教以善法。得上身如師子。即上得",
    "T44n1851_020:0874a04": "纖長指。業得臂肘傭圓缺骨滿身傭直三相。",
    "T44n1851_020:0874a05": "遠離兩舌。壞者和合。得四十齒齒齊密二相。",
    "T44n1851_020:0874a06": "修欲界慈。思惟法義。得齒白淨。隨眾生等歡",
    "T44n1851_020:0874a07": "喜施與。得頰車方。施勝法味。壞諸味者。為淨",
    "T44n1851_020:0874a08": "其味。得次第得上味。受持五戒。轉以授人。常",
    "T44n1851_020:0874a09": "行悲心。迴向大法。得肉髻無見頂相及廣長",
    "T44n1851_020:0874a10": "舌二相。常修實語愛語時語如法語。方便說",
    "T44n1851_020:0874a11": "法。得梵音聲。普於眾生等行慈心。猶如父母。",
    "T44n1851_020:0874a12": "得目紺色眼上下瞬二相。見實德者。稱揚讚",
    "T44n1851_020:0874a13": "彼。得眉間白毫相。別因如是。次明共因。眾多",
    "T44n1851_020:0874a14": "相好共一因生名為共因。於中兩門如地持",
    "T44n1851_020:0874a15": "說。第一約就四修分別。於諸善法決定修者。",
    "T44n1851_020:0874a16": "得足下安平相。專心修者。得足下千輻輪傭",
    "T44n1851_020:0874a17": "腨膓手足網縵手足柔軟七處滿缺骨滿臂肘",
    "T44n1851_020:0874a18": "傭圓身傭直廣長舌九相。常修者。得纖長指",
    "T44n1851_020:0874a19": "傭指傭足跟立手摩膝身圓滿齒齊密五相。",
    "T44n1851_020:0874a20": "無罪修者。得餘諸相。二約八種淨業分別。於",
    "T44n1851_020:0874a21": "諸眾生。無忿恚心。得手足柔軟皮膚細濡二",
    "T44n1851_020:0874a22": "相。次第修時。得傭腨踢相。歡喜光明而為供",
    "T44n1851_020:0874a23": "養。善心音聲而為讚嘆。得圓光一尋身金色",
    "T44n1851_020:0874a24": "齒白淨眉間白毫四相。聞譽不喜。覆藏功德。",
    "T44n1851_020:0874a25": "得馬藏相。所修善根。迴向菩提。得身毛上",
    "T44n1851_020:0874a26": "靡四十齒次第得上味肉髻四相。勤修精進。",
    "T44n1851_020:0874a27": "得上身如師子頰車方二相。安眾生心。如視",
    "T44n1851_020:0874a28": "一子。得齒齊密眼紺[月*妾]眼上下瞬三相。修善",
    "T44n1851_020:0874a29": "無厭。獲得餘相。共因如是。次論通因。一切諸",
    "T44n1851_020:0874b01": "相因行無別。名為通因。於此門中。差別有三。",
    "T44n1851_020:0874b02": "第一總說戒行為因。如地持說。三十二相無",
    "T44n1851_020:0874b03": "差別因。皆是持戒。若不持戒。尚不能得下",
    "T44n1851_020:0874b04": "賤人身。況大人相。第二宣說百福為因。如",
    "T44n1851_020:0874b05": "涅槃說。三十二相一一皆為百福嚴之。其百",
    "T44n1851_020:0874b06": "福者。五品心中。修行十善。謂下中上上中上",
    "T44n1851_020:0874b07": "上即為五十。始修五十。終成五十。是為百福。",
    "T44n1851_020:0874b08": "此百猶是戒行差別。三就一切諸行說因。理",
    "T44n1851_020:0874b09": "實通論。一切諸行一一皆得相好之果。無有",
    "T44n1851_020:0874b10": "差別。因體如是(此一門竟)。次第二門。就位分別。",
    "T44n1851_020:0874b11": "理實通論。始從發心終盡法雲。一一地中。無",
    "T44n1851_020:0874b12": "不具修相好之因。隨相具分。善趣地中。方始",
    "T44n1851_020:0874b13": "修習。種性已上種子成就。解行地中。方便生",
    "T44n1851_020:0874b14": "果。初地已上。得果現前。就位如是(此二門竟)。次",
    "T44n1851_020:0874b15": "第三門。明相好因具三無量能生相好。如地",
    "T44n1851_020:0874b16": "持說。一劫無量。亦得名為時無量也。種性已",
    "T44n1851_020:0874b17": "上。三阿僧祇大劫修行。故生相好。二心無",
    "T44n1851_020:0874b18": "量。安樂饒益一切眾生。故生相好。三行無量。",
    "T44n1851_020:0874b19": "一切善業。無不備修。故生相好(此三門竟)。次第四",
    "T44n1851_020:0874b20": "門。明其大小所說不同有十一門。一就界分",
    "T44n1851_020:0874b21": "別。大乘人說。相好之因。唯欲界修非上二界。",
    "T44n1851_020:0874b22": "龍樹宣說。欲色界修。非無色界。理亦通之。",
    "T44n1851_020:0874b23": "一切善業皆悉能生相好因故。二就趣分別。",
    "T44n1851_020:0874b24": "小乘人說。人中修習。龍樹宣說。通於五趣。如",
    "T44n1851_020:0874b25": "彼娑伽龍王等輩。皆是菩薩同修佛因。三就",
    "T44n1851_020:0874b26": "處分別。小乘中說。閻浮提修不在餘方。龍樹",
    "T44n1851_020:0874b27": "宣說。三天下修除欝單越。理亦通之。菩薩遍",
    "T44n1851_020:0874b28": "在一切處。修皆悉能為相好因故。四就身分",
    "T44n1851_020:0874b29": "別。小乘中說。男女身修。龍樹通不能男等。",
    "T44n1851_020:0874c01": "亦能修習。五就具分別。小乘中說。唯在意修",
    "T44n1851_020:0874c02": "不通身口。此之一義。龍樹不破理通三業。一",
    "T44n1851_020:0874c03": "切禮拜讚嘆等善。皆悉能為相好因故。六就",
    "T44n1851_020:0874c04": "識分別。小乘宣說。意識中修。龍樹說通。七",
    "T44n1851_020:0874c05": "多小分別。小乘中說。彼一一相一思為因。多",
    "T44n1851_020:0874c06": "思助成。龍樹宣說。於一一相。以無量思而以",
    "T44n1851_020:0874c07": "為因。八就時分別。小乘中說。佛出時修。餘時",
    "T44n1851_020:0874c08": "不修。龍樹宣說。一切時修。九約位分別。小乘",
    "T44n1851_020:0874c09": "中說。菩薩度於三阿僧祇劫。別於百劫修相",
    "T44n1851_020:0874c10": "好業。極少九十一劫修習。如釋迦佛。龍樹宣",
    "T44n1851_020:0874c11": "說。從初發心至佛恒修。十約境分別。小乘中",
    "T44n1851_020:0874c12": "說。緣佛身修。龍樹說通。第十一門次第分別。",
    "T44n1851_020:0874c13": "小乘法中。有人宣說。先修足下安平之相。要",
    "T44n1851_020:0874c14": "先足立後能起餘。或有人說。先修如來紺青",
    "T44n1851_020:0874c15": "眼相。以此眼相。慈視眾生故先修之。龍樹破",
    "T44n1851_020:0874c16": "此。明修非次。上來第二明相好因。次第三門。",
    "T44n1851_020:0874c17": "明修所為。理實齊通。隨義且分。修習諸相。為",
    "T44n1851_020:0874c18": "淨身器攝受阿耨菩提淨法。如欲請王先嚴",
    "T44n1851_020:0874c19": "舍宅。欲盛妙食先嚴寶器。此亦如是。如涅槃",
    "T44n1851_020:0874c20": "說。此為自利。修習諸好。為攝眾生令生愛敬",
    "T44n1851_020:0874c21": "樂受所說。又涅槃說。世間眾生事八十神佛",
    "T44n1851_020:0874c22": "為攝取。是故修習八十種好。其八十神。如",
    "T44n1851_020:0874c23": "涅槃經十德中說。相好如是。四一切種淨者。",
    "T44n1851_020:0874c24": "所謂身淨心淨境界淨智淨。義如上解。其十",
    "T44n1851_020:0874c25": "力者。從處非處乃至漏盡。義如上釋。今更依",
    "T44n1851_020:0874c26": "經略辨其相。經說初力有其九句。一者如來",
    "T44n1851_020:0874c27": "樹人別德。如地持釋。言語所說不乖於如故",
    "T44n1851_020:0874c28": "名如來。二是處非處舉其力境。淨不淨果依",
    "T44n1851_020:0874c29": "差別因故名是處。差別因違名為非處。三如",
    "T44n1851_020:0875a01": "實智出其力體。如地持釋。離增上慢智非是",
    "T44n1851_020:0875a02": "不知妄稱智故。四者是力辨力名義。如地持",
    "T44n1851_020:0875a03": "釋。於一切魔捨離得勝名之為力。自行力也。",
    "T44n1851_020:0875a04": "堪能一切利益眾生名之為力。化他力也。五",
    "T44n1851_020:0875a05": "者成就簡果異因。如地持釋。修習攝受隨欲",
    "T44n1851_020:0875a06": "自在。故名成就。修習攝受力體成也。隨欲自",
    "T44n1851_020:0875a07": "在力用成也。六者勝妙彰其果圓。無上涅槃",
    "T44n1851_020:0875a08": "名為勝妙。七者安穩顯其因熟。得八聖道。遠",
    "T44n1851_020:0875a09": "離一切惱亂恐怖故名安穩。八能轉梵輪。九",
    "T44n1851_020:0875a10": "能師子吼。此二力用化益善人。除惱得寂名",
    "T44n1851_020:0875a11": "轉梵輪。摧伏邪眾令捨異見名師子吼。九中",
    "T44n1851_020:0875a12": "前七。是自安道。後二安他。第二業力。經有七",
    "T44n1851_020:0875a13": "句。一知三世業。二知身口意三種之業。三知",
    "T44n1851_020:0875a14": "四法受。有法現苦後樂。有法現樂後苦。有",
    "T44n1851_020:0875a15": "法現苦後苦。有法現樂後樂。如論廣辨是四",
    "T44n1851_020:0875a16": "法受。四知眾生數為造業人。五知眾生及非",
    "T44n1851_020:0875a17": "眾生造業境界。六知業因。七知業果。定力有",
    "T44n1851_020:0875a18": "二。一明如來於定自在種種現化。二知眾生",
    "T44n1851_020:0875a19": "定心有無。隨力教修。知他眾生軟中上根名",
    "T44n1851_020:0875a20": "為根力。知他眾生軟中上欲名為欲力。知他",
    "T44n1851_020:0875a21": "眾生三乘性別及煩惱性種種不同。是名性",
    "T44n1851_020:0875a22": "力。知諸度門教授眾生。及知眾生種種異見",
    "T44n1851_020:0875a23": "各有所至名至處道。知過去世八種事六種",
    "T44n1851_020:0875a24": "同行名宿命力。八種事六種同行。如前具辨。",
    "T44n1851_020:0875a25": "天眼力者。如來天眼扶淨過人。見諸眾生好",
    "T44n1851_020:0875a26": "色惡色。又見眾生身口意等善不善行身壞",
    "T44n1851_020:0875a27": "命終。或生善道或墮惡趣。漏盡力者。如來",
    "T44n1851_020:0875a28": "自漏悉已斷盡。具一切德。亦知眾生有盡不",
    "T44n1851_020:0875a29": "盡。隨宜教授。十力如是。四無畏者。謂一切智",
    "T44n1851_020:0875b01": "乃至能說盡苦之道。義如上解。三念處者。如",
    "T44n1851_020:0875b02": "來長念我法最勝。然於受者及不受者。不起",
    "T44n1851_020:0875b03": "惱心。眾有三種。一者正眾。二者邪眾。三非正",
    "T44n1851_020:0875b04": "非邪。於此三眾。以正念心。而無增減。名三念",
    "T44n1851_020:0875b05": "處。三不護者。佛過永盡身口意業不須防護。",
    "T44n1851_020:0875b06": "名三不護。言大悲者。四無量心總名大悲。不",
    "T44n1851_020:0875b07": "忘法者。如來於彼身口意等。所可作事常念",
    "T44n1851_020:0875b08": "不忘。名不忘法。斷諸習者。如來動止觀瞻言",
    "T44n1851_020:0875b09": "說離於一切煩惱所起相似餘習。名斷諸習。",
    "T44n1851_020:0875b10": "一切種妙智者。佛知三法。一義饒益是其善",
    "T44n1851_020:0875b11": "法。二非義饒益是不善法。三非義非非義是",
    "T44n1851_020:0875b12": "無記法。不同前二故云非義非非義也。於此",
    "T44n1851_020:0875b13": "三中。知惡無記名一切種智。知於善法名為",
    "T44n1851_020:0875b14": "妙智。此二合說為一切種智矣。百四十法相",
    "T44n1851_020:0875b15": "別如是。次第二門明其作業。此不共法。於十",
    "T44n1851_020:0875b16": "方界利益眾生。有十種業。一欲令眾生信心",
    "T44n1851_020:0875b17": "清淨受丈夫身起諸相好。二一切所作無礙",
    "T44n1851_020:0875b18": "自在起四一切種淨。三為益眾生斷一切疑",
    "T44n1851_020:0875b19": "起佛十力。四為開如來一切知見答一切問。",
    "T44n1851_020:0875b20": "伏諸邪論建立正義起四無畏。五如來智慧",
    "T44n1851_020:0875b21": "調伏眾生。隨諸眾生。於正法中。若住不住。不",
    "T44n1851_020:0875b22": "起惱心。起三念處。六一切所作無有過失。起",
    "T44n1851_020:0875b23": "三不護。七常以佛眼觀察世間。起大悲心。八",
    "T44n1851_020:0875b24": "於眾生一切所作皆已作故起不忘法。九如",
    "T44n1851_020:0875b25": "來所行隨順於如無有餘過。起斷諸習。十不",
    "T44n1851_020:0875b26": "善無記一切遠離於諸善法分別顯示。故起",
    "T44n1851_020:0875b27": "一切種妙智。作業如是。次第三門。對彼十八",
    "T44n1851_020:0875b28": "不共之法共相收攝。十八不共。如上廣辨。彼",
    "T44n1851_020:0875b29": "十八中三業無失三業隨慧。百四十中三不",
    "T44n1851_020:0875c01": "護收。無異想者。於諸眾生。住平等心無怨親",
    "T44n1851_020:0875c02": "想。百四十中三念處攝。無不定心。百四十中",
    "T44n1851_020:0875c03": "定力所收。無不知已捨。百四十中不忘法攝。",
    "T44n1851_020:0875c04": "智慧無減知見無減。了達三世。百四十中一",
    "T44n1851_020:0875c05": "切種妙智攝。解脫無減。百四十中斷諸習攝。",
    "T44n1851_020:0875c06": "彼十八中欲念精進三種無減。百四十中略",
    "T44n1851_020:0875c07": "而不論。百四十中三十二相八十種好四一",
    "T44n1851_020:0875c08": "切種淨十力四無畏大悲。於彼十八不共法",
    "T44n1851_020:0875c09": "中隱而不彰。佛德無量隱顯互舉。不可具責。",
    "T44n1851_020:0875c10": "一百四十不共佛法。辨之略爾。",
    "T44n1851_020:0875c11": "大乘義章卷第二十(末終)",
    "T44n1851_020:0875c12": "右二十六軸所讐校之原本者。古寫三本",
    "T44n1851_020:0875c13": "校合之善本也。曾延享二年歡喜庵。得東",
    "T44n1851_020:0875c14": "都增上寺山內洞譽團海藏本。而令義鏡",
    "T44n1851_020:0875c15": "沙彌模寫矣。近天明之初。明善寺補天。將",
    "T44n1851_020:0875c16": "仁和寺及與東大寺兩本更參校是非。較",
    "T44n1851_020:0875c17": "量同異。法顯所藏者是也。(景)寬政九年丁",
    "T44n1851_020:0875c18": "巳春。起毫未盡三軸。應二三子需。講無量",
    "T44n1851_020:0875c19": "壽觀經。序分講了。復續於先筆。又夏六月。",
    "T44n1851_020:0875c20": "於下總西念寺講正信偈。秋於自坊續講",
    "T44n1851_020:0875c21": "定善十三觀。今年戊午春。朝讀散善九品。",
    "T44n1851_020:0875c22": "夕講淨土和讚及毘婆沙易行品。以故不",
    "T44n1851_020:0875c23": "得一事校讐。同年臘月上旬第九日。謄寫",
    "T44n1851_020:0875c24": "之功畢。愧多於三豕點讀之謬矣。冀後見",
    "T44n1851_020:0875c25": "者。善揀擇為是正焉。",
    "T44n1851_020:0875c26": "　　　東都前光圓寺五乘院釋寶景識"
}