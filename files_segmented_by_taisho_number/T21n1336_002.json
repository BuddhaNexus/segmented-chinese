{
    "T21n1336_002:0585b12": "陀羅尼雜集卷第二",
    "T21n1336_002:0585b14": "未詳撰者今附梁錄",
    "T21n1336_002:0585b15": "　釋摩男呪一首",
    "T21n1336_002:0585b16": "　阿難比丘呪一首",
    "T21n1336_002:0585b17": "　普賢菩薩呪一首",
    "T21n1336_002:0585b18": "　文殊師利菩薩呪一首",
    "T21n1336_002:0585b19": "　定自在王菩薩呪一首",
    "T21n1336_002:0585b20": "　妙眼菩薩呪一首",
    "T21n1336_002:0585b21": "　功德相嚴菩薩呪一首",
    "T21n1336_002:0585b22": "　善名稱菩薩呪一首",
    "T21n1336_002:0585b23": "　寶月光明菩薩呪一首",
    "T21n1336_002:0585b24": "　北辰菩薩妙見呪一首",
    "T21n1336_002:0585b25": "　太白仙人呪一首",
    "T21n1336_002:0585b26": "　熒惑仙人呪一首",
    "T21n1336_002:0585b27": "　大梵天王呪一首",
    "T21n1336_002:0585b28": "　大自在天王呪一首",
    "T21n1336_002:0585b29": "　化樂天王呪一首",
    "T21n1336_002:0585c01": "　兜率陀天王呪一首",
    "T21n1336_002:0585c02": "　炎摩天王呪一首",
    "T21n1336_002:0585c03": "　忉利天王呪一首",
    "T21n1336_002:0585c04": "釋摩男呪",
    "T21n1336_002:0585c05": "釋摩男今欲說神呪。擁護諸眾生。國土虛弱",
    "T21n1336_002:0585c06": "事刀兵。及寇賊疫病悉皆消滅。所說大神呪",
    "T21n1336_002:0585c07": "功用力如是。",
    "T21n1336_002:0585c08": "曇無呼蘇兜流　曇蜜耆兜流　曇蜜卑梨",
    "T21n1336_002:0585c09": "兜奢副都兜流　莎呵",
    "T21n1336_002:0585c10": "誦呪一遍。八色縷結作四結繫兩脚。",
    "T21n1336_002:0585c11": "此呪力能令百閻浮提千閻浮提萬閻浮提六",
    "T21n1336_002:0585c12": "反振動。一佛境界悉能為之。其中諸王統理",
    "T21n1336_002:0585c13": "民物不以節度。故使隣國兵刀競起。天龍恚",
    "T21n1336_002:0585c14": "怒水旱不調。國王爾時㥽己修德。慈慧天下",
    "T21n1336_002:0585c15": "寬縱民物。徵善捨惡寬饒眾生。懺悔慚愧與",
    "T21n1336_002:0585c16": "民更始。從今日夜萬惡都息眾善普集。天龍",
    "T21n1336_002:0585c17": "歡喜雨澤以時。五穀熟成疫氣消滅王於爾",
    "T21n1336_002:0585c18": "時日日三時。應當讀誦此陀羅尼。所願成熟",
    "T21n1336_002:0585c19": "真實不虛。我釋摩男菩薩勸勵諸王。",
    "T21n1336_002:0585c20": "阿難比丘所說神呪",
    "T21n1336_002:0585c21": "名支富敷梵語。晉言生死長眠今得惺悟。",
    "T21n1336_002:0585c22": "烏啄支富敷梵語。晉言眾生五欲淤泥中臥",
    "T21n1336_002:0585c23": "提拔令出三界。",
    "T21n1336_002:0585c24": "卑梨帝囊支富敷梵語。晉言眾生為無明貪",
    "T21n1336_002:0585c25": "欲瞋恚所中我今拔出。此呪能令眾生心得",
    "T21n1336_002:0585c26": "解脫。畢竟一乘不墮小乘。畢竟清淨圓滿具",
    "T21n1336_002:0585c27": "足。有諸眾生迷於大乘。以呪力故還得決定。",
    "T21n1336_002:0585c28": "猶如濁水置諸神珠。以珠力故水則湛然。此",
    "T21n1336_002:0585c29": "陀羅尼世分所及。眾生蒙祐悉得解脫。此陀",
    "T21n1336_002:0586a01": "羅尼呪三千世界須彌山王。皆悉動搖不安",
    "T21n1336_002:0586a02": "其所。帝釋天王驚怖出宮。是誰神變。乃至",
    "T21n1336_002:0586a03": "如是諸龍王宮皆悉震動。懍懍不安如動花",
    "T21n1336_002:0586a04": "樹。諸龍驚走逃竄孔穴。諸神仙人心悉腦",
    "T21n1336_002:0586a05": "轉。山山相搏不安其所。四大海水為之踊",
    "T21n1336_002:0586a06": "沸。魚鼈黿鼉藏竄孔穴。此大神呪神力如",
    "T21n1336_002:0586a07": "是。其有讀誦書寫竹帛。此人現身得佛光三",
    "T21n1336_002:0586a08": "昧。能除七百七千億劫生死重罪。悉滅無",
    "T21n1336_002:0586a09": "餘。阿難比丘說此陀羅尼竟。",
    "T21n1336_002:0586a10": "普賢菩薩所說大神呪經",
    "T21n1336_002:0586a11": "名支波啄晉言決定。毘尼波啄晉言",
    "T21n1336_002:0586a12": "斷結。",
    "T21n1336_002:0586a13": "烏蘇波啄晉言生盡。",
    "T21n1336_002:0586a14": "此呪能令眾生心得解脫。滅三病却障道罪。",
    "T21n1336_002:0586a15": "他方怨賊悉皆摧滅。境內所有怨家盜賊悉",
    "T21n1336_002:0586a16": "能攘之。若行曠野惡狩毒虫。聞此陀羅尼",
    "T21n1336_002:0586a17": "句口噤不開。今此神呪乃是過去四十億諸",
    "T21n1336_002:0586a18": "佛所說。我今說之。其有行此陀羅尼者。願果",
    "T21n1336_002:0586a19": "不虛今故略說。",
    "T21n1336_002:0586a20": "我文殊師利今欲說神呪。拔濟眾生除其婬",
    "T21n1336_002:0586a21": "欲本。有呪名烏蘇吒。晉言除婬欲却我慢。",
    "T21n1336_002:0586a22": "句利句梨帝那一憂拙憂拙帝那二度吁度吁",
    "T21n1336_002:0586a23": "帝那三究吒究吒帝那四若蜜都若蜜都帝那",
    "T21n1336_002:0586a24": "五究吒吁究吒帝那六憂守憂守帝那七耶蜜",
    "T21n1336_002:0586a25": "若耶蜜若帝那八度吁吒究吒多九莎呵",
    "T21n1336_002:0586a26": "誦呪三遍。結縷作七結繫脚。",
    "T21n1336_002:0586a27": "是呪能令諸失心者還得正念。滅婬欲火心",
    "T21n1336_002:0586a28": "得清涼。除其我慢滅結使火。三毒垢障悉得",
    "T21n1336_002:0586a29": "消除。若諸女人及善男子。精神處在無明重",
    "T21n1336_002:0586b01": "淵下。久處於生死不能得出要。迴波生死流",
    "T21n1336_002:0586b02": "沒溺婬欲海。莫能覺之者。莫知求出要。嗚呼",
    "T21n1336_002:0586b03": "甚可傷。若善男子善女人。心得惺悟還厭",
    "T21n1336_002:0586b04": "婬欲。應當與此陀羅尼令其讀誦。婬欲之火",
    "T21n1336_002:0586b05": "漸漸消滅。婬欲滅已慢心自滅。慢心滅已其",
    "T21n1336_002:0586b06": "心則定。其心定已結使都滅。結使滅已心得",
    "T21n1336_002:0586b07": "解脫。心解脫已即得道果。是則名為大神呪",
    "T21n1336_002:0586b08": "力。誠諦不虛神力如是。斷酒五辛七七四十",
    "T21n1336_002:0586b09": "九日諸不淨肉悉不得食。若善男子行者九",
    "T21n1336_002:0586b10": "九八十一日。若女人行者七七四十九日復",
    "T21n1336_002:0586b11": "晝夜六時懃心讀誦。燒沈水白栴檀香。散華",
    "T21n1336_002:0586b12": "供養十方諸佛。六時讀誦曾不廢忘。日數足",
    "T21n1336_002:0586b13": "已結使即滅。其心泰然無復婬欲。我文殊師",
    "T21n1336_002:0586b14": "利菩薩今欲說大神呪。消諸精魅鬼并及妖",
    "T21n1336_002:0586b15": "邪蠱道。有呪名漚帝兜橐。晉言消眾生病。",
    "T21n1336_002:0586b16": "淨其五藏六府三燋。以禪定水洗濯令淨。",
    "T21n1336_002:0586b17": "胡摩若帝晝一胡蘚摩帝晝二烏殊卑梨帝晝",
    "T21n1336_002:0586b18": "三具殊蜜帝晝四烏舍彌帝晝五耆毘若帝晝",
    "T21n1336_002:0586b19": "六烏睒殊帝晝七蜜耆都帝晝八具若烏蘇多",
    "T21n1336_002:0586b20": "帝晝九維染蜜耆都烏蘇多帝晝十毘梨帝橐",
    "T21n1336_002:0586b21": "帝晝十一莎呵",
    "T21n1336_002:0586b22": "誦呪三遍。結縷作七結繫脚。",
    "T21n1336_002:0586b23": "此大神呪。能令行人心得清淨。離諸疾病心",
    "T21n1336_002:0586b24": "得解脫。慧得解脫。消眾毒藥無眾惱患。眾邪",
    "T21n1336_002:0586b25": "妖魅悉皆消滅。如為一人眾多亦然。應當讀",
    "T21n1336_002:0586b26": "誦極令通利在在處處我為閻浮提諸眾生",
    "T21n1336_002:0586b27": "故。結此神呪治諸蠱魅消眾毒藥。當令流布",
    "T21n1336_002:0586b28": "遍閻浮提。末法眾生薄福所致。莫不為此",
    "T21n1336_002:0586b29": "眾邪所惱。懃教讀誦普使令知。",
    "T21n1336_002:0586c01": "我定自在王菩薩。今從妙樂世界來。為此娑",
    "T21n1336_002:0586c02": "婆世界五滓眾生故。為除禪定障。拔其無明",
    "T21n1336_002:0586c03": "闇。開其慧眼目。賜其禪定水。蕩滌心垢障。種",
    "T21n1336_002:0586c04": "以菩提牙。漸漸欝茂長。開三乘門。示其果",
    "T21n1336_002:0586c05": "實相。有呪名求稚兜。晉言名照明却黑闇罪",
    "T21n1336_002:0586c06": "除慧眼垢。",
    "T21n1336_002:0586c07": "若蜜帝都一烏殊那帝都二具若帝都三胡摩",
    "T21n1336_002:0586c08": "樓帝都四胡摩樓帝都五烏葉彌帝都六胡蘇",
    "T21n1336_002:0586c09": "富多帝都七烏耆彌帝都八胡耆那帝都九烏",
    "T21n1336_002:0586c10": "輸求提帝都十莎呵",
    "T21n1336_002:0586c11": "誦呪三遍。縷五色結作三結繫脚。",
    "T21n1336_002:0586c12": "此大神呪。勢分所及遍閻浮提。若諸行人欲",
    "T21n1336_002:0586c13": "修禪定。或為天魔眾邪蠱魅之所惱者。以魔",
    "T21n1336_002:0586c14": "惱故眾緣事起。外惡知識競來侵嬈。以侵嬈",
    "T21n1336_002:0586c15": "故內惡復起。求名利養諂曲妬嫉。憍慢貢高",
    "T21n1336_002:0586c16": "來集其心。行人爾時應當自責。我為不善為",
    "T21n1336_002:0586c17": "魔所縛。慚愧自責低頭愧恥。諸佛及眾聖我",
    "T21n1336_002:0586c18": "於往劫墮大地獄畜生餓鬼。迴波六趣數受生",
    "T21n1336_002:0586c19": "死。今得人身鈍根少智。欲修禪定而不能得。",
    "T21n1336_002:0586c20": "為諸結使之所覆蔽。我今寧當破身如塵。終",
    "T21n1336_002:0586c21": "不為此結使所蔽。作是誓已五體投地。歸命",
    "T21n1336_002:0586c22": "十方現在諸佛多陀阿伽度阿羅呵三藐三佛",
    "T21n1336_002:0586c23": "陀。捨我過咎滅除我罪。洗我慧眼令得明淨。",
    "T21n1336_002:0586c24": "以慈悲水蕩滌心垢。照明我身內外清徹。作",
    "T21n1336_002:0586c25": "是悔已復更投地。如是三返復起叩頭。悔已",
    "T21n1336_002:0586c26": "却坐淨身口已。誦此神呪二十一遍。爾時當",
    "T21n1336_002:0586c27": "三稱我名定自在王菩薩。悔過愆咎。如是三",
    "T21n1336_002:0586c28": "說一心禪思。於一一時悔過自責。隨其根利",
    "T21n1336_002:0586c29": "鈍。億百姟劫重惡之業障道黑闇。眾邪蠱魅",
    "T21n1336_002:0587a01": "天魔罪垢。悉皆消滅無有遺餘。我時當與大",
    "T21n1336_002:0587a02": "菩薩眾往是人所。隨根利鈍示其證相。我定",
    "T21n1336_002:0587a03": "自在王菩薩所說神呪。誠諦不虛神力如是。",
    "T21n1336_002:0587a04": "我妙眼菩薩。今從日月燈明王佛國來。至此",
    "T21n1336_002:0587a05": "娑婆世界。為大阿羅漢欲得初禪三明六通。",
    "T21n1336_002:0587a06": "今欲說神呪令其速成辦。除其習結垢并及",
    "T21n1336_002:0587a07": "微薄障。淨其天眼通。宿命智習氣。他心智明",
    "T21n1336_002:0587a08": "了。未來一切事國土之名號及以弟子眾壽",
    "T21n1336_002:0587a09": "命劫多少。及諸神通事。耳根通徹聽百佛世",
    "T21n1336_002:0587a10": "界事。身能通飛行石山無罣礙。以滅度受想",
    "T21n1336_002:0587a11": "行漏盡今說竟。有神呪名漚耆波置盧。晉言",
    "T21n1336_002:0587a12": "眾累都盡。具足三明及六神通及八解脫。",
    "T21n1336_002:0587a13": "民若婆呵帝盧一烏蘇吒帝盧二耶蜜帝盧三",
    "T21n1336_002:0587a14": "烏蘇帝盧四波支呵帝盧五波蘇呵帝盧六烏",
    "T21n1336_002:0587a15": "若蜜帝盧七究晝帝盧八莎呵",
    "T21n1336_002:0587a16": "誦呪三遍。縷三色結作六結繫項。",
    "T21n1336_002:0587a17": "此大神呪。能令行人斷除習氣及障道垢。洗",
    "T21n1336_002:0587a18": "澤三明六通令淨。應當諷誦極令通利。",
    "T21n1336_002:0587a19": "我功德相嚴菩薩。今從阿彌陀佛國來。今說",
    "T21n1336_002:0587a20": "勸助遂成菩薩教。以巧妙方便遂成福德。令",
    "T21n1336_002:0587a21": "速得初住具諸相好故。以美方便教令行之。",
    "T21n1336_002:0587a22": "何等美妙。一者其德弘廣普慈眾生。二者蔭",
    "T21n1336_002:0587a23": "覆一切如母愛子不見其過。三者積德行善",
    "T21n1336_002:0587a24": "不計其勞。四者精勤修習捨慧精進。轉以化",
    "T21n1336_002:0587a25": "人。五者行十善行轉教眾生。六者持戒淨",
    "T21n1336_002:0587a26": "潔。",
    "T21n1336_002:0587a27": "猶如明珠。內外明徹無有瑕塵。七者身口意",
    "T21n1336_002:0587a28": "業所出言教以慈悲為本。八者所作事業拯",
    "T21n1336_002:0587a29": "濟為先。九者當以微妙方便為眾說法。和顏",
    "T21n1336_002:0587b01": "悅色不違其意。十者當遊諸國為大國師。荷",
    "T21n1336_002:0587b02": "負眾生苞含一切。心無疲惓。是名菩薩欲登",
    "T21n1336_002:0587b03": "初住。始發心時十大妙行。如是十十。是名百",
    "T21n1336_002:0587b04": "福成一相好。我今略說。今欲說呪令速成辦。",
    "T21n1336_002:0587b05": "有呪名陀摩盧具低。晉言成就相好莊嚴功",
    "T21n1336_002:0587b06": "德。斷除習結滅障道垢。",
    "T21n1336_002:0587b07": "阿提陀摩盧一具多陀摩盧二支富陀摩盧三",
    "T21n1336_002:0587b08": "波晝陀摩盧四烏奢陀摩盧五耆蜜陀摩盧六",
    "T21n1336_002:0587b09": "烏吒陀摩盧七若彌陀摩盧八烏晝陀摩盧九",
    "T21n1336_002:0587b10": "胡蘇彌佉陀摩盧十波守波守陀摩盧十一漚",
    "T21n1336_002:0587b11": "周漚周帝陀摩盧十二波瘦波瘦帝陀摩盧十三",
    "T21n1336_002:0587b12": "今染比今染比呵摩盧十四耆毘兜耆毘兜",
    "T21n1336_002:0587b13": "陀摩盧十五莎呵",
    "T21n1336_002:0587b14": "誦呪五遍結青綠二色縷結作三結繫腰。",
    "T21n1336_002:0587b15": "是呪能令行人莊嚴功德。具諸相好必登初",
    "T21n1336_002:0587b16": "住。懃令讀誦極令通利晝夜諷誦心莫暫捨。",
    "T21n1336_002:0587b17": "轉教他人。",
    "T21n1336_002:0587b18": "我善名稱菩薩。今從北方善寂月音王佛國",
    "T21n1336_002:0587b19": "來。到此娑婆世界。佛法欲滅人多造惡。貪著",
    "T21n1336_002:0587b20": "利養更相是非。無有君臣父子之義。亦無師",
    "T21n1336_002:0587b21": "徒弟子之禮。五濁鼎沸三災熾盛。皆是前世",
    "T21n1336_002:0587b22": "不修德行。積習眾惡今得此身。雖受人身心",
    "T21n1336_002:0587b23": "似畜生羅剎鬼心。人身畜心示同人類。哀哉",
    "T21n1336_002:0587b24": "大苦千載欲末。其中或有若一若兩行跡眾",
    "T21n1336_002:0587b25": "生耳。今欲說呪以救接之。令其本行還得如",
    "T21n1336_002:0587b26": "初。有呪名雲若蜜兜。晉言拔諸行人罪垢根",
    "T21n1336_002:0587b27": "本。摩洗拂拭令得鮮白。",
    "T21n1336_002:0587b28": "烏富波羅帝那一殊求波羅帝那二喻若蜜波",
    "T21n1336_002:0587b29": "羅帝三烏瘦都四支波都五具若都六耶蜜都",
    "T21n1336_002:0587c01": "七究吒都八舒波都九莎呵",
    "T21n1336_002:0587c02": "誦呪三遍縷黃白二色。結作三結繫項。",
    "T21n1336_002:0587c03": "此大神呪猶如大蓋蔭覆一切。亦如天雨潤",
    "T21n1336_002:0587c04": "澤一切。亦如橋船運度一切。三界群萌無不",
    "T21n1336_002:0587c05": "蒙賴。道俗殊異稟味是一。蒼生萬品會歸一",
    "T21n1336_002:0587c06": "空。菩薩所以權方適化。為於群品度脫之耳。",
    "T21n1336_002:0587c07": "今說此呪為行人故救濟拯拔。令其速得三",
    "T21n1336_002:0587c08": "乘聖果。勅諸行人懃心讀誦誠諦不虛。",
    "T21n1336_002:0587c09": "寶月光明菩薩。今欲說神呪。除諸禪定罪。",
    "T21n1336_002:0587c10": "及去諸垢障五陰四大病。一切皆除却。眾生",
    "T21n1336_002:0587c11": "無量劫不得修禪定。是故久流轉沒在生死",
    "T21n1336_002:0587c12": "海。迴波生死流莫能覺之者。我愍此等故。",
    "T21n1336_002:0587c13": "今欲說神呪除其三毒垢拔其愚癡足。照以",
    "T21n1336_002:0587c14": "智慧鏡。賜其禪定水生長菩提牙。令到涅槃",
    "T21n1336_002:0587c15": "岸。有呪名烏耆。晉言除禪定垢却障道罪。諸",
    "T21n1336_002:0587c16": "魔邪鬼悉能滅之。",
    "T21n1336_002:0587c17": "耆摩帝晝一烏帝晝二具若帝晝三奢帝晝四耶",
    "T21n1336_002:0587c18": "蜜帝晝五烏橐帝晝六莎呵",
    "T21n1336_002:0587c19": "誦呪三遍縷黃紫二色。結作八結繫痛處。",
    "T21n1336_002:0587c20": "是呪能令諸失心者還得正念。億百姟劫所",
    "T21n1336_002:0587c21": "有重罪。悉能摧滅無有遺餘。若有眾生欲修",
    "T21n1336_002:0587c22": "禪定。心亂黑闇不見境界。煩惱數起睡眠所",
    "T21n1336_002:0587c23": "覆。是人爾時應作是念。我宿罪蔭蓋所覆。應",
    "T21n1336_002:0587c24": "當慚愧懺悔自責。燃燈續明燒香散華供養",
    "T21n1336_002:0587c25": "諸佛。供養佛已別復供養我寶月光明菩薩。",
    "T21n1336_002:0587c26": "燃七支燈燒沈水香。七日七夜減省睡眠。晝",
    "T21n1336_002:0587c27": "夜六時深自剋責說悔先罪。多陀阿伽度阿",
    "T21n1336_002:0587c28": "羅呵三藐三佛陀。知人見人。明見弟子所",
    "T21n1336_002:0587c29": "犯罪相。及十方諸大菩薩釋梵四天王。悉皆",
    "T21n1336_002:0588a01": "證知。明見我所犯罪相。我今懺悔亦悉證",
    "T21n1336_002:0588a02": "知。願滅我罪令無遺餘。於一一時中懺悔",
    "T21n1336_002:0588a03": "已竟。誦此神呪七遍乃止誦七遍已。默然而",
    "T21n1336_002:0588a04": "坐一心禪思。如是罪垢漸漸當除。其心轉定",
    "T21n1336_002:0588a05": "境界明了。其利根者。三日四日乃至七日。即",
    "T21n1336_002:0588a06": "得見我寶月光明菩薩。除障滅罪授果與之。",
    "T21n1336_002:0588a07": "其鈍根者二七三七。極鈍根者七七四十九",
    "T21n1336_002:0588a08": "日。乃得心定有得果者。終不虛過。此大神呪",
    "T21n1336_002:0588a09": "其力如是。",
    "T21n1336_002:0588a10": "我北辰菩薩名曰妙見。今欲說神呪。擁護諸",
    "T21n1336_002:0588a11": "國土所作甚奇特。故名妙見。處於閻浮提。",
    "T21n1336_002:0588a12": "眾星中最勝神仙中之仙。菩薩之大將。光目",
    "T21n1336_002:0588a13": "諸菩薩廣濟諸群生。",
    "T21n1336_002:0588a14": "有大神呪名胡熒波。晉言擁護國土。作諸國",
    "T21n1336_002:0588a15": "王消災却敵。莫不由之。",
    "T21n1336_002:0588a16": "具低帝屠蘇吒",
    "T21n1336_002:0588a17": "阿若蜜吒二烏都吒三具耆吒四波賴帝吒五耶",
    "T21n1336_002:0588a18": "彌若吒六烏都吒七拘囉帝吒八耆摩吒九莎",
    "T21n1336_002:0588a19": "呵",
    "T21n1336_002:0588a20": "誦呪五遍。縷七色結痛處繫。",
    "T21n1336_002:0588a21": "此大神呪。乃是過去四十恒河沙諸佛所說。",
    "T21n1336_002:0588a22": "我於過去從諸佛所。得聞說此大神呪力。從",
    "T21n1336_002:0588a23": "是以來逕七百劫。住閻浮提為大國師領四",
    "T21n1336_002:0588a24": "天下。眾星中王得最自在。四天下中一切國",
    "T21n1336_002:0588a25": "事我悉當之。若諸人王不以正法任用臣下。",
    "T21n1336_002:0588a26": "心無慚愧暴虐濁亂。縱諸群臣酷虐百姓。我",
    "T21n1336_002:0588a27": "能退之徵召賢能代其王位。若能慚愧改惡",
    "T21n1336_002:0588a28": "修善。若能任善退諸惡人。其心弘廣普慈一",
    "T21n1336_002:0588a29": "切。容受拯濟猶如橋船。苞含民物猶如父母。",
    "T21n1336_002:0588b01": "國有賢能當徵召之。敬賢尊聖如視父母。王",
    "T21n1336_002:0588b02": "自躬身臨朝斷事。不抂民物猶如明鏡。若其",
    "T21n1336_002:0588b03": "國王能修是德。改往修來悔先所作。慚愧自",
    "T21n1336_002:0588b04": "責鄙悼愆咎。自悔責已當修三德。一者恭敬",
    "T21n1336_002:0588b05": "三尊。二者憐愍貧窮。國土孤老當撫恤之。",
    "T21n1336_002:0588b06": "三者於怨親中心常平等。稱理怨枉不枉民",
    "T21n1336_002:0588b07": "物。若能修行上來諸德。我時當率諸大天王",
    "T21n1336_002:0588b08": "諸天帝釋。伺命都尉天曹都尉。除死定生",
    "T21n1336_002:0588b09": "滅罪增福益算延壽。白諸天曹差諸善神。一",
    "T21n1336_002:0588b10": "千七百邏衛國界。守護國土除其災患滅其",
    "T21n1336_002:0588b11": "姦惡。風雨順時穀米豐熟。疫氣消除無諸強",
    "T21n1336_002:0588b12": "敵。人民安樂稱王之德。是王若能兼行讀誦",
    "T21n1336_002:0588b13": "此陀羅尼。譬如轉輪聖王得如意寶珍。是珠",
    "T21n1336_002:0588b14": "神氣消伏災禍。我今以此大神呪力。上來諸",
    "T21n1336_002:0588b15": "德悉能辦之消災滅惡。亦復如是。當知是大",
    "T21n1336_002:0588b16": "神呪力。如王寶珠亦復如是。",
    "T21n1336_002:0588b17": "我太白仙人今欲說神呪。我是五通仙。本修",
    "T21n1336_002:0588b18": "菩薩行。五星中最勝。我於神仙中神通光明",
    "T21n1336_002:0588b19": "勝。統領四天下及諸人天事。國土災害變壽",
    "T21n1336_002:0588b20": "命延縮短。陰陽及運變。圖書讖記等。姦偽質",
    "T21n1336_002:0588b21": "直事。攘災消姦惡。其所盈縮者悉是我所",
    "T21n1336_002:0588b22": "知。我愍諸眾生。今欲說神呪。并護其國土。",
    "T21n1336_002:0588b23": "有呪名阿那呼吒盧。晉言欲護國土及閻浮",
    "T21n1336_002:0588b24": "提十方眾生故。",
    "T21n1336_002:0588b25": "波吒呼娑盧一閻摩呼娑盧二火摩兜呼娑盧",
    "T21n1336_002:0588b26": "三烏耆那呼娑盧四火彌呼娑盧五烏晝呼娑",
    "T21n1336_002:0588b27": "盧六具耆呵浮娑盧七胡若兜呼娑盧八莎呵",
    "T21n1336_002:0588b28": "誦呪三遍。縷二色黃白結作二結繫項。",
    "T21n1336_002:0588b29": "此大神呪。乃是過去三恒河沙諸佛所說。我",
    "T21n1336_002:0588c01": "於過去從諸佛所得聞是呪。從是以來已逕",
    "T21n1336_002:0588c02": "百劫。所修功德於神仙中無能及者。內祕菩",
    "T21n1336_002:0588c03": "薩大乘戒行。外現神仙清妙法身。菩薩六度",
    "T21n1336_002:0588c04": "諸波羅蜜具足修竟。外現方便處神仙中。雖",
    "T21n1336_002:0588c05": "共和光不同其塵。是名菩薩烏和拘舍羅方",
    "T21n1336_002:0588c06": "便處身。若閻浮提諸國王等。前身薄福處在",
    "T21n1336_002:0588c07": "末法。微末善根得為人王。身無福力心闇少",
    "T21n1336_002:0588c08": "智。復值五滓鈍濁眾生。譬如癡人破車遲牛。",
    "T21n1336_002:0588c09": "欲過嶮道甚難可過。我見此已慈心憐愍。為",
    "T21n1336_002:0588c10": "度沒溺難苦眾生。為欲携持令得出難。并濟",
    "T21n1336_002:0588c11": "其王遲牛之厄故。我今日說此神呪。若其國",
    "T21n1336_002:0588c12": "王聞此語已。心生慚愧自知薄福。改往修來",
    "T21n1336_002:0588c13": "發弘廣心。慈悲臨覆愍苦眾生。忍惡修善不",
    "T21n1336_002:0588c14": "抂民物。建護正法任賢用智。徵善退惡與民",
    "T21n1336_002:0588c15": "更始。其王若能修是諸德。復能讀誦此陀羅",
    "T21n1336_002:0588c16": "尼。晝夜專念恒不廢忘。心王爾時轉當聰辯。",
    "T21n1336_002:0588c17": "志性和柔不念諸惡。諸天善神漸來親附。增",
    "T21n1336_002:0588c18": "其智慧益其神力。以天護故轉當精進。以精",
    "T21n1336_002:0588c19": "進故我等諸天。日月五星二十八宿。咸來擁",
    "T21n1336_002:0588c20": "護求願與願。遣諸龍王給其雨澤。穀米豐熟",
    "T21n1336_002:0588c21": "疫氣消除。諸災消滅善徵日生。當知悉是大",
    "T21n1336_002:0588c22": "神呪力。",
    "T21n1336_002:0588c23": "我熒惑仙人今欲說神呪。擁護諸國土。拔",
    "T21n1336_002:0588c24": "濟群生除其我慢心。消滅諸非姦󰚏鎮諸毒",
    "T21n1336_002:0588c25": "藥。一切諸非法無不消伏者。我是五通仙。消",
    "T21n1336_002:0588c26": "伏諸姦鬼。一切國土事世間之災祥。兵刀",
    "T21n1336_002:0588c27": "及疫氣飢饉豐儉等。隣國惡心生大臣欲謀",
    "T21n1336_002:0588c28": "反。如是諸災禍我皆悉知之。天子衰忌事。隱",
    "T21n1336_002:0588c29": "沒及覆蓋減算及增壽。悉是我所知。欲得消",
    "T21n1336_002:0589a01": "災者。我亦能辦之。却敵及姦非。我亦能󰚏之。",
    "T21n1336_002:0589a02": "除却災祥變。一切皆由我。我於五星中聰明",
    "T21n1336_002:0589a03": "利智勝。捷疾機關辯。神通猛利勝。於四天下",
    "T21n1336_002:0589a04": "中神通捷疾勝。於我四天下。無能及我者。",
    "T21n1336_002:0589a05": "是故我今日欲說大神呪。",
    "T21n1336_002:0589a06": "名具吒呼盧兜。晉言擁護國土。濟拔諸王難",
    "T21n1336_002:0589a07": "消伏諸姦非。療治眾生病󰚏禱及毒氣。",
    "T21n1336_002:0589a08": "呼都帝晝盧一阿支不晝盧二閻浮摩帝晝盧",
    "T21n1336_002:0589a09": "三不梨帝橐帝晝盧四烏蘇兜帝晝盧五具帝",
    "T21n1336_002:0589a10": "帝晝盧六耶摩蜜耆帝晝盧七烏奢不梨帝晝",
    "T21n1336_002:0589a11": "盧八究守波帝晝盧九莎呵",
    "T21n1336_002:0589a12": "誦呪三遍。縷一色緋結作七結痛處繫。",
    "T21n1336_002:0589a13": "此大神呪。能令諸國王等及諸國土悉皆安",
    "T21n1336_002:0589a14": "隱。消災攘禍莫不由是。一切行人及疾病",
    "T21n1336_002:0589a15": "者。悉應讀誦皆令通利。若欲修行陀羅尼者。",
    "T21n1336_002:0589a16": "一者斷酒二者斷肉。三者斷辛。於三七日中",
    "T21n1336_002:0589a17": "香湯澡浴著新淨衣。若於塔中若空靜處。安",
    "T21n1336_002:0589a18": "置佛像燒香散華離眾憒閙。於六時中懃心",
    "T21n1336_002:0589a19": "讀誦。懺悔十方慚愧自責。淨身口已應當讀",
    "T21n1336_002:0589a20": "誦。於一一時中三七二十一遍。誦已默然專",
    "T21n1336_002:0589a21": "心念我熒惑仙人。五住菩薩我今歸依。如是",
    "T21n1336_002:0589a22": "三說。如是說已默然而坐。我於爾時當往其",
    "T21n1336_002:0589a23": "所。令其所求皆得成辦。亦當授與如意寶珠。",
    "T21n1336_002:0589a24": "滅結使火。國土災祥豐儉疫氣皆悉攘之。當",
    "T21n1336_002:0589a25": "知是此大神呪力。",
    "T21n1336_002:0589a26": "我大梵天王。欲說大陀羅尼以護眾生。有陀",
    "T21n1336_002:0589a27": "羅尼呼盧鉢都。晉言治眾生病。覆育三界濟",
    "T21n1336_002:0589a28": "諸貧窮。",
    "T21n1336_002:0589a29": "閻摩吁蘇都一伊波都二閻摩吁蘇都三摩闍",
    "T21n1336_002:0589b01": "蜜呼蘇都四優波帝那呼蘇都五莎呵",
    "T21n1336_002:0589b02": "誦呪三遍。縷二色綪綠結作七結繫兩乳。",
    "T21n1336_002:0589b03": "此大神呪乃是過去諸佛所說。我今愍念諸",
    "T21n1336_002:0589b04": "眾生故。為令解脫拔濟三界勤苦本故。為欲",
    "T21n1336_002:0589b05": "弘廣佛正法故。慈念眾生猶如慈父。此陀羅",
    "T21n1336_002:0589b06": "尼神力。盡一日月所照之處。四天下中無不",
    "T21n1336_002:0589b07": "蒙賴。此陀羅尼力能使四海踊沸。須彌山碎",
    "T21n1336_002:0589b08": "如微塵。及七寶山四大海水江河淮濟入一",
    "T21n1336_002:0589b09": "毛孔。四天下中悉能為之。若諸國土疫病劫",
    "T21n1336_002:0589b10": "起。其王爾時應當精進。七日七夜受持八戒。",
    "T21n1336_002:0589b11": "應當淨心六時行道。為萬民故。調伏其心勅",
    "T21n1336_002:0589b12": "其境內。一切人民以慈悲勸令行十善。其",
    "T21n1336_002:0589b13": "王爾時於宮殿內。燃百千燈以救民命。請召",
    "T21n1336_002:0589b14": "十方諸大菩薩梵釋四天。三自歸依叩頭求",
    "T21n1336_002:0589b15": "哀。十方諸佛大菩薩眾。釋梵四天王諸來大",
    "T21n1336_002:0589b16": "士救我民命。如是三說。如是說已。當誦此陀",
    "T21n1336_002:0589b17": "羅尼三七二十一遍。誦此陀羅尼已。王與群",
    "T21n1336_002:0589b18": "臣夫人婇女。默然而坐禪思一心。我大梵天",
    "T21n1336_002:0589b19": "王。爾時當與梵眾釋眾四天大王。諸大龍王",
    "T21n1336_002:0589b20": "八部鬼神。飲其毒氣悉得消除。王於爾時於",
    "T21n1336_002:0589b21": "禪思中。得見我身大梵天王釋提桓因四天",
    "T21n1336_002:0589b22": "大王。已見我故倍復精進。已精進故。其國",
    "T21n1336_002:0589b23": "土境舊住鬼神惱人民者。我又當遣四天大",
    "T21n1336_002:0589b24": "王驅令出界。以我大梵天王慈悲力故。其國",
    "T21n1336_002:0589b25": "土境悉得安隱。",
    "T21n1336_002:0589b26": "我大自在天王今欲說神呪。有陀羅尼名呵",
    "T21n1336_002:0589b27": "利樓。晉言拔眾生苦濟眾厄難。",
    "T21n1336_002:0589b28": "阿若娑梨樓一毘梨帝那娑梨樓二遮婆晝娑",
    "T21n1336_002:0589b29": "梨樓三彌梨帝那娑梨樓四殊訶兜五支波晝六",
    "T21n1336_002:0589c01": "莎呵",
    "T21n1336_002:0589c02": "誦呪三遍。一綖綠色結作四結繫項。",
    "T21n1336_002:0589c03": "是呪乃是過去十萬億諸佛所說。此陀羅尼",
    "T21n1336_002:0589c04": "威神力故。四天下中盡一日月。所照之處能",
    "T21n1336_002:0589c05": "為光明。貧窮者能施寶藏。盲冥眾生施其慧",
    "T21n1336_002:0589c06": "眼。病苦之者與法藥療治。若諸眾生欲求三",
    "T21n1336_002:0589c07": "乘聖果者。我能佐助令得成辦。若在幽隱受",
    "T21n1336_002:0589c08": "三塗苦。以此陀羅尼力。三塗命終生忉利天。",
    "T21n1336_002:0589c09": "若諸行人書寫讀誦此陀羅尼者。得宿命智",
    "T21n1336_002:0589c10": "慧憶十四生事。來今往古如現目前。欲修禪",
    "T21n1336_002:0589c11": "定者。陰蓋所覆者。當誦此陀羅尼。其心則定",
    "T21n1336_002:0589c12": "睡眠運除。欲修學問者。其心散亂不能專",
    "T21n1336_002:0589c13": "一。觸事滯礙不得義味。當修行此陀羅尼。欲",
    "T21n1336_002:0589c14": "得聞持者。當修行陀羅尼。欲得十方諸佛所",
    "T21n1336_002:0589c15": "說大菩薩所說大天王所說。一聞歷耳恒持",
    "T21n1336_002:0589c16": "不忘即得義理。百千義理。自然現前持而不",
    "T21n1336_002:0589c17": "忘。應當讀誦此陀羅尼。晝夜六時恒不廢忘。",
    "T21n1336_002:0589c18": "精勤修習助佛道法。是人爾時當於夢中。即",
    "T21n1336_002:0589c19": "得見我大自在天王。坐白蓮華臺往是人所。",
    "T21n1336_002:0589c20": "其人已見我故心大歡喜。我時授與如意寶",
    "T21n1336_002:0589c21": "珠。以珠力故所願自在。百千諸佛當隨護助。",
    "T21n1336_002:0589c22": "此大陀羅尼神力如是。",
    "T21n1336_002:0589c23": "我化樂天王欲說大陀羅尼。名阿那耆富盧",
    "T21n1336_002:0589c24": "晉言法忍。柔順法忍堪任荷負三界眾生。譬",
    "T21n1336_002:0589c25": "如大海其量難知。我天王心亦復如是。悉能",
    "T21n1336_002:0589c26": "救接漂流眾生度三界海。",
    "T21n1336_002:0589c27": "那耆富盧一憂多羅富盧二龍若呼娑富盧三",
    "T21n1336_002:0589c28": "憂稗入富盧四達摩耆富盧五毘梨帝那富盧",
    "T21n1336_002:0589c29": "六憂殊智富盧七莎呵",
    "T21n1336_002:0590a01": "誦呪三遍。五色縷結作一結繫項。",
    "T21n1336_002:0590a02": "此大神呪。乃是過去百千萬億諸佛所說。愍",
    "T21n1336_002:0590a03": "念眾生故今欲說之。此大神呪勢分所及。三",
    "T21n1336_002:0590a04": "天下中唯欝單越獨不得聞。力所至處其中",
    "T21n1336_002:0590a05": "眾生。三種毒箭自然拔出。得音響忍法音悉",
    "T21n1336_002:0590a06": "明。入毛孔中所有欝蒸三垢重罪自然踊出。",
    "T21n1336_002:0590a07": "此諸眾生命絕已後。悉得往生忉利天上。若",
    "T21n1336_002:0590a08": "諸行人三垢覆蔽久處生死。纏綿難解為業",
    "T21n1336_002:0590a09": "垢河之所漂流。我時當乘大乘法船牢接救",
    "T21n1336_002:0590a10": "拔。以智慧火燒其結使。以禪定水洗澤令淨。",
    "T21n1336_002:0590a11": "以烏和句舍羅拂拭摩搓。教以六度布以四",
    "T21n1336_002:0590a12": "禪。令出三界。若諸行人欲得今身欲得音",
    "T21n1336_002:0590a13": "響忍。欲得柔順忍欲得無生忍。當修行此陀",
    "T21n1336_002:0590a14": "羅尼。淨持戒地減省睡眠。忍辱柔和少諸緣",
    "T21n1336_002:0590a15": "務。心意質直見修功德者讚歎其得。見貧窮",
    "T21n1336_002:0590a16": "者及疾病者。慈心憐愍如已無異。如是修行",
    "T21n1336_002:0590a17": "調其心已。復欲增上果所願者。當於三七二",
    "T21n1336_002:0590a18": "十一日。遭中一食白食蘇酪得食。若鮮潔",
    "T21n1336_002:0590a19": "處在塔中六時行道。於一一時中禮十方佛",
    "T21n1336_002:0590a20": "懺悔宿罪。燒眾名香散華供養。栴檀薰陸諸",
    "T21n1336_002:0590a21": "雜華香。三稱我名化樂天王。我是五住菩薩。",
    "T21n1336_002:0590a22": "爾時於一一時中誦此陀羅尼二十一遍。從",
    "T21n1336_002:0590a23": "初一日乃至七日。極鈍根者三七二十一日。",
    "T21n1336_002:0590a24": "我於爾時住是人所。隨根利鈍授與法忍。應",
    "T21n1336_002:0590a25": "得音響忍者授與諸音響忍。應得柔順忍者",
    "T21n1336_002:0590a26": "授與柔順忍。應得無生法忍者授與無生法",
    "T21n1336_002:0590a27": "忍。悉授與之真實不虛。",
    "T21n1336_002:0590a28": "我兜率陀天王欲說大陀羅尼。名耆蜜屠蘇",
    "T21n1336_002:0590a29": "兜。晉言救諸病苦賑給貧窮。令諸行人速得",
    "T21n1336_002:0590b01": "二乘聖果。如天降雨令諸農夫多收菓實。",
    "T21n1336_002:0590b02": "支畢度蘇兜一民若度蘇兜二畢梨帝那蘇",
    "T21n1336_002:0590b03": "兜三阿支都鄙那度蘇兜四那度蘇兜五究吒",
    "T21n1336_002:0590b04": "呼度蘇兜六若富那度蘇兜七烏兜莎呵兜度",
    "T21n1336_002:0590b05": "蘇兜八蜜若無度蘇兜九莎呵",
    "T21n1336_002:0590b06": "誦呪六遍。縷五色結作三結繫兩手。",
    "T21n1336_002:0590b07": "此大神呪力。能令此閻浮提所有地種碎如",
    "T21n1336_002:0590b08": "微塵。弗婆提瞿耶尼悉能為之。海水枯涸須",
    "T21n1336_002:0590b09": "彌山崩令如微塵。復能還復如本無異。令諸",
    "T21n1336_002:0590b10": "行人諸結重病塵勞垢習。為渴愛河之所漂",
    "T21n1336_002:0590b11": "流。沒溺生死無能覺者。我今神呪力。牢接",
    "T21n1336_002:0590b12": "救拔令出三界。以大乘河滅結使火。禪定膏",
    "T21n1336_002:0590b13": "油潤漬令濕。種殖無上菩提根牙。令諸眾生",
    "T21n1336_002:0590b14": "收諸菓實。此陀羅尼力亦復如是。若諸眾生。",
    "T21n1336_002:0590b15": "現身欲修此陀羅尼得宿命智。濟四百生未",
    "T21n1336_002:0590b16": "來世事。亦四百生悉能知之。現在世事知他",
    "T21n1336_002:0590b17": "人心。所緣識境界天文地理圖書讖記。知諸",
    "T21n1336_002:0590b18": "眾生死此生彼。至四百生悉能知之。應當受",
    "T21n1336_002:0590b19": "持讀誦此陀羅尼。應當精進淨持戒地。少欲",
    "T21n1336_002:0590b20": "知足修質直心。晝夜六時少其睡眠。精進修",
    "T21n1336_002:0590b21": "之節食少語。乃至六年畢得剋果。先得宿命",
    "T21n1336_002:0590b22": "智次得無生智後得他心智心。來今往古未",
    "T21n1336_002:0590b23": "然之事靡不通達。得此智已。陀羅尼力故。得",
    "T21n1336_002:0590b24": "智慧如五住菩薩無有異也。",
    "T21n1336_002:0590b25": "我炎摩天王今欲說大神呪。名求低𦙶蘇多。",
    "T21n1336_002:0590b26": "晉言美妙音聲。",
    "T21n1336_002:0590b27": "波置呼盧多一烏吒句呼盧多二耶無呼盧多",
    "T21n1336_002:0590b28": "三不梨帝那呼盧多四烏奢副呼盧多五莎呵",
    "T21n1336_002:0590b29": "誦呪三遍。縷五色結作五結繫項。",
    "T21n1336_002:0590c01": "是名異法性海美妙音聲。此大神呪。乃是過",
    "T21n1336_002:0590c02": "去十恒河沙等諸佛所說。是呪能令小千世",
    "T21n1336_002:0590c03": "界悉皆振動。其中眾生以大神呪威神力故。",
    "T21n1336_002:0590c04": "三毒病惱纏勞垢習自然踊出。法音光明從",
    "T21n1336_002:0590c05": "毛孔入。欝蒸之熱自然清涼。小千世界其中",
    "T21n1336_002:0590c06": "眾生。聞此陀羅尼美妙音聲。和雅柔軟有得",
    "T21n1336_002:0590c07": "音響忍者。有得柔順忍者。有得大無生法忍",
    "T21n1336_002:0590c08": "者。有能堪任久住度眾生者。有得畢法性海",
    "T21n1336_002:0590c09": "四辯無礙者。有得大總持神通自在常遊諸",
    "T21n1336_002:0590c10": "國。以美好音聲而為眾生演說法要。悉是大",
    "T21n1336_002:0590c11": "神呪威神力故能辦此事。",
    "T21n1336_002:0590c12": "我忉利天王。愍念眾生故欲說大神呪。名胡",
    "T21n1336_002:0590c13": "蘇兜那。晉言去除垢穢慈悲拯濟拔眾生苦。",
    "T21n1336_002:0590c14": "支不帝梨那一阿支不帝梨那二彌耆帝梨那",
    "T21n1336_002:0590c15": "三烏蘇帝梨那四若副多帝梨那五驅蘇帝梨",
    "T21n1336_002:0590c16": "那六莎呵",
    "T21n1336_002:0590c17": "誦呪三遍白色縷結作六結繫項。",
    "T21n1336_002:0590c18": "此大神呪。乃是過去十恒河沙諸佛所說。我",
    "T21n1336_002:0590c19": "忉利天王以大神呪力。於四天下中得大神",
    "T21n1336_002:0590c20": "力觸事無礙。盡日月所照之處悉能為之。眾",
    "T21n1336_002:0590c21": "生等壽命帝王暴虐。兵刀寇賊飢餓疾疫。大",
    "T21n1336_002:0590c22": "臣宰相佞諂不忠。國家衰忌星宿失度。雨",
    "T21n1336_002:0590c23": "澤不時晚雨早霜。比丘懈怠三業不懃。故",
    "T21n1336_002:0590c24": "使世界三災並起。若其國王放逸著樂。縱",
    "T21n1336_002:0590c25": "諸群臣貪濁自恣多取民物抂殺無辜。民怨",
    "T21n1336_002:0590c26": "天怒。故使國界兵刀競起。有諍奪之心行",
    "T21n1336_002:0590c27": "此惡行。欲求長生終不可得。若其國王心",
    "T21n1336_002:0590c28": "生慚愧悔過自責。虛負萬民空頑不及。謙",
    "T21n1336_002:0590c29": "下自卑惠下利民。退惡任善尊聖敬德。拯",
    "T21n1336_002:0591a01": "濟貧窮。如其國王改往修來遵修此德。可",
    "T21n1336_002:0591a02": "得長生延年益壽。復能讀誦此陀羅尼修行",
    "T21n1336_002:0591a03": "信順。上來所說諸惡災怪。悉得消滅無有遺",
    "T21n1336_002:0591a04": "餘。",
    "T21n1336_002:0591a05": "陀羅尼雜集卷第二"
}