{
    "T16n0664_006:0386a04": "合部金光明經卷第六",
    "T16n0664_006:0386a06": "隋大興善寺沙門釋寶貴合",
    "T16n0664_006:0386a07": "隋闍那崛多譯",
    "T16n0664_006:0386a08": "11 銀主陀羅尼品(六)銀主陀羅尼品第十一",
    "T16n0664_006:0386a09": "爾時，世尊告命者奢利弗言：「奢利弗！此諸菩",
    "T16n0664_006:0386a10": "薩熏修諸法——所謂諸菩薩母、菩薩昔行、菩薩",
    "T16n0664_006:0386a11": "攝受——有法本名不染著陀羅尼。」如是語已，命",
    "T16n0664_006:0386a12": "者奢利弗白佛言：「世尊！言陀羅尼，陀羅尼者",
    "T16n0664_006:0386a13": "此何句義？為陀羅尼？非陀羅尼？世尊！為方處？",
    "T16n0664_006:0386a14": "非方處？」如是語已，",
    "T16n0664_006:0386a15": "佛告命者奢利弗言：「甚善，甚善！奢利弗！如汝",
    "T16n0664_006:0386a16": "發行大乘、信解大乘、增力大乘，如汝所說：其",
    "T16n0664_006:0386a17": "陀羅尼，非方處、非不方處，非法、非不法，非過",
    "T16n0664_006:0386a18": "去、非未來、非現在，非事物、非不事物，非緣、非",
    "T16n0664_006:0386a19": "不緣，非行、非不行，無有法生、亦無有滅，但為",
    "T16n0664_006:0386a20": "利益菩薩故。如是說是陀羅尼所作道、合、力、",
    "T16n0664_006:0386a21": "住，所謂佛諸功德，佛戒、佛學、佛密意、佛出生，",
    "T16n0664_006:0386a22": "所謂法本，名不染著陀羅尼。」如是語已，",
    "T16n0664_006:0386a23": "命者奢利弗白佛言：「世尊！願為演說。修伽多！",
    "T16n0664_006:0386a24": "願為演說此陀羅尼法本，菩薩於中住已，當",
    "T16n0664_006:0386a25": "成不退轉於阿耨多羅三藐三菩提、當成正",
    "T16n0664_006:0386a26": "願不依止法自性辯才、當得希有自安住道，",
    "T16n0664_006:0386a27": "所謂得陀羅尼故。」如是語已，",
    "T16n0664_006:0386a28": "佛告命者奢利弗言：「甚善，甚善！奢利弗！如是，",
    "T16n0664_006:0386a29": "如是。奢利弗！得陀羅尼菩薩應言如佛。奢利",
    "T16n0664_006:0386b01": "弗！得陀羅尼菩薩，若有供養、尊重、承事、供給",
    "T16n0664_006:0386b02": "者，當如供養於佛。奢利弗！若當有聞此陀羅",
    "T16n0664_006:0386b03": "尼，若持、若信解，彼等還應如是供養，不離菩",
    "T16n0664_006:0386b04": "提心，如佛無異。奢利弗！此是陀羅尼：",
    "T16n0664_006:0386b05": "「多𭊾他一刪陀囉尼二欝多囉尼三三鉢囉",
    "T16n0664_006:0386b06": "帝駃癡去聲多四修那摩五修鉢囉帝沙吒六鼻",
    "T16n0664_006:0386b07": "闍夜婆羅七薩帝耶鉢囉帝闍若八修阿嚧訶",
    "T16n0664_006:0386b08": "九闍那摩帝十欝多波駄泥十一阿婆那摩泥十二阿",
    "T16n0664_006:0386b09": "鼻師駄泥十三阿鼻婢耶訶囉十四首婆嘙帝十五修",
    "T16n0664_006:0386b10": "泥尸利多十六婆睺窮婆十七阿鼻婆陀十八娑婆訶",
    "T16n0664_006:0386b11": "「奢利弗！此是陀羅尼句，名不染著。正住、正受",
    "T16n0664_006:0386b12": "作已，若菩薩持者，彼若一劫、若百劫、若千劫、",
    "T16n0664_006:0386b13": "若百千劫不捨諸願，彼身當能降伏刀仗、毒",
    "T16n0664_006:0386b14": "藥、惡獸皆能降伏。何以故？奢利弗！此不染著",
    "T16n0664_006:0386b15": "陀羅尼，過去諸佛母、未來諸佛母、現在諸佛",
    "T16n0664_006:0386b16": "母，所謂法本名不染著陀羅尼。奢利弗！若有",
    "T16n0664_006:0386b17": "十阿僧祇三千大千世界七寶滿中，作已施",
    "T16n0664_006:0386b18": "與諸佛世尊，及以上勝衣服、飲食當持供養",
    "T16n0664_006:0386b19": "彼等諸佛阿僧祇劫，若於此不染著陀羅尼",
    "T16n0664_006:0386b20": "法本當持一句，此生福德過多於彼。何以故？",
    "T16n0664_006:0386b21": "奢利弗！此不染著陀羅尼法本是諸佛母故。」",
    "T16n0664_006:0386b22": "12 大辯天品(六)大辯天品第十二",
    "T16n0664_006:0386b23": "北涼三藏曇無讖譯",
    "T16n0664_006:0386b24": "爾時，大辯天神白佛言：「世尊！是說法者，我當",
    "T16n0664_006:0386b25": "益其樂說辯力，令其說法莊嚴，次第善得大",
    "T16n0664_006:0386b26": "智；若是經中有失文字、句義違錯，我能令是",
    "T16n0664_006:0386b27": "說法比丘次第還得，能與總持令不忘失。若",
    "T16n0664_006:0386b28": "有眾生於百千佛所種諸善根，是說法者為",
    "T16n0664_006:0386b29": "是等故，於閻浮提廣說流布是妙經典，令不",
    "T16n0664_006:0386c01": "斷絕。復令無量無邊眾生得聞是經，當令是",
    "T16n0664_006:0386c02": "等悉得猛利不可思議大智慧聚、不可稱量",
    "T16n0664_006:0386c03": "福德之報、善解無量種種方便、善能辯暢一",
    "T16n0664_006:0386c04": "切諸論、善知世間種種伎術、能出生死得不",
    "T16n0664_006:0386c05": "退轉、必定疾得阿耨多羅三藐三菩提。",
    "T16n0664_006:0386c06": "「此下闍那崛多續譯補之我今復欲說其呪藥洗浴法，若有",
    "T16n0664_006:0386c07": "比丘受持此經、復有眾生深樂聽聞是經典",
    "T16n0664_006:0386c08": "者，為是人等能除一切惡星災怪、除其疫氣",
    "T16n0664_006:0386c09": "疾病、生死之苦，惡口鬪諍、縣官口舌、夜臥惡",
    "T16n0664_006:0386c10": "夢、惡神障難、󰚏蠱呪咀，一切惡障悉得除滅。",
    "T16n0664_006:0386c11": "是諸眾生若有聽受是經法者，應當誦持此",
    "T16n0664_006:0386c12": "呪，呪藥作湯洗浴其身。是故，我說呪藥之法：",
    "T16n0664_006:0386c13": "取好菖蒲、雄黃、苜蓿香、尸利沙合歡、苷松香、奢",
    "T16n0664_006:0386c14": "彌苟杞、草藿香、嵩高草、沈香、桂皮、丁香、風香、",
    "T16n0664_006:0386c15": "白膠香、安息香、阿蘿娑煎香、零陵香、艾納",
    "T16n0664_006:0386c16": "香、栴檀香、石雄黃、青木香、欝金香、附子、芥",
    "T16n0664_006:0386c17": "子、縮師、蜜欝金根、那羅陀、草龍華，",
    "T16n0664_006:0386c18": "如是等藥各等分採之，用鬼星日和合搗之，",
    "T16n0664_006:0386c19": "搗訖以此呪呪之一百八遍，而說呪曰：",
    "T16n0664_006:0386c20": "「哆姪咃穌坻　羯利坻　迦摩哆寫闍怒迦囉",
    "T16n0664_006:0386c21": "池呵怒迦囉池　因陀羅闍離　奢迦提離",
    "T16n0664_006:0386c22": "　波奢提　離阿跋哆　迦斯該那　拘都俱",
    "T16n0664_006:0386c23": "　迦毘羅迦毘羅末坻尸羅末坻珊題頭頭摩",
    "T16n0664_006:0386c24": "跋坻尸梨尸梨薩帝　耶薩㗌帝　娑波呵",
    "T16n0664_006:0386c25": "「以牛糞塗地，縱廣七肘以為道場，以華散著",
    "T16n0664_006:0386c26": "道場中，遍覆其地，懸繒幡蓋。用金椀、銀椀盛石",
    "T16n0664_006:0386c27": "蜜漿、葡萄漿、蜜漿、乳汁置於道場外。四角",
    "T16n0664_006:0386c28": "頭各置一人，身帶鍪鉀，手持戎仗，隱身而立。",
    "T16n0664_006:0386c29": "復須四童女子各著淨衣，奉持華瓶，亦於道",
    "T16n0664_006:0387a01": "場四角而立，燒膠香供養不得斷絕。復作五",
    "T16n0664_006:0387a02": "色神幡、四角安寶幢、五種音聲伎樂，以新淨",
    "T16n0664_006:0387a03": "器盛其香湯置道場中，於先結界然後洗浴。",
    "T16n0664_006:0387a04": "說此結界呪曰：",
    "T16n0664_006:0387a05": "「哆姪咃　遏邏羈　那耶𭌹　醯梨尸　梨企",
    "T16n0664_006:0387a06": "企梨　娑波呵",
    "T16n0664_006:0387a07": "「以呪呪水二十一遍，散著四方。復說呪湯呪",
    "T16n0664_006:0387a08": "身呪，先呪身一百八遍，復呪湯一百八遍，以",
    "T16n0664_006:0387a09": "此湯洗浴其身。",
    "T16n0664_006:0387a10": "「哆姪咃　娑伽遲　毘伽遲　毘伽荼跋帝娑",
    "T16n0664_006:0387a11": "波呵」",
    "T16n0664_006:0387a12": "「誦呪洗浴訖，行者為其是人發弘誓願：『願四",
    "T16n0664_006:0387a13": "方神星覆護身命，常令休吉無諸障難、惡星",
    "T16n0664_006:0387a14": "災怪悉無所畏、四大安吉無諸疾患、一切怖",
    "T16n0664_006:0387a15": "畏悉得除愈。』復說呪身呪願呪：",
    "T16n0664_006:0387a16": "「娑瀰毘娑瀰　娑波呵　娑伽遲　毘伽遲娑",
    "T16n0664_006:0387a17": "波呵娑伽囉　三浮哆耶　娑波呵　乾陀摩",
    "T16n0664_006:0387a18": "陀那耶娑波呵　尼羅犍咃耶娑波呵　阿波",
    "T16n0664_006:0387a19": "羅耆哆　毘梨蛇耶娑波呵醯摩婆　三浮哆",
    "T16n0664_006:0387a20": "耶　娑波呵　阿尼彌邏薄迦哆邏耶娑波呵",
    "T16n0664_006:0387a21": "南無婆伽婆帝　跋藍摩禰那摩娑羅薩簸帝",
    "T16n0664_006:0387a22": "摩訶提鞞四填妬　蔓哆羅般陀擔婆羅熊摩",
    "T16n0664_006:0387a23": "阿奴蔓若都娑波呵」",
    "T16n0664_006:0387a24": "於是，大辯天神白佛言：「世尊！若有比丘、比丘",
    "T16n0664_006:0387a25": "尼、優婆塞、優婆夷，受持、讀誦、書寫、流通、如法行",
    "T16n0664_006:0387a26": "者，若城邑、聚落、曠野露地、塔寺、僧房、俗人住",
    "T16n0664_006:0387a27": "處，我為是諸人等、將諸眷屬作天伎樂來詣",
    "T16n0664_006:0387a28": "道場，除一切病、一切惡星災怪、除其一切疫",
    "T16n0664_006:0387a29": "病生死之苦、除一切惡口鬪諍、縣官口舌、除",
    "T16n0664_006:0387b01": "一切夜臥惡夢、除一切惡神障難、除一切󰚏",
    "T16n0664_006:0387b02": "蠱呪咀、除一切惡障。若有比丘、比丘尼、優婆",
    "T16n0664_006:0387b03": "塞、優婆夷受持讀誦此經，速度煩惱，入阿毘",
    "T16n0664_006:0387b04": "跋致地向阿耨多羅三藐三菩提，以此功德",
    "T16n0664_006:0387b05": "速成阿耨多羅三藐三菩提。」",
    "T16n0664_006:0387b06": "爾時，世尊讚大辯天神言：「善哉，善哉！大辯天",
    "T16n0664_006:0387b07": "神！能為一切眾生思惟善事、能令一切眾生",
    "T16n0664_006:0387b08": "施其無畏，為諸眾生說此呪藥功能，利益一",
    "T16n0664_006:0387b09": "切眾生。」於是，大辯天神禮佛三拜還復故座。",
    "T16n0664_006:0387b10": "爾時，婆羅門憍陳如以呪力故當請大辯天",
    "T16n0664_006:0387b11": "神：",
    "T16n0664_006:0387b12": "「亦當恭敬，　　大辯天神。　　一切世間，",
    "T16n0664_006:0387b13": "名悉遍到，　　恒在山中；　　天、龍、鬼神，",
    "T16n0664_006:0387b14": "一切悉敬，　　常披草衣，　　一脚而立；",
    "T16n0664_006:0387b15": "一切諸天，　　悉來到彼，　　欲請天神。",
    "T16n0664_006:0387b16": "願施一切，　　眾生智慧，　　言語辯了，",
    "T16n0664_006:0387b17": "能以善言。",
    "T16n0664_006:0387b18": "「多姪咃　茂梨毘梨　阿婆耆　阿婆闍跋帝",
    "T16n0664_006:0387b19": "興渠梨　彌渠梨　賓伽羅跋帝　鴦渠灑末",
    "T16n0664_006:0387b20": "利脂穌摩帝　題耆摩帝　阿祇利　摩祇利",
    "T16n0664_006:0387b21": "多羅遮跋帝　脂脂利尸利彌利　摩脂利波",
    "T16n0664_006:0387b22": "羅移禰　盧迦折師帝　盧迦施離師帝　盧",
    "T16n0664_006:0387b23": "伽畢利易膝陀跋羅帝　毘摩目企　首脂遮",
    "T16n0664_006:0387b24": "利阿波羅帝呵帝阿波羅帝河多浮地　南",
    "T16n0664_006:0387b25": "牟指南牟脂　摩呵題脾波羅帝伽利迄那",
    "T16n0664_006:0387b26": "　那摩娑迦灆摩摩浮地阿波羅帝呵多婆婆",
    "T16n0664_006:0387b27": "妬　奢薩多羅　奢盧羈單多　羅卑吒迦迦",
    "T16n0664_006:0387b28": "毘耶地踈　多姪咃　摩呵波羅婆毘醯利彌",
    "T16n0664_006:0387b29": "利　醯利彌利　毘遮羅妬　摩摩浮地伊梵",
    "T16n0664_006:0387c01": "那摩寫婆伽婆帝　毘耶題娑羅娑跋帝　迦",
    "T16n0664_006:0387c02": "羅遲只由離醯利彌利醯利彌利　阿婆呵",
    "T16n0664_006:0387c03": "咩彌摩呵題　毘佛陀薩知那。達摩薩知那",
    "T16n0664_006:0387c04": "僧伽薩知那因陀羅薩知那　婆婁那薩知那",
    "T16n0664_006:0387c05": "移盧只薩知那　婆題那知爽薩知那　薩知",
    "T16n0664_006:0387c06": "那婆支禰那　阿婆呵　咩彌摩呵題毘哆",
    "T16n0664_006:0387c07": "𭉐咃　醯利彌利　醯利醯利毘遮邏都孛",
    "T16n0664_006:0387c08": "題　摩摩南無婆伽婆帝　摩呵題毘娑邏娑",
    "T16n0664_006:0387c09": "波帝　膝填妬曼多羅波陀　娑波呵」",
    "T16n0664_006:0387c10": "爾時，憍陳如婆羅門以偈讚大辯天神：",
    "T16n0664_006:0387c11": "「一切諸鬼神，　　今當至心聽，",
    "T16n0664_006:0387c12": "我今欲讚嘆，　　大聖辯天神。",
    "T16n0664_006:0387c13": "一切諸女中，　　辯天最為尊；",
    "T16n0664_006:0387c14": "諸天、修羅等、　　乾闥及夜叉、",
    "T16n0664_006:0387c15": "世間諸聖中，　　一切最為尊。",
    "T16n0664_006:0387c16": "種種諸功德，　　以用莊嚴身，",
    "T16n0664_006:0387c17": "眼如優波羅，　　智慧功德相。",
    "T16n0664_006:0387c18": "譬如七寶珠，　　世間甚難見，",
    "T16n0664_006:0387c19": "我今欲讚嘆，　　甚深最勝語。",
    "T16n0664_006:0387c20": "決定施與一切眾，　　最勝最高無過者，",
    "T16n0664_006:0387c21": "相好端嚴潤眾生，　　形貌清淨如蓮華；",
    "T16n0664_006:0387c22": "眼目修禓勝一切，　　身體端正視無厭，",
    "T16n0664_006:0387c23": "種種莊嚴諸相好，　　光明清淨如月光。",
    "T16n0664_006:0387c24": "智慧悉能遍一切，　　強記不忘能總持，",
    "T16n0664_006:0387c25": "乘師子上現人形，　　體有八臂莊嚴身。",
    "T16n0664_006:0387c26": "眾生見者如滿月，　　語言辯了聲微妙。",
    "T16n0664_006:0387c27": "智慧甚深難思議，　　以此智慧恒圓滿。",
    "T16n0664_006:0387c28": "能施眾生一切願，　　於一切眾最為尊，",
    "T16n0664_006:0387c29": "帝釋、修羅、諸天等，　　乾闥婆等及夜叉，",
    "T16n0664_006:0388a01": "一切大眾恒讚嘆：　　『我某甲等當恭敬，",
    "T16n0664_006:0388a02": "供養清淨慇重心。』　　以此願故皆吉祥，",
    "T16n0664_006:0388a03": "於怖畏處恒防護。　　若復有人於晨朝，",
    "T16n0664_006:0388a04": "清淨誦此七言偈，　　我令是人悉滿願，",
    "T16n0664_006:0388a05": "須者給與無所乏。」",
    "T16n0664_006:0388a06": "說是偈已，令一切眾悉發阿耨多羅三藐三",
    "T16n0664_006:0388a07": "菩提心。",
    "T16n0664_006:0388a08": "13 功德天品(六)金光明經功德天品第十三",
    "T16n0664_006:0388a09": "北涼三藏曇無讖譯",
    "T16n0664_006:0388a10": "爾時，功德天白佛言：「世尊！是說法者，我當隨",
    "T16n0664_006:0388a11": "其所須之物——衣服、飲食、臥具、醫藥——及餘資產",
    "T16n0664_006:0388a12": "供給是人，無所乏少，令心安住，晝夜歡樂，正",
    "T16n0664_006:0388a13": "念思惟是經章句，分別深義。若有眾生於百",
    "T16n0664_006:0388a14": "千佛所種諸善根，是說法者為是等故，於閻",
    "T16n0664_006:0388a15": "浮提廣宣流布是妙經典，令不斷絕。是諸眾",
    "T16n0664_006:0388a16": "生聽是經已，於未來世無量百千那由他劫",
    "T16n0664_006:0388a17": "常在天上人中受樂值遇諸佛，速成阿耨多",
    "T16n0664_006:0388a18": "羅三藐三菩提，三惡道苦悉畢無餘。「世尊！",
    "T16n0664_006:0388a19": "我已於過去寶華功德海琉璃金山照明如",
    "T16n0664_006:0388a20": "來、應、正遍知、明行足、善逝、世間解、無上士、調",
    "T16n0664_006:0388a21": "御丈夫、天人師、佛、世尊所種諸善根。是故，我",
    "T16n0664_006:0388a22": "今隨所念方、隨所視方、隨所至方，令無量百",
    "T16n0664_006:0388a23": "千眾生受諸快樂，若衣服、飲食、資生之具、金、",
    "T16n0664_006:0388a24": "銀七寶、真珠、琉璃、珊瑚、虎魄、璧玉、珂貝悉無",
    "T16n0664_006:0388a25": "所乏。若有人能稱金光明微妙經典，為我供",
    "T16n0664_006:0388a26": "養諸佛世尊，三稱我名燒香供養，供養佛已，",
    "T16n0664_006:0388a27": "別以華香、種種美味供施於我，灑散諸方，當",
    "T16n0664_006:0388a28": "知是人即能集聚資財寶物。以是因緣增長",
    "T16n0664_006:0388a29": "地味，地神、諸天悉得歡喜，所種穀米牙、莖、枝",
    "T16n0664_006:0388a30": "葉、果實滋茂，樹神歡喜出生無量種種諸物。",
    "T16n0664_006:0388b01": "我時慈念諸眾生故，多與資生所須之物。「世",
    "T16n0664_006:0388b02": "尊！於此北方毘沙門王，有城名曰阿尼曼陀，",
    "T16n0664_006:0388b03": "其城有園名功德華光，於是園中有最勝園",
    "T16n0664_006:0388b04": "名曰金幢，七寶極妙，此即是我常止住處。若",
    "T16n0664_006:0388b05": "有欲得財寶增長，是人當於自所住處應淨",
    "T16n0664_006:0388b06": "掃灑、洗浴其身、著鮮白衣、妙香塗身，為我至",
    "T16n0664_006:0388b07": "心三稱彼佛寶華琉璃世尊名號，禮拜、供養、",
    "T16n0664_006:0388b08": "燒香、散華，亦當三稱金光明經，至誠發願，別",
    "T16n0664_006:0388b09": "以香華、種種美味供施於我，散灑諸方。爾時",
    "T16n0664_006:0388b10": "當說如是章句：",
    "T16n0664_006:0388b11": "「婆梨富樓那遮利　三曼陀達舍尼　摩訶",
    "T16n0664_006:0388b12": "毘呵羅伽帝　三曼陀毘那伽帝　摩訶伽",
    "T16n0664_006:0388b13": "梨波帝　波娑彌　薩婆哆三曼陀　修鉢",
    "T16n0664_006:0388b14": "梨富隷　阿夜那達摩帝　摩訶毘鼓畢帝",
    "T16n0664_006:0388b15": "　摩訶彌勒簸僧祇帝　醯帝簁三博祇悕帝",
    "T16n0664_006:0388b16": "三曼陀阿咃　阿㝹娑羅尼",
    "T16n0664_006:0388b17": "「此下呪八行新飜出，還是功德天說，與舊呪不同，不知何者是非，故並寫出之南無一切三",
    "T16n0664_006:0388b18": "世佛　南無一切諸菩薩　南無彌勒菩薩等。",
    "T16n0664_006:0388b19": "「我今當欲說神呪：",
    "T16n0664_006:0388b20": "「哆姪咃　波梨富樓那遮利　三曼陀達舍",
    "T16n0664_006:0388b21": "尼　摩訶毘呵羅伽帝　三曼陀毘陀那伽帝",
    "T16n0664_006:0388b22": "摩訶迦葉梨耶　波利波羅波禰薩婆利陀三",
    "T16n0664_006:0388b23": "曼多修鉢利帝　富隷那阿夜那達摩多摩訶",
    "T16n0664_006:0388b24": "俱畢帝　摩訶彌勒帝盧簸僧祇帝帝醯帝",
    "T16n0664_006:0388b25": "簁僧祇晞帝　三曼陀遏咃何㝹波羅尼",
    "T16n0664_006:0388b26": "　莎波呵",
    "T16n0664_006:0388b27": "「是灌頂章句畢定吉祥，真實不虛，等行眾生",
    "T16n0664_006:0388b28": "及中善根應當受持、讀誦、通利，七日七夜受",
    "T16n0664_006:0388b29": "持八戒，朝暮淨心，香華供養十方諸佛，常為",
    "T16n0664_006:0388c01": "己身及諸眾生迴向具足阿耨多羅三藐三",
    "T16n0664_006:0388c02": "菩提，作是誓願：『令我所求皆得吉祥。』自於所",
    "T16n0664_006:0388c03": "居房舍屋宅淨潔掃除，若自住處、若阿蘭若",
    "T16n0664_006:0388c04": "處，以香泥塗地、燒微妙香、敷淨好座，以種種",
    "T16n0664_006:0388c05": "華香布散其地以待於我。我於爾時如一念",
    "T16n0664_006:0388c06": "頃入其室宅即坐其座，從此日夜令此居家，",
    "T16n0664_006:0388c07": "若村邑、若僧坊、若露處，無所乏少——若錢、若金",
    "T16n0664_006:0388c08": "銀、若珍寶、若牛羊、若穀米——一切所須即得具",
    "T16n0664_006:0388c09": "足，悉受快樂。若能以己所作善根最勝之分",
    "T16n0664_006:0388c10": "迴與我者，我當終身不遠其人，於所住處至",
    "T16n0664_006:0388c11": "心護念，隨其所求令得成就。應當至心禮如",
    "T16n0664_006:0388c12": "是等諸佛世尊，其名曰：寶勝如來、無垢熾寶",
    "T16n0664_006:0388c13": "光明王相如來、金焰光明如來、金百光明照",
    "T16n0664_006:0388c14": "藏如來、金山寶蓋如來、金華焰光相如來、大",
    "T16n0664_006:0388c15": "炬如來、寶相如來；亦應敬禮信相菩薩、金光",
    "T16n0664_006:0388c16": "明菩薩、金藏菩薩、常悲菩薩、法上菩薩；亦應",
    "T16n0664_006:0388c17": "禮敬東方阿閦如來、南方寶相如來、西方無",
    "T16n0664_006:0388c18": "量壽佛、北方微妙聲佛。」",
    "T16n0664_006:0388c19": "14 堅牢地神品(六)金光明經堅牢地神品第十四",
    "T16n0664_006:0388c20": "北涼三藏曇無讖譯",
    "T16n0664_006:0388c21": "爾時，地神堅牢白佛言：「世尊！是金光明經，若",
    "T16n0664_006:0388c22": "現在世、若未來世，在在處處——若城邑聚落、若",
    "T16n0664_006:0388c23": "山澤空處、若王宮宅——世尊！隨是經典所流布",
    "T16n0664_006:0388c24": "處，是地分中敷師子座，令說法者坐其座上",
    "T16n0664_006:0388c25": "廣演宣說是妙經典。我當在中常作宿衛，隱",
    "T16n0664_006:0388c26": "蔽其身於法座下頂戴其足，我聞法已得服",
    "T16n0664_006:0388c27": "甘露無上法味增益氣力。而此大地深十六",
    "T16n0664_006:0388c28": "萬八千由旬，從金剛際至海地上，悉得眾味",
    "T16n0664_006:0388c29": "增長具足，豐壤肥濃過於今日。以是之故，閻",
    "T16n0664_006:0389a01": "浮提內藥草、樹木、根莖、枝葉、華果滋茂，美色、",
    "T16n0664_006:0389a02": "香味皆悉具足。眾生食已，增長壽命、色力辯",
    "T16n0664_006:0389a03": "安、六情諸根具足通利、威德顏貌端嚴殊特。",
    "T16n0664_006:0389a04": "成就如是種種等已，所作事業多得成辦，有",
    "T16n0664_006:0389a05": "大勢力，精懃勇猛。「是故，世尊！閻浮提內安隱",
    "T16n0664_006:0389a06": "豐樂，人民熾盛，一切眾生多受快樂，應心適",
    "T16n0664_006:0389a07": "意隨其所樂。是諸眾生得是威德大勢力已，",
    "T16n0664_006:0389a08": "能供養是金光明經，及恭敬供養受持經者四",
    "T16n0664_006:0389a09": "部之眾，我於爾時當往其所，為諸眾生受快",
    "T16n0664_006:0389a10": "樂故，請說法者廣令宣布如是妙典。何以故？",
    "T16n0664_006:0389a11": "世尊！是金光明若廣說時，我及眷屬所得威",
    "T16n0664_006:0389a12": "德倍過於常，增長身力，心進勇銳。世尊！我服",
    "T16n0664_006:0389a13": "甘露無上味已，閻浮提地——縱廣七千由旬——豐",
    "T16n0664_006:0389a14": "壤倍常。「世尊！如此大地，眾生所依，悉能增長",
    "T16n0664_006:0389a15": "一切所須之物；增長一切所須物已，令諸眾",
    "T16n0664_006:0389a16": "生隨意所用，受於快樂。種種飲食、衣服、臥具、",
    "T16n0664_006:0389a17": "宮殿、屋宅、樹木、林苑、河、池、泉、井，如是等物因",
    "T16n0664_006:0389a18": "依於地悉皆具足。是故，世尊！是諸眾生為",
    "T16n0664_006:0389a19": "知我恩應作是念：『我當畢定聽受是經，供養、",
    "T16n0664_006:0389a20": "恭敬、尊重、讚嘆。』作是念已，即從住處——若城邑、",
    "T16n0664_006:0389a21": "聚落、舍宅、空地——往法會所聽受是經。既聽受",
    "T16n0664_006:0389a22": "已，還其所止，各應相慶作如是言：『我等今者",
    "T16n0664_006:0389a23": "聞此甚深無上妙法，已為攝取不可思議功德",
    "T16n0664_006:0389a24": "之聚、值遇無量無邊諸佛、三惡道報已得解",
    "T16n0664_006:0389a25": "脫、於未來世常生天上人中受樂。』是諸眾生",
    "T16n0664_006:0389a26": "各於住處，若為他人演說是經——若說一喻、一",
    "T16n0664_006:0389a27": "品、一緣，若復稱嘆一佛、菩薩、一四句偈，乃至",
    "T16n0664_006:0389a28": "一句、及稱是經首題名字——世尊！隨是眾生所",
    "T16n0664_006:0389a29": "住之處，其地具足，豐壤肥濃過於餘地；凡是",
    "T16n0664_006:0389b01": "因地所生之物悉得增長，滋茂廣大；令諸眾",
    "T16n0664_006:0389b02": "生受於快樂，多饒財寶，好行惠施，心常堅固",
    "T16n0664_006:0389b03": "深信三寶。」",
    "T16n0664_006:0389b04": "爾時，佛告地神堅牢：「若有眾生乃至聞是金",
    "T16n0664_006:0389b05": "光明經一句之義，人中命終隨意往生三十",
    "T16n0664_006:0389b06": "三天。地神！若有眾生為欲供養是經典故，莊",
    "T16n0664_006:0389b07": "嚴屋宅，乃至張懸一幡、一蓋、或以一衣，欲界",
    "T16n0664_006:0389b08": "六天已有自然七寶宮殿，是人命終即往生",
    "T16n0664_006:0389b09": "彼。地神！於諸七寶宮殿之中，各各自然有七",
    "T16n0664_006:0389b10": "天女共相娛樂，日夜常受不可思議微妙快",
    "T16n0664_006:0389b11": "樂。」",
    "T16n0664_006:0389b12": "爾時，地神白佛言：「世尊！以是因緣，說法比丘",
    "T16n0664_006:0389b13": "坐法座時，我常晝夜衛護不離，隱蔽其形在",
    "T16n0664_006:0389b14": "法座下頂戴其足。世尊！若有眾生於百千佛",
    "T16n0664_006:0389b15": "所種諸善根，是說法者為是等故，於閻浮提",
    "T16n0664_006:0389b16": "廣宣流布是妙經典，令不斷絕。是諸眾生聽",
    "T16n0664_006:0389b17": "是經已，未來之世無量百千那由他劫於天",
    "T16n0664_006:0389b18": "上人中常受快樂，值遇諸佛，疾成阿耨多羅",
    "T16n0664_006:0389b19": "三藐三菩提，三惡道苦悉斷無餘。」",
    "T16n0664_006:0389b20": "15 散脂鬼神品(六)金光明經散脂鬼神品第十五",
    "T16n0664_006:0389b21": "北涼三藏曇無讖譯",
    "T16n0664_006:0389b22": "爾時，散脂鬼神大將軍及二十八部諸鬼神",
    "T16n0664_006:0389b23": "等，即從坐起，偏袒右肩，右膝著地白佛言：「世",
    "T16n0664_006:0389b24": "尊！是金光明微妙經典，若現在世及未來世，",
    "T16n0664_006:0389b25": "在在處處——若城邑聚落、若山澤空處、若王宮",
    "T16n0664_006:0389b26": "宅——隨是經典所流布處，我當與此二十八部",
    "T16n0664_006:0389b27": "大鬼神等往至彼所，隱蔽其形隨逐擁護是",
    "T16n0664_006:0389b28": "說法者，消滅諸惡令得安隱；及聽法眾——若男、",
    "T16n0664_006:0389b29": "若女、童男、童女——於是經中乃至得聞一如來",
    "T16n0664_006:0389c01": "名、一菩薩名、及此經典首題名字，受持讀誦，",
    "T16n0664_006:0389c02": "我當隨侍宿衛擁護，悉滅其惡，令得安隱；及",
    "T16n0664_006:0389c03": "國邑、城郭、若王宮殿、舍宅空處皆亦如是。「世",
    "T16n0664_006:0389c04": "尊！何因緣故我名散脂鬼神大將？唯然，世尊！",
    "T16n0664_006:0389c05": "自當證知。世尊！我知一切法、一切緣法、了一",
    "T16n0664_006:0389c06": "切法，知法分齊，如法安住一切法如性，於一",
    "T16n0664_006:0389c07": "切法含受一切法。世尊！我現見不可思議智",
    "T16n0664_006:0389c08": "光、不可思議智炬、不可思議智行、不可思議",
    "T16n0664_006:0389c09": "智聚、不可思議智境。世尊！我於諸法正解、正",
    "T16n0664_006:0389c10": "觀、得正分別、正解於緣、正能覺了。世尊！以",
    "T16n0664_006:0389c11": "是故名散脂大將。「世尊！我散脂大將令說法",
    "T16n0664_006:0389c12": "者莊嚴言辭、辯不斷絕、眾味精氣從毛孔入、",
    "T16n0664_006:0389c13": "充益身力、心進勇銳、成就不可思議智慧、入",
    "T16n0664_006:0389c14": "正憶念，如是等事悉令具足，心無疲厭，身受",
    "T16n0664_006:0389c15": "諸樂，心得歡喜。以是之故，能為眾生廣說是",
    "T16n0664_006:0389c16": "經。若諸眾生於百千佛所種諸善根，說法之",
    "T16n0664_006:0389c17": "人為是眾生，閻浮提內廣宣流布是妙經典，令",
    "T16n0664_006:0389c18": "不斷絕。無量眾生聞是經已，當得不可思議",
    "T16n0664_006:0389c19": "智聚、攝取不可思議功德之聚，於未來世無",
    "T16n0664_006:0389c20": "量百千劫人天之中常受快樂、於未來世值",
    "T16n0664_006:0389c21": "遇諸佛、疾得證成阿耨多羅三藐三菩提、一",
    "T16n0664_006:0389c22": "切眾苦三惡趣分永滅無餘。「南無寶華功德",
    "T16n0664_006:0389c23": "海琉璃金山光照如來、應、正遍知，南無無量",
    "T16n0664_006:0389c24": "百千億那由他莊嚴其身釋迦如來、正遍知，",
    "T16n0664_006:0389c25": "熾然如是微妙法炬；南無第一威德成就眾",
    "T16n0664_006:0389c26": "事大功德天，南無不可思量智慧功德成就",
    "T16n0664_006:0389c27": "大辯天。」",
    "T16n0664_006:0389c28": "16 正論品(六)金光明經正論品第十六",
    "T16n0664_006:0389c29": "北涼三藏曇無讖譯",
    "T16n0664_006:0390a01": "爾時，佛告地神堅牢：「過去有王，名力尊相。其",
    "T16n0664_006:0390a02": "王有子，名曰信相，不久當受灌頂之位統領",
    "T16n0664_006:0390a03": "國土。爾時，父王告其太子信相：『世有正論善",
    "T16n0664_006:0390a04": "治國土。我於昔時曾為太子，不久亦當紹父",
    "T16n0664_006:0390a05": "王位，爾時父王持是正論亦為我說。我以是",
    "T16n0664_006:0390a06": "論於二萬歲善治國土，未曾一念以非法行，",
    "T16n0664_006:0390a07": "於自眷屬情無愛著。』「何等名為治世正論？地",
    "T16n0664_006:0390a08": "神！爾時，力尊相王為信相太子說是偈言：",
    "T16n0664_006:0390a09": "「『我今當說，　　諸王正論，　　為利眾生，",
    "T16n0664_006:0390a10": "斷諸疑惑。　　一切人王、　　諸天天王，",
    "T16n0664_006:0390a11": "應當歡喜，　　合掌諦聽。　　諸王和合，",
    "T16n0664_006:0390a12": "集金剛山，　　護世四鎮，　　起問梵王：",
    "T16n0664_006:0390a13": "「大師梵尊！　　天中自在，　　能除疑惑，",
    "T16n0664_006:0390a14": "當為我斷。　　云何是人，　　得名為天？",
    "T16n0664_006:0390a15": "云何人王，　　復名天子，　　生在人中，",
    "T16n0664_006:0390a16": "處王宮殿，　　正法治世，　　而名為天？」",
    "T16n0664_006:0390a17": "護世四王，　　問是事已，　　時梵尊師，",
    "T16n0664_006:0390a18": "即說偈言：　　「汝今雖以，　　此義問我，",
    "T16n0664_006:0390a19": "我要當為，　　一切眾生，　　敷揚宣說，",
    "T16n0664_006:0390a20": "第一勝論。　　因集業故，　　生於人中，",
    "T16n0664_006:0390a21": "王領國土，　　故稱人王。　　處在胎中，",
    "T16n0664_006:0390a22": "諸天守護；　　或先守護，　　然後入胎。",
    "T16n0664_006:0390a23": "雖在人中，　　生為人王，　　以天護故，",
    "T16n0664_006:0390a24": "復稱天子；　　三十三天，　　各以己德，",
    "T16n0664_006:0390a25": "分與是人，　　故稱天子。　　神力所加，",
    "T16n0664_006:0390a26": "故得自在，　　遠離惡法，　　遮令不起。",
    "T16n0664_006:0390a27": "安住善法，　　修令增廣，　　能令眾生，",
    "T16n0664_006:0390a28": "多生天上。　　半名人王、　　亦名執樂，",
    "T16n0664_006:0390a29": "羅剎魁膾，　　能遮諸惡；　　亦名父母，",
    "T16n0664_006:0390b01": "教誨修善，　　示現果報，　　諸天所護；",
    "T16n0664_006:0390b02": "善惡諸業，　　現在、未來，　　現受果報，",
    "T16n0664_006:0390b03": "諸天所護。　　若有惡事，　　縱而不問、",
    "T16n0664_006:0390b04": "不治其罪、　　不以正教、　　捨遠善法、",
    "T16n0664_006:0390b05": "增長惡聚，　　故使國中，　　多諸奸鬪，",
    "T16n0664_006:0390b06": "三十三天，　　各生瞋恨。　　由其國王，",
    "T16n0664_006:0390b07": "縱惡不治，　　壞國惡法，　　奸詐熾盛；",
    "T16n0664_006:0390b08": "他方怨敵，　　競來侵掠；　　自家所有，",
    "T16n0664_006:0390b09": "錢財珍寶，　　諸惡盜賊，　　共相劫奪。",
    "T16n0664_006:0390b10": "如法治世，　　不行是事；　　若行是者，",
    "T16n0664_006:0390b11": "其國殄滅。　　譬如狂象，　　蹋蓮華池，",
    "T16n0664_006:0390b12": "暴風卒起、　　屢降惡雨、　　惡星數出、",
    "T16n0664_006:0390b13": "日月無光、　　五穀果實，　　咸不滋茂。",
    "T16n0664_006:0390b14": "由王捨政，　　使國飢饉，　　天於宮殿，",
    "T16n0664_006:0390b15": "悉懷愁惱。　　由王暴瘧，　　不修善事，",
    "T16n0664_006:0390b16": "是時天王，　　各相謂言：　　『是王行惡，",
    "T16n0664_006:0390b17": "與惡為伴，　　以造惡故，　　速得天瞋。",
    "T16n0664_006:0390b18": "以天瞋故，　　不久國敗，　　非法兵仗、",
    "T16n0664_006:0390b19": "奸詐鬪訟、　　疾疫惡病，　　集其國土。』",
    "T16n0664_006:0390b20": "諸天即便，　　捨離是王，　　令其國敗，",
    "T16n0664_006:0390b21": "生大愁惱；　　兄弟、姊妹、　　眷屬、妻子，",
    "T16n0664_006:0390b22": "孤迸流離，　　身亦滅亡；　　流星數墮、",
    "T16n0664_006:0390b23": "二日並現；　　他方惡賊，　　侵掠其土；",
    "T16n0664_006:0390b24": "人民飢饉　　多諸疾疫；　　所重大臣，",
    "T16n0664_006:0390b25": "捨離薨亡；　　象馬車乘，　　一念喪滅；",
    "T16n0664_006:0390b26": "諸家財產、　　國土所有，　　互相劫奪，",
    "T16n0664_006:0390b27": "刀兵而死；　　五星諸宿，　　違失常度；",
    "T16n0664_006:0390b28": "諸惡疾疫，　　流遍其國。　　諸受寵祿，",
    "T16n0664_006:0390b29": "所任大臣、　　及諸群僚，　　專行非法。",
    "T16n0664_006:0390c01": "如是行惡，　　偏受恩遇；　　修善法者，",
    "T16n0664_006:0390c02": "日日衰減。　　於行惡者，　　而生恭敬；",
    "T16n0664_006:0390c03": "見修善者，　　心不顧錄。　　故使世間，",
    "T16n0664_006:0390c04": "三異並起，　　星宿失度，　　降暴風雨，",
    "T16n0664_006:0390c05": "破壞甘露，　　無上正法。　　眾生等類，",
    "T16n0664_006:0390c06": "及以地肥，　　恭敬弊惡，　　毀諸善人，",
    "T16n0664_006:0390c07": "故天降雹，　　飢餓疫死。　　穀米、果實，",
    "T16n0664_006:0390c08": "滋味衰減，　　多病眾生，　　充滿其國。",
    "T16n0664_006:0390c09": "甘美盛果，　　日日損減；　　苦澁惡味，",
    "T16n0664_006:0390c10": "隨時增長。　　本所遊戲，　　可愛之處，",
    "T16n0664_006:0390c11": "悉皆枯悴，　　無可樂者。　　眾生所食，",
    "T16n0664_006:0390c12": "精妙上味，　　漸漸損減，　　食無肌膚。",
    "T16n0664_006:0390c13": "顏貌醜陋，　　氣力衰微，　　凡所食噉，",
    "T16n0664_006:0390c14": "不知厭足。　　力精勇猛，　　悉滅無有；",
    "T16n0664_006:0390c15": "懶惰懈怠，　　充滿其國。　　多有疾苦，",
    "T16n0664_006:0390c16": "逼切其身，　　惡星變動，　　羅剎亂行。",
    "T16n0664_006:0390c17": "若有人王，　　行於非法、　　增長惡伴、",
    "T16n0664_006:0390c18": "損人天道，　　於三有中，　　多受苦惱。",
    "T16n0664_006:0390c19": "起如是等，　　無量惡事，　　皆由人王，",
    "T16n0664_006:0390c20": "愛著眷屬、　　縱之造惡、　　捨而不治。",
    "T16n0664_006:0390c21": "若為諸天，　　所護生者，　　如是人王，",
    "T16n0664_006:0390c22": "終不為是。　　有行善者，　　得生天中；",
    "T16n0664_006:0390c23": "行不善者，　　墮在三塗。　　三十三天，",
    "T16n0664_006:0390c24": "皆生燋熱，　　由王縱惡，　　捨而不理。",
    "T16n0664_006:0390c25": "違逆諸天、　　及父母勅，　　不能正治，",
    "T16n0664_006:0390c26": "則非孝子。　　起諸奸惡、　　壞國土者，",
    "T16n0664_006:0390c27": "不應縱捨，　　當正治罪。　　是故諸天，",
    "T16n0664_006:0390c28": "護持是王，　　以滅惡法、　　修集善根，",
    "T16n0664_006:0390c29": "現世正治，　　得增王位。　　應各為說，",
    "T16n0664_006:0391a01": "善、不善業，　　能示因果，　　故得為王。",
    "T16n0664_006:0391a02": "諸天護持、　　隣王佐助，　　為自、為他，",
    "T16n0664_006:0391a03": "修正治國。　　有壞國者，　　應當正教，",
    "T16n0664_006:0391a04": "為命及國，　　修行正法。　　不應行惡、",
    "T16n0664_006:0391a05": "惡不應縱，　　所有餘事，　　不應壞國。",
    "T16n0664_006:0391a06": "要因多奸，　　然後傾敗，　　若起多奸，",
    "T16n0664_006:0391a07": "壞於國土。　　譬如大象，　　壞蓮華池。",
    "T16n0664_006:0391a08": "怨恨諸天，　　故天生惱，　　起諸惡事，",
    "T16n0664_006:0391a09": "彌滿其國。　　是故應隨，　　正法治惡，",
    "T16n0664_006:0391a10": "以善化國，　　不順非法。　　寧捨身命，",
    "T16n0664_006:0391a11": "不愛眷屬，　　於親、非親，　　心常平等；",
    "T16n0664_006:0391a12": "視親、非親，　　和合為一。　　正行名稱，",
    "T16n0664_006:0391a13": "流布三界，　　正法治國，　　人多行善。",
    "T16n0664_006:0391a14": "常以善心，　　仰瞻國王，　　能令天眾，",
    "T16n0664_006:0391a15": "具足充滿，　　是故正治，　　名為人王。",
    "T16n0664_006:0391a16": "一切諸天，　　愛護人王，　　猶如父母，",
    "T16n0664_006:0391a17": "擁護其子。　　故令日、月、　　五星諸宿，",
    "T16n0664_006:0391a18": "隨其分齊，　　不失常度。　　風雨隨時，",
    "T16n0664_006:0391a19": "無諸災禍，　　令國豐實，　　安樂熾盛，",
    "T16n0664_006:0391a20": "增益人民、　　諸天之眾。　　以是因緣，",
    "T16n0664_006:0391a21": "諸人王等，　　寧捨身命，　　不應為惡；",
    "T16n0664_006:0391a22": "不應捨離，　　正法珍寶。　　由正法寶，",
    "T16n0664_006:0391a23": "世人愛樂；　　常當親近，　　修正法者，",
    "T16n0664_006:0391a24": "聚集功德，　　莊嚴其身；　　於自眷屬，",
    "T16n0664_006:0391a25": "常知止足；　　當遠惡人，　　修治正法。",
    "T16n0664_006:0391a26": "安止眾生，　　於諸善法，　　教勅防護，",
    "T16n0664_006:0391a27": "令離不善。　　是故國土，　　安隱豐樂；",
    "T16n0664_006:0391a28": "是王亦得，　　威德具足。　　隨諸人民，",
    "T16n0664_006:0391a29": "所行惡法，　　應當調伏，　　如法教詔。",
    "T16n0664_006:0391b01": "是王當得，　　好名善譽，　　善能攝護，",
    "T16n0664_006:0391b02": "安樂眾生。」』」",
    "T16n0664_006:0391b03": "合部金光明經卷第六"
}