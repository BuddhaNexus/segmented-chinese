{
    "T53n2121_043:0221c02": "經律異相卷第四十三(估客部)",
    "T53n2121_043:0221c04": "梁沙門僧旻寶唱等集",
    "T53n2121_043:0221c05": "波利得海神瓔珞上王王及夫人共以獻佛",
    "T53n2121_043:0221c06": "一善求惡求採寶經飢樹出所須二師",
    "T53n2121_043:0221c07": "子有智免羅剎女三彌蓮持齋得樂蹋母",
    "T53n2121_043:0221c08": "燒頭四優波斯納兄妻後悔為道兄射殺",
    "T53n2121_043:0221c09": "弟矢反自害五薩薄然臂濟諸賈客六",
    "T53n2121_043:0221c10": "薩薄欲買取五戒羅剎不能侵七商人共",
    "T53n2121_043:0221c11": "鵠生子子皆得道八眾賈飢渴天人指",
    "T53n2121_043:0221c12": "間降八味水九商人驅牛以贖龍女得",
    "T53n2121_043:0221c13": "金奉親十賈客為羅剎所縛十一賈客",
    "T53n2121_043:0221c14": "採寶救將死人十二二賈客採寶貪者沒",
    "T53n2121_043:0221c15": "命廉者安全十三賈人害侶獨取珍寶大",
    "T53n2121_043:0221c16": "哀殺此凶人十四五百賈人值摩竭魚",
    "T53n2121_043:0221c17": "稱佛獲免十五賈人為友逼飲酒犯戒父",
    "T53n2121_043:0221c18": "母擯出遠國尚為鬼所畏十六",
    "T53n2121_043:0221c19": "波利得海神瓔珞上王王及夫人共以獻佛",
    "T53n2121_043:0221c20": "一",
    "T53n2121_043:0221c21": "昔有賈客。名曰波利。與五百人入海求寶。時",
    "T53n2121_043:0221c22": "海神出掬水。問波利言。海水為多掬水為多。",
    "T53n2121_043:0221c23": "波利答言。掬水為多。所以者何。海水雖多無",
    "T53n2121_043:0221c24": "益時用。不能救彼飢渴之人。掬水雖少值彼",
    "T53n2121_043:0221c25": "渴者持用與之以濟其命。世世受福不可訾",
    "T53n2121_043:0221c26": "計。海神歡喜讚言善哉。即脫身上八種香瓔",
    "T53n2121_043:0221c27": "挍以七寶。以與波利。海神送之。安善往還到",
    "T53n2121_043:0221c28": "舍衛國。持此香瓔上波斯匿王。具陳所由願",
    "T53n2121_043:0221c29": "蒙納受。王得香瓔以為琦異。即呼諸夫人羅",
    "T53n2121_043:0222a01": "列前住。若最好者以香瓔與之。六萬夫人盡",
    "T53n2121_043:0222a02": "嚴來出。王問。末利夫人何以不出。侍人答言。",
    "T53n2121_043:0222a03": "今十五日持佛法齋素服不嚴。是以不出。王",
    "T53n2121_043:0222a04": "便瞋恚遣人呼曰。如今持齋不應王命。如是",
    "T53n2121_043:0222a05": "三反。末利夫人素服而出。在眾人中明如日",
    "T53n2121_043:0222a06": "月。倍好於常。王意竦然加敬問曰。有何道德",
    "T53n2121_043:0222a07": "炳然有異。夫人白王。自念少福。稟斯女形情",
    "T53n2121_043:0222a08": "態垢穢。日夜山積人命促短。懼墜三途。是",
    "T53n2121_043:0222a09": "以月月奉佛法齋。割愛從道世世蒙福。王聞",
    "T53n2121_043:0222a10": "歡喜。便以香瓔與之。末利夫人答言。我今持",
    "T53n2121_043:0222a11": "齋不應著此。可與餘人。王曰。我本發意欲與",
    "T53n2121_043:0222a12": "勝者。卿今最勝。又奉法齋道志殊高。是以相",
    "T53n2121_043:0222a13": "與。若卿不受吾將安置。夫人答言。大王勿憂。",
    "T53n2121_043:0222a14": "願王屈意共到佛所。以此香瓔珞奉上世尊。",
    "T53n2121_043:0222a15": "并采聖訓。累劫之福矣。王即許焉。即勅嚴駕",
    "T53n2121_043:0222a16": "往至佛所。稽首于地却就王位。白佛言。海",
    "T53n2121_043:0222a17": "神香瓔波利所上。六萬夫人莫不貪得。末利",
    "T53n2121_043:0222a18": "夫人與而不取。持佛法齋心無貪欲。謹以上",
    "T53n2121_043:0222a19": "佛。願垂受納。世尊弟子執心難。直信如此。",
    "T53n2121_043:0222a20": "豈有福乎。唯願世尊為受香瓔。佛說偈言。",
    "T53n2121_043:0222a21": "　多作寶花　　結步搖綺　　廣積德香",
    "T53n2121_043:0222a22": "　所生轉好　　琦草芳華　　不逆風熏",
    "T53n2121_043:0222a23": "　近道聞教　　德人遍香　　雖曰是真",
    "T53n2121_043:0222a24": "　不如戒香(出法句譬喻經第二卷)",
    "T53n2121_043:0222a25": "善求惡求採寶經飢樹出所須二",
    "T53n2121_043:0222a26": "往昔閻浮。有國名波羅奈。時有薩薄。名摩",
    "T53n2121_043:0222a27": "訶夜移。其婦懷妊。自然仁善意性柔和。月滿",
    "T53n2121_043:0222a28": "生男。形體端正。父母愛念。施設美饍。延請",
    "T53n2121_043:0222a29": "親戚。并諸相師共相娛樂。抱兒示眾為其立",
    "T53n2121_043:0222b01": "字。相師問言。此兒受胎有何瑞應。父言。受胎",
    "T53n2121_043:0222b02": "母自和善。相師名為善求。乳哺長大好積諸",
    "T53n2121_043:0222b03": "德慈愍眾生。次後懷妊。期滿生男。形體醜陋。",
    "T53n2121_043:0222b04": "相師問言。此兒懷妊有何感應。答言。懷兒母",
    "T53n2121_043:0222b05": "自弊惡。相師名曰惡求。乳哺長大好為惡事。",
    "T53n2121_043:0222b06": "恒生貪心懷嫉妬意。年各長大。共行入海求",
    "T53n2121_043:0222b07": "索寶物。各有五百侍從。塗路懸遠中道乏糧。",
    "T53n2121_043:0222b08": "經於七日去死不遠。是時善求及諸賈人。咸",
    "T53n2121_043:0222b09": "共誠心禱諸神祇欲濟飢險。於空澤中遙見",
    "T53n2121_043:0222b10": "一樹。枝條欝茂。便即趣之。有一泉水。善求及",
    "T53n2121_043:0222b11": "眾悉共求哀。樹神現身語之。斫去一枝所須",
    "T53n2121_043:0222b12": "當出。諸人歡喜。便斫一枝美飲流出。斫第二",
    "T53n2121_043:0222b13": "枝種種食出百味具足。咸共承接各得飽滿。",
    "T53n2121_043:0222b14": "斫第三枝出諸妙衣種種備具。斫第四枝種",
    "T53n2121_043:0222b15": "種寶物悉皆具足。裝馱悉滿所須盡辦。惡求",
    "T53n2121_043:0222b16": "後到。眾人如前盡得充足。便自念言。今此樹",
    "T53n2121_043:0222b17": "枝能出是種種好物。況復其根。今當伐之。足",
    "T53n2121_043:0222b18": "得極妙佳好物。令人伐之。善求語惡求言。",
    "T53n2121_043:0222b19": "我等飢乏蒙此樹恩得濟餘命。云何而欲伐",
    "T53n2121_043:0222b20": "之。惡求即掘其根。善求感佩不忍見之。領眾",
    "T53n2121_043:0222b21": "歸家。伐樹已竟。有五百羅剎取此惡求及眾",
    "T53n2121_043:0222b22": "賈人悉皆噉之。財物喪失。佛告阿難。善求者",
    "T53n2121_043:0222b23": "今我身是。父者今淨飯王是。母者今摩耶是。",
    "T53n2121_043:0222b24": "惡求者提婆達多是。我於往昔常與相值恒",
    "T53n2121_043:0222b25": "教善法。而不用之。返更以我為怨(出賢愚經第九卷)。",
    "T53n2121_043:0222b26": "師子有智免羅剎女三",
    "T53n2121_043:0222b27": "閻浮利地有眾多賈客。共相率合入海採寶。",
    "T53n2121_043:0222b28": "正值迴波惡風吹壞大船。復有諸人。乘弊壞",
    "T53n2121_043:0222b29": "船隨風流迸墮羅剎界。羅剎女輩顏貌端正",
    "T53n2121_043:0222c01": "前迎賈客云。此間多寶。明珠無價恣意取之。",
    "T53n2121_043:0222c02": "我等無夫汝無妻妾。可止此間共相娛樂。後",
    "T53n2121_043:0222c03": "得善風良伴歸家。諸君當知。若見左。面有道",
    "T53n2121_043:0222c04": "者。慎莫隨從。時商客中有一智者言。諸女所",
    "T53n2121_043:0222c05": "說此不可從。即進左道行數里。中聞一城裏",
    "T53n2121_043:0222c06": "數千萬人稱怨喚呼。云何捨閻浮提就此命",
    "T53n2121_043:0222c07": "終。賈客前詣城下周匝觀察。見城鑄鐵垣牆",
    "T53n2121_043:0222c08": "亦無門戶出入處所。去城不遠有尸梨師樹。",
    "T53n2121_043:0222c09": "即往攀樹見城裏數千萬人。遙問城裏人曰。",
    "T53n2121_043:0222c10": "何為。稱喚父母兄弟耶。城裏人報曰。我等入",
    "T53n2121_043:0222c11": "海採致寶物為風所漂。又為羅剎女所誑閉",
    "T53n2121_043:0222c12": "在牢城。前有五百人漸漸取殺。今有二百五",
    "T53n2121_043:0222c13": "十人在。君莫呼此女謂為是人。皆是羅剎鬼",
    "T53n2121_043:0222c14": "耳。其人下樹以語同伴。勸我還家善求方計。",
    "T53n2121_043:0222c15": "卿等今日意欲云何。眾人答曰。卿昨夜何不",
    "T53n2121_043:0222c16": "重問。彼人頗有權宜方計。眾人及我身得安",
    "T53n2121_043:0222c17": "隱歸家不乎。智人即報曰。我今暮起往更問",
    "T53n2121_043:0222c18": "之。須女睡眠竊起上樹。問城裏人頗有方計。",
    "T53n2121_043:0222c19": "卿等諸人復及我身。得還閻浮地不耶。城裏",
    "T53n2121_043:0222c20": "人答。我等生念欲還。此鐵城便化數重不可",
    "T53n2121_043:0222c21": "敗壞。死者日次無由得免。唯卿外人少有權",
    "T53n2121_043:0222c22": "宜。可得度脫還至本土。十五日清旦有一馬",
    "T53n2121_043:0222c23": "王。從欝單曰來至此界。住高山頂。王自喚",
    "T53n2121_043:0222c24": "呼。誰欲還歸閻浮利地。卿等若聞馬聲。皆往",
    "T53n2121_043:0222c25": "禮敬求還本鄉。其人向伴具陳情狀。眾人報",
    "T53n2121_043:0222c26": "曰。今可去不。答曰。須十五日至馬王。當來乃",
    "T53n2121_043:0222c27": "得去耳。未經數日馬王便至。商客聞已往馬",
    "T53n2121_043:0222c28": "王所。白言。我等咸欲求還本鄉。願見將接。馬",
    "T53n2121_043:0222c29": "王告曰。卿等慧意聽我所說。各欲歸家還本",
    "T53n2121_043:0223a01": "鄉者。心意專正便得歸家。心不專正不得歸",
    "T53n2121_043:0223a02": "也。此諸婦女抱男女。追逐卿後啼哭喚呼。",
    "T53n2121_043:0223a03": "其中諸人興戀著心。正使在我脊上猶不得",
    "T53n2121_043:0223a04": "去。若能捨恩愛。正心一意無所戀著。至心捉",
    "T53n2121_043:0223a05": "我一毛便得歸家。時諸婦女各語夫曰。誠可",
    "T53n2121_043:0223a06": "捨我賤身。何為捐棄兒女。先教兒女往抱父",
    "T53n2121_043:0223a07": "頸。啼哭喚呼。捨我等為欲何處去。心意戀著",
    "T53n2121_043:0223a08": "者便不得還。唯有大智師子一人。安隱還歸。",
    "T53n2121_043:0223a09": "時羅剎婦。抱其男女往逐師子。告語村落。師",
    "T53n2121_043:0223a10": "子身者是我夫主。共生男女。捨我逃走不知",
    "T53n2121_043:0223a11": "所趣。諸人聞已問師子曰。觀卿婦女。體性容",
    "T53n2121_043:0223a12": "貌人中英妙。兒女可愍何為捨之。師子報曰。",
    "T53n2121_043:0223a13": "此亦非人是羅剎鬼耳。往海渚中殺噉商賈",
    "T53n2121_043:0223a14": "不可稱數。吾伴數百閉在鐵城。唯我一人幸",
    "T53n2121_043:0223a15": "得免濟。今此鬼女復逐我後。規欲害我恐不",
    "T53n2121_043:0223a16": "免濟。轉復前行。還至本國。鬼猶逐後到其國",
    "T53n2121_043:0223a17": "土。鬼往白王。我與師子共為夫婦。生此男女。",
    "T53n2121_043:0223a18": "後望得力非圖今日永已見捨。王召師子問",
    "T53n2121_043:0223a19": "其情實。師子具以上事白王。王告師子。設卿",
    "T53n2121_043:0223a20": "不用可持與我。師子報曰。此實非人是羅剎",
    "T53n2121_043:0223a21": "鬼。備有愆咎後莫見怨。復語左右諸臣。斯鬼",
    "T53n2121_043:0223a22": "至此必有傷害。王今不信欲內深宮。如是不",
    "T53n2121_043:0223a23": "久王及內宮盡當灰滅。王復瞋恚語師子曰。",
    "T53n2121_043:0223a24": "女中姿容如天玉女。何緣復稱為羅剎鬼耶。",
    "T53n2121_043:0223a25": "速出在外吾自觀之。王將鬼女入宮一宿。明",
    "T53n2121_043:0223a26": "日食時宮門不開。諸臣共議。王新納妻意相",
    "T53n2121_043:0223a27": "貪樂故不開耳。師子說曰。不如來議。王及",
    "T53n2121_043:0223a28": "夫人并諸婇女。必為羅剎所食噉盡故門不",
    "T53n2121_043:0223a29": "開耳。即施高梯踰牆入內。見死人骸骨滿數",
    "T53n2121_043:0223b01": "間舍。諸臣責師子曰。正坐汝身將羅剎鬼。殺",
    "T53n2121_043:0223b02": "王喪國宮殿滅亡。卿欲云何。師子答曰。吾先",
    "T53n2121_043:0223b03": "有契後莫見怨。卿等何為復見責數。諸臣人",
    "T53n2121_043:0223b04": "民前白師子。王今已死更無胤嗣。唯願師子",
    "T53n2121_043:0223b05": "當登王位領理人民。師子告曰。若欲舉我為",
    "T53n2121_043:0223b06": "王者。當隨我教異形同響咸皆稱善。王告諸",
    "T53n2121_043:0223b07": "臣。當共集兵入海攻擊。殺羅剎男女無有遺",
    "T53n2121_043:0223b08": "在。後破鐵城出其中人。土俗常法。若一人",
    "T53n2121_043:0223b09": "不事佛者當送山西付鬼噉之。自爾已來佛",
    "T53n2121_043:0223b10": "法熾盛得道無數。是故說。諸有信佛者如此",
    "T53n2121_043:0223b11": "眾生安隱得還皆由馬王。又彼國常儀。國王",
    "T53n2121_043:0223b12": "生子。若十若百若至無數。盡出作道誦習佛",
    "T53n2121_043:0223b13": "經。三藏備舉。還復罷道。登陟王位。凡諸不",
    "T53n2121_043:0223b14": "通經籍不舉則不得陟王位也(出承事勝已經)。",
    "T53n2121_043:0223b15": "彌蓮持齋得樂蹋母燒頭四",
    "T53n2121_043:0223b16": "昔五百賈人。一字彌蓮。是最尊老也。五百",
    "T53n2121_043:0223b17": "人共船入海。為摩竭魚觸破其船。五百皆死。",
    "T53n2121_043:0223b18": "彌蓮騎板得活。在鼻摩地。為防魚故東西行",
    "T53n2121_043:0223b19": "走。見一小徑。入見銀城。樹木參天。間有浴",
    "T53n2121_043:0223b20": "池。其城方正地周匝渠水。有四女人從城中",
    "T53n2121_043:0223b21": "出。端正如玉。女共迎彌蓮言。甚獨勞苦。多",
    "T53n2121_043:0223b22": "賀來到。貪欲相見久矣。當侍仁者。今是銀城",
    "T53n2121_043:0223b23": "是仁者有也。城中幸樂樹木參天。有渠水浴",
    "T53n2121_043:0223b24": "池戲觀廬舍。城中有七寶殿。名曰羅縵。以金",
    "T53n2121_043:0223b25": "銀水精瑠璃珊瑚虎珀車璩為殿。我等四",
    "T53n2121_043:0223b26": "人當供給使。晚臥早起心存教勅。便可止此。",
    "T53n2121_043:0223b27": "不須到他面。彌蓮即與四女人入城。上七寶",
    "T53n2121_043:0223b28": "殿上日日極意。在此城中千有餘歲。後彌蓮",
    "T53n2121_043:0223b29": "自念。是四女人不欲令我去行到他面。何等",
    "T53n2121_043:0223c01": "意耶。彌蓮伺四女人寢臥。竊起下殿出城前",
    "T53n2121_043:0223c02": "行。遙見金城。樹木浴池事事如前。有八女",
    "T53n2121_043:0223c03": "人。端正要說辭皆如前。彌蓮與八女人相樂",
    "T53n2121_043:0223c04": "極意經數千歲。後彌蓮思惟。疑是八女人。不",
    "T53n2121_043:0223c05": "欲令我更到他面。何等意耶。彌蓮伺八女晝",
    "T53n2121_043:0223c06": "臥。竊起前行。遙見水精城。樹木浴池事事",
    "T53n2121_043:0223c07": "如前。有十六女人從城出迎辭說如前。彌",
    "T53n2121_043:0223c08": "蓮即與十六女。共樂極意經數千歲。彌蓮復",
    "T53n2121_043:0223c09": "去乃見瑠璃城。事亦如前。三十二女從城出",
    "T53n2121_043:0223c10": "迎。彌蓮與女共樂極意經數千歲。後出城前",
    "T53n2121_043:0223c11": "行。遙見鐵城。中了無迎者。彌蓮入城門。有鬼",
    "T53n2121_043:0223c12": "問之。彌蓮為行道。城中目見一男子。字俱",
    "T53n2121_043:0223c13": "引。燒鐵輪走其頭上。由入諸城坐不厭足。故",
    "T53n2121_043:0223c14": "使燒鐵輪走我頭上。彌蓮念。羅縵殿屑末殿",
    "T53n2121_043:0223c15": "羅摩殿氾欝單殿。淚出言。我何事入是中耶。",
    "T53n2121_043:0223c16": "彌蓮語灌鐵城鬼言。入燒鐵輪走我頭上何",
    "T53n2121_043:0223c17": "時當脫耶。鬼報言。有人如卿來乃得脫耳。佛",
    "T53n2121_043:0223c18": "言。鐵輪走彌蓮頭上。却後六十億萬歲乃得",
    "T53n2121_043:0223c19": "脫耳。彌蓮者我身是。未求道時。愚癡沐浴著",
    "T53n2121_043:0223c20": "新衣脚蹋母頭。是故燒頭一日。八關齋四月",
    "T53n2121_043:0223c21": "心猶歡喜。故得四寶城金銀水精瑠璃。壽數",
    "T53n2121_043:0223c22": "千萬歲。是故世間人至死不厭五欲。所思欲",
    "T53n2121_043:0223c23": "人。不孝父母師。車輪踐之。當如彌蓮矣",
    "T53n2121_043:0223c24": "(出彌蓮經又出福報經)。",
    "T53n2121_043:0223c25": "優波斯納兄妻後悔為道兄射殺弟矢反",
    "T53n2121_043:0223c26": "自害五",
    "T53n2121_043:0223c27": "羅閱祇國有賈客。兄弟二人共住一處。兄求長",
    "T53n2121_043:0223c28": "者女欲以為婦。其女年小未任出適。兄與眾",
    "T53n2121_043:0223c29": "賈遠至他國。經歷多年滯不時還。女年向大",
    "T53n2121_043:0224a01": "而語其弟。卿兄遠行沒彼不還。汝今宜可取",
    "T53n2121_043:0224a02": "我女。其弟答言。何有是事。長者數說。其弟意",
    "T53n2121_043:0224a03": "堅未曾迴轉長者詐作遠書。託諸賈客說兄",
    "T53n2121_043:0224a04": "死亡。復告之曰。卿兄已死。汝當云何。弟娶其",
    "T53n2121_043:0224a05": "女經歷數時。女已懷妊。兄從遠還。弟心懷",
    "T53n2121_043:0224a06": "懼逃至舍衛。如是展轉到於佛前。求索出家。",
    "T53n2121_043:0224a07": "佛即聽許。便成沙門名優波斯。奉持律行得",
    "T53n2121_043:0224a08": "阿羅漢。兄知忿恨。欲殺之至舍衛國。即出重",
    "T53n2121_043:0224a09": "募賞金五百兩。應募者相將俱進。見弟坐禪",
    "T53n2121_043:0224a10": "欻生慈念。云何殺此比丘。吾設不殺當奪我",
    "T53n2121_043:0224a11": "金。欲射比丘乃中其兄。其兄懷恚憤命忽而",
    "T53n2121_043:0224a12": "終。受毒蛇形。生此道人戶樞之中。戶數開閉。",
    "T53n2121_043:0224a13": "撽身而死。還願更作小形毒虫。依道人屋。",
    "T53n2121_043:0224a14": "從屋下墮比丘頂上。惡毒猛熾即便命終。告",
    "T53n2121_043:0224a15": "舍利弗。乃往過去有辟支佛。出現於世處在",
    "T53n2121_043:0224a16": "山林。時有獵師恒捕禽獸。施設方計望伺苟",
    "T53n2121_043:0224a17": "得。辟支佛驚其禽獸伺捕不得。便懷瞋恚以",
    "T53n2121_043:0224a18": "毒箭。射辟支佛。時辟支佛。心愍此人欲令改",
    "T53n2121_043:0224a19": "悔。為現神足。於時獵師心懷敬仰。恐怖自",
    "T53n2121_043:0224a20": "[怡-台+責]歸誠謝過。時辟支佛受其悔懺。毒攻",
    "T53n2121_043:0224a21": "而死。其人命終便墮地獄。既出地獄。五百世",
    "T53n2121_043:0224a22": "中常被毒死。至于今日得羅漢道。猶為毒虫",
    "T53n2121_043:0224a23": "所螫而死(出賢愚經第十卷)。",
    "T53n2121_043:0224a24": "薩薄然臂濟諸賈客六",
    "T53n2121_043:0224a25": "昔閻浮提。五百賈客。共行曠野經由嶮路。大",
    "T53n2121_043:0224a26": "山孔中極為黑闇。時諸商人迷悶愁憂。恐失",
    "T53n2121_043:0224a27": "財物。此處多賊而復怖畏。咸共同心。向于天",
    "T53n2121_043:0224a28": "地日月山海一切神祇。啼哭求哀。時薩薄。愍",
    "T53n2121_043:0224a29": "諸商客。告言莫怖。吾當為汝作大明照。是時",
    "T53n2121_043:0224b01": "薩薄即以白[疊*毛]自纏兩臂。蘇油灌之。然用當",
    "T53n2121_043:0224b02": "炬。將諸商人。經於七日乃越此闇。時諸賈客",
    "T53n2121_043:0224b03": "感戴其恩慈敬無量。各獲安隱喜不自勝。時",
    "T53n2121_043:0224b04": "薩薄我身是。諸賈客者今五百比丘是(出賢愚經第六",
    "T53n2121_043:0224b05": "卷)。",
    "T53n2121_043:0224b06": "薩薄欲買取五戒羅剎不能得侵七",
    "T53n2121_043:0224b07": "昔有薩薄。聞於外國更有異寶。欲往治生。而",
    "T53n2121_043:0224b08": "二國中間有羅剎難。不可得過。薩薄遊行見",
    "T53n2121_043:0224b09": "市西門。有一道人空床上坐云賣五戒。薩薄",
    "T53n2121_043:0224b10": "問云五戒云何。答曰。無形直。口受心持。後",
    "T53n2121_043:0224b11": "得生天。見世能却羅剎鬼難。薩薄欲買。問",
    "T53n2121_043:0224b12": "索幾錢。答金錢一千。即就授與受五戒竟。",
    "T53n2121_043:0224b13": "語言。卿向外國到界畔上。羅剎若來卿但語",
    "T53n2121_043:0224b14": "言。我是釋迦五戒弟子。薩薄少時到二國中",
    "T53n2121_043:0224b15": "間。見羅剎。身長一丈三尺。頭黃如蘘。眼如",
    "T53n2121_043:0224b16": "赤丁。舉體鱗甲。更互開口如魚鼓鰓。仰接",
    "T53n2121_043:0224b17": "飛鷰踏地沒膝。口熱血流。群眾數千直捉薩",
    "T53n2121_043:0224b18": "薄。語言。我是釋迦五戒弟子。羅剎聞此永",
    "T53n2121_043:0224b19": "不肯放。薩薄聊以兩拳扠之。拳入鱗甲拔不",
    "T53n2121_043:0224b20": "得出。又以脚踏頭。撞拔復不出。五體沒鱗甲",
    "T53n2121_043:0224b21": "中。唯背得動。羅剎謂言。",
    "T53n2121_043:0224b22": "　汝身及手足　　一時悉被羈",
    "T53n2121_043:0224b23": "　但當去就死　　跳踉復何為",
    "T53n2121_043:0224b24": "薩薄志意猶固。語羅剎曰。",
    "T53n2121_043:0224b25": "　我身及手足　　一時雖被繫",
    "T53n2121_043:0224b26": "　攝心如金石　　終不為汝斃",
    "T53n2121_043:0224b27": "羅剎又語薩薄曰。",
    "T53n2121_043:0224b28": "　吾是鬼中王　　為人多力膂",
    "T53n2121_043:0224b29": "　從來食汝輩　　不可得稱數",
    "T53n2121_043:0224c01": "　但當去就死　　何為自寬語",
    "T53n2121_043:0224c02": "薩薄冐欲罵怒。自念。此身輪迴三界。未曾",
    "T53n2121_043:0224c03": "乞人。我今當以乞。此羅剎作一頓飽。即曰。",
    "T53n2121_043:0224c04": "　我此腥臊身　　久欲相去離",
    "T53n2121_043:0224c05": "　羅剎得我便　　悉持以布施",
    "T53n2121_043:0224c06": "　志求摩訶乘　　果成一切智",
    "T53n2121_043:0224c07": "羅剎聰明。解薩薄語。便生愧心。放薩薄去。長",
    "T53n2121_043:0224c08": "跪合掌向其謝曰。",
    "T53n2121_043:0224c09": "　君是度人師　　三界之希有",
    "T53n2121_043:0224c10": "　志求摩訶乘　　成佛當不久",
    "T53n2121_043:0224c11": "　是故自歸命　　頭面禮稽首",
    "T53n2121_043:0224c12": "羅剎悔過。竟送薩薄至外國。大得珍寶。又送",
    "T53n2121_043:0224c13": "還家。大修功德。遂成道跡(出雜譬喻經與前多同意向小異故復兩",
    "T53n2121_043:0224c14": "存)。",
    "T53n2121_043:0224c15": "商人共鵠生子子皆得道八",
    "T53n2121_043:0224c16": "畜生及人一切四生。問曰。云何知人中有卵",
    "T53n2121_043:0224c17": "生。答曰。如所說。閻浮利地。多有商人入海",
    "T53n2121_043:0224c18": "採寶。得二鵠。隨意所化失一一在。與共遊",
    "T53n2121_043:0224c19": "戲。寢臥一室共彼合會。遂生二卵。卵漸溫熟。",
    "T53n2121_043:0224c20": "便生二童。後大出家學道。得阿羅漢果。一名",
    "T53n2121_043:0224c21": "尸披羅。二名優鉢尸婆羅。問曰。云何知人",
    "T53n2121_043:0224c22": "中有濕生。答曰。如經所說。有頂生王。尊者遮",
    "T53n2121_043:0224c23": "羅。尊者優婆遮。羅利女。問曰。云何知人中",
    "T53n2121_043:0224c24": "有化生。答曰。劫初人是也。已得聖法者不復",
    "T53n2121_043:0224c25": "卵生濕生。問曰。何故不復卵生濕生耶。答曰。",
    "T53n2121_043:0224c26": "卵生濕生畜生趣所攝(出鞞婆沙經第十四卷)。",
    "T53n2121_043:0224c27": "眾賈飢渴天人指間降八味水九",
    "T53n2121_043:0224c28": "昔有導師。與五百賈人共行作賈到。大曠野",
    "T53n2121_043:0224c29": "絕無水漿。飢渴困極四方求索。登高遠望見",
    "T53n2121_043:0225a01": "有樹木。謂當有水。俱共馳往。至見樹下。周匝",
    "T53n2121_043:0225a02": "生草其地清潔。咸共穿鑿。時有天人遙見導",
    "T53n2121_043:0225a03": "師。如申臂頃來到其所。住于樹上申其右手。",
    "T53n2121_043:0225a04": "從五指間流出八味甘美之水。而無窮盡。皆",
    "T53n2121_043:0225a05": "得飽滿(出十卷譬喻經第三卷)。",
    "T53n2121_043:0225a06": "商人驅牛以贖龍女得金奉親十",
    "T53n2121_043:0225a07": "佛住舍衛城南有大林邑。商人驅八牛。到北",
    "T53n2121_043:0225a08": "方俱哆國。復有一商人。共在澤中放牛。時",
    "T53n2121_043:0225a09": "離車捕得一龍女。穿鼻牽行。商人見之。即起",
    "T53n2121_043:0225a10": "慈心。問離車言。汝牽此欲作何等。答言。我欲",
    "T53n2121_043:0225a11": "殺噉。商人言勿殺。我與汝一牛。貿取放之捕",
    "T53n2121_043:0225a12": "者不肯。乃至八牛。方言。今為汝故我當放之。",
    "T53n2121_043:0225a13": "即取八牛放去龍女。時商人復念。此是惡人",
    "T53n2121_043:0225a14": "恐復追逐更還捕取。即自隨逐看其所向。到",
    "T53n2121_043:0225a15": "一池邊。龍變為人身。語商人言。天施我命今",
    "T53n2121_043:0225a16": "欲報恩。可共我入宮。當報天恩。商人答言。汝",
    "T53n2121_043:0225a17": "等龍性卒暴瞋恚無常。或能殺我。答言。前",
    "T53n2121_043:0225a18": "人繫我。我力能殺。彼但以受布薩法故。都",
    "T53n2121_043:0225a19": "無殺心。何況天今施我壽命。而當加害。小住",
    "T53n2121_043:0225a20": "此中。我先入摒擋。是龍門邊見二龍繫在一",
    "T53n2121_043:0225a21": "處。問言。汝為何事。答言。此龍女半月中三日",
    "T53n2121_043:0225a22": "受齋法。我兄弟守護此龍女。不堅固為離車",
    "T53n2121_043:0225a23": "所得。以是故被繫。唯願天慈語令放我。此龍",
    "T53n2121_043:0225a24": "女若問欲食何等食者。當索閻浮提人間食。",
    "T53n2121_043:0225a25": "龍女摒擋已。便即呼入。坐寶床褥上。龍女",
    "T53n2121_043:0225a26": "白言。天今欲食何等食。答言。欲須閻浮提人",
    "T53n2121_043:0225a27": "間食。即下種種食。問龍女言。此人何故被繫。",
    "T53n2121_043:0225a28": "龍女言。此有過我欲殺之。商人言。汝莫殺。不",
    "T53n2121_043:0225a29": "爾要當殺之。商人言。汝放彼者我當食耳。白",
    "T53n2121_043:0225b01": "言。不得直爾放之。當罰六月擯置人間。商人",
    "T53n2121_043:0225b02": "問言。汝有如是莊嚴用受布薩為。答言。我龍",
    "T53n2121_043:0225b03": "法有五事苦。何等五。生時龍。眠時龍。婬時龍。",
    "T53n2121_043:0225b04": "瞋時龍。一日之半三過。皮肉落地熱沙煿",
    "T53n2121_043:0225b05": "身。復問。汝欲求何等。答言。我欲求人道中",
    "T53n2121_043:0225b06": "生。問我已得人身應求何等。答言。出家難得。",
    "T53n2121_043:0225b07": "又問。當就誰出家。答言。如來應供正遍知今",
    "T53n2121_043:0225b08": "在舍衛城。未脫者脫。汝可就出家。便言。我欲",
    "T53n2121_043:0225b09": "還歸。龍女即與八餅金語言。此是龍金。足汝",
    "T53n2121_043:0225b10": "父母。眷屬終身用不盡語言。汝合眼。即以神",
    "T53n2121_043:0225b11": "變持著本國。行伴先至。語其家言。入龍宮去。",
    "T53n2121_043:0225b12": "父母謂兒已死。眷屬宗親聚在一處悲號啼",
    "T53n2121_043:0225b13": "哭。時放牧者及取薪草人。見已先還語其家",
    "T53n2121_043:0225b14": "言。某甲來歸。家人聞已即大歡喜。出迎入家",
    "T53n2121_043:0225b15": "已為作生會。作生會時以八餅金持與父母。",
    "T53n2121_043:0225b16": "此是龍金。截已更生。盡壽用之(出僧祇律第三十三卷)。",
    "T53n2121_043:0225b17": "賈客為羅剎所縛十一",
    "T53n2121_043:0225b18": "有一賈客主。將諸賈人入嶮難處。遇羅剎",
    "T53n2121_043:0225b19": "鬼。以手遮之言。汝住莫動不聽汝去。賈客",
    "T53n2121_043:0225b20": "主即以右拳擊之。拳即著鬼挽不可離。復以",
    "T53n2121_043:0225b21": "左拳擊之。亦不可離。以右足蹴之。亦復如是。",
    "T53n2121_043:0225b22": "以頭衝之。頭即復著。鬼問言。汝今如是欲",
    "T53n2121_043:0225b23": "作何等。心休息未。答言雖復五事被繫。心終",
    "T53n2121_043:0225b24": "不息。當以精進力與汝相擊。鬼時念。此人膽",
    "T53n2121_043:0225b25": "力極大。即曰。汝精進力大必不休息。今放汝",
    "T53n2121_043:0225b26": "去(出大智論第十六卷)。",
    "T53n2121_043:0225b27": "賈客採寶救將死人十二",
    "T53n2121_043:0225b28": "有賈客主。名為吉利。入海取大珍寶。安隱而",
    "T53n2121_043:0225b29": "出。凡有八十億摩尼珠。一一皆直百億兩金。",
    "T53n2121_043:0225c01": "以多寶物與一乞人。不入其家復還至海。採",
    "T53n2121_043:0225c02": "取珍寶。入海之後倍得寶物。經八十歲還到",
    "T53n2121_043:0225c03": "本國。欲入城時見犯罪人。殺者執縛打惡聲",
    "T53n2121_043:0225c04": "鼓。街巷唱令將至殺處。加以刑戮。時應死者",
    "T53n2121_043:0225c05": "逢見吉利。作是言。賈客主。救我死罪。施我壽",
    "T53n2121_043:0225c06": "命。是大檀越賢善好人。吉利聞已語應死者。",
    "T53n2121_043:0225c07": "咄人。我今施汝無畏。救汝死罪。即至殺者",
    "T53n2121_043:0225c08": "所。人人皆與之摩尼珠價直一億兩金。汝今",
    "T53n2121_043:0225c09": "小住待。我今者至王邊還。爾時吉利疾至王",
    "T53n2121_043:0225c10": "所。白言。大王。我欲以好珍寶買此人命。王",
    "T53n2121_043:0225c11": "答。吉利。是人罪不可恕不可得買若必欲買。",
    "T53n2121_043:0225c12": "汝所有物盡以與我。并自代死乃可得脫。吉",
    "T53n2121_043:0225c13": "利歡喜。我得大利得滿所願。能救此人得稱",
    "T53n2121_043:0225c14": "我意。即以居家所有財物及於大海所得珍",
    "T53n2121_043:0225c15": "寶。無量千億金銀寶物。皆送與王白大王言。",
    "T53n2121_043:0225c16": "可放此人。我所有物盡現在此。語殺者言。將",
    "T53n2121_043:0225c17": "吉利殺。即縛吉利將至殺處。右手舉刀欲斫",
    "T53n2121_043:0225c18": "吉利。手直不下。驚怪恐怖即以告王。自看。王",
    "T53n2121_043:0225c19": "聞此語。即自執刀欲殺吉利。舉刀兩手落地",
    "T53n2121_043:0225c20": "得大衰惱發聲而死。時吉利即我身是。時王",
    "T53n2121_043:0225c21": "者調達是(出菩薩藏經下卷)。",
    "T53n2121_043:0225c22": "二賈客採寶貪者沒命廉者安全十三",
    "T53n2121_043:0225c23": "昔無數阿僧祇劫前。有兩部賈客各五百人。",
    "T53n2121_043:0225c24": "在波羅奈。撰合資財嚴船渡海。解繫張帆",
    "T53n2121_043:0225c25": "乘風徑往。即至寶渚。上妙婇女無物不有。一",
    "T53n2121_043:0225c26": "部賈客主曰。我等以資財故勤苦至此。當住",
    "T53n2121_043:0225c27": "自娛。第二薩薄言。此間雖饒眾寶不當久住。",
    "T53n2121_043:0225c28": "時有天女慈愍此輩。便於空中語眾人曰。此",
    "T53n2121_043:0225c29": "間雖樂不足久住。却後七日此地當沒。語訖",
    "T53n2121_043:0226a01": "化去。復有魔女欲使賈客於此沒盡。空中告",
    "T53n2121_043:0226a02": "曰。卿等不須嚴駕還去。此地無水設當有水。",
    "T53n2121_043:0226a03": "此之眾寶眾女五樂何由而有。前天所說皆",
    "T53n2121_043:0226a04": "是虛妄。說已化去。第一薩薄勅其部眾。卿等",
    "T53n2121_043:0226a05": "勿去莫信前天。第二薩薄還告其眾。卿等莫",
    "T53n2121_043:0226a06": "貪速裝治船。前天所說至誠不虛。水不至者",
    "T53n2121_043:0226a07": "於此自娛然後徐歸。若水審來治嚴已去。佛",
    "T53n2121_043:0226a08": "語舍利弗。却後七日如前天言。水滿其地。",
    "T53n2121_043:0226a09": "第二薩薄將其部眾即得上船。第一薩薄先",
    "T53n2121_043:0226a10": "不治嚴。水至之日便著鎧仗共相挌戰。第二",
    "T53n2121_043:0226a11": "薩薄於船上以鋑牟鋑第一薩薄脚。徹過",
    "T53n2121_043:0226a12": "即便命終。佛語舍利弗。汝知第一薩薄者不",
    "T53n2121_043:0226a13": "則提婆達兜是。第二薩薄者則我身是。時第",
    "T53n2121_043:0226a14": "一賈客眾五百人者則今提婆達兜五百弟子",
    "T53n2121_043:0226a15": "是。時第二賈客五百眾者則今五百羅漢是。",
    "T53n2121_043:0226a16": "時第一天女則舍利弗是。時第二天女則今",
    "T53n2121_043:0226a17": "名滿月比丘婆羅門弟子是(出興起行經上卷)。",
    "T53n2121_043:0226a18": "賈人害侶獨取珍寶大哀殺此凶人十四",
    "T53n2121_043:0226a19": "定光佛時。有五百賈人入海求寶。有異心者",
    "T53n2121_043:0226a20": "念言。我今悉害賈人獨取珍寶。時閻浮提有",
    "T53n2121_043:0226a21": "大導師。名曰大哀。時寐夢中海神語之。賈",
    "T53n2121_043:0226a22": "眾之中有一賊。欲殺五百伴獨取寶物。假令",
    "T53n2121_043:0226a23": "事逮墮墜地獄中。今仁導師當行權變。令賈",
    "T53n2121_043:0226a24": "人不死賊不獲罪。導師思惟七日。無餘方便。",
    "T53n2121_043:0226a25": "唯當殺此凶人耳。語眾賈者必皆興怒當共",
    "T53n2121_043:0226a26": "殺之。俱墮惡趣。設我獨殺。我當受罪。吾寧自",
    "T53n2121_043:0226a27": "忍百千劫苦。不令賈人普被危害。復令一賊",
    "T53n2121_043:0226a28": "墮地獄中。先為說法。令心欣然踊躍臥寐。",
    "T53n2121_043:0226a29": "佛言。大哀導師猶眾賈人興于大哀以權方",
    "T53n2121_043:0226b01": "便害此一賊。命終之後生第十二光音天上。",
    "T53n2121_043:0226b02": "時大哀者則吾身也。以斯方便超千劫生死。",
    "T53n2121_043:0226b03": "同船五百賈客。斯賢劫中五百佛興者是",
    "T53n2121_043:0226b04": "(出慧上菩薩經一卷)。",
    "T53n2121_043:0226b05": "五百賈人值摩竭魚稱佛獲免十五",
    "T53n2121_043:0226b06": "昔有五百賈客。乘船入海。值摩竭魚出頭張",
    "T53n2121_043:0226b07": "口欲食眾生。時日少風而船去如箭。薩薄主",
    "T53n2121_043:0226b08": "語眾人言。船去太疾可捨帆。如言捨下。船",
    "T53n2121_043:0226b09": "去轉駃不可得止。薩薄主問樓上人言。汝",
    "T53n2121_043:0226b10": "見何等。我見上有兩日出。下有白山。中有黑",
    "T53n2121_043:0226b11": "山。薩薄主驚言。此是大魚當奈何哉。我與汝",
    "T53n2121_043:0226b12": "等今遭困厄。入此魚腹無有活理。汝等各隨",
    "T53n2121_043:0226b13": "所事一心求之。於是眾人各隨所奉。一心歸",
    "T53n2121_043:0226b14": "命求脫此厄。所求逾篤船去逾疾。須臾不",
    "T53n2121_043:0226b15": "止當入魚口。於是薩薄主告諸人言。我有大",
    "T53n2121_043:0226b16": "神號名為佛。汝等各捨本所奉神一心稱之。",
    "T53n2121_043:0226b17": "時五百人俱發大聲稱南無佛。魚聞佛名。自",
    "T53n2121_043:0226b18": "思惟言。今日世間乃復有佛。我當何忍傷害",
    "T53n2121_043:0226b19": "眾生。即便閉口。水皆倒流轉得遠魚。五百",
    "T53n2121_043:0226b20": "賈人善心生。皆得解脫(出雜譬喻經第六卷)。",
    "T53n2121_043:0226b21": "賈人為友逼飲酒犯戒父母擯出遠國尚為",
    "T53n2121_043:0226b22": "鬼所畏十六",
    "T53n2121_043:0226b23": "有一縣人。皆奉行五戒十善。縣界無釀酒者。",
    "T53n2121_043:0226b24": "中有大姓家子。欲遠賈販。臨途父母語曰。",
    "T53n2121_043:0226b25": "汝勤持五戒奉行十善。慎莫飲酒犯佛重戒。",
    "T53n2121_043:0226b26": "行到他國見故同學。歡喜歸家出蒲陶酒欲",
    "T53n2121_043:0226b27": "共飲之。辭曰。吾國奉佛戒無敢犯者。且辭親",
    "T53n2121_043:0226b28": "近父母又戒相別久會同心雖喜悅。不宜使",
    "T53n2121_043:0226b29": "吾犯戒違親教也。主人言。吾與卿同師恩則",
    "T53n2121_043:0226c01": "兄弟。吾親則是子親。父母相飲豈可違之。若",
    "T53n2121_043:0226c02": "吾在卿家必從子親。事不獲已乃從飲之。事",
    "T53n2121_043:0226c03": "訖還家具白於親。父母報言。汝違吾教加復",
    "T53n2121_043:0226c04": "犯戒。亂法之漸非孝子也。無得說之。便以所",
    "T53n2121_043:0226c05": "得物逐令出國。子以犯戒為親所驅。乃到他",
    "T53n2121_043:0226c06": "國住客舍家。主人事三鬼神。能作人形。對",
    "T53n2121_043:0226c07": "人飲食與人語言。事之積年居財空盡。而",
    "T53n2121_043:0226c08": "家疾病死喪不絕。私共論之。鬼知人意。鬼共",
    "T53n2121_043:0226c09": "議言。此人財產空訖。正為吾等未曾有益。今",
    "T53n2121_043:0226c10": "相厭患。宜求珍寶以與之。便行盜他國王庫",
    "T53n2121_043:0226c11": "藏好寶積置園中。報言。汝事吾歷年勤苦甚",
    "T53n2121_043:0226c12": "久。今欲福汝使得饒富。主人言。受大神恩。鬼",
    "T53n2121_043:0226c13": "曰。汝園中有金銀可往取之。主人欣然。入園",
    "T53n2121_043:0226c14": "見物負摙歸舍。辭謝受恩。明日欲設飯食。",
    "T53n2121_043:0226c15": "願屈顧下。施設皆辦。鬼神詣門。見舍衛國人",
    "T53n2121_043:0226c16": "在主人舍。便奔走而去。主人追呼。既已顧下。",
    "T53n2121_043:0226c17": "委去何為。神曰。卿舍尊客吾焉得前。重復驚",
    "T53n2121_043:0226c18": "走。主人思惟。吾宅之中無有異人。正有此",
    "T53n2121_043:0226c19": "人耳。即出言語恭設已竟。因問之曰。卿有何",
    "T53n2121_043:0226c20": "功德吾所事神畏子而走。客具說佛功德五",
    "T53n2121_043:0226c21": "戒十善。實犯酒戒為親所逐。尚餘四戒故為",
    "T53n2121_043:0226c22": "天神所護。卿神不敢當之。主人語言。欲奉",
    "T53n2121_043:0226c23": "持五戒。因從客受三自歸五戒。一心精進不",
    "T53n2121_043:0226c24": "敢懈怠。問佛在處可得見不。客曰。在舍衛國",
    "T53n2121_043:0226c25": "給孤獨園。主人一心到彼經歷一亭。中有一",
    "T53n2121_043:0226c26": "女。正是噉人鬼婦。行路逈遠時日逼暮。從女",
    "T53n2121_043:0226c27": "寄宿。女即報言。慎勿留此。宜急前去。男子問",
    "T53n2121_043:0226c28": "曰。用何等故將有意乎。女人報言。吾已語卿",
    "T53n2121_043:0226c29": "用復問為。男子自念。前舍衛國人完佛四戒",
    "T53n2121_043:0227a01": "我神尚為畏之。我已受三歸五戒。心不懈怠。",
    "T53n2121_043:0227a02": "何畏懼乎。遂自留宿。時噉人鬼見護戒威",
    "T53n2121_043:0227a03": "神去亭四十里。一宿不歸。明日進見鬼所噉",
    "T53n2121_043:0227a04": "人骨骸狼藉。心怖而悔退。自思惟。我在本",
    "T53n2121_043:0227a05": "國衣食足用。空為此人所化。言佛在舍衛國。",
    "T53n2121_043:0227a06": "未覩奇妙乃見骸骨縱橫。不如携此女人將",
    "T53n2121_043:0227a07": "歸本土共居如故。即時迴還。因從女人復求",
    "T53n2121_043:0227a08": "留宿。女人謂男子。何復還耶。答曰。行計不成",
    "T53n2121_043:0227a09": "故迴還耳。復寄一宿。女言卿死矣。吾夫是噉",
    "T53n2121_043:0227a10": "人鬼。方來不久。卿急去此。男子不信遂止不",
    "T53n2121_043:0227a11": "去。便迷惑婬意復生。不復信佛三歸五戒。",
    "T53n2121_043:0227a12": "天神即去鬼得來還。女人恐鬼食此男子。藏",
    "T53n2121_043:0227a13": "之甕中。鬼聞人氣謂婦言。爾得肉耶。吾欲",
    "T53n2121_043:0227a14": "噉之。婦言。我不行何從得肉。婦問鬼。卿昨何",
    "T53n2121_043:0227a15": "以不歸。鬼言。坐汝所為而舍宿尊客。令吾被",
    "T53n2121_043:0227a16": "逐。甕中男子踰益恐怖。不復識三自歸。婦",
    "T53n2121_043:0227a17": "言。何以不得肉乎。鬼言。正為汝舍佛弟子。天",
    "T53n2121_043:0227a18": "神逐我出四十里外。露宿震怖于今不安故",
    "T53n2121_043:0227a19": "不得肉。婦因問夫。佛戒云何。鬼言。我大飢極",
    "T53n2121_043:0227a20": "急以肉來不須問此。此是無上正真之戒。非",
    "T53n2121_043:0227a21": "吾所敢說也。婦言。為說之。我當與卿肉。鬼類",
    "T53n2121_043:0227a22": "貪殘食欲食無止。婦迫問之。因便為說三歸",
    "T53n2121_043:0227a23": "五戒。鬼初說一戒時婦輒受之。至第五戒心",
    "T53n2121_043:0227a24": "執口誦。男子於甕中識五戒隨受之。天帝釋",
    "T53n2121_043:0227a25": "知此二人心自歸佛。即遣善神五十人擁護",
    "T53n2121_043:0227a26": "兩人。鬼遂走去。到明日。婦問男子。怖乎。答",
    "T53n2121_043:0227a27": "曰大怖。蒙仁者恩。心悟識佛。婦言男子。昨何",
    "T53n2121_043:0227a28": "以迴還。答曰。吾見新久死人骸骨縱橫恐畏",
    "T53n2121_043:0227a29": "故還耳。婦言。骨是吾所棄者也。吾本良家之",
    "T53n2121_043:0227b01": "女。為鬼所略取吾作妻。悲窮無計。今蒙仁",
    "T53n2121_043:0227b02": "恩。得聞佛戒離於此鬼。又言。賢者欲到何",
    "T53n2121_043:0227b03": "所。男子報言。吾欲到舍衛國見佛。婦曰善哉。",
    "T53n2121_043:0227b04": "吾隨賢者見佛。便俱前行逢四百九十八人。",
    "T53n2121_043:0227b05": "因相問訊。諸賢者從何所來欲到何所。答曰。",
    "T53n2121_043:0227b06": "吾等從佛所來。問言。卿等已得見佛何為復",
    "T53n2121_043:0227b07": "去。報言。佛口說經意中罔罔故尚不解令",
    "T53n2121_043:0227b08": "還本國。兩賢者具說本末。以鬼畏戒高行之",
    "T53n2121_043:0227b09": "人。意乃開解俱還見佛。佛遙見之則笑。口中",
    "T53n2121_043:0227b10": "五色光出。阿難長跪。佛不妄笑將有所說。佛",
    "T53n2121_043:0227b11": "語阿難。汝見是四百九十八人還不。此諸人",
    "T53n2121_043:0227b12": "等今得其本師。來見佛者皆當得道。時五百",
    "T53n2121_043:0227b13": "人來至佛所一心聽經。心開意解皆作沙門。",
    "T53n2121_043:0227b14": "得阿羅漢道。然此二人是四百九十八人前",
    "T53n2121_043:0227b15": "世之師也。人求道要。當得其本師及其善友。",
    "T53n2121_043:0227b16": "爾乃解耳(出戒消災經)。",
    "T53n2121_043:0227b17": "經律異相卷第四十三"
}