{
    "X63n1244_001:0373a03": "百丈海禪師贊",
    "X63n1244_001:0373a05": "　巍巍大雄峰　　全是黃金鑄　　一喝三日聾",
    "X63n1244_001:0373a06": "　牙爪從茲露　　撥轉野狐禪　　分付下堂句",
    "X63n1244_001:0373a07": "　引出赤鬚鬍　　聖賢俱罔措",
    "X63n1244_001:0373a13": "百丈清規原序",
    "X63n1244_001:0373a15": "翰林學士開國侯　楊億　述",
    "X63n1244_001:0373a16": "百丈大智禪師。以禪宗肇自。少室。至曹溪以來。多居",
    "X63n1244_001:0373a17": "律寺。雖列別院。然於說法住持。未合規度。故常爾介",
    "X63n1244_001:0373a18": "懷。乃曰。佛祖之道。欲誕布化元。冀來際不泯者。豈當",
    "X63n1244_001:0373a19": "與諸部阿笈摩教。為隨行耶。或曰瑜伽論瓔珞經。是",
    "X63n1244_001:0373a20": "大乘戒律。胡不依隨哉。師曰。吾所宗。非局大小乘。非",
    "X63n1244_001:0373a21": "異大小乘。當博約折中。設於制範。務其宜也。於是創",
    "X63n1244_001:0373a22": "意。別立禪居。凡具道眼者。有可尊之德。號曰長老。如",
    "X63n1244_001:0373a23": "西域道高臘長。呼阿闍黎等之謂也。即為教化主。處",
    "X63n1244_001:0373a24": "於方丈。同淨名之室。非私寢之室也。不立餘殿。先樹",
    "X63n1244_001:0373b01": "法堂者。表佛祖親囑受。當代為尊也。所裒學眾。無多",
    "X63n1244_001:0373b02": "少。無高下。盡入僧堂。依夏次安排。設長連牀。施椸架。",
    "X63n1244_001:0373b03": "掛搭道具。臥必斜枕牀唇。右脇吉祥睡者。以其坐禪",
    "X63n1244_001:0373b04": "既久。略偃息而已。具四威儀也。除入室請益。任學者",
    "X63n1244_001:0373b05": "勤怠。或上或下。不拘常準。其合院大眾。朝參夕聚。長",
    "X63n1244_001:0373b06": "者上堂。陞座。主事徒眾。雁立側聆。賓主間酬。激揚宗",
    "X63n1244_001:0373b07": "要者。示依法而住也。齋粥隨宜。二時均遍者。務於節",
    "X63n1244_001:0373b08": "儉。表法食雙運也。行普請法。上下均力也。置十務寮",
    "X63n1244_001:0373b09": "舍。每用首領一人。管多人營事。令各司其局也。或有",
    "X63n1244_001:0373b10": "假號竊形。混於清眾。別致喧撓之事。即當維那檢舉。",
    "X63n1244_001:0373b11": "抽下本位掛搭。擯令出院者。貴安清眾也。或彼有所",
    "X63n1244_001:0373b12": "犯。集眾公議行責。即以拄杖杖之。遣逐從偏門而出",
    "X63n1244_001:0373b13": "者。示恥辱也。詳此一條。制有四益。一。不污清眾。生恭",
    "X63n1244_001:0373b14": "信故。二。不毀僧形。循佛制故。三。不擾公門。省獄訟故。",
    "X63n1244_001:0373b15": "四。不泄於外。護宗綱故。大眾同居。聖凡孰辨。且如來",
    "X63n1244_001:0373b16": "應世。尚有六羣之黨。況今像末。豈得全無。但見一僧",
    "X63n1244_001:0373b17": "有過。便雷例譏誚。殊不知輕眾壞法。其損甚大。今禪",
    "X63n1244_001:0373b18": "門若稍無妨害者。宜依百丈叢林規式。量事區分。且",
    "X63n1244_001:0373b19": "立法防姦。不為賢士。然寧可有格無犯。不可有犯無",
    "X63n1244_001:0373b20": "教。惟大智禪師。護法之益。其大矣哉。禪門獨行。自此",
    "X63n1244_001:0373b21": "老始。清規大要。遍示後學。令不忘本也。其諸軌度。集",
    "X63n1244_001:0373b22": "詳備也億。叨睿旨。刪定傳燈。成書圖進。因為序引。",
    "X63n1244_001:0373c03": "清規證義記序",
    "X63n1244_001:0373c05": "國家治民。律及例也。佛祖範僧。戒律清規也。釋律類",
    "X63n1244_001:0373c06": "儒律。唯佛說而無餘說也。清規同世例。從祖述而取",
    "X63n1244_001:0373c07": "合宜也。然清規始於梁僧法雲。住光宅寺。奉詔所制。",
    "X63n1244_001:0373c08": "今逸梁而著唐者。梁時禪教未盛。至唐。法備僧盛。百",
    "X63n1244_001:0373c09": "丈重集。故特彰其名也。全部九章。初祝釐。乃稱慶攄",
    "X63n1244_001:0373c10": "誠之義。次報恩。皆裕民福國之心。次報本。飲水知源。",
    "X63n1244_001:0373c11": "次尊祖。承恩追遠。次住持。明出令行止之重。次兩序。",
    "X63n1244_001:0373c12": "列各執分任之宜。次大眾。詳六和止作共持。次節臘。",
    "X63n1244_001:0373c13": "遵佛制結解應時。末殿法器。人天號令。於是乎在。更",
    "X63n1244_001:0373c14": "綴水陸清規。會入儀軌。以廣流通。大哉。天下師表。唯",
    "X63n1244_001:0373c15": "百丈大智一人而已。本山閣記云。佛之道。以達磨而",
    "X63n1244_001:0373c16": "明。佛之事。以百丈而備。雖世殊事異。張弛不一。文質",
    "X63n1244_001:0373c17": "損益之間。或不能不變通以盡利。至於宏綱巨目未",
    "X63n1244_001:0373c18": "有不取法於茲規者。惜乎。流傳既久。真偽雜糅。又以",
    "X63n1244_001:0373c19": "佛法秋衰。戒律寢廢。嗟此清規。勢將高擱。救時之弊。",
    "X63n1244_001:0373c20": "莫急於斯矣。(儀潤)於是參閱諸本。唯此最妙。見其綱",
    "X63n1244_001:0373c21": "目。與藏本同。又與列祖提綱目錄相合。文簡而明。義",
    "X63n1244_001:0373c22": "微而著。事理圓融。既醇且備。詢為利鈍均益時地不",
    "X63n1244_001:0373c23": "礙者矣。然恐初學未詳。復引古德成言。疏通而證明",
    "X63n1244_001:0373c24": "之。使文之要義愈顯。名曰百丈叢林清規證義記。其",
    "X63n1244_001:0374a01": "著述緣起。詳凡例元義中。書成。蒙諸仁者。付梓流通。",
    "X63n1244_001:0374a02": "謹序簡端。以告時賢云爾。",
    "X63n1244_001:0374a03": "道光三年歲次癸未解夏自恣日苾蒭儀潤源洪書",
    "X63n1244_001:0374a04": "於苕上迴龍真寂寺之耆舊寮",
    "X63n1244_001:0374a11": "百丈清規。條例大備。能行者間有之。精此義者絕少。",
    "X63n1244_001:0374a12": "或謂但具事儀。無理學深談。抑知護戒之類。非理趣",
    "X63n1244_001:0374a13": "之不可思議乎。或謂。辭富事多。而難記憶。抑知九門",
    "X63n1244_001:0374a14": "之中。具一切法。猶嫌簡少。敢刪煩乎。是書大槩惟止",
    "X63n1244_001:0374a15": "作二持。止持如武庫兵卒之宜備。作持如文廟禮樂",
    "X63n1244_001:0374a16": "之莫遺。特文淺義深。未可為粗浮者道也。仁和芝塘",
    "X63n1244_001:0374a17": "沈徵士。以真寂比邱源洪法師所著證義記見示。觀",
    "X63n1244_001:0374a18": "其涉獵內典。薈萃成書。末附水陸儀軌。凡隱含關鍵",
    "X63n1244_001:0374a19": "處。無不搜剔科儀。闡明羲蘊。俾讀者開卷了然。誠佛",
    "X63n1244_001:0374a20": "祖救世之宏文。眾生普度之寶筏也已。",
    "X63n1244_001:0374a21": "欽命浙江副都統署將軍事加三級長白松齡序",
    "X63n1244_001:0374b04": "癸未冬。余友沈芝塘徵君。以源洪師所著清規證義",
    "X63n1244_001:0374b05": "記。囑余敘。讀之知能深契夫明心見性之理。宜其海",
    "X63n1244_001:0374b06": "內聞名。久為當代推重。是書為佛祖遺規。剖晣叢林",
    "X63n1244_001:0374b07": "當用之事。最精且備。依此行持。得有紀律儼然。靈山",
    "X63n1244_001:0374b08": "一會。至今未散。不皆為佛祖之遠裔乎哉。雖然清規",
    "X63n1244_001:0374b09": "義記。特其緒餘耳。祇以心存普利。故知言詮。若夫三",
    "X63n1244_001:0374b10": "學精思。六度妙諦。其理未可淺窺。唯學者。事理交融。",
    "X63n1244_001:0374b11": "名實兼顯。則源師殷殷著述之心。亦可無負矣。原任",
    "X63n1244_001:0374b12": "江蘇巡撫錢唐陳桂生序。",
    "X63n1244_001:0374b18": "序",
    "X63n1244_001:0374b20": "大哉。百丈清規之詳美也。忠君也。孝親也。事師也。尊",
    "X63n1244_001:0374b21": "祖也。報施恩也。行禮儀也。禪教律也。典章大備。條約",
    "X63n1244_001:0374b22": "分明。嘆觀止矣。晚近。三學衰微。叢林草草。於是舊制",
    "X63n1244_001:0374b23": "漸湮。前型半廢。幸佛教猶留。祖文未敝。苾蒭源洪。諱",
    "X63n1244_001:0374b24": "儀潤者。吾之教授師也。每覩古今典籍。各壍本宗。遇",
    "X63n1244_001:0374c01": "抑揚處。未免互謗。如法苑碎金之類。雖非偏滯。未免",
    "X63n1244_001:0374c02": "雜糅。若欲和而不雜。分而不異。似有待焉。於是吾師。",
    "X63n1244_001:0374c03": "彚成全璧。綜計百餘十卷。目曰緇門命脉記。各繫證",
    "X63n1244_001:0374c04": "義。分十二集。子集敘三寶并緣起。次之十集。即南山。",
    "X63n1244_001:0374c05": "懺摩。天台。賢首。慈恩。法性。禪定。密部。翻譯。淨土也。百",
    "X63n1244_001:0374c06": "丈清規等。殿於亥集。所集既多。刻行有待。唯清規水",
    "X63n1244_001:0374c07": "陸。先付剞劂。書成。盥誦。恍入法筵。以清規之重顯。得",
    "X63n1244_001:0374c08": "證義之新彰。目擊道存。心領神會。其鎔鑄古今。發明",
    "X63n1244_001:0374c09": "精蘊。不能增減一字也。唯願人人從事於斯。則清乎",
    "X63n1244_001:0374c10": "流者。濁不能混。規為圓者。矩即以方。遵此舊章。布之",
    "X63n1244_001:0374c11": "叢席。堪與經律論共為後學之津梁也夫。",
    "X63n1244_001:0374c12": "道光二年四月佛誕日",
    "X63n1244_001:0374c13": "詔徵孝廉方正前陝西六品軍功受菩薩優婆塞戒",
    "X63n1244_001:0374c14": "　　仁和弟子芝塘沈起潛了生稽首敬題",
    "X63n1244_001:0374c20": "敘",
    "X63n1244_001:0374c22": "夫行以規而成圓。規以清而不紊。此叢林有清規一",
    "X63n1244_001:0374c23": "書也。清規作於梁之法雲奉詔而述。於唐之百丈禪",
    "X63n1244_001:0374c24": "師。至今千百餘年。時代既遙。傳聞非一。得源洪大師",
    "X63n1244_001:0375a01": "之證義。而所記乃備。夙曾持奉全編。於九章中。而見",
    "X63n1244_001:0375a02": "君親之仰戴及水陸之兼資。其為叢林軌範。益莫大",
    "X63n1244_001:0375a03": "焉。吾杭自庚申後。兩遭兵燹。經帙全淪。憫初參之無",
    "X63n1244_001:0375a04": "所行持也。將體證義者。手訂之意。重梓是書。迺邀慧",
    "X63n1244_001:0375a05": "月和尚慧機師。共募刻資。遂於三壇正範天台內集",
    "X63n1244_001:0375a06": "開雕之先。親督繕刊。逾年而竣事。置之經房。以廣流",
    "X63n1244_001:0375a07": "通。願人從事於斯。不特旨參清淨。動協規模。將老祖",
    "X63n1244_001:0375a08": "遺書叢林體制。胥於是在。夫明心見性。本不泥以言",
    "X63n1244_001:0375a09": "詮而循規。以端作止二持。始繹祖文。繼宣佛教。上契",
    "X63n1244_001:0375a10": "歷代之心源。無不於此肇之。後之學者。其知法門。有",
    "X63n1244_001:0375a11": "大體歟。",
    "X63n1244_001:0375a12": "同治十年歲次辛未仲秋之月海潮寺後學清道普",
    "X63n1244_001:0375a13": "照氏序",
    "X63n1244_001:0375a20": "予自咸豐紀元僻居海上。裹足不出者十年矣。辛未",
    "X63n1244_001:0375a21": "初夏。杭州海潮主人普照和尚。持重刻清規證義示",
    "X63n1244_001:0375a22": "予。且囑殿數語於後。固辭之。不獲已。乃濡筆書曰。竊",
    "X63n1244_001:0375a23": "聞。大聖人應現無方。動止皆成模範。下愚者知識有",
    "X63n1244_001:0375a24": "限。涓埃俱獲咎過。況法丁像季。去聖時遙。似窮子之",
    "X63n1244_001:0375b01": "走失他鄉。倉皇莫辨。如擔夫之迷入險道。皂白不分",
    "X63n1244_001:0375b02": "吾教清規一書。始成四卷。迺作於唐之中葉洪都百",
    "X63n1244_001:0375b03": "丈山大智懷海禪師。當時叢林。即奉為左券。以迄於",
    "X63n1244_001:0375b04": "今。千有餘&#;。迨至　國朝道光初年。杭州瓶窑迴龍",
    "X63n1244_001:0375b05": "真寂寺源洪大師者。宗教兩通。儒釋一貫。因念古人",
    "X63n1244_001:0375b06": "尚質。今人尚文。殆非質無以存其樸。非文不能暢其",
    "X63n1244_001:0375b07": "辭。爰蒐輯歷代古德語錄中。凡有裨益於重興始創",
    "X63n1244_001:0375b08": "耕種市井持律參禪講教諸門庭者。因事因人。因時",
    "X63n1244_001:0375b09": "因地。無不條分縷晰。一一增入。以便有志斯道者。隨",
    "X63n1244_001:0375b10": "宜采用。庶免臨時慞惶首鼠兩端之誚。累成一十六",
    "X63n1244_001:0375b11": "卷。付之剞劂。儲於西湖經房流通。咸豐庚辛之際。疊",
    "X63n1244_001:0375b12": "遭兵燹。一切藏板毀滅盡淨。而",
    "X63n1244_001:0375b13": "普公亟尋舊本。首傾鉢囊。繼募眾善。飜刻成帙。仍貯",
    "X63n1244_001:0375b14": "經房。其費貲若干。姑置弗論。嘉其勤勤懇懇一片利",
    "X63n1244_001:0375b15": "物利人之心。當與此書垂諸永久。是為跋。",
    "X63n1244_001:0375b16": "吳中後學願定和南",
    "X63n1244_001:0375c04": "百丈叢林清規證義記目錄",
    "X63n1244_001:0375c05": "卷首",
    "X63n1244_001:0375c06": "原序證義序松序",
    "X63n1244_001:0375c07": "陳序沈序",
    "X63n1244_001:0375c08": "目錄凡例",
    "X63n1244_001:0375c09": "五重元義(一。人喻法為名。二。權實相須為體。三。扶律內護為宗。四。依法辦事為用。五。乳酪",
    "X63n1244_001:0375c10": "並用為教相)",
    "X63n1244_001:0375c11": "祝釐章卷第一(凡六事)",
    "X63n1244_001:0375c12": "聖節啟建正節早祝聖節圓滿",
    "X63n1244_001:0375c13": "皇后千秋受敕奉旨景命四齋",
    "X63n1244_001:0375c14": "報恩章卷第二(凡十三事)",
    "X63n1244_001:0375c15": "國忌供天護日護月",
    "X63n1244_001:0375c16": "(附)中秋祀月祈晴祈雨",
    "X63n1244_001:0375c17": "(附)祈雪遣蝗祈禱韋馱",
    "X63n1244_001:0375c18": "(附)韋天聖誕(附)伽藍誕祭竈",
    "X63n1244_001:0375c19": "報本章卷第三(凡十二事)",
    "X63n1244_001:0375c20": "釋迦佛降誕佛成道佛涅槃",
    "X63n1244_001:0375c21": "藥師佛誕彌陀佛誕彌勒佛誕",
    "X63n1244_001:0375c22": "準提聖誕文殊聖誕普賢聖誕",
    "X63n1244_001:0375c23": "觀音聖誕勢至聖誕地藏聖誕",
    "X63n1244_001:0375c24": "尊祖章卷第四(凡十二事)",
    "X63n1244_001:0376a01": "初祖達磨忌百丈祖師忌智者大師忌",
    "X63n1244_001:0376a02": "賢首法師忌道宣律祖忌慧遠祖師忌",
    "X63n1244_001:0376a03": "開山祖忌嗣法師忌(剃度授經)二師忌",
    "X63n1244_001:0376a04": "(附)父母忌禮墖設斛普薦",
    "X63n1244_001:0376a05": "掃墖",
    "X63n1244_001:0376a06": "住持章卷第五(凡五十五事)",
    "X63n1244_001:0376a07": "上堂晚參小參朔望",
    "X63n1244_001:0376a08": "入室請益巡寮普說",
    "X63n1244_001:0376a09": "告香念誦(附念誦規約)設斛",
    "X63n1244_001:0376a10": "薰墖點藥師墖燈普佛",
    "X63n1244_001:0376a11": "肅眾訓童行規誨為行者普說",
    "X63n1244_001:0376a12": "受法衣掩關啟關",
    "X63n1244_001:0376a13": "迎待尊宿(六禮。迎待看單。陞座。落堂。請齋。參堂巡寮。回山)護法至",
    "X63n1244_001:0376a14": "到宗剎諸山慶生飯僧",
    "X63n1244_001:0376a15": "施齋田供羅漢放生(附生所規約)",
    "X63n1244_001:0376a16": "供法衣受煎點",
    "X63n1244_001:0376a17": "通嗣書(法眷書。遺書等。附)請新住持(附請啟式)入院",
    "X63n1244_001:0376a18": "住持出入退院板賬",
    "X63n1244_001:0376a19": "遷化入棺停棺",
    "X63n1244_001:0376a20": "茶毗入墖估唱",
    "X63n1244_001:0376a21": "安牌裝造佛像(附開光式)修整經典",
    "X63n1244_001:0376a22": "修造僧坊",
    "X63n1244_001:0376a23": "兩序章卷第六(凡八十一執共九十四條)",
    "X63n1244_001:0376a24": "執事單",
    "X63n1244_001:0376b01": "西序一禪堂(首座。西堂。後堂。堂主。書記。知藏。藏主。維那。悅眾。參頭。清眾。香燈。司水)",
    "X63n1244_001:0376b02": "二淨業堂(規載大眾章。執事同禪堂)",
    "X63n1244_001:0376b03": "三侍寮(祖侍。燒香。記錄。衣鉢。湯藥。請客。侍者。聖僧侍者。行者。淨人。此二列執。附前住持章)",
    "X63n1244_001:0376b04": "東序四庫房(都監。監院。副寺。知事。庫司。庫頭。米頭。炭頭兼爐頭。印房。擔運帶貼庫。庫房",
    "X63n1244_001:0376b05": "規銘)",
    "X63n1244_001:0376b06": "五客堂(僧值。知眾。知客。照客。茶頭。行堂帶碗頭。門頭。客堂規約)",
    "X63n1244_001:0376b07": "六厨房(典座。貼案。飯頭。二飯。菜頭。大火。小火。水頭。磨頭。雜務。香燈。厨房條規)",
    "X63n1244_001:0376b08": "七山寮(值歲。知山。巡山。柴頭。山寮香燈。山寮規約)△(知浴。浴堂規約。淨頭)△(知屋。監修。",
    "X63n1244_001:0376b09": "化主)",
    "X63n1244_001:0376b10": "八收供寮(化飯。收供。收供寮規。或有田。設田房。即用莊主。監收等執)△(園頭。園房寮規)",
    "X63n1244_001:0376b11": "△(下院執事約)",
    "X63n1244_001:0376b12": "九旦過堂(寮元。旦過堂規)△(閒住。耆舊堂規)",
    "X63n1244_001:0376b13": "十香燈寮(殿主。法堂香燈。藏樓香燈。內塔主。外塔主。祖堂香燈△巡照分日夜。打掃)",
    "X63n1244_001:0376b14": "請兩序執班首秉拂(分二。一新請受執。二八節奉命)",
    "X63n1244_001:0376b15": "請齋茶兩序辭執",
    "X63n1244_001:0376b16": "大眾章卷第七(凡七十五事。分上下兩卷)上卷",
    "X63n1244_001:0376b17": "剃度正範(分四)△(一。遵律十例。即分十則)△(二。崇正辯譌)△(三。五戒元基。又",
    "X63n1244_001:0376b18": "分十。導引。啟白。請師。開導。請聖。懺悔。問遮難。授皈戒。發願。誡囑回向)△(四十支正範又分為十則。通白",
    "X63n1244_001:0376b19": "敷座集眾請師。遣求度者出。和僧羯磨。召求度者入。開導。辭謝君親。剃髮。授沙彌戒。勸誡回向。附剃度規",
    "X63n1244_001:0376b20": "約。上供疏式)",
    "X63n1244_001:0376b21": "付戒(貼報單。預備禮物。預請諸執。預習佛事。酌定戒期。右師派白。受戒堂規)",
    "X63n1244_001:0376b22": "布薩節要(分十。綱目十節。懺悔羯磨。僧法誦戒。略誦戒式。對首誦戒。心念誦戒。比邱律顯",
    "X63n1244_001:0376b23": "是明非。菩薩僧眾誦戒。菩薩律顯是明非。居家布薩)",
    "X63n1244_001:0376b24": "五篇六聚護戒道具",
    "X63n1244_001:0376c01": "(附)式叉摩那辯(附)尼八敬法(上卷竟。下卷起)",
    "X63n1244_001:0376c02": "掛單安單普請",
    "X63n1244_001:0376c03": "日用軌範(內分總別共十一則)脩身十事",
    "X63n1244_001:0376c04": "戒不祥事共住規約淨業堂規約",
    "X63n1244_001:0376c05": "佛七規約(附回向疏)分衛拾遺",
    "X63n1244_001:0376c06": "省行堂規約(附)看病執龜鏡文",
    "X63n1244_001:0376c07": "付法(南岳三支。青原一支。附天台一支。賢首一支。南山一支)",
    "X63n1244_001:0376c08": "節臘章卷第八(凡二十八事)",
    "X63n1244_001:0376c09": "安居夏中(念佛)講經",
    "X63n1244_001:0376c10": "講堂規約座主條約",
    "X63n1244_001:0376c11": "蘭盆儀軌摘要(開啟壇儀。淨壇繞經。上蘭盆供。眾僧受食。蘭盆會約)",
    "X63n1244_001:0376c12": "解夏坐禪恒規(分六。早課第一。上午第二。下午第三。晚課",
    "X63n1244_001:0376c13": "第四。夜香第五。禪堂規約第六)孟冬貼單結冬",
    "X63n1244_001:0376c14": "起禪七解禪七解冬",
    "X63n1244_001:0376c15": "月分須知(元旦。上普供。五月端陽。冬至。除夕)",
    "X63n1244_001:0376c16": "法器章卷第九(凡六事)",
    "X63n1244_001:0376c17": "鍾板木魚犍椎磬鼓",
    "X63n1244_001:0376c18": "(附)地輿名目",
    "X63n1244_001:0376c22": "(附)列祖提綱錄總目(四十二卷)",
    "X63n1244_001:0376c23": "卷首",
    "X63n1244_001:0376c24": "敘緣起凡例",
    "X63n1244_001:0377a01": "祝釐",
    "X63n1244_001:0377a02": "聖節啟建正節日聖節滿散",
    "X63n1244_001:0377a03": "景命四齋改元登極",
    "X63n1244_001:0377a04": "千秋節受敕奉旨",
    "X63n1244_001:0377a05": "降香到受師號并紫衣聖主請陞座",
    "X63n1244_001:0377a06": "天眷請陞座宗藩請陞座詔汰",
    "X63n1244_001:0377a07": "詔復",
    "X63n1244_001:0377a08": "報恩",
    "X63n1244_001:0377a09": "聖忌聖后忌祈晴",
    "X63n1244_001:0377a10": "祈雨謝雨祈雪",
    "X63n1244_001:0377a11": "謝雪",
    "X63n1244_001:0377a12": "報本",
    "X63n1244_001:0377a13": "佛降誕佛成道佛涅槃",
    "X63n1244_001:0377a14": "涅槃日先期率眾財",
    "X63n1244_001:0377a15": "尊祖",
    "X63n1244_001:0377a16": "初祖忌拈香百丈忌開山忌",
    "X63n1244_001:0377a17": "嗣法師忌嗣法師翁忌",
    "X63n1244_001:0377a18": "掃歷代祖墖拈香受業忌父母忌",
    "X63n1244_001:0377a19": "住持日用",
    "X63n1244_001:0377a20": "上堂晚參",
    "X63n1244_001:0377a21": "小參。有結制。解制。冬夜。歲夜。對靈之別",
    "X63n1244_001:0377a22": "普說。有告香。夏前。中夏。特請之異",
    "X63n1244_001:0377a23": "念誦水陸會肅眾",
    "X63n1244_001:0377a24": "訓童行為行者普說受法衣",
    "X63n1244_001:0377b01": "病起掩關啟關",
    "X63n1244_001:0377b02": "迎待尊宿。分引座敘謝兩種護法至敘謝",
    "X63n1244_001:0377b03": "到宗剎諸山施主請陞座慶生",
    "X63n1244_001:0377b04": "祈嗣飯僧施齋田",
    "X63n1244_001:0377b05": "供羅漢放生供法衣",
    "X63n1244_001:0377b06": "供法帔供寶葢資冥",
    "X63n1244_001:0377b07": "受煎點通嗣書至法眷書至",
    "X63n1244_001:0377b08": "嗣法師遺書至二親遺書至歸省受業",
    "X63n1244_001:0377b09": "△受請陞座拈衣拈敕黃",
    "X63n1244_001:0377b10": "拈護法疏拈公帖指法座",
    "X63n1244_001:0377b11": "登座受請當晚小參",
    "X63n1244_001:0377b12": "辭眾頭首受請住持引座",
    "X63n1244_001:0377b13": "頭首受請借座陞座當晚小參",
    "X63n1244_001:0377b14": "借座辭眾",
    "X63n1244_001:0377b15": "△入院炷香佛事三門佛殿",
    "X63n1244_001:0377b16": "伽藍祖堂據室",
    "X63n1244_001:0377b17": "到院上堂",
    "X63n1244_001:0377b18": "△開堂祝聖佛事拈敕黃捧御香",
    "X63n1244_001:0377b19": "拈劄付拈公帖拈護法疏",
    "X63n1244_001:0377b20": "拈方外交疏拈山門疏拈諸山疏",
    "X63n1244_001:0377b21": "拈三宗疏拈宗剎疏拈江湖疏",
    "X63n1244_001:0377b22": "指法座拈祝太上皇皇太后等香",
    "X63n1244_001:0377b23": "拈祝聖香拈護法香拈報謝香",
    "X63n1244_001:0377b24": "燒懷香白椎後垂語請就別剎開堂",
    "X63n1244_001:0377c01": "入院後請開堂入院日請開堂再住入院",
    "X63n1244_001:0377c02": "當晚小參為建寺檀越陞座",
    "X63n1244_001:0377c03": "管待專使留請兩序報謝出入",
    "X63n1244_001:0377c04": "報謝回寺白眾出隊出隊歸",
    "X63n1244_001:0377c05": "立聖像胎骨入腹臟開光明",
    "X63n1244_001:0377c06": "聖像成請藏經捨經函",
    "X63n1244_001:0377c07": "迎經開經焙經補經",
    "X63n1244_001:0377c08": "營建劈草開基立磉",
    "X63n1244_001:0377c09": "豎柱上樑掛寺額",
    "X63n1244_001:0377c10": "落成鑄鑊結竈",
    "X63n1244_001:0377c11": "進火法座成建寶墖",
    "X63n1244_001:0377c12": "上墖珠寶索相輪合尖",
    "X63n1244_001:0377c13": "建壽墖定基開基",
    "X63n1244_001:0377c14": "立石開閉請行橋并謝",
    "X63n1244_001:0377c15": "開田并謝看退院辭眾退院再歸",
    "X63n1244_001:0377c16": "△為住持遷化佛事入龕移龕",
    "X63n1244_001:0377c17": "鎖龕法堂掛真舉哀",
    "X63n1244_001:0377c18": "奠茶湯大夜對靈小參起龕",
    "X63n1244_001:0377c19": "全身入墖闍維奠茶湯秉炬",
    "X63n1244_001:0377c20": "安骨起骨轉骨",
    "X63n1244_001:0377c21": "煅骨靈骨入墖撒骨",
    "X63n1244_001:0377c22": "入祖堂安牌估唱下遺書",
    "X63n1244_001:0377c23": "尊宿訃至",
    "X63n1244_001:0377c24": "兩序",
    "X63n1244_001:0378a01": "請西序頭首請兩堂首座留首座",
    "X63n1244_001:0378a02": "請藏主侍者請東序知事請監寺",
    "X63n1244_001:0378a03": "提點請典座請修造",
    "X63n1244_001:0378a04": "請化主發化主請監收",
    "X63n1244_001:0378a05": "舉名德兼法嗣立僧",
    "X63n1244_001:0378a06": "立僧後秉命普說秉命入室後普說",
    "X63n1244_001:0378a07": "兩序進退掛鉢時請知事請兩序",
    "X63n1244_001:0378a08": "謝西序頭首謝兩堂首座謝書記藏主",
    "X63n1244_001:0378a09": "謝知殿侍者謝東序知事謝都監監院",
    "X63n1244_001:0378a10": "謝維那謝典座謝化主",
    "X63n1244_001:0378a11": "謝莊主謝諸莊監收謝兩序",
    "X63n1244_001:0378a12": "大眾",
    "X63n1244_001:0378a13": "剃髮執刀垂示付衣垂示度僧",
    "X63n1244_001:0378a14": "付戒辦道具大掛搭歸堂",
    "X63n1244_001:0378a15": "名勝掛搭普請為亡僧鎖龕",
    "X63n1244_001:0378a16": "起龕奠茶湯",
    "X63n1244_001:0378a17": "住持為亡僧秉炬起骨煅骨",
    "X63n1244_001:0378a18": "入塔撒骨為尼起龕",
    "X63n1244_001:0378a19": "秉炬入塔為優婆塞起棺",
    "X63n1244_001:0378a20": "秉炬起骨入壙撒土",
    "X63n1244_001:0378a21": "點主為優婆夷起棺秉炬",
    "X63n1244_001:0378a22": "煅骨入塔撒骨",
    "X63n1244_001:0378a23": "點主",
    "X63n1244_001:0378a24": "節臘",
    "X63n1244_001:0378b01": "建楞嚴會結制中夏",
    "X63n1244_001:0378b02": "建蘭盆會解制頭首四節秉拂",
    "X63n1244_001:0378b03": "住持謝四節秉拂元旦立春",
    "X63n1244_001:0378b04": "元宵寒食舖帳簟",
    "X63n1244_001:0378b05": "端午建青苗會散青苗會",
    "X63n1244_001:0378b06": "炙茄會立秋開旦過",
    "X63n1244_001:0378b07": "中秋重陽開鑪",
    "X63n1244_001:0378b08": "冬至",
    "X63n1244_001:0378b09": "法器",
    "X63n1244_001:0378b10": "鑄法鐘掛法鐘鳴法鐘",
    "X63n1244_001:0378b11": "施法鐘掛板掛鐘板",
    "X63n1244_001:0378b12": "掛木魚製法鼓",
    "X63n1244_001:0378b13": "(按此之列祖提綱一書。備錄歷代宗師法語。其名目校清規為詳。第無事儀耳。今此目後。復附其目錄者。",
    "X63n1244_001:0378b14": "備是書未備之事目也。此書係康熙初年。武林理安。杲翁悅和尚所輯。彼葢廣搜諸祖遺集而成。故極詳",
    "X63n1244_001:0378b15": "備。其凡例云。是書大要。以清規諸事為綱。列祖提綱作目。又云。諸祖俱有聖節滿散語。恐至元以前。古清",
    "X63n1244_001:0378b16": "規內。有此成式。不敢遽遺云云。據此。則清規本中。所遺多矣。辛得呆翁一番搜索。雖褐有法語而無作法。",
    "X63n1244_001:0378b17": "然因此。猶得見老祖遺規。詳細若此。顧目思義。重有賴焉。是呆翁之功也。爰備錄總目。用資觀覽。提綱又",
    "X63n1244_001:0378b18": "云。一以使後學。知法門有此大體。以待後來好古者補行。亮哉言矣)",
    "X63n1244_001:0378b22": "凡例(十三條)",
    "X63n1244_001:0378b23": "清規。自唐迄今。時相去者。千餘年。僧例有古今之",
    "X63n1244_001:0378b24": "殊。鄉風有南北之異。是以未能盡合時機。規之增",
    "X63n1244_001:0378c01": "減。行之通塞。有自來也。然今流通諸本。非失於太",
    "X63n1244_001:0378c02": "繁。即失於太簡。太繁。則不暇靜修。太簡。則不能治",
    "X63n1244_001:0378c03": "務。惟茲本。繁簡得中。儀文周備。而條理井然。便於",
    "X63n1244_001:0378c04": "行持。又甚合時宜。允堪垂範。",
    "X63n1244_001:0378c05": "百丈至今。時代既遙。清規原本。無從考核。即今藏",
    "X63n1244_001:0378c06": "本。頗多後世事跡。可知百丈手訂原本。失傳久矣。",
    "X63n1244_001:0378c07": "然不可謂茲本中。遂無百丈乎。訂之規。但不能確",
    "X63n1244_001:0378c08": "指耳。其參以近代事者。係歷代知識。隨時隨地而",
    "X63n1244_001:0378c09": "為更易。蓋禮應從宜。變而通之。以盡利也。故曰言",
    "X63n1244_001:0378c10": "無古今。合理者勝。恐閱者。見有近代事。疑非百丈",
    "X63n1244_001:0378c11": "原本。而生輕忽。特發明於此。",
    "X63n1244_001:0378c12": "清規。原本九章。今依次列卷。唯水陸一種。原在住",
    "X63n1244_001:0378c13": "持章內。以文太富。今分本另行。",
    "X63n1244_001:0378c14": "清規名目。有古今不同者。如古稱頭首。今名首座。",
    "X63n1244_001:0378c15": "或號座元。古稱監寺。今名監院。以及書狀。改名書",
    "X63n1244_001:0378c16": "記。僧堂。改名禪堂之類。俱改其名。而不改其義。又",
    "X63n1244_001:0378c17": "規條中。古有而今無者。如點茶拋香之類。古無而",
    "X63n1244_001:0378c18": "今有者。如祖忌增百丈等。水陸增雲栖等。及不許",
    "X63n1244_001:0378c19": "吃煙之類。",
    "X63n1244_001:0378c20": "清規流傳既久。不無以譌傳譌。如執事之執。歷考",
    "X63n1244_001:0378c21": "內典。無職宇者。蓋執者。執持之義。執其事而謹其",
    "X63n1244_001:0378c22": "行也。雖如列職之各守其職。然以執為職。終屬牽",
    "X63n1244_001:0378c23": "強。其他如三衣之謬。施食之舛等。茲皆更正。",
    "X63n1244_001:0378c24": "集中義無不備。而文有詳略。如祝釐詳於首章。即",
    "X63n1244_001:0379a01": "略於四節。祈禱詳於元旦。即略於朔望之類。又於",
    "X63n1244_001:0379a02": "平日所常行者。即不悉載。所謂書不盡言。言不盡",
    "X63n1244_001:0379a03": "意。在人之善會而已。",
    "X63n1244_001:0379a04": "叢林佛事雖多。不出四種。所謂止持。(即諸規戒)作持。(即諸",
    "X63n1244_001:0379a05": "行儀)念誦。(即轉法輪)說法。(示第一義)或唯以一事。或兼二兼三。",
    "X63n1244_001:0379a06": "或一事并具四種。唯在住持隨宜設施。兩序和衷",
    "X63n1244_001:0379a07": "共濟。古賢軌則。不難再見於今矣。",
    "X63n1244_001:0379a08": "此書。自方丈以至執事。固無人不當備閱。而初學",
    "X63n1244_001:0379a09": "為尤要。果能熟記行持。不惟臨事無疑。又且得以",
    "X63n1244_001:0379a10": "束其形儀。熏其心識。現在可免放逸之咎。他日可",
    "X63n1244_001:0379a11": "作軌範之師。其益大矣。誠宜人奉一編。以備觀覽。",
    "X63n1244_001:0379a12": "此書。三根普被。利鈍均沾。一往觀之。似文淺易明。",
    "X63n1244_001:0379a13": "再四參詳。寔義深難曉。粗心浮氣。於斯懵焉。茲集",
    "X63n1244_001:0379a14": "於義深難曉處。則以證義引申而暢明之。以便初",
    "X63n1244_001:0379a15": "參學者會取。",
    "X63n1244_001:0379a16": "證義之作。或隨文釋題。或即事顯理。(如祀月淨頭等)或補",
    "X63n1244_001:0379a17": "其要義。或推廣衍說。閱者皆宜留意。",
    "X63n1244_001:0379a18": "證義雖出潤手。而言多引古。良以即古證今。人易",
    "X63n1244_001:0379a19": "生信。故所引某人某書。必先載其名目。若斷章取",
    "X63n1244_001:0379a20": "義。不便錄其名目者。則佚之。非敢掠美。",
    "X63n1244_001:0379a21": "集中一切文疏。似非百丈所述。故他本或有不錄",
    "X63n1244_001:0379a22": "者。然吾釋子。雖不當以詞藻為工。分心習學。而據",
    "X63n1244_001:0379a23": "事命辭。不能不期於妥適。故茲仍照原本錄出。俾",
    "X63n1244_001:0379a24": "用者得其現成。不復皷弄意識。亦不無小補耳。",
    "X63n1244_001:0379b01": "清規。除藏本外。世鮮刻本。致鈔錄者。或無心舛誤。",
    "X63n1244_001:0379b02": "或任意增減。以譌傳譌。漸失本真。關係老祖遺規。",
    "X63n1244_001:0379b03": "叢林體制。甚非細故。潤獲此編。較之藏本。似為妥",
    "X63n1244_001:0379b04": "貼。而大旨則不相違背。因思有此善本。急宜流通。",
    "X63n1244_001:0379b05": "遂不揣謭陋。各綴一說於下。以證明之。俾閱者開",
    "X63n1244_001:0379b06": "卷了然。無復疑義。復請諸老宿。再三校正。乃敢刻",
    "X63n1244_001:0379b07": "行。倘蒙",
    "X63n1244_001:0379b08": "諸方知識。深體祖意。妙合時機。而教正之。則更幸",
    "X63n1244_001:0379b09": "甚。",
    "X63n1244_001:0379b15": "百丈叢林清規元義",
    "X63n1244_001:0379b17": "古杭真寂寺苾蒭　儀潤　述義",
    "X63n1244_001:0379b18": "越城戒珠寺住持　妙永　校閱",
    "X63n1244_001:0379b19": "將為清規證義。先明五重元義。一。人喻法為名。二。",
    "X63n1244_001:0379b20": "權實相須為體。三。扶律內護為宗。四。依法辦事為",
    "X63n1244_001:0379b21": "用。五。乳酪並用為教相。初。人喻法為名者(初釋人。百丈二",
    "X63n1244_001:0379b22": "字。人也。百丈。本山名。俗呼大雄山。在洪州龍興路。去郡治三百里。今屬南昌府。奉新縣。懷海大師。福州。長",
    "X63n1244_001:0379b23": "樂王氏子。〔卯〕歲落髮於西山慧照和尚。進具於衡山法朝律師。得法於江西馬祖大寂禪師。乃南嶽下二",
    "X63n1244_001:0379b24": "世正宗也。住此山大智壽聖禪寺。盛宏禪宗。兼崇律制。嘗以梁朝光宅寺。法雲奉詔所集僧制。未盡協用。",
    "X63n1244_001:0379c01": "遂重閱律藏。博約折衷。設規制範。務合時宜。又自維以身作則之義。於是每日力作。為眾標榜。有勸止者。",
    "X63n1244_001:0379c02": "師曰。我無德以勞人。眾阻之。遂不食。故有一日不作。一日不食之語。流播寰宇。元和九年。正月十七日寂。",
    "X63n1244_001:0379c03": "壽九十五歲。以元和十三年。葬於茲山。長慶元年。敕諡大智禪師。塔曰大寶勝輪。流通清規。宋大觀元年。",
    "X63n1244_001:0379c04": "加諡覺照。塔曰慧聚。重刊清規。元。元統三年。加諡宏宗妙行禪師。敕僧德煇重修清規。頒行叢林。昔司馬",
    "X63n1244_001:0379c05": "頭陀。嘗為百丈山銓記。內有法王居之。天下師表之句。師實應焉。按輿圖。百丈為山名者數處。此洪州之",
    "X63n1244_001:0379c06": "百丈也。又自唐以來。百丈為人名。而顯著者數人。此懷海老祖之稱百丈也。略釋人竟。)(△次釋喻。叢林二",
    "X63n1244_001:0379c07": "字。喻也。叢林乃草木葺聚之義。喻僧坊為眾僧所止之處。行人棲心修道之所。能生植道芽。趣登聖果。福",
    "X63n1244_001:0379c08": "利羣生也。又此名義。具見經律。華嚴離世間品頌曰。菩薩妙法樹。生於直心也。信種慈悲根。智慧以為身。",
    "X63n1244_001:0379c09": "方便為枝幹。五度為繁密。定葉神通華。一切智為果。又法華藥草喻品。亦以卉木叢林。喻隨機受化。又律",
    "X63n1244_001:0379c10": "中。凡四僧已上。乃至百千。同住一處。作法辦事如水乳合。皆名叢林。推之比邱而稱苾蒭者。西域謂此草",
    "X63n1244_001:0379c11": "有五德。一體性柔軟。喻僧定德。折伏身心。不致麤獷故。二。引蔓傍布。喻僧慧德。傳法度人。綿延不絕故。三",
    "X63n1244_001:0379c12": "馨香遠聞。喻僧戒德。戒香芬芳。為眾所重故。四。能療疼痛。喻僧解脫德。能斷煩惱。毒害不起故。五。不背日",
    "X63n1244_001:0379c13": "光。喻僧解脫知見德。常向佛日智慧光明。解脫一切邪見邪業故。故比邱稱苾蒭也。據此木草二喻。可見",
    "X63n1244_001:0379c14": "為僧者。全賴修行為本。所謂住持有道德。則叢林日安。無則叢林日危。眾僧有五德。則名實皆得。無則名",
    "X63n1244_001:0379c15": "實盡喪。然則叢林豈易住。而苾蒭豈易稱哉。略釋喻竟。)(△次釋法者。清規二字。法也。先約事釋。謂以澄澈",
    "X63n1244_001:0379c16": "潔白之模範。布於日用。而護佛教法也。又清規。即法之制度品節也。根本有部百一羯磨第十卷。佛言。且",
    "X63n1244_001:0379c17": "如有事。我於先來。非許非遮。若於此事順不清淨。違清淨者。此是不淨。即不應行。若事順清淨。違不清淨",
    "X63n1244_001:0379c18": "者。此即是淨。應可順行。四分律云。是佛所制者不應卻。非佛所制者不應制。凡此皆清規之義。百丈重集",
    "X63n1244_001:0379c19": "之意也。又梵網經云。請僧福田求願之時。應入僧坊。問知事人。今欲請僧求願。知事報言。次第請者。即得",
    "X63n1244_001:0379c20": "十方賢聖僧云云。註曰。僧坊。即叢林也。知事人。即執事也。應次第請。即清規也。又四分戒本。第十尼薩耆",
    "X63n1244_001:0379c21": "波逸提云。大德。今為汝故。送是衣價。受取。是比邱應語彼使如是言。我不應受此衣價。我若須衣。合時清",
    "X63n1244_001:0379c22": "淨當受。彼使語比邱言。大德。有執事人否。須衣比邱。應語言有。若僧伽藍民。若優婆塞。此是比邱執事人。",
    "X63n1244_001:0379c23": "常為諸比邱執事云云。註曰。不敢自持衣價。令執事人代收。待合時清淨當受。守清規也。又藥師經云。有",
    "X63n1244_001:0379c24": "雖不破尸羅而破軌則。註曰。梵語尸羅。此翻戒。軌則。即清規也。故知叢林清規。皆佛世已有。即我東土。漢",
    "X63n1244_001:0380a01": "明帝已來。聚集眾僧。叢林也。如律行持。清規也。至唐世百丈時東土清規行世。已六百餘年矣。法久弊生。",
    "X63n1244_001:0380a02": "祖適丁此。乃重加整頓。以惠後世。華嚴經回向品云。菩薩以法施為首。發生一切清淨白法。攝受趣向一",
    "X63n1244_001:0380a03": "切智心。老祖之謂也。次約理釋者。戒珠妙永云。清規者。乃吾心本具圓常之妙道也。夫心本圓明。良由迷",
    "X63n1244_001:0380a04": "悟之異。隨成十界依正之別。然法性同也。具也。乃吾心之規也。具也者。包十界依正而無餘也。同也者。感",
    "X63n1244_001:0380a05": "迷悟因果而無差也。規也者。成萬法事理而無偏也。無偏者。中也。無餘者。假也。無差者。空也。空也假也中",
    "X63n1244_001:0380a06": "也。即吾心之三觀。三觀者。乃能規之用也。空者。照真。絕纖塵。假者。照俗。該萬有。中者。照二不住二。真則一",
    "X63n1244_001:0380a07": "真一切真。無俗無中而不真。俗則一俗一切俗。無真無中而不俗。中則一中一切中。無俗無真而不中。真",
    "X63n1244_001:0380a08": "也俗也中也。即吾心之三諦。三諦者。乃所規之體也。由斯本體之難復。故立法以繩之。在佛為之律藏。在",
    "X63n1244_001:0380a09": "儒謂之律例。在百丈則謂之清規也。雖世出世之不齊。其止惡生善。皆異其名。而同其義者也。是所謂清",
    "X63n1244_001:0380a10": "規者。法也。略釋法竟。廣見下大眾章。護戒條說)。",
    "X63n1244_001:0380a11": "二。權實相須為體者(天池法聚云。道本乎實際。而禮樂法制者。攝化之權也。非",
    "X63n1244_001:0380a12": "權。則教無以立。而道不行矣。是故孔子作春秋。述禮記。備法制之權也。欲無言。一以貫。顯覺際之實也。即",
    "X63n1244_001:0380a13": "吾佛洪範三界。軌持萬化。一皆發乎自覺聖智之所現量。用開遮持犯之權實相須。顯信。解行證之體用",
    "X63n1244_001:0380a14": "一致。夫靈山一會。眾盈百萬。雍穆無違。不啻水乳之合。所謂不治而不亂。不言而自信。覿金容而感化。宜",
    "X63n1244_001:0380a15": "不待夫誘掖告誡之諄諄矣。及其護善遮惡。而為毗尼之制。則條陳縷析。纖悉不遺。於涅槃顧命。則曰汝",
    "X63n1244_001:0380a16": "等比邱。於吾滅後當尊重波羅提木叉。是汝之師。然則。王化大千。而垂範後世者。總不越乎理事不二之",
    "X63n1244_001:0380a17": "為訓也。明矣。正法之餘。教始東被。其時佛法隆盛。事儀之節。固其可緩。自達磨來後。單傳心旨。實證者固",
    "X63n1244_001:0380a18": "多。而其中不無蹈虗之子。致墮豁達之空。遂以儀容進止為不足為。品節制度為不足學者。不知會權歸",
    "X63n1244_001:0380a19": "實。實豈離權。於是大智有清規之作。用以翊贊毗尼。紀綱法席。蘭若肅清。龍象蹴踏。信乎。理不遺事。而佛",
    "X63n1244_001:0380a20": "事門中。不捨一法。故以權實相須為體也)。",
    "X63n1244_001:0380a21": "三。扶律內護為宗者(大小二乘。毗尼律藏。一言以蔽之曰。止作雙持。茲清規亦",
    "X63n1244_001:0380a22": "然。各堂條約禁過防非等。止持所攝也。種種禮儀參禪念佛等。作持所攝也。具此止作。與律相扶。外以儀",
    "X63n1244_001:0380a23": "德感人。而生正信。內則守護正法常轉法輪。不期然而然。自利利人矣。此所謂扶律內護為宗也。如其戒",
    "X63n1244_001:0380a24": "律不持。清規不行。即是魔黨。自破佛法。梵網經謂。佛法非外道天魔能破。如師子身中蟲自食師子肉。楞",
    "X63n1244_001:0380b01": "嚴經云。云何賊人。假我衣服。裨販如來。造種種業。皆言佛法。却誹出家具戒比邱為小乘道。由是疑誤無",
    "X63n1244_001:0380b02": "量眾生。墮無間獄是故佛臨涅槃扶律談常。大意謂持戒比邱。能呵責驅遣破戒者。名真持戒。今此清規。",
    "X63n1244_001:0380b03": "義亦遵此。故以扶律內護為宗也)。",
    "X63n1244_001:0380b04": "四。依法辦事為用者(事有二種。一者時事。元旦。清明。乃至佛誕。祖忌等。有定時",
    "X63n1244_001:0380b05": "而作故。二者非時事。慶生。祈禱。進院。退院等。以前後行止不定故。其事雖多。此二攝盡。皆即事以明理。明",
    "X63n1244_001:0380b06": "理以垂化。然事或滯礙。又當善於通變所化乃周。邇來僧眾罕知此義。非棄置不行。即儀文舛錯。其拘迃",
    "X63n1244_001:0380b07": "者。又或固執不通。以致隔礙難行。重為清規病。無惑乎。法道漸以陵夷也。將欲挽迴流弊。先當闡揚其義。",
    "X63n1244_001:0380b08": "潤。不揣鄙陋。宗此善本。附以證義暢其說而明其義。俾人人得覩老祖遺規。精詳若是。苟能依法辦事。將",
    "X63n1244_001:0380b09": "見改魔為佛。轉邪成正。除匪類。安大眾。齊禮儀。養道德。興叢林。化眾生。無有不周。所謂僧寶慧命。非戒律",
    "X63n1244_001:0380b10": "清規。不能久住者。信矣)。",
    "X63n1244_001:0380b11": "五。乳酪並用為教相者(天台智者。用涅槃經。從牛出乳。乃至醍醐五味。以判",
    "X63n1244_001:0380b12": "如來一代時教為五時。初。華嚴。喻乳。次。阿含。喻酪。三。方等。喻生酥。四。般若。喻熟酥。五。法華涅槃。喻醍醐。故",
    "X63n1244_001:0380b13": "茲清規。亦借用判經之例。判乳酪並用者。五時之教。梵網與華嚴同時。粗妙混融。剎剎塵塵。無非一真法",
    "X63n1244_001:0380b14": "界。所謂治世語言。資生業等。皆順正法是也。今此清規。義遵梵網。上根行之。理事無礙。處處圓融。堪擬乳",
    "X63n1244_001:0380b15": "味。至如阿含。雖專說生滅四諦。而小乘之規。即寓無生無作大乘之理亦猶醍醐之出於酥酥之出於酪",
    "X63n1244_001:0380b16": "也。今此清規。例比阿含。即亦範彼小乘。俾其謹守繩墨。有基勿壞。如人身四支不缺。美服可彰。如繪事粉",
    "X63n1244_001:0380b17": "素無虧。彩色可繼。堪擬酪味。故以乳酪並用為教相也。昔宗願云。禪門事例。雖無兩樣毗尼。衲子家風。別",
    "X63n1244_001:0380b18": "是一般規範。若也途中受用。自然格外清高。如其觸向面牆。實為減人瞻敬。是以經歷叢席。遍參諸方。凡",
    "X63n1244_001:0380b19": "有補於見聞。悉備除於綱目。以此莊嚴寶社。建立法幢。所謂佛事門中。缺一不可。亦猶菩薩三聚。聲聞七",
    "X63n1244_001:0380b20": "篇。豈立法之喜繁。實隨機而設教。初機後學。冀善參詳。上德高流。幸垂證鑒)。",
    "X63n1244_001:0380c03": "百丈叢林清規證義記卷第一",
    "X63n1244_001:0380c05": "唐洪州百丈山沙門　懷海　集編",
    "X63n1244_001:0380c06": "清古杭真寂寺苾蒭　儀潤　證義",
    "X63n1244_001:0380c07": "越城戒珠寺住持　妙永　校閱",
    "X63n1244_001:0380c08": "祝釐章第一",
    "X63n1244_001:0380c09": "述曰。人之所貴在明道。故自古聖君。崇吾西方",
    "X63n1244_001:0380c10": "聖人之教。不以世禮待吾徒。尊其道也。欽惟",
    "X63n1244_001:0380c11": "　國朝。優遇尤至。特蠲賦役。使安厥居。而期以悉",
    "X63n1244_001:0380c12": "力於道。　　聖恩廣博。莫可名言。為僧者。必也",
    "X63n1244_001:0380c13": "悟明佛性。謹守戒律。庶不負　盛朝隆重之至",
    "X63n1244_001:0380c14": "意。而又朝夕祝釐佛慈冥加。天心默眷。俾我",
    "X63n1244_001:0380c15": "　　后。導民於無為之化。躋世於仁壽之域。然後",
    "X63n1244_001:0380c16": "可以仰報萬一也。其見諸日用者。謹恭錄而存",
    "X63n1244_001:0380c17": "夫軌度焉。",
    "X63n1244_001:0380c18": "聖節啟建",
    "X63n1244_001:0380c19": "欽遇　　聖節。啟建　金剛無量壽道場幾日。(長短隨宜)",
    "X63n1244_001:0380c20": "僧不給假。示敬也。啟建之先三日。客堂備紙。詣書記",
    "X63n1244_001:0380c21": "寮。知客觸禮一拜。(白云)某日啟建　聖節。煩製疏語。",
    "X63n1244_001:0380c22": "(書記缺。記錄代。俱缺。用現成疏。見後)書記製畢。具單。呈住持閱已。親送",
    "X63n1244_001:0380c23": "客堂。觸禮一拜。答先禮也。知客用黃紙。書榜。并聯額。",
    "X63n1244_001:0380c24": "及疏等。啟建之先一日。客堂請維那。共商念誦僧眾。",
    "X63n1244_001:0381a01": "以次輪流派定。呈住持看畢。即請住持。來早殿上。領",
    "X63n1244_001:0381a02": "眾諷經祝　　聖。當使殿主。洒掃殿上。啟建　金剛",
    "X63n1244_001:0381a03": "無量壽道場。舖設莊嚴懸諸聯額。榜文張山門之左。",
    "X63n1244_001:0381a04": "即掛牌。(牌云)某月某日。　恭逢　　萬壽聖誕。合院大",
    "X63n1244_001:0381a05": "眾師。早課齊詣大殿。宣揚秘呪。持念誦藥師佛號。伏",
    "X63n1244_001:0381a06": "願　佛日洞明。　　聖壽無疆　(餘事。禮儀同上。但隨改某事名)其",
    "X63n1244_001:0381a07": "念誦牌。每日多則二十四僧。少則十名。照次輪開。建",
    "X63n1244_001:0381a08": "首日。殿中陳設諸供物。上供黃紙證明疏。是日住持",
    "X63n1244_001:0381a09": "說法。或上堂。或小參。隨宜而行(儀見下住持章)。○(附證明疏。及額",
    "X63n1244_001:0381a10": "聯句。又榜疏中六經一懺。隨宜若干。當各書填數目)。",
    "X63n1244_001:0381a11": "伏以。　景運宏開。　　聖人作而萬物覩。　　湛恩",
    "X63n1244_001:0381a12": "普洽。　　一人慶而兆民賴。　　覆燾無私。乾坤孰",
    "X63n1244_001:0381a13": "測其高厚。　　照臨有赫。日月莫喻其光華。知讚仰",
    "X63n1244_001:0381a14": "之難窮。欲補報而無極。唯托　鈞陶之內。義重四恩。",
    "X63n1244_001:0381a15": "故竭忠愛之心。虔恭三祝。　爰有一四天下。南贍部",
    "X63n1244_001:0381a16": "洲。　大清國。某省府縣寺。(續入職員某。臣僧某)今於本年某月",
    "X63n1244_001:0381a17": "日。恭逢　　天壽聖節。本寺預於本月某日。謹就",
    "X63n1244_001:0381a18": "　　大佛寶殿。啟建　金剛無量壽道場幾日。逐日輪",
    "X63n1244_001:0381a19": "僧上殿。披閱　大方廣佛華嚴經　大佛頂萬行首",
    "X63n1244_001:0381a20": "楞嚴經　大乘妙法蓮華經　大方廣圓覺修多羅",
    "X63n1244_001:0381a21": "了義經　金剛般若波羅密經　仁正護國般若經",
    "X63n1244_001:0381a22": "　慈悲道場梁皇懺法。　於中加諷諸品真詮。宣持",
    "X63n1244_001:0381a23": "密號。所萃洪因。端為祝延　　今上皇帝聖壽萬歲。",
    "X63n1244_001:0381a24": "萬歲。萬萬歲。伏願　斗樞電繞龍象筵開。帝網百億",
    "X63n1244_001:0381b01": "山河。咸歸　　聖量。華藏三千世界。益衍　丕圖。更",
    "X63n1244_001:0381b02": "祈。　夔龍登用。　景星耀而泰階平。玉燭常調。民氣",
    "X63n1244_001:0381b03": "樂而邦本固。　右疏恭申　佛日洞明。　龍天昭格。",
    "X63n1244_001:0381b04": "　年月日　住持(臣)僧某甲具。(若當道官員。為請主。並宜一一具書姓名)。",
    "X63n1244_001:0381b05": "△(此疏即作榜。交用。榜頭加)　　萬壽無疆。(四箇大字。又疏當於正節日。壇內上午供",
    "X63n1244_001:0381b06": "時。眾齊念)南無無量壽佛(化疏。　　聖節滿日另有回向疏。當預供壇內)。",
    "X63n1244_001:0381b07": "萬壽無疆　金輪與法輪同轉。福越三祇。",
    "X63n1244_001:0381b08": "舜日與佛日齊輝。壽延億劫。　(此一聯額。懸大殿前軒中)",
    "X63n1244_001:0381b09": "普天同慶　一人有慶。雲戴日。星拱辰。照臨海宇。",
    "X63n1244_001:0381b10": "萬壽無疆。龍負圖。鳳巢閣。永固邦基。　山門",
    "X63n1244_001:0381b11": "遙瞻北極　八表來朝。同歸化育。",
    "X63n1244_001:0381b12": "萬邦入貢。共樂昇平。　經壇",
    "X63n1244_001:0381b13": "證義曰　　聖節亦名　　萬壽節。或稱　　天",
    "X63n1244_001:0381b14": "壽。以此日為　　聖人誕降之佳節也。中峯本云。",
    "X63n1244_001:0381b15": "但生植於天地之間者。莫不被其澤。唯我釋氏之",
    "X63n1244_001:0381b16": "流。乃被其澤之尤者也。何以為然。葢孤虗柔弱。而",
    "X63n1244_001:0381b17": "不能自立也。言孤則遠離親族。不營世家。言虗。則",
    "X63n1244_001:0381b18": "寄食檀門。悽遲林麓。言柔。則潛心空寂。守節循規。",
    "X63n1244_001:0381b19": "言弱則守護性真。不與物競。自非聖人不忘佛囑。",
    "X63n1244_001:0381b20": "曲垂外護。則僧園資具。安能永為常住。而不遭陵",
    "X63n1244_001:0381b21": "奪於他人之手乎。由是吾儕。安居暇食。一時一刻",
    "X63n1244_001:0381b22": "咸出聖恩。雖天覆地擎。不足云喻。使盡形求法。終",
    "X63n1244_001:0381b23": "身向道。至若忘軀畢命。亦不足以酬其萬分之一。",
    "X63n1244_001:0381b24": "豈容懈怠懶惰。虗延白日。而更馳情於利欲者乎。",
    "X63n1244_001:0381c01": "故茲　　聖節。理合如法啟建照疏念誦。以報",
    "X63n1244_001:0381c02": "　國恩矣。",
    "X63n1244_001:0381c03": "正節早祝",
    "X63n1244_001:0381c04": "正節日。(早課。燒香侍者傳爐。大眾雲集。住持拈香。維那舉香讚云)寶鼎爇名香。普",
    "X63n1244_001:0381c05": "遍十方。虔(已下眾和)誠奉獻法中王。端為　　皇王祝",
    "X63n1244_001:0381c06": "　　聖壽。地久天長。(後二句。重一遍)南無香雲葢菩薩摩訶薩。",
    "X63n1244_001:0381c07": "(三稱。住持禮佛已。讚完。維那押磬。悅眾鳴引磬。齊念)聖無量壽光明呪。(三遍。其引磬。一",
    "X63n1244_001:0381c08": "二遍慢板。第三遍快板。念畢煞下引磬。維那押磬。慢舉云)藥師如來。(左班同稱)藥師如",
    "X63n1244_001:0381c09": "來。　　皇帝萬歲。(念完左默)　藥師。(右班齊稱。維那押磬出班。悅眾代執磬椎)。",
    "X63n1244_001:0381c10": "如來。(維那居中問訊。長跪)藥師如來。(拈香三派。起立。問訊。轉身展大半具。唱云)",
    "X63n1244_001:0381c11": "　　皇帝萬歲。(一拜)藥師如來。(左右同。和。維那第二拜)藥師如來。(維那。第三",
    "X63n1244_001:0381c12": "拜)　　皇帝萬歲。(問訊。長跪。合掌。監院隨住持後長跪。合掌。維那高聲祝云)大圓",
    "X63n1244_001:0381c13": "滿覺。應跡西乾。心包太虗。量周沙界。一四天下。南贍",
    "X63n1244_001:0381c14": "部洲。　大清國。某省某府某縣某寺。宏法沙門某甲。",
    "X63n1244_001:0381c15": "監院比邱某甲等。茲當某年某月某日。恭逢　　天",
    "X63n1244_001:0381c16": "壽聖節。(餘節隨改)良辰。雲集現前僧眾。登臨大雄寶殿。諷",
    "X63n1244_001:0381c17": "演秘章。稱揚嘉號。所集洪因。端為祝延今上　　皇",
    "X63n1244_001:0381c18": "帝聖躬。(下三句。左右一齊合掌。同祝云)　　萬歲萬歲。萬萬歲。(維那。同監",
    "X63n1244_001:0381c19": "院一叩首。此處悅眾鳴引磬兩下。左右對面一問訊。悅眾又押磬。維那擡頭再祝云)　　皇后齊",
    "X63n1244_001:0381c20": "年。　太子千秋。文武官僚。高增祿位。(悅眾打引磬一下。又一押)伏",
    "X63n1244_001:0381c21": "願。　堯風永扇。　舜日長清。八方歌有道之　　君。",
    "X63n1244_001:0381c22": "四海樂無為之　化。仰勞大眾。同念金剛無量壽。(鳴大",
    "X63n1244_001:0381c23": "魚子。大眾接念)護國仁王菩薩摩訶薩。(此下接念楞嚴呪。從)薩怛他蘇",
    "X63n1244_001:0381c24": "伽多耶云云。(維那監院起立。三拜。起具。歸位。念至)檀信皈依增福慧。(句。接",
    "X63n1244_001:0382a01": "藥師偈云)藥師如來琉璃光。燄網莊嚴無等倫。無邊行願",
    "X63n1244_001:0382a02": "利有情。各隨所求皆不退。南無東方淨琉璃世界。藥",
    "X63n1244_001:0382a03": "師琉璃光如來。(繞念)南無藥師琉璃光如來。(千聲。歸位展具。左右",
    "X63n1244_001:0382a04": "唱和禮拜)南無藥師琉璃光如來。(十二拜)南無日光遍照菩",
    "X63n1244_001:0382a05": "薩。南無月光遍照菩薩。南無藥師海會佛菩薩。(各三拜。拜",
    "X63n1244_001:0382a06": "畢。三歸依。祝護法竟。鳴大鐘三下。維那云)大眾師。齊上法堂。(或方丈。眾至肅立。左右排",
    "X63n1244_001:0382a07": "列次第。侍者通白住持。住持出。陞座。拈香。維那舉香贊。贊畢。喝)展具。尚答隨具。(維那云)",
    "X63n1244_001:0382a08": "頂禮和尚三拜。(尚云)一拜。(禮畢。起具。仍歸位對面立。左右悅眾。次第鳴引磬三陣已。",
    "X63n1244_001:0382a09": "待住持說小參竟。維那云)禮謝和尚三拜。(尚云)一拜。(禮畢。回堂)是日輪次",
    "X63n1244_001:0382a10": "念誦。仍如常儀。上午上堂。并上供。宣證明疏。午齋腐",
    "X63n1244_001:0382a11": "飯(俱載住持章)。",
    "X63n1244_001:0382a12": "證義曰。清規首冠祝　　聖者。欽遵佛敕而報",
    "X63n1244_001:0382a13": "　國恩也。按大乘本生心地觀經。佛說　國恩。彰有",
    "X63n1244_001:0382a14": "十　德。今吾僧眾。恭逢　清平盛世。幸值　　英",
    "X63n1244_001:0382a15": "明聖君。　　恩如日月照臨。　　德同天地覆載。",
    "X63n1244_001:0382a16": "要而言之。更有十大　　恩護。一。隆重三寶。不忘",
    "X63n1244_001:0382a17": "佛囑故。二。修建佛剎。為大檀護故。三。印行藏典。流",
    "X63n1244_001:0382a18": "通佛法故。四。給僧戒牒。參學無阻故。五。蠲免度牒。",
    "X63n1244_001:0382a19": "出家得便故。六　　欽賜墨寶。莊嚴佛剎故。七。追",
    "X63n1244_001:0382a20": "　　封古德。褒崇真脩故。八。年　　賜香燈。永作",
    "X63n1244_001:0382a21": "福田故。九。另設僧官。俗不辱僧故。十。不使僧役。專",
    "X63n1244_001:0382a22": "心辦道故。有此十　　恩。理宜知報。佛言。我今五",
    "X63n1244_001:0382a23": "眼。明見三世一切國王。皆由過去。侍五百佛。得為",
    "X63n1244_001:0382a24": "帝主。是為一切聖人羅漢。來生其國。作大利益。我",
    "X63n1244_001:0382b01": "使五大力菩薩。五大士。五千大神王。往護其國。是",
    "X63n1244_001:0382b02": "故我今三寶。付囑一切國王云云。如大涅槃經等。",
    "X63n1244_001:0382b03": "俱有佛敕外護之文。故首舉也。",
    "X63n1244_001:0382b04": "聖節圓滿",
    "X63n1244_001:0382b05": "聖節圓滿日。(客堂預先一日。白住持。及請當道宰官拈香已。正圓滿日。輪次念誦。仍照常儀)",
    "X63n1244_001:0382b06": "上午住持上堂。(至念誦經懺竟。宰官到已。眾集。維那舉香贊。宰官住持。次第拈香。眾合掌。",
    "X63n1244_001:0382b07": "跪誦晚課內之)大懺悔支(誦畢。起立合掌。維那舉回向偈云)十方法界至人",
    "X63n1244_001:0382b08": "口。法界所有即其舌。只憑此口與舌頭。祝吾　　君",
    "X63n1244_001:0382b09": "壽無間歇。億萬斯年注福源。如海滉漾永不竭。獅子",
    "X63n1244_001:0382b10": "窟內產狻猊。鸑鷟定出丹山穴。為瑞為祥遍九垓。草",
    "X63n1244_001:0382b11": "木昆蟲盡歡悅。稽首不可思議事。喻若眾星拱明月。",
    "X63n1244_001:0382b12": "故今宣暢妙伽陀。第一義中真實說。祝釐功德殊勝",
    "X63n1244_001:0382b13": "行。無邊勝福皆回向。普願沉溺諸眾生。速往無量光",
    "X63n1244_001:0382b14": "佛剎。十方三世一切佛。一切菩薩摩訶薩。摩訶般若",
    "X63n1244_001:0382b15": "波羅密。(此偈。維那兩句一拜。眾隨和。共十拜一問訊已。鳴樂器。眾齊念)南無大乘常",
    "X63n1244_001:0382b16": "住三寶。(三稱。維那長跪。宣回向疏云)天上無雙日。閻浮一　　至",
    "X63n1244_001:0382b17": "尊。萬年松不老　　聖壽等乾。坤爰有　　聖節圓",
    "X63n1244_001:0382b18": "滿回向文疏。對　佛披宣。仰望慈悲。俯垂證鑒。　伏",
    "X63n1244_001:0382b19": "以。優鉢羅華。瑞世同佛降生。閻浮提樹。連陰與天齊",
    "X63n1244_001:0382b20": "壽。故毓夙成之　　睿質。克承丕顯之　　聖謨。大",
    "X63n1244_001:0382b21": "哉元至哉元體元居正。會其極。歸其極。建極立中。今",
    "X63n1244_001:0382b22": "據(續入鄉貫寺名。人名以及起首年月日)啟建祝釐道場。至今某月日。",
    "X63n1244_001:0382b23": "圓滿回向。於中虔誦諸經。頂禮懺法。伏願　　垂拱",
    "X63n1244_001:0382b24": "無為。天地位而萬物育。　鈞陶有象。陰陽理而四時",
    "X63n1244_001:0382c01": "平。　　壽考萬年　　本支百世。更祈吾道之大同。",
    "X63n1244_001:0382c02": "有俾　　聖時之至治。山林鐘鼓。樂　化日之舒長。",
    "X63n1244_001:0382c03": "草木昆蟲。被　　膏澤之沾濡。祥開震旦。頌祝華封。",
    "X63n1244_001:0382c04": "　右疏恭申　佛日洞明。　龍天昭格。年月日。住持",
    "X63n1244_001:0382c05": "(臣)僧某甲具疏(若當道官員為請主。並宜一一具書姓名)。○(宣畢。鳴諸法器。齊誦)南",
    "X63n1244_001:0382c06": "無無量壽佛(化疏。化畢維那舉贊云)　普賢行願。功德周圓。普",
    "X63n1244_001:0382c07": "資恩有利人天。福壽廣增延。滅罪無邊。同願禮金仙。",
    "X63n1244_001:0382c08": "南無圓滿藏菩薩摩訶薩(三稱。向佛舉三歸依已。眾又三拜竟。各回本處。殿主",
    "X63n1244_001:0382c09": "收拾莊嚴等物。各還原處。少頃。維那領眾搭衣持具。上方丈頂禮住持三拜。回堂。大眾謝維那。普禮一拜)。",
    "X63n1244_001:0382c10": "證義曰。祝釐者是為　　皇饗佛之辭。以此悅佛",
    "X63n1244_001:0382c11": "神。而報　　皇恩也。按仁王梵網等經。佛遙鑒未",
    "X63n1244_001:0382c12": "來。慮僧家之微弱。恐佛法衰殘。是以金口囑累。教",
    "X63n1244_001:0382c13": "海仗　　皇以流通。玉手撫摩。僧輪憑　　帝而",
    "X63n1244_001:0382c14": "熾盛。若　　帝王臣宰。少金湯之志。則真教陵夷。",
    "X63n1244_001:0382c15": "惠風掩扇。人懷侮慢。法雨難施矣。是知城壍當時。",
    "X63n1244_001:0382c16": "津梁後進者。莫尚　王臣擁護。葢　　皇以覆護",
    "X63n1244_001:0382c17": "恩德被僧。僧以明道熏修報答。此乃法門第一要",
    "X63n1244_001:0382c18": "事。故須日日祝延　　聖壽。事事祝延　　聖壽。",
    "X63n1244_001:0382c19": "方盡衲子報恩之誠。今正殿佛前。常供　　萬歲",
    "X63n1244_001:0382c20": "牌。即是此意。故首舉之。昔後宋僧曇宗。在靈味寺。",
    "X63n1244_001:0382c21": "嘗為武帝行菩薩五悔法。帝曰。朕有何罪。而為懺",
    "X63n1244_001:0382c22": "悔。宗對曰。昔虞舜至聖。猶云。予違汝弼。湯武亦云。",
    "X63n1244_001:0382c23": "萬方有罪。罪在朕躬。聖主引咎。葢以軌世。陛下齊",
    "X63n1244_001:0382c24": "聖往古。履道思冲。寧得獨異。武帝善之。噫。曇宗之",
    "X63n1244_001:0383a01": "語。可謂報恩師表也。然僧又當知。各為本分事重。",
    "X63n1244_001:0383a02": "努力熏修。庶幾佛恩　國恩。兩無所忝。不可徒崇",
    "X63n1244_001:0383a03": "虗文。而有荒實踐也。",
    "X63n1244_001:0383a04": "皇后千秋",
    "X63n1244_001:0383a05": "遇　皇后千秋日。(客堂隔宿)掛念誦牌。(誦金剛經一日。仍如常儀。正日早課",
    "X63n1244_001:0383a06": "前祝　　聖已。維那白云)今某月某日。恭逢　皇后千秋令節。謹",
    "X63n1244_001:0383a07": "集僧眾。登殿諷誦。所萃良因。敬祝　皇后懿筭千秋。",
    "X63n1244_001:0383a08": "伏願。八方天神來密佑。更資遐筭助我　　皇。仰勞",
    "X63n1244_001:0383a09": "大眾。同念金剛無量壽云云。(與前)　　聖節儀同。",
    "X63n1244_001:0383a10": "證義曰　皇后母儀天下。助我　　皇共致太平。",
    "X63n1244_001:0383a11": "故叢林有千秋之祝。稱揚　淑德。求佛冥加。臣僧",
    "X63n1244_001:0383a12": "之義。所當然矣。",
    "X63n1244_001:0383a13": "受　　敕奉　　旨",
    "X63n1244_001:0383a14": "凡　朝廷　　旨臨山。先差能執六人。(即監院。知客。衣鉢等)預",
    "X63n1244_001:0383a15": "備　龍亭。出寺五里迎接。時至。住持領眾山門外。兩",
    "X63n1244_001:0383a16": "邊立定。不得參差失儀。殿上設香案。鳴鐘鼓。候",
    "X63n1244_001:0383a17": "　　旨到。齊跪俯伏　　旨過。一齊起立。隨後。　龍亭供",
    "X63n1244_001:0383a18": "奉殿中。眾僧於殿前丹墀。兩序排定。(知客高聲呼云)　　皇",
    "X63n1244_001:0383a19": "恩御詔臨山。大眾頂禮三拜　　萬歲。拜已。一齊俯",
    "X63n1244_001:0383a20": "伏。書記捧　　詔。向東邊高立。宣讀畢。仍供　　龍",
    "X63n1244_001:0383a21": "亭。住持至亭前。拈香三拜已。再同眾僧謝　　恩九",
    "X63n1244_001:0383a22": "拜。問訊已。齊鳴法器。及大鐘鼓。誦南無無量壽佛。捧",
    "X63n1244_001:0383a23": "　　詔登　　御書樓。藏供已。維那收佛號。(隨舉贊云)",
    "X63n1244_001:0383a24": "　　天龍聖主。護世周全。　　皇恩深重莫名言。奉報",
    "X63n1244_001:0383b01": "在心田。眾僧虔虔。頂戴　　萬德詮。",
    "X63n1244_001:0383b02": "南無吉祥王菩薩摩訶薩。(三稱。眾向上問訊。各回本處)住持陪官",
    "X63n1244_001:0383b03": "(見下住持章說)或當日。或隔宿。住持上堂謝　　恩祝釐。",
    "X63n1244_001:0383b04": "證義曰。受　　敕奉　　旨。如　　降香　　賜",
    "X63n1244_001:0383b05": "衣　　賜號　　賜詩文　　詔陞座等。並附祝",
    "X63n1244_001:0383b06": "釐者。皆謝　　恩祝　　聖故。按元大德七年八",
    "X63n1244_001:0383b07": "月二日。護持聖旨到山。住持元叟端禪師。領眾望",
    "X63n1244_001:0383b08": "闕謝恩罷。上堂云。平生抱愚拙。心意安林丘。磐陀",
    "X63n1244_001:0383b09": "一片石。松下聊優游。迴鸞五色詔。瞥爾來巖幽。天",
    "X63n1244_001:0383b10": "恩浹肌骨。淺薄將何酬。願君為堯舜。願臣為伊周。",
    "X63n1244_001:0383b11": "金枝與玉葉。光耀千千秋。萬民贍秔稌。四海銷戈",
    "X63n1244_001:0383b12": "矛。竺仙正法眼。如水常東流。又明太祖皇帝。賜元",
    "X63n1244_001:0383b13": "極頂禪師紫衣。師謝恩上堂云。內使傳宣出紫宸。",
    "X63n1244_001:0383b14": "賜衣何幸及微臣。金襴照耀天人喜。白[疊*毛]鮮明雨",
    "X63n1244_001:0383b15": "露新。光寵山林同佛日。暖除霜雪布陽春。餘生受",
    "X63n1244_001:0383b16": "用流傳遠。萬歲宗門沐至仁。",
    "X63n1244_001:0383b17": "景命四齋",
    "X63n1244_001:0383b18": "月旦。月望。初八。念三。名景命四齋日。隔宿客堂掛諷",
    "X63n1244_001:0383b19": "經牌。(朔望誦梵網。遵佛敕也。初八念三誦仁王。護國裕民也)正日早課先祝",
    "X63n1244_001:0383b20": "　　聖。(維那白云。某月日良辰。某省府縣寺。住持傳法臣僧。謹集僧眾。恭趨寶殿。諷誦秘典。稱揚聖號。",
    "X63n1244_001:0383b21": "所萃宏因。祝延　　今上皇帝聖壽萬安。仰勞大眾。同念金剛無量壽護國仁王菩薩摩訶薩云云)課",
    "X63n1244_001:0383b22": "畢。住持說小參。朔望粥後。齋堂集眾。誦(四分戒本)。飯後誦",
    "X63n1244_001:0383b23": "(梵網。儀詳下布薩條)行堂師先於案上。中供一佛。香燭齊備。兩",
    "X63n1244_001:0383b24": "邊桌上。備律本魚磬等。候開小靜。鳴鐘三下。侍者傳",
    "X63n1244_001:0383c01": "爐。眾集。展具拜已。住持拈香。維那舉香讚。住持拜畢",
    "X63n1244_001:0383c02": "登座。兩序亦挨次撩衣而坐。維那鳴磬開經乃至誦",
    "X63n1244_001:0383c03": "竟回向。下座。眾展具三拜。各回本處。若值冬月在禪",
    "X63n1244_001:0383c04": "堂內者免誦。侍寮收誦戒牌。初八念三誦仁王般若",
    "X63n1244_001:0383c05": "同此。又古規。朔望日早粥二板後。齋堂用普茶。宣規",
    "X63n1244_001:0383c06": "約。今禪宗權開非時食戒。普茶移在晚二板。見下住",
    "X63n1244_001:0383c07": "持章朔望條說(即此朔望誦戒。亦禪宗之權宜所開。若依律制。當於黑白月之盡日為正。",
    "X63n1244_001:0383c08": "又古規。每日齋粥二時下堂僧眾登殿。維那舉無量壽呪三遍。回向祝延　　聖壽。又每月。有四齋日。六齋日。",
    "X63n1244_001:0383c09": "十齋日。每年正五九為善月。俱念誦祝聖。於每日早課。至心經畢。賜大祝延贊)。",
    "X63n1244_001:0383c10": "證義曰。四齋稱景命者。始於隋開皇三年。詔天下",
    "X63n1244_001:0383c11": "正五九。并四齋日。各寺建祈禱道場。不得殺生命。",
    "X63n1244_001:0383c12": "取藏經中有毗沙門天王。每歲巡按四大部洲。正",
    "X63n1244_001:0383c13": "五九月。治南洲。故禁屠宰。而唐之藩鎮。每上任。必",
    "X63n1244_001:0383c14": "犒士卒。須大烹宰。故以正五九不上官。為禁殺也。",
    "X63n1244_001:0383c15": "今誤為忌者非。即四齋念誦。亦遵佛教敕。令人解",
    "X63n1244_001:0383c16": "義。照自心源。有則改之。無則加勉。非但為誦經釋",
    "X63n1244_001:0383c17": "愆報　恩也。噫。念誦釋愆報　恩。雖未解義。猶存",
    "X63n1244_001:0383c18": "其禮。今有絕棄不行。違背甚矣。按續高僧傳。及雲",
    "X63n1244_001:0383c19": "棲崇行錄。釋僧雲者。住寶明寺。以講演著名。四月",
    "X63n1244_001:0383c20": "十五日。臨誦戒時。白眾雲。戒乃人人誦得。何勞數",
    "X63n1244_001:0383c21": "聞。可令一僧豎義。使後進開悟。眾無敢抗。遂廢誦",
    "X63n1244_001:0383c22": "戒。七月十五日眾集。忽失雲所在。四出追覔。乃於",
    "X63n1244_001:0383c23": "古塚中得之。流血被體。問其故。則云有猛士執大",
    "X63n1244_001:0383c24": "刀。厲聲呵云。僧雲。爾何人斯。敢廢誦戒。妄充豎義。",
    "X63n1244_001:0384a01": "即以刀劊我身。痛毒難忍。因扶掖還寺。竭誠懺悔。",
    "X63n1244_001:0384a02": "經於十年。至心盡敬。依式誦戒。臨終之日。異香來",
    "X63n1244_001:0384a03": "迎。欣然而逝。時咸嘉其即世懲革云。雲棲蓮池云。",
    "X63n1244_001:0384a04": "今時尚經論。而輕戒律。二千年來。半月誦戒。無復",
    "X63n1244_001:0384a05": "有舉行者。予不揣。與廢墜於山中。人猶未之信也。",
    "X63n1244_001:0384a06": "果報炳然。於雲公有徵。願覧者思之。",
    "X63n1244_001:0384a08": "百丈叢林清規證義記卷第一"
}