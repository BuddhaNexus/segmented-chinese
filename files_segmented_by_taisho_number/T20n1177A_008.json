{
    "T20n1177A_008:0762c19": "大乘瑜伽金剛性海曼殊室利",
    "T20n1177A_008:0762c20": "千臂千鉢大教王經卷第八",
    "T20n1177A_008:0762c22": "大興善寺三藏沙門大廣智",
    "T20n1177A_008:0762c23": "不空奉　詔譯",
    "T20n1177A_008:0762c24": "是時毘盧遮那如來。在一切法界聖性中。現",
    "T20n1177A_008:0762c25": "千百億世界海。入一切諸佛聖智金剛三摩",
    "T20n1177A_008:0762c26": "地百寶蓮華海藏法性三昧。世尊從三昧安",
    "T20n1177A_008:0762c27": "詳而起。坐寶蓮華千光王座。毘盧遮那如來",
    "T20n1177A_008:0762c28": "告語。一切諸佛一切菩薩當知諦聽諦聽。汝",
    "T20n1177A_008:0762c29": "先問長養十心者。於此大會眾中。吾今為大",
    "T20n1177A_008:0763a01": "智通菩薩等請問。從是十發趣心。修入堅法",
    "T20n1177A_008:0763a02": "忍中。修行十長養心向菩提果。是故如來即",
    "T20n1177A_008:0763a03": "當為說。云何十長養心。一者慈心。菩薩依如",
    "T20n1177A_008:0763a04": "來慈。於一切有情眾生上。不作十惡因緣。常",
    "T20n1177A_008:0763a05": "觀自性生慈正心。行菩薩道當救有情。廣引",
    "T20n1177A_008:0763a06": "群品不造惡緣。常於無我智中。照見我性",
    "T20n1177A_008:0763a07": "清淨入聖智法。與我淨常樂聖性相應。證五",
    "T20n1177A_008:0763a08": "蘊空色受想行識空無所得空。分分入佛大",
    "T20n1177A_008:0763a09": "寂性中。無生無住無有生相無有滅相。如幻",
    "T20n1177A_008:0763a10": "如化如如一相無一無二故。菩薩發志大願",
    "T20n1177A_008:0763a11": "起大慈心。於六道生死海中。救度一切眾生。",
    "T20n1177A_008:0763a12": "速令離苦達至菩提。菩薩為一切有情。歷劫",
    "T20n1177A_008:0763a13": "導引修行菩薩道。不見有苦不見有惱。成就",
    "T20n1177A_008:0763a14": "菩提如來一切法金剛法輪。菩薩當轉大慈",
    "T20n1177A_008:0763a15": "樂。化度一切眾生。令生正信得慈善智入薩",
    "T20n1177A_008:0763a16": "婆若海。大慈空慧不由魔教。證慈樂果入無",
    "T20n1177A_008:0763a17": "生道。於金剛輪善慈實性中。不見有惡果亦",
    "T20n1177A_008:0763a18": "不見有善果。亦不見有我性生死之罪。於一",
    "T20n1177A_008:0763a19": "切如來聖智法性之中。證解行空得無礙聖",
    "T20n1177A_008:0763a20": "智性。入體性虛空三昧。達如來金剛三摩地",
    "T20n1177A_008:0763a21": "故。如是說已次第而演。則當應說之。二者悲",
    "T20n1177A_008:0763a22": "心。菩薩誓當救拔。修行諸佛悲智。其悲心",
    "T20n1177A_008:0763a23": "者是如來本性自有真淨大悲。如是大悲空",
    "T20n1177A_008:0763a24": "性中。空空寂空無相無生。根本悲緣於空行",
    "T20n1177A_008:0763a25": "智性聖道之中。自滅一切苦因名為苦諦滅。",
    "T20n1177A_008:0763a26": "亦滅他人一切有情苦緣。菩薩於一切眾生",
    "T20n1177A_008:0763a27": "無量苦因中。生大悲智。不殺法緣不著我緣",
    "T20n1177A_008:0763a28": "故。常行不殺不盜不婬。而於一切有情眾",
    "T20n1177A_008:0763a29": "生不惱不障。發菩提心者菩薩諦察於淨心",
    "T20n1177A_008:0763b01": "性空見之道觀照本種性於識行中見一切煩",
    "T20n1177A_008:0763b02": "惱法如實相本自種性清淨證道智心於六親",
    "T20n1177A_008:0763b03": "六惡親惡三品中與上樂慈悲空智相應不見",
    "T20n1177A_008:0763b04": "有惡於上惡緣中九品得樂果空常現在前",
    "T20n1177A_008:0763b05": "行而自身他身於一切眾生平等一樂一性。",
    "T20n1177A_008:0763b06": "起大悲三摩地故。如是說已次第而演。則當",
    "T20n1177A_008:0763b07": "應說之。三者喜心。菩薩修行般若波羅蜜多",
    "T20n1177A_008:0763b08": "時。勤行一切諸佛菩提道。觀佛性中無有悅",
    "T20n1177A_008:0763b09": "喜。何以故本體清淨。於淨性相中。照見一",
    "T20n1177A_008:0763b10": "切眾生種性體相及自體性。證入道智清淨",
    "T20n1177A_008:0763b11": "佛性空空空喜心不著我所緣出沒三世自在",
    "T20n1177A_008:0763b12": "神用知一切因一切果苦苦苦集諦一切入",
    "T20n1177A_008:0763b13": "盡滅苦因照達佛性空觀照實性。成等悅喜",
    "T20n1177A_008:0763b14": "同佛菩提。菩薩摩訶薩發至誠心。令一切有",
    "T20n1177A_008:0763b15": "情眾生。證菩提喜悅空。入如來聖智道性",
    "T20n1177A_008:0763b16": "捨。惡知識求善知識。示我好道令諸有情生",
    "T20n1177A_008:0763b17": "佛法家。入佛法中常起歡喜。得法王位。亦令",
    "T20n1177A_008:0763b18": "一切眾生入正信正智。捨一切諸惡邪見。輪",
    "T20n1177A_008:0763b19": "迴生死皆六道苦集故。證得佛性悅喜三昧",
    "T20n1177A_008:0763b20": "故。令一切眾生亦同入是法得菩提故。如是",
    "T20n1177A_008:0763b21": "說已應當次第而演說之。四者捨心。菩薩發",
    "T20n1177A_008:0763b22": "大願行。於世世修持行菩薩道。廣度有情。常",
    "T20n1177A_008:0763b23": "當觀照身心修學如來聖智聖慧於實際性",
    "T20n1177A_008:0763b24": "中空無所有。如太虛空無有一切相。亦無",
    "T20n1177A_008:0763b25": "捨相亦無造作。於無相空法實際性中。不見",
    "T20n1177A_008:0763b26": "善惡有見無見。罪福二中平等一觀。照見實",
    "T20n1177A_008:0763b27": "際。於真如性中無有我相無有人相。亦無我",
    "T20n1177A_008:0763b28": "見我所執縛。而自他體性都不可得。真如實",
    "T20n1177A_008:0763b29": "性亦不可得。無計屬故猶如虛空。名為大",
    "T20n1177A_008:0763c01": "空捨相。菩薩摩訶薩於多劫修行大捨空相",
    "T20n1177A_008:0763c02": "中。并自己身及是他身。令一切有情眾生志",
    "T20n1177A_008:0763c03": "求菩提。於真如空性發廣弘大願。行菩薩道",
    "T20n1177A_008:0763c04": "誓捨身肉手足男女妻子國城田宅。如幻如",
    "T20n1177A_008:0763c05": "化如水流燈焰。內外諸相一切物大捨。名無",
    "T20n1177A_008:0763c06": "為捨名為無相捨。菩薩於無為捨中。無滅無",
    "T20n1177A_008:0763c07": "生。於實際性中不見有捨。是名大捨。與",
    "T20n1177A_008:0763c08": "不捨一切捨等得同聖性菩提。菩薩常修真",
    "T20n1177A_008:0763c09": "捨故。名為無相大捨。則是如來根本自性。菩",
    "T20n1177A_008:0763c10": "提性空本無捨相故。如是如來說已次第應",
    "T20n1177A_008:0763c11": "當而演說之。五者施心。菩薩求菩提以身施",
    "T20n1177A_008:0763c12": "口施意施財施法施教導施。如上所說其施",
    "T20n1177A_008:0763c13": "有六。合為三種云何為三。一者自發心施。二",
    "T20n1177A_008:0763c14": "者被他求乞施。三者教導施。若菩薩自發心",
    "T20n1177A_008:0763c15": "施者。觀本真如本來自性。無有於施名為無",
    "T20n1177A_008:0763c16": "相施。次則菩薩被他求乞施者。若菩薩為一",
    "T20n1177A_008:0763c17": "切有情眾生求乞布施者。名為有相施。是故",
    "T20n1177A_008:0763c18": "次後則當教導施者。菩薩發心我當誓度有",
    "T20n1177A_008:0763c19": "情。供養布施一切眾生。無有休息其心無歇。",
    "T20n1177A_008:0763c20": "等法界令一切眾生志願志求無上正等菩提",
    "T20n1177A_008:0763c21": "者。是則名為無為無漏施。若菩薩為一切有",
    "T20n1177A_008:0763c22": "情。普能自發心施者。名為無相施。則於內",
    "T20n1177A_008:0763c23": "身外身國城男女妻子田宅一切有為諸物。",
    "T20n1177A_008:0763c24": "盡皆布施名得無礙無為施。是故菩薩達無",
    "T20n1177A_008:0763c25": "為性。諦觀如如性中。無念財物亦無受者。",
    "T20n1177A_008:0763c26": "其施如空亦無內外。無合無散亦無心行。菩",
    "T20n1177A_008:0763c27": "薩於自心源觀本自性。性不見有施名達理",
    "T20n1177A_008:0763c28": "達施。是名無願無相施。菩薩則常行無相施",
    "T20n1177A_008:0763c29": "者。常住心源自性淨土現行在前故。如是說",
    "T20n1177A_008:0764a01": "已應當次第而演說之。六者好語心。菩薩修",
    "T20n1177A_008:0764a02": "習如來善巧體性。常生好意真語實語。金剛",
    "T20n1177A_008:0764a03": "祕密三摩地語。成就佛三密菩提法。云何成",
    "T20n1177A_008:0764a04": "就如來三密。一者令證一切眾生心地祕密。",
    "T20n1177A_008:0764a05": "得成身密體性菩提。愛語三昧最上義諦文",
    "T20n1177A_008:0764a06": "字般若菩提成就故。二者令修心地祕密。證",
    "T20n1177A_008:0764a07": "成口密體性菩提。修行如來一切三藏法教",
    "T20n1177A_008:0764a08": "密觀語義。諦證口密辯才通達。觀照般若菩",
    "T20n1177A_008:0764a09": "提金剛大智成就故。三者令修心地祕密。證",
    "T20n1177A_008:0764a10": "成意密體性菩提。入諸佛三摩地聖行實相",
    "T20n1177A_008:0764a11": "般若菩提。觀照得見一切如來體性金剛真",
    "T20n1177A_008:0764a12": "際實語勝義諦。證成實相般若金剛菩提成",
    "T20n1177A_008:0764a13": "就故。是故爾時則是菩薩。於一切有情眾生",
    "T20n1177A_008:0764a14": "上修行聖智聖性聖行聖道菩提。常行實語",
    "T20n1177A_008:0764a15": "言。正順一語調和一切智。令有情眾生及諸",
    "T20n1177A_008:0764a16": "菩薩。無瞋恨心亦無鬪諍忿惱之性。常於實",
    "T20n1177A_008:0764a17": "相般若中。諦觀心性證法空智一相實性。無",
    "T20n1177A_008:0764a18": "因無緣法性清淨菩薩常修樂說。入愛語性",
    "T20n1177A_008:0764a19": "三昧。為一切眾生起大慈大悲。常生愛順。一",
    "T20n1177A_008:0764a20": "言一語行順佛意。亦與一切他人。言義好語。",
    "T20n1177A_008:0764a21": "菩薩以聖智力法語。救護教導一切有情眾",
    "T20n1177A_008:0764a22": "生。常行好語正意如如。發起善根令入菩提",
    "T20n1177A_008:0764a23": "無上道智。住佛淨土入金剛三摩地故。是時",
    "T20n1177A_008:0764a24": "如來說已次第而演說之。七者益心菩薩修",
    "T20n1177A_008:0764a25": "薩埵行。入如來智身三摩地。利益安樂一切",
    "T20n1177A_008:0764a26": "有情眾生。令以實智體性聖慧廣行智道。以",
    "T20n1177A_008:0764a27": "聖行力成就聖道無上菩提金剛三昧。一切",
    "T20n1177A_008:0764a28": "明焰總持法門。觀照體性聖行七財。以資",
    "T20n1177A_008:0764a29": "前人得利益故。菩薩發大智心廣為益受一",
    "T20n1177A_008:0764b01": "切自他身命。得七財聖行福智具足。而入利",
    "T20n1177A_008:0764b02": "益三昧。菩薩修證佛聖性。加持一切有情眾",
    "T20n1177A_008:0764b03": "生身口意。入如來法種性。達空寂種性聖行",
    "T20n1177A_008:0764b04": "種性證道種性。入如來三摩地。得三昧已忽",
    "T20n1177A_008:0764b05": "然六種震動大千世界。菩薩則入六道中。救",
    "T20n1177A_008:0764b06": "度一切有情眾生。令得安樂速證菩提。而菩",
    "T20n1177A_008:0764b07": "薩入於六道。同事同法現無量形身色相。濟",
    "T20n1177A_008:0764b08": "拔苦惱眾生。不以為患。但益人為利。菩薩",
    "T20n1177A_008:0764b09": "常住利益三昧故。如是說已次第而演之。八",
    "T20n1177A_008:0764b10": "者同心。菩薩同令眾生入如來真實體證自",
    "T20n1177A_008:0764b11": "性道聖智同體空性三昧。入無生法中。見無",
    "T20n1177A_008:0764b12": "我智同無生性空。平等無二同本體性。自他",
    "T20n1177A_008:0764b13": "源境一切有情諸法。同體自性性如如相。菩",
    "T20n1177A_008:0764b14": "薩於生住異滅中。自在神智聖慧力用。得證",
    "T20n1177A_008:0764b15": "無礙清淨大智。常生常住常寂常滅。出沒自",
    "T20n1177A_008:0764b16": "在通同一性。於過去未來世法。般若慧相續",
    "T20n1177A_008:0764b17": "流轉。無數無量劫無盡無斷。菩薩重當發起",
    "T20n1177A_008:0764b18": "大悲。聖行智心大護大救。顯現無量無邊變",
    "T20n1177A_008:0764b19": "化同體三昧。入諸有情形身色心。六根等業。",
    "T20n1177A_008:0764b20": "及入諸六道同於一切事類。菩薩以聖行力",
    "T20n1177A_008:0764b21": "神用。加持一切眾生。同空無生性空無物。證",
    "T20n1177A_008:0764b22": "祕密金剛心神我智用。而分身散形常住寂",
    "T20n1177A_008:0764b23": "滅。起心救護。廣度一切眾生。令諸有情入",
    "T20n1177A_008:0764b24": "同法三昧。住如來金剛三摩地故。是時如",
    "T20n1177A_008:0764b25": "來說已次第而演說之。九者定心。菩薩常",
    "T20n1177A_008:0764b26": "入如來三摩地金剛定聖智體性觀照一切",
    "T20n1177A_008:0764b27": "自他有情眾生心心體靜分證寂滅無緣無",
    "T20n1177A_008:0764b28": "因。於我自體自性性中。識界色界空無色界",
    "T20n1177A_008:0764b29": "滅盡清淨。菩薩以聖性智慧。反照心源識色",
    "T20n1177A_008:0764c01": "空界。了覺心地三界智性。而見性不動出沒",
    "T20n1177A_008:0764c02": "逆順。神用自在常入寂靜。住十禪支以一念",
    "T20n1177A_008:0764c03": "智。照見我人主者及心染著遍計所執性若",
    "T20n1177A_008:0764c04": "內若外一切眾生自心他心。聖智種子本性",
    "T20n1177A_008:0764c05": "清淨。而無所得無合無散。菩薩重觀一切眾",
    "T20n1177A_008:0764c06": "生。智心體性集成起造。而不可得。一切有情",
    "T20n1177A_008:0764c07": "習氣種子亦復如是。若有菩薩一切眾生。修",
    "T20n1177A_008:0764c08": "證菩提入聖道性者。無明煩惱則永滅盡故。",
    "T20n1177A_008:0764c09": "菩薩起於大願恒在三昧。入出自在示現神",
    "T20n1177A_008:0764c10": "通。三界運轉一切有情。苦惱眾生得度苦",
    "T20n1177A_008:0764c11": "海。令證如來金剛菩提聖慧大智入諸佛性",
    "T20n1177A_008:0764c12": "海三摩地故。如是說已應當次第而說演之。",
    "T20n1177A_008:0764c13": "十者慧心。菩薩入如來金剛祕密菩提體性",
    "T20n1177A_008:0764c14": "佛三摩地定證慧光三昧海。照見一切有情",
    "T20n1177A_008:0764c15": "心。自他體性貪瞋癡邪見結縛等患。如實了",
    "T20n1177A_008:0764c16": "知故無決定性。何以故煩惱者則是菩提性。",
    "T20n1177A_008:0764c17": "以煩惱性修進真如得到菩提。是故菩薩於",
    "T20n1177A_008:0764c18": "一切有情上。教化引發一切眾生。自利利他",
    "T20n1177A_008:0764c19": "令行如來真如實性順忍空故。於一切法性",
    "T20n1177A_008:0764c20": "中非陰非界。非入非不入。非眾生亦不非眾",
    "T20n1177A_008:0764c21": "生。非一非二非我人。三世因果達實性故。菩",
    "T20n1177A_008:0764c22": "薩常為法界眾生。修證寂滅菩提。入一切法",
    "T20n1177A_008:0764c23": "性空聖性觀行。達自體性起聖智力。遍於一",
    "T20n1177A_008:0764c24": "切放金剛慧。光照佛體性同如來三昧。盡於",
    "T20n1177A_008:0764c25": "法界光。光光一照一焰明明。明見一切菩薩",
    "T20n1177A_008:0764c26": "及一切有情眾生。疾令修入法界慧海實性",
    "T20n1177A_008:0764c27": "三摩地。速到菩提三昧解脫。其慧方便生長",
    "T20n1177A_008:0764c28": "養心。達一切法性令心證空。空空慧眼證入",
    "T20n1177A_008:0764c29": "無生空。金剛法界悟入千海眼王三昧百法",
    "T20n1177A_008:0765a01": "明門如來祕密金剛三摩地故。如是如來說",
    "T20n1177A_008:0765a02": "已次第而演說之。是時毘盧遮那如來。住真",
    "T20n1177A_008:0765a03": "如法界實性海藏中。顯現千百億蓮華海藏",
    "T20n1177A_008:0765a04": "法性世界。出千百億一切諸佛一切菩薩摩",
    "T20n1177A_008:0765a05": "訶薩。現千光王百寶蓮華寶座。毘盧遮那如",
    "T20n1177A_008:0765a06": "來在於千光王金剛寶座上坐。放紫金剛金",
    "T20n1177A_008:0765a07": "色光明遍照微塵數法界海藏。悉皆清淨盡",
    "T20n1177A_008:0765a08": "為金色。如來告言一切諸佛一切菩薩當知。",
    "T20n1177A_008:0765a09": "諦聽諦聽汝當先問金剛十心種子。吾今當",
    "T20n1177A_008:0765a10": "為此大會眾解釋。大智通菩薩等諸問。從是",
    "T20n1177A_008:0765a11": "十長養心。入堅修忍中說入十金剛心向菩",
    "T20n1177A_008:0765a12": "提果。菩薩云何修行觀智。修入十金剛心何",
    "T20n1177A_008:0765a13": "者為十。一者信心。菩薩至誠修學一切如",
    "T20n1177A_008:0765a14": "來大乘修多羅祕密三摩地法教。以深智信",
    "T20n1177A_008:0765a15": "修念行持一切菩薩密行學諸佛如來金剛祕",
    "T20n1177A_008:0765a16": "密菩提教旨。廣度有情一切眾生。以信為首。",
    "T20n1177A_008:0765a17": "修成無上菩提。聖德根本正見正受。不起外",
    "T20n1177A_008:0765a18": "道邪見生死之心。諸魔怨恨之行。菩薩恒常",
    "T20n1177A_008:0765a19": "澄心照性。得見根本煩惱計蔽。我執諸見名",
    "T20n1177A_008:0765a20": "著結有。造業畢竟不受證入性空三昧。菩薩",
    "T20n1177A_008:0765a21": "於無為法中修入寂靜不見有生住異滅。三",
    "T20n1177A_008:0765a22": "相離染無無無生。無生無住。住無住住滅無",
    "T20n1177A_008:0765a23": "滅滅。菩薩於聖行道性中。分證寂滅智。無有",
    "T20n1177A_008:0765a24": "一切法有為法相。於世諦第一義諦二諦智",
    "T20n1177A_008:0765a25": "中。證滅盡行。行滅則無明滅。若菩薩於本",
    "T20n1177A_008:0765a26": "心性無為無相中。觀法無有異相性同法性。",
    "T20n1177A_008:0765a27": "空空色空證入細心。心心心細。心心心空。故",
    "T20n1177A_008:0765a28": "名為深信。深入根本性寂滅。無體無相和合",
    "T20n1177A_008:0765a29": "一性亦無依。然主者我人神用三界結縛。假",
    "T20n1177A_008:0765b01": "會假合假我我所。無得無集盡皆總滅。一切",
    "T20n1177A_008:0765b02": "諸相入如如聖性。如此菩薩得名無為無相",
    "T20n1177A_008:0765b03": "信。是名深信。是時如來說是無相信菩薩修",
    "T20n1177A_008:0765b04": "證分分得入佛體寂三昧金剛一性聖行一相",
    "T20n1177A_008:0765b05": "三摩地故。如來說已應當次第而演說之。二",
    "T20n1177A_008:0765b06": "者念心。菩薩志勤精進。修學如來大乘一",
    "T20n1177A_008:0765b07": "切法三摩地。觀照意識心性。思念六念思覺",
    "T20n1177A_008:0765b08": "常覺。乃至一念起心布施恒常思施。菩薩修",
    "T20n1177A_008:0765b09": "一切法第一義諦空無所著。無染無縛無執",
    "T20n1177A_008:0765b10": "無散。菩薩證入寂滅智。同共在於生住異滅",
    "T20n1177A_008:0765b11": "相中。不見有動不見無動。不見有到不見無",
    "T20n1177A_008:0765b12": "到。而於去來諸業受者為一合相。一切諸法",
    "T20n1177A_008:0765b13": "諸行道業修成福智。菩薩盡以迴向。入金剛",
    "T20n1177A_008:0765b14": "法界聖性聖智。菩薩發願成就一切眾生及",
    "T20n1177A_008:0765b15": "自己身入無相慧。慧相乘乘乘乘寂滅。焰焰",
    "T20n1177A_008:0765b16": "照性照寂光光光達無生。不起轉易別異空",
    "T20n1177A_008:0765b17": "道。變前轉後變後轉前。變變轉化化化轉變。",
    "T20n1177A_008:0765b18": "轉轉變變同時同住。焰焰光照一相一靜聖",
    "T20n1177A_008:0765b19": "性加持一時。已變未變變變化化變亦同一",
    "T20n1177A_008:0765b20": "時滅盡。得分入分證金剛一性。心心體性心",
    "T20n1177A_008:0765b21": "體離念。離念相者等虛空界。法界一相無所",
    "T20n1177A_008:0765b22": "不遍。入如如性體寂金剛三摩地故。如是",
    "T20n1177A_008:0765b23": "說已應當次第而演說之。三者迴向心。菩薩",
    "T20n1177A_008:0765b24": "修持如來祕密三摩地。發弘誓願廣度有情。",
    "T20n1177A_008:0765b25": "於自深心常行菩提正智自利利他。令一切",
    "T20n1177A_008:0765b26": "有情眾生同願同行。修最上義諦空。於實法",
    "T20n1177A_008:0765b27": "實智三摩地中觀照空性。分分證入實諦聖",
    "T20n1177A_008:0765b28": "性。善業成就菩提因果。相續不絕殊勝聖道。",
    "T20n1177A_008:0765b29": "名為最上真諦。於道諦中同合世間假名諸",
    "T20n1177A_008:0765c01": "法合會因果我人主者名為真諦。菩薩於此",
    "T20n1177A_008:0765c02": "苦集二有之諦。用當迴向入如來金剛菩提",
    "T20n1177A_008:0765c03": "薩婆若海。深深深入般若波羅蜜多。證成菩",
    "T20n1177A_008:0765c04": "提法空智性。而無去來幻化異熟。諸類受業",
    "T20n1177A_008:0765c05": "畢竟永滅。不入生死世諦諸業因緣。於祕密",
    "T20n1177A_008:0765c06": "聖性金剛聖地。無有我人壽者亦無世間。是",
    "T20n1177A_008:0765c07": "名深入心性菩提聖智解脫三摩地。故如來",
    "T20n1177A_008:0765c08": "說如是教已。次當應學說而行之。四者達心。",
    "T20n1177A_008:0765c09": "菩薩達佛法性。修入金剛菩提祕密三摩地",
    "T20n1177A_008:0765c10": "證法性聖智三昧。於此三昧聖智實性中。達",
    "T20n1177A_008:0765c11": "空照性忍順一切聖教諸法。證入如來聖智",
    "T20n1177A_008:0765c12": "實性。一切菩提金剛聖智。菩薩於菩提一切",
    "T20n1177A_008:0765c13": "聖智法性之中。無縛無解證達法界聖行空。",
    "T20n1177A_008:0765c14": "入無礙聖性。達義達辭達教化。達三世因果",
    "T20n1177A_008:0765c15": "眾生根行同一如如性。菩薩起精勤心。則觀",
    "T20n1177A_008:0765c16": "照聖性神用自在。無障無礙不合不散。遍覺",
    "T20n1177A_008:0765c17": "真如實性菩提無實用故。用無用用。用無名",
    "T20n1177A_008:0765c18": "用。無相用故。用用觀慧入一切空。空空空",
    "T20n1177A_008:0765c19": "照達空名為聖性。通達一切法空。空空如如",
    "T20n1177A_008:0765c20": "相空不可得。成就金剛聖智菩提故。爾時如",
    "T20n1177A_008:0765c21": "來說已次第當應而演說之。五者直心。常行",
    "T20n1177A_008:0765c22": "直直。直者真如法性無邪曲故。菩薩觀照自",
    "T20n1177A_008:0765c23": "他心體。得見真如實性無邪性故。名為直照。",
    "T20n1177A_008:0765c24": "見性不變不異。菩薩證入真如實性三昧者。",
    "T20n1177A_008:0765c25": "照見生死世諦。有見有執取著妄緣。神我主",
    "T20n1177A_008:0765c26": "宰同一清淨。入體性真如無生智中。澄心見",
    "T20n1177A_008:0765c27": "淨滅盡無明神我主者。空空空理心在有在",
    "T20n1177A_008:0765c28": "無。名為達空金剛祕密聖性菩提。而不壞聖",
    "T20n1177A_008:0765c29": "道金剛種子。菩薩於無漏聖性中。一觀一照",
    "T20n1177A_008:0766a01": "入如來金剛菩提三摩地者。而教化教化一",
    "T20n1177A_008:0766a02": "切十方微塵數有情眾生。皆悉能轉入薩婆",
    "T20n1177A_008:0766a03": "若海。證入聖智道真性。直直直性直性直行",
    "T20n1177A_008:0766a04": "於空空空。無三界染習神我主者。有漏結",
    "T20n1177A_008:0766a05": "縛永滅不受故。是時名為直心直性如來金",
    "T20n1177A_008:0766a06": "剛祕密聖性聖行三摩地故。如是說已次第",
    "T20n1177A_008:0766a07": "而演說之。六者不退心。菩薩發精勤志。令",
    "T20n1177A_008:0766a08": "自心他心救攝一切有情眾生。廣行菩薩道",
    "T20n1177A_008:0766a09": "修持苦行。習學諸佛聖智法藏祕密三摩地。",
    "T20n1177A_008:0766a10": "入如來實性三昧金剛真際三密地。得不退",
    "T20n1177A_008:0766a11": "心。永不入一切凡夫地。不作諸惡不起諸見。",
    "T20n1177A_008:0766a12": "新長養心三業生死之罪。亦不復再習苦因",
    "T20n1177A_008:0766a13": "相似我人。永不入三界異熟業果。分分證入",
    "T20n1177A_008:0766a14": "金剛菩提三密行空。不進不退於第一中道。",
    "T20n1177A_008:0766a15": "分入祕密聖性解脫門一合行故。亦無退轉。",
    "T20n1177A_008:0766a16": "於是菩提真際本性性中。無一義性無二相",
    "T20n1177A_008:0766a17": "故。而無一念亦無退屈。無轉無動於無為無",
    "T20n1177A_008:0766a18": "相觀。入無生空寂照如如金剛慧性相續乘",
    "T20n1177A_008:0766a19": "乘心。入二諦空一道一淨性智寂滅。永不入",
    "T20n1177A_008:0766a20": "三世生死。於寂靜聖道中。不見有退亦不",
    "T20n1177A_008:0766a21": "見有進。則是名為證佛金剛真際祕密菩提",
    "T20n1177A_008:0766a22": "三摩地故。如是說已次當如教而敷演之。七",
    "T20n1177A_008:0766a23": "者大乘心。此菩薩發大志願。不學二乘之心。",
    "T20n1177A_008:0766a24": "而教導蒼生。惟願修行如來殊勝最上第一",
    "T20n1177A_008:0766a25": "乘。而接引有情。菩薩習學大乘祕密金剛心",
    "T20n1177A_008:0766a26": "地。修行一乘三摩地。教導引眾生。令入最",
    "T20n1177A_008:0766a27": "上殊特如來聖性體寂法界性空三昧。分分",
    "T20n1177A_008:0766a28": "證入一切諸佛菩提聖行法空。心心寂滅名",
    "T20n1177A_008:0766a29": "一乘乘一性空智智乘行乘乘乘乘智心心心",
    "T20n1177A_008:0766b01": "任載任用用任一切有情眾生度三界生死大",
    "T20n1177A_008:0766b02": "河。云何如是三界大河。一者欲界煩惱流轉。",
    "T20n1177A_008:0766b03": "沈沒苦海生死大河。二者色界修禪見定繫",
    "T20n1177A_008:0766b04": "蔽。執靜生禪出入偃滯無究大河。三者無色",
    "T20n1177A_008:0766b05": "界壽報量盡。輪迴六道三有六欲。色界四空",
    "T20n1177A_008:0766b06": "染著習定。諸天靜慮不斷生滅。愛定受樂非",
    "T20n1177A_008:0766b07": "想大菩薩。於三界生死大河之中。坐菩提道",
    "T20n1177A_008:0766b08": "場。最上第一乘任載任用。聖智運通趣入佛",
    "T20n1177A_008:0766b09": "果故。是時菩薩起大慈心。若有一切眾生。",
    "T20n1177A_008:0766b10": "未達菩提道場者。令證一乘三摩地菩提道",
    "T20n1177A_008:0766b11": "場故。若未得證空智道場者。任行任用不名",
    "T20n1177A_008:0766b12": "為大乘第一義故。但名為乘。則是菩薩及一",
    "T20n1177A_008:0766b13": "切有情眾生。先須修行如來最上第一乘行。",
    "T20n1177A_008:0766b14": "進修菩提道場。入金剛三摩地者。得度苦海。",
    "T20n1177A_008:0766b15": "是故名為如來大乘成就殊勝金剛菩提一乘",
    "T20n1177A_008:0766b16": "故。如是說已應當次第而演說之。八者無相",
    "T20n1177A_008:0766b17": "心。菩薩修持如來無相心。一切法菩提三",
    "T20n1177A_008:0766b18": "摩地者。分分證入真如實性無緣無相三昧。",
    "T20n1177A_008:0766b19": "於心體性如如實際中。澄淨心眼照見貪瞋",
    "T20n1177A_008:0766b20": "癡妄想顛倒性一時消滅。唯有解脫菩提聖",
    "T20n1177A_008:0766b21": "智般若波羅蜜慧性。不滅無一無二故。三世",
    "T20n1177A_008:0766b22": "一切諸法結業異熟生滅諸類盡同無為。得",
    "T20n1177A_008:0766b23": "入如如一諦諸佛聖性空無願無相。得證如",
    "T20n1177A_008:0766b24": "來無生法智空實性三摩地。自知得成佛故。",
    "T20n1177A_008:0766b25": "一切諸佛是我等者。一切賢聖是我同學。皆",
    "T20n1177A_008:0766b26": "同如來一切無生空金剛菩提真如法性故。",
    "T20n1177A_008:0766b27": "如是說已次第應當而演說之。九者慧心。菩",
    "T20n1177A_008:0766b28": "薩恒常觀佛聖慧。於微塵數劫修持如來金",
    "T20n1177A_008:0766b29": "剛菩提祕密三摩地。得入聖智如如金剛聖",
    "T20n1177A_008:0766c01": "性聖慧。通同一境等於真如。無邊法界無量",
    "T20n1177A_008:0766c02": "神用。一性金剛三摩地。於此聖性金剛地中。",
    "T20n1177A_008:0766c03": "無集無受者無生者。無無無生。於無生性中。",
    "T20n1177A_008:0766c04": "無有無明無明滅盡無煩惱性。而不縛不解。",
    "T20n1177A_008:0766c05": "於一切般若波羅蜜法門。一切賢聖是所行",
    "T20n1177A_008:0766c06": "道。一切菩薩聖所觀法。所有菩提一切聖道",
    "T20n1177A_008:0766c07": "亦如如性。菩薩發願同我體智聖慧自性。如",
    "T20n1177A_008:0766c08": "是一切諸佛教化方便法智。我皆集在一心",
    "T20n1177A_008:0766c09": "中。同金剛菩提聖性三摩地故。一切外道邪",
    "T20n1177A_008:0766c10": "見邪論邪定功用幻化。一切魔說一切佛說。",
    "T20n1177A_008:0766c11": "分別數論深義淺義。皆入二諦一性清淨無",
    "T20n1177A_008:0766c12": "有諸相。非一非二非有陰界。入無為無相一",
    "T20n1177A_008:0766c13": "道通同。證如來金剛慧光明。光明照性本性",
    "T20n1177A_008:0766c14": "寂靜。一境一性金剛三昧。入一切法如來聖",
    "T20n1177A_008:0766c15": "性三摩地金剛菩提故。如是演已應當次第",
    "T20n1177A_008:0766c16": "而演說之。十者不壞心。菩薩於一大阿僧祇",
    "T20n1177A_008:0766c17": "微塵數劫。修學如來金剛菩提深妙微細祕",
    "T20n1177A_008:0766c18": "密聖智三密聖性三摩地者。入聖地性隣解",
    "T20n1177A_008:0766c19": "脫位。入佛境界。得道正智明菩提心。伏忍",
    "T20n1177A_008:0766c20": "順空八魔不壞。眾聖摩頂諸佛勸發。入如來",
    "T20n1177A_008:0766c21": "摩頂金剛三昧自在神力。菩薩則放身光。光",
    "T20n1177A_008:0766c22": "光照十方諸佛一切淨土。諸佛菩薩一切賢",
    "T20n1177A_008:0766c23": "聖。來證我故。我當誓於有情世界。於一大阿",
    "T20n1177A_008:0766c24": "僧祇劫。學佛威儀神通出沒。自在動用聖力",
    "T20n1177A_008:0766c25": "運行。動大千界成熱一切眾生。菩提聖性與",
    "T20n1177A_008:0766c26": "平等性地同為一體。成金剛慧智。無二無一",
    "T20n1177A_008:0766c27": "無別無異。無入無出而非中觀。於聖智道入",
    "T20n1177A_008:0766c28": "聖性中。以三昧力故。光中現百千億殑伽沙",
    "T20n1177A_008:0766c29": "諸佛世界。化微塵數無量國土中。有如來出",
    "T20n1177A_008:0767a01": "世。現為說法教導眾生。爾時菩薩發大慈",
    "T20n1177A_008:0767a02": "心。則證頂三昧登虛空法界菩提地。總持祕",
    "T20n1177A_008:0767a03": "密聖行滿足。心心行空空。空慧中道。無為無",
    "T20n1177A_008:0767a04": "相一照一淨。一切有為諸相盡皆消滅。證入",
    "T20n1177A_008:0767a05": "金剛三密菩提三昧門。一切行門一切法門",
    "T20n1177A_008:0767a06": "一切陀羅尼門。菩薩一時成就。亦證得一切",
    "T20n1177A_008:0767a07": "如來平等虛空聖性華嚴海藏金剛祕密三摩",
    "T20n1177A_008:0767a08": "地故。如是世尊演已。是故一切菩薩摩訶薩。",
    "T20n1177A_008:0767a09": "次第修學信受奉行。"
}