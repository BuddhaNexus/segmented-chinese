{
    "X51n0823_010:0284b05": "成唯識論自攷卷第十",
    "X51n0823_010:0284b07": "明武林蓮居弟子　大惠　錄",
    "X51n0823_010:0284b08": "此十一障二障所攝。",
    "X51n0823_010:0284b09": "此十下。結前十一障。攝屬二障。文中通言二障。義",
    "X51n0823_010:0284b10": "開二種二障。一者異生性障。屬分別攝。後十種障。",
    "X51n0823_010:0284b11": "屬俱生攝。二者十一障中。皆有煩惱障。及所知障。",
    "X51n0823_010:0284b12": "煩惱障中見所斷種(至)八地以上畢竟不行。",
    "X51n0823_010:0284b13": "煩惱下。通明諸位斷義。先明見所斷煩惱障。即分",
    "X51n0823_010:0284b14": "別惑。異生性所攝。初地初心斷彼種子。地前加行",
    "X51n0823_010:0284b15": "伏彼現行。修所下。次明修所斷煩惱障。即俱生惑。",
    "X51n0823_010:0284b16": "即欲貪身見等。金剛喻定頓斷彼種。地前加行漸",
    "X51n0823_010:0284b17": "伏現行。地上頓伏令永不行。如阿羅漢。由故下。通",
    "X51n0823_010:0284b18": "妨。問曰。既如阿羅漢令永不行。如何四地猶起我",
    "X51n0823_010:0284b19": "見。三地猶有欲貪俱耶。釋云。由故意力等。",
    "X51n0823_010:0284b20": "所知障中見所斷種(至)無漏伏故障不現起。",
    "X51n0823_010:0284b21": "所知下。先明見斷所知。若種若現義同煩惱。脩所",
    "X51n0823_010:0284b22": "下。次明脩斷所知。若種若現地地漸滅。金剛喻定",
    "X51n0823_010:0284b23": "方永伏盡。八地下。約後三地以明諸識相應所知",
    "X51n0823_010:0284b24": "有現不現。無漏觀心及生空智果。即第六心也。治",
    "X51n0823_010:0284c01": "障相違。故不復行。第七相應所知。以微細故。猶可",
    "X51n0823_010:0284c02": "現行。金剛喻定法空智果方乃伏盡。五識相應法",
    "X51n0823_010:0284c03": "貪癡等。雖未轉依。第六無漏觀心伏故。障不現起。",
    "X51n0823_010:0284c04": "雖於脩道十地位中(至)而三位顯是故偏說。",
    "X51n0823_010:0284c05": "雖於下。別明三位斷義。問曰。十地位中何故但斷",
    "X51n0823_010:0284c06": "所知。於煩惱種但伏不斷。何故前文又云脩習位",
    "X51n0823_010:0284c07": "中俱斷二愚及彼麤重。答。雖於脩道位中不斷煩",
    "X51n0823_010:0284c08": "惱種。斷所知時。而彼煩惱麤重亦漸斷滅。煩惱障",
    "X51n0823_010:0284c09": "種。即有覆無記品所攝。麤重即無堪任性。三位斷",
    "X51n0823_010:0284c10": "者。一見道位初。二不動地前。三金剛道後。問。諸位",
    "X51n0823_010:0284c11": "皆斷。何獨三位。答。三位顯故。是故偏說。",
    "X51n0823_010:0284c12": "斷二障種漸頓云何(至)任運內起無麤細故。",
    "X51n0823_010:0284c13": "斷二下。明斷種頓漸。先徵。第七下。釋。先明俱生煩",
    "X51n0823_010:0284c14": "惱種。第七識相應者。三乘得無學時一時頓斷。此",
    "X51n0823_010:0284c15": "約三乘共位。遠行地後同斷此種。止齊此地。不及",
    "X51n0823_010:0284c16": "上位故。次明俱生所知種。七識相應者。金剛喻定",
    "X51n0823_010:0284c17": "一時頓斷。何故頓斷。唯內緣第八為我法。無麤細",
    "X51n0823_010:0284c18": "故。此獨約菩薩。故至佛地。",
    "X51n0823_010:0284c19": "餘六識俱煩惱障種(至)一剎那中三界頓斷。",
    "X51n0823_010:0284c20": "餘六下。先明分別煩惱種。六識相應者。三乘見道",
    "X51n0823_010:0284c21": "一切頓斷。次明俱生煩惱種。二乘分二類。一類三",
    "X51n0823_010:0284c22": "界九地。一一地各分九品漸次別斷八十一品思",
    "X51n0823_010:0284c23": "惑是也。一類三界九地。地地中九品皆合為一聚",
    "X51n0823_010:0284c24": "總為九品別斷。菩薩金剛喻定。三界一時頓斷。",
    "X51n0823_010:0285a01": "所知障種初地初心(至)品類差別有眾多故。",
    "X51n0823_010:0285a02": "所知下。先明分別所知種。六識相應者。初地初心",
    "X51n0823_010:0285a03": "頓斷。脩所下。次明俱生所知種。十地漸斷。成佛斷",
    "X51n0823_010:0285a04": "盡。何故漸斷。謂六識俱者。通緣內外麤細境生。品",
    "X51n0823_010:0285a05": "類差別有眾多故。",
    "X51n0823_010:0285a06": "二乘根鈍漸斷障時(至)前後相望皆容具有。",
    "X51n0823_010:0285a07": "二乘下。明能斷四道。加行道者。謂引無間道之方",
    "X51n0823_010:0285a08": "便。無間道者。謂力能斷惑故。解脫道者。謂已解脫",
    "X51n0823_010:0285a09": "所應斷障。明證理故。勝進道者。謂所餘諸道漸勝",
    "X51n0823_010:0285a10": "進故。是涅槃路。故皆名道。四道或別或總者。總則",
    "X51n0823_010:0285a11": "俱時。前位勝進。即後位加行故。別分前後。各自建",
    "X51n0823_010:0285a12": "立故。菩薩不分四道別者。剎那剎那能斷證故。問",
    "X51n0823_010:0285a13": "曰。經無量劫佛果乃成。何言剎那斷證。答曰。時節",
    "X51n0823_010:0285a14": "淹久。分別謂長。頌曰。處夢謂經年。覺乃須臾頃。過",
    "X51n0823_010:0285a15": "時雖無量。攝在一剎那。若剎那剎那前後相望。皆",
    "X51n0823_010:0285a16": "容具有四道差別。",
    "X51n0823_010:0285a17": "十真如者一徧行真如(至)無有一法而不在故。",
    "X51n0823_010:0285a18": "十真下。明十地證十真如。初二句標總別名。謂此",
    "X51n0823_010:0285a19": "下。釋義。謂初地所證法界名徧行義。真如徧在一",
    "X51n0823_010:0285a20": "切處。一切眾生及國土。三世悉在無有餘。亦無形",
    "X51n0823_010:0285a21": "像而可得。前三句即徧行義。後一句即二空義。",
    "X51n0823_010:0285a22": "二最勝真如謂此真如(至)於一切法最為勝故。",
    "X51n0823_010:0285a23": "二最下。初句標名。謂此下。釋義。二地所證法界名",
    "X51n0823_010:0285a24": "最勝義。遠離邪行犯戒垢故。大惡病中戒為良藥。",
    "X51n0823_010:0285b01": "大怖畏中戒為守護。死愚暗中戒為明燈。於惡道",
    "X51n0823_010:0285b02": "中戒為猛將。死海水中戒為舡筏。即最勝義。",
    "X51n0823_010:0285b03": "三勝流真如謂此真如(至)於餘教法極為勝故。",
    "X51n0823_010:0285b04": "三勝下。初句標名。謂此下。釋義。謂三地所證法界",
    "X51n0823_010:0285b05": "名勝流義。從真如流出正體智。正智流出後得智。",
    "X51n0823_010:0285b06": "後得流出大悲心。大悲流出十二部經即勝流義。",
    "X51n0823_010:0285b07": "四無攝受真如(至)非我執等所依取故。",
    "X51n0823_010:0285b08": "四無下。初句標名。謂此下。釋義。四地所證法界名",
    "X51n0823_010:0285b09": "無攝受義。謂四地斷微細煩惱障。所證真如。非色",
    "X51n0823_010:0285b10": "心有無等法所繫屬故。亦非我執我慢我愛我癡。",
    "X51n0823_010:0285b11": "邊見我所等所依所取故。",
    "X51n0823_010:0285b12": "五類無別真如(至)非如眼等類有異故。",
    "X51n0823_010:0285b13": "五類下。初句標名。謂此下。釋義。五地所證法界名",
    "X51n0823_010:0285b14": "類無別義。謂五地斷下乘般涅槃障。生死涅槃二",
    "X51n0823_010:0285b15": "皆平等。非如眼等類有差別。",
    "X51n0823_010:0285b16": "六無染淨真如(至)亦不可說後方淨故。",
    "X51n0823_010:0285b17": "六無下。初句標名。謂此下。釋義。六地所證法界名",
    "X51n0823_010:0285b18": "無染淨義。謂六地斷麤相現行障。知緣起法無染",
    "X51n0823_010:0285b19": "無淨。如摩尼寶體本離垢。非瑩治方淨。",
    "X51n0823_010:0285b20": "七法無別真如(至)種種安立而無異故。",
    "X51n0823_010:0285b21": "七法下。初句標名。謂此下。釋義。七地所證法界名",
    "X51n0823_010:0285b22": "法無別義。雖諸教法依如建立。如無異故。又於教",
    "X51n0823_010:0285b23": "中立種種名。法界實相等。體一名異。而如無異。",
    "X51n0823_010:0285b24": "八不增減真如(至)現相現土俱自在故。",
    "X51n0823_010:0285c01": "八不下。初句標名。謂此下。釋義。八地所證法界名",
    "X51n0823_010:0285c02": "不增減義。由通達此真如故。於諸清淨雜染法中",
    "X51n0823_010:0285c03": "不見一法有增有減。真如隨染淨緣。成染淨法。隨",
    "X51n0823_010:0285c04": "染緣時。染無有增。淨亦不減。隨淨緣時。淨無有增。",
    "X51n0823_010:0285c05": "染亦不減。真如平等故。即此下。出異名。謂此法界",
    "X51n0823_010:0285c06": "是相自在之所依止。大小勝劣。隨欲現前。名相自",
    "X51n0823_010:0285c07": "在。謂此法界是土自在之所依止。廣狹淨穢。隨意",
    "X51n0823_010:0285c08": "皆成。名土自在。相約現身。土約現界。",
    "X51n0823_010:0285c09": "九智自在所依真如(至)於無礙解得自在故。",
    "X51n0823_010:0285c10": "九智下。初句標名。謂若下。釋義。九地所證法界名",
    "X51n0823_010:0285c11": "智自在義。謂九地斷利他不欲行障。故能以四種",
    "X51n0823_010:0285c12": "無礙辯才。任運自在善說法故。",
    "X51n0823_010:0285c13": "十業自在等所依真如(至)總持定門皆自在故。",
    "X51n0823_010:0285c14": "十業下。初句標名。謂若下。釋義。十地所證法界名",
    "X51n0823_010:0285c15": "業自在義。謂十地斷諸法中未得自在障。所證真",
    "X51n0823_010:0285c16": "如為神通等之所依止。神通作業皆得自在。",
    "X51n0823_010:0285c17": "雖真如性實無差別(至)為令圓滿後後建立。",
    "X51n0823_010:0285c18": "雖真下。伏問曰。真如之理唯一法界。體無殊異。何",
    "X51n0823_010:0285c19": "有十耶。釋曰。隨德建號假立十名。問曰。初地見理",
    "X51n0823_010:0285c20": "理無二致。一即一切。何必後後立此十耶。釋曰。初",
    "X51n0823_010:0285c21": "地雖達一即一切。而能證智明昧不同。所脩行猶",
    "X51n0823_010:0285c22": "未圓滿。為令圓滿後後建立。行即十波羅蜜多。",
    "X51n0823_010:0285c23": "如是菩薩於十地中(至)於二轉依便能證得。",
    "X51n0823_010:0285c24": "如是下。釋二轉依。文中先結前。於二下。起後。由前",
    "X51n0823_010:0286a01": "標中依十地。脩十行。斷十障。證十真如。二種轉依",
    "X51n0823_010:0286a02": "由斯證得故。",
    "X51n0823_010:0286a03": "轉依位別略有六種(至)而漸伏現行亦名為轉。",
    "X51n0823_010:0286a04": "轉依下。總標六種。一損下。別釋。初句標名。謂初下。",
    "X51n0823_010:0286a05": "釋義。異熟識中所持染淨種子。由資糧加行位中",
    "X51n0823_010:0286a06": "脩習勝解慚愧。故有損染之力。益淨之能。令染種",
    "X51n0823_010:0286a07": "漸减。淨種漸增。問。若爾。未斷障種。何名轉依。答中",
    "X51n0823_010:0286a08": "如文。此約伏染名轉。",
    "X51n0823_010:0286a09": "二通達轉謂通達位(至)證得一分真實轉依。",
    "X51n0823_010:0286a10": "二通下。初句標名。謂通下。釋義。以斷異生性障。證",
    "X51n0823_010:0286a11": "得一分真實轉依。此約乍證名轉。",
    "X51n0823_010:0286a12": "三脩習轉謂脩習位(至)多令非真不顯現故。",
    "X51n0823_010:0286a13": "三修下。初句標名。謂脩下。釋義。此依十地漸斷漸",
    "X51n0823_010:0286a14": "證。攝大乘下。判釋。前六名通達。後四名脩習。有相",
    "X51n0823_010:0286a15": "觀通俗。無相觀通真。入無相觀。真現非真不現。入",
    "X51n0823_010:0286a16": "有相觀。非真現真不現。非真即俗也。後四常在無",
    "X51n0823_010:0286a17": "相觀。多令非真不現。餘惑未除。少分猶現。或七地",
    "X51n0823_010:0286a18": "少分非真現。八地以上多不現。此約分證名轉。",
    "X51n0823_010:0286a19": "四果圓滿轉謂究竟位(至)窮未來際利樂無盡。",
    "X51n0823_010:0286a20": "四果下。初句標名。謂究下。釋義。脩行。斷惑。證果。益",
    "X51n0823_010:0286a21": "機。此即自行始終。化他能所也。此約究竟名轉。",
    "X51n0823_010:0286a22": "五下劣轉謂二乘位(至)無勝堪能名下劣轉。",
    "X51n0823_010:0286a23": "五下下。初標名。謂二下。釋義。專求自利。如獐獨跳",
    "X51n0823_010:0286a24": "故。忻厭未忘。不契平等故。唯通生空。證理未圓故。",
    "X51n0823_010:0286b01": "斷煩惱種。有所未斷故。證真擇滅。非大涅槃故。無",
    "X51n0823_010:0286b02": "勝堪能。[耳*少]目矬陋。無威德故。此約偏真名轉。",
    "X51n0823_010:0286b03": "六廣大轉謂大乘位(至)有勝堪能名廣大轉。",
    "X51n0823_010:0286b04": "六廣下。初句標名。謂大下。釋義。自性眾生誓願度。",
    "X51n0823_010:0286b05": "自性佛道誓願成故。生死即涅槃。離取捨故。具達",
    "X51n0823_010:0286b06": "二空。究盡淵府故。雙斷二障。五住究盡故。頓證二",
    "X51n0823_010:0286b07": "德。福足慧足故。有勝堪能。纓絡嚴身。威德特尊故。",
    "X51n0823_010:0286b08": "此約廣大名轉。",
    "X51n0823_010:0286b09": "此中意說廣大轉依捨二麤重而證得故。",
    "X51n0823_010:0286b10": "此中下。約頌簡定。前頌言捨二麤重故便證得轉",
    "X51n0823_010:0286b11": "依者。意取第六廣大轉依。六義殊勝故。前五中第",
    "X51n0823_010:0286b12": "一約伏名斷。二三分斷未盡。第四對因說果。第五",
    "X51n0823_010:0286b13": "六義俱劣。是故簡之。",
    "X51n0823_010:0286b14": "轉依義別略有四種。",
    "X51n0823_010:0286b15": "轉依下。總標義別。略有四種。別開一一復具二義。",
    "X51n0823_010:0286b16": "一能轉道下有二。一能伏道。二能斷道。二所轉依",
    "X51n0823_010:0286b17": "下有二。一持種依。二迷悟依。三所轉捨下有二。一",
    "X51n0823_010:0286b18": "所斷捨。二所棄捨。四所轉得下有二。一所顯得。二",
    "X51n0823_010:0286b19": "所生得。今唯標四。是故云略。",
    "X51n0823_010:0286b20": "一能轉道此復有二(至)隨其所應漸頓伏彼。",
    "X51n0823_010:0286b21": "一能下。別釋。初二句總標別列。一能下。明能伏道。",
    "X51n0823_010:0286b22": "有漏加行。唯能漸伏。前云彼障現行地前漸伏。無",
    "X51n0823_010:0286b23": "漏根本後得。俱能頓伏。前云初地以上能頓伏盡。",
    "X51n0823_010:0286b24": "二能斷道謂能永斷(至)所證所引未成辦故。",
    "X51n0823_010:0286c01": "二能下。明能斷道。先簡有漏加行。非是能斷。二道",
    "X51n0823_010:0286c02": "除有漏。三智除加行。有漏下。出簡意。有漏道是曾",
    "X51n0823_010:0286c03": "習相執所引故。未泯相故。謂異生類三性心時。雖",
    "X51n0823_010:0286c04": "外起諸業。而內恒執我。令六識中所行施等不能",
    "X51n0823_010:0286c05": "忘相。是故有漏非能斷道。加行智趣求所證真如。",
    "X51n0823_010:0286c06": "所引本智。皆未能成辦故。真理未明。本智未顯。是",
    "X51n0823_010:0286c07": "故加行非能斷道。",
    "X51n0823_010:0286c08": "有義根本無分別智(至)後得不然故非斷道。",
    "X51n0823_010:0286c09": "有義下。二解。初家唯取本智是能斷道。不取後得。",
    "X51n0823_010:0286c10": "變相觀空故。隨眠前已斷故。",
    "X51n0823_010:0286c11": "有義後得無分別智(至)根本後得俱能正斷。",
    "X51n0823_010:0286c12": "有義下。次家兼取後得是能斷道。觀諦無倒故。能",
    "X51n0823_010:0286c13": "斷迷事隨眠故。瑜伽下。引證。出世斷道。謂本智。世",
    "X51n0823_010:0286c14": "出世斷道。謂後得。純世間道。謂加行。此證通取二",
    "X51n0823_010:0286c15": "智。簡去加行。由斯下。結示本智通能斷分別俱生",
    "X51n0823_010:0286c16": "理事二障。後得唯能斷俱生事障。",
    "X51n0823_010:0286c17": "二所轉依此復有二(至)而不能持種故此不說。",
    "X51n0823_010:0286c18": "二所下。初二句總標別列。一持下。明持種依。初句",
    "X51n0823_010:0286c19": "標名。次句出體。根本識。即第八依他起。由此下二",
    "X51n0823_010:0286c20": "句。釋持種義。由此本識持染種。與染現行作所依。",
    "X51n0823_010:0286c21": "持淨種。與淨現行作所依。聖道下一句。釋轉依義。",
    "X51n0823_010:0286c22": "無漏觀智捨染得淨。染法種現俱離。唯持清淨法",
    "X51n0823_010:0286c23": "種。染淨雖遷。識體無二。餘依下。通妨。問。前七識並",
    "X51n0823_010:0286c24": "名依他。亦能轉識成智。何非轉依。釋中如文。",
    "X51n0823_010:0287a01": "二迷悟依謂真如(至)而非根本故此不說。",
    "X51n0823_010:0287a02": "二迷下。明迷悟依。初句標名。次句出體。真如。即諸",
    "X51n0823_010:0287a03": "法實性。由此下二句。釋迷悟義。迷此真如。染法得",
    "X51n0823_010:0287a04": "生。悟此真如。淨法得生。聖道下一句。釋轉依義。觀",
    "X51n0823_010:0287a05": "智起時。翻迷就悟。染法不捨而捨。淨法不得而得。",
    "X51n0823_010:0287a06": "迷悟雖翻。覺心不動。餘雖下。通妨如前。",
    "X51n0823_010:0287a07": "三所轉捨此復有二(至)由此名捨徧計所執。",
    "X51n0823_010:0287a08": "三所下。初二句總標別列。一所下。明所斷捨。初句",
    "X51n0823_010:0287a09": "標名。次句出體。真無下。先明斷種名捨。真無間道。",
    "X51n0823_010:0287a10": "是能治智。二障種子。是所治惑。治障相違。猶明與",
    "X51n0823_010:0287a11": "暗。兩不並生。彼種下。次明斷現名捨。所執我法。是",
    "X51n0823_010:0287a12": "所徧計。虗妄執情。即能徧計。種斷現滅。亦說為捨。",
    "X51n0823_010:0287a13": "二所棄捨謂餘有漏(至)由此名捨生死劣法。",
    "X51n0823_010:0287a14": "二所下。明所棄捨。初句標名。次句出體。有漏。謂地",
    "X51n0823_010:0287a15": "前所脩有漏心俱善法種子。劣無漏。謂七地已前",
    "X51n0823_010:0287a16": "雜脩無漏觀智種子。金剛下。正明棄種。彼種下。次",
    "X51n0823_010:0287a17": "明棄現。有漏善法。能感分段生死。劣無漏法。能感",
    "X51n0823_010:0287a18": "變易生死。二現不生。名捨生死劣法。",
    "X51n0823_010:0287a19": "有義所餘有漏法種(至)與二障種俱時捨故。",
    "X51n0823_010:0287a20": "有義下。二家明棄捨先後。初家釋無間道起。皆已",
    "X51n0823_010:0287a21": "棄捨。",
    "X51n0823_010:0287a22": "有義爾時猶未捨彼(至)第八淨識非彼依故。",
    "X51n0823_010:0287a23": "有義下。次家釋。解脫道起方棄捨之。初句斥前。次",
    "X51n0823_010:0287a24": "五句釋成。一無間道起但能斷障。善無漏種不相",
    "X51n0823_010:0287b01": "違故。二無間道時猶居因位。若言兼捨有漏等種。",
    "X51n0823_010:0287b02": "則。此菩薩應無一分變易生死。三第八異熟受熏",
    "X51n0823_010:0287b03": "持種。金剛道後異熟方空。無間道時若捨所持。則",
    "X51n0823_010:0287b04": "應能持異熟亦捨。此位應無所熏識故。四若無間",
    "X51n0823_010:0287b05": "道已捨異熟。是則菩薩應名佛故。五若無間道已",
    "X51n0823_010:0287b06": "捨善等。起解脫道應無用故。解脫功用一棄有漏",
    "X51n0823_010:0287b07": "等種。二證極果真理。由此下。結示解脫方棄。",
    "X51n0823_010:0287b08": "四所轉得此復有二(至)故體即是清淨法界。",
    "X51n0823_010:0287b09": "四所下。初二句總標別列。一所下。先明所顯得。初",
    "X51n0823_010:0287b10": "句標名。次句出體。涅槃。此云圓寂。即一真法界。簡",
    "X51n0823_010:0287b11": "非二乘所證。故名曰大。具常樂我淨故。此雖下。釋",
    "X51n0823_010:0287b12": "所顯得義。伏問。涅槃自性。清淨本然。徧週法界。聖",
    "X51n0823_010:0287b13": "凡咸具。何言所顯。及與所得。釋此如文。此依下。又",
    "X51n0823_010:0287b14": "問。既有障覆。何名本淨。釋此如文。結歸清淨法界。",
    "X51n0823_010:0287b15": "涅槃義別略有四種(至)其性本寂故名涅槃。",
    "X51n0823_010:0287b16": "涅槃下。顯涅槃義別。初句總標四種。涅槃之理殊",
    "X51n0823_010:0287b17": "無二致。但以聖凡優劣言之。略分四別。次列釋。一",
    "X51n0823_010:0287b18": "本下。初句標名。謂一下。釋義。先釋本淨。謂蘊處界",
    "X51n0823_010:0287b19": "等一切諸法所依之理。雖為客塵煩惱所覆。其體",
    "X51n0823_010:0287b20": "本淨。不染而染。難可了知。染而不染。難可了知。不",
    "X51n0823_010:0287b21": "簡聖凡。平等共有。與一下。次釋涅槃。此與諸法不",
    "X51n0823_010:0287b22": "一不異者。異應真如非彼實性。一則此性應是無",
    "X51n0823_010:0287b23": "常。不可以相相。不可以名名。言語道斷。心行亦訖。",
    "X51n0823_010:0287b24": "真空寂滅唯聖乃知。故名涅槃。",
    "X51n0823_010:0287c01": "二有餘依涅槃(至)而障永寂故名涅槃。",
    "X51n0823_010:0287c02": "二有下。初句標名。謂即下。釋義。先釋有餘。但斷煩",
    "X51n0823_010:0287c03": "惱障。子縛已盡。身智未泯。果縛猶存。名曰有餘。後",
    "X51n0823_010:0287c04": "二句釋涅槃。身心雖在。煩惱寂滅。故名涅槃。",
    "X51n0823_010:0287c05": "三無餘依涅槃(至)眾苦永寂故名涅槃。",
    "X51n0823_010:0287c06": "三無下。初句標名。謂即下。釋義。先釋無餘。灰身泯",
    "X51n0823_010:0287c07": "智。苦依亦無。名曰無餘。後二句釋涅槃。大患永滅。",
    "X51n0823_010:0287c08": "萬累俱寂。故名涅槃。",
    "X51n0823_010:0287c09": "四無住處涅槃(至)用而常寂故名涅槃。",
    "X51n0823_010:0287c10": "四無下。初句標名。謂即下。釋義。出所知障者。煩惱",
    "X51n0823_010:0287c11": "同二乘斷。故略不說。先釋無住。有大悲故。不住涅",
    "X51n0823_010:0287c12": "槃。有般若故。不住生死。涅槃生死二俱不住。故名",
    "X51n0823_010:0287c13": "無住。後二句釋涅槃。問。窮未來際利樂有情。即利",
    "X51n0823_010:0287c14": "他妙用。何名涅槃。釋云。用而常寂。故名涅槃。寂照",
    "X51n0823_010:0287c15": "雙融雙泯。兼顯無住之義。",
    "X51n0823_010:0287c16": "一切有情皆有初一二乘(至)唯我世尊可言具四。",
    "X51n0823_010:0287c17": "一切下。簡判。通約凡聖簡。有情唯初一者。理本具",
    "X51n0823_010:0287c18": "故。二乘無後一者。缺利他故。世尊具四者。有理有",
    "X51n0823_010:0287c19": "事故。",
    "X51n0823_010:0287c20": "如何善逝有有餘依。",
    "X51n0823_010:0287c21": "如何下。七番料簡。一問。約如來簡有餘涅槃。如來",
    "X51n0823_010:0287c22": "二死永忘。諸苦俱寂。寧有微苦所依之涅槃。",
    "X51n0823_010:0287c23": "雖無實依而現似有(至)是故世尊可言具四。",
    "X51n0823_010:0287c24": "雖無下。答。先約示現明有。如索乳療疾。金鎗背痛",
    "X51n0823_010:0288a01": "等。皆現似有之義。或苦下。次約以無漏蘊為有餘",
    "X51n0823_010:0288a02": "依。謂非苦所依無漏蘊在。說有餘依。如經云。我今",
    "X51n0823_010:0288a03": "此身。即是常身。法身等。",
    "X51n0823_010:0288a04": "若聲聞等有無餘依如何有處說彼非有。",
    "X51n0823_010:0288a05": "若聲下。二問。約二乘簡無餘涅槃。躡上文二乘無",
    "X51n0823_010:0288a06": "學容有前三為問。初句牒定。如何下。正問。若聲聞",
    "X51n0823_010:0288a07": "等有無餘依。如何有處說聲聞。等非有無餘。既若",
    "X51n0823_010:0288a08": "有處說無。則上容有前三之言徒設。",
    "X51n0823_010:0288a09": "有處說彼都無涅槃豈有餘依彼亦非有。",
    "X51n0823_010:0288a10": "有處下。舉例斥答。又有處說聲聞都無涅槃。豈有",
    "X51n0823_010:0288a11": "餘依聲聞亦非有耶。既說都無。不妨猶有有餘依。",
    "X51n0823_010:0288a12": "例證有處說非有。不妨亦有無餘依。",
    "X51n0823_010:0288a13": "然聲聞等身智在時(至)無苦依盡無餘涅槃。",
    "X51n0823_010:0288a14": "然聲下。判斷二處所說之意。先申後義。謂有處說",
    "X51n0823_010:0288a15": "都無者。依所知障所依變易苦身未盡。故說都無。",
    "X51n0823_010:0288a16": "非無煩惱障盡有餘涅槃。此約纔證有餘時。所知",
    "X51n0823_010:0288a17": "未滅。圓寂義隱。故言都無。爾時下。次申前義。謂有",
    "X51n0823_010:0288a18": "處說非有無餘者。即彼聲聞身智在時。但證有餘。",
    "X51n0823_010:0288a19": "未證無餘。故說非有。非無後時身智俱泯苦依滅",
    "X51n0823_010:0288a20": "盡之無餘依。此約未證無餘時。故言無無餘。兩處",
    "X51n0823_010:0288a21": "論文義同。望前望後別說。故今以此例斥於彼。",
    "X51n0823_010:0288a22": "或說二乘無涅槃者(至)非如一類入無餘依。",
    "X51n0823_010:0288a23": "或說下。先約實無答。初句牒問。依無下。釋成。依無",
    "X51n0823_010:0288a24": "第四無住處。是故說無。非無前三。又說下。次約不",
    "X51n0823_010:0288b01": "定答。初句牒問。依不下。釋成。謂不定性纔證有餘。",
    "X51n0823_010:0288b02": "迴心向大。不入無餘。是故說無。",
    "X51n0823_010:0288b03": "謂有二乘深樂圓寂(至)故復說彼與佛有異。",
    "X51n0823_010:0288b04": "謂有下。轉釋二種涅槃差別。上言不定性。但證有",
    "X51n0823_010:0288b05": "餘。一類定性。入無餘依。今文先釋有餘。二乘樂寂。",
    "X51n0823_010:0288b06": "脩生空觀。證生空理。滅煩惱障。證得有餘涅槃。彼",
    "X51n0823_010:0288b07": "能下。次釋無餘。煩惱因忘。異熟果盡。所依苦身既",
    "X51n0823_010:0288b08": "滅。有為觀智亦亡。身智雙泯。證得無餘涅槃。爾時",
    "X51n0823_010:0288b09": "下。伏問曰。身智都無。涅槃誰證。釋曰。入無餘時雖",
    "X51n0823_010:0288b10": "無身智。而由先時身智證得。故可假說彼有身智。",
    "X51n0823_010:0288b11": "此位下。對佛簡異。聲聞所證清淨寂滅。與佛無差。",
    "X51n0823_010:0288b12": "有體無用。與佛有異。",
    "X51n0823_010:0288b13": "諸所知障既不感生如何斷彼得無住處。",
    "X51n0823_010:0288b14": "諸所下。三問。料簡無住涅槃。此約敵對為問。煩惱",
    "X51n0823_010:0288b15": "與生死。乃因果對。生死與涅槃。乃染淨對。今所知",
    "X51n0823_010:0288b16": "障以望生死。因果不相主對。若無生死。亦無涅槃。",
    "X51n0823_010:0288b17": "則應染淨亦不相對。云何斷所知得無住處涅槃",
    "X51n0823_010:0288b18": "耶。此約涅槃名同問。",
    "X51n0823_010:0288b19": "彼能隱覆法空真如(至)令於二邊俱不住故。",
    "X51n0823_010:0288b20": "彼能下。答。所知雖不感生。然能障於法空真理。體",
    "X51n0823_010:0288b21": "既被障。不能起用利他。斷此所知。法空理顯。此理",
    "X51n0823_010:0288b22": "即是無住涅槃。非是滅生死所得之涅槃。此約涅",
    "X51n0823_010:0288b23": "槃義異答。煩惱隱覆人空真如。障斷理顯。沉空滯",
    "X51n0823_010:0288b24": "寂故。所知隱覆法空真如。障斷理顯。起用化他故。",
    "X51n0823_010:0288c01": "故此涅槃名同。義有異也。",
    "X51n0823_010:0288c02": "若所知障亦障涅槃如何斷彼不得擇滅。",
    "X51n0823_010:0288c03": "若所下。四問。躡前起問。所知若障無住涅槃。斷彼",
    "X51n0823_010:0288c04": "既證涅槃真如。亦應證得擇滅無為。此約真如與",
    "X51n0823_010:0288c05": "無為。名異體同為問。",
    "X51n0823_010:0288c06": "擇滅離縛彼非縛故。",
    "X51n0823_010:0288c07": "擇滅下。答。擇滅無為。是離煩惱障縛所顯。彼所知",
    "X51n0823_010:0288c08": "障既不感生。非同煩惱能縛有情住於生死。故斷",
    "X51n0823_010:0288c09": "彼時但證真如。不得擇滅。此約二障縛與非縛為",
    "X51n0823_010:0288c10": "答。",
    "X51n0823_010:0288c11": "既爾斷彼寧得涅槃。",
    "X51n0823_010:0288c12": "既爾下。五問。仍約二法理同問。既爾二字躡前。若",
    "X51n0823_010:0288c13": "所知障既非是縛。如何斷彼亦得無住涅槃。此約",
    "X51n0823_010:0288c14": "擇滅與涅槃二理既同。斷彼不得擇滅。亦應不得",
    "X51n0823_010:0288c15": "涅槃。",
    "X51n0823_010:0288c16": "非諸涅槃皆擇滅攝(至)即真如中二擇滅攝。",
    "X51n0823_010:0288c17": "非諸下。約二法義異答。初句直答。四種涅槃。有是",
    "X51n0823_010:0288c18": "擇滅。有非擇滅。非諸涅槃皆擇滅攝。不爾者若謂",
    "X51n0823_010:0288c19": "諸涅槃皆擇滅者。次舉性淨例答。是則四中初一",
    "X51n0823_010:0288c20": "性淨。不由擇滅。應非涅槃。能縛下。正判義異。煩惱",
    "X51n0823_010:0288c21": "是縛。擇滅離縛。故斷彼時證真擇滅。所知非縛。但",
    "X51n0823_010:0288c22": "障空理。故斷彼時不得擇滅。然斷下。正答。然斷所",
    "X51n0823_010:0288c23": "知法空理顯。說得無住涅槃。非此一句。結判義別。",
    "X51n0823_010:0288c24": "涅槃擇滅性各異故。故四下。約相攝結答。以四涅",
    "X51n0823_010:0289a01": "槃對六無為。性淨無住。即真如攝。非是擇滅所攝",
    "X51n0823_010:0289a02": "有餘無餘。即擇滅攝。故斷所知。不得釋滅。",
    "X51n0823_010:0289a03": "若唯斷縛得擇滅者不動等二四中誰攝。",
    "X51n0823_010:0289a04": "若唯下。六問。初句牒上離縛得擇滅。次句以相攝",
    "X51n0823_010:0289a05": "為問。意在答出擇滅唯究竟滅。不動無為。及想受",
    "X51n0823_010:0289a06": "滅無為。對餘四無為。誰所攝耶。餘四無為者。即擇",
    "X51n0823_010:0289a07": "滅。非擇滅。真如。虗空也。",
    "X51n0823_010:0289a08": "非擇滅攝說暫離故(至)有非擇滅非永滅故。",
    "X51n0823_010:0289a09": "非擇滅下。直答此二非擇滅攝。暫離者。四禪捨念",
    "X51n0823_010:0289a10": "清淨名不動。退沒還來散入諸趣故。滅受想定。入",
    "X51n0823_010:0289a11": "時暫離。出時還起故。擇滅下一句。承上非擇滅。對",
    "X51n0823_010:0289a12": "顯擇滅無為一滅永滅。又以此究竟滅。對顯暫離",
    "X51n0823_010:0289a13": "非擇滅攝。故此二句反覆相成之意也。有非下一",
    "X51n0823_010:0289a14": "句。轉釋上初句義有一分非擇滅。非是永滅。此不",
    "X51n0823_010:0289a15": "動等二既非永滅。故是非擇滅攝。意外別顯有一",
    "X51n0823_010:0289a16": "分非擇滅。是永滅者。此指所知非擇滅攝。是永滅",
    "X51n0823_010:0289a17": "故。",
    "X51n0823_010:0289a18": "或無住處亦擇滅攝(至)究竟滅者擇滅所攝。",
    "X51n0823_010:0289a19": "或無下。上明無住涅槃非擇滅攝者。以其非是滅",
    "X51n0823_010:0289a20": "縛得故。今言亦擇滅攝者。以由真智滅障得故。伏",
    "X51n0823_010:0289a21": "問。上明滅縛。可是擇滅。今言滅障。何亦擇滅。釋云。",
    "X51n0823_010:0289a22": "擇滅有二。一滅縛名擇滅。二滅障名擇滅。如文。故",
    "X51n0823_010:0289a23": "四下。約相攝結答。以四涅槃對六無為。性淨即真",
    "X51n0823_010:0289a24": "如。後三皆擇滅。不動下。結。以不動想受滅暫滅。對",
    "X51n0823_010:0289b01": "顯後三擇滅唯究竟滅。",
    "X51n0823_010:0289b02": "既所知障亦障涅槃如何但說是菩提障。",
    "X51n0823_010:0289b03": "既所下。七問。初句牒前所知既障涅槃。次句正難。",
    "X51n0823_010:0289b04": "如何聖教但說障菩提。不說障涅槃。",
    "X51n0823_010:0289b05": "說煩惱障但障涅槃(至)理實俱能通障二果。",
    "X51n0823_010:0289b06": "說煩下。舉例答。如文。理實通障。約用偏說。煩惱勝",
    "X51n0823_010:0289b07": "用。繫縛有情恒處生死。不能證涅槃故。所知勝用",
    "X51n0823_010:0289b08": "障覆所知理境。不能證菩提故。",
    "X51n0823_010:0289b09": "如是所說四涅槃中唯後三種名所顯得。",
    "X51n0823_010:0289b10": "如是下結。初一非所顯得者。以自性清淨。不由斷",
    "X51n0823_010:0289b11": "障顯故。故此唯結後三。名所顯得。",
    "X51n0823_010:0289b12": "二所生得謂大菩提(至)此即四智相應心品。",
    "X51n0823_010:0289b13": "二所下。次明所生得。初句標名。次句出體。菩提。此",
    "X51n0823_010:0289b14": "云覺。簡二乘中下。故名曰大。能斷惑盡。能證理徹",
    "X51n0823_010:0289b15": "故。此雖下。釋所生得義。伏問。無漏種子法爾而有。",
    "X51n0823_010:0289b16": "不從新生。何名得耶。釋此如文。結歸四智菩提。",
    "X51n0823_010:0289b17": "云何四智相應心品。",
    "X51n0823_010:0289b18": "云何下。總徵四智。言相應心品者。即淨八識。與自",
    "X51n0823_010:0289b19": "相應二十一法。和合共成一聚。名之曰品。品者。類",
    "X51n0823_010:0289b20": "也。下一一別釋。",
    "X51n0823_010:0289b21": "一大圓鏡智相應心品(至)如大圓鏡現眾色像。",
    "X51n0823_010:0289b22": "一大下。初句法喻標名。謂此下。釋義。離諸分別者",
    "X51n0823_010:0289b23": "謂此即無分別正智能所雙絕故。所緣一句。釋成",
    "X51n0823_010:0289b24": "如有漏識不可知執受處了。純者無雜。淨即無染。",
    "X51n0823_010:0289c01": "圓者滿義。現行功德。此為所依。種子功德。此為能",
    "X51n0823_010:0289c02": "持。此能現自受用身。實報土。能生後三智。如大圓",
    "X51n0823_010:0289c03": "鏡。現眾色像。",
    "X51n0823_010:0289c04": "二平等性智相應心品(至)一味相續窮未來際。",
    "X51n0823_010:0289c05": "二平下。初句標名。謂此下。釋義。因中執我。自他不",
    "X51n0823_010:0289c06": "等。今既離執。故皆平等。諸有情。即十地菩薩為現",
    "X51n0823_010:0289c07": "他受用身。實報莊嚴土。地地優劣有殊。影像亦有",
    "X51n0823_010:0289c08": "差別。果上仍為妙觀察智作俱有依。不住二邊名",
    "X51n0823_010:0289c09": "曰一味。",
    "X51n0823_010:0289c10": "三妙觀察智相應心品(至)令諸有情皆獲利樂。",
    "X51n0823_010:0289c11": "三妙下。初句標名。謂此下。釋義。攝論云。圓成實性",
    "X51n0823_010:0289c12": "為共相。依他起性為自相。智觀此故。六度道品為",
    "X51n0823_010:0289c13": "功德寶。智攝此故。神通十力。即作用差別。智現此",
    "X51n0823_010:0289c14": "故。隨機演法。名雨法雨。智說此故。",
    "X51n0823_010:0289c15": "四成所作智相應心品(至)成本願力所應作事。",
    "X51n0823_010:0289c16": "四成下。初句標名。謂此下。釋義。普現十法界身。三",
    "X51n0823_010:0289c17": "輪不思議化。成就本願所應作業。智能成此。名成",
    "X51n0823_010:0289c18": "所作智。",
    "X51n0823_010:0289c19": "如是四智相應心品(至)一切有為功德皆盡。",
    "X51n0823_010:0289c20": "如是下。結立智名。伏問。四智心品。每品各有二十",
    "X51n0823_010:0289c21": "二。能變所變等。云何但得智名。釋云。如是等二十",
    "X51n0823_010:0289c22": "二法者。謂五徧行。五別境。善十一。并所依識。能變。",
    "X51n0823_010:0289c23": "謂內二分。所變。謂相見分。與各各種子現行相應。",
    "X51n0823_010:0289c24": "此中智用偏增。故以智名顯之。故此下。正結。有為",
    "X51n0823_010:0290a01": "功德。即二十二法及神通十力等。",
    "X51n0823_010:0290a02": "此轉有漏八七六五識(至)故說轉八識而得此四智。",
    "X51n0823_010:0290a03": "此轉下。明轉依體。初句直明轉八成四。如次可知。",
    "X51n0823_010:0290a04": "智雖下。伏問曰。智即別境中慧。應言轉慧成智。何",
    "X51n0823_010:0290a05": "言轉識成智。若爾豈不轉王成所耶。釋云稱實轉",
    "X51n0823_010:0290a06": "王得王。轉所得所。由智隨識轉。識為主故。說轉識",
    "X51n0823_010:0290a07": "得。又轉強得強。有漏識強者。煩惱增故。境界勝故。",
    "X51n0823_010:0290a08": "無漏智強者。煩惱無故。境界空故。為勸有情。故說",
    "X51n0823_010:0290a09": "轉識得。",
    "X51n0823_010:0290a10": "大圓鏡智相應心品(至)持無漏種令不失故。",
    "X51n0823_010:0290a11": "大圓鏡下。明四智現起分位。初家謂大圓鏡智。無",
    "X51n0823_010:0290a12": "間道時即初現起。異熟中種俱時空故。異熟既捨。",
    "X51n0823_010:0290a13": "鏡智未起。便無能持淨種之識。次家謂解脫道時",
    "X51n0823_010:0290a14": "方得初起。異熟下。斥前無間捨種。猶未頓捨者。但",
    "X51n0823_010:0290a15": "捨所知障種。未捨有漏善及劣無漏種。此與無間",
    "X51n0823_010:0290a16": "道金剛智不相違故。非障下。明解脫方捨。此種但",
    "X51n0823_010:0290a17": "與圓滿佛果定相違故。金剛下。明無間道。若捨異",
    "X51n0823_010:0290a18": "熟則無所熏識。若無所熏。則無漏不增。彼時應即",
    "X51n0823_010:0290a19": "成佛。何用復起解脫道為。由斯下。結。",
    "X51n0823_010:0290a20": "平等性智相應心品(至)相依相續盡未來際。",
    "X51n0823_010:0290a21": "平等下。第七因中轉。以由第六入雙空觀。斷分別",
    "X51n0823_010:0290a22": "二執。見道初起。頌曰。單執末那居種位。平等性智",
    "X51n0823_010:0290a23": "不現前。雙執末那歸種位。平等性智方現前。後十",
    "X51n0823_010:0290a24": "地中俱生未斷。出觀入觀有時有漏無漏轉易。是",
    "X51n0823_010:0290b01": "故隱顯有間。十地後心與淨第八為俱有依。盡未",
    "X51n0823_010:0290b02": "來際相續無盡。",
    "X51n0823_010:0290b03": "妙觀察智相應心品(至)或無心時皆容現起。",
    "X51n0823_010:0290b04": "妙觀下此亦因中轉。生空智品通三乘。法空智品",
    "X51n0823_010:0290b05": "獨菩薩。若二乘生空見道位中亦得初起。後至無",
    "X51n0823_010:0290b06": "學。若漸悟菩薩。解行地終起。頓悟菩薩。從初見道。",
    "X51n0823_010:0290b07": "至上八地起。非有漏心。非字貫下。非無心時。無心",
    "X51n0823_010:0290b08": "謂滅盡定。意顯無漏心。有心時。方容現起。若菩薩",
    "X51n0823_010:0290b09": "法空見道位中方得初起。乃至十地後心。非有漏",
    "X51n0823_010:0290b10": "等者。非字貫下。有漏與智相違。生空不違法執。無",
    "X51n0823_010:0290b11": "心則無意識。故此三時皆不現起。意顯無漏心。法",
    "X51n0823_010:0290b12": "空智果。有心時。方容現起此明因中雖轉容有間",
    "X51n0823_010:0290b13": "斷。",
    "X51n0823_010:0290b14": "成所作智相應心品(至)而數間斷作意起故。",
    "X51n0823_010:0290b15": "成所下。有二師解。初師云。同六七識亦因中轉。脩",
    "X51n0823_010:0290b16": "道位中為第六識後得所引。亦得初起。次師云。成",
    "X51n0823_010:0290b17": "佛方起。以十下。明所依根非無漏。故非因中轉。不",
    "X51n0823_010:0290b18": "共者。眼根唯為眼識所依故。必俱者。是俱有依。根",
    "X51n0823_010:0290b19": "識同時故。同境者。根識同緣一境故。此三名異。俱",
    "X51n0823_010:0290b20": "屬五根。皆三依中俱有依攝。所依之根既是有漏。",
    "X51n0823_010:0290b21": "故不能發無漏識智。有漏根昧。無漏識明。不相符",
    "X51n0823_010:0290b22": "故。由斯下。結顯此智。成佛方起。數間斷者非如前",
    "X51n0823_010:0290b23": "二智相續而轉。",
    "X51n0823_010:0290b24": "此四種性雖皆本有(至)勿前佛德勝後佛故。",
    "X51n0823_010:0290c01": "此四下。伏問曰。此四智品皆從本有無漏種生。若",
    "X51n0823_010:0290c02": "起現行。應一切時均成無漏。云何得有前後因果",
    "X51n0823_010:0290c03": "轉依之不一耶。釋云。雖從種生。熏有勝劣。六七因",
    "X51n0823_010:0290c04": "位漸增。五八果上圓滿。又問。何以佛位不增不減",
    "X51n0823_010:0290c05": "釋云。但從種生。更不熏種。若更熏種。則前佛熏多",
    "X51n0823_010:0290c06": "則優。後佛熏少則劣。",
    "X51n0823_010:0290c07": "大圓鏡智相應心品(至)餘一分二准此應知。",
    "X51n0823_010:0290c08": "大圓下。明智緣用。大圓鏡智有二師解。初師云。但",
    "X51n0823_010:0290c09": "緣真如。二智之中唯是根本。行相下一句。釋成。無",
    "X51n0823_010:0290c10": "分別故。是根本智。次師云。亦緣俗諦。先引聖教。證",
    "X51n0823_010:0290c11": "成緣俗。如文。又此下。引理證成因中既緣三類境",
    "X51n0823_010:0290c12": "果上決定亦能緣之。頌曰。大圓無垢同時發。普照",
    "X51n0823_010:0290c13": "十方塵剎中。行緣微細說不可知。非無分別名不",
    "X51n0823_010:0290c14": "可知。如阿賴耶通緣真俗故。緣真下。判屬二智。根",
    "X51n0823_010:0290c15": "本緣真。後得緣俗。言後得者。謂根本證真之後而",
    "X51n0823_010:0290c16": "得故。例餘平等妙觀。體一分二。准此應知。",
    "X51n0823_010:0290c17": "平等性智相應心品(至)二智所攝於理無違。",
    "X51n0823_010:0290c18": "平等下。有三師解。初師云。但緣俗諦。緣淨第八故。",
    "X51n0823_010:0290c19": "例如染位緣藏識故。次師云。但緣真如。緣平等性",
    "X51n0823_010:0290c20": "故。等三師云。徧緣真俗。引經證緣真。引論證緣俗。",
    "X51n0823_010:0290c21": "隨他示現佛影像故。頌曰。如來現起他受用。十地",
    "X51n0823_010:0290c22": "菩薩所被機。由斯下。結緣真俗。根本緣真。後得緣",
    "X51n0823_010:0290c23": "俗。",
    "X51n0823_010:0290c24": "妙觀察智相應心品(至)皆無障礙二智所攝。",
    "X51n0823_010:0291a01": "妙觀下。通緣真俗。二智所攝。緣自相。即依他起。緣",
    "X51n0823_010:0291a02": "共相。即圓成實。緣一切法。謂普照大千皆無障礙。",
    "X51n0823_010:0291a03": "頌曰。遠行地後純無漏。觀察圓明照大千。",
    "X51n0823_010:0291a04": "成所作智相應心品(至)起化業故後得智攝。",
    "X51n0823_010:0291a05": "成所下。有二師解。初師云。但緣五現境。引論如文。",
    "X51n0823_010:0291a06": "次師云。亦能徧緣。非局五境。能緣三世。非局現境",
    "X51n0823_010:0291a07": "引經證成能作三業化。頌曰。圓明初發成無漏。三",
    "X51n0823_010:0291a08": "類分身息苦輪。然此下。通前引論。皆如文。隨作下。",
    "X51n0823_010:0291a09": "釋唯後得。隨作意生者。隨妙觀察智作意引生。故",
    "X51n0823_010:0291a10": "唯後得。前三依心根故。二智所攝。後一依色根故。",
    "X51n0823_010:0291a11": "唯後得攝。",
    "X51n0823_010:0291a12": "此四心品雖皆遍能(至)破諸疑網利樂有情。",
    "X51n0823_010:0291a13": "此四下。總申用異。先總標。謂鏡下。分釋。皆如文。四",
    "X51n0823_010:0291a14": "智所現。總不出真應二身。皆有集藏之義。真集一",
    "X51n0823_010:0291a15": "切智慧藏於一心。應集一切神通。藏於一色。色心",
    "X51n0823_010:0291a16": "不二。通慧一如。唯色唯心。斯之謂也。此約圓義釋。",
    "X51n0823_010:0291a17": "前三教不爾。",
    "X51n0823_010:0291a18": "如是等門差別多種。",
    "X51n0823_010:0291a19": "如是下。結示。差別多種者。初約體用明。體則轉八",
    "X51n0823_010:0291a20": "七六五識而得。用則能現三身四土。次約四智現",
    "X51n0823_010:0291a21": "起分位。六七因中轉。五八果上圓。後約所緣境界。",
    "X51n0823_010:0291a22": "該真該俗。根本後得智有差別。故云多種。",
    "X51n0823_010:0291a23": "此四心品名所生得(至)及前涅槃名所轉得。",
    "X51n0823_010:0291a24": "此四下。先結四智名菩提。次總結菩提涅槃名所",
    "X51n0823_010:0291b01": "轉得。",
    "X51n0823_010:0291b02": "雖轉依義總有四種(至)非已證得因位攝故。",
    "X51n0823_010:0291b03": "雖轉下。簡判。先約頌簡。雖轉依義總有四種。而今",
    "X51n0823_010:0291b04": "轉依果中但取第四所轉得。不取前三。何也。初一",
    "X51n0823_010:0291b05": "是能轉道。第二是所轉依。第三是所轉捨。俱非所",
    "X51n0823_010:0291b06": "證得。頌中既說證得轉依之言。是故但取後一。不",
    "X51n0823_010:0291b07": "取前三。此脩下。約位簡。此脩習位四轉依中唯取",
    "X51n0823_010:0291b08": "前三。不取後一。何也。非已下。出簡果從因意。後一",
    "X51n0823_010:0291b09": "屬果。前三在因。脩習位既在因。是故唯取前三。不",
    "X51n0823_010:0291b10": "取後一。",
    "X51n0823_010:0291b11": "後究竟位其相云何。",
    "X51n0823_010:0291b12": "後究下。大章究竟位。先徵問起。",
    "X51n0823_010:0291b13": "頌曰此即無漏界(至)安樂解脫身大牟尼名法。",
    "X51n0823_010:0291b14": "頌曰下。舉頌答。",
    "X51n0823_010:0291b15": "論曰前脩習位所得轉依(至)世出世間利樂事故。",
    "X51n0823_010:0291b16": "論曰下。解釋。釋頌初一句。初二句指前顯後。總答",
    "X51n0823_010:0291b17": "徵問。此謂下二句。總釋頌相。菩提涅槃二轉依果。",
    "X51n0823_010:0291b18": "無漏界攝。諸漏下。轉釋先釋無漏。諸漏永盡者。二",
    "X51n0823_010:0291b19": "障名漏。此即離相應縛義。非漏隨增者。此即顯離",
    "X51n0823_010:0291b20": "所緣縛義。性淨。簡異二乘無學。有所知障。不純淨",
    "X51n0823_010:0291b21": "故。圓明簡彼十地菩薩。未圓滿故。具此諸義。故名",
    "X51n0823_010:0291b22": "無漏。界是下。釋界字。一者含藏功德。二者能生善",
    "X51n0823_010:0291b23": "利。五乘。謂人天聲聞緣覺菩薩也。",
    "X51n0823_010:0291b24": "清淨法界可唯漏攝四智心品如何唯無漏。",
    "X51n0823_010:0291c01": "清淨下。通妨。問曰。清淨法界謂涅槃。有佛無佛。性",
    "X51n0823_010:0291c02": "相常然。是無為故。可唯無漏。四智心品。斷惑證理",
    "X51n0823_010:0291c03": "屬有為故。又六七二智因中間轉。雜有漏故。如何",
    "X51n0823_010:0291c04": "唯是無漏。",
    "X51n0823_010:0291c05": "道諦攝故唯無漏攝(至)而實無漏道諦所攝。",
    "X51n0823_010:0291c06": "道諦下。答。初二句標答。苦集屬有漏。道滅屬無漏。",
    "X51n0823_010:0291c07": "謂佛下。釋成。佛功德者。謂四智也。身土等。智所現",
    "X51n0823_010:0291c08": "也。雖有下。伏問曰。成所作智隨類示現生死身。此",
    "X51n0823_010:0291c09": "即苦諦。業煩惱等。此即集諦。俱屬有漏。云何皆言",
    "X51n0823_010:0291c10": "是無漏耶。釋云。同事攝化。法門示現。道諦所攝。而",
    "X51n0823_010:0291c11": "實無漏。",
    "X51n0823_010:0291c12": "集論等說十五界等(至)五根五識五外界等。",
    "X51n0823_010:0291c13": "集論下。躡前無漏以集論難問。若佛功德身土皆",
    "X51n0823_010:0291c14": "唯無漏。如何論說十八界中除後三界。餘十五界",
    "X51n0823_010:0291c15": "唯是有漏。若屬有漏。豈如來無五根五識五塵耶。",
    "X51n0823_010:0291c16": "有義如來功德身土(至)故與彼說理不相違。",
    "X51n0823_010:0291c17": "有義下。有三師釋。初家約深妙理釋。非界處攝。集",
    "X51n0823_010:0291c18": "論三科是思議境。今此功德是深妙理。是故彼此",
    "X51n0823_010:0291c19": "無違。",
    "X51n0823_010:0291c20": "有義如來五根五境(至)論說五識性散亂故。",
    "X51n0823_010:0291c21": "有義下。次家約法界釋。非界處攝。非集論所說根",
    "X51n0823_010:0291c22": "境。是故彼此無違。非佛下。伏問曰。如來五塵可言",
    "X51n0823_010:0291c23": "法界攝。非佛有情。緣聲光等。必藉如來法界五塵",
    "X51n0823_010:0291c24": "為質。變相而緣。此所變相既屬五塵。所託之質寧",
    "X51n0823_010:0292a01": "非五塵所攝耶。釋曰。有情五識雖託此變。麤細有",
    "X51n0823_010:0292a02": "異故。而所變相麤。可言五境攝。所託法界質細。非",
    "X51n0823_010:0292a03": "五境攝。如來下。明如來五識非識界攝。次二句引",
    "X51n0823_010:0292a04": "教釋成。定散有異故。如來心恒定。有情識常散。",
    "X51n0823_010:0292a05": "成所作智何識相應(至)是故於此不應為難。",
    "X51n0823_010:0292a06": "成所下。料簡成所作智。由上言如來五識非五識",
    "X51n0823_010:0292a07": "攝。今問云。既非五識。成所作智何識相應。第六下。",
    "X51n0823_010:0292a08": "答第六相應。由前云隨妙觀察智作意引生故。與",
    "X51n0823_010:0292a09": "觀下。又問。成智觀智若俱依第六。二性有何差別。",
    "X51n0823_010:0292a10": "彼觀下。釋差別。如文。又問。二智同依一識。應不並",
    "X51n0823_010:0292a11": "生。如一類眼識二不俱起。智亦應然。許不下。答。初",
    "X51n0823_010:0292a12": "約不並答。次約用分答。或與下。又一釋。第七相應。",
    "X51n0823_010:0292a13": "依根緣境是平等智作用。由前云徧緣俗故。示現",
    "X51n0823_010:0292a14": "無邊佛影像故。伏問。成所作智依根緣境。今平等",
    "X51n0823_010:0292a15": "智亦言依根緣境。二智有何別耶。謂淨下。釋二智",
    "X51n0823_010:0292a16": "差別。緣境雖同。現身土有別。如文。豈不下。離問。前",
    "X51n0823_010:0292a17": "云轉五識成成所作智。豈不此品五識所攝。非轉",
    "X51n0823_010:0292a18": "下。答。非轉五識得。智體即五識。如轉下。舉例釋。是",
    "X51n0823_010:0292a19": "故下。結責。智由慧轉。五識無慧。六七有慧故。今問",
    "X51n0823_010:0292a20": "出六七相應。非轉五得。此約因中無慧言也。若至",
    "X51n0823_010:0292a21": "果上。各各具有二十二法。",
    "X51n0823_010:0292a22": "有義如來功德身土(至)彼三皆通有漏無漏。",
    "X51n0823_010:0292a23": "有義下。第三家釋。約無漏界攝。如來功德身土。如",
    "X51n0823_010:0292a24": "應攝在蘊處界中。如應者。智即識攝。身即根攝。土",
    "X51n0823_010:0292b01": "即塵攝。彼三皆通漏無漏故。餘所成者通漏無漏。",
    "X51n0823_010:0292b02": "佛所成者。純無漏故。",
    "X51n0823_010:0292b03": "集論等說十五界等(至)而非二乘所知境攝。",
    "X51n0823_010:0292b04": "集論下。通集論。初句牒前難家引論。彼依下。會通",
    "X51n0823_010:0292b05": "論意。二乘境既麤淺。能緣根識亦麤淺。故唯有漏",
    "X51n0823_010:0292b06": "不依如來無漏法說。故云非說一切。謂餘下。轉釋。",
    "X51n0823_010:0292b07": "餘者。謂二乘已下成就。後三通漏無漏。十五唯有",
    "X51n0823_010:0292b08": "漏。如來皆無漏。",
    "X51n0823_010:0292b09": "然餘處說佛功德等(至)善常安樂解脫身等。",
    "X51n0823_010:0292b10": "然餘下。會通餘處。即前初家所說。非界處等法門",
    "X51n0823_010:0292b11": "所攝者。此顯功德是無漏界。非二乘劣智所知。所",
    "X51n0823_010:0292b12": "以者何下。徵釋是界攝。功德身土皆屬有為。聖說",
    "X51n0823_010:0292b13": "有為一切法皆蘊處界攝。而又言非界等者。應是",
    "X51n0823_010:0292b14": "第十九界。第十三處。第六蘊等所攝。聖所不許。十",
    "X51n0823_010:0292b15": "九等故。既無十九等。顯是無漏界攝。若絕下。復斥",
    "X51n0823_010:0292b16": "初家。初句牒前。亦不下。以本頌斥。",
    "X51n0823_010:0292b17": "又處處說轉無常蘊(至)故言非者是密意說。",
    "X51n0823_010:0292b18": "又處下。復引他處通斥二家。常蘊常界即無漏蘊",
    "X51n0823_010:0292b19": "界。寧非蘊界所攝。",
    "X51n0823_010:0292b20": "又說五識性散亂者(至)皆悉具足而純無漏。",
    "X51n0823_010:0292b21": "又說下。斥次家引論。如文。故佛下。結示。由前難家。",
    "X51n0823_010:0292b22": "以有漏難無蘊界等。此直約事難。次二解家直以",
    "X51n0823_010:0292b23": "理釋。故言非界等所攝。今約即理之事。以成無漏",
    "X51n0823_010:0292b24": "界等所攝。",
    "X51n0823_010:0292c01": "此轉依果又不思議(至)非諸世間喻所喻故。",
    "X51n0823_010:0292c02": "此轉下。釋第二句。初句牒頌不思議三字。次三句",
    "X51n0823_010:0292c03": "釋義。初句總明不思議。次二句別明。忘言默證故",
    "X51n0823_010:0292c04": "非思。喻所不喻故非議。",
    "X51n0823_010:0292c05": "此又是善白法性故(至)違不善故俱說為善。",
    "X51n0823_010:0292c06": "此又下。初句牒頌善字。白法性者。總釋善相離染",
    "X51n0823_010:0292c07": "黑故。清淨下。別釋。清淨法界遠離生滅。解脫諸苦。",
    "X51n0823_010:0292c08": "故曰安隱。四智心品現身現土。觀機說法。故曰巧",
    "X51n0823_010:0292c09": "便。二種下。結善相。",
    "X51n0823_010:0292c10": "論說處等不唯無記如來豈無五根三境。",
    "X51n0823_010:0292c11": "論說下躡前是善以瑜伽難問。論說處等不唯無",
    "X51n0823_010:0292c12": "記。通三性故。上言此又是善豈如來身無五根及",
    "X51n0823_010:0292c13": "香味觸耶。不言色聲者。許通三性故。",
    "X51n0823_010:0292c14": "此中三釋廣說如前(至)善種所生無漏善攝。",
    "X51n0823_010:0292c15": "此中下。答。初句指前三家。論說處等通三性者依",
    "X51n0823_010:0292c16": "餘所成說。非佛所成。一切下。別釋如來身土唯善。",
    "X51n0823_010:0292c17": "如文。佛識下。伏問曰。佛身土等雖皆是善。應機所",
    "X51n0823_010:0292c18": "變有漏不善無記相等。豈亦善耶。釋此如文。",
    "X51n0823_010:0292c19": "此又是常無盡期故(至)窮未來際無斷無盡。",
    "X51n0823_010:0292c20": "此又下牒頌常字。無盡期者總釋常義。清淨下。別",
    "X51n0823_010:0292c21": "釋。如文。所依者。智依理故。假說為常。非自性常。從",
    "X51n0823_010:0292c22": "因下。轉釋非自性常。然四下。約化機無盡說常。",
    "X51n0823_010:0292c23": "此又安樂無逼惱故(至)勝法故恒名解脫身。",
    "X51n0823_010:0292c24": "此又下牒頌第三句初安樂二字。無逼惱者。總釋",
    "X51n0823_010:0293a01": "安樂義。清淨下。別釋。體害者所知障能障理故。是",
    "X51n0823_010:0293a02": "體上害。此二下。結釋二性皆無逼惱。自安安他。俱",
    "X51n0823_010:0293a03": "名安樂。二乘下。釋。解脫身。唯離煩惱不斷所知。螢",
    "X51n0823_010:0293a04": "光獨照。但得自利。無殊勝法者。無法身本。不能起",
    "X51n0823_010:0293a05": "用。不能利他。恒名孤調解脫。非大涅槃。",
    "X51n0823_010:0293a06": "大覺世尊成就無上(至)二轉依果皆此攝故。",
    "X51n0823_010:0293a07": "大覺下。釋頌第四句。先略釋頌文。如文。梵語牟尼",
    "X51n0823_010:0293a08": "此云寂默。無量下。轉釋。先法。次身。無量功德等莊",
    "X51n0823_010:0293a09": "嚴者。一切種智為頭。第一義諦為髻。八萬四千陀",
    "X51n0823_010:0293a10": "羅尼為髮。權實二智為眼。無漏為鼻。四十不共法",
    "X51n0823_010:0293a11": "為齒。四無礙辯為舌。十力為手。如來藏為腹。大慈",
    "X51n0823_010:0293a12": "大悲為心。三三昧為腰。福慧二嚴為足。身者。體義。",
    "X51n0823_010:0293a13": "依義。聚義。清淨法界為體。四智菩提所依。萬善功",
    "X51n0823_010:0293a14": "德聚集。故此下。結。",
    "X51n0823_010:0293a15": "如是法身有三相別。",
    "X51n0823_010:0293a16": "如是下。廣解法身有六段。初正釋三身。次五法攝",
    "X51n0823_010:0293a17": "三身。三三身德別。四自他利殊。五所依之土。六身",
    "X51n0823_010:0293a18": "土合明。一佛而有三身者。此有三義。一體用。智與",
    "X51n0823_010:0293a19": "理冥。能起大用。自報上冥法性體。謂之真身。他報",
    "X51n0823_010:0293a20": "下赴機緣用。謂之應身。二權實。權謂權暫。實謂實",
    "X51n0823_010:0293a21": "錄以施權故。從勝起劣。三佛離明。以顯實故。從劣",
    "X51n0823_010:0293a22": "歸勝。秪是一身。三理事。佛本無身。隨順世間而論",
    "X51n0823_010:0293a23": "三身。仰觀至理。本實無形。俯隨物機。迹垂化事。頌",
    "X51n0823_010:0293a24": "云。自性法受用。變化差別轉。文中先總標。下別釋。",
    "X51n0823_010:0293b01": "一自性身謂諸如來(至)大功德法所依止故。",
    "X51n0823_010:0293b02": "一自下。初正釋三身。初句標名。謂諸下一句。出體。",
    "X51n0823_010:0293b03": "受用等一句。此以能依顯所依勝也。離相下。釋義。",
    "X51n0823_010:0293b04": "湛湛絕慮。寂寂名斷。能為色相作所依止。凡所有",
    "X51n0823_010:0293b05": "相。皆是虗妄。即此自性亦名法身。次句以依止義",
    "X51n0823_010:0293b06": "釋。軌持為法。諸佛軌之而得成佛。功德依止名身。",
    "X51n0823_010:0293b07": "前二轉依果名法身者。乃約複明。此真淨法界名",
    "X51n0823_010:0293b08": "法身者。乃約單顯。今法身中有三相別者。此則約",
    "X51n0823_010:0293b09": "開。前二轉依果名法身者。此則約合。雖有單複開",
    "X51n0823_010:0293b10": "合不同。此之三身非縱非橫。不並不別。文雖屬別",
    "X51n0823_010:0293b11": "義合通圓。以法身中具三相故。",
    "X51n0823_010:0293b12": "二受用身此有二種(至)合此二種名受用身。",
    "X51n0823_010:0293b13": "二受下。初句標總名。次句列二。一自受用。恒自受",
    "X51n0823_010:0293b14": "用大乘法樂故。謂諸下。釋義。真實功德。即四智菩",
    "X51n0823_010:0293b15": "提。極圓淨常徧色身。即無漏五蘊。智與理冥故。慧",
    "X51n0823_010:0293b16": "光照無量。久脩業所得。名為自受用報。身者。依止。",
    "X51n0823_010:0293b17": "相續義。有為功德所依止故。相續湛然。盡未來際",
    "X51n0823_010:0293b18": "故。二他受用。令他受用大乘法樂故。微妙功德身。",
    "X51n0823_010:0293b19": "即尊特勝應身。純淨土。即實報莊嚴土。此之身土。",
    "X51n0823_010:0293b20": "為十地菩薩。示現。如來現起他受用。十地菩薩所",
    "X51n0823_010:0293b21": "被機。此即平等智之所示現。合此二種。名受用身。",
    "X51n0823_010:0293b22": "三變化身謂諸如來(至)令各獲得諸利樂事。",
    "X51n0823_010:0293b23": "三變下。初句標名。謂諸下。釋義。隨類化者。有三。一",
    "X51n0823_010:0293b24": "大化。現千丈身。王大千界。被地前機。二小化。現丈",
    "X51n0823_010:0293c01": "六身。王一四天下。被二乘凡夫。三隨類化。猿中現",
    "X51n0823_010:0293c02": "遠。鹿中現鹿等。淨穢土者。或折或攝。變淨變穢。此",
    "X51n0823_010:0293c03": "被三賢二乘凡夫等。所言化身者。與應身有異。觀",
    "X51n0823_010:0293c04": "音疏云。變化者。歘然而有。歘然而無。葢是暫時益",
    "X51n0823_010:0293c05": "物相也。應則應答。同物始終。如極樂人民壽不可",
    "X51n0823_010:0293c06": "數。佛同無量。此土壽促。佛同八十。有降生日。有入",
    "X51n0823_010:0293c07": "滅時。即八相佛也。此中言隨類化者。通應通化。若",
    "X51n0823_010:0293c08": "應人天。此化屬應。若應餘趣。此應屬化。",
    "X51n0823_010:0293c09": "以五法性攝三身者(至)故知三身皆有實智。",
    "X51n0823_010:0293c10": "以五下。二明五法攝三身。有二解。初釋清淨法界。",
    "X51n0823_010:0293c11": "大圓鏡智。攝自性身。次引經證真如攝法身。引論",
    "X51n0823_010:0293c12": "證鏡智攝自性身。真如即法界。法身即自性。名異",
    "X51n0823_010:0293c13": "體同耳。圓鏡下一句。轉釋上句。會通轉阿賴耶即",
    "X51n0823_010:0293c14": "圓鏡智故。中二平等觀察攝受用身。次引論證平",
    "X51n0823_010:0293c15": "等智現身。觀察智說法。轉諸轉識得受用者。此句",
    "X51n0823_010:0293c16": "通證二智攝受用。後一成事智攝變化身。次引論",
    "X51n0823_010:0293c17": "證成。又智下一句。通明四智具攝三身。故知下一",
    "X51n0823_010:0293c18": "句。結三身皆有實智。",
    "X51n0823_010:0293c19": "有義初一攝自性身(至)無相無為非色心故。",
    "X51n0823_010:0293c20": "有義下。次釋。清淨法界攝自性身。此釋簡去鏡智",
    "X51n0823_010:0293c21": "者。以鏡智品非本性常故。有生滅故。生因之所生",
    "X51n0823_010:0293c22": "故。是有相有為。色心法故。自性反是。故不相攝。",
    "X51n0823_010:0293c23": "然說轉去藏識得者(至)不可說為色心等物。",
    "X51n0823_010:0293c24": "然說下。通前初家引論。初句牒前引論。然初家說",
    "X51n0823_010:0294a01": "轉藏識得自性者。謂由下。正通論意。由轉藏識中",
    "X51n0823_010:0294a02": "二障種子顯法性身。不可謂鏡智亦攝自性身。智",
    "X51n0823_010:0294a03": "殊下。通後句。問。既云鏡智不攝自性。云何言智殊",
    "X51n0823_010:0294a04": "勝具攝三身耶。釋云。謂法身是彼四智之依止。是",
    "X51n0823_010:0294a05": "彼四智之實性。故言具攝三身。理實鏡智不攝法",
    "X51n0823_010:0294a06": "身。唯攝自受用身故。自性下。出鏡智不攝法身之",
    "X51n0823_010:0294a07": "所以。問。前云自性身中具無邊際真常功德。豈非",
    "X51n0823_010:0294a08": "法身中有智。何謂鏡智不攝法身。釋云。自性身中",
    "X51n0823_010:0294a09": "雖有功德。而無為故。非色心故。是故不攝。",
    "X51n0823_010:0294a10": "四智品中真實功德(至)種種身相攝變化身。",
    "X51n0823_010:0294a11": "四智下。明智攝後二身。謂通以四智。及鏡智所起",
    "X51n0823_010:0294a12": "色身。攝自受用。平等攝他受用。成事攝變化。",
    "X51n0823_010:0294a13": "說圓鏡智是受用佛(至)實有色心皆受用攝。",
    "X51n0823_010:0294a14": "說圓下。引證。初句引證鏡智是自受用。次句引證",
    "X51n0823_010:0294a15": "平等是他受用。雖轉下。通妨。伏問曰。此言轉藏識",
    "X51n0823_010:0294a16": "成鏡智。亦得自受用。何故前云轉第八顯法身。不",
    "X51n0823_010:0294a17": "言得自受用者。何也。釋云。此雖言轉藏識亦得受",
    "X51n0823_010:0294a18": "用。前文但言轉藏識顯法身。不說得受用者。是文",
    "X51n0823_010:0294a19": "略耳。應知轉藏識有二義。一者轉去藏識中二障",
    "X51n0823_010:0294a20": "種子顯法身。二者轉染藏識成鏡智得受用。前文",
    "X51n0823_010:0294a21": "但說顯法身於轉染成淨得受用一義略不說之。",
    "X51n0823_010:0294a22": "又說下。以理推之鏡智唯應攝受用。不攝法身。先",
    "X51n0823_010:0294a23": "舉法身中無生無滅等相為例。鏡智反此。若非受",
    "X51n0823_010:0294a24": "用。攝屬何身。又受下。通明自受用攝四智。有為實",
    "X51n0823_010:0294b01": "德。即四智也。故四下。結。",
    "X51n0823_010:0294b02": "又他受用及變化身(至)故此二智自受用攝。",
    "X51n0823_010:0294b03": "又他下。斥初家三身皆有實智。初文直斥二身非",
    "X51n0823_010:0294b04": "智為體。雖說下。通論意。問。聖說化身智殊勝攝。今",
    "X51n0823_010:0294b05": "何言非智。釋云。論中雖說智殊勝攝化身者。似智",
    "X51n0823_010:0294b06": "顯現故。或依智起故。假說智名。體實非智。又問。聖",
    "X51n0823_010:0294b07": "說二身即是二智所現。今何言體非實智。但說下",
    "X51n0823_010:0294b08": "釋義如文。故此下一句。結。二智既非二身。故知即",
    "X51n0823_010:0294b09": "是自受用攝。應知自性身。如鏡面。自受用身。如鏡",
    "X51n0823_010:0294b10": "光。他受用及變化身。如所現像。光與面不一不異。",
    "X51n0823_010:0294b11": "無面不顯光。無光不顯面。此喻智理相冥。不二而",
    "X51n0823_010:0294b12": "二。二而不二。不可施設離異。後二身如所現像。像",
    "X51n0823_010:0294b13": "雖依面光而現。雖離面光無像可得。不妨像終非",
    "X51n0823_010:0294b14": "面光。不可施設令同。故此二身。但可云智所現。非",
    "X51n0823_010:0294b15": "以智為體也。",
    "X51n0823_010:0294b16": "然變化身及他受用(至)無根等用故不說有。",
    "X51n0823_010:0294b17": "然變下。通妨。問曰。若後二身非智為體。如土木偶。",
    "X51n0823_010:0294b18": "何能說法化利有情耶。釋此如文。無上下。又問。身",
    "X51n0823_010:0294b19": "等有質。可能化現。心等無形。豈能化現。釋此如文。",
    "X51n0823_010:0294b20": "若不下。反顯能現。若謂如來不能現無形質心心",
    "X51n0823_010:0294b21": "所法者。如來久已斷貪嗔等云何又能示現有三",
    "X51n0823_010:0294b22": "毒。聲聞旁生知如來心者。此是化現心。而非實心。",
    "X51n0823_010:0294b23": "如來實心。等覺菩薩如稻蔴竹葦。尚不知故。如佛",
    "X51n0823_010:0294b24": "一時深擯眾僧。還念欲取。梵王悉知。又於一時念",
    "X51n0823_010:0294c01": "欲為王如法化世。魔王即知。而來勸請。如佛將泥",
    "X51n0823_010:0294c02": "洹時。阿那律陀知佛次第所入諸禪三昧。由此下。",
    "X51n0823_010:0294c03": "引證隨類化身皆令有心。涅槃經說。人天百萬設",
    "X51n0823_010:0294c04": "最後供。唯純陀供是佛親受。餘悉化佛。皆似有心。",
    "X51n0823_010:0294c05": "令彼人天各各自謂佛受我供。成所作智化作三",
    "X51n0823_010:0294c06": "業。意即心也。又依他實心為質變相分心現故。雖",
    "X51n0823_010:0294c07": "說下。伏問曰。聖說變化之者。無有根心。今何言能",
    "X51n0823_010:0294c08": "變根心等。釋云。化人無根心者。約餘二乘外道等",
    "X51n0823_010:0294c09": "所化說也。又聖說無根心者。約根無生識用。心等",
    "X51n0823_010:0294c10": "無實染善用。故不說有。非不化現也。",
    "X51n0823_010:0294c11": "如是三身雖皆具足(至)利樂他用化相功德。",
    "X51n0823_010:0294c12": "如是下。三明三身德別。初句總標三身德異。謂自",
    "X51n0823_010:0294c13": "下。別釋。自性身。唯有常樂我淨。離諸雜染。即淨義。",
    "X51n0823_010:0294c14": "眾善所依。即我義。無為功德。即常義。無色心等。即",
    "X51n0823_010:0294c15": "樂義。自受用身。具妙色心等。真實功德。即四智。後",
    "X51n0823_010:0294c16": "二身。具似色心等者。似智顯現。不以智為體故。",
    "X51n0823_010:0294c17": "又自性身正自利攝(至)唯屬利他為他現故。",
    "X51n0823_010:0294c18": "又自下。四明自他利殊。自性身為增上緣者。謂真",
    "X51n0823_010:0294c19": "如徧在一切眾生身中以為內熏。故兼利他。自受",
    "X51n0823_010:0294c20": "用身唯自利者。智冥理故。後二身唯利他者。應機",
    "X51n0823_010:0294c21": "現故。",
    "X51n0823_010:0294c22": "又自性身依法性土(至)譬如虗空徧一切處。",
    "X51n0823_010:0294c23": "又自下。五明所依土。初句標自性身依法性土。雖",
    "X51n0823_010:0294c24": "此下。釋。問曰。身即法界。土即常寂光。其體不二。何",
    "X51n0823_010:0295a01": "分身土。釋云。雖無差別。不分而分。佛是相義。二身",
    "X51n0823_010:0295a02": "自體故。四智功德所依故。眾德聚集故。法是性義。",
    "X51n0823_010:0295a03": "能持自性故。功德自性故。諸法自性故。隨事無邊",
    "X51n0823_010:0295a04": "者。以變化等三身三土事既無邊。與之為性。豈有",
    "X51n0823_010:0295a05": "邊耶。立量云。法性身土是有法。其量無邊宗。俱非",
    "X51n0823_010:0295a06": "色攝故因。喻如虗空。",
    "X51n0823_010:0295a07": "自受用身還依自土(至)亦可說言徧一切處。",
    "X51n0823_010:0295a08": "自受下。初句標。自土。即無漏色蘊。情為能依。屬報",
    "X51n0823_010:0295a09": "身。器為所依。屬報土。此實報土。謂圓下。釋。謂無垢",
    "X51n0823_010:0295a10": "識由昔所熏自利無漏淨土種子成熟。從初成佛",
    "X51n0823_010:0295a11": "變為純淨佛土。周圓無際。如淨下。例身根相好。如",
    "X51n0823_010:0295a12": "淨土量。一一無邊。根根塵塵徧周沙界。功德下。釋",
    "X51n0823_010:0295a13": "妨問曰。自受用身體即智慧。非是色法。如何可約",
    "X51n0823_010:0295a14": "形量而言周圓無量耶。釋云。智慧雖不可說形量。",
    "X51n0823_010:0295a15": "而依所證理及所依身。亦可言偏一切。",
    "X51n0823_010:0295a16": "他受用身亦依自土(至)能依身量亦無定限。",
    "X51n0823_010:0295a17": "他受下。初句標。自土。謂實報莊嚴土。然唯淨土。謂",
    "X51n0823_010:0295a18": "平下。釋。謂平等智由利他無漏淨土種子成熟。隨",
    "X51n0823_010:0295a19": "十地菩薩所宜。變為淨土。大小勝劣前後改轉者。",
    "X51n0823_010:0295a20": "地地相望。傳傳勝劣不同故。能依下。以土例身亦",
    "X51n0823_010:0295a21": "無定限。一月不降。百水不升。而隨河長短。任器方",
    "X51n0823_010:0295a22": "圓。無前無後。一時普現。此是不思議。妙應也。",
    "X51n0823_010:0295a23": "若變化身依變化土(至)能依身量亦無定限。",
    "X51n0823_010:0295a24": "若變下。初句標。變化土。謂方便同居二土。謂成下。",
    "X51n0823_010:0295b01": "釋。謂成事智。由利他無漏淨穢佛土種子成熟。隨",
    "X51n0823_010:0295b02": "未登地有情所宜。化為佛土。大凡小聖機器不同。",
    "X51n0823_010:0295b03": "各隨業力。所見亦異。淨穢小大前後改轉者。攝折",
    "X51n0823_010:0295b04": "不同。故有淨穢。隨機勝劣。故有小大。無漏言穢者。",
    "X51n0823_010:0295b05": "示機見穢。佛唯無漏。如經云。大火所燒時。我此土",
    "X51n0823_010:0295b06": "安隱。即此意也。能依下。以土例身。亦無定限。後二",
    "X51n0823_010:0295b07": "身應三土。皆云前後改轉者。橫論四教。竪則三土。",
    "X51n0823_010:0295b08": "同居四教。方便二教。實報一圓。赴機有異故。大略",
    "X51n0823_010:0295b09": "而分。頓部根利。漸教根鈍。若委論者。頓中別鈍圓",
    "X51n0823_010:0295b10": "利。漸中圓利三鈍。亦可四教傳傳論利鈍。所說之",
    "X51n0823_010:0295b11": "法隨機興廢。若機若應。節節改轉。不可文備。宜准",
    "X51n0823_010:0295b12": "教思。",
    "X51n0823_010:0295b13": "自性身土一切如來(至)一佛能益一切生故。",
    "X51n0823_010:0295b14": "自性下。六身土合明。自性身土。體即真如。自他身",
    "X51n0823_010:0295b15": "土皆無差別。自受用身土。雖諸佛各變。如眾燈之",
    "X51n0823_010:0295b16": "明。彼此不相障礙。餘二身土。隨所化有情有共不",
    "X51n0823_010:0295b17": "共。所化共者。言佛各變者。清涼釋云。如今釋迦化",
    "X51n0823_010:0295b18": "身。若一類眾生。若與阿閦等諸佛皆有緣。應受其",
    "X51n0823_010:0295b19": "化。所化之者身不可分。如一釋迦成佛度生。諸佛",
    "X51n0823_010:0295b20": "同時皆化一身為釋迦。同在菩提樹下一時成佛。",
    "X51n0823_010:0295b21": "令諸眾生但謂一釋迦佛。如多盞燈同照一物。共",
    "X51n0823_010:0295b22": "發一影。實有多光。各發影。而相雜故。謂是一影。於",
    "X51n0823_010:0295b23": "不共者。言唯一佛變者。設見十方百千化佛。亦是",
    "X51n0823_010:0295b24": "一佛化諸身耳。諸有下。雙結。釋成共不共義。或多",
    "X51n0823_010:0295c01": "屬一。或一屬多。應更云。或多屬多。或一屬一。文無",
    "X51n0823_010:0295c02": "者略。由共不共相故。一切凡聖雖同一心。而有相",
    "X51n0823_010:0295c03": "見不相見異。雖同變土。而有同受用不同受用別。",
    "X51n0823_010:0295c04": "是故靈山常耀。而覩林樹潛輝。丈六金軀。復見土",
    "X51n0823_010:0295c05": "灰眾色。蓮華寶剎。反謂丘壚。莊嚴寶地。倒言砂礫。",
    "X51n0823_010:0295c06": "斯皆同共不共故也。",
    "X51n0823_010:0295c07": "此諸身土若淨若穢(至)不爾應無五十二等。",
    "X51n0823_010:0295c08": "此諸下。明所變漏無漏別。先明無漏識變。謂上四",
    "X51n0823_010:0295c09": "種身土。若淨若穢。約佛無漏識上所變現者。同乎",
    "X51n0823_010:0295c10": "能變。但純無漏。純善下三句。釋成。問曰。若能變是",
    "X51n0823_010:0295c11": "無漏。所變亦無漏者。例應能變是識。所變亦應是",
    "X51n0823_010:0295c12": "識。則不應有蘊等之別。釋云。所變蘊等。與能變識",
    "X51n0823_010:0295c13": "不必皆同。蘊等三法因緣雜引生故。次明有漏識",
    "X51n0823_010:0295c14": "變。此諸身土。若淨若穢。約一切有情有漏識上所",
    "X51n0823_010:0295c15": "變現者。同乎能變。俱是有漏。純從下三句。釋成。善",
    "X51n0823_010:0295c16": "等下。又問。若所變同能變者。則能變識性是無記。",
    "X51n0823_010:0295c17": "所變亦應屬無記。不應有三性差別。釋云。善等三",
    "X51n0823_010:0295c18": "性。與能變識相。不必皆同。三性因緣雜引生故。蘊",
    "X51n0823_010:0295c19": "等下。問。能變是識。所變亦應同識。不應有蘊等之",
    "X51n0823_010:0295c20": "別。釋云。所變能變不必皆同。三法因緣雜引生故。",
    "X51n0823_010:0295c21": "不爾者。若所變須同識者。應無五蘊。十二處。十八",
    "X51n0823_010:0295c22": "界。三科差別。",
    "X51n0823_010:0295c23": "然相分等依識變現(至)許識內境俱實有故。",
    "X51n0823_010:0295c24": "然相下。承上明所變四分虗實。先初解。相見二分",
    "X51n0823_010:0296a01": "依識所變。徧計性攝。是虗。能變識體。依他起攝。是",
    "X51n0823_010:0296a02": "實。不爾者。若謂外二分亦是實。此則識外有實法。",
    "X51n0823_010:0296a03": "唯識理應不成。",
    "X51n0823_010:0296a04": "或識相見等從緣生(至)不爾真如亦應非實。",
    "X51n0823_010:0296a05": "或識下。次解。相見二分從緣生故。俱依他起。虗實",
    "X51n0823_010:0296a06": "如識者。依勝義言。識如幻夢。則所變相見如識亦",
    "X51n0823_010:0296a07": "虗。約世俗諦言。依他不無。則相見如識亦實。若爾。",
    "X51n0823_010:0296a08": "則有實境耶。釋云。唯言遣心外法。不遮內境。若不",
    "X51n0823_010:0296a09": "爾者。後得變相緣如。此之內境。亦應非實。",
    "X51n0823_010:0296a10": "內境與識既並非虗如何但言唯識非境。",
    "X51n0823_010:0296a11": "內境下。通妨。問曰。境識既並非虗。是則應云唯識",
    "X51n0823_010:0296a12": "唯境。如何但言唯識。不言唯境。",
    "X51n0823_010:0296a13": "識唯內有境亦通外(至)心與心所定相應故。",
    "X51n0823_010:0296a14": "識唯下。約三義答。初云識唯內有。境通內外。若言",
    "X51n0823_010:0296a15": "唯境。恐愚者濫計心外有法。是故但言唯識。或諸",
    "X51n0823_010:0296a16": "下。二云愚夫執有外境。起惑造業沉淪生死。哀愍",
    "X51n0823_010:0296a17": "彼故。遮彼外計。令觀自心。非謂亦無內境。觀心有",
    "X51n0823_010:0296a18": "二。一實相觀。即於識心體其本寂。三千宛然。即空",
    "X51n0823_010:0296a19": "假中。二唯識觀。照於起心變造十界。四性叵得故。",
    "X51n0823_010:0296a20": "或相下。三云。相見二分皆識為性。由熏習力。似四",
    "X51n0823_010:0296a21": "分生。實唯一體。問。識性是俗。真如是真。豈非心外",
    "X51n0823_010:0296a22": "有法。釋云。真如是識實性。除識之外。無別有法故。",
    "X51n0823_010:0296a23": "問曰。境唯識變。可是一識。然諸心所各別有體。豈",
    "X51n0823_010:0296a24": "亦一識耶。釋此如文。上釋唯識位竟。大章正宗意。",
    "X51n0823_010:0296b01": "此論三分成立唯識(至)乃得圓滿非增減故。",
    "X51n0823_010:0296b02": "　已依聖教及正理　　分別唯識性相義",
    "X51n0823_010:0296b03": "　所獲功德施羣生　　願共速登無上覺",
    "X51n0823_010:0296b04": "此論下。大章釋結施願分。此論下。釋義。三分成立",
    "X51n0823_010:0296b05": "故。顯理明淨故。本頌圓滿故。名實雙彰故。已依下。",
    "X51n0823_010:0296b06": "結文。依憑教理故。分別性相故。所獲下。迴施。迴自",
    "X51n0823_010:0296b07": "向他故。迴事向理故。願共下。發願。見聞隨喜者。藉",
    "X51n0823_010:0296b08": "因成果故。",
    "X51n0823_010:0296b10": "成唯識論自攷卷第十(終)",
    "X51n0823_010:0296b16": "唯識自攷後跋",
    "X51n0823_010:0296b18": "自攷錄者。靈源法師之所作也。師夙植善本。現身長",
    "X51n0823_010:0296b19": "者。壯年依紹法師之席。遍閱台宗。精通唯識論。翱翔",
    "X51n0823_010:0296b20": "法門。已稱龍象。既而晦迹都門。精研積稔。居士說法。",
    "X51n0823_010:0296b21": "辯音廣長。海內緇流。久嚮唯識一宗。蓮居獨傳滴派。",
    "X51n0823_010:0296b22": "師薙髮後。于丙寅春。南詢。偶閱海昌唯識疏。雖並宗",
    "X51n0823_010:0296b23": "音義。而剖晰煩言。不無紕漏。開衍大旨。亦鮮心得。葢",
    "X51n0823_010:0296b24": "聖作既難于明述。而篤信彌遠其師傳。愾焉久之。一",
    "X51n0823_010:0296c01": "夕以就龍居主人之請。[舌*(ㄠ-ㄙ+?)]筆伸紙。追其所憶。葢不數",
    "X51n0823_010:0296c02": "月而文成千番。義該全帙。往來南北。再登猊座。其所",
    "X51n0823_010:0296c03": "講演。而參訂之者。殆無遣旨矣。廣顧向覿法師于長",
    "X51n0823_010:0296c04": "安。飫聞緒論。于茲十年。今春復于蓮居座下。得讀藁",
    "X51n0823_010:0296c05": "本。如獲拱璧。不忍韜之櫝中。使後學無所遵仰。捐貲",
    "X51n0823_010:0296c06": "付梓。獨肩厥任。雖不謂遠駕證義。繫長補短。頗堪伯",
    "X51n0823_010:0296c07": "仲。較之俗詮為確。集解為簡。淺學者既不厭其深文。",
    "X51n0823_010:0296c08": "宿悟者亦難尋其遺義矣。嘉慧後來。續佛惠命。庶幾",
    "X51n0823_010:0296c09": "無媿云爾。",
    "X51n0823_010:0296c10": "崇禎改元戊辰長至日海幢居士廣顧和南書"
}