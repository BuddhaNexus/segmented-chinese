{
    "X04n0223_069:0467a05": "大方廣佛新華嚴經合論卷第六十九",
    "X04n0223_069:0467a06": "唐于闐國三藏沙門實叉難陀譯經",
    "X04n0223_069:0467a07": "唐太原方山長者李通玄造論",
    "X04n0223_069:0467a08": "唐福州開元寺沙門志寧釐經合論",
    "X04n0223_069:0467a09": "十定品第二十七之三",
    "X04n0223_069:0467a10": "【經】佛子云何為菩薩摩訶薩智光明藏三昧佛子彼",
    "X04n0223_069:0467a11": "菩薩摩訶薩住此三昧能知未來一切世界一切劫",
    "X04n0223_069:0467a12": "中所有諸佛若已說若未說若已授記若未授記種",
    "X04n0223_069:0467a13": "種名號各各不同所謂無數名無量名無邊名無等",
    "X04n0223_069:0467a14": "名不可數名不可稱名不可思名不可量名不可說",
    "X04n0223_069:0467a15": "名當出現於世當利益眾生當作法王當興佛事當",
    "X04n0223_069:0467a16": "說福利當讚善義當說白分義當淨治諸惡當安住",
    "X04n0223_069:0467a17": "功德當開示第一義諦當入灌頂位當成一切智彼",
    "X04n0223_069:0467a18": "諸如來修圓滿行發圓滿願入圓滿智有圓滿眾備",
    "X04n0223_069:0467a19": "圓滿莊嚴集圓滿功德悟圓滿法得圓滿果具圓滿",
    "X04n0223_069:0467a20": "相成圓滿覺彼諸如來名姓種族方便善巧神通變",
    "X04n0223_069:0467a21": "化成熟眾生入般涅槃如是一切皆悉了知此菩薩",
    "X04n0223_069:0467a22": "於一念中能入一劫百劫千劫百千劫百千億那由",
    "X04n0223_069:0467a23": "他劫入閻浮提微塵數劫入四天下微塵數劫入小",
    "X04n0223_069:0467a24": "千世界微塵數劫入中千世界微塵數劫入大千世",
    "X04n0223_069:0467b01": "界微塵數劫入百佛剎微塵數劫入百千佛剎微塵",
    "X04n0223_069:0467b02": "數劫入百千億那由他佛剎微塵數劫入無數佛剎",
    "X04n0223_069:0467b03": "微塵數劫入無量佛剎微塵數劫入無邊佛剎微塵",
    "X04n0223_069:0467b04": "數劫入無等佛剎微塵數劫入不可數佛剎微塵數",
    "X04n0223_069:0467b05": "劫入不可稱佛剎微塵數劫入不可思佛剎微塵數",
    "X04n0223_069:0467b06": "劫入不可量佛剎微塵數劫入不可說佛剎微塵數",
    "X04n0223_069:0467b07": "劫入不可說不可說佛剎微塵數劫如是未來一切",
    "X04n0223_069:0467b08": "世界所有劫數能以智慧皆悉了知以了知故其心",
    "X04n0223_069:0467b09": "復入十種持門何者為十所謂入佛持故得不可說",
    "X04n0223_069:0467b10": "佛剎微塵數諸佛護念入法持故得十種陀羅尼光",
    "X04n0223_069:0467b11": "明無盡辯才入行持故出生圓滿殊勝諸願入力持",
    "X04n0223_069:0467b12": "故無能暎蔽無能摧伏入智持故所行佛法無有障",
    "X04n0223_069:0467b13": "礙入大悲持故轉於不退清淨法輪入差別善巧句",
    "X04n0223_069:0467b14": "持故轉一切文字輪淨一切法門地入師子受生法",
    "X04n0223_069:0467b15": "持故開法關鑰出欲淤泥入智力持故修菩薩行常",
    "X04n0223_069:0467b16": "不休息入善友力持故令無邊眾生普得清淨入無",
    "X04n0223_069:0467b17": "住力持故入不可說不可說廣大劫入法力持故以",
    "X04n0223_069:0467b18": "無礙方便智知一切法自性清淨佛子菩薩摩訶薩",
    "X04n0223_069:0467b19": "住此三昧已善巧住不可說不可說劫善巧住不可",
    "X04n0223_069:0467b20": "說不可說剎善巧知不可說不可說種種眾生善巧",
    "X04n0223_069:0467b21": "知不可說不可說眾生異相善巧知不可說不可說",
    "X04n0223_069:0467b22": "同異業報善巧知不可說不可說精進諸根習氣相",
    "X04n0223_069:0467b23": "續差別諸行善巧知不可說不可說無量染淨種種",
    "X04n0223_069:0467b24": "思惟善巧知不可說不可說法種種義無量文字演",
    "X04n0223_069:0467c01": "說言詞善巧知不可說不可說種種佛出現種族時",
    "X04n0223_069:0467c02": "節現相說法施為佛事入般涅槃善巧知不可說不",
    "X04n0223_069:0467c03": "可說無邊智慧門善巧知不可說不可說一切神通",
    "X04n0223_069:0467c04": "無量變現佛子譬如日出世間所有村營城邑宮殿",
    "X04n0223_069:0467c05": "屋宅山澤鳥獸樹林華果如是一切種種諸物有目",
    "X04n0223_069:0467c06": "之人悉得明見佛子日光平等無有分別而能令目",
    "X04n0223_069:0467c07": "見種種相此大三昧亦復如是體性平等無有分別",
    "X04n0223_069:0467c08": "能令菩薩知不可說不可說百千億那由他差別之",
    "X04n0223_069:0467c09": "相佛子此菩薩摩訶薩如是了知時令諸眾生得十",
    "X04n0223_069:0467c10": "種不空何等為十一者見不空令諸眾生生善根故",
    "X04n0223_069:0467c11": "二者聞不空令諸眾生得成熟故三者同住不空令",
    "X04n0223_069:0467c12": "諸眾生心調伏故四者發起不空令諸眾生如言而",
    "X04n0223_069:0467c13": "作通達一切諸法義故五者行不空令無邊世界皆",
    "X04n0223_069:0467c14": "清淨故六者親近不空於不可說不可說佛剎諸如",
    "X04n0223_069:0467c15": "來所斷不可說不可說眾生疑故七者願不空隨所",
    "X04n0223_069:0467c16": "念眾生令作勝供養成就諸願故八者善巧法不空",
    "X04n0223_069:0467c17": "皆令得住無礙解脫清淨智故九者雨法雨不空於",
    "X04n0223_069:0467c18": "不可說不可說諸根眾生中方便開示一切智行令",
    "X04n0223_069:0467c19": "住佛道故十者出現不空現無邊相令一切眾生皆",
    "X04n0223_069:0467c20": "蒙照故佛子菩薩摩訶薩住此三昧得十種不空時",
    "X04n0223_069:0467c21": "諸天王眾皆來頂禮諸龍王眾興大香雲諸夜叉王",
    "X04n0223_069:0467c22": "頂禮其足阿脩羅王恭敬供養迦樓羅王前後圍遶",
    "X04n0223_069:0467c23": "諸梵天王悉來勸請緊那羅王摩睺羅伽王咸共稱",
    "X04n0223_069:0467c24": "讚乾闥婆王常來親近諸人王眾承事供養佛子是",
    "X04n0223_069:0468a01": "為菩薩摩訶薩第六智光明藏大三昧善巧智。",
    "X04n0223_069:0468a02": "【論】第六智光明藏三昧者明此菩薩能知未來一",
    "X04n0223_069:0468a03": "切諸劫中所有諸佛若已說法若未說法皆悉能",
    "X04n0223_069:0468a04": "知故智光明藏者不離一念含三世劫智名之為",
    "X04n0223_069:0468a05": "藏餘義如文自具於中八部王等名依初會已釋",
    "X04n0223_069:0468a06": "名此不表法但以供養恭敬法故親近如來。",
    "X04n0223_069:0468a07": "【經】佛子云何為菩薩摩訶薩了知一切世界佛莊嚴",
    "X04n0223_069:0468a08": "三昧佛子此三昧何故名了知一切世界佛莊嚴佛",
    "X04n0223_069:0468a09": "子菩薩摩訶薩住此三昧能次第入東方世界能次",
    "X04n0223_069:0468a10": "第入南方世界西方北方四維上下所有世界悉亦",
    "X04n0223_069:0468a11": "如是能次第入皆見諸佛出興於世亦見彼佛一切",
    "X04n0223_069:0468a12": "神力亦見諸佛所有遊戲亦見諸佛廣大威德亦見",
    "X04n0223_069:0468a13": "諸佛最勝自在亦見諸佛大師子吼亦見諸佛所修",
    "X04n0223_069:0468a14": "諸行亦見諸佛種種莊嚴亦見諸佛神足變化亦見",
    "X04n0223_069:0468a15": "諸佛眾會雲集眾會清淨眾會廣大眾會一相眾會",
    "X04n0223_069:0468a16": "多相眾會處所眾會居止眾會成熟眾會調伏眾會",
    "X04n0223_069:0468a17": "威德如是一切悉皆明見亦見眾會其量大小等閻",
    "X04n0223_069:0468a18": "浮提亦見眾會等四天下亦見眾會等小千界亦見",
    "X04n0223_069:0468a19": "眾會等中千界亦見眾會量等三千大千世界亦見",
    "X04n0223_069:0468a20": "眾會充滿百千億那由他佛剎亦見眾會充滿阿僧",
    "X04n0223_069:0468a21": "祇佛剎亦見眾會充滿百佛剎微塵數佛剎亦見眾",
    "X04n0223_069:0468a22": "會充滿千佛剎微塵數佛剎亦見眾會充滿百千億",
    "X04n0223_069:0468a23": "那由他佛剎微塵數佛剎亦見眾會充滿無數佛剎",
    "X04n0223_069:0468a24": "微塵數佛剎亦見眾會充滿無量佛剎微塵數佛剎",
    "X04n0223_069:0468b01": "亦見眾會充滿無邊佛剎微塵數佛剎亦見眾會充",
    "X04n0223_069:0468b02": "滿無等佛剎微塵數佛剎亦見眾會充滿不可數佛",
    "X04n0223_069:0468b03": "剎微塵數佛剎亦見眾會充滿不可稱佛剎微塵數",
    "X04n0223_069:0468b04": "佛剎亦見眾會充滿不可思佛剎微塵數佛剎亦見",
    "X04n0223_069:0468b05": "眾會充滿不可量佛剎微塵數佛剎亦見眾會充滿",
    "X04n0223_069:0468b06": "不可說佛剎微塵數佛剎亦見眾會充滿不可說不",
    "X04n0223_069:0468b07": "可說佛剎微塵數佛剎亦見諸佛於彼眾會道場中",
    "X04n0223_069:0468b08": "示現種種相種種時種種國土種種變化種種神通",
    "X04n0223_069:0468b09": "種種莊嚴種種自在種種形量種種事業菩薩摩訶",
    "X04n0223_069:0468b10": "薩亦見自身往彼眾會亦自見身在彼說法亦自見",
    "X04n0223_069:0468b11": "身受持佛語亦自見身善知緣起亦自見身住在虗",
    "X04n0223_069:0468b12": "空亦自見身住於法身亦自見身不生染著亦自見",
    "X04n0223_069:0468b13": "身不住分別亦自見身無有疲倦亦自見身普入諸",
    "X04n0223_069:0468b14": "智亦自見身普知諸義亦自見身普入諸地亦自見",
    "X04n0223_069:0468b15": "身普入諸趣亦自見身普知方便亦自見身普住佛",
    "X04n0223_069:0468b16": "前亦自見身普入諸力亦自見身普入真如亦自見",
    "X04n0223_069:0468b17": "身普入無諍亦自見身普入諸法如是見時不分別",
    "X04n0223_069:0468b18": "國土不分別眾生不分別佛不分別法不執著身不",
    "X04n0223_069:0468b19": "執著身業不執著心不執著意譬如諸法不分別自",
    "X04n0223_069:0468b20": "性不分別音聲而自性不捨名字不滅菩薩摩訶薩",
    "X04n0223_069:0468b21": "亦復如是不捨於行隨世所作而於此二無所執著",
    "X04n0223_069:0468b22": "佛子菩薩摩訶薩見佛無量光色無量形相圓滿成",
    "X04n0223_069:0468b23": "就平等清淨一一現前分明證了或見佛身種種光",
    "X04n0223_069:0468b24": "明或見佛身圓光一尋或見佛身如盛日色或見佛",
    "X04n0223_069:0468c01": "身微妙光色或見佛身作清淨色或見佛身作黃金",
    "X04n0223_069:0468c02": "色或見佛身作金剛色或見佛身作紺青色或見佛",
    "X04n0223_069:0468c03": "身作無邊色或見佛身作大青摩尼寶色或見佛身",
    "X04n0223_069:0468c04": "其量七肘或見佛身其量八肘或見佛身其量九肘",
    "X04n0223_069:0468c05": "或見佛身其量十肘或見佛身二十肘量或見佛身",
    "X04n0223_069:0468c06": "三十肘量如是乃至一百肘量一千肘量或見佛身",
    "X04n0223_069:0468c07": "一俱盧舍量或見佛身半由旬量或見佛身一由旬",
    "X04n0223_069:0468c08": "量或見佛身十由旬量或見佛身百由旬量或見佛",
    "X04n0223_069:0468c09": "身千由旬量或見佛身百千由旬量或見佛身閻浮",
    "X04n0223_069:0468c10": "提量或見佛身四天下量或見佛身小千界量或見",
    "X04n0223_069:0468c11": "佛身中千界量或見佛身大千界量或見佛身百大",
    "X04n0223_069:0468c12": "千世界量或見佛身千大千世界量或見佛身百千",
    "X04n0223_069:0468c13": "大千世界量或見佛身百千億那由他大千世界量",
    "X04n0223_069:0468c14": "或見佛身無數大千世界量或見佛身無量大千世",
    "X04n0223_069:0468c15": "界量或見佛身無邊大千世界量或見佛身無等大",
    "X04n0223_069:0468c16": "千世界量或見佛身不可數大千世界量或見佛身",
    "X04n0223_069:0468c17": "不可稱大千世界量或見佛身不可思大千世界量",
    "X04n0223_069:0468c18": "或見佛身不可量大千世界量或見佛身不可說大",
    "X04n0223_069:0468c19": "千世界量或見佛身不可說不可說大千世界量佛",
    "X04n0223_069:0468c20": "子菩薩如是見諸如來無量色相無量形狀無量示",
    "X04n0223_069:0468c21": "現無量光明無量光明網其光分量等于法界於法",
    "X04n0223_069:0468c22": "界中無所不照普令發起無上智慧又見佛身無有",
    "X04n0223_069:0468c23": "染著無有障礙上妙清淨佛子菩薩如是見於佛身",
    "X04n0223_069:0468c24": "而如來身不增不減譬如虗空於蟲所食芥子孔中",
    "X04n0223_069:0469a01": "亦不減小於無數世界中亦不增廣其諸佛身亦復",
    "X04n0223_069:0469a02": "如是見大之時亦無所增見小之時亦無所減佛子",
    "X04n0223_069:0469a03": "譬如月輪閻浮提人見其形小而亦不減月中住者",
    "X04n0223_069:0469a04": "見其形大而亦不增菩薩摩訶薩亦復如是住此三",
    "X04n0223_069:0469a05": "昧隨其心樂見諸佛身種種化相言辭演法受持不",
    "X04n0223_069:0469a06": "忘而如來身不增不減佛子譬如眾生命終之後將",
    "X04n0223_069:0469a07": "受生時不離於心所見清淨菩薩摩訶薩亦復如是",
    "X04n0223_069:0469a08": "不離於此甚深三昧所見清淨佛子菩薩摩訶薩住",
    "X04n0223_069:0469a09": "此三昧成就十種速疾法何者為十所謂速增諸行",
    "X04n0223_069:0469a10": "圓滿大願速以法光照耀世間速以方便轉於法輪",
    "X04n0223_069:0469a11": "度脫眾生速隨眾生業示現諸佛清淨國土速以平",
    "X04n0223_069:0469a12": "等智趣入十力速與一切如來同住速以大慈力摧",
    "X04n0223_069:0469a13": "破魔軍速斷眾生疑令生歡喜速隨勝解示現神變",
    "X04n0223_069:0469a14": "速以種種妙法言辭淨諸世間佛子此菩薩摩訶薩",
    "X04n0223_069:0469a15": "復得十種法印印一切法何等為十一者同去來今",
    "X04n0223_069:0469a16": "一切諸佛平等善根二者同諸如來得無邊際智慧",
    "X04n0223_069:0469a17": "法身三者同諸如來住不二法四者同諸如來觀察",
    "X04n0223_069:0469a18": "三世無量境界皆悉平等五者同諸如來得了達法",
    "X04n0223_069:0469a19": "界無礙境界六者同諸如來成就十力所行無礙七",
    "X04n0223_069:0469a20": "者同諸如來永絕二行住無諍法八者同諸如來教",
    "X04n0223_069:0469a21": "化眾生恒不止息九者同諸如來於智善巧義善巧",
    "X04n0223_069:0469a22": "中能善觀察十者同諸如來與一切佛平等無二佛",
    "X04n0223_069:0469a23": "子若菩薩摩訶薩成就此了知一切世界佛莊嚴大",
    "X04n0223_069:0469a24": "三昧善巧方便門是無師者不由他教自入一切佛",
    "X04n0223_069:0469b01": "法故是丈夫者能開悟一切眾生故是清淨者知心",
    "X04n0223_069:0469b02": "性本淨故是第一者能度脫一切世間故是安慰者",
    "X04n0223_069:0469b03": "能開曉一切眾生故是安住者未住佛種性者令得",
    "X04n0223_069:0469b04": "住故是真實知者入一切智門故是無異想者所言",
    "X04n0223_069:0469b05": "無二故是住法藏者誓願了知一切佛法故是能雨",
    "X04n0223_069:0469b06": "法雨者隨眾生心樂悉令充足故佛子譬如帝釋於",
    "X04n0223_069:0469b07": "頂髻中置摩尼寶以寶力故威光轉盛其釋天王初",
    "X04n0223_069:0469b08": "獲此寶則得十法出過一切三十三天何等為十一",
    "X04n0223_069:0469b09": "者色相二者形體三者示現四者眷屬五者資具六",
    "X04n0223_069:0469b10": "者音聲七者神通八者自在九者慧解十者智用如",
    "X04n0223_069:0469b11": "是十種悉過一切三十三天菩薩摩訶薩亦復如是",
    "X04n0223_069:0469b12": "初始獲得此三昧時則得十種廣大智藏何等為十",
    "X04n0223_069:0469b13": "一者照耀一切佛剎智二者知一切眾生受生智三",
    "X04n0223_069:0469b14": "者普作三世變化智四者普入一切佛身智五者通",
    "X04n0223_069:0469b15": "達一切佛法智六者普攝一切淨法智七者普令一",
    "X04n0223_069:0469b16": "切眾生入法身智八者現見一切法普眼清淨智九",
    "X04n0223_069:0469b17": "者一切自在到於彼岸智十者安住一切廣大法普",
    "X04n0223_069:0469b18": "盡無餘智佛子菩薩摩訶薩住此三昧復得十種最",
    "X04n0223_069:0469b19": "清淨威德身何等為十一者為照耀不可說不可說",
    "X04n0223_069:0469b20": "世界故放不可說不可說光明輪二者為令世界咸",
    "X04n0223_069:0469b21": "清淨故放不可說不可說無量色相光明輪三者為",
    "X04n0223_069:0469b22": "調伏眾生故放不可說不可說光明輪四者為親近",
    "X04n0223_069:0469b23": "一切諸佛故化作不可說不可說身五者為承事供",
    "X04n0223_069:0469b24": "養一切諸佛故雨不可說不可說種種殊妙香華雲",
    "X04n0223_069:0469c01": "六者為承事供養一切佛及調伏一切眾生故於一",
    "X04n0223_069:0469c02": "一毛孔中化作不可說不可說種種音樂七者為成",
    "X04n0223_069:0469c03": "熟眾生故現不可說不可說種種無量自在神變八",
    "X04n0223_069:0469c04": "者為於十方種種名號一切佛所請問法故一步超",
    "X04n0223_069:0469c05": "過不可說不可說世界九者為令一切眾生見聞之",
    "X04n0223_069:0469c06": "者皆不空故現不可說不可說種種無量清淨色相",
    "X04n0223_069:0469c07": "身無能見頂十者為與眾生開示無量祕密法故發",
    "X04n0223_069:0469c08": "不可說不可說音聲語言佛子菩薩摩訶薩得此十",
    "X04n0223_069:0469c09": "種最清淨威德身已能令眾生得十種圓滿何等為",
    "X04n0223_069:0469c10": "十一者能令眾生得見於佛二者能令眾生深信於",
    "X04n0223_069:0469c11": "佛三者能令眾生聽聞於法四者能令眾生知有佛",
    "X04n0223_069:0469c12": "世界五者能令眾生見佛神變六者能令眾生念所",
    "X04n0223_069:0469c13": "集業七者能令眾生定心圓滿八者能令眾生入佛",
    "X04n0223_069:0469c14": "清淨九者能令眾生發菩提心十者能令眾生圓滿",
    "X04n0223_069:0469c15": "佛智佛子菩薩摩訶薩令眾生得十種圓滿已復為",
    "X04n0223_069:0469c16": "眾生作十種佛事何等為十所謂以音聲作佛事為",
    "X04n0223_069:0469c17": "成熟眾生故以色形作佛事為調伏眾生故以憶念",
    "X04n0223_069:0469c18": "作佛事為清淨眾生故以震動世界作佛事為令眾",
    "X04n0223_069:0469c19": "生離惡趣故以方便覺悟作佛事為令眾生不失念",
    "X04n0223_069:0469c20": "故以夢中現相作佛事為令眾生恒正念故以放大",
    "X04n0223_069:0469c21": "光明作佛事為普攝取諸眾生故以修菩薩行作佛",
    "X04n0223_069:0469c22": "事為令眾生住勝願故以成正等覺作佛事為令眾",
    "X04n0223_069:0469c23": "生知幻法故以轉妙法輪作佛事為眾說法不失時",
    "X04n0223_069:0469c24": "故以現住壽命作佛事為調伏一切眾生故以示般",
    "X04n0223_069:0470a01": "涅槃作佛事知諸眾生起疲厭故佛子是為菩薩摩",
    "X04n0223_069:0470a02": "訶薩第七了知一切世界佛莊嚴大三昧善巧智。",
    "X04n0223_069:0470a03": "【論】第七了知一切世界佛莊嚴三昧者明此菩薩",
    "X04n0223_069:0470a04": "能徧入十方一切世界見一切諸佛所有教化莊",
    "X04n0223_069:0470a05": "嚴悉能見盡及承事供養及所聞法普入諸趣等",
    "X04n0223_069:0470a06": "總盡故因立名也於中文義經自具明。",
    "X04n0223_069:0470a07": "【經】佛子云何為菩薩摩訶薩一切眾生差別身三昧",
    "X04n0223_069:0470a08": "佛子菩薩摩訶薩住此三昧得十種無所著何者為",
    "X04n0223_069:0470a09": "十所謂於一切剎無所著於一切方無所著於一切",
    "X04n0223_069:0470a10": "劫無所著於一切眾無所著於一切法無所著於一",
    "X04n0223_069:0470a11": "切菩薩無所著於一切菩薩願無所著於一切三昧",
    "X04n0223_069:0470a12": "無所著於一切佛無所著於一切地無所著是為十",
    "X04n0223_069:0470a13": "佛子菩薩摩訶薩於此三昧云何入云何起佛子菩",
    "X04n0223_069:0470a14": "薩摩訶薩於此三昧內身入外身起外身入內身起",
    "X04n0223_069:0470a15": "同身入異身起異身入同身起人身入夜叉身起夜",
    "X04n0223_069:0470a16": "叉身入龍身起龍身入阿脩羅身起阿脩羅身入天",
    "X04n0223_069:0470a17": "身起天身入梵王身起梵王身入欲界身起天中入",
    "X04n0223_069:0470a18": "地獄起地獄入人間起人間入餘趣起千身入一身",
    "X04n0223_069:0470a19": "起一身入千身起那由他身入一身起一身入那由",
    "X04n0223_069:0470a20": "他身起閻浮提眾生眾中入西瞿陀尼眾生眾中起",
    "X04n0223_069:0470a21": "西瞿陀尼眾生眾中入北拘盧眾生眾中起北拘盧",
    "X04n0223_069:0470a22": "眾生眾中入東毗提訶眾生眾中起東毗提訶眾生",
    "X04n0223_069:0470a23": "眾中入三天下眾生眾中起三天下眾生眾中入四",
    "X04n0223_069:0470a24": "天下眾生眾中起四天下眾生眾中入一切海差別",
    "X04n0223_069:0470b01": "眾生眾中起一切海差別眾生眾中入一切海神眾",
    "X04n0223_069:0470b02": "中起一切海神眾中入一切海水大中起一切海水",
    "X04n0223_069:0470b03": "大中入一切海地大中起一切海地大中入一切海",
    "X04n0223_069:0470b04": "火大中起一切海火大中入一切海風大中起一切",
    "X04n0223_069:0470b05": "海風大中入一切四大種中起一切四大種中入無",
    "X04n0223_069:0470b06": "生法中起無生法中入妙高山中起妙高山中入七",
    "X04n0223_069:0470b07": "寶山中起七寶山中入一切地種種稼穡樹林黑山",
    "X04n0223_069:0470b08": "中起一切地種種稼穡樹林黑山中入一切妙香華",
    "X04n0223_069:0470b09": "寶莊報中起一切妙香華寶莊嚴中入一切四天下",
    "X04n0223_069:0470b10": "下方上方一切眾生受生中起一切四天下下方上",
    "X04n0223_069:0470b11": "方一切眾生受生中入小千世界眾生眾中起小千",
    "X04n0223_069:0470b12": "世界眾生眾中入中千世界眾生眾中起中千世界",
    "X04n0223_069:0470b13": "眾生眾中入大千世界眾生眾中起大千世界眾生",
    "X04n0223_069:0470b14": "眾中入百千億那由他三千大千世界眾生眾中起",
    "X04n0223_069:0470b15": "百千億那由他三千大千世界眾生眾中入無數世",
    "X04n0223_069:0470b16": "界眾生眾中起無數世界眾生眾中入無量世界眾",
    "X04n0223_069:0470b17": "生眾中起無量世界眾生眾中入無邊佛剎眾生眾",
    "X04n0223_069:0470b18": "中起無邊佛剎眾生眾中入無等佛剎眾生眾中起",
    "X04n0223_069:0470b19": "無等佛剎眾生眾中入不可數世界眾生眾中起不",
    "X04n0223_069:0470b20": "可數世界眾生眾中入不可種世界眾生眾中起不",
    "X04n0223_069:0470b21": "可種世界眾生眾中入不可思世界眾生眾中起不",
    "X04n0223_069:0470b22": "可思世界眾生眾中入不可量世界眾生眾中起不",
    "X04n0223_069:0470b23": "可量世界眾生眾中入不可說世界眾生眾中起不",
    "X04n0223_069:0470b24": "可說世界眾生眾中入不可說不可說世界眾生眾",
    "X04n0223_069:0470c01": "中起不可說不可說世界眾生眾中入雜染眾生眾",
    "X04n0223_069:0470c02": "中起雜染眾生眾中入清淨眾生眾中起清淨眾生",
    "X04n0223_069:0470c03": "眾中入雜染眾生眾中起眼處入耳處起耳處入眼",
    "X04n0223_069:0470c04": "處起鼻處入舌處起舌處入鼻處起身處入意處起",
    "X04n0223_069:0470c05": "意處入身處起自處入他處起他處入自處起一微",
    "X04n0223_069:0470c06": "塵中入無數世界微塵中起無數世界微塵中入一",
    "X04n0223_069:0470c07": "微塵中起聲聞入獨覺起獨覺入聲聞起自身入佛",
    "X04n0223_069:0470c08": "身起佛身入自身起一念入億劫起億劫入一念起",
    "X04n0223_069:0470c09": "同念入別時起別時入同念起前際入後際起後際",
    "X04n0223_069:0470c10": "入前際起前際入中際起中際入前際起三世入剎",
    "X04n0223_069:0470c11": "那起剎那入三世起真如入言說起言說入真如起",
    "X04n0223_069:0470c12": "佛子譬如有人為鬼所持其身戰動不能自安鬼不",
    "X04n0223_069:0470c13": "現身令他身然菩薩摩訶薩住此三昧亦復如是自",
    "X04n0223_069:0470c14": "身入定他身起他身入定自身起佛子譬如死屍以",
    "X04n0223_069:0470c15": "呪力故而能起行隨所作事皆得成就屍之與呪雖",
    "X04n0223_069:0470c16": "各差別而能和合成就彼事菩薩摩訶薩住此三昧",
    "X04n0223_069:0470c17": "亦復如是同境入定異境起異境入定同境起佛子",
    "X04n0223_069:0470c18": "譬如比丘得心自在或以一身作多身或以多身作",
    "X04n0223_069:0470c19": "一身非一身沒多身生非多身沒一身生菩薩摩訶",
    "X04n0223_069:0470c20": "薩住此三昧亦復如是一身入定多身起多身入定",
    "X04n0223_069:0470c21": "一身起佛子譬如大地其味一種所生苗稼種種味",
    "X04n0223_069:0470c22": "別地雖無差別然味有殊異菩薩摩訶薩住此三昧",
    "X04n0223_069:0470c23": "亦復如是無所分別然有一種入定多種起多種入",
    "X04n0223_069:0470c24": "定一種起佛子菩薩摩訶薩住此三昧得十種稱讚",
    "X04n0223_069:0471a01": "法之所稱讚何者為十所謂入真如故名為如來覺",
    "X04n0223_069:0471a02": "一切法故名之為佛為一切世間所稱讚故名為法",
    "X04n0223_069:0471a03": "師知一切法故名一切智為一切世間所歸依故名",
    "X04n0223_069:0471a04": "所依處了達一切法方便故名為導師引一切眾生",
    "X04n0223_069:0471a05": "入薩婆若道故名大導師為一切世間燈故名為光",
    "X04n0223_069:0471a06": "明心志圓滿義利成就所作皆辦住無礙智分別了",
    "X04n0223_069:0471a07": "知一切諸法故名為十力自在通達一切法輪故名",
    "X04n0223_069:0471a08": "一切見者是為十佛子菩薩摩訶薩住此三昧復得",
    "X04n0223_069:0471a09": "十種光明照耀何者為十所謂得一切諸佛光明與",
    "X04n0223_069:0471a10": "彼平等故得一切世界光明普能嚴淨故得一切眾",
    "X04n0223_069:0471a11": "生光明悉往調伏故得無量無畏光明法界為場演",
    "X04n0223_069:0471a12": "說故得無差別光明知一切法無種種性故得方便",
    "X04n0223_069:0471a13": "光明於一切法離欲際而證入故得真實光明於一",
    "X04n0223_069:0471a14": "切法離欲際心平等故得徧一切世間神變光明蒙",
    "X04n0223_069:0471a15": "佛所加恒不息故得善思惟光明到一切佛自在岸",
    "X04n0223_069:0471a16": "故得一切法真如光明於一毛孔中善說一切故是",
    "X04n0223_069:0471a17": "為十佛子菩薩摩訶薩住此三昧復得十種無所作",
    "X04n0223_069:0471a18": "何者為十所謂身業無所作語業無所作意業無所",
    "X04n0223_069:0471a19": "作神通無所作了法無性無所作知業不壞無所作",
    "X04n0223_069:0471a20": "無差別智無所作無生起智無所作知法無滅無所",
    "X04n0223_069:0471a21": "作隨順於文不壞於義無所作是為十佛子菩薩摩",
    "X04n0223_069:0471a22": "訶薩住此三昧無量境界種種差別所謂一入多起",
    "X04n0223_069:0471a23": "多入一起同入異起異入同起細入麤起麤入細起",
    "X04n0223_069:0471a24": "大入小起小入大起順入逆起逆入順起無身入有",
    "X04n0223_069:0471b01": "身起有身入無身起無相入有相起有相入無相起",
    "X04n0223_069:0471b02": "起中入入中起如是皆是此之三昧自在境界佛子",
    "X04n0223_069:0471b03": "譬如幻師持呪得成能現種種差別形相呪與幻別",
    "X04n0223_069:0471b04": "而能作幻呪唯是聲而能幻作眼識所知種種諸色",
    "X04n0223_069:0471b05": "耳識所知種種諸聲鼻識所知種種諸香舌識所知",
    "X04n0223_069:0471b06": "種種諸味身識所知種種諸觸意識所知種種境界",
    "X04n0223_069:0471b07": "菩薩摩訶薩住此三昧亦復如是同中入定異中起",
    "X04n0223_069:0471b08": "異中入定同中起佛子譬如三十三天共阿脩羅聞",
    "X04n0223_069:0471b09": "戰之時諸天得勝脩羅退衂阿脩羅王其身長大七",
    "X04n0223_069:0471b10": "百由旬四兵圍遶無數千萬以幻術力將諸軍眾同",
    "X04n0223_069:0471b11": "時走入藕絲孔中菩薩摩訶薩亦復如是已善成就",
    "X04n0223_069:0471b12": "諸幻智地幻智即是菩薩菩薩即是幻智是故能於",
    "X04n0223_069:0471b13": "無差別法中入定差別法中起差別法中入定無差",
    "X04n0223_069:0471b14": "別法中起佛子譬如農夫田中下種種子在下果生",
    "X04n0223_069:0471b15": "於上菩薩摩訶薩住此三昧亦復如是一中入定多",
    "X04n0223_069:0471b16": "中起多中入定一中起佛子譬如男女赤白和合或",
    "X04n0223_069:0471b17": "有眾生於中受生爾時名為歌羅邏位從此次第住",
    "X04n0223_069:0471b18": "母胎中滿足十月善業力故一切肢分皆得成就諸",
    "X04n0223_069:0471b19": "根不缺心意明了其歌羅邏與彼六根體狀各別以",
    "X04n0223_069:0471b20": "業力故而能令彼次第成就受同異類種種果報菩",
    "X04n0223_069:0471b21": "薩摩訶薩亦復如是從一切智歌羅邏位信解願力",
    "X04n0223_069:0471b22": "漸次增長其心廣大任運自在無中入定有中起有",
    "X04n0223_069:0471b23": "中入定無中起佛子譬如龍宮依地而立不依虗空",
    "X04n0223_069:0471b24": "龍依宮住亦不在空而能興雲徧滿空中有人仰視",
    "X04n0223_069:0471c01": "所見宮殿當知皆是乾闥婆城非是龍宮佛子龍雖",
    "X04n0223_069:0471c02": "處下而雲布上菩薩摩訶薩住此三昧亦復如是於",
    "X04n0223_069:0471c03": "無相入有相起於有相入無相起佛子譬如妙光大",
    "X04n0223_069:0471c04": "梵天王所住之宮名一切世間最勝清淨藏此大宮",
    "X04n0223_069:0471c05": "中普見三千大千世界諸四天下天宮龍宮夜叉宮",
    "X04n0223_069:0471c06": "乾闥婆宮阿脩羅宮迦樓羅宮緊那羅宮摩睺羅伽",
    "X04n0223_069:0471c07": "宮人間住處及三惡道須彌山等種種諸山大海江",
    "X04n0223_069:0471c08": "河陂澤泉源城邑聚落樹林眾寶如是一切種種莊",
    "X04n0223_069:0471c09": "嚴盡大輪圍所有邊際乃至空中微細遊塵莫不皆",
    "X04n0223_069:0471c10": "於梵宮顯現如於明鏡見其面像菩薩摩訶薩住此",
    "X04n0223_069:0471c11": "一切眾生差別身大三昧知種種剎見種種佛度種",
    "X04n0223_069:0471c12": "種眾證種種法成種種行滿種種解入種種三昧起",
    "X04n0223_069:0471c13": "種種神通得種種智慧住種種剎那際佛子此菩薩",
    "X04n0223_069:0471c14": "摩訶薩到十種神通彼岸何者為十所謂到諸佛盡",
    "X04n0223_069:0471c15": "虗空徧法界神通彼岸到菩薩究竟無差別自在神",
    "X04n0223_069:0471c16": "通彼岸到能發起菩薩廣大行願入如來門佛事神",
    "X04n0223_069:0471c17": "通彼岸到能震動一切世界一切境界悉令清淨神",
    "X04n0223_069:0471c18": "通彼岸到能自在知一切眾生不思議業果皆如幻",
    "X04n0223_069:0471c19": "化神通彼岸到能自在知諸三昧麤細入出差別相",
    "X04n0223_069:0471c20": "神通彼岸到能勇猛入如來境界而於其中發生大",
    "X04n0223_069:0471c21": "願神通彼岸到能化作佛化轉法輪調伏眾生令生",
    "X04n0223_069:0471c22": "佛種令入佛乘速得成就神通彼岸到能了知不可",
    "X04n0223_069:0471c23": "說一切祕密文句而轉法輪令百千億那由他不可",
    "X04n0223_069:0471c24": "說不可說法門皆得清淨神通彼岸到不假晝夜年",
    "X04n0223_069:0472a01": "月劫數一念悉能三世示現神通彼岸是為十佛子",
    "X04n0223_069:0472a02": "是名菩薩摩訶薩第八一切眾生差別身大三昧善",
    "X04n0223_069:0472a03": "巧智。",
    "X04n0223_069:0472a04": "【論】第八一切眾生差別身三昧者明入此三昧能",
    "X04n0223_069:0472a05": "現佛身等眾生差別身皆隨其類現故立其名也",
    "X04n0223_069:0472a06": "又能入同異順逆三昧故以立其名餘義如文自",
    "X04n0223_069:0472a07": "具。",
    "X04n0223_069:0472a09": "大方廣佛新華嚴經合論卷第六十九",
    "X04n0223_069:0472a11": "音切",
    "X04n0223_069:0472a12": "關(古還切)。鑰(以灼切)。淤(依倨切)。紺(古暗切)。肘(陟九切)。疲(皮音)。藕(禺苟",
    "X04n0223_069:0472a13": "切)。瞿(其俱切)。農(奴冬切)。穡(所力切)。衂(尼六切)。陂(彼為切)。"
}