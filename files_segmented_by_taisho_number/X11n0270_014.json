{
    "X11n0270_014:0847a01": "大佛頂如來密因修證了義諸菩薩萬行首楞嚴經",
    "X11n0270_014:0847a02": "要解卷第十四",
    "X11n0270_014:0847a03": "唐天竺沙門般剌蜜諦譯",
    "X11n0270_014:0847a04": "烏萇國沙門彌伽釋迦譯語",
    "X11n0270_014:0847a05": "菩薩戒弟子前正議大夫同中書",
    "X11n0270_014:0847a06": "門下平章事清河房融筆受",
    "X11n0270_014:0847a07": "溫陵開元蓮寺比丘戒環解",
    "X11n0270_014:0847a08": "△三結功。",
    "X11n0270_014:0847a09": "阿難。是佛頂光聚悉怛多般怛囉祕密伽陀微妙章",
    "X11n0270_014:0847a10": "句。出生十方一切諸佛。十方如來。因此呪心。得成無",
    "X11n0270_014:0847a11": "上正徧知覺。十方如來。執此呪心。降伏諸魔制諸外",
    "X11n0270_014:0847a12": "道。十方如來。乘此呪心。坐寶蓮華應微塵國。十方如",
    "X11n0270_014:0847a13": "來。含此呪心。於微塵國轉大法輪。十方如來。持此呪",
    "X11n0270_014:0847a14": "心。能於十方摩頂授記。自果未成。亦於十方。蒙佛授",
    "X11n0270_014:0847a15": "記。十方如來。依此呪心。能於十方拔濟群苦。所謂地",
    "X11n0270_014:0847a16": "獄餓鬼畜生。盲聾瘖瘂。冤憎會苦。愛別離苦。求不得",
    "X11n0270_014:0847a17": "苦。五陰熾盛。大小諸橫。同時解脫。賊難。兵難。王難。獄",
    "X11n0270_014:0847a18": "難。風火水難。飢渴貧窮。應念消散。十方如來。隨此呪",
    "X11n0270_014:0847a19": "心。能於十方事善知識。四威儀中供養如意。恒沙如",
    "X11n0270_014:0847a20": "來會中推為大法王子。十方如來。行此呪心。能於十",
    "X11n0270_014:0847a21": "方攝受親因。令諸小乘聞祕密藏不生驚怖。十方如",
    "X11n0270_014:0847a22": "來。誦此呪心。成無上覺坐菩提樹入大涅槃。十方如",
    "X11n0270_014:0847a23": "來。傳此呪心。於滅度後付佛法事究竟住持。嚴淨戒",
    "X11n0270_014:0847a24": "律悉得清淨。若我說是佛頂光聚般怛囉呪。從旦至",
    "X11n0270_014:0847b01": "暮。音聲相聯。字句中間亦不重疊。經恒沙劫終不能",
    "X11n0270_014:0847b02": "盡。",
    "X11n0270_014:0847b03": "所謂呪心者。即大白傘蓋。廣大無染。周覆法界。如",
    "X11n0270_014:0847b04": "來藏心祕密法門也。惟其廣大周覆為如來藏故。",
    "X11n0270_014:0847b05": "持之因之。即能出生諸佛。成無上覺。降魔應化。拔",
    "X11n0270_014:0847b06": "濟群苦。及餘功德。經恒沙劫說不能盡也。地獄餓",
    "X11n0270_014:0847b07": "鬼等。略舉八難之四。怨憎愛別等。略舉八苦之四",
    "X11n0270_014:0847b08": "也。灌頂經。大橫有九。小橫無數。攝受親因。即攝諸",
    "X11n0270_014:0847b09": "有緣也。",
    "X11n0270_014:0847b10": "亦說此呪名如來頂。汝等有學。未盡輪迴。發心至誠",
    "X11n0270_014:0847b11": "取阿羅漢。不持此呪。而坐道場。令其身心遠諸魔事。",
    "X11n0270_014:0847b12": "無有是處。",
    "X11n0270_014:0847b13": "上顯如來境界。此明亦攝漸修。△四勸持三。一總",
    "X11n0270_014:0847b14": "勸。",
    "X11n0270_014:0847b15": "阿難。若諸世界隨所國土所有眾生。隨國所生樺皮",
    "X11n0270_014:0847b16": "貝葉紙素白[疊*毛]。書寫此呪。貯於香囊。是人心昏。未能",
    "X11n0270_014:0847b17": "誦憶。或帶身上。或書宅中。當知是人。盡其生年。一切",
    "X11n0270_014:0847b18": "諸毒所不能害。",
    "X11n0270_014:0847b19": "△二顯益二。一標。",
    "X11n0270_014:0847b20": "阿難。我今為汝更說此呪。救護世間。得大無畏。成就",
    "X11n0270_014:0847b21": "眾生出世間智。",
    "X11n0270_014:0847b22": "△二釋。",
    "X11n0270_014:0847b23": "若我滅後。末世眾生。有能自誦。若教他誦。當知如是",
    "X11n0270_014:0847b24": "誦持眾生。火不能燒。水不能溺。大毒小毒所不能害。",
    "X11n0270_014:0847c01": "如是乃至龍天鬼神精祇魔魅所有惡呪皆不能著。",
    "X11n0270_014:0847c02": "心得正受。一切呪詛。厭蠱毒藥。金毒銀毒。草木蟲蛇。",
    "X11n0270_014:0847c03": "萬物毒氣。入此人口成甘露味。一切惡星。并諸鬼神。",
    "X11n0270_014:0847c04": "磣心毒人。於如是人不能起惡。頻那夜迦諸惡鬼王",
    "X11n0270_014:0847c05": "并其眷屬。皆領深恩。常加守護。",
    "X11n0270_014:0847c06": "即所謂救護世間得大無畏也。以誦呪利彼故。諸",
    "X11n0270_014:0847c07": "惡鬼王。皆領深恩。金銀入藥。或能發毒。",
    "X11n0270_014:0847c08": "阿難。當知是呪。常有八萬四千那由他恒河沙俱胝",
    "X11n0270_014:0847c09": "金剛藏王菩薩種族。一一皆有諸金剛眾。而為眷屬。",
    "X11n0270_014:0847c10": "晝夜隨侍。設有眾生。於散亂心。非三摩地。心憶口持。",
    "X11n0270_014:0847c11": "是金剛王。常隨從彼諸善男子。何況決定菩提心者。",
    "X11n0270_014:0847c12": "此諸金剛菩薩藏王。精心陰速。發彼神識。是人應時。",
    "X11n0270_014:0847c13": "心能記憶八萬四千恒河沙劫。周徧了知。得無疑惑。",
    "X11n0270_014:0847c14": "所謂成就眾生出世間智也。華嚴百二十大數初",
    "X11n0270_014:0847c15": "云。一百洛叉為一俱胝。俱胝俱胝為一阿庾多。阿",
    "X11n0270_014:0847c16": "庾多阿庾多為一那由他。對此方百千萬億兆京",
    "X11n0270_014:0847c17": "姟。則洛叉為一億。俱胝為兆。那由他即姟也。精心",
    "X11n0270_014:0847c18": "陰速者。妙心陰潛速疾資發也。△三廣顯十。一不",
    "X11n0270_014:0847c19": "墮惡趣。",
    "X11n0270_014:0847c20": "從第一劫。乃至後身。生生不生藥叉羅剎。及富單那。",
    "X11n0270_014:0847c21": "迦叱富單那。鳩槃茶。毗舍遮等。并諸餓鬼。有形無形。",
    "X11n0270_014:0847c22": "有想無想。如是惡處。是善男子。若讀若誦。若書若寫。",
    "X11n0270_014:0847c23": "若帶若藏。諸色供養。劫劫不生貧窮下賤不可樂處。",
    "X11n0270_014:0847c24": "一劫言修行之始。後身言修行之成。△二獲功德聚。",
    "X11n0270_014:0848a01": "此諸眾生。縱其自身不作福業。十方如來所有功德。",
    "X11n0270_014:0848a02": "悉與此人。由是得於恒河沙阿僧祇不可說不可說",
    "X11n0270_014:0848a03": "劫。常與諸佛同生一處。無量功德。如惡叉聚。同處薰",
    "X11n0270_014:0848a04": "修。永無分散。",
    "X11n0270_014:0848a05": "不作有為之業。自獲無漏之福。華嚴百二十大數。",
    "X11n0270_014:0848a06": "阿僧祇當一百三。不可說不可說當一百十九。惡",
    "X11n0270_014:0848a07": "叉果名。生必同聚。△三眾行成就。",
    "X11n0270_014:0848a08": "是故能令破戒之人戒根清淨。未得戒者令其得戒。",
    "X11n0270_014:0848a09": "未精進者令得精進。無智慧者令得智慧。不清淨者",
    "X11n0270_014:0848a10": "速得清淨。不持齋戒自成齋戒。",
    "X11n0270_014:0848a11": "以摩登得果。推之不誣。然持之須得其人也。故前",
    "X11n0270_014:0848a12": "言一不清淨不得成就。後言如法持戒必得心通。",
    "X11n0270_014:0848a13": "行人審之。勿徒希覬也。△四滅輕重罪。",
    "X11n0270_014:0848a14": "阿難。是善男子。持此呪時。設犯禁戒於未受時。持呪",
    "X11n0270_014:0848a15": "之後。眾破戒罪。無問輕重一時消滅。縱經飲酒食噉",
    "X11n0270_014:0848a16": "五辛種種不淨。一切諸佛菩薩金剛天仙鬼神。不將",
    "X11n0270_014:0848a17": "為過。設著不淨破弊衣服。一行一住悉同清淨。縱不",
    "X11n0270_014:0848a18": "作壇不入道場亦不行道。誦持此呪。還同入壇行道",
    "X11n0270_014:0848a19": "功德無有異也。若造五逆無間重罪及諸比丘比丘",
    "X11n0270_014:0848a20": "尼四棄八棄。誦此呪已。如是重業。猶如猛風吹散沙",
    "X11n0270_014:0848a21": "聚。悉皆滅除。更無毫髮。",
    "X11n0270_014:0848a22": "未受。謂未持呪時飲噉等。皆言往事也。比丘四棄",
    "X11n0270_014:0848a23": "即前四重。犯當屏棄。不得共住。比丘尼八棄。加觸",
    "X11n0270_014:0848a24": "八覆隨。△五消除宿障。",
    "X11n0270_014:0848b01": "阿難。若有眾生。從無量無數劫來。所有一切輕重罪",
    "X11n0270_014:0848b02": "障。從前世來。未及懺悔。若能讀誦書寫此呪。身上帶",
    "X11n0270_014:0848b03": "持。若安住處莊宅園舘。如是積業。猶湯消雪。不久皆",
    "X11n0270_014:0848b04": "得悟無生忍。",
    "X11n0270_014:0848b05": "△六所求隨願。",
    "X11n0270_014:0848b06": "復次阿難。若有女人未生男女。欲求孕者。若能至心",
    "X11n0270_014:0848b07": "憶念斯呪。或能身上帶此悉怛多般怛囉者。便生福",
    "X11n0270_014:0848b08": "德智慧男女。求長命者。即得長命。欲求果報速圓滿",
    "X11n0270_014:0848b09": "者。速得圓滿。身命色力亦復如是。命終之後。隨願往",
    "X11n0270_014:0848b10": "生十方土國。必定不生邊地下賤。何況雜形。",
    "X11n0270_014:0848b11": "雜形鬼畜等類也。△七能安家國。",
    "X11n0270_014:0848b12": "阿難。若諸國土州縣聚落。飢荒疫癘。或復刀兵賊難",
    "X11n0270_014:0848b13": "鬬諍。兼餘一切厄難之地。寫此神呪。安城四門并諸",
    "X11n0270_014:0848b14": "支提或脫闍上。令其國土所有眾生奉迎斯呪。禮拜",
    "X11n0270_014:0848b15": "恭敬。一心供養。令其人民各各身佩。或各各安所居",
    "X11n0270_014:0848b16": "宅地。一切災厄。悉皆消滅。",
    "X11n0270_014:0848b17": "支提云可供養處。即淨剎通稱也。脫闍云幢。△八",
    "X11n0270_014:0848b18": "歲豐民樂。",
    "X11n0270_014:0848b19": "阿難。在在處處國土眾生。隨有此呪。天龍歡喜。風雨",
    "X11n0270_014:0848b20": "順時。五穀豐殷。兆庶安樂。亦復能鎮一切惡星。隨方",
    "X11n0270_014:0848b21": "變怪災障不起。人無橫夭。杻械枷鎻不著其身。晝夜",
    "X11n0270_014:0848b22": "安眠常無惡夢。",
    "X11n0270_014:0848b23": "△九災變不作。",
    "X11n0270_014:0848b24": "阿難。是娑婆界。有八萬四千災變惡星。二十八大惡",
    "X11n0270_014:0848c01": "星而為上首。復有八大惡星以為其主。作種種形出",
    "X11n0270_014:0848c02": "現世時。能生眾生種種災異。有此呪地。悉皆消滅。十",
    "X11n0270_014:0848c03": "二由旬成結界地。諸惡災祥永不能入。",
    "X11n0270_014:0848c04": "天反時。物逆理。皆所以為災。而反之逆之。職由乎",
    "X11n0270_014:0848c05": "人天與物應之而已。所謂災變惡星。則應人之災",
    "X11n0270_014:0848c06": "惡者也。八萬四千。應眾生煩惱業也。二十八則四",
    "X11n0270_014:0848c07": "方之紀。八則五行之經。及羅計孛也。順則福應。逆",
    "X11n0270_014:0848c08": "則災應。所謂惠迪吉從逆凶也。能生災異者。亦應",
    "X11n0270_014:0848c09": "其逆而已。如彗孛飛流為應同分非星之為也。今",
    "X11n0270_014:0848c10": "以呪力叶乎百順故。惡變悉滅。於天災祥不入其",
    "X11n0270_014:0848c11": "境。祥吉凶先見也。△十結告行人。",
    "X11n0270_014:0848c12": "是故如來宣示此呪。於未來世。保護初學諸修行者。",
    "X11n0270_014:0848c13": "入三摩地。身心泰然。得大安隱。更無一切諸魔鬼神。",
    "X11n0270_014:0848c14": "及無始來冤橫宿殃。舊業陳債來相惱害。汝及眾中",
    "X11n0270_014:0848c15": "諸有學人。及未來世諸修行者。依我壇場。如法持戒。",
    "X11n0270_014:0848c16": "所受戒主逢清淨僧。於此呪心不生疑悔。是善男子。",
    "X11n0270_014:0848c17": "於此父母所生之身。不得心通。十方如來便為妄語。",
    "X11n0270_014:0848c18": "言戒潔心誠決能感致也。心通謂障消智明。如金",
    "X11n0270_014:0848c19": "剛藏速發之事。△三眾願護持六。一金剛眾。",
    "X11n0270_014:0848c20": "說是語已。會中無量百千金剛。一時佛前合掌頂禮。",
    "X11n0270_014:0848c21": "而白佛言。如佛所說。我當誠心保護如是修菩提者。",
    "X11n0270_014:0848c22": "△二天王眾。",
    "X11n0270_014:0848c23": "爾時梵王并天帝釋四天大王。亦於佛前同時頂禮。",
    "X11n0270_014:0848c24": "而白佛言。審有如是修學善人。我當盡心至誠保護。",
    "X11n0270_014:0849a01": "令其一生所作如願。",
    "X11n0270_014:0849a02": "唐宣律師行道跌足事符此說。△三鬼帥眾。",
    "X11n0270_014:0849a03": "復有無量藥叉大將。諸羅剎王。富單那王。鳩槃茶王。",
    "X11n0270_014:0849a04": "毗舍遮王。頻那夜迦諸大鬼王。及諸鬼帥。亦於佛前",
    "X11n0270_014:0849a05": "合掌頂禮。我亦誓願。護持是人。令菩提心速得圓滿。",
    "X11n0270_014:0849a06": "△四天神眾。",
    "X11n0270_014:0849a07": "復有無量日月天子。風師雨師雲師雷師并電伯等。",
    "X11n0270_014:0849a08": "年歲巡官諸星眷屬。亦於會中。頂禮佛足。而白佛言。",
    "X11n0270_014:0849a09": "我亦保護是修行人。安立道場。得無所畏。",
    "X11n0270_014:0849a10": "△五地祇眾。",
    "X11n0270_014:0849a11": "復有無量山神海神一切土地水陸空行萬物精祇。",
    "X11n0270_014:0849a12": "并風神王無色界天。於如來前同時稽首。而白佛言。",
    "X11n0270_014:0849a13": "我亦保護是修行人。得成菩提。永無魔事。",
    "X11n0270_014:0849a14": "風師行風。風王主風。此與無色天。繼地祇舉者。前",
    "X11n0270_014:0849a15": "舉釋梵。方及二天。後舉地水。未盡風火。故終舉風",
    "X11n0270_014:0849a16": "神以該四大。舉無色以該三界也。△六菩薩眾。",
    "X11n0270_014:0849a17": "爾時八萬四千那由他恒河沙俱胝金剛藏王菩薩。",
    "X11n0270_014:0849a18": "在大會中。即從座起。頂禮佛足。而白佛言。世尊。如我",
    "X11n0270_014:0849a19": "等輩。所修功業。久成菩提。不取涅槃。常隨此呪。救護",
    "X11n0270_014:0849a20": "末世修三摩地正修行者。世尊。如是修心求正定人。",
    "X11n0270_014:0849a21": "若在道場及餘經行。乃至散心遊戲聚落。我等徒眾",
    "X11n0270_014:0849a22": "常當隨從侍衛此人。縱令魔王大自在天求其方便。",
    "X11n0270_014:0849a23": "終不可得。諸小鬼神。去此善人十由旬外。除彼發心",
    "X11n0270_014:0849a24": "樂修禪者。世尊。如是惡魔若魔眷屬。欲來侵擾是善",
    "X11n0270_014:0849b01": "人者。我以寶杵殞碎其首。猶如微塵。恒令此人所作",
    "X11n0270_014:0849b02": "如願。",
    "X11n0270_014:0849b03": "欲色界中一天。名大自在。即魔王天也。二修道分",
    "X11n0270_014:0849b04": "竟。△三證果分。由前密因了義而修。可以高證佛",
    "X11n0270_014:0849b05": "果也。阿難於此獨問修證地位。世尊答文首敘十",
    "X11n0270_014:0849b06": "二類生。而後明五十七位者。意使一切眾生。依此",
    "X11n0270_014:0849b07": "法門。從凡入聖。重重研極。至盡妙覺。成無上道而",
    "X11n0270_014:0849b08": "後已也。文二。初阿難請問。",
    "X11n0270_014:0849b09": "阿難即從座起。頂禮佛足。而白佛言。我輩愚鈍。好為",
    "X11n0270_014:0849b10": "多聞。於諸漏心未求出離。蒙佛慈誨。得正熏修。身心",
    "X11n0270_014:0849b11": "快然。獲大饒益。世尊。如是修證佛三摩地。未到涅槃。",
    "X11n0270_014:0849b12": "云何名為乾慧之地。四十四心。至何漸次得修行目。",
    "X11n0270_014:0849b13": "詣何方所名入地中。云何名為等覺菩薩。作是語已。",
    "X11n0270_014:0849b14": "五體投地。大眾一心。佇佛慈音。瞪瞢瞻仰。",
    "X11n0270_014:0849b15": "聖位極果曰涅槃。初因曰乾慧。自乾慧入信住行",
    "X11n0270_014:0849b16": "向及四加行。為四十四心。即信解行位。目曰修行。",
    "X11n0270_014:0849b17": "復進十地。名入地中。是為初證。至十一地。名為等",
    "X11n0270_014:0849b18": "覺。猶是分證。及到涅槃。名為妙覺。乃極證也。凝視",
    "X11n0270_014:0849b19": "曰瞪。冥心則瞢。△二佛慈開示二。初讚。許。",
    "X11n0270_014:0849b20": "爾時世尊讚阿難言。善哉善哉。汝等乃能普為大眾",
    "X11n0270_014:0849b21": "及諸末世一切眾生。修三摩地求大乘者。從於凡夫。",
    "X11n0270_014:0849b22": "終大涅槃。懸示無上正修行路。汝今諦聽。當為汝說。",
    "X11n0270_014:0849b23": "阿難大眾。合掌刳心。默然受教。",
    "X11n0270_014:0849b24": "刳除雜想。虗心受教也。△二廣陳五。初本無修證。",
    "X11n0270_014:0849c01": "佛言。阿難。當知妙性圓明。離諸名相。本來無有世界",
    "X11n0270_014:0849c02": "眾生。",
    "X11n0270_014:0849c03": "△二因妄有修。",
    "X11n0270_014:0849c04": "因妄有生。因生有滅。生滅名妄。滅妄名真。是稱如來",
    "X11n0270_014:0849c05": "無上菩提及大涅槃二轉依號。",
    "X11n0270_014:0849c06": "生滅真妄菩提涅槃。皆所謂諸名相也。妙性之中。",
    "X11n0270_014:0849c07": "本來圓離。由迷妄相因故。有修有證。於是轉不覺",
    "X11n0270_014:0849c08": "而依菩提。轉生死而依涅槃。名二轉依號。△三令",
    "X11n0270_014:0849c09": "識妄因二。一略舉。",
    "X11n0270_014:0849c10": "阿難。汝今欲修真三摩地。直詣如來大涅槃者。先當",
    "X11n0270_014:0849c11": "識此眾生世界二顛倒因。顛倒不生。斯則如來真三",
    "X11n0270_014:0849c12": "摩地。",
    "X11n0270_014:0849c13": "前明三種相續。此明二顛倒因。乃開合言之。下云",
    "X11n0270_014:0849c14": "熏以成業。即攝業果。但前明生起之相。此明修斷",
    "X11n0270_014:0849c15": "之要。義同意別也。修三摩地。能識倒因。乃能斷治。",
    "X11n0270_014:0849c16": "倒妄不生。則復正性。故曰斯則如來真三摩地。△",
    "X11n0270_014:0849c17": "二詳明三。一總敘倒因。",
    "X11n0270_014:0849c18": "阿難。云何名為眾生顛倒。阿難由性明心性明圓故。",
    "X11n0270_014:0849c19": "因明發性。性妄見生。從畢竟無。成究竟有。此有所有。",
    "X11n0270_014:0849c20": "非因所因。住所住相。了無根本。本此無住。建立世界",
    "X11n0270_014:0849c21": "及諸眾生。",
    "X11n0270_014:0849c22": "性明心。指真如體也。性明圓。言不守自性也。由其",
    "X11n0270_014:0849c23": "不守自性故。因妄明而發妄性。因妄性而生妄見。",
    "X11n0270_014:0849c24": "於是。從無相真。成有相妄。故曰從畢竟無成究竟",
    "X11n0270_014:0850a01": "有。然此能有所有。能住所住。悉皆非因所因。悉皆",
    "X11n0270_014:0850a02": "了無根本。文互見也。本此無住。建立世界眾生。則",
    "X11n0270_014:0850a03": "知二者無因無本。全即倒妄而已。△二派成二倒",
    "X11n0270_014:0850a04": "二。一眾生顛倒。",
    "X11n0270_014:0850a05": "迷本圓明。是生虗妄。妄性無體。非有所依。",
    "X11n0270_014:0850a06": "迷真起妄。眾相競生。故名眾生。此明起妄之本。下",
    "X11n0270_014:0850a07": "明競生之相。",
    "X11n0270_014:0850a08": "將欲復真。欲真已非真真如性。非真求復。宛成非相。",
    "X11n0270_014:0850a09": "非生非住。非心非法。展轉發生。生力發明。熏以成業。",
    "X11n0270_014:0850a10": "同業相感。因有感業。相滅相生。由是故有眾生顛倒。",
    "X11n0270_014:0850a11": "因迷本性故。欲復真然希欲心生。自已失真故。曰",
    "X11n0270_014:0850a12": "欲真已非真真如性也。以非真而求復於真。則宛",
    "X11n0270_014:0850a13": "轉成妄。故曰宛成非相。遂使生住心法百非競發",
    "X11n0270_014:0850a14": "展轉熏感。故眾相競生焉。無而忽有曰生。生而暫",
    "X11n0270_014:0850a15": "停曰住。緣慮相續曰心。染淨差別曰法。眾生顛倒。",
    "X11n0270_014:0850a16": "由是發生也。△二世界顛倒。",
    "X11n0270_014:0850a17": "阿難。云何名為世界顛倒是有所有。分段妄生。因此",
    "X11n0270_014:0850a18": "界立。非因所因。無住所住。遷流不住。因此世成。三世",
    "X11n0270_014:0850a19": "四方。和合相涉。變化眾生。成十二類。",
    "X11n0270_014:0850a20": "牒前此有所有非因所因等義以明也。有所有故",
    "X11n0270_014:0850a21": "有分段。有分段故有方位。界為方位故。因此界立",
    "X11n0270_014:0850a22": "也。無所因則無所住。無所住則常遷流。世為遷流",
    "X11n0270_014:0850a23": "故。因此世成也。三世四方宛轉十二。故涉乎其間",
    "X11n0270_014:0850a24": "者。悉從其變此世界顛倒之由也。△三廣明化理",
    "X11n0270_014:0850b01": "二。一原十二變。",
    "X11n0270_014:0850b02": "是故世界。因動有聲。因聲有色。因色有香因香有觸。",
    "X11n0270_014:0850b03": "因觸有味。因味知法。六亂妄想。成業性故。十二區分",
    "X11n0270_014:0850b04": "由此輪轉。是故世間聲香味觸。窮十二變。為一旋復。",
    "X11n0270_014:0850b05": "萬物皆從流動生形。動則有聲。形即色也。故曰因",
    "X11n0270_014:0850b06": "動有聲因聲有色。香味觸法。皆相因而具焉。由此",
    "X11n0270_014:0850b07": "六境。發起六情。名六亂妄想。正為惑業之本。故名",
    "X11n0270_014:0850b08": "業性。十二類生因此輪轉也。世間聲香味觸。牒上",
    "X11n0270_014:0850b09": "六亂妄想之類也。謂其區分既各十二。窮變亦各",
    "X11n0270_014:0850b10": "十二。故六亂妄形。自無明緣行而變以至老死。終",
    "X11n0270_014:0850b11": "而復始。故曰窮十二變為一旋復。△二辯十二類",
    "X11n0270_014:0850b12": "三。一總標。",
    "X11n0270_014:0850b13": "乘此輪轉顛倒相故。是有世界卵生胎生濕生化生。",
    "X11n0270_014:0850b14": "有色無色。有想無想。若非有色若非無色。若非有想",
    "X11n0270_014:0850b15": "若非無想。",
    "X11n0270_014:0850b16": "輪轉顛倒相。即六亂妄想等也。△二別明十二。一",
    "X11n0270_014:0850b17": "卵生。",
    "X11n0270_014:0850b18": "阿難。由因世界虗妄輪迴。動顛倒故。和合氣成八萬",
    "X11n0270_014:0850b19": "四千飛沉亂想。如是故有卵羯邏藍。流轉國土。魚鳥",
    "X11n0270_014:0850b20": "龜蛇。其類充塞。",
    "X11n0270_014:0850b21": "卵惟想生。虗妄即想也。想體輕舉。名動顛倒。卵以",
    "X11n0270_014:0850b22": "氣交。名和合氣成。想多升沉。名飛沉亂想。故感魚",
    "X11n0270_014:0850b23": "鳥飛沉之類也。十二類各八萬四千者。各由八萬",
    "X11n0270_014:0850b24": "煩惱感變也。羯邏藍云凝滑。入胎初位。胎卵未分",
    "X11n0270_014:0850c01": "之相也。△二胎生。",
    "X11n0270_014:0850c02": "由因世界雜染輪迴欲顛倒故。和合滋成八萬四千",
    "X11n0270_014:0850c03": "橫竪亂想。如是故有胎遏蒲曇。流轉國土。人畜龍仙。",
    "X11n0270_014:0850c04": "其類充塞。",
    "X11n0270_014:0850c05": "胎因情有雜染即情也。情生於愛。名欲顛倒。胎以",
    "X11n0270_014:0850c06": "精交。名合和滋成。情有偏正。名橫竪亂想。故感人",
    "X11n0270_014:0850c07": "畜橫竪之類。遏蒲曇云泡。即胎卵漸分之相也。虗",
    "X11n0270_014:0850c08": "妄雜染執著留礙等。有情皆具。但隨偏重者感類",
    "X11n0270_014:0850c09": "耳。羯南等胎卵皆具。而次第言者。前能具後。後不",
    "X11n0270_014:0850c10": "具前。△三濕生。",
    "X11n0270_014:0850c11": "由因世界執著輪迴趣顛倒故。和合煖成八萬四千",
    "X11n0270_014:0850c12": "翻覆亂想。如是故有濕相蔽尸。流轉國土。含蠢蝡動。",
    "X11n0270_014:0850c13": "其類充塞。",
    "X11n0270_014:0850c14": "濕以合感。執著即合也。合由愛滯。觸境趨附。名趣",
    "X11n0270_014:0850c15": "顛倒。濕以陽生。名和合煖成。所趣無定名翻覆亂",
    "X11n0270_014:0850c16": "想。故感蠢蝡飜覆之類也。蔽尸云軟肉。濕生初相",
    "X11n0270_014:0850c17": "也。十生皆本於婬欲。起於情想。以迷情愈妄故。化",
    "X11n0270_014:0850c18": "理愈乖。以至蕩為空散頑為木石。妄末雖殊。妄本",
    "X11n0270_014:0850c19": "一也。△四化生。",
    "X11n0270_014:0850c20": "由因世界變易輪迴假顛倒故。和合觸成八萬四千",
    "X11n0270_014:0850c21": "新故亂想。如是故有化相羯南。流轉國土。轉蛻飛行。",
    "X11n0270_014:0850c22": "其類充塞。",
    "X11n0270_014:0850c23": "化以離應變易即離也。離此托彼。名假顛倒。觸類",
    "X11n0270_014:0850c24": "而變。名和合觸成。轉故趣新。名新故亂想。故感報",
    "X11n0270_014:0851a01": "亦爾蛻脫故趣新也。如虫為蝶。則轉行為飛。如雀",
    "X11n0270_014:0851a02": "為蛤。則蛻飛為潛。凡以不同形而相禪皆轉蛻也。",
    "X11n0270_014:0851a03": "羯南云硬肉。蛻即成體無軟相也。自下皆稱羯南",
    "X11n0270_014:0851a04": "者。諸類通稱。止此若第五鉢羅奢佉曰成形。則各",
    "X11n0270_014:0851a05": "隨貌狀。非通稱也。△五有色。",
    "X11n0270_014:0851a06": "由因世界留礙輪迴障顛倒故。和合著成八萬四千",
    "X11n0270_014:0851a07": "精耀亂想。如是故有色相羯南。流轉國土。休咎精明。",
    "X11n0270_014:0851a08": "其類充塞。",
    "X11n0270_014:0851a09": "真性融湛。本非留礙。亦非光耀。由迷滯故成留礙",
    "X11n0270_014:0851a10": "輪迴。障失融湛。妄合明著。粘湛發光。以成精耀。休",
    "X11n0270_014:0851a11": "為三光。咎為孛彗。一切精明神物皆精耀也。其想",
    "X11n0270_014:0851a12": "已結成精耀故。但有色而已。涅槃云。八十神皆因",
    "X11n0270_014:0851a13": "留礙想元成其精耀。此雖至精至神。亦未離乎乘",
    "X11n0270_014:0851a14": "彼輪轉顛倒想也。△六無色。",
    "X11n0270_014:0851a15": "由因世界消散輪迴惑顛倒故。和合暗成八萬四千",
    "X11n0270_014:0851a16": "陰隱亂想。如是故有無色羯南。流轉國土。空散消沉。",
    "X11n0270_014:0851a17": "其類充塞。",
    "X11n0270_014:0851a18": "厭有著空。滅身歸無。名銷散輪迴。迷漏無聞。名惑",
    "X11n0270_014:0851a19": "顛倒。厭有歸無。則依晦昧空故。和合暗成。而名陰",
    "X11n0270_014:0851a20": "隱亂想。即無色界外道類也。此有想無色。而不無",
    "X11n0270_014:0851a21": "業體。故亦稱羯南。又有惑業昏重。形色消磨。體合",
    "X11n0270_014:0851a22": "空昧。識附陰隱。亦空散消沉類也。△七有想。",
    "X11n0270_014:0851a23": "由因世界罔象輪迴影顛倒故。和合憶成八萬四千",
    "X11n0270_014:0851a24": "潛結亂想。如是故有想相羯南。流轉國土。神鬼精靈。",
    "X11n0270_014:0851b01": "其類充塞。",
    "X11n0270_014:0851b02": "虗妄失真。邪著影像。無所托陰。從憶想生。於罔象",
    "X11n0270_014:0851b03": "中。潛結貌狀。其神不明而幽為鬼。精不全而散為",
    "X11n0270_014:0851b04": "靈。無有實色。但有想相。△八無想。",
    "X11n0270_014:0851b05": "由因世界愚鈍輪迴癡顛倒故。和合頑成八萬四千",
    "X11n0270_014:0851b06": "枯槁亂想。如是故有無想羯南。流轉國土。精神化為",
    "X11n0270_014:0851b07": "土木金石。其類充塞。",
    "X11n0270_014:0851b08": "不了諦理。固守愚惑。愚鈍之極。則癡頑無知。精神",
    "X11n0270_014:0851b09": "化為土木金石。無復情想。即枯槁也。如劫毗羅之",
    "X11n0270_014:0851b10": "石燕昭墓之木鄭人緩之璧。皆精神之化也。△九",
    "X11n0270_014:0851b11": "非有色。",
    "X11n0270_014:0851b12": "由因世界相待輪迴偽顛倒故。和合染成八萬四千",
    "X11n0270_014:0851b13": "因依亂想。如是故有非有色相成色羯南。流轉國土。",
    "X11n0270_014:0851b14": "諸水母等以蝦為目。其類充塞。",
    "X11n0270_014:0851b15": "水母之類。以水沫為體。以蝦為目。本非有色。待物",
    "X11n0270_014:0851b16": "成色。不能自用。待物有用。迷失天真。綿著浮偽。彼",
    "X11n0270_014:0851b17": "此異質。染緣相合。故曰因依。△十非無色。",
    "X11n0270_014:0851b18": "由因世界相引輪迴性顛倒故。和合呪成八萬四千",
    "X11n0270_014:0851b19": "呼召亂想。由是故有非無色相無色羯南。流轉國土。",
    "X11n0270_014:0851b20": "呪詛厭生。其類充塞。",
    "X11n0270_014:0851b21": "邪業相引。使性情顛倒。而乘呪托識。不由生理。妄",
    "X11n0270_014:0851b22": "隨呼召。即世間邪術呪詛精魅厭物。因而有生者。",
    "X11n0270_014:0851b23": "不由生理。則本自無色。既感成質。非無色也。△十",
    "X11n0270_014:0851b24": "一非有想。",
    "X11n0270_014:0851c01": "由因世界合妄輪迴罔顛倒故。和合異成八萬四千",
    "X11n0270_014:0851c02": "迴互亂想。如是故有非有想相成想羯南。流轉國土。",
    "X11n0270_014:0851c03": "彼蒲盧等異質相成。其類充塞。",
    "X11n0270_014:0851c04": "二妄相合。性情罔昧。異質相成。生理回互。如彼蒲",
    "X11n0270_014:0851c05": "盧。本為桑虫。非有蜂想而成蜂想。△十二非無想。",
    "X11n0270_014:0851c06": "由因世界怨害輪迴殺顛倒故。和合怪成八萬四千",
    "X11n0270_014:0851c07": "食父母想。如是故有非無想相無想羯南。流轉國土。",
    "X11n0270_014:0851c08": "如土梟等附塊為兒。及破鏡鳥以毒樹果抱為其子。",
    "X11n0270_014:0851c09": "子成父母皆遭其食。其類充塞。",
    "X11n0270_014:0851c10": "怨害相酬。傷殺相反。生理怪誕。棄絕倫義。故感土",
    "X11n0270_014:0851c11": "梟之類。因土塊毒果成形。非無鳥想。而本無想。△",
    "X11n0270_014:0851c12": "三結。",
    "X11n0270_014:0851c13": "是名眾生十二種類。",
    "X11n0270_014:0851c14": "此皆不了妙覺明心。迷陷情欲。積妄發生。隨妄輪",
    "X11n0270_014:0851c15": "轉。非正修行。莫能免脫。故次示除妄修證之法。"
}