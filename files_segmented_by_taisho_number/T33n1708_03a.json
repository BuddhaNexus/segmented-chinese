{
    "T33n1708_03a:0407c02": "folio_3a 仁王經疏卷下本",
    "T33n1708_03a:0407c04": "西明寺沙門圓測撰",
    "T33n1708_03a:0407c05": "5 護國品護國品第五",
    "T33n1708_03a:0407c06": "將釋此品，略有二義：一釋品名、二正釋文。",
    "T33n1708_03a:0407c07": "釋品名者，若依《本記》，國土有二：一世間，二",
    "T33n1708_03a:0407c08": "乘凡夫；二出世，十信至十地。賊有二：一外，",
    "T33n1708_03a:0407c09": "劫盜禽獸等；二內，所謂煩惱。護有二：一外，",
    "T33n1708_03a:0407c10": "即百部鬼神；二內，所謂智慧。若內若外，悉是",
    "T33n1708_03a:0407c11": "諸佛菩薩神力。今解：般若能護人天國土，故",
    "T33n1708_03a:0407c12": "名護國。",
    "T33n1708_03a:0407c13": "經：爾時至般若波羅蜜。釋曰：自下第二依",
    "T33n1708_03a:0407c14": "文正釋。能護佛果及十地行，皆是內護。護人",
    "T33n1708_03a:0407c15": "天處，即是外護。上來已釋二種內護，故今第",
    "T33n1708_03a:0407c16": "二明〈護國品〉。若依《本記》即分為四：第一行法、",
    "T33n1708_03a:0407c17": "第二能護、第三引證、第四得益。行法有三：一",
    "T33n1708_03a:0407c18": "誡聽、二勸持、三說護。此當前二，如經可知。",
    "T33n1708_03a:0407c19": "今解：不爾。於一品內，文別有三：初勅聽勸持、",
    "T33n1708_03a:0407c20": "次「當國土」下廣釋護法、後「爾時釋迦」下辨眾",
    "T33n1708_03a:0407c21": "得益。此即初也。誡聽、許說、勸持，如經可知。",
    "T33n1708_03a:0407c22": "經：當國土至破國時。釋曰：自下第二廣釋護",
    "T33n1708_03a:0407c23": "法。於中有三：一廣釋護法、二「大王昔日」下引",
    "T33n1708_03a:0407c24": "古證今、三「大王十六」下結示勸持。就廣釋中，",
    "T33n1708_03a:0407c25": "復分為三：一釋護國、二「大王不但」下釋其護",
    "T33n1708_03a:0407c26": "福、三「大王不但」下釋護眾難。就護國中，文別",
    "T33n1708_03a:0407c27": "有四：一明護時、二釋護法、三「汝國」下明能護",
    "T33n1708_03a:0407c28": "體、四「大王」下顯所護難。此即第一明護時",
    "T33n1708_03a:0407c29": "節。據實護國道一切時，為顯要時，舉劫燒",
    "T33n1708_03a:0408a01": "等對說護法。言劫燒者，損害國故，名為劫",
    "T33n1708_03a:0408a02": "燒，非三災中大火災也。",
    "T33n1708_03a:0408a03": "經：當請百佛至百阿羅漢像。釋曰：自下第",
    "T33n1708_03a:0408a04": "二釋護法或。於中有三：初請福田、次明供養、",
    "T33n1708_03a:0408a05": "後顯說時。就福田中，文別有三：一諸聖福田、",
    "T33n1708_03a:0408a06": "二講會聽眾、三請師講說。此即初也。謂上三",
    "T33n1708_03a:0408a07": "尊實身難集，為通遠代福田具足，故置百像。",
    "T33n1708_03a:0408a08": "經：百比丘眾至七眾共聽。釋曰：第二、講會",
    "T33n1708_03a:0408a09": "聽眾。有三：一百比丘、二百四大眾、三百七眾。",
    "T33n1708_03a:0408a10": "言百比丘者，有云：一一座前皆有百比丘。若",
    "T33n1708_03a:0408a11": "爾便成一萬人，人眾不滿講法不成。今云百",
    "T33n1708_03a:0408a12": "者，一一座前一比丘，撿挍徒眾，故言百也。",
    "T33n1708_03a:0408a13": "言四大眾者，比丘、比丘尼、近事男、近事女。有",
    "T33n1708_03a:0408a14": "云：簡除沙彌、沙彌尼、式叉摩尼。今言：攝在",
    "T33n1708_03a:0408a15": "比丘、比丘尼眾中。言七眾者，前四眾上，如沙",
    "T33n1708_03a:0408a16": "彌等三眾。七眾，往來眾也。問：一一坐前皆有",
    "T33n1708_03a:0408a17": "六類，皆有百類，此有何意？解云：為欲莊嚴",
    "T33n1708_03a:0408a18": "說法會故。問：四眾等已攝比丘，何須別說百",
    "T33n1708_03a:0408a19": "比丘耶？為顯一一會中定須一人而為上",
    "T33n1708_03a:0408a20": "座，故言百也。問曰：大眾與七眾有何別？有",
    "T33n1708_03a:0408a21": "說：門別故說，未必有別。或可四大眾皆大乘",
    "T33n1708_03a:0408a22": "眾。言七眾者，聲聞眾也。",
    "T33n1708_03a:0408a23": "經：請百法師至講般若波羅蜜。釋曰：第三、",
    "T33n1708_03a:0408a24": "請師講說。",
    "T33n1708_03a:0408a25": "經：百師子至供養三寶。釋曰：第三、明供",
    "T33n1708_03a:0408a26": "養法。大別有三：初明三事供養三寶，謂燈、",
    "T33n1708_03a:0408a27": "香及華。言百燈等者，一一座前各有一燈一",
    "T33n1708_03a:0408a28": "華一香。若不爾者，便成萬華，其事難成。",
    "T33n1708_03a:0408a29": "經：三衣什物供養法師。釋曰：第二、別供法",
    "T33n1708_03a:0408b01": "主。言什物者，此者兩釋。一相傳說云：三衣",
    "T33n1708_03a:0408b02": "即三、鉢四、坐具五、剃刀六、刀子七、漉水袋",
    "T33n1708_03a:0408b03": "八、鉢袋九、針筒十。二淨三藏云：三衣十物",
    "T33n1708_03a:0408b04": "者，蓋是譯者之誤也，離為二處。不依梵本，別",
    "T33n1708_03a:0408b05": "噵三衣，折分十物，訓什為離，臆斷斯甚。十三",
    "T33n1708_03a:0408b06": "資具，益兼中下。言十三資具者，一僧伽梨、",
    "T33n1708_03a:0408b07": "二嗢呾囉僧伽、三安呾婆娑、四尼殺憚娜、五",
    "T33n1708_03a:0408b08": "泥代珊娜裙也、六副泥代珊娜副裙、七僧劫𮧸迦帔巾、",
    "T33n1708_03a:0408b09": "八副僧脚𮧸迦副帔巾、九勃里沙奢知迦雨衣、十迦",
    "T33n1708_03a:0408b10": "耶褒折娜拭身巾、十一日佉褒折娜拭面巾、十二雞",
    "T33n1708_03a:0408b11": "舍鉢喇底揭喇呵剃髮時披不承髮、十三揵豆鉢底",
    "T33n1708_03a:0408b12": "車憚娜遮瘡衣。攝頌曰「三衣兼坐具，裙兩帔有",
    "T33n1708_03a:0408b13": "雙，雨衣拭身面，剃髮及遮瘡。」雖有兩釋，此",
    "T33n1708_03a:0408b14": "猶未了《仁王經》梵本，為是數十百是什字？",
    "T33n1708_03a:0408b15": "經：小飯中食：亦復以時。釋曰：第三、飯食供",
    "T33n1708_03a:0408b16": "養法主，或可通供大眾。",
    "T33n1708_03a:0408b17": "經：大王一日二時講經或有本云「講讀此經」。釋曰：第三、",
    "T33n1708_03a:0408b18": "講經時分。講必精力，故隨二食，講亦兩時。",
    "T33n1708_03a:0408b19": "經：汝國土中至護汝國土。釋曰：第三、明其",
    "T33n1708_03a:0408b20": "能護。若依《本記》，百部神者，出金眼仙人義。此",
    "T33n1708_03a:0408b21": "仙人領鬼神，根本有十處，開十為百。十者，一",
    "T33n1708_03a:0408b22": "大神，能化諸神。二童子神，是摩醯首羅兒，",
    "T33n1708_03a:0408b23": "夜入仙寶。仙法不殺小兒，仙人記其年十",
    "T33n1708_03a:0408b24": "六，成大仙必死。言既不空，此不可免。摩醯首",
    "T33n1708_03a:0408b25": "羅遂駐此兒恒年十四，以小兒為部黨，故害",
    "T33n1708_03a:0408b26": "世間小兒；若年十五，此兒不復害也。三母神，",
    "T33n1708_03a:0408b27": "即童子乳母。四梵神，摩醯首羅，面上三目，有",
    "T33n1708_03a:0408b28": "一切智。若失物不得，主小兒呪小兒面更",
    "T33n1708_03a:0408b29": "生一目，直往取物，得竟還失目。五家頭神，",
    "T33n1708_03a:0408c01": "障一切願，善惡事不成就。六龍神，多貪嗔。七",
    "T33n1708_03a:0408c02": "脩羅神，能縛杵人天等；又有二健兒，惡健",
    "T33n1708_03a:0408c03": "兒、善健兒。八沙神，食肉薄福德，身如沙土。",
    "T33n1708_03a:0408c04": "九夜叉神，有大神通。十羅剎神，翻為極難勘。",
    "T33n1708_03a:0408c05": "經：大王國土至多有賊起。釋曰：第四、明所",
    "T33n1708_03a:0408c06": "護難。文別有三：初明鬼等難、次明三災難、後",
    "T33n1708_03a:0408c07": "「一切請難」下對難辨護。此即初也。略有八",
    "T33n1708_03a:0408c08": "難：一者鬼亂、二萬人亂、三賊來劫國、四百姓",
    "T33n1708_03a:0408c09": "亡喪、五君臣是非、六天地怪異、七星宿失度、",
    "T33n1708_03a:0408c10": "八日月失度，多有賊起。如是等難，不可具述。",
    "T33n1708_03a:0408c11": "言二十八宿者，如《大集經．月藏分》第十卷〈星",
    "T33n1708_03a:0408c12": "宿攝受品〉云「一方有七宿，四方合有二十八",
    "T33n1708_03a:0408c13": "宿。東方七宿，謂角、亢、氐、房、心、尾、箕。南方七宿，",
    "T33n1708_03a:0408c14": "謂井、鬼、柳、星、張、翼、軫。西方七宿，謂奎、胃、昴、畢、",
    "T33n1708_03a:0408c15": "觜、參。北方七宿，謂斗、牛、女、虛、危、室、壁。」又〈月藏",
    "T33n1708_03a:0408c16": "分〉第十卷與上稍異，恐繁不述。",
    "T33n1708_03a:0408c17": "經：大王至一切諸難。釋曰：第二、火水風難。",
    "T33n1708_03a:0408c18": "經：亦應講此經，法用如上說或有本云講讀此經。釋曰：",
    "T33n1708_03a:0408c19": "第三、准上護法。",
    "T33n1708_03a:0408c20": "經：大王不但護國至法用如上說或有本云講讀此經。釋",
    "T33n1708_03a:0408c21": "曰：第二、明其護法。文別有三：初標、次釋、後准",
    "T33n1708_03a:0408c22": "上護法，如文可知。問：富貴客安置講，貧賤",
    "T33n1708_03a:0408c23": "如何可成？准下諸難，應有此妨。若准此難，講",
    "T33n1708_03a:0408c24": "讀此經以為正也。",
    "T33n1708_03a:0408c25": "經：大王不但護福亦護眾難。釋曰：第三、明",
    "T33n1708_03a:0408c26": "沒諸難。大別有三：初標、次釋、後准。此即",
    "T33n1708_03a:0408c27": "標也。",
    "T33n1708_03a:0408c28": "經：若疾病苦難至一切無量苦難。釋曰：第",
    "T33n1708_03a:0408c29": "二、別釋諸難。謂疾病等及枷鎖等果報難，或",
    "T33n1708_03a:0409a01": "四重業、五逆因、八難、六道業難，一切無量苦",
    "T33n1708_03a:0409a02": "果難。言四重者，婬盜殺生及妄語罪。問：講讀",
    "T33n1708_03a:0409a03": "此經，能護四重業不？若能護者，應非失戒；若",
    "T33n1708_03a:0409a04": "已失戒，如何能護？解云：諸宗不同。若依小",
    "T33n1708_03a:0409a05": "乘，自有兩說：如《俱舍》第十五敘三師釋。一薩",
    "T33n1708_03a:0409a06": "婆多宗，別解脫戒五緣捨故。彼頌云「捨別解",
    "T33n1708_03a:0409a07": "調伏，由所捨命終，及二形俱生，斷善根夜",
    "T33n1708_03a:0409a08": "盡。」犯根本羅時，不捨出家戒。所以然者，非",
    "T33n1708_03a:0409a09": "犯一邊，一切律儀應遍捨故。然有二名，謂持",
    "T33n1708_03a:0409a10": "犯戒。如有財者，負他債時，名為富人及負債",
    "T33n1708_03a:0409a11": "者。若於所犯發露悔除，名具尸羅，不名犯",
    "T33n1708_03a:0409a12": "戒，如還債已但名富人。二經部師說，六緣",
    "T33n1708_03a:0409a13": "捨勒策，及比丘別解脫戒，謂於前五更加犯",
    "T33n1708_03a:0409a14": "重。三法密部說，七緣捨別解脫戒，謂於前六",
    "T33n1708_03a:0409a15": "加正法滅。經部難薩婆多云：若爾，何緣薄伽",
    "T33n1708_03a:0409a16": "梵說犯四重者不名比丘、不名沙門，非釋迦",
    "T33n1708_03a:0409a17": "子，破比丘性、害沙門性，懷滅墮落、立他勝",
    "T33n1708_03a:0409a18": "名。薩婆多答：依勝義比丘密意說。正法滅",
    "T33n1708_03a:0409a19": "時不新得，非捨舊戒。廣說如彼。今依大乘，諸",
    "T33n1708_03a:0409a20": "教不同。若依瑜伽，犯重失戒，不說護法故。第",
    "T33n1708_03a:0409a21": "四十云「略由二緣，捨諸菩薩淨戒律儀。一者",
    "T33n1708_03a:0409a22": "棄捨無上正等菩提大願，二者現行上品纏",
    "T33n1708_03a:0409a23": "犯他勝處法。藏諸菩薩雖復轉身遍十方",
    "T33n1708_03a:0409a24": "界在在生處不捨菩薩淨戒律儀。由是菩薩",
    "T33n1708_03a:0409a25": "不捨無上菩提大願，亦不現行上品纏犯他",
    "T33n1708_03a:0409a26": "勝處法。」不五十三云「問：有幾因緣，苾芻律",
    "T33n1708_03a:0409a27": "儀受已還捨？答：或由捨所學處故、或由犯根",
    "T33n1708_03a:0409a28": "本罪故、或由形沒二形生故、或由善根斷故、",
    "T33n1708_03a:0409a29": "或由棄捨眾同分故，苾芻律儀受已還捨。若",
    "T33n1708_03a:0409b01": "正法毀壞、正法隱沒，雖無新受苾芻律儀，先",
    "T33n1708_03a:0409b02": "已受得當知不捨。」若依《普賢觀經》云「若聲聞",
    "T33n1708_03a:0409b03": "毀破三歸及五戒、八戒、比丘戒、比丘尼戒、",
    "T33n1708_03a:0409b04": "沙彌戒、沙彌尼戒、式叉摩尼戒及諸威儀，愚",
    "T33n1708_03a:0409b05": "痴不善、惡邪心故，多犯諸戒及諸威儀。若欲",
    "T33n1708_03a:0409b06": "除滅令無過患，還為比丘、具沙門法，當懃",
    "T33n1708_03a:0409b07": "修集讀方等經典，思第一義甚深空法，令此",
    "T33n1708_03a:0409b08": "空慧與心相應。當知此人於念念頃，一切罪",
    "T33n1708_03a:0409b09": "垢永盡無餘。是名具諸沙門法戒、具諸威",
    "T33n1708_03a:0409b10": "儀。」依方等經及此經文，亦得還生。故《大方",
    "T33n1708_03a:0409b11": "等陀羅尼經》第一卷云「若菩薩二十四戒、沙",
    "T33n1708_03a:0409b12": "彌十戒、式叉沙彌尼戒、比丘戒、比丘尼戒，",
    "T33n1708_03a:0409b13": "如是諸戒，若犯一一諸戒，當一心懺悔。若不",
    "T33n1708_03a:0409b14": "還生，無有是處，除不至心；若犯五逆罪身有",
    "T33n1708_03a:0409b15": "白癩，若不除差，無有是處。」又第四云「若有比",
    "T33n1708_03a:0409b16": "丘毀四重禁，至心憶念此陀羅尼經，誦千四",
    "T33n1708_03a:0409b17": "百遍。誦千四百遍已乃懺悔，請一比丘為",
    "T33n1708_03a:0409b18": "作證人，自陳其罪向形像前。如是次第經八",
    "T33n1708_03a:0409b19": "十七日懃懺悔已，是諸戒根若不還生，終",
    "T33n1708_03a:0409b20": "無是處。彼人能於八十七日懃懺悔已，若不",
    "T33n1708_03a:0409b21": "堅固阿耨多羅三藐三菩提，亦無是處。」若依",
    "T33n1708_03a:0409b22": "《涅槃》，亦捨不捨，失其受力故名為捨、不失受",
    "T33n1708_03a:0409b23": "經故名不捨，猶如燋一種有體無力。故《涅槃",
    "T33n1708_03a:0409b24": "經》三十一云「善男子！我於經中作如是說：若",
    "T33n1708_03a:0409b25": "有比丘犯四重已，不名比丘，名破比丘，已",
    "T33n1708_03a:0409b26": "失比丘，不復能生善牙種子。譬如燋種不生",
    "T33n1708_03a:0409b27": "菓實、如多羅樹頭壞則不生菓，犯重比丘亦",
    "T33n1708_03a:0409b28": "復如是。我諸弟子聞是說已，不解我意，唱言：",
    "T33n1708_03a:0409b29": "如來說諸比丘犯重禁已，失比丘戒。善男子！",
    "T33n1708_03a:0409c01": "我於經中為能陀說四種比丘：一者畢竟到",
    "T33n1708_03a:0409c02": "道、二者樂道、三受道、四者污道。犯四重者，",
    "T33n1708_03a:0409c03": "即是污道。我諸弟子聞是說已，不解我意，唱",
    "T33n1708_03a:0409c04": "言：如來說比丘犯四重已，不失禁戒。」如是諸",
    "T33n1708_03a:0409c05": "宗，應作四句：一一向不捨，如薩婆多；二一向",
    "T33n1708_03a:0409c06": "捨戒，如經部宗及《瑜伽》等；三亦捨亦不捨，如",
    "T33n1708_03a:0409c07": "《涅槃經》等；四非捨非不捨，如方等經及《普賢",
    "T33n1708_03a:0409c08": "觀經》等。若懺不捨、不懺便捨，成第二句及",
    "T33n1708_03a:0409c09": "第四句。所以者何？汎論四句，有其二種：一者",
    "T33n1708_03a:0409c10": "別體，如婆沙等，第三第四別法成句。二者問",
    "T33n1708_03a:0409c11": "體，第三第四遮表一法。若表詮門，成第三句；",
    "T33n1708_03a:0409c12": "若遮詮門，成第四句。由此《涅槃》方等法同而",
    "T33n1708_03a:0409c13": "別。今依方等及此經文，四重五逆諸義得成。",
    "T33n1708_03a:0409c14": "言五逆者，亦名無間業，謂殺父、殺母、破和合",
    "T33n1708_03a:0409c15": "僧、殺阿羅漢及出佛身血。問：此五逆業，能得",
    "T33n1708_03a:0409c16": "護不？若能護在，應非定業？若不能護，此文",
    "T33n1708_03a:0409c17": "相違。解云：諸宗不同。薩婆多宗，決定受業，無",
    "T33n1708_03a:0409c18": "有護法，具如諸論。依經部宗勘。今依大乘，諸",
    "T33n1708_03a:0409c19": "教不同。若非勝緣，便生地獄；若勝緣，自在",
    "T33n1708_03a:0409c20": "兩說。一依《造像經》，雖受而輕。故彼經云「由造",
    "T33n1708_03a:0409c21": "像緣，三惡道果略受速出而不受苦，如箭射",
    "T33n1708_03a:0409c22": "林不住而過。」《觀無量壽》云「有五逆者，亦生西",
    "T33n1708_03a:0409c23": "方。」兩方兩番《無量壽》云「不許生彼。」依《涅槃",
    "T33n1708_03a:0409c24": "經》第二十卷〈梵行品〉，阿闍世王發菩提心，不",
    "T33n1708_03a:0409c25": "入地獄。故彼經云「爾時世尊讚阿闍世王：『善",
    "T33n1708_03a:0409c26": "哉善哉！若有人能發菩提心，當知是人莊嚴",
    "T33n1708_03a:0409c27": "佛大眾。大王！汝昔已於毘婆尸佛初發阿耨",
    "T33n1708_03a:0409c28": "多羅三藐三菩提心，從是以來至我出世，於",
    "T33n1708_03a:0409c29": "其中間未曾墮於地獄受苦。大王當知，菩提",
    "T33n1708_03a:0410a01": "之心乃至有如是無量果報。大王！從今已",
    "T33n1708_03a:0410a02": "往常當勤修菩提之心。』」又復前文云「阿闍世",
    "T33n1708_03a:0410a03": "王發大心故，所有重罪別得微薄。」復云「阿闍",
    "T33n1708_03a:0410a04": "世王語耆婆言：『我今未死，已得天身，捨於短",
    "T33n1708_03a:0410a05": "命而得長命。』」廣說如彼。言八難者，依《大般若》",
    "T33n1708_03a:0410a06": "五百六十八云「天王當知，菩薩終不生於無",
    "T33n1708_03a:0410a07": "暇之處。是諸菩薩，無有惡業墮地獄趣、無有",
    "T33n1708_03a:0410a08": "破戒墮傍生趣、無有嫉妬墮餓鬼趣，不生邪",
    "T33n1708_03a:0410a09": "見、常值善友，不缺諸根，成佛法器，不生邊",
    "T33n1708_03a:0410a10": "地、根鈍愚痴、不知善惡，不生長壽天、不能利",
    "T33n1708_03a:0410a11": "他，不見佛故，不生無佛世界。菩薩生處，必具",
    "T33n1708_03a:0410a12": "三寶。」具如彼說。舊《勝天王般若》亦同此說。又",
    "T33n1708_03a:0410a13": "《增一阿含經．八難品》云「比丘當知，有八不聞",
    "T33n1708_03a:0410a14": "之節。何等為八？一地獄；二畜生；三餓鬼；四",
    "T33n1708_03a:0410a15": "長壽天；五生在邊地，誹謗賢聖、造諸惡業；六",
    "T33n1708_03a:0410a16": "生中國，六情不具、不別善惡；七雖生中國、六",
    "T33n1708_03a:0410a17": "情具足，心識邪見；八生中國、六情具，佛不",
    "T33n1708_03a:0410a18": "出世亦不說法。」具說如彼。依此《阿含》尋《大般",
    "T33n1708_03a:0410a19": "若》，八數應知。問：何等名長壽天？答：依《智度論》",
    "T33n1708_03a:0410a20": "三十二，長壽天者，非想非無想，壽八萬",
    "T33n1708_03a:0410a21": "大劫。或有人云：一切無色定，通名長壽天，以",
    "T33n1708_03a:0410a22": "無形不可化故；不堪得道，常是凡夫處故。",
    "T33n1708_03a:0410a23": "或從初禪至四禪，除淨居天，皆名長壽天，以",
    "T33n1708_03a:0410a24": "著味邪見不能受道，乃至彼問著味，善心",
    "T33n1708_03a:0410a25": "難生故。又彼下文云「無色界中無形，不得說",
    "T33n1708_03a:0410a26": "法故不在中生。色界中雖有色身可為說法，",
    "T33n1708_03a:0410a27": "而深著禪味，不能大利益眾生故，是故不在",
    "T33n1708_03a:0410a28": "中生。」有云：北欝單越以為一數，除其邊地",
    "T33n1708_03a:0410a29": "勘。行六道事者，造六道業。一切無量苦難者，",
    "T33n1708_03a:0410b01": "總結諸難。",
    "T33n1708_03a:0410b02": "經：若講此經，法用如上說有本云講讀此經。釋曰：第三、",
    "T33n1708_03a:0410b03": "准釋也。",
    "T33n1708_03a:0410b04": "經：大王昔至欲滅其國。釋曰：自下第二引",
    "T33n1708_03a:0410b05": "古例今。文別有二：初引帝釋證上諸國、二「大",
    "T33n1708_03a:0410b06": "王昔有」下引普明王證上諸身。前中有三：",
    "T33n1708_03a:0410b07": "初明難事、次明護法、後示說處。此即初也。依",
    "T33n1708_03a:0410b08": "《賢愚經．頂生王品》云「爾時世尊見諸比丘貪",
    "T33n1708_03a:0410b09": "於飾好、著於名利、多畜盈長、積聚無厭，說",
    "T33n1708_03a:0410b10": "往過去有大國王名瞿薩離圍斯《涅槃》云善住王也。時",
    "T33n1708_03a:0410b11": "王頂生欻生一胞，其形如繭，淨潔請徹亦不",
    "T33n1708_03a:0410b12": "疼痛。後轉轉大，乃至如瓠。便劈看之，得一童",
    "T33n1708_03a:0410b13": "子，甚為端正，頭髮紺青、身紫金色。即召相",
    "T33n1708_03a:0410b14": "師，占知有德，必為聖王，統領四域。因為立",
    "T33n1708_03a:0410b15": "字，名文陀竭晉云頂生。年遂長大，英德遂著。王既",
    "T33n1708_03a:0410b16": "薨背，諸附庸王共詣頂生，而咸啟白：『大王",
    "T33n1708_03a:0410b17": "已崩，願嗣國位。』頂生答言：『若五福應為",
    "T33n1708_03a:0410b18": "王者，要今四天及尊帝釋來相迎授，爾乃登",
    "T33n1708_03a:0410b19": "位。』立誓已竟，四天即下，各各捉寶瓶盛滿",
    "T33n1708_03a:0410b20": "香湯灌其頂，時天帝釋復持寶冠來為著",
    "T33n1708_03a:0410b21": "之。於閻浮提，五欲自娛，經八萬四千歲。夜",
    "T33n1708_03a:0410b22": "叉誦出，請遊東弗婆提經八億歲，復請至",
    "T33n1708_03a:0410b23": "西瞿尼耶十四億歲。北欝單越十八億歲，",
    "T33n1708_03a:0410b24": "四天王處經十四億歲。意中復念欲昇忉利",
    "T33n1708_03a:0410b25": "天，五百仙人扶車御一象共至天上。未到",
    "T33n1708_03a:0410b26": "之次，遙覩天城，名曰快見城，有千二百門。",
    "T33n1708_03a:0410b27": "諸天怖畏，悉閉諸門，著三重鐵關。頂生兵眾",
    "T33n1708_03a:0410b28": "直趣不礙，王即吹貝張弓扣彈，千二百門一",
    "T33n1708_03a:0410b29": "時自開。帝釋尋出與共相見，因請入宮，與",
    "T33n1708_03a:0410c01": "共分座。王於天上受五欲樂，盡三十六帝。",
    "T33n1708_03a:0410c02": "末後帝釋是迦葉菩薩，時阿修羅王與軍",
    "T33n1708_03a:0410c03": "上天與帝釋鬪，帝釋不如，退軍入城。頂生復",
    "T33n1708_03a:0410c04": "出，吹貝扣弓，修羅即去。頂生自念：『我如是",
    "T33n1708_03a:0410c05": "無有等者，今與帝釋共坐何為？不如害之，獨",
    "T33n1708_03a:0410c06": "霸為快。』惡心既發，因尋墮落。頂生王者，統",
    "T33n1708_03a:0410c07": "領四域四十億歲而無厭足，由貪而死。是故",
    "T33n1708_03a:0410c08": "比丘！夫利養者實為大患。」廣說如彼。《涅槃",
    "T33n1708_03a:0410c09": "經》第十二說：爾時帝釋受持讀誦大乘經典、",
    "T33n1708_03a:0410c10": "為他演說，因緣力故，有大威德。頂生於是帝",
    "T33n1708_03a:0410c11": "釋生惡其心故，即便墮落還閻浮提。與所",
    "T33n1708_03a:0410c12": "受念人天離別生大苦惱，復過惡病，即便",
    "T33n1708_03a:0410c13": "命終。爾時帝釋，迦葉佛是。轉輪王，我身是。",
    "T33n1708_03a:0410c14": "廣說如彼。說與《賢愚經》所有同異，恐繁不",
    "T33n1708_03a:0410c15": "述。",
    "T33n1708_03a:0410c16": "經：時帝釋天至頂生即退。釋曰：第二、依",
    "T33n1708_03a:0410c17": "經明護法。如文可知。",
    "T33n1708_03a:0410c18": "經：如滅罪經中說。釋曰：第三、示其說處此經",
    "T33n1708_03a:0410c19": "即是《涅槃經》也。或可未翻。",
    "T33n1708_03a:0410c20": "經：大王昔有至斑足太子。釋曰：第二、引普",
    "T33n1708_03a:0410c21": "明王證上護身。文別有二：初明難事、後「其普",
    "T33n1708_03a:0410c22": "明」下辨能護難。此之初也。於中有三：初明",
    "T33n1708_03a:0410c23": "斑足因緣、次受邪師教、後正作難事。此即",
    "T33n1708_03a:0410c24": "初也。言斑足者，釋有三義：一如《賢愚經》說，",
    "T33n1708_03a:0410c25": "故名迦摩沙波陀王。漢言駮足，亦云斑足。",
    "T33n1708_03a:0410c26": "波羅達王將四種兵入山遊獵，逢𤙤師子，婬",
    "T33n1708_03a:0410c27": "心猛盛逼王行欲，王怖從之。師子得胎，日",
    "T33n1708_03a:0410c28": "自滿足，生一男兒。遍身似人，唯足斑駮，似",
    "T33n1708_03a:0410c29": "於師子。銜來歸王，王取為兒，立名斑足。二",
    "T33n1708_03a:0411a01": "解：斑足飛行，食人因緣，亦如《賢愚經》。然斑足",
    "T33n1708_03a:0411a02": "王，日日常供一箇仙人，恒奉淨食，不雜魚肉。",
    "T33n1708_03a:0411a03": "遇值仙人一日不來，即有天神化作仙形，詐",
    "T33n1708_03a:0411a04": "入王室索魚肉食。舊仙後日依時還來，王奉",
    "T33n1708_03a:0411a05": "肉食，仙人嗔怪何因相試，令王今後十二",
    "T33n1708_03a:0411a06": "年中恒食人肉。仙人語竟，飛還山中。是後",
    "T33n1708_03a:0411a07": "厨監忘不辦，臨時無計出外覓肉，見死小",
    "T33n1708_03a:0411a08": "兒肥白在地，念且應急，即去頭足作食奉",
    "T33n1708_03a:0411a09": "王。食之甚美，即問由來，厨人實答。王言：「自今",
    "T33n1708_03a:0411a10": "常用此肉。」厨人懼王，專捕小兒殺以為食，日",
    "T33n1708_03a:0411a11": "日供王。國人失兒，處處趣覓，乃見厨人抴他",
    "T33n1708_03a:0411a12": "小兒提縛。國人告王，王言：「我教。」國人聞之，咸",
    "T33n1708_03a:0411a13": "言：「是王是我大怨。」伺王池洗，伏兵提王。王既",
    "T33n1708_03a:0411a14": "被提，即告國人：「願見一恕，後更不殺。」國人不",
    "T33n1708_03a:0411a15": "許，王即起願：「願我比來所修諸善，迴令今",
    "T33n1708_03a:0411a16": "日變成羅剎，飛行食人。」語已即飛，空中唱言：",
    "T33n1708_03a:0411a17": "「自今已後，次當食汝所愛妻兒。」人聞藏走。多",
    "T33n1708_03a:0411a18": "有羅剎附為翼從，徒眾漸多，所害轉廣。後諸",
    "T33n1708_03a:0411a19": "羅剎白斑足言：「我為王從，王今應當為我等",
    "T33n1708_03a:0411a20": "輩搏取千王，設一大食。」斑足言好，一一往",
    "T33n1708_03a:0411a21": "取。已得九百九十九王，唯少一王，不得作食。",
    "T33n1708_03a:0411a22": "諸王各言：「我等今日無所歸告。若當捕得須",
    "T33n1708_03a:0411a23": "陀素王，有大方便，能救我命。」作是計已，白",
    "T33n1708_03a:0411a24": "斑足言：「王欲作會。須陀素王有高名德，若",
    "T33n1708_03a:0411a25": "得彼來，王會圓滿。」時羅剎王即飛取之。值須",
    "T33n1708_03a:0411a26": "陀王出城向園入池欲洗，路見乞人從王告",
    "T33n1708_03a:0411a27": "乞。王言：「待洗還，當施道士。」王始入池，羅剎王",
    "T33n1708_03a:0411a28": "從空飛下，搏須陀王著本山中。須陀王愁",
    "T33n1708_03a:0411a29": "憂悲泣。斑足王言：「聞汝名德第一丈夫，云何",
    "T33n1708_03a:0411b01": "悲啼如世小兒？」須陀素言：「我不愛身命、貪",
    "T33n1708_03a:0411b02": "惜壽命。朝出見乞許施，值王將來，懼違誠",
    "T33n1708_03a:0411b03": "信。是以悲耳。願王放我七日，布施道士。」斑",
    "T33n1708_03a:0411b04": "足即許。須陀尋還，七日布施道士。時婆羅門",
    "T33n1708_03a:0411b05": "見須陀素欲還就死，恐其戀國，為王說偈。偈",
    "T33n1708_03a:0411b06": "同此經，八行相似，唯有一句「天龍人鬼於中",
    "T33n1708_03a:0411b07": "彫喪」異此經也。須陀聞偈，思義歡喜，即立太",
    "T33n1708_03a:0411b08": "子自代為王，辭別就死。斑足至日遙望候",
    "T33n1708_03a:0411b09": "之，見須陀來，形有喜色。斑足怪問：「汝今就",
    "T33n1708_03a:0411b10": "死，何故歡喜？」須陀答曰：「大王恩寬。施我七",
    "T33n1708_03a:0411b11": "日，布施道士。又聞妙法，心自開解。我願既",
    "T33n1708_03a:0411b12": "滿，雖來就死，心喜無憂。」斑足問言：「汝聞何",
    "T33n1708_03a:0411b13": "法？試為吾說。」須陀即為宣說所聞八偈妙法，",
    "T33n1708_03a:0411b14": "并更為說殺生罪報。斑足聞之，即放諸王",
    "T33n1708_03a:0411b15": "各還本國。須陀素王即令兵眾，還將斑足安",
    "T33n1708_03a:0411b16": "置本國復先王位。須陀王者，釋迦佛足。斑",
    "T33n1708_03a:0411b17": "足王者，鴦掘摩是。三明諸經說斑足不同，如",
    "T33n1708_03a:0411b18": "《智論》中說：斑足王名鹿足王，似定斑鹿，名",
    "T33n1708_03a:0411b19": "鹿足也，亦名兩翅王，但說鹿足欲食百王。如",
    "T33n1708_03a:0411b20": "《普明王經》中說：斑足王名河群王，入山見大",
    "T33n1708_03a:0411b21": "樹神，許貢百王。普明王為河群王宣說四偈，",
    "T33n1708_03a:0411b22": "河群王聞偈，放普明及九百九十九王。此《仁",
    "T33n1708_03a:0411b23": "王經》及《賢愚經》宜說千王。然此諸經本是應",
    "T33n1708_03a:0411b24": "一，但以對人見聞不同，故致別耳。",
    "T33n1708_03a:0411b25": "經：其斑足許之一日。釋曰：第二、許假一日。",
    "T33n1708_03a:0411b26": "若依《賢愚經》，許之七日。",
    "T33n1708_03a:0411b27": "經：時普明王至偈竟。釋曰：自下第三依時",
    "T33n1708_03a:0411b28": "能護。文別有二：初依七佛所說能護、後「第一",
    "T33n1708_03a:0411b29": "法師」下依順別理以明能護因。此即初也。問：",
    "T33n1708_03a:0411c01": "如何一日能說八千億偈？答：如來冥加，故能",
    "T33n1708_03a:0411c02": "說之。偈數多少，後當會釋。",
    "T33n1708_03a:0411c03": "經：其第一法師為王說偈。釋曰：第二、依順",
    "T33n1708_03a:0411c04": "別理以明能護。文別有二：初正說護法、後「爾",
    "T33n1708_03a:0411c05": "時」下聞法獲益。前中有二：初長行發起、後舉",
    "T33n1708_03a:0411c06": "頌正釋。此即於百座中，第一法師將說八頌。",
    "T33n1708_03a:0411c07": "依《賢愚經》道士說者，譯家別故。",
    "T33n1708_03a:0411c08": "經：劫燒終訖至國有何常。釋曰：第二、正釋",
    "T33n1708_03a:0411c09": "護法。有八行偈，說四道理，即分為四：第一兩",
    "T33n1708_03a:0411c10": "偈說無常理、第二兩偈說苦道理、第三兩偈",
    "T33n1708_03a:0411c11": "說空道理、第四兩偈說無我理。此即初也。於",
    "T33n1708_03a:0411c12": "中有三：初有一偈辨器世間劫壞無常、次有",
    "T33n1708_03a:0411c13": "半偈明其內身一期無常、後有半偈舉勝況",
    "T33n1708_03a:0411c14": "劣。言劫燒終訖者，火終起，始從風輪乃至",
    "T33n1708_03a:0411c15": "初禪故言終訖。乾坤洞然者，乾者是天，乾者",
    "T33n1708_03a:0411c16": "健也，天行不息，故說為乾。坤者是地，坤者順",
    "T33n1708_03a:0411c17": "也，地順四時，生長萬物，說為坤。天地通燒，",
    "T33n1708_03a:0411c18": "故曰洞然。言須彌巨海者，山水相對，都為灰",
    "T33n1708_03a:0411c19": "燼。次有半偈，天龍彫表皆由業故。若依《賢愚",
    "T33n1708_03a:0411c20": "經》，天龍人鬼於中彫喪。言二儀當殞國有",
    "T33n1708_03a:0411c21": "何賴者，舉勝況劣。如上所說器及有情、天地",
    "T33n1708_03a:0411c22": "二儀當有殞沒，況國不滅。",
    "T33n1708_03a:0411c23": "經：生老病死至國有何賴。釋曰：第二兩",
    "T33n1708_03a:0411c24": "頌偈釋諸苦相。文別有二：初一偈半正明",
    "T33n1708_03a:0411c25": "諸苦、後有半偈舉勝況劣。前中有二：初有",
    "T33n1708_03a:0411c26": "兩句明其四苦相續不絕；次有二句通顯",
    "T33n1708_03a:0411c27": "三苦，謂怨憎會苦、愛別離苦、求不得苦，皆與",
    "T33n1708_03a:0411c28": "願違，或是憂悲為害；後有二句明五盛蘊苦。",
    "T33n1708_03a:0411c29": "諸欲是集諦，禍重是苦，如是苦集猶如瘡",
    "T33n1708_03a:0412a01": "疣。如是苦集，不離自身、不出三界，故言無",
    "T33n1708_03a:0412a02": "外。三界皆苦國有何樂者，舉勝況劣。謂三",
    "T33n1708_03a:0412a03": "界勝劣皆悉是苦，況其國土何賴非苦？",
    "T33n1708_03a:0412a04": "經：有本是無至國土亦如。釋曰：第三、二偈",
    "T33n1708_03a:0412a05": "明空。文別有二：初有一偈明其法空。初句明",
    "T33n1708_03a:0412a06": "所執性。下三句明依他空，謂依他上無所執",
    "T33n1708_03a:0412a07": "性。眾生蠢蠢都如幻居者，第二一偈明生空。",
    "T33n1708_03a:0412a08": "言聲響俱空國土亦如者，以勝劣況。謂聲及",
    "T33n1708_03a:0412a09": "響皆於所說，非實有性，猶如聲響非實故",
    "T33n1708_03a:0412a10": "空。國土亦爾，諸法因緣所成法故，亦說為",
    "T33n1708_03a:0412a11": "空也。",
    "T33n1708_03a:0412a12": "經：識神無形至豈有國耶。釋曰：第四、二偈",
    "T33n1708_03a:0412a13": "顯無我理。於中，初之二句明心識無我假依",
    "T33n1708_03a:0412a14": "四大，次二句明其心識妄計四大以為我",
    "T33n1708_03a:0412a15": "所，次一句明色身無我，次一句明其色身非",
    "T33n1708_03a:0412a16": "我所住；後有二句，舉前無我類國無我。又",
    "T33n1708_03a:0412a17": "解：初有一偈半明身無我，下之二句牒無",
    "T33n1708_03a:0412a18": "我說國亦無。前中初偈明心是苦以影無",
    "T33n1708_03a:0412a19": "我，就中上半正明心神無形。此明心神無",
    "T33n1708_03a:0412a20": "有形段，假我四蛇，依止不安，所以是苦。所",
    "T33n1708_03a:0412a21": "依四大，互相違反，從喻名蛇。下明痴者，保",
    "T33n1708_03a:0412a22": "為樂車。自下半偈用彼無常以顯無我。形",
    "T33n1708_03a:0412a23": "無常主，明形無常。神無常家，明神無常。下",
    "T33n1708_03a:0412a24": "牒況國形神當離，牒前段中後之半偈，豈",
    "T33n1708_03a:0412a25": "有國耶？況國亦無。",
    "T33n1708_03a:0412a26": "經：爾時法師至得法眼空。釋曰：自下第二",
    "T33n1708_03a:0412a27": "聞法獲益。於中有三：初聞法得益、次「眾中」下",
    "T33n1708_03a:0412a28": "轉教諸王、後「時斑足」下諸王悟道。前中有二：",
    "T33n1708_03a:0412a29": "初明眷屬得益、後王自得益。此即初也。謂王",
    "T33n1708_03a:0412b01": "眷屬得法眼空，此即人空智也。",
    "T33n1708_03a:0412b02": "經：王自證至斑足王所。釋曰：第二、王自得",
    "T33n1708_03a:0412b03": "益。謂王自證虛空等定，聞法悟解，此即法",
    "T33n1708_03a:0412b04": "空觀也。由此定力，至斑足所。",
    "T33n1708_03a:0412b05": "經：眾中即告至經中偈句。釋曰：第二、轉教",
    "T33n1708_03a:0412b06": "諸王。文別有七：一轉教諸王、二斑足王問、三",
    "T33n1708_03a:0412b07": "普明奉答、四諸王等得益、五勅放餘王、六斑",
    "T33n1708_03a:0412b08": "足捨國入道、七引說證成。此即初也。謂告",
    "T33n1708_03a:0412b09": "諸王就命時到，應誦過去七佛經中偈句。",
    "T33n1708_03a:0412b10": "經：時斑足王至皆誦何法。釋曰：第二、王問",
    "T33n1708_03a:0412b11": "所誦。",
    "T33n1708_03a:0412b12": "經：時普明至答王。釋曰：第三、普明奉答。可",
    "T33n1708_03a:0412b13": "解。",
    "T33n1708_03a:0412b14": "經：王聞此法至三空定門。釋曰：第四、諸王",
    "T33n1708_03a:0412b15": "得益。謂斑足王得空三昧，餘王皆證三定，謂",
    "T33n1708_03a:0412b16": "空、無願及以無相。",
    "T33n1708_03a:0412b17": "經：時斑足王至名味句。釋曰：第五、勅放諸",
    "T33n1708_03a:0412b18": "王。於中有三：初生大歡喜示過自歸、次放還",
    "T33n1708_03a:0412b19": "本國、後勸眾持經。",
    "T33n1708_03a:0412b20": "經：時斑足至證無生忍。釋曰：第六、捨國付",
    "T33n1708_03a:0412b21": "弟，證無生忍。",
    "T33n1708_03a:0412b22": "經：如十王地至現世生報。釋曰：第七、引說證",
    "T33n1708_03a:0412b23": "成。謂十王地說五千國王當誦是經，於現報",
    "T33n1708_03a:0412b24": "中得現法樂，及生報中得生人天，離諸難。",
    "T33n1708_03a:0412b25": "經：十六大國王至汝當受持。釋曰：自下第",
    "T33n1708_03a:0412b26": "三結示勸持。文別有三：初勸月光、次勸六",
    "T33n1708_03a:0412b27": "道、後勸小王。此即初也。文有二節：初結示",
    "T33n1708_03a:0412b28": "護國之法、後勸月光王汝當受持。",
    "T33n1708_03a:0412b29": "經：天上人中至名味句。釋曰：第二、勸六道",
    "T33n1708_03a:0412c01": "眾皆應受持。",
    "T33n1708_03a:0412c02": "經：未來世至羅蜜。釋曰：第三、勸諸小王如",
    "T33n1708_03a:0412c03": "法受持。",
    "T33n1708_03a:0412c04": "經：爾時釋迦至得入初地。釋曰：自下大段",
    "T33n1708_03a:0412c05": "第三時眾得益。若依《本記》，文中有二：初廣顯",
    "T33n1708_03a:0412c06": "得益、後「吾今」下總結得益。前中有六：經時",
    "T33n1708_03a:0412c07": "中王得入初地者，五百億人得入初地，初地",
    "T33n1708_03a:0412c08": "即是十信也。二經復有六欲王得性空地",
    "T33n1708_03a:0412c09": "者，六欲諸天八萬億人得性空地，即是十",
    "T33n1708_03a:0412c10": "解也。三經復有十八王法樂忍者，此明",
    "T33n1708_03a:0412c11": "十八梵王得無生法忍，即是十行也。得無生",
    "T33n1708_03a:0412c12": "法樂忍，即十迴向也。四經復有至乃至十",
    "T33n1708_03a:0412c13": "地者，謂學位菩薩有證一地乃至十地。五",
    "T33n1708_03a:0412c14": "經復有八部王天上正受者，明修羅得益。",
    "T33n1708_03a:0412c15": "有其二種：一得十三昧、二三昧。十三昧者，",
    "T33n1708_03a:0412c16": "一切處；二三昧者，二諦三昧。或可初入聖",
    "T33n1708_03a:0412c17": "道必具三昧。十三昧者，無想三昧，滅十地",
    "T33n1708_03a:0412c18": "故，名十三昧；二三昧者，即空無願二三昧也。",
    "T33n1708_03a:0412c19": "二轉鬼神天上正受。正受者，得無漏聖道。",
    "T33n1708_03a:0412c20": "六經在此會者至無量空信者，此明凡夫得信",
    "T33n1708_03a:0412c21": "佛性，名自性信。無量空信者，信法空也。",
    "T33n1708_03a:0412c22": "經：吾今略說等者。總結，應知。",
    "T33n1708_03a:0412c23": "6 散華品散華品第六",
    "T33n1708_03a:0412c24": "將釋此品，略有二義：一釋品名、二正釋文。釋",
    "T33n1708_03a:0412c25": "品名者，諸王聞法，仰荷佛恩、散華供養，名散",
    "T33n1708_03a:0412c26": "華品。",
    "T33n1708_03a:0412c27": "經：爾時至歡喜無量。釋曰：第二、依文正釋。",
    "T33n1708_03a:0412c28": "上來四品辨內外護，此即第三荷恩供養。於",
    "T33n1708_03a:0412c29": "中有三：初諸王散華供養世尊、次佛現神變",
    "T33n1708_03a:0413a01": "令眾得益、後讚般若勸眾受持。前中有三：初",
    "T33n1708_03a:0413a02": "聞經歡喜、次散華供養、後發願受持。此即初",
    "T33n1708_03a:0413a03": "也。文有三節：即能聞人、次所聞法、後歡喜",
    "T33n1708_03a:0413a04": "心。所謂諸王聞十萬億偈，歡喜無量。問：於此",
    "T33n1708_03a:0413a05": "經中所說般若，三處不同：一〈二諦品〉中說八",
    "T33n1708_03a:0413a06": "萬億偈、二〈護國品〉末八千億偈、此〈散華品〉十",
    "T33n1708_03a:0413a07": "萬億偈。三處所說，有何差別？解云：〈二諦品〉",
    "T33n1708_03a:0413a08": "中，合說三時諸佛所說，總有八萬億偈；而兆",
    "T33n1708_03a:0413a09": "《仁王．護國品》中，別引過去七佛所說《仁王般",
    "T33n1708_03a:0413a10": "若》；於此品中，申今佛說《仁王般若》。由斯三處",
    "T33n1708_03a:0413a11": "所說不同。問：〈護國品〉言一日說八千億偈竟，",
    "T33n1708_03a:0413a12": "如何一日能說如是八千億偈？解云：如來神",
    "T33n1708_03a:0413a13": "力冥加被故。如《報恩經》，阿難暫時領得如來",
    "T33n1708_03a:0413a14": "二十年中所說諸經，此亦如是。諸王聞佛所",
    "T33n1708_03a:0413a15": "說十萬億偈，生歡喜故，散華供養。散華供養，",
    "T33n1708_03a:0413a16": "即〈散華品〉。准此經文，此經一部自有廣略二",
    "T33n1708_03a:0413a17": "本，如上應知。",
    "T33n1708_03a:0413a18": "經：即散至蓋諸大眾。釋曰：第二、散華供養。",
    "T33n1708_03a:0413a19": "於中有三：初散行華、次般若華、後妙覺華。此",
    "T33n1708_03a:0413a20": "三種華皆從所表，以立華名。初散行華，為表",
    "T33n1708_03a:0413a21": "三賢，是有漏行。次般若華，為表十聖，是無漏",
    "T33n1708_03a:0413a22": "智。後妙覺華，為顯佛地，覺法圓滿。座表三",
    "T33n1708_03a:0413a23": "賢，最是下故。臺表十聖，出有漏故。城表涅",
    "T33n1708_03a:0413a24": "槃，最大勝故。就前行華，文有四節：一諸王",
    "T33n1708_03a:0413a25": "散華、二「於虛空」不華變為座、三「十方」下化佛",
    "T33n1708_03a:0413a26": "說法、四「無量」下化眾散華。化佛說法，表法是",
    "T33n1708_03a:0413a27": "真，以同說故。化眾散華，表人是勝，堪供養",
    "T33n1708_03a:0413a28": "故。下准此釋。",
    "T33n1708_03a:0413a29": "經：復散至及諸大眾。釋曰：第二、散般若華。",
    "T33n1708_03a:0413b01": "文有四節：一諸王散華、二「於虛空」下華變為",
    "T33n1708_03a:0413b02": "臺、三「臺中」下化佛說法、四「臺中」下化佛說法",
    "T33n1708_03a:0413b03": "眾散華。",
    "T33n1708_03a:0413b04": "經：復散至第一義諦。釋曰：第三、散妙覺華。",
    "T33n1708_03a:0413b05": "文有四別：一諸王散華、二「於虛空」下華變為",
    "T33n1708_03a:0413b06": "城、三「城中」下化佛說法、四「時城」下化眾散",
    "T33n1708_03a:0413b07": "華。此即前三。金剛喻智、城譬涅槃，智斷雙",
    "T33n1708_03a:0413b08": "明，名金剛城。",
    "T33n1708_03a:0413b09": "經：時城中至而下。釋曰：第四、化眾散華。由",
    "T33n1708_03a:0413b10": "妙覺華功德力勝，是故此中三重散華、二重",
    "T33n1708_03a:0413b11": "變現：初菩薩散華變成臺、次臺中佛等散城",
    "T33n1708_03a:0413b12": "蓋、後蓋中天人散恒河沙華。",
    "T33n1708_03a:0413b13": "經：時諸國王至波羅蜜。釋曰：第二、諸王發",
    "T33n1708_03a:0413b14": "願。於中有二：初諸王發願、後世尊印述。此",
    "T33n1708_03a:0413b15": "即發願。願中有二：一願諸佛常說、二願四眾",
    "T33n1708_03a:0413b16": "常行。",
    "T33n1708_03a:0413b17": "經：佛告大王至神通生處。釋曰：第二、世尊",
    "T33n1708_03a:0413b18": "印述。雙印兩願，重言如是。諸佛母者，顯實相",
    "T33n1708_03a:0413b19": "般若。菩薩母者，觀照般若。神通生處，文字般",
    "T33n1708_03a:0413b20": "若。又解：般若能生諸佛菩薩及彼神通，故說",
    "T33n1708_03a:0413b21": "母言。如《金剛般若》云「一切諸佛阿耨菩提，皆",
    "T33n1708_03a:0413b22": "從此經出。一切諸佛如來，皆從此經生。」",
    "T33n1708_03a:0413b23": "經：時佛為王至神變。釋曰：第二、佛現神變",
    "T33n1708_03a:0413b24": "令眾得益。於中有二：初佛現神變、後時眾得",
    "T33n1708_03a:0413b25": "益。前中有二：初標章舉數、後次第別敘。此即",
    "T33n1708_03a:0413b26": "初也。神謂等持，變即轉變。由等持力，轉變自",
    "T33n1708_03a:0413b27": "在，故名神變。不思議者，心不能思、語不能",
    "T33n1708_03a:0413b28": "議，名不思議。故《法華》云「非口所宣，非心所",
    "T33n1708_03a:0413b29": "測。」《智度論》云「心行處滅，言語道斷。」《大般若》",
    "T33n1708_03a:0413c01": "云「心言路絕。名不思議。」",
    "T33n1708_03a:0413c02": "經：一華入至火風身。釋曰：第二、次第別敘。",
    "T33n1708_03a:0413c03": "於中有二：初別敘、後重讚。此別敘也。然此五",
    "T33n1708_03a:0413c04": "變，諸說不同。一云：初一華等者，約華及土",
    "T33n1708_03a:0413c05": "一多相入。二無量佛土入毛孔等者，寬狹相",
    "T33n1708_03a:0413c06": "入。三無量須彌等者，麁細相入。四一佛入無",
    "T33n1708_03a:0413c07": "量眾生等者，因果相入。於中初約一趣相入，",
    "T33n1708_03a:0413c08": "後約六趣相入。五佛身入四大身者，情非情",
    "T33n1708_03a:0413c09": "相入。一云：第一就華，一多相入。二就佛土，一",
    "T33n1708_03a:0413c10": "多相入。三佛土毛孔，一多相入。四須彌等，麁",
    "T33n1708_03a:0413c11": "細相入。五就凡聖，內外相入。若依《本記》，五變",
    "T33n1708_03a:0413c12": "三意。五變者：一華、二佛土、三須彌、四佛身、",
    "T33n1708_03a:0413c13": "五入地水火風。三意者，一遍空。一華入無量",
    "T33n1708_03a:0413c14": "華下，為除不願樂大乘障，故有遍空。二轉變。",
    "T33n1708_03a:0413c15": "一佛土入無量佛土下，為除執我所障，故有",
    "T33n1708_03a:0413c16": "轉變。三顯了。一佛身入無量眾下，為除怖畏",
    "T33n1708_03a:0413c17": "生死，故顯了入六道也。問：須彌大海入芥子",
    "T33n1708_03a:0413c18": "中，麁細相違，如何能入？解云：西方諸師略",
    "T33n1708_03a:0413c19": "作三釋。一云：一切諸法用如為性，以所依如",
    "T33n1708_03a:0413c20": "離諸相分，能依諸法無定大小，由此道理細",
    "T33n1708_03a:0413c21": "須彌等。一云：依唯識理，一切諸法皆不離",
    "T33n1708_03a:0413c22": "識，隨心所變亦無定相，以是義故細須彌",
    "T33n1708_03a:0413c23": "等。一云：一切諸法，因緣道理皆無定相，由",
    "T33n1708_03a:0413c24": "此因緣細須彌等。問：色有麁細，許得相入；時",
    "T33n1708_03a:0413c25": "有長短，亦得相攝？答：許亦無失，佛自在故。一",
    "T33n1708_03a:0413c26": "念為多劫、多劫攝為一念，如是等教，誠證非",
    "T33n1708_03a:0413c27": "一。難：諸佛得自在，一念攝多念；諸佛得自在，",
    "T33n1708_03a:0413c28": "一劫成多劫。若爾，三劫時應無異，便違聖教，",
    "T33n1708_03a:0413c29": "菩薩要經三無數劫精勤修習方證菩提。答：",
    "T33n1708_03a:0414a01": "此難不然，非凡等境。《顯揚》、《瑜伽》皆作此說。於",
    "T33n1708_03a:0414a02": "不思議強思量者，得誑麁報。",
    "T33n1708_03a:0414a03": "經：佛身至世界不可思議。釋曰：第二、重讚",
    "T33n1708_03a:0414a04": "也。合前五變，為三不思議。佛身即是前一佛",
    "T33n1708_03a:0414a05": "身，眾生即是無量眾生六道身也，世界即是",
    "T33n1708_03a:0414a06": "四大及前四種變也。一云：世界除前四變，餘",
    "T33n1708_03a:0414a07": "義同前。",
    "T33n1708_03a:0414a08": "經：佛現至神通三昧。釋曰：第二、云時眾得",
    "T33n1708_03a:0414a09": "益。益有四種：一十方天人得佛華定、二十恒",
    "T33n1708_03a:0414a10": "菩薩現身成佛、三三恒八部成菩提道、四十",
    "T33n1708_03a:0414a11": "千女人得神通定。問：一世界中，多佛並出不？",
    "T33n1708_03a:0414a12": "答：轉輪王當無有二並出，豈況如來而並出",
    "T33n1708_03a:0414a13": "耶？問：若爾，如何此經十恒菩薩現身成佛？答：",
    "T33n1708_03a:0414a14": "但言現身，不道即成。何妨現身，餘界成佛，如",
    "T33n1708_03a:0414a15": "《法華經》龍女現身，他方成佛。此亦應爾。問：若",
    "T33n1708_03a:0414a16": "〈受持品〉末十億菩薩現成正覺，如何會釋？解",
    "T33n1708_03a:0414a17": "云：佛名通於十地，《大般若》等即說十地名十",
    "T33n1708_03a:0414a18": "種佛。又如《法華經．分別功德品》，一四天下微",
    "T33n1708_03a:0414a19": "塵菩薩，一生當得阿耨多羅三藐三菩提。《法",
    "T33n1708_03a:0414a20": "華論》云「即是初地阿耨菩提。」此經准彼，義亦",
    "T33n1708_03a:0414a21": "無傷。",
    "T33n1708_03a:0414a22": "經：善男子至如法修行。釋曰：第三、讚般若",
    "T33n1708_03a:0414a23": "益。勸眾修行。文有二節：初讚般若有三世益、",
    "T33n1708_03a:0414a24": "後勸諦聽思念修行。諦聽，顯聞慧。思念，辨思",
    "T33n1708_03a:0414a25": "慧。修行，明修慧。",
    "T33n1708_03a:0414a26": "仁王經疏卷下本"
}