{
    "T19n1015_001:0692a07": "佛說阿難陀目佉尼呵離陀隣尼",
    "T19n1015_001:0692a08": "經",
    "T19n1015_001:0692a10": "元魏北印度三藏佛馱扇多譯",
    "T19n1015_001:0692a11": "聞如是。一時佛遊於維耶離大叢樹間。有精",
    "T19n1015_001:0692a12": "舍名交露莊嚴。與大比丘眾三十萬人俱。時",
    "T19n1015_001:0692a13": "佛欲放軀命。自期三月當般涅槃。爾時佛告",
    "T19n1015_001:0692a14": "賢者摩訶目揵連。令到三千大千國土。盡呼",
    "T19n1015_001:0692a15": "其中聲聞辟支佛種。及發摩訶衍者皆使來",
    "T19n1015_001:0692a16": "會。目犍連即時受教。稽首佛足作禮而去。",
    "T19n1015_001:0692a17": "自以功德便一舉足蹈須彌頂。承佛威神即",
    "T19n1015_001:0692a18": "坐思惟。當作何三昧令三千世界聞我請音。",
    "T19n1015_001:0692a19": "應時三昧尋如所念。十方一切遍聞其聲。時",
    "T19n1015_001:0692a20": "有百萬比丘來會精舍。賢者舍利弗復發念",
    "T19n1015_001:0692a21": "言。我亦當三昧。欲知閻浮利內比丘所在遠",
    "T19n1015_001:0692a22": "近令聚。則如所念應亦皆集及知處所。時有",
    "T19n1015_001:0692a23": "四十萬比丘來會精舍。佛復告不現相菩薩。",
    "T19n1015_001:0692a24": "軟首菩薩。棄諸勤苦菩薩。出一切憂冥菩薩。",
    "T19n1015_001:0692a25": "除一切蓋菩薩。一切尊自在菩薩。其音廣聞",
    "T19n1015_001:0692a26": "遍見普安菩薩。眾香手菩薩。一語報萬億音",
    "T19n1015_001:0692a27": "菩薩。慈氏菩薩等。善男子汝去到十方如恒",
    "T19n1015_001:0692a28": "沙等諸佛國土。盡呼其中發菩薩意已。得阿",
    "T19n1015_001:0692a29": "惟越致及未得者。已得無所從生法忍及未",
    "T19n1015_001:0692b01": "得者。皆令來會交露精舍。十菩薩等各受佛",
    "T19n1015_001:0692b02": "教稽首而去。遍到十方恒沙國土。爾時八十",
    "T19n1015_001:0692b03": "億百千一生補處菩薩來會。億百千阿惟越",
    "T19n1015_001:0692b04": "致菩薩來會。三十億得無所從生法忍菩薩",
    "T19n1015_001:0692b05": "來會。六十億淨意解脫菩薩來會。初發大意",
    "T19n1015_001:0692b06": "及應法作者不可計數悉皆一類持佛威神。",
    "T19n1015_001:0692b07": "各從十方飛來到此。為佛作禮都會共坐。時",
    "T19n1015_001:0692b08": "舍利弗見菩薩眾品第差異所住不同。而一",
    "T19n1015_001:0692b09": "等類俱飛來會。即驚怖言。將佛功德神力所",
    "T19n1015_001:0692b10": "致。用何等故來會如是。於是舍利弗即起離",
    "T19n1015_001:0692b11": "坐。為佛作禮長跪叉手白佛言。我所疑怪今",
    "T19n1015_001:0692b12": "欲問佛。使會菩薩令得直信。聞佛所說各得",
    "T19n1015_001:0692b13": "其所。恒沙等佛所說經法。當令一切皆平等",
    "T19n1015_001:0692b14": "聞及得清淨。令無數人種種所問皆能報答。",
    "T19n1015_001:0692b15": "行何法行常不失意。疾得無上平等之道。最",
    "T19n1015_001:0692b16": "正覺乎。",
    "T19n1015_001:0692b17": "佛言善哉善哉舍利弗。乃為諸菩薩摩訶薩",
    "T19n1015_001:0692b18": "故。欲問其義快如是乎。佛言諦聽善持思之。",
    "T19n1015_001:0692b19": "吾當為汝深加解脫。令一切聞疾得無上平",
    "T19n1015_001:0692b20": "等之道最正覺也。佛語舍利弗。是菩薩等已",
    "T19n1015_001:0692b21": "得應此陀隣尼卷已。照明諸法悉為一切諸",
    "T19n1015_001:0692b22": "法作導。所以者何用世間人故也。",
    "T19n1015_001:0692b23": "佛語舍利弗。菩薩有四事用得是法。何等為",
    "T19n1015_001:0692b24": "四。一者身所行常謹勅。二者口所言常至誠。",
    "T19n1015_001:0692b25": "三者意所念常柔順。四者善權方便救護一",
    "T19n1015_001:0692b26": "切。是為四事。用得是法也。",
    "T19n1015_001:0692b27": "佛語舍利弗。菩薩復有四事得不可盡空身",
    "T19n1015_001:0692b28": "慧。何等為四。一者以清淨住。燒諸勤苦解",
    "T19n1015_001:0692b29": "散疑垢。度脫一切世間人民。二者以清淨住",
    "T19n1015_001:0692c01": "持諸經法導利一切。三者以清淨住所作功",
    "T19n1015_001:0692c02": "德饒益一切。四者淨諸國土過度一切使得",
    "T19n1015_001:0692c03": "佛法。是為四事。空身淨住慧不可盡也。",
    "T19n1015_001:0692c04": "佛語舍利弗。菩薩復有四事。持陀隣尼目佉",
    "T19n1015_001:0692c05": "用入生死令疾逮得。何等為四。一者陀隣尼",
    "T19n1015_001:0692c06": "目佉因世名色使疾得淨法。二者陀隣尼目",
    "T19n1015_001:0692c07": "佉入其忍辱。三者陀隣尼目佉悉入一切思",
    "T19n1015_001:0692c08": "想之根。四者陀隣尼目佉入一切所為善惡之",
    "T19n1015_001:0692c09": "法使疾逮得。是為四事。疾逮得此陀隣尼目",
    "T19n1015_001:0692c10": "佉也。佛言菩薩其欲逮得阿難陀目佉尼呵",
    "T19n1015_001:0692c11": "離陀隣尼。當先曉覺四十八名。何等四十八。",
    "T19n1015_001:0692c12": "阿攱(無為)　默攱(不為)三曼陀目攱(普門)　悉提(精勤)",
    "T19n1015_001:0692c13": "　尼律提(寂滅)　波羅捭(照光)　伊隷(順教)　劫卑(常念)　劫",
    "T19n1015_001:0692c14": "般陀離(所念)　沙離(妙術)　沙羅颰離(妙句)　嘻羅(有心)　嘻",
    "T19n1015_001:0692c15": "隷(無意)　嘻栗隷(心無所念)栴提(解脫)遮羅泥(行者)　頗遮",
    "T19n1015_001:0692c16": "泥(無動)　阿蘭泥(他餘)　涅勿提(無脫)　涅誓提(無生)　尼",
    "T19n1015_001:0692c17": "阿羅捭末離(無垢行)　輸他泥(嚴淨)　波羅紇陀颰泥",
    "T19n1015_001:0692c18": "(無往)　暴披捭之兮(名聞)　阿霜祇(離有)　曇彌(無礙)　維",
    "T19n1015_001:0692c19": "弗羅佉揩捭(調定)　僧揭棧(長光明)　姪提離(甚勇)",
    "T19n1015_001:0692c20": "　摩訶姪提離(大勇)　夜蛇披提(嗟歎句)　頞遮離(不可動)　末",
    "T19n1015_001:0692c21": "遮離(不動)　三末遮離(等動)　提羅刪提(次堅)　羞絺提",
    "T19n1015_001:0692c22": "(諦往)　阿霜迦捭呵離(無礙行)　三曼陀目攱(普尊)　尼",
    "T19n1015_001:0692c23": "呵羅述提(精勤行)　須彌(須彌)耽披颰提(住遮)羝羅[序-予+單]",
    "T19n1015_001:0692c24": "彌(堅強力)　[序-予+單]摩颰提(得強力)　摩訶佉揩子(大光明)　捭富",
    "T19n1015_001:0692c25": "羅賴彌(長照明)　薩和呂[少/兔]揭提(生所護)　阿那叱祇(無斷)",
    "T19n1015_001:0692c26": "　陀隣尼目佉貳那提(無有)",
    "T19n1015_001:0692c27": "現在佛所說如是神呪四十八名。",
    "T19n1015_001:0692c28": "佛告舍利弗。菩薩當念陀隣尼。如是若脫法",
    "T19n1015_001:0692c29": "若不脫法。不作是作。亦不知亦不了。於其",
    "T19n1015_001:0693a01": "中不有所增。亦無所減。亦不見脫亦不見不",
    "T19n1015_001:0693a02": "脫。亦不見起亦不見滅。亦不見當來過去今",
    "T19n1015_001:0693a03": "現在。亦不見來亦不見去。亦不求佛亦不轉",
    "T19n1015_001:0693a04": "意。亦不相好亦不種好。亦不眷屬亦不有戒。",
    "T19n1015_001:0693a05": "亦不三昧亦不智慧。亦不解脫亦不見解脫",
    "T19n1015_001:0693a06": "慧。亦不坐行亦不無所得。亦不垢除亦不慧",
    "T19n1015_001:0693a07": "亦不無慧。亦不教授亦不淨一切。亦不有我",
    "T19n1015_001:0693a08": "亦不有人。亦不為法亦不精進。亦不行亦不",
    "T19n1015_001:0693a09": "清淨。亦不身亦不心亦不口亦不當來。亦不",
    "T19n1015_001:0693a10": "過去亦不今現在亦不自為身亦不為他人",
    "T19n1015_001:0693a11": "身。如是舍利弗是法。名一切法中無上最法。",
    "T19n1015_001:0693a12": "亦撿歛諸法。亦入一切法中。是名為念諸佛",
    "T19n1015_001:0693a13": "法。是陀隣尼名法之猛。略聚一切法。是名明",
    "T19n1015_001:0693a14": "解章品。淨一切人滿足諸願。令得名聞覺意",
    "T19n1015_001:0693a15": "三昧。是名悉自成本功德。是名法種積藏發",
    "T19n1015_001:0693a16": "諸意根。令甚尊重相好嚴莊無能動者。若天",
    "T19n1015_001:0693a17": "魔來亦不能壞。無能奪者無能近者。如是舍",
    "T19n1015_001:0693a18": "利弗其有菩薩。聞是阿難陀目佉尼訶離陀",
    "T19n1015_001:0693a19": "隣尼。為已得阿惟越致及無上平等之道。何",
    "T19n1015_001:0693a20": "以故於是諸佛所行。皆已具足為一切作行。",
    "T19n1015_001:0693a21": "破壞五道生死及諸疑結。使疾得陀隣尼也。",
    "T19n1015_001:0693a22": "佛爾時說偈言。",
    "T19n1015_001:0693a23": "　莫作念言空法　　莫輕言得不得",
    "T19n1015_001:0693a24": "　直信法莫中疑　　則疾得陀隣尼",
    "T19n1015_001:0693a25": "　恐為是空所縛　　分別空得佛疾",
    "T19n1015_001:0693a26": "　是要慧無崖底　　速得近陀隣尼",
    "T19n1015_001:0693a27": "　菩薩持陀隣尼　　為總攝諸法則",
    "T19n1015_001:0693a28": "　聞十方佛道教　　及智慧皆悉得",
    "T19n1015_001:0693a29": "　了尼呵陀隣尼　　譬如日大光明",
    "T19n1015_001:0693b01": "　受諸佛名決法　　淨受持得法解",
    "T19n1015_001:0693b02": "　此目佉陀隣尼　　諸所有現在前",
    "T19n1015_001:0693b03": "　於諸法最為上　　悉等護世間人",
    "T19n1015_001:0693b04": "　令十方人非人　　一劫中問慧義",
    "T19n1015_001:0693b05": "　應悉為解所疑　　其劫竟智不盡",
    "T19n1015_001:0693b06": "　若受信於經道　　精進持中正法",
    "T19n1015_001:0693b07": "　近一生補其處　　即得為法王子",
    "T19n1015_001:0693b08": "　若持是陀隣尼　　則為哀一切人",
    "T19n1015_001:0693b09": "　名聲遍閻浮利　　為世尊所稱譽",
    "T19n1015_001:0693b10": "　其有持是經者　　臨壽終皆悉見",
    "T19n1015_001:0693b11": "　八十億拘利佛　　申手授生尊處",
    "T19n1015_001:0693b12": "　有學是陀隣尼　　千億萬劫數中",
    "T19n1015_001:0693b13": "　所作罪惡邪冥　　一月中皆滅盡",
    "T19n1015_001:0693b14": "　若菩薩作福施　　萬億劫不懈惓",
    "T19n1015_001:0693b15": "　不如學陀隣尼　　一月中德停等",
    "T19n1015_001:0693b16": "　具受說陀隣尼　　悉得諸三昧慧",
    "T19n1015_001:0693b17": "　已得意不復轉　　當得佛有國土",
    "T19n1015_001:0693b18": "　有供事是經者　　使三界作魔行",
    "T19n1015_001:0693b19": "　欲嬈亂壞其意　　終不能動搖是",
    "T19n1015_001:0693b20": "　一切空得曉了　　用是生無數佛",
    "T19n1015_001:0693b21": "　如是語無有異　　陀隣尼不可盡",
    "T19n1015_001:0693b22": "　於是處聞是事　　提惒竭授我決",
    "T19n1015_001:0693b23": "　如恒沙數等佛　　於其時便悉見",
    "T19n1015_001:0693b24": "　諦奉持是經卷　　一切願皆疾得",
    "T19n1015_001:0693b25": "　入諸佛國土法　　隨所宜能化度",
    "T19n1015_001:0693b26": "　常清淨諸佛國　　於眾僧無瑕穢",
    "T19n1015_001:0693b27": "　問名深幽妙法　　是經卷悉能知",
    "T19n1015_001:0693b28": "　於婬逸皆已無　　於思惟有七覺",
    "T19n1015_001:0693b29": "　八十億諸佛等　　陀隣尼悉持與",
    "T19n1015_001:0693c01": "　常止心莫念非　　不當念慎莫念",
    "T19n1015_001:0693c02": "　如是念莫不念　　後得德不可量",
    "T19n1015_001:0693c03": "　常當了是經事　　慎莫令有狐疑",
    "T19n1015_001:0693c04": "　如人行入大海　　終不言寶難得",
    "T19n1015_001:0693c05": "　受福德天人樂　　如是事終不遠",
    "T19n1015_001:0693c06": "　亦當疾逮得佛　　以是故念莫離",
    "T19n1015_001:0693c07": "佛告舍利弗菩薩有四事行。疾得陀隣尼法。",
    "T19n1015_001:0693c08": "何等為四。一者遠離世間愛欲。二者不說他",
    "T19n1015_001:0693c09": "人長短人亦不得其便。三者有所來索不逆",
    "T19n1015_001:0693c10": "人意。無所愛惜與後不悔。四者晝夜精進常",
    "T19n1015_001:0693c11": "志求諸法。是為四事。舍利弗菩薩行是。疾",
    "T19n1015_001:0693c12": "得陀隣尼。佛爾時說偈言。",
    "T19n1015_001:0693c13": "　遠眾惡離色欲　　作罪行墮地獄",
    "T19n1015_001:0693c14": "　無三毒災不生　　捐所愛得是經",
    "T19n1015_001:0693c15": "　不嫉妬於他人　　不自歎其族親",
    "T19n1015_001:0693c16": "　常等心於一切　　於身體大端正",
    "T19n1015_001:0693c17": "　常捐棄身所樂　　於世間無瞋諍",
    "T19n1015_001:0693c18": "　不與人共從事　　便逮近陀隣尼",
    "T19n1015_001:0693c19": "　於晨夜常精學　　於外道無所冀",
    "T19n1015_001:0693c20": "　當作是求上法　　陀隣尼自然現",
    "T19n1015_001:0693c21": "佛語舍利弗。菩薩有四事行。疾逮得是陀隣",
    "T19n1015_001:0693c22": "尼。何等為四。一者獨在空閑處。二者住深法",
    "T19n1015_001:0693c23": "忍。三者若有饋遺不以喜。四者不愛惜軀",
    "T19n1015_001:0693c24": "命。何況財寶。是為四事舍利弗。菩薩行是疾",
    "T19n1015_001:0693c25": "逮得。陀隣尼佛爾時說偈言。",
    "T19n1015_001:0693c26": "　在空閑念正法　　不輕慢於他人",
    "T19n1015_001:0693c27": "　生死境如戴火　　得人身當作行",
    "T19n1015_001:0693c28": "　常持意在深忍　　於財寶足而已",
    "T19n1015_001:0693c29": "　坐宗室起等意　　不偏厚其種姓",
    "T19n1015_001:0694a01": "　但供養佛與法　　住善力越世難",
    "T19n1015_001:0694a02": "　即毀形下鬚髮　　便得德入微妙",
    "T19n1015_001:0694a03": "　當知空及世事　　以是故棄所有",
    "T19n1015_001:0694a04": "　愚行者貪財利　　無戒忍及智慧",
    "T19n1015_001:0694a05": "佛語舍利弗。菩薩復有四事行。疾得是陀隣",
    "T19n1015_001:0694a06": "尼。何等為四。一者有八品字。開入智慧解",
    "T19n1015_001:0694a07": "黠中。何等為八。一名為波。以一切著法使入",
    "T19n1015_001:0694a08": "空法中。二名為羅。如來若現相好不現相好。",
    "T19n1015_001:0694a09": "以法身入諸法中。三名為婆。若癡法黠法使",
    "T19n1015_001:0694a10": "入解慧法中。四名為迦。知諸殃罪所歸趣使",
    "T19n1015_001:0694a11": "入功德福中。五名為闍。知生老病死即於是",
    "T19n1015_001:0694a12": "入無色中。六名為陀。視諸地世間皆空不驚",
    "T19n1015_001:0694a13": "怪入無願中。七名為舍。休息諸法使入清涼",
    "T19n1015_001:0694a14": "法中。八名為叉。知一切法空是為八。復有",
    "T19n1015_001:0694a15": "四事。一者常思念八品字。二者若書是經當",
    "T19n1015_001:0694a16": "諦書之。三者若持是經當諦持之讀至十五",
    "T19n1015_001:0694a17": "日。四者當如法行念八品字。是為四事。舍利",
    "T19n1015_001:0694a18": "弗菩薩用是行。疾得陀隣尼。佛爾時說偈言。",
    "T19n1015_001:0694a19": "　常當念八品字　　書持卷諦奉行",
    "T19n1015_001:0694a20": "　十五日讀莫離　　勸一切求佛道",
    "T19n1015_001:0694a21": "　要當學開化人　　得智慧疾近佛",
    "T19n1015_001:0694a22": "　悉遍見十方佛　　皆為現在前立",
    "T19n1015_001:0694a23": "佛語舍利弗。菩薩復有四事。念陀隣尼得法",
    "T19n1015_001:0694a24": "利。何等為四。一者常為十方佛世尊所念。二",
    "T19n1015_001:0694a25": "者所作為魔不能壞其意。三者宿命諸罪皆",
    "T19n1015_001:0694a26": "為消盡。四者初不斷至誠之說諸所問皆能",
    "T19n1015_001:0694a27": "發遣。是為四事。舍利弗菩薩得陀隣尼法利。",
    "T19n1015_001:0694a28": "佛爾時而說偈言。",
    "T19n1015_001:0694a29": "　為諸佛常所念　　魔不能得其便",
    "T19n1015_001:0694b01": "　所作罪即消滅　　為一切解所疑",
    "T19n1015_001:0694b02": "佛語舍利弗。過去久遠世所經劫無央數。復",
    "T19n1015_001:0694b03": "倍無數長遠難極不可復計劫。爾時世有佛。",
    "T19n1015_001:0694b04": "號寶具足有德行王如來。過四道不受平等",
    "T19n1015_001:0694b05": "覺安。定於天上號天中天。其佛為一切說法",
    "T19n1015_001:0694b06": "無能過者。臨般涅槃時有金輪王名曰陀樓。",
    "T19n1015_001:0694b07": "主四天下其子字無念。名聞具足年十六歲。",
    "T19n1015_001:0694b08": "是時太子行到佛所。聞彼佛說陀隣尼經。聞",
    "T19n1015_001:0694b09": "已歡喜即得是經。得已諷學常念奉持。精進",
    "T19n1015_001:0694b10": "不睡脇不在席七千歲。不念愛欲七千歲。不",
    "T19n1015_001:0694b11": "念財寶七千歲。不問他事七千歲。常獨處止",
    "T19n1015_001:0694b12": "意不傾動七千歲。爾時皆聞九十九億不可",
    "T19n1015_001:0694b13": "計佛說智慧法聞已。便棄國捐王行作沙門。",
    "T19n1015_001:0694b14": "九萬九千歲奉行阿難陀目佉尼呵離陀隣",
    "T19n1015_001:0694b15": "尼。復為一切說。在一世中教化世間人民。令",
    "T19n1015_001:0694b16": "八十億萬那術人。皆使發無上平等道意。逮",
    "T19n1015_001:0694b17": "得阿惟越致。時復有長者子名月英。於大眾",
    "T19n1015_001:0694b18": "中聞是陀隣尼。聞已勸助持。是勸助歡喜福",
    "T19n1015_001:0694b19": "德到九十萬億佛剎。供養諸佛成立功德。於",
    "T19n1015_001:0694b20": "爾所佛國皆得諸陀隣尼。即逮得一生補處。",
    "T19n1015_001:0694b21": "作飛行菩薩。佛語諸菩薩。於是三劫中供養",
    "T19n1015_001:0694b22": "爾所佛。過三劫已當逮得無上平等之道最",
    "T19n1015_001:0694b23": "正覺。爾時長者子月英者即提惒竭佛是也。",
    "T19n1015_001:0694b24": "王陀樓子無念名聞具足者。即阿彌陀佛是",
    "T19n1015_001:0694b25": "也。佛語舍利弗。我於颰陀劫中。與諸菩薩說",
    "T19n1015_001:0694b26": "陀隣尼。其聞是經有代歡喜。用勸一切者。其",
    "T19n1015_001:0694b27": "所施作以勸助福。超越四十萬劫不復勤苦。",
    "T19n1015_001:0694b28": "後當得道自恣其意。如復供養九千萬億佛",
    "T19n1015_001:0694b29": "已。當得無上平等之道最正覺也。",
    "T19n1015_001:0694c01": "佛語舍利弗。若有菩薩最後得聞是陀隣尼。",
    "T19n1015_001:0694c02": "奉持勸助代歡喜者。其德如是。若有菩薩因",
    "T19n1015_001:0694c03": "歡喜德。若以慈心為經墮淚衣毛起者。皆當",
    "T19n1015_001:0694c04": "逮得無上平等之道。引著阿惟越致中。方便",
    "T19n1015_001:0694c05": "書若持若學若諷若誦若讀。舍利弗如是輩",
    "T19n1015_001:0694c06": "福不可量。不可稱不可說。一切人民無能計",
    "T19n1015_001:0694c07": "無能極者。佛爾時說偈言。",
    "T19n1015_001:0694c08": "　若聞已加勸助　　及書持諷誦讀",
    "T19n1015_001:0694c09": "　諸天人計其德　　無能知福祐極",
    "T19n1015_001:0694c10": "　所生處常見佛　　於深經得慧證",
    "T19n1015_001:0694c11": "　堅持法無能動　　便疾得明解覺",
    "T19n1015_001:0694c12": "　常定意不增減　　諦不失陀隣尼",
    "T19n1015_001:0694c13": "　無色想立相好　　為世雄無有上",
    "T19n1015_001:0694c14": "　長者子聞是經　　所生處識宿命",
    "T19n1015_001:0694c15": "　常得見無數尊　　如所願即得佛",
    "T19n1015_001:0694c16": "　若欲疾得佛者　　及速離於眾魔",
    "T19n1015_001:0694c17": "　欲得百功德相　　常念是得不久",
    "T19n1015_001:0694c18": "　如恒沙世尊剎　　滿其中珍寶施",
    "T19n1015_001:0694c19": "　不如是書持者　　譬喻之適停等",
    "T19n1015_001:0694c20": "佛語舍利弗。若有菩薩持意念學陀隣尼時。",
    "T19n1015_001:0694c21": "有山名醯摩槃。有八鬼神止其中常共擁護",
    "T19n1015_001:0694c22": "之開人志意。何等八。一名勇強鬼神。二名",
    "T19n1015_001:0694c23": "照明十方鬼神。三名多所饒益鬼神。四名龍",
    "T19n1015_001:0694c24": "王大力鬼神。五名至誠行鬼神。六名能調不",
    "T19n1015_001:0694c25": "調鬼神。七名童男鬼神。八名快臂鬼神。是為",
    "T19n1015_001:0694c26": "八神名。若學是經欲令神來者。淨自洗沐著",
    "T19n1015_001:0694c27": "新衣服。當經行時常持慈意。向諸一切却乃",
    "T19n1015_001:0694c28": "端心。讀陀隣尼當從是經堅奉持之。則疾開",
    "T19n1015_001:0694c29": "解得智慧也。爾時鬼神即在前立。",
    "T19n1015_001:0695a01": "佛語舍利弗。復有八菩薩在欲天上。常等護",
    "T19n1015_001:0695a02": "人民授與經道。何等八。一名照明十方天子。",
    "T19n1015_001:0695a03": "二名世明天子。三名智光天子。四名日光天",
    "T19n1015_001:0695a04": "子。五名上審天子。六名滿所願天子。七名星",
    "T19n1015_001:0695a05": "王天子。八名習行意天子。是為八天子名。常",
    "T19n1015_001:0695a06": "等護人民勸念持是經者。令疾定意得陀隣",
    "T19n1015_001:0695a07": "尼。求是經者常當精志念陀隣尼教。一法奉",
    "T19n1015_001:0695a08": "行無虧經戒。所語至誠其行亦爾。常當孝順",
    "T19n1015_001:0695a09": "於諸尊者。視一切人如佛無異。諸所愛重不",
    "T19n1015_001:0695a10": "以輕心。常念反復即得善報。乃逮深忍眼及",
    "T19n1015_001:0695a11": "得見無所從生法。",
    "T19n1015_001:0695a12": "佛說經已。三十二恒沙等菩薩悉逮得陀隣",
    "T19n1015_001:0695a13": "尼立不退轉地。六十億天子得無所從生法",
    "T19n1015_001:0695a14": "忍。三萬二千天與人發無上平等道意。爾時",
    "T19n1015_001:0695a15": "三千大千國土為六種震動。雨於天花箜篌",
    "T19n1015_001:0695a16": "樂器不鼓自鳴。時舍利弗前問佛言。唯世尊",
    "T19n1015_001:0695a17": "是名何經云何奉行。佛言舍利弗。是經名阿",
    "T19n1015_001:0695a18": "難陀目佉尼呵離陀隣尼。疾使人民得一切",
    "T19n1015_001:0695a19": "智。佛說經已。舍利弗及十方無數菩薩。天與",
    "T19n1015_001:0695a20": "人乾沓和阿須羅及持世者。皆歡喜前稽首",
    "T19n1015_001:0695a21": "佛足作禮而去。",
    "T19n1015_001:0695a22": "佛說阿難陀目佉尼呵離陀隣尼經"
}