{
    "X82n1571_042:0083b12": "五燈全書卷第四十二",
    "X82n1571_042:0083b14": "京都聖感禪寺住持(臣)僧　(超永)　編輯",
    "X82n1571_042:0083b15": "京都古華嚴寺住持(臣)僧　(超揆)　較閱　進",
    "X82n1571_042:0083b16": "呈",
    "X82n1571_042:0083b17": "　　臨濟宗",
    "X82n1571_042:0083b18": "南嶽下十四世",
    "X82n1571_042:0083b19": "五祖演禪師法嗣",
    "X82n1571_042:0083b20": "成都府昭覺寺佛果克勤禪師彭州駱氏子。世業儒。",
    "X82n1571_042:0083b21": "師兒時。日記千言。偶遊妙寂寺。見佛書三復。悵然如",
    "X82n1571_042:0083b22": "獲舊物。乃喜曰。予殆過去沙門也。即去家。依自省祝",
    "X82n1571_042:0083b23": "髮。從文照通講說。又從敏行授楞嚴。俄得病瀕死。歎",
    "X82n1571_042:0083b24": "曰。諸佛涅槃正路。不在文句中。吾欲以聲求色見。宜",
    "X82n1571_042:0083c01": "其無以死也。遂棄去。參真覺勝。勝方創臂出血。指示",
    "X82n1571_042:0083c02": "師曰。此曹谿一滴也。師矍然。良久曰。道固如是乎。即",
    "X82n1571_042:0083c03": "徒步出蜀。首謁玉泉皓。次依金鑾信。大溈喆。黃龍心。",
    "X82n1571_042:0083c04": "東林度。諸老僉指為法器。而晦堂稱。他日臨濟一派",
    "X82n1571_042:0083c05": "屬子矣。最後見五祖。盡其機用。祖皆不諾。乃謂祖強",
    "X82n1571_042:0083c06": "移換人。出不遜語。忿然而去。祖曰。待你著一頓熱病",
    "X82n1571_042:0083c07": "打時。方思量我在。師到金山染傷寒困極。以平日見",
    "X82n1571_042:0083c08": "處試之。無得力者。追繹五祖之言。乃自誓曰。我病稍",
    "X82n1571_042:0083c09": "間。即歸五祖。病痊尋歸。祖一見而喜。令即參堂。便入",
    "X82n1571_042:0083c10": "侍者寮。方半月。會部使者解印還蜀。詣祖問道。祖曰。",
    "X82n1571_042:0083c11": "提刑少年曾讀小艶詩否。有兩句頗相近。頻呼小玉",
    "X82n1571_042:0083c12": "元無事祇要檀郎認得聲。提刑應諾諾。祖曰。且子細。",
    "X82n1571_042:0083c13": "師適歸侍立次。問曰。聞和尚舉小艶詩。提刑會否。祖",
    "X82n1571_042:0083c14": "曰。他祇認得聲。師曰。祇要檀郎認得聲。他既認得聲。",
    "X82n1571_042:0083c15": "為甚麼却不是。祖曰。如何是祖師西來意。庭前栢樹",
    "X82n1571_042:0083c16": "子聻。師忽有省。遽出。見鷄飛上欄干。鼓翅而鳴。復自",
    "X82n1571_042:0083c17": "謂曰。此豈不是聲。遂袖香入室。通所得。呈偈曰。金鴨",
    "X82n1571_042:0083c18": "香銷錦繡幃。笙歌叢裏醉扶歸。少年一段風流事。祇",
    "X82n1571_042:0083c19": "許佳人獨自知。祖曰。佛祖大事。非小根劣器所能造",
    "X82n1571_042:0083c20": "詣。吾助汝喜。祖徧謂山中耆舊曰。我侍者。參得禪也。",
    "X82n1571_042:0083c21": "由此所至推為上首。宋崇寧中。還里省親。四眾迓拜。",
    "X82n1571_042:0083c22": "成都帥翰林郭知章。請開法六祖。更昭覺。政和間。謝",
    "X82n1571_042:0083c23": "事。復出峽南遊。時張無盡。寓荊南。以道學自居。少見",
    "X82n1571_042:0083c24": "推許。師艤舟謁之。劇談華嚴旨要曰。華嚴現量境界。",
    "X82n1571_042:0084a01": "理事全真。初無假法。所以即一而萬。了萬為一。一復",
    "X82n1571_042:0084a02": "一。萬復萬。浩然莫窮。心佛眾生。三無差別。卷舒自在。",
    "X82n1571_042:0084a03": "無礙圓融。此雖極則。終是無風帀帀之波。公於是。不",
    "X82n1571_042:0084a04": "覺促榻。師遂問曰。到此與祖師西來意。為同為別。公",
    "X82n1571_042:0084a05": "曰同矣。師曰。且得沒交涉。公色為之慍。師曰。不見雲",
    "X82n1571_042:0084a06": "門道。山河大地。無絲毫過患。猶是轉句。直得不見一",
    "X82n1571_042:0084a07": "色。始是半提。更須知有向上全提時節。彼德山臨濟。",
    "X82n1571_042:0084a08": "豈非全提乎。公乃首肯。翌日。復舉事法界理法界。至",
    "X82n1571_042:0084a09": "理事無礙法界。師又問。此可說禪乎。公曰。正好說禪",
    "X82n1571_042:0084a10": "也。師笑曰。不然。正是法界量裏在。葢法界量未滅。若",
    "X82n1571_042:0084a11": "到事事無礙法界。法界量滅始好說禪。如何是佛乾",
    "X82n1571_042:0084a12": "屎橛如何是佛麻三斤是故真淨偈曰。事事無礙。如",
    "X82n1571_042:0084a13": "意自在手把豬頭。口誦淨戒。趂出婬坊。未還酒債。十",
    "X82n1571_042:0084a14": "字街頭。解開布袋。公曰。美哉之論。豈易得聞乎。於是。",
    "X82n1571_042:0084a15": "以師禮留居碧巖。復徙道林。樞密鄧公子常。奏賜紫",
    "X82n1571_042:0084a16": "服師號。詔住金陵蔣山。學者無地以容。勅補天寧萬",
    "X82n1571_042:0084a17": "壽。徽宗召見。褒寵甚渥。高宗建炎初。又遷金山。適駕",
    "X82n1571_042:0084a18": "幸維揚。入對。賜圓悟禪師。改雲居。久之復領昭覺",
    "X82n1571_042:0084a19": "　僧問。雲門道須彌山。意旨如何。師曰。推不向前。約不",
    "X82n1571_042:0084a20": "退後。曰未審還有過也無。師曰。坐却舌頭　問法不",
    "X82n1571_042:0084a21": "孤起。仗境方生。提坐具曰。這個是境。那個是法。師曰。",
    "X82n1571_042:0084a22": "却被闍黎奪却鎗　問古人道。楖栗橫擔不顧人。直",
    "X82n1571_042:0084a23": "入千峰萬峰去。未審那裏是他住處。師曰。騰蛇纏足。",
    "X82n1571_042:0084a24": "路布繞身。曰朝看雲片片。暮聽水潺潺。師曰。却須截",
    "X82n1571_042:0084b01": "斷始得。曰此回不是夢。真個到廬山。師曰。高著眼",
    "X82n1571_042:0084b02": "　問。猿抱子歸青嶂後。鳥銜花落碧巖前。此是和尚舊",
    "X82n1571_042:0084b03": "時安身立命處。如何是道林境。師曰。寺門高開洞庭",
    "X82n1571_042:0084b04": "野。殿脚插入赤沙湖。曰如何是境中人。師曰。僧寶人",
    "X82n1571_042:0084b05": "人滄海珠。曰此是杜工部底。作麼生是和尚底。師曰。",
    "X82n1571_042:0084b06": "且莫亂道　問如何是奪人不奪境。師曰。山僧有眼",
    "X82n1571_042:0084b07": "不曾見。曰如何是奪境不奪人。師曰。闍黎問得自然",
    "X82n1571_042:0084b08": "親。曰如何是人境俱奪。師曰收。曰如何是人境俱不",
    "X82n1571_042:0084b09": "奪。師曰放　問有句無句。如藤倚樹。如何得透脫。師",
    "X82n1571_042:0084b10": "曰。倚天長劒逼人寒。曰祇如樹倒藤枯。溈山為甚麼",
    "X82n1571_042:0084b11": "呵呵大笑。師曰。愛他底著他底。曰忽被學人掀倒禪",
    "X82n1571_042:0084b12": "牀。抝折拄杖。又作個甚麼伎倆。師曰。也是賊過後張",
    "X82n1571_042:0084b13": "弓　問明歷歷露堂堂。因甚麼乾坤收不得。師曰。金",
    "X82n1571_042:0084b14": "剛手裏八稜棒。曰忽然一喚便回。還當得活也無。師",
    "X82n1571_042:0084b15": "曰。鶖子目連無奈何。曰不落照不落用。如何商量。師",
    "X82n1571_042:0084b16": "曰。放下雲頭。曰忽遇其中人時如何。師曰。騎佛殿出",
    "X82n1571_042:0084b17": "山門。曰萬象不來渠獨語。教誰招手上高峰。師曰。錯",
    "X82n1571_042:0084b18": "下名言　上堂。通身是眼見不及。通身是耳聞不徹。",
    "X82n1571_042:0084b19": "通身是口說不著。通身是心鑒不出。直饒盡大地明",
    "X82n1571_042:0084b20": "得。無絲毫透漏。猶在半途。據令全提。且道。如何展演。",
    "X82n1571_042:0084b21": "域中日月縱橫挂。一亘晴空萬古春　上堂。山頭鼓",
    "X82n1571_042:0084b22": "浪。井底揚塵。眼聽似震雷霆。耳觀如張錦繡。三百六",
    "X82n1571_042:0084b23": "十骨節。一一現無邊妙身。八萬四千毛端。頭頭彰寶",
    "X82n1571_042:0084b24": "王剎海。不是神通妙用。亦非法爾如然。苟能千眼頓",
    "X82n1571_042:0084c01": "開。直是十方坐斷。且超然獨脫一句。作麼生道。試玉",
    "X82n1571_042:0084c02": "須經火。求珠不離泥　上堂。本來無形段。那復有脣",
    "X82n1571_042:0084c03": "觜。特地廣稱揚。替他說道理。且道。他是阿誰　上堂。",
    "X82n1571_042:0084c04": "十五日已前。千牛拽不回。十五日已後。俊鶻趂不及。",
    "X82n1571_042:0084c05": "正當十五日。天平地平。同明同暗。大千沙界。不出當",
    "X82n1571_042:0084c06": "處。可以含吐十虗。進一步。超越不可說香水海。退一",
    "X82n1571_042:0084c07": "步。坐斷千里萬里。白雲不進不退。莫道闍黎。老僧也",
    "X82n1571_042:0084c08": "無開口處。舉拂子曰。正當恁麼時如何。有時拈在千",
    "X82n1571_042:0084c09": "峰上。劃斷秋雲不放高　上堂。十方同聚會。本來身",
    "X82n1571_042:0084c10": "不昧。個個學無為。頂上用鉗鎚。此是選佛場。深廣莫",
    "X82n1571_042:0084c11": "能量。心空及第歸。利劒不如錐。龐居士。舌拄梵天。口",
    "X82n1571_042:0084c12": "包四海。有時將一莖草。作丈六金身。有時將丈六金",
    "X82n1571_042:0084c13": "身。作一莖草。甚是奇特。雖然如此。要且不曾動著向",
    "X82n1571_042:0084c14": "上關。且如何是上關。鑄印築高壇　上堂。有句無句。",
    "X82n1571_042:0084c15": "超宗越格。如藤倚樹。銀山鐵壁。及至樹倒藤枯。多少",
    "X82n1571_042:0084c16": "人失却鼻孔。直饒收拾得來。已是千里萬里。祇如未",
    "X82n1571_042:0084c17": "有恁麼消息時如何。還透得麼。風暖鳥聲碎。日高華",
    "X82n1571_042:0084c18": "影重　上堂。第一句薦得。祖師乞命。第二句薦得。人",
    "X82n1571_042:0084c19": "天膽落。第三句薦得。虎口橫身。不是循途守徹。亦非",
    "X82n1571_042:0084c20": "革轍移途。透得則六臂三頭。未透亦人間天上。且三",
    "X82n1571_042:0084c21": "句外一句。作麼生道。生涯祇在絲綸上。明月扁舟泛",
    "X82n1571_042:0084c22": "五湖　示眾。一言截斷。千聖消聲。一劒當頭。橫屍萬",
    "X82n1571_042:0084c23": "里。所以道。有時句到意不到。有時意到句不到。句能",
    "X82n1571_042:0084c24": "剗意。意能剗句。意句交馳。衲僧巴鼻。若能恁麼轉去。",
    "X82n1571_042:0085a01": "青天也須喫棒。且道。憑個甚麼。可憐無限弄潮人。畢",
    "X82n1571_042:0085a02": "竟還落潮中死　示眾。萬仞崖頭撒手。須要其人。千",
    "X82n1571_042:0085a03": "鈞之弩發機。豈為鼷鼠。雲門睦州。當面蹉過。德山臨",
    "X82n1571_042:0085a04": "濟。誑謼閭閻。自餘立境立機。作窠作窟。故是鬼家活",
    "X82n1571_042:0085a05": "計。且獨脫一句。作麼生道。萬緣遷變渾閑事。五月山",
    "X82n1571_042:0085a06": "房冷似冰　紹興乙卯八月己酉。示微恙。趺坐書偈",
    "X82n1571_042:0085a07": "遺眾。投筆而逝。茶毗。舌齒不壞。設利五色無數。塔于",
    "X82n1571_042:0085a08": "昭覺寺之側。諡真覺禪師。閱世七十有三。坐夏五十",
    "X82n1571_042:0085a09": "有五。",
    "X82n1571_042:0085a10": "舒州太平佛鑑慧懃禪師本郡汪氏子。丱歲師廣教",
    "X82n1571_042:0085a11": "圓深。試所習得度。每以唯此一事實。餘二則非真。味",
    "X82n1571_042:0085a12": "之有省。乃徧參名宿。往來五祖之門有年。恚祖不為",
    "X82n1571_042:0085a13": "印據。與圓悟相繼而去。及悟歸五祖方丈徹證。而師",
    "X82n1571_042:0085a14": "忽至。意欲他邁。悟勉令挂搭。且曰。某與兄相別。如月",
    "X82n1571_042:0085a15": "餘。比舊相見時如何。師曰。我所疑者此也。遂參堂。一",
    "X82n1571_042:0085a16": "日。聞祖舉僧問趙州。如何是和尚家風。州曰。老僧耳",
    "X82n1571_042:0085a17": "聾。高聲問將來。僧再問。州曰。你問我家風。我却識你",
    "X82n1571_042:0085a18": "家風了也。師即大豁所疑曰。乞和尚指示極則。祖曰。",
    "X82n1571_042:0085a19": "森羅及萬象。一法之所印。師展拜。祖令主翰墨。後同",
    "X82n1571_042:0085a20": "圓悟語話次。舉東寺問仰山鎮海明珠因緣。至無理",
    "X82n1571_042:0085a21": "可伸處。圓悟徵曰。既云收得。逮索此珠。為甚又道無",
    "X82n1571_042:0085a22": "言可對。無理可伸。師不能加答。明日謂悟曰。東寺祇",
    "X82n1571_042:0085a23": "索一顆珠。仰山當下傾出一栲栳。悟深肯之。乃告之",
    "X82n1571_042:0085a24": "曰。老兄更宜親近老和尚去。師一日造方丈。未及語。",
    "X82n1571_042:0085b01": "被祖詬罵。懡[怡-台+羅]而退。歸寮閉門打睡。恨祖不已。悟已",
    "X82n1571_042:0085b02": "密知。即往扣門。師曰誰。悟曰我。師即開門。悟問。你見",
    "X82n1571_042:0085b03": "老和尚如何。師曰。我本不去。被你賺累我。遭這老漢",
    "X82n1571_042:0085b04": "詬罵。悟呵呵大笑曰。你記得前日下底語麼。師曰。是",
    "X82n1571_042:0085b05": "甚麼語。悟曰。你又道。東寺祇索一顆。仰山傾出一栲",
    "X82n1571_042:0085b06": "栳。師當下釋然。悟遂領師。同上方丈。祖纔見。遽曰。且",
    "X82n1571_042:0085b07": "喜大事了畢。明年。命師為第一座。會太平靈源赴黃",
    "X82n1571_042:0085b08": "龍。其席既虗。源薦師於舒守孫鼎臣。遂命補處　五",
    "X82n1571_042:0085b09": "祖付法衣。師受而捧以示眾。昔釋迦文佛。以丈六金",
    "X82n1571_042:0085b10": "襴袈裟。披千尺彌勒佛身。佛身不長。袈裟不短。會麼。",
    "X82n1571_042:0085b11": "即此樣無他樣。自是法道大播。宋徽宗政和初。詔住",
    "X82n1571_042:0085b12": "東都智海。乙未乞歸。得旨居蔣山。樞密鄧公子常。奏",
    "X82n1571_042:0085b13": "賜徽號椹服　僧問。如何是祖師西來意。師曰。喫醋",
    "X82n1571_042:0085b14": "知酸。喫鹽知鹹。曰弓折箭盡時如何。師曰。一場懡[怡-台+羅]",
    "X82n1571_042:0085b15": "　問不與萬法為侶者。是甚麼人。師曰。拶破露柱。曰",
    "X82n1571_042:0085b16": "歸鄉無路時如何。師曰。王程有限。曰前三三後三三。",
    "X82n1571_042:0085b17": "又作麼生。師曰。六六三十六　問如何是主中賓。師",
    "X82n1571_042:0085b18": "曰。進前退後愁殺人。曰如何是賓中主。師曰。真實之",
    "X82n1571_042:0085b19": "言成妄語。如何是賓中賓。師曰。夫子遊行厄在陳。曰",
    "X82n1571_042:0085b20": "如何是主中主。師曰。終日同行非伴侶。曰賓主已蒙",
    "X82n1571_042:0085b21": "師指示。向上宗乘事若何。師曰。大斧斫了手摩挲",
    "X82n1571_042:0085b22": "　問。即心即佛即不問。非心非佛事如何。師曰。昨日有",
    "X82n1571_042:0085b23": "僧問。老僧不對。曰未審與即心即佛。相去多少。師曰。",
    "X82n1571_042:0085b24": "近則千里萬里。遠則不隔絲毫。曰忽被學人截斷兩",
    "X82n1571_042:0085c01": "頭。歸家穩坐。又作麼生。師曰。你家在甚麼處。曰大千",
    "X82n1571_042:0085c02": "沙界內。一個自由身。師曰。未到家在。更道。曰學人到",
    "X82n1571_042:0085c03": "這裏。直得東西不辨。南北不分去也。師曰。未為分外",
    "X82n1571_042:0085c04": "　上堂。至道無難。唯嫌揀擇。桃花紅。李花白。誰道融",
    "X82n1571_042:0085c05": "融只一色。燕子語。黃鸚鳴。誰道關關祇一聲。不透祖",
    "X82n1571_042:0085c06": "師關棙子。空認山河作眼睛　上堂。日日日西沉。日",
    "X82n1571_042:0085c07": "日日東上。若欲學菩提。擲下拄杖曰。但看此模樣",
    "X82n1571_042:0085c08": "　五祖周祥。上堂。去年今日時。紅爐片雪飛。今日去年",
    "X82n1571_042:0085c09": "時。曹娥讀夜碑。末後一句子。佛眼莫能窺。白蓮峰頂",
    "X82n1571_042:0085c10": "上。紅日繞須彌。鳥啄珊瑚樹。鯨吞離水犀。太平家業",
    "X82n1571_042:0085c11": "在。千古襲楊岐　上堂。橫拄杖曰。先照後用。豎起曰。",
    "X82n1571_042:0085c12": "先用後照。倒轉曰。照用同時。卓一下曰。照用不同時。",
    "X82n1571_042:0085c13": "汝等諸人。被拄杖一口吞盡了也。自是你不覺。若向",
    "X82n1571_042:0085c14": "這裏道得轉身句。免見一場氣悶。其或未然。老僧今",
    "X82n1571_042:0085c15": "日失利　上堂。金烏急。玉兔速。急急流光七月十。無",
    "X82n1571_042:0085c16": "窮遊子不歸家。縱歸祇在門前立。門前立。把手牽伊",
    "X82n1571_042:0085c17": "不肯入。萬里看看寸草無。殘花落地無人拾。無人拾。",
    "X82n1571_042:0085c18": "一回雨一回滋　上堂。世尊有密語。迦葉不覆藏。你",
    "X82n1571_042:0085c19": "尋常說黃道黑。評品古今。豈不是密語。你尋常折旋",
    "X82n1571_042:0085c20": "俯仰。拈匙把箸。祇揖萬福。是覆藏不覆藏。忽然瞥地",
    "X82n1571_042:0085c21": "去。也不可知。要會麼。世尊有密語。冬到寒食一百五。",
    "X82n1571_042:0085c22": "迦葉不覆藏。水泄不通已露贓。靈利衲僧如會得。一",
    "X82n1571_042:0085c23": "重雪上一重霜　上堂。十五日已前事。錦上鋪花。十",
    "X82n1571_042:0085c24": "五日已後事。如海一漚發。正當十五日。大似一尺鏡。",
    "X82n1571_042:0086a01": "照千里之像。雖則真空絕跡。其奈海印發光。任他露",
    "X82n1571_042:0086a02": "柱開花。說甚佛面百醜。何故。到頭霜夜月。任運落前",
    "X82n1571_042:0086a03": "溪　上堂。舉僧問趙州。如何是不遷義。州以手作流",
    "X82n1571_042:0086a04": "水勢。其僧有省。又僧問法眼。不取於相。如如不動。如",
    "X82n1571_042:0086a05": "何是不取於相。見於如如不動。眼曰。日出東方夜落",
    "X82n1571_042:0086a06": "西。其僧亦有省。若也於此見得。方知道。旋嵐偃嶽。本",
    "X82n1571_042:0086a07": "來常靜。江河競注。元自不流。其或未然。不免更為饒",
    "X82n1571_042:0086a08": "舌。天左旋。地右轉。古往今來經幾徧。金烏飛。玉兔走。",
    "X82n1571_042:0086a09": "纔方出海門。又落青山後。江河波渺渺。淮濟浪悠悠。",
    "X82n1571_042:0086a10": "直入滄溟晝夜流。遂高聲曰。諸禪德。還見如如不動",
    "X82n1571_042:0086a11": "麼　師室中以水骰子六隻。面面皆書么字。僧纔入。",
    "X82n1571_042:0086a12": "師擲曰。會麼。僧擬不擬。師即打出　政和丁酉九月",
    "X82n1571_042:0086a13": "八日上堂。祖師心印。狀似鐵牛之機。去即印住。住即",
    "X82n1571_042:0086a14": "印破。直饒不去不住。亦未是衲僧行履處。且作麼生",
    "X82n1571_042:0086a15": "是衲僧行履處。待十月前後。為諸人注破。至後月八",
    "X82n1571_042:0086a16": "日。沐浴更衣。端坐手寫數書。別故舊。停筆而化。闍維。",
    "X82n1571_042:0086a17": "收靈骨設利。塔于本山。",
    "X82n1571_042:0086a18": "舒州龍門佛眼清遠禪師臨卭李氏子。嚴正寡言。十",
    "X82n1571_042:0086a19": "四圓具。依毗尼究其說。因讀法華。至是法非思量分",
    "X82n1571_042:0086a20": "別之所能解。持以問講師。講師莫能答。師嘆曰。義學",
    "X82n1571_042:0086a21": "名相。非所以了生死大事。遂卷衣南遊。造舒州太平",
    "X82n1571_042:0086a22": "演法席。因行丐於廬州。偶雨。足跌仆他。煩懣間。聞二",
    "X82n1571_042:0086a23": "人交相惡罵。諫者曰。你猶自煩惱在。師於言下有省。",
    "X82n1571_042:0086a24": "及歸。凡有所問。演即曰。我不如你。你自會得好。或曰。",
    "X82n1571_042:0086b01": "我不會。我不如你。師愈疑。遂咨決於禮首座。禮乃以",
    "X82n1571_042:0086b02": "手引師之耳。繞圍爐數帀。且行且語曰。你自會得好。",
    "X82n1571_042:0086b03": "師曰。有冀開發。乃爾相戲耶。禮曰。你他後悟去。方知",
    "X82n1571_042:0086b04": "今日曲折耳。太平將遷海會。師慨然曰。吾持鉢方歸",
    "X82n1571_042:0086b05": "復參。隨往一荒院。安能究決己事耶。遂作偈告辭。之",
    "X82n1571_042:0086b06": "蔣山坐夏。邂逅靈源。日益厚善。從容言話間。師曰。比",
    "X82n1571_042:0086b07": "見都下一尊宿。語句似有緣。靈源曰。演公天下第一",
    "X82n1571_042:0086b08": "等宗師。何故捨而事遠遊。所謂有緣者。葢知解之師。",
    "X82n1571_042:0086b09": "與公初心相應耳。師從所勉。徑趨海會。後命典謁。適",
    "X82n1571_042:0086b10": "寒夜孤坐。撥爐見火一豆許。恍然自喜曰。深深撥有",
    "X82n1571_042:0086b11": "些子。平生事只如此。遽起閱几上傳燈錄。至破竈墮",
    "X82n1571_042:0086b12": "因緣。忽大悟。作偈曰。刁刁林鳥啼。披衣終夜坐。撥火",
    "X82n1571_042:0086b13": "悟平生。窮神歸破墮。事皎人自迷。曲淡誰能和。念之",
    "X82n1571_042:0086b14": "永不忘。門開少人過。圓悟因詣其寮。舉青林般土話",
    "X82n1571_042:0086b15": "驗之。且謂。古今無人出得。你如何會。師曰。也有甚難。",
    "X82n1571_042:0086b16": "悟曰。祇如他道鐵輪天子寰中旨。意作麼生。師曰。我",
    "X82n1571_042:0086b17": "道。帝釋宮中放赦書。悟退語人曰。且喜。遠兄便有活",
    "X82n1571_042:0086b18": "人句也。自是隱居四面大中庵。屬天下一新崇寧萬",
    "X82n1571_042:0086b19": "壽寺。舒守王公渙之。命師開法。次補龍門。道望尤振。",
    "X82n1571_042:0086b20": "後遷和之褒禪。樞密鄧公洵武。奏賜師號紫衣　上",
    "X82n1571_042:0086b21": "堂。卓拄杖曰。還搆得麼。莫道今日猶較些子。直須向",
    "X82n1571_042:0086b22": "無摸索處。傾湫倒岳。搆得始得。山僧恁麼道。可殺不",
    "X82n1571_042:0086b23": "識好惡。雖然如是。直饒你搆得。我更問你。從前殺盜",
    "X82n1571_042:0086b24": "婬妄罪。飲酒食肉罪。教什麼人還。又卓拄杖曰。金剛",
    "X82n1571_042:0086c01": "作醜。佛受香油　東山和尚忌辰。上堂。先師當年末",
    "X82n1571_042:0086c02": "後句。與人皮下挑出刺。譬如六月日中冰。銷鎔處處",
    "X82n1571_042:0086c03": "皆相似。後來聽警各流傳。更加一二與三四。個中孰",
    "X82n1571_042:0086c04": "是無耳人。明見去來不生死。先師老和尚。某奉侍日",
    "X82n1571_042:0086c05": "久。多蒙苦口提撕。追遠之誠。何可忘也。聊設小供。諸",
    "X82n1571_042:0086c06": "人且道。先師還來也無。若道來。入滅十餘年。如何見",
    "X82n1571_042:0086c07": "得來底道理。若道不來。又用設齋作什麼。道來也有",
    "X82n1571_042:0086c08": "詨訛。道不來也有詨訛。若為得無詨訛去。還知得麼。",
    "X82n1571_042:0086c09": "三個渾崙鐵餕饀。一雙無縫木饅頭。久立　上堂。大",
    "X82n1571_042:0086c10": "眾。或有人喚上座。上座便應。設使不應。心中也須領",
    "X82n1571_042:0086c11": "覽。今時學人。便道應底是也。領覽底是也。若如此會。",
    "X82n1571_042:0086c12": "便是入地獄漢子。是即且置。且道。面前是阿難喚你。",
    "X82n1571_042:0086c13": "是有人喚耶。是無人喚耶。還裁斷得麼。若是有人喚。",
    "X82n1571_042:0086c14": "山精鬼魅喚你時。天魔外道喚你時。如何辨白。若道",
    "X82n1571_042:0086c15": "無人喚。你又不聾不騃。如何得無人喚。者個是十二",
    "X82n1571_042:0086c16": "時中。生死路頭事。諸人明得麼。有人喚生迷亂。無人",
    "X82n1571_042:0086c17": "喚遭擊絆。若能行生死斷。萬兩金終不換　上堂。毗",
    "X82n1571_042:0086c18": "目仙人。執善財手。頓見過去微塵諸佛。及其放手。宛",
    "X82n1571_042:0086c19": "然依舊。龍門長老。領諸大眾。爰於此地。結足安居。及",
    "X82n1571_042:0086c20": "其解夏。宛然依舊。善財依舊處。微塵諸佛。舍攝有歸。",
    "X82n1571_042:0086c21": "大眾依舊處。三月九旬。斂收無迹。還會麼。毛端藏剎",
    "X82n1571_042:0086c22": "海。芥子納須彌。不離見聞緣。超然登十地。四生六道。",
    "X82n1571_042:0086c23": "即心自性。三塗八難。普現色身。居華藏海之中。住不",
    "X82n1571_042:0086c24": "思議之內。如斯之旨。乃吾輩之常分耳。還信得及麼",
    "X82n1571_042:0087a01": "　上堂。今日七月二十。解夏來又是五日也。你禪僧",
    "X82n1571_042:0087a02": "家。盡道我會也。且道。今日是七月二十。不是七月二",
    "X82n1571_042:0087a03": "十。或若當此一問。於佛法中如何祇對。有底師僧道。",
    "X82n1571_042:0087a04": "你何不問本分事。者個是世間日月。大眾那個是世",
    "X82n1571_042:0087a05": "間日月。又豈有不管底法。又有師僧道。不動世間一",
    "X82n1571_042:0087a06": "星子。就上便明取恁麼事。今日七月二十也。大眾那",
    "X82n1571_042:0087a07": "裏是不動底一星子。得安樂底人。終不作者般去就。",
    "X82n1571_042:0087a08": "山僧問你。今日是七月二十。不是七月二十。有人明",
    "X82n1571_042:0087a09": "得麼。古人曰。世間事明不得。佛法大遠在。者裏若分",
    "X82n1571_042:0087a10": "疎不下。一切處礙塞殺人。還知麼。大火聚中難著手。",
    "X82n1571_042:0087a11": "清涼地內易安身。久立　上堂。舉問雲居。如何是道",
    "X82n1571_042:0087a12": "中人。對曰。如死人手。道中人相見時如何。對曰。如死",
    "X82n1571_042:0087a13": "人眼。大眾。作麼生是如死人手。師拈拄杖曰。不執捉。",
    "X82n1571_042:0087a14": "怎生是如死人眼。師擘開眼曰。不照燭。你諸人好會",
    "X82n1571_042:0087a15": "取。祇如前日送亡僧。山僧道。一隊死漢。送個活漢。有",
    "X82n1571_042:0087a16": "人會恁麼說話麼。怎生是一隊死漢。移身不移步。怎",
    "X82n1571_042:0087a17": "生是一個活漢。萬機俱不到。後生兄弟。初秋夏末。何",
    "X82n1571_042:0087a18": "不哮吼一聲。壁立千仞。令我知道。你是個人。向活中",
    "X82n1571_042:0087a19": "明取死句。死中明取活句。若不然者。求生不得生。求",
    "X82n1571_042:0087a20": "死不得死。喫辛苦也。直須哮吼一聲　上堂。僧問。道",
    "X82n1571_042:0087a21": "在慵開口。詩成自點頭時如何。師點頭數下。僧曰。今",
    "X82n1571_042:0087a22": "日得遇也。師曰。莫亂開口。乃曰。諸人每日行千行萬。",
    "X82n1571_042:0087a23": "不是不到。何故却不分曉。祇為信之不及。若信得及。",
    "X82n1571_042:0087a24": "則不得而到也。十方世界事。不待思量。一時曉了得。",
    "X82n1571_042:0087b01": "諸人每日說千說萬。不是說不到。何故却不分曉。亦",
    "X82n1571_042:0087b02": "是信之不及。若也信得及。則實無所說也。三世如來",
    "X82n1571_042:0087b03": "所說之法。不待思量。一時曉了得。大眾。還得恁麼田",
    "X82n1571_042:0087b04": "地也未。我此宗門。祇論證悟。不論解會。若是為生死",
    "X82n1571_042:0087b05": "底人。須求親證。若是人我參學之人。恥為不會。須求",
    "X82n1571_042:0087b06": "覓解會。到處覓相似語句。遞相印證。已後胡亂教壞",
    "X82n1571_042:0087b07": "人家男女。我此法中。都無是事。還知麼。聾人也唱邊",
    "X82n1571_042:0087b08": "笳曲。好惡高低自不聞　上堂。世人盡道路行難。未",
    "X82n1571_042:0087b09": "分真金入火看。煉去煉來金體淨。一槌打作玉欄干",
    "X82n1571_042:0087b10": "　請化主上堂。一竿一笠一蓑衣。急水灘頭下釣絲。",
    "X82n1571_042:0087b11": "鈎上錦鱗容易得。蘆花深處月明歸。舉古人問三尊",
    "X82n1571_042:0087b12": "宿。二龍爭珠。誰是得者。一曰。得即失。一曰。老僧祇管",
    "X82n1571_042:0087b13": "看。一曰。誰是不得者。師曰。得即失。著忙作什麼。老僧",
    "X82n1571_042:0087b14": "祇管看。看濟什麼事。末後一則語。誰是不得者。若人",
    "X82n1571_042:0087b15": "會得祖師言句。一大藏教。自然不疑去。還明得麼。誰",
    "X82n1571_042:0087b16": "是不得者。非取亦非捨。馬載驢馱時。便是歸來也",
    "X82n1571_042:0087b17": "　上堂。打動龍門鼓。喚起鐵駿餡。請君一咬破。山僧豈",
    "X82n1571_042:0087b18": "相賺。先師曾得力。滋味今不減。若也不奈何。好個鐵",
    "X82n1571_042:0087b19": "駿餡　上堂。若論此事。如人買田地相似。四至界畔。",
    "X82n1571_042:0087b20": "一時分明。結契了也。唯有中間樹子。猶屬我存。大眾。",
    "X82n1571_042:0087b21": "既是四至分明。結契了也。為什麼中間樹子猶屬他。",
    "X82n1571_042:0087b22": "不見道。千年田八百主。若識得中間樹子。耕鋤任你",
    "X82n1571_042:0087b23": "耕鋤。布種任你布種。開花任你開花。結子任你結子。",
    "X82n1571_042:0087b24": "若無中間樹子。爭喚作常住。良久曰。作麼生。自曰。高",
    "X82n1571_042:0087c01": "處高平。低處低平　上堂。龍門別無奇妙。剛謂單傳",
    "X82n1571_042:0087c02": "心要。豈惟淺水無魚。撥剔全無孔竅。二時展鉢開單。",
    "X82n1571_042:0087c03": "逐日屙屎送尿。萬事與人一般。子細看來好笑。既是",
    "X82n1571_042:0087c04": "萬事與人一般。為什麼稱善知識。良久曰。我也理會",
    "X82n1571_042:0087c05": "不出　上堂。不動龍門內。行參古佛機。親逢渠面目。",
    "X82n1571_042:0087c06": "肯話自容儀。凡聖心平等。高低路坦夷。丹霞燒木佛。",
    "X82n1571_042:0087c07": "院主落鬚眉。何故○。下座　上堂。臘月扇子功勳絕。",
    "X82n1571_042:0087c08": "浩浩凉風動寥泬。豈上炎蒸六月天。暫時與君解煩",
    "X82n1571_042:0087c09": "熱　五祖忌辰上堂。趙州不見南泉。山僧不識五祖。",
    "X82n1571_042:0087c10": "甜瓜徹蒂甜自。苦瓠連根自苦　上堂。達磨大師入",
    "X82n1571_042:0087c11": "中國。至今幾千年。得其道者甚眾。領其旨者實多。大",
    "X82n1571_042:0087c12": "似一人傳虗。萬人傳實。大眾。流言止於智者。諸人三",
    "X82n1571_042:0087c13": "十年後。莫道見龍門來　上堂。舉僧問德山。如何是",
    "X82n1571_042:0087c14": "宗門奇特事。山曰。我宗無語句。實無一法與人。師曰。",
    "X82n1571_042:0087c15": "漏逗了也。僧問雪峰。和尚見德山。得個什麼便歸來。",
    "X82n1571_042:0087c16": "峰曰。我當時空手去。空手回。師曰。漏逗了也。睦州喚",
    "X82n1571_042:0087c17": "僧。僧回頭。州曰。擔板漢。師曰。漏逗了也。一漏逗。二漏",
    "X82n1571_042:0087c18": "逗。三漏逗。用意攙前先在後。莫於佛祖結冤親。好看",
    "X82n1571_042:0087c19": "衣珠常離垢。家中人。鬬頭走淮南。笑殺龍門叟。有人",
    "X82n1571_042:0087c20": "若會笑因由。眼似銅鈴大如斗。阿呵呵。歸堂去　上",
    "X82n1571_042:0087c21": "堂。慮而解。思而知。孤燈難竝太陽輝。不是心。不是佛。",
    "X82n1571_042:0087c22": "為君掃蕩精靈窟。摩天鷂子入雲飛。千里萬里祇一",
    "X82n1571_042:0087c23": "突。阿剌剌　上堂。道可學耶。實不可學。心可悟耶。實",
    "X82n1571_042:0087c24": "不可悟。不學不悟。真機全露。明日娑婆。浮生旦暮。眼",
    "X82n1571_042:0088a01": "若不睡諸夢除。古今出入無門戶。遂召大眾曰。是什",
    "X82n1571_042:0088a02": "麼　上堂。海門山。長安道。茫茫烟水連芳草。樓頭客。",
    "X82n1571_042:0088a03": "馬上郎。一聽落梅悲故鄉。春風過眼花飛盡。蝴蝶翩",
    "X82n1571_042:0088a04": "翩過短墻。君更聽。是何章。會不得。參堂去　上堂。褒",
    "X82n1571_042:0088a05": "禪乍住太乾枯。月白風清入畫圖。人間縱有千般樂。",
    "X82n1571_042:0088a06": "不及今朝事事無。乃呵呵大笑。好大哥　上堂。雲中",
    "X82n1571_042:0088a07": "石塔摩星斗。定明禪師大張口。是你之言若解參。不",
    "X82n1571_042:0088a08": "必腰包天下走。遂卓拄杖一下曰。鳥對初陽自在啼。",
    "X82n1571_042:0088a09": "犬逢生漢連聲吼。又卓拄杖一下　師嘗題語于龍",
    "X82n1571_042:0088a10": "門延壽壁間曰。佛許有病者當療治。容有將息所也。",
    "X82n1571_042:0088a11": "禪林凡有數名。或曰涅槃。見法身常住。了法不生也。",
    "X82n1571_042:0088a12": "或曰省行。知此違緣。皆從行苦也。或曰延壽。欲得慧",
    "X82n1571_042:0088a13": "命。扶持色身也。其實。使人了生死處也。多見少覺微",
    "X82n1571_042:0088a14": "恙。便入此堂。不強支吾。便有補益。及呼久病。思念鄉",
    "X82n1571_042:0088a15": "閭。不善退思滅除苦本。先聖云。病者眾生之良藥。若",
    "X82n1571_042:0088a16": "善服食。無不瘥者也　宣和初。以病辭歸蔣山之東",
    "X82n1571_042:0088a17": "堂。庚子書雲前一日。飯食訖。趺坐謂其徒曰。諸方老",
    "X82n1571_042:0088a18": "宿。臨終必留偈辭世。世可辭耶。且將安往。乃合掌怡",
    "X82n1571_042:0088a19": "然趨寂。門人函骨歸龍門。塔于靈光臺側。",
    "X82n1571_042:0088a20": "潭州開福道寧禪師歙溪汪氏子。壯為道人。於崇果",
    "X82n1571_042:0088a21": "寺執浴。一日將濯足。偶誦金剛經。至於此章句能生",
    "X82n1571_042:0088a22": "信心以此為實。遂忘所知。忽垂足沸湯中。發明己見。",
    "X82n1571_042:0088a23": "後祝髮蔣山。依雪竇老良一年。徧參名宿。晚至白蓮。",
    "X82n1571_042:0088a24": "聞五祖小參。舉忠國師古佛淨瓶。趙州狗子無佛性",
    "X82n1571_042:0088b01": "話。頓徹法源。宋大觀中。潭帥席公震。請住開福。衲子",
    "X82n1571_042:0088b02": "景從　浴佛上堂。未離兜率。已降王宮。未出母胎。度",
    "X82n1571_042:0088b03": "人已畢。諸禪德。日日日從東畔出。朝朝鷄向五更啼。",
    "X82n1571_042:0088b04": "雖然不是桃花洞。春至桃花亦滿溪。又道。毗藍園內。",
    "X82n1571_042:0088b05": "右脇降生。七步周行。四方目顧。天上天下。唯我獨尊。",
    "X82n1571_042:0088b06": "大似貪觀天上月。失却手中珠。還知落處麼。若知落",
    "X82n1571_042:0088b07": "處。方為孝子順孫。苟或未然。不免重下註脚。良久曰。",
    "X82n1571_042:0088b08": "天生伎倆能奇怪。末上輸他弄一場　示眾。秋日耀",
    "X82n1571_042:0088b09": "長空。秋光浸虗碧。傷嗟門外人。處處尋彌勒。驀路忽",
    "X82n1571_042:0088b10": "擡頭。相逢不相識。諸禪德。既是相逢。為甚麼却不相",
    "X82n1571_042:0088b11": "識。剪盡霜前竹。臨溪不化龍　上堂。徧界不曾藏。通",
    "X82n1571_042:0088b12": "身無影像。相逢莫訝太愚癡。曠劫至今無伎倆。無伎",
    "X82n1571_042:0088b13": "倆少人知。大抵還他肌骨好。何須臨鏡畫蛾眉　上",
    "X82n1571_042:0088b14": "堂。摩竭正令。未免崎嶇。少室垂慈。早傷風骨。腰囊挈",
    "X82n1571_042:0088b15": "錫。孤負平生。煉行灰心。遞相鈍置。爭似春雨晴春山",
    "X82n1571_042:0088b16": "青。白雲三片四片。黃鳥一聲兩聲。千眼大悲看不足。",
    "X82n1571_042:0088b17": "王維雖巧畫難成。直饒便恁麼。猶自涉途程。且不涉",
    "X82n1571_042:0088b18": "途程一句。作麼生道。人從汴州來。不得東京信　僧",
    "X82n1571_042:0088b19": "問。蓮華未出水時如何。師曰。人天合掌。曰出水後如",
    "X82n1571_042:0088b20": "何。師曰。不礙往來看　問如何是句到意不到。師曰。",
    "X82n1571_042:0088b21": "瑞草本無根。信手拈來用。曰如何是意到句不到。師",
    "X82n1571_042:0088b22": "曰。領取鈎頭意。莫認定盤星。曰如何是意句俱到。師",
    "X82n1571_042:0088b23": "曰。大悲不展手。通身是眼睛。曰如何是意句俱不到。",
    "X82n1571_042:0088b24": "師曰。君向瀟湘我向秦　徽宗政和癸巳十一月四",
    "X82n1571_042:0088c01": "日。淨髮沐浴。次日齋罷。小參。舉世尊臨涅槃曰。汝等",
    "X82n1571_042:0088c02": "善觀吾紫磨金色之身。今日即有。明日即無。若道吾",
    "X82n1571_042:0088c03": "入涅槃。非吾弟子。道吾不入涅槃。亦非吾弟子。師曰。",
    "X82n1571_042:0088c04": "諸人于此倜儻分明。便知開福落處。其或未然。開福",
    "X82n1571_042:0088c05": "與麼來。滿世無相識。水月與空花。誰虗復誰實。住院",
    "X82n1571_042:0088c06": "經五年。都盧如頃刻。瑞雲散盡春風生。失却文殊與",
    "X82n1571_042:0088c07": "彌勒。下座　勉眾行道。辭語誠切。期初七示寂。至日",
    "X82n1571_042:0088c08": "酉時。跏趺而逝。闍維。獲設利五色。歸藏于塔。",
    "X82n1571_042:0088c09": "彭州大隨南堂元靜禪師[門@艮]之玉山大儒趙約仲之",
    "X82n1571_042:0088c10": "子也。十歲病甚。每禱之感異夢。捨令出家。師成都大",
    "X82n1571_042:0088c11": "慈寶生院宗裔。宋元祐戊辰。通經得度。留講聚有年。",
    "X82n1571_042:0088c12": "而南下首參永安恩。於臨濟三頓棒話發明。次依諸",
    "X82n1571_042:0088c13": "名宿。無有當意者。聞五祖機峻。欲抑之。遂謁祖。祖乃",
    "X82n1571_042:0088c14": "曰。我此間。不比諸方。凡於室中。不要汝進前退後。豎",
    "X82n1571_042:0088c15": "指擎拳。繞禪牀。作女人拜。提起坐具。千般伎倆。祇要",
    "X82n1571_042:0088c16": "你一言下諦當。便是汝見處。師茫然。退參三載。一日",
    "X82n1571_042:0088c17": "入室罷。祖謂曰。子所下語。已得十分。試更與我說看。",
    "X82n1571_042:0088c18": "師即剖而陳之。祖曰。說亦說得十分。更與我斷看。師",
    "X82n1571_042:0088c19": "隨所問而判之。祖曰。好即好。祇是未曾得老僧說話。",
    "X82n1571_042:0088c20": "在齋後可來祖師塔所。與汝一一按過始得。及至彼。",
    "X82n1571_042:0088c21": "祖便以即心即佛。非心非佛。睦州擔板漢。南泉斬貓",
    "X82n1571_042:0088c22": "兒。趙州狗子無佛性有佛性之語。編辟之。其所對了",
    "X82n1571_042:0088c23": "無凝滯。至子胡狗話。祖遽轉面曰。不是。師曰。不是却",
    "X82n1571_042:0088c24": "如何。祖曰。此不是。則和前面皆不是。師曰。望和尚慈",
    "X82n1571_042:0089a01": "悲指示。祖曰。看他道。子胡有一狗。上取人頭。中取人",
    "X82n1571_042:0089a02": "腰。下取人脚。入門者好看。纔見僧入門。便道看狗。向",
    "X82n1571_042:0089a03": "子胡道看狗處。下一轉語。教子胡結舌。老僧鈐口。便",
    "X82n1571_042:0089a04": "是你了當處。次日入室。師默啟其說。祖笑曰。不道你",
    "X82n1571_042:0089a05": "不是。千了百當底人。此語祇似先師下底語。師曰。某",
    "X82n1571_042:0089a06": "何人。得似端和尚。祖曰。不然。老僧雖承嗣他。謂他語",
    "X82n1571_042:0089a07": "拙。葢祇用遠錄公手段接人故也。如老僧。共遠錄公。",
    "X82n1571_042:0089a08": "便與百丈黃檗南泉趙州輩。把手共行。纔見語拙即",
    "X82n1571_042:0089a09": "不堪。師以為不然。乃曳杖渡江。適大水泛漲。因留四",
    "X82n1571_042:0089a10": "祖。儕輩挽其歸。又二年。祖方許可。嘗商略古今次。執",
    "X82n1571_042:0089a11": "師手曰。得汝說須是吾舉。得汝舉須是吾說。而今而",
    "X82n1571_042:0089a12": "後。佛祖祕要。諸方關鍵。無逃子掌握矣。遂創南堂以",
    "X82n1571_042:0089a13": "居之。於是名冠寰海。成都帥席公旦。請開法嘉祐。未",
    "X82n1571_042:0089a14": "幾。徙昭覺。遷能仁及大隨　上堂。君王了了。將帥惺",
    "X82n1571_042:0089a15": "惺。一回得勝。六國平寧　上堂。舉白雲端頌臨濟參",
    "X82n1571_042:0089a16": "黃檗話曰。一拳拳倒黃鶴樓。一趯趯翻鸚鵡洲。有意",
    "X82n1571_042:0089a17": "氣時添意氣。不風流處也風流。師曰。大隨即不然。行",
    "X82n1571_042:0089a18": "年七十老躘蹱。眼目精明耳不聾。忽地有人欺負我。",
    "X82n1571_042:0089a19": "一拳打倒過關東　上堂。問答已。乃曰。有祖已來。時",
    "X82n1571_042:0089a20": "人錯會。祇將言句。以為禪道。殊不知。道本無體。因體",
    "X82n1571_042:0089a21": "而得名。道本無名。因名而立號。祇如適來上座。纔恁",
    "X82n1571_042:0089a22": "麼出來。便恁麼歸眾。且道。具眼不具眼。若道具眼。纔",
    "X82n1571_042:0089a23": "恁麼出來。眼在甚麼處。若道不具眼。爭合便恁麼去。",
    "X82n1571_042:0089a24": "諸仁者。於此見得倜儻分明。則知二祖禮拜。依位而",
    "X82n1571_042:0089b01": "立。真得其髓。祇這些子。是三世諸佛命根。六代祖師",
    "X82n1571_042:0089b02": "命脈。天下老和尚安身立命處。雖然如是。須是親到",
    "X82n1571_042:0089b03": "始得　上堂。自己田園任運耕。祖宗基業力須爭。悟",
    "X82n1571_042:0089b04": "須千聖頭邊立。用向三塗底下行　僧問。祖師心印。",
    "X82n1571_042:0089b05": "請師直指。師曰。你聞熱麼。曰聞。師曰。且不聞寒。曰和",
    "X82n1571_042:0089b06": "尚還聞熱否。師曰不聞。曰為甚麼不聞。師搖扇曰。為",
    "X82n1571_042:0089b07": "我有這個　問如何是奪人不奪境。師曰。活捉魔王",
    "X82n1571_042:0089b08": "鼻孔穿。曰如何是奪境不奪人。師曰。中心樹子屬吾",
    "X82n1571_042:0089b09": "曹。曰如何是人境兩俱奪。師曰。一釣三山連六鰲。曰",
    "X82n1571_042:0089b10": "如何是人境俱不奪。師曰。白日騎牛穿市過　問蓮",
    "X82n1571_042:0089b11": "花未出水時如何。師曰好。曰出水後如何師。曰好。曰",
    "X82n1571_042:0089b12": "如何是蓮花。師曰好。僧禮拜。師曰。與他三個好。萬事",
    "X82n1571_042:0089b13": "一時林　問藏天下於天下。即不問。乃舉拳曰。祇如",
    "X82n1571_042:0089b14": "這個。作麼生藏。師曰。有甚麼難。曰且作麼生藏。師曰。",
    "X82n1571_042:0089b15": "衫袖裏。曰未審如何是紀剛佛法底人。師曰。不可是",
    "X82n1571_042:0089b16": "鬼。曰忽遇殺佛殺祖底來。又作麼生支遣。師曰。老僧",
    "X82n1571_042:0089b17": "有眼不曾見　問學人乍入叢林。乞師指示。師曰。喫",
    "X82n1571_042:0089b18": "粥喫飯。莫教放在腦後。曰終日喫時未嘗喫。師曰。負",
    "X82n1571_042:0089b19": "心衲子。不識好惡　問劫火洞然。大千俱壞。未審這",
    "X82n1571_042:0089b20": "個壞也無。師曰。阿誰教你恁麼問。僧進前鞠躬曰。不",
    "X82n1571_042:0089b21": "審。師曰。是壞不壞。僧無語　問如何是山裏禪。師曰。",
    "X82n1571_042:0089b22": "庭前嫰竹先生筍。澗下枯松長老枝。曰如何是市裏",
    "X82n1571_042:0089b23": "禪。師曰。六街鐘鼓韻鼕鼕。即處鋪金世界中。曰如何",
    "X82n1571_042:0089b24": "是村裏禪。師曰。賊盜消亡蠶麥熟。謳歌鼓舞樂昇平",
    "X82n1571_042:0089c01": "　問如何是諸佛出身處。師曰。問得甚當。曰便恁麼",
    "X82n1571_042:0089c02": "去時如何。師曰。答得更奇　問因山見水。見水忘山。",
    "X82n1571_042:0089c03": "山水俱忘。理歸何所。師曰。山僧坐却舌頭。天地黯黑",
    "X82n1571_042:0089c04": "　有一老宿垂語曰。十字街頭。起一間茅廁。祇是不",
    "X82n1571_042:0089c05": "許人屙。僧舉以扣師。師曰。是你先屙了。更教甚麼人",
    "X82n1571_042:0089c06": "屙。宿聞。焚香遙望大隨。再拜謝之　高宗紹興乙卯",
    "X82n1571_042:0089c07": "秋七月。大雨雪。山中有異象。師曰。吾期至矣。十七日。",
    "X82n1571_042:0089c08": "別郡守。以次越三日。示少恙於天彭。二十四夜。謂侍",
    "X82n1571_042:0089c09": "僧曰。天曉無月時如何。僧無對。師曰。倒教我與汝下",
    "X82n1571_042:0089c10": "火始得。翌日。還堋口廨院。留遺誡。蛻然示寂。門弟子",
    "X82n1571_042:0089c11": "奉全身歸。烟霧四合。猿鳥悲鳴。茶毗。異香徧野。舌本",
    "X82n1571_042:0089c12": "如故。設利五色者。不可計。瘞于定光塔之西。天童文",
    "X82n1571_042:0089c13": "禮作師像讚曰。東山一會人。唯他不唧[口*留]。別處著閑",
    "X82n1571_042:0089c14": "房。叢林難講究。邡水潭虵出。驚人鈍鐵鍋。雞啼白晝。",
    "X82n1571_042:0089c15": "雜劇打來。全火祇候晚歲放。疏慵却與俗和同。勤巴",
    "X82n1571_042:0089c16": "子使人勘驗。擲香貼便顯家風。定光無佛。枉費羅籠。",
    "X82n1571_042:0089c17": "臨行搖鐸向虗空。那知喪盡白雲宗。",
    "X82n1571_042:0089c18": "漢州無為宗泰禪師涪城人。自出關。徧遊叢社。至五",
    "X82n1571_042:0089c19": "祖。告香日。祖舉趙州洗鉢盂話俾參。洎入室。舉此話",
    "X82n1571_042:0089c20": "問師。你道。趙州向伊道甚麼。這僧便悟去。師曰。洗鉢",
    "X82n1571_042:0089c21": "盂去聻。祖曰。你祇知路上事。不知路上滋味。師曰。既",
    "X82n1571_042:0089c22": "知路上事。路上有甚滋味。祖曰。你不知耶。又問。你會",
    "X82n1571_042:0089c23": "遊浙否。師曰。未也。祖曰。你未悟在。師自此凡五年不",
    "X82n1571_042:0089c24": "能對。祖一日陞堂。顧眾曰。八十翁翁輥繡毬。便下座。",
    "X82n1571_042:0090a01": "師欣然出眾曰。和尚試輥一輥看。祖以手作打仗鼓",
    "X82n1571_042:0090a02": "勢。操蜀音。唱綿州巴歌曰。豆子山打瓦鼓。楊平山撒",
    "X82n1571_042:0090a03": "白雨。白雨下取龍女。織得絹二丈五。一半屬羅江。一",
    "X82n1571_042:0090a04": "半屬玄武。師聞大悟。掩祖口曰。祇消唱到這裏。祖大",
    "X82n1571_042:0090a05": "笑而歸。師後還蜀。四眾請開法無為。遷正法　上堂。",
    "X82n1571_042:0090a06": "此一大事因緣。自從世尊拈華。迦葉微笑。世尊曰。吾",
    "X82n1571_042:0090a07": "有正法眼藏。分付摩訶大迦葉。以後燈燈相續。祖祖",
    "X82n1571_042:0090a08": "相傳。迄至于今。綿綿不墜。直得徧地生花。故號涅槃",
    "X82n1571_042:0090a09": "妙心。亦曰本心。亦曰本性。亦曰本來面目。亦曰第一",
    "X82n1571_042:0090a10": "義諦。亦曰爍迦羅眼。亦曰摩訶大般若。在男曰男。在",
    "X82n1571_042:0090a11": "女曰女。汝等諸人。但自悟去。這般盡是閑言語。遂拈",
    "X82n1571_042:0090a12": "起拂子曰。會了喚作禪。未悟果然難難難。目前隔個",
    "X82n1571_042:0090a13": "須彌山。悟了易易易。信口道來無不是。僧問。如何是",
    "X82n1571_042:0090a14": "佛。師曰。阿誰教你恁麼問。僧擬議。師曰了。",
    "X82n1571_042:0090a15": "蘄州五祖表自禪師懷安人。初依五祖最久。未有省。",
    "X82n1571_042:0090a16": "時圓悟為座元。師往請益。悟曰。見有疑處試語我。師",
    "X82n1571_042:0090a17": "遂舉德山小參不答話。問話者三十棒。悟曰。禮拜著。",
    "X82n1571_042:0090a18": "我作得你師。舉話尚不會。師作禮竟。悟令再舉前話。",
    "X82n1571_042:0090a19": "師曰。德山小參不答話。悟掩其口曰。但恁麼看。師出",
    "X82n1571_042:0090a20": "揚聲曰。屈屈。豈有公案。祇教人看一句底道理。有僧",
    "X82n1571_042:0090a21": "謂師曰。兄不可如此說。首座須有方便。因靜坐體究",
    "X82n1571_042:0090a22": "及旬。頓釋所疑。詣悟禮謝。悟曰。兄始知吾不汝欺。又",
    "X82n1571_042:0090a23": "詣方丈。祖迎笑。自爾日深玄奧。祖將歸寂。遺言郡守。",
    "X82n1571_042:0090a24": "守命嗣其席。衲子四至不可遏。師榜侍者門曰。東山",
    "X82n1571_042:0090b01": "有三句。若人道得即挂搭。衲子皆披靡。一日有僧擕",
    "X82n1571_042:0090b02": "坐具。徑造丈室。謂師曰。某甲道不得。祇要挂搭。師大",
    "X82n1571_042:0090b03": "喜。呼維那。於明窻下安排　上堂。世尊拈華。迦葉微",
    "X82n1571_042:0090b04": "笑。時人祇知拈華微笑。要且不識世尊　僧問。如何",
    "X82n1571_042:0090b05": "是祖師西來意。師曰。荊棘林中舞柘枝。曰如何是佛。",
    "X82n1571_042:0090b06": "師曰。新生孩子擲金盆。",
    "X82n1571_042:0090b07": "蘄州龍華道初禪師梓州馬氏子。為五祖待者。有年。",
    "X82n1571_042:0090b08": "出住龍華。上堂。雞見便鬬。犬見便齩。殿上鴟吻。終日",
    "X82n1571_042:0090b09": "相對。為甚麼却不瞋　師機辯峻捷。門人罔知造詣。",
    "X82n1571_042:0090b10": "一日謂眾曰。昨日離城市。白雲空往還。松風清耳目。",
    "X82n1571_042:0090b11": "端的勝人間。召眾曰。此是先師末後句。有頃脫然而",
    "X82n1571_042:0090b12": "逝。",
    "X82n1571_042:0090b13": "嘉州九頂清素禪師本郡郭氏子。於乾明寺剃染。徧",
    "X82n1571_042:0090b14": "扣禪扃。晚謁五祖。聞舉首山答西來意語。倐然契悟。",
    "X82n1571_042:0090b15": "述偈曰。顛倒顛顛倒顛。新婦騎驢阿家牽。便恁麼太",
    "X82n1571_042:0090b16": "無端。回頭不覺布衫穿。祖見乃問。百丈野狐話。又作",
    "X82n1571_042:0090b17": "麼生。師曰。來說是非者。便是是非人。祖大悅。久之辭",
    "X82n1571_042:0090b18": "歸。住清溪。次遷九頂　呂太守來。瞻大像問曰。既是",
    "X82n1571_042:0090b19": "大像。因甚麼肩負兩楹。師曰。船上無散工。至閣下覩",
    "X82n1571_042:0090b20": "觀音像又問。彌勒化境。觀音何來。師曰。家富小兒嬌。",
    "X82n1571_042:0090b21": "守乃禮敬　勤老宿至。師問。舞劒當咽時如何。曰伏",
    "X82n1571_042:0090b22": "惟尚饗。師詬曰。老賊死去你問我。勤理前語問之。師",
    "X82n1571_042:0090b23": "叉手揖曰。拽破　宋高宗紹興乙卯四月二十四日。",
    "X82n1571_042:0090b24": "得微疾。書偈遺眾曰。木人備舟。鐵人備馬。丙丁童子",
    "X82n1571_042:0090c01": "穩穩登。喝散白雲歸去也。竟爾趨寂。",
    "X82n1571_042:0090c02": "元禮首座閩人也。受業焦山。初參演於白雲。凡入室",
    "X82n1571_042:0090c03": "必謂曰。衲僧家明取緇素好。師疑之不已。一日演陞",
    "X82n1571_042:0090c04": "堂。舉首山新婦騎驢阿家牽語。乃曰。諸人要會麼。莫",
    "X82n1571_042:0090c05": "問新婦阿家。免煩路上波吒。遇飯即飯。遇茶即茶。同",
    "X82n1571_042:0090c06": "門出入。宿世冤家。師於言下豁如。且曰。今日緇素明",
    "X82n1571_042:0090c07": "矣。宋元符己卯。演遷席祖山。命分座不就。演歸寂。即",
    "X82n1571_042:0090c08": "他往。崇寧間。再到五祖。僧問。五祖遷化。向甚麼處去。",
    "X82n1571_042:0090c09": "師曰。有眼無耳朵。六月火邊坐。曰意旨如何。師曰。家",
    "X82n1571_042:0090c10": "貧猶自可。路貧愁殺人　或問。金剛經云。一切善法。",
    "X82n1571_042:0090c11": "如何是法。師曰。上是天。下是地。中間坐底坐。立底立。",
    "X82n1571_042:0090c12": "喚甚麼作善法。僧無對。師便打。後終於四明之瑞巖。",
    "X82n1571_042:0090c13": "普融知藏福州人。五祖入室次。祖舉倩女離魂話問",
    "X82n1571_042:0090c14": "之。有契。呈偈曰。二女合為一媳婦。機輪截斷難回互。",
    "X82n1571_042:0090c15": "從來往返絕蹤由。行人莫問來時路　凡有鄉僧來",
    "X82n1571_042:0090c16": "謁。則發閩音。誦俚語曰。書頭教娘勤作息。書尾教娘",
    "X82n1571_042:0090c17": "莫瞌睡。且道。中間說個甚麼。僧擬對。師即推出。",
    "X82n1571_042:0090c18": "法閦上座久依五祖。未有所入。一日造室。祖問。不與",
    "X82n1571_042:0090c19": "萬法為侶者。是甚麼人。曰法閦即不然。祖以手指曰。",
    "X82n1571_042:0090c20": "住住。法閦即不然。作麼生。師於是啟悟　後至東林。",
    "X82n1571_042:0090c21": "宣密座席下。見其得平實之旨。一日拈華。繞度禪牀",
    "X82n1571_042:0090c22": "一帀。背手插香爐中曰。和尚且道。意作麼生。度屢下",
    "X82n1571_042:0090c23": "語。皆不契。踰兩月。遂問師。令試說之。師曰。某祇將華",
    "X82n1571_042:0090c24": "插香爐中。和尚自疑。有甚麼事來。",
    "X82n1571_042:0091a01": "雲葢本禪師法嗣",
    "X82n1571_042:0091a02": "潭州南嶽承天院自賢禪師僧問。大眾已集。仰聽雷",
    "X82n1571_042:0091a03": "音。猊座既登。請師剖露。師曰。剎竿頭上翻筋斗。曰恁",
    "X82n1571_042:0091a04": "麼則嶽麓山前祥霧起。祝融峰下瑞雲生。師曰。紫羅",
    "X82n1571_042:0091a05": "帳裏璨真珠　上堂。拈拄杖曰。不是心。不是佛。不是",
    "X82n1571_042:0091a06": "物。擊禪牀一下曰。與君打破精靈窟。簸土揚塵無處",
    "X82n1571_042:0091a07": "尋。千山萬山空突兀。復擊一下曰。歸堂去。參　上堂。",
    "X82n1571_042:0091a08": "一身高隱惟南嶽。自笑孤雲未是閑。松下水邊端坐",
    "X82n1571_042:0091a09": "者。也應隨例說居山。咄　上堂。五更殘月落。天曉白",
    "X82n1571_042:0091a10": "雲飛。分明目前事。不是目前機。既是目前事。為甚麼",
    "X82n1571_042:0091a11": "不是目前機。良久曰。欲言言不及。林下却商量。",
    "X82n1571_042:0091a12": "長沙南嶽承天慧連禪師上堂。僧問。如何是承天境。",
    "X82n1571_042:0091a13": "師拈起拂子曰。如何是境中人。師以拂擊禪牀一下",
    "X82n1571_042:0091a14": "曰。人境已蒙師指示。向上宗乘事若何。師挂拂子於",
    "X82n1571_042:0091a15": "舊處。乃曰。湖南近日稍別。小雪應時及節。但管積嶽",
    "X82n1571_042:0091a16": "堆山。弗論春寒秋熱。阿呵呵。真可悅。庭下黃柑香不",
    "X82n1571_042:0091a17": "徹　上堂。鬧市裏識取古佛。百艸頭上薦取老僧。鬧",
    "X82n1571_042:0091a18": "市裏古佛且置。百艸頭上老僧。作麼生薦。良久曰。不",
    "X82n1571_042:0091a19": "是逢人誇好手。大都品格合風流。",
    "X82n1571_042:0091a20": "吉安廬陵香山惟德禪師上堂。僧問。登師子座。作師",
    "X82n1571_042:0091a21": "子吼。師曰。退後三步。曰忽遇文殊來。又作麼生。師曰。",
    "X82n1571_042:0091a22": "列在下風。乃曰。獨坐草庵中。空生直未委。天龍殊不",
    "X82n1571_042:0091a23": "知。華雨從何墜。摩竭徒掩室。毗耶空口閉。睡起一杯",
    "X82n1571_042:0091a24": "茶。別是個滋味。喝一喝　上堂。難難。絲毫猶隔萬重",
    "X82n1571_042:0091b01": "山。易易。剎那便到無生地。堪羨文殊與維摩。兩個紛",
    "X82n1571_042:0091b02": "紛譚不二。山僧即不然。難難。揀擇明白君自看。",
    "X82n1571_042:0091b03": "衡州南嶽丱衣巖治平慶禪師上堂。僧問。如何是治",
    "X82n1571_042:0091b04": "平境。師曰。石室夜深霜月白。艸衣歲久敗蒲寒。曰如",
    "X82n1571_042:0091b05": "何是境中人。師曰。擕笻迎遠水。洗鉢趂朝齋。曰向上",
    "X82n1571_042:0091b06": "還有事也無。師曰。木馬嘶風。泥牛渡海。乃曰。不是心。",
    "X82n1571_042:0091b07": "不是佛。不是物。放出遼天鶻。還見麼。清風月下守株",
    "X82n1571_042:0091b08": "人。涼兔漸遙春丱綠。喝一喝　上堂。終日茫茫。那事",
    "X82n1571_042:0091b09": "無妨。且道。如何是那事。良久曰。落葉知流水。歸雲識",
    "X82n1571_042:0091b10": "舊峰。",
    "X82n1571_042:0091b11": "琅琊起禪師法嗣",
    "X82n1571_042:0091b12": "俞道婆金陵人也。市油餈為業。常隨眾。參問琅琊。琊",
    "X82n1571_042:0091b13": "以臨濟無位真人話示之。一日。聞丐者唱蓮花樂云。",
    "X82n1571_042:0091b14": "不因柳毅傳書信。何緣得到洞庭湖。忽大悟。以餈盤",
    "X82n1571_042:0091b15": "投地。夫傍睨曰。你顛耶。婆掌曰。非汝境界。往見琅琊。",
    "X82n1571_042:0091b16": "琊望之。知其造詣。問那個是無位真人。婆應聲曰。有",
    "X82n1571_042:0091b17": "一無位人。六臂三頭努力瞋。一擘華山分兩路。萬年",
    "X82n1571_042:0091b18": "流水不知春。由是聲名藹著。圓悟蔣山開堂。方至法",
    "X82n1571_042:0091b19": "座前。婆于眾中躍出。以身一拶便歸眾。悟曰。見恠不",
    "X82n1571_042:0091b20": "恠。其恠自壞。悟次日至其家。婆不出。厲聲曰。者般黃",
    "X82n1571_042:0091b21": "口小兒。也道出來開堂說法。悟曰。婆子少賣弄。我識",
    "X82n1571_042:0091b22": "得你了也。婆乃大笑。出相見　凡有僧至。則曰兒兒。",
    "X82n1571_042:0091b23": "僧擬議。即掩門。佛燈珣往勘之。婆見如前所問。珣曰。",
    "X82n1571_042:0091b24": "爺在甚麼處。婆轉身拜露柱。珣即踏倒曰。將謂有多",
    "X82n1571_042:0091c01": "小奇特。便出。婆蹶起曰。兒兒來。識你則個。珣竟不顧。",
    "X82n1571_042:0091c02": "安首座至。婆問。甚處來。安曰德山。婆曰。德山泰。乃老",
    "X82n1571_042:0091c03": "婆兒子。安曰。婆是甚人兒子。婆曰。被上座一問。直得",
    "X82n1571_042:0091c04": "立地放尿　婆嘗頌馬祖不安因緣曰。日面月面。虗",
    "X82n1571_042:0091c05": "空閃電。雖然截斷天下衲僧舌頭。分明祇道得一半。",
    "X82n1571_042:0091c07": "五燈全書卷第四十二"
}