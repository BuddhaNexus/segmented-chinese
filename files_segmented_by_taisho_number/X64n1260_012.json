{
    "X64n1260_012:0091b08": "列祖提綱錄卷第十二",
    "X64n1260_012:0091b10": "武林十八澗理安禪寺住持婁東行悅集",
    "X64n1260_012:0091b11": "　　解制提綱",
    "X64n1260_012:0091b12": "了庵欲禪師解夏小參。昔本不曾結。今也何須解。解",
    "X64n1260_012:0091b13": "結本無心。無縛無脫者。恁麼恁麼。森羅萬象徹底孤",
    "X64n1260_012:0091b14": "危。大地山河通上嶮峻。不恁麼不恁麼。太陽門下日",
    "X64n1260_012:0091b15": "日三秋。明月堂前時時九夏。恁麼中有不恁麼不恁",
    "X64n1260_012:0091b16": "麼中却恁麼。一切智通無障礙。拈燈籠來佛殿裏。將",
    "X64n1260_012:0091b17": "山門安燈籠上。敢問大眾。九十日內還得相應也未。",
    "X64n1260_012:0091b18": "其或未然。山僧却有箇方便。驀拈拄杖卓一下云。西",
    "X64n1260_012:0091b19": "風一陣來。落葉兩三片。復舉明招行脚時到泉州興",
    "X64n1260_012:0091b20": "教坦和尚處。坦謂云。行脚高士。一人所在亦須到。半",
    "X64n1260_012:0091b21": "人所在亦須到。明招便問。一人所在即不問。如何是",
    "X64n1260_012:0091b22": "半人所在。坦無語。後來却令小師問明招。如何是半",
    "X64n1260_012:0091b23": "人所在。招云你要識半人所在麼。也只是箇弄泥團",
    "X64n1260_012:0091b24": "漢。應庵和尚拈云。我聞獨眼龍。果然只具一隻眼。今",
    "X64n1260_012:0091c01": "日忽有衲僧問如何是半人所在。劈脊便棒。更問如",
    "X64n1260_012:0091c02": "何是一人所在。便與趂出。何故。一不做。二不休。師云。",
    "X64n1260_012:0091c03": "等是弄泥團漢。應庵老人較些子。復成一頌舉似大",
    "X64n1260_012:0091c04": "眾。興教提持不受謾。明招隨例弄泥團。棒頭有眼明",
    "X64n1260_012:0091c05": "如日。要識真金火裏看。",
    "X64n1260_012:0091c06": "小參。萬里無寸草。出門便是草。嘉州大象驀翻身。陝",
    "X64n1260_012:0091c07": "府鐵牛驚絕倒。逢人不出。賣狗懸羊。打破鏡來。天荒",
    "X64n1260_012:0091c08": "地老。是則金沙混雜。非則玉石俱焚。不有本分鉗鎚。",
    "X64n1260_012:0091c09": "難明向上一竅。卓拄杖云。一曲少林無孔笛。從來多",
    "X64n1260_012:0091c10": "是逆風吹。",
    "X64n1260_012:0091c11": "小參。秋風凉。秋夜長。三期已滿。作麼商量。以字不成。",
    "X64n1260_012:0091c12": "八字不是。黃牛角指天。四脚垂過鼻。我首座出世也。",
    "X64n1260_012:0091c13": "我首座牧牛也。我首座行脚也。我首座來也。是法住",
    "X64n1260_012:0091c14": "法位。世間相常住。威音已前道得。正是第二句。還我",
    "X64n1260_012:0091c15": "第一句來。擊拂子云。三要印開朱點窄。未容擬議主",
    "X64n1260_012:0091c16": "賓分。復舉僧問雲門。秋初夏末。前程忽有人問。作麼",
    "X64n1260_012:0091c17": "祗對。門云大眾退後。僧云過在什麼處。門云還我九",
    "X64n1260_012:0091c18": "十日飯錢來。師云。者僧貪程太速。雲門薄處先穿。有",
    "X64n1260_012:0091c19": "問本覺。只向道十里長亭。五里短堠。過在什麼處。勸",
    "X64n1260_012:0091c20": "君更盡一杯酒。西出陽關無故人。",
    "X64n1260_012:0091c21": "小參。長期短期。日面月面。一毛端上乾坤。石火光中",
    "X64n1260_012:0091c22": "閃電。你有拄杖子與你拄杖子。你無拄杖子奪却你",
    "X64n1260_012:0091c23": "拄杖子。人平不語水平不流。山僧三十年前海上參",
    "X64n1260_012:0091c24": "尋。只是遇茶喫茶遇飯喫飯。寒則向火熱則取凉。朝",
    "X64n1260_012:0092a01": "悠悠莫悠悠。不知白盡少年頭。逗到被人推出住山",
    "X64n1260_012:0092a02": "把人杓柄。寧免顢頇儱侗。有時半夜穿針。有時空中",
    "X64n1260_012:0092a03": "覓縫。若非現前尊眾戮力贊成。便見將東作西指南",
    "X64n1260_012:0092a04": "為北。草滿法堂苔封古屋。所以今夏堂中兄弟雖曰",
    "X64n1260_012:0092a05": "不多。盡是諸方羅籠不住呼喚不回底漢。掃除異見",
    "X64n1260_012:0092a06": "稠林。拈却佛病祖病。那更永福禪師在此輔車與脣",
    "X64n1260_012:0092a07": "齒相似。卓拄杖云。一曲少林無孔笛。逆風吹了順風",
    "X64n1260_012:0092a08": "吹。",
    "X64n1260_012:0092a09": "古林茂禪師解夏小參。秋初夏末東去西去。萬里無",
    "X64n1260_012:0092a10": "寸草處去。出門便是草。擬向什麼處去。古人事不獲",
    "X64n1260_012:0092a11": "已開却通天大路。又謂之清淨大寂滅海。與諸人同",
    "X64n1260_012:0092a12": "出同入。初無私毫差別彼我之相。直下會得九十日",
    "X64n1260_012:0092a13": "內功不浪施。明朝自恣之辰一任東去西去。只不得",
    "X64n1260_012:0092a14": "向萬里無寸草處去。何故。葢為諸人未曾踏著者一",
    "X64n1260_012:0092a15": "路子。所以前頭大有事在。雪峯云。盡大地是解脫門。",
    "X64n1260_012:0092a16": "把手拽不入。雲門云。盡大地是解脫門。枉作佛法會",
    "X64n1260_012:0092a17": "却。一處不通兩處失功。兩處不通觸途成滯。山僧道。",
    "X64n1260_012:0092a18": "盡大地是解脫門。過去未來現在三世諸佛盡在裏",
    "X64n1260_012:0092a19": "許。汝諸人亦在裏許。拈拄杖云。拄杖子亦在裏許。且",
    "X64n1260_012:0092a20": "道還有不在裏許者麼。良久喝一喝云。空將未歸意。",
    "X64n1260_012:0092a21": "說向欲行人。",
    "X64n1260_012:0092a22": "解夏小參。九十日長期告滿。二千年舊話重圓。然則",
    "X64n1260_012:0092a23": "修證在人本無處所。無縛無脫不即不離。於此證中",
    "X64n1260_012:0092a24": "畢竟無證。殺之與活盡屬菩提。生與不生俱名般若。",
    "X64n1260_012:0092b01": "南天台北五臺。一切智智清淨無二無二分。無別無",
    "X64n1260_012:0092b02": "斷故。拈須彌山秤作十二兩。海神知貴不知價。拽占",
    "X64n1260_012:0092b03": "波國共新羅鬭額。王母晝下雲旗翻看。看古岸何人",
    "X64n1260_012:0092b04": "把釣竿。復舉古人道。九旬禁足魚遊網。三月安居鳥",
    "X64n1260_012:0092b05": "入籠。生殺盡時蠶作繭。如何透得者三重。師卓拄杖",
    "X64n1260_012:0092b06": "云。將成九仞之山。不進一簣之土。",
    "X64n1260_012:0092b07": "解夏小參。一夏九十日。明朝事方畢。修證既無功。光",
    "X64n1260_012:0092b08": "陰盡虗擲。雖然如是。便與麼去也不孤負諸人。豈不",
    "X64n1260_012:0092b09": "見昔有老宿一夏不與兄弟說話。有僧云不敢望和",
    "X64n1260_012:0092b10": "尚說佛法。得聞正因兩字也得。老宿云。若是正因。一",
    "X64n1260_012:0092b11": "字也無。道了叩齒云。適來無端與麼道。隔壁老宿聞",
    "X64n1260_012:0092b12": "云。好一釜羮被兩顆鼠糞污却。老宿牢關把斷水泄",
    "X64n1260_012:0092b13": "不通。者僧不善其機上他鈎線。若不得隔壁老宿與",
    "X64n1260_012:0092b14": "他註破。幾乎虗度一生。雖然。且道者僧還肯也無。後",
    "X64n1260_012:0092b15": "來雪竇和尚拈云。誰家鍋裏無一顆兩顆。入水方見",
    "X64n1260_012:0092b16": "長人。山僧與麼告報。也是官路販私鹽。是汝諸人須",
    "X64n1260_012:0092b17": "是皮下有血始得。畢竟如何。不因夜來鴈。爭見海門",
    "X64n1260_012:0092b18": "秋。復舉先育王夜參云。少室無門戶。如何便得通。夜",
    "X64n1260_012:0092b19": "深寧耐立。聽我話西東。師召大眾云。也有權也有實",
    "X64n1260_012:0092b20": "也有照也有用。只是不得恁麼會。珍重。",
    "X64n1260_012:0092b21": "解夏小參。五祖和尚云。一即三三即一。牧羊海畔女",
    "X64n1260_012:0092b22": "貞花。拒馬河邊望夫石。石擊赤赤土畫簸箕。從教眼",
    "X64n1260_012:0092b23": "[目*荅]眵。五祖老人雖則大啟玄關。要且無佛法道理。保",
    "X64n1260_012:0092b24": "寧一夏與兄弟東語西話。句句字字盡是透頂醍醐。",
    "X64n1260_012:0092c01": "夏末秋初東去西去。切不得孤負老僧。何故。千年田。",
    "X64n1260_012:0092c02": "八百主。甜瓜甜。苦瓠苦。坐斷上頭關。超出佛與祖。復",
    "X64n1260_012:0092c03": "舉文殊三處度夏。迦葉白椎欲擯出。即見有無量世",
    "X64n1260_012:0092c04": "界。一一世界有一一佛一一文殊一一迦葉。世尊問",
    "X64n1260_012:0092c05": "迦葉云。汝欲擯那箇文殊。迦葉罔然。師云。大小迦葉。",
    "X64n1260_012:0092c06": "有頭無尾。畢竟如何。西天令嚴。久立。",
    "X64n1260_012:0092c07": "解制小參。時光易失。解夏斯臨。砌畔蛩吟。林間蟬噪。",
    "X64n1260_012:0092c08": "金風扇野。黃葉飄空。只此見聞。更無餘事。直得九旬",
    "X64n1260_012:0092c09": "之內無絲毫虗棄之功。歷劫無明當下氷消瓦解。向",
    "X64n1260_012:0092c10": "上更有事在。露出獅子爪牙。其間別有商量。未免當",
    "X64n1260_012:0092c11": "門按劍。所以古人道。譬如鴈過長。空影沉寒水。鴈無",
    "X64n1260_012:0092c12": "遺踪之意。水無留影之心。只者靈鋒阿誰敢擬。太陽",
    "X64n1260_012:0092c13": "門下日日三秋。諸人若善參詳。管取功成果滿。正與",
    "X64n1260_012:0092c14": "麼時如何。萬機罷盡龜藏六。一性圓明鶴出籠。",
    "X64n1260_012:0092c15": "解夏小參。三月安居尅期取證。一念未生前拈却佛",
    "X64n1260_012:0092c16": "祖病。是汝諸人二六時中還得相應也未。若未得相",
    "X64n1260_012:0092c17": "應。九十日飯錢放過也不妨。只是不得道見保寧來。",
    "X64n1260_012:0092c18": "豈不見雲門大師道。直得盡乾坤大地無纖毫過患。",
    "X64n1260_012:0092c19": "猶是轉句。不見一色始是半提。更須知有全提時節。",
    "X64n1260_012:0092c20": "大小雲門舉話也不了。臨濟云。有一人常在途中不",
    "X64n1260_012:0092c21": "離家舍。有一人常在家舍不離途中。那一箇合受人",
    "X64n1260_012:0092c22": "天供養。恁麼說話猶在半途。既在途中說什麼家舍。",
    "X64n1260_012:0092c23": "既在家舍便須忘却途中。所謂道人行處如湯銷氷。",
    "X64n1260_012:0092c24": "箭既離絃無返回勢。有底道途中即是家舍。家舍即",
    "X64n1260_012:0093a01": "是途中。與麼見解也未夢見臨濟汗臭氣在。不如他",
    "X64n1260_012:0093a02": "興化道。我在南方行脚一遭。拄杖頭不曾撥著一箇",
    "X64n1260_012:0093a03": "會佛法的。却有衲僧氣息。箇事如擊石火閃電光。搆",
    "X64n1260_012:0093a04": "得搆不得未免喪身失命。其間一箇半箇轉得身吐",
    "X64n1260_012:0093a05": "得氣。當頭坐斷不受差排。脚跟下推勘得來未免黑",
    "X64n1260_012:0093a06": "洞洞地。良久云。休休。著甚來由。春了夏。夏了秋。秋了",
    "X64n1260_012:0093a07": "冬。無事晚來江上望。三三兩兩釣漁翁。",
    "X64n1260_012:0093a08": "南石琇禪師解制小參。諸方提唱貴在出格。纔陞堂",
    "X64n1260_012:0093a09": "小參。便要舉入門便棒入門便喝話。望州亭與汝相",
    "X64n1260_012:0093a10": "見話。隔江招手話。見僧便面壁話。直使龍睛鶻眼莫",
    "X64n1260_012:0093a11": "能窺覷。鶖子目連安能湊泊。謂有宗師手段。高則高",
    "X64n1260_012:0093a12": "矣。妙則妙矣。其柰法道衰微。利根者少。正如方木逗",
    "X64n1260_012:0093a13": "圓竅。安能脗合。徑山相席打令看風使帆。不惜帶水",
    "X64n1260_012:0093a14": "拖泥。一任諸方笑怪。久參上士不在多言。晚進初機",
    "X64n1260_012:0093a15": "莫嫌苦口。出家人棄捨父母不顧奉養已為不孝。是",
    "X64n1260_012:0093a16": "名教之罪人矣。期在悟明心地。續佛慧命。廣度眾生。",
    "X64n1260_012:0093a17": "如是則非便報答今生父母養育以成大孝。直使累",
    "X64n1260_012:0093a18": "世父母冤親俱獲解脫。豈小可哉。若只區區碌碌。今",
    "X64n1260_012:0093a19": "日三明日四。戒律不能持。禪定不能習。甚至傷風化",
    "X64n1260_012:0093a20": "玷宗社。非但為名教罪人亦是法門之罪人矣。一旦",
    "X64n1260_012:0093a21": "生死來到將何抵敵。捨此報身難逃淪墜。古人謂牢",
    "X64n1260_012:0093a22": "獄未是苦。地獄未是苦。袈裟下失却人身是為苦也。",
    "X64n1260_012:0093a23": "藥石之言可不銘佩。眾中忽有一箇出來道。長老長",
    "X64n1260_012:0093a24": "老好合取臭口。山僧只得向明窻下安排。何故。近代",
    "X64n1260_012:0093b01": "三吳并百越。箇般作略眼中稀。復舉九峯虔禪師因",
    "X64n1260_012:0093b02": "僧問。西天夏末有人得道。此間夏末還有得道者麼。",
    "X64n1260_012:0093b03": "九峯云有。僧云何者是。九峯云。頭戴午夜月。脚踏黃",
    "X64n1260_012:0093b04": "金地。今日忽有問徑山此間夏末有人得道麼。徑山",
    "X64n1260_012:0093b05": "但答云無。忽更問云何謂無。便向他道箇箇眉毛橫",
    "X64n1260_012:0093b06": "眼上。人人鼻孔大頭垂。且道九峯是徑山是。便下座。",
    "X64n1260_012:0093b07": "笑隱訢禪師解夏小參。萬機不到百帀千重。一句全",
    "X64n1260_012:0093b08": "提七穿八穴。萬里無寸草。出門便是草。瀏陽洞山前",
    "X64n1260_012:0093b09": "不遘邨後不迭店。中峯明日解制。今夜一彩兩賽去",
    "X64n1260_012:0093b10": "也。拈拄杖畫一畫云。透過一字關。摵碎三玄要。狸奴",
    "X64n1260_012:0093b11": "白牯笑不休。露柱燈籠皆[跳-兆+孛]跳。因甚如此。一家有事",
    "X64n1260_012:0093b12": "百家忙。復舉溈山示眾云。行脚高士直須向聲色裏",
    "X64n1260_012:0093b13": "睡眠。聲色裏坐臥始得。疎山出問云。如何是不落聲",
    "X64n1260_012:0093b14": "色句。溈山竪起拂子。疎山云此是落聲色句。溈山便",
    "X64n1260_012:0093b15": "歸方丈。疎山不契遂辭香嚴。嚴云何不且住。疎山云",
    "X64n1260_012:0093b16": "某甲與和尚無緣。嚴云有何因緣不契試舉看。疎山",
    "X64n1260_012:0093b17": "遂舉前話。嚴云某甲有箇話。疎山云道什麼。嚴云言",
    "X64n1260_012:0093b18": "發非聲。色前不物。疎山云元來此中有人。乃囑香嚴",
    "X64n1260_012:0093b19": "云。師兄向後有箇住處。某甲却來相見。溈山至晚問",
    "X64n1260_012:0093b20": "香嚴云。問聲色話底矮闍黎在麼。嚴云已去也。溈云",
    "X64n1260_012:0093b21": "向子道什麼。嚴云某甲亦曾對他來。溈云試舉看。嚴",
    "X64n1260_012:0093b22": "云言發非聲色前不物。溈山云他道什麼。香嚴云他",
    "X64n1260_012:0093b23": "深肯之。溈山失笑云。將謂者矮子有長處。元來只在",
    "X64n1260_012:0093b24": "者裏。此子向後設有住處。近山無柴燒。近水無水喫。",
    "X64n1260_012:0093c01": "師云。眾中商量盡道溈山用向上爪牙。惜乎疎山失",
    "X64n1260_012:0093c02": "却一隻眼。殊不知正是溈山失却一隻眼。却被疎山",
    "X64n1260_012:0093c03": "勘破。中峯恁麼道。諸人還甘麼。",
    "X64n1260_012:0093c04": "用彰俊禪師解夏小參。秋江清淺時。白鷺和煙島。本",
    "X64n1260_012:0093c05": "無迷悟人。只要今日了。既是本無迷悟。又要了箇什",
    "X64n1260_012:0093c06": "麼。好諸禪德。頂門正眼照古照今。腦後神光無內無",
    "X64n1260_012:0093c07": "外。雖則人人本具各各現前。其柰妄想執著不能了",
    "X64n1260_012:0093c08": "此。茲值聖制將圓。僧欲自恣。便從今日了將去。不妨",
    "X64n1260_012:0093c09": "七穿八穴十字縱橫。若了不去。三十年後換手埵胸",
    "X64n1260_012:0093c10": "莫言不道。",
    "X64n1260_012:0093c11": "解夏小參。解却布袋口。拔脫拄杖根。朝遊天台。莫往",
    "X64n1260_012:0093c12": "南嶽。是你諸人分上事。有佛處不得住。無佛處急走",
    "X64n1260_012:0093c13": "過。亦是你諸人分上事。山河無隔礙。光明處處通。普",
    "X64n1260_012:0093c14": "賢菩薩乘此光明現神通百變。從象口入從象鼻出。",
    "X64n1260_012:0093c15": "從象耳入從象眼出。諸人還知麼。若也知。皇恩佛恩",
    "X64n1260_012:0093c16": "一時報畢。若也不知。便請還常住九十日飯錢來。咄。",
    "X64n1260_012:0093c17": "爾密澓禪師小參。洞山云。秋初夏末。各各向東去西",
    "X64n1260_012:0093c18": "去。直須萬里無寸草去。有曰出門便是草。有曰直得",
    "X64n1260_012:0093c19": "不出門亦是草。洞山老祖與二尊宿忘却自家四大",
    "X64n1260_012:0093c20": "五臟。盡力提持。恐人入草。今日東山解制。臘節初臨",
    "X64n1260_012:0093c21": "春氣未至。正值燒痕滿界。眾兄弟。直須向乾茅叢裏",
    "X64n1260_012:0093c22": "信手拈來。寸寸瓊枝縷縷玉葉。不妨和身臥在荊棘",
    "X64n1260_012:0093c23": "林中。累地輥他十七八輥。起來通身荊棘。非但佛祖",
    "X64n1260_012:0093c24": "難親。饒他舜若多神擬著則鮮血淋漓。縱使臘月三",
    "X64n1260_012:0094a01": "十索債盈門難以近傍。東山如是告報。大似出客顛",
    "X64n1260_012:0094a02": "狂。自露通身醜惡。雖然。也不錯舉。",
    "X64n1260_012:0094a03": "冬夜提綱",
    "X64n1260_012:0094a04": "雪巖欽禪師冬夜小參并謝梅磵首座。冬至月頭賣",
    "X64n1260_012:0094a05": "被買牛。冬至月尾賣牛買被。全提古佛規猷。突出衲",
    "X64n1260_012:0094a06": "僧巴鼻。可中一箇半箇不受人瞞。纔聞舉著剔起眉",
    "X64n1260_012:0094a07": "毛嗔叫吼地。笑道二祖甘不丈夫。斷臂求心埋沒自",
    "X64n1260_012:0094a08": "己。殊不知深雪堆中自有磵底寒梅一樹清香旖旎。",
    "X64n1260_012:0094a09": "卓拄杖云。嗅得著。只者是。舉洞山道。有一物黑似漆。",
    "X64n1260_012:0094a10": "常在動用中。動用收不得。師云。可煞自由。過在什麼",
    "X64n1260_012:0094a11": "處。師云。兩手分付。泰首座道。過在動用中。師云。相隨",
    "X64n1260_012:0094a12": "去也。若是護聖門下則不然。有一物明似日。不在動",
    "X64n1260_012:0094a13": "用中。動用中無不得。且道還有過也無。若有箇漢出",
    "X64n1260_012:0094a14": "來道無。山僧未免也拈出一顆斷江柑子聊陳薄供。",
    "X64n1260_012:0094a15": "卓拄杖一下云。莫怪空疎。伏惟珍重。",
    "X64n1260_012:0094a16": "冬夜小參。陽升陰伏。漢宮添一線之長。日曖霜明。魯",
    "X64n1260_012:0094a17": "史書五雲之瑞。直得飛雪谷發寒氷光燄。集雲峯抽",
    "X64n1260_012:0094a18": "石筍枝條。君子道長。小人道消。鵬搏海運也。九萬里",
    "X64n1260_012:0094a19": "而扶遙。",
    "X64n1260_012:0094a20": "高峯妙禪師冬至舉僧問古德云。一陽來復日長一",
    "X64n1260_012:0094a21": "線。未審佛法長多少。古德云長一線。後有古德云一",
    "X64n1260_012:0094a22": "線長。師拈云。就窠打劫。還他三老本分鉗鎚。若謂佛",
    "X64n1260_012:0094a23": "法短長。端的未夢見在。今日忽有人問西峰佛法長",
    "X64n1260_012:0094a24": "多少。只向他道東西十萬南北八千。",
    "X64n1260_012:0094b01": "中峰本禪師冬至示眾。乾三連。坤六斷。慈明揭堂上",
    "X64n1260_012:0094b02": "之榜文。陽未復。陰已消。洞山掇座元之菓桌。兩重公",
    "X64n1260_012:0094b03": "案皎如白晝。千年活計瑩若澄潭。金毛獅子擺脫鐵",
    "X64n1260_012:0094b04": "鎻而奮迅遊行。踏碎東西天目。玉角麒麟掣斷錦蠅",
    "X64n1260_012:0094b05": "而軒昂步驟。衝開前後溪山。堅氷浮野水而不知。春",
    "X64n1260_012:0094b06": "信寄寒梅而未覺。夜後燈籠眼活。朝來露柱心空。共",
    "X64n1260_012:0094b07": "發揮劫外風規。同指點寰中節令。諸禪德。還知麼。你",
    "X64n1260_012:0094b08": "若道年年冬至喫齋。歲歲一陽聽法。鐵酸饀鐵蒺藜",
    "X64n1260_012:0094b09": "互相拋擲。牛尾拂牛皮皷撩亂激揚。任你鼓兩片唇",
    "X64n1260_012:0094b10": "皮。向曲彔床上說向天也得。說向地也得。說得陰消",
    "X64n1260_012:0094b11": "陽長也得。說得陽消陰長也得。我只管一日鉢盂兩",
    "X64n1260_012:0094b12": "度濕。冬至寒食百單五。是固是矣。你還知只箇不管",
    "X64n1260_012:0094b13": "底。正是生死根株無常羈鎻。正未曾透脫在。所以道",
    "X64n1260_012:0094b14": "此宗難得其妙。切須仔細用心。古今多少伶俐人。向",
    "X64n1260_012:0094b15": "一色邊立定主宰。一切處禪將去。禪也禪得。是你若",
    "X64n1260_012:0094b16": "不親向自己脚跟下卒地斷嚗地折一回。殊不知和",
    "X64n1260_012:0094b17": "箇禪底亦不曾脫他輪迴生死。此事是博地凡夫立",
    "X64n1260_012:0094b18": "地便要向他佛祖頭上坐臥。要於一剎那頃將他積",
    "X64n1260_012:0094b19": "劫根深蔕固底輪迴生死連底一翻翻轉。是謂大事",
    "X64n1260_012:0094b20": "因緣。豈口出耳入而能及之者哉。如果未相應。且不",
    "X64n1260_012:0094b21": "要人別求方便。但只於十二時全身放下。單單靠取",
    "X64n1260_012:0094b22": "箇所參話頭。日亦然夜亦然。行亦然坐亦然。生亦然",
    "X64n1260_012:0094b23": "死亦然。乃至上刀山入劍林亦皆然。更不生第二念。",
    "X64n1260_012:0094b24": "只麼純一無雜挨拶將去。久久純熟。和箇亦然底同",
    "X64n1260_012:0094c01": "時脫略。心空及第其在斯焉。正與麼時。喚一陽作六",
    "X64n1260_012:0094c02": "陰也得。喚六陰作一陽也得。喚全消是長亦得。喚全",
    "X64n1260_012:0094c03": "長是消亦得。喚不長不消即長即消總得。可謂真正",
    "X64n1260_012:0094c04": "衲子本色道流。遇緣即宗應時納祐。又何一物能拘",
    "X64n1260_012:0094c05": "絆哉。雖然。還不喚今日作一陽來復得麼。待別有消",
    "X64n1260_012:0094c06": "息時却來吐露。久立。",
    "X64n1260_012:0094c07": "恕中慍禪師冬至小參。海寺荒涼。巖巒攢拱。門外寒",
    "X64n1260_012:0094c08": "潮浸月。庭前古木號風。人人眼見耳聞。一一超今邁",
    "X64n1260_012:0094c09": "古。戢玄機於未兆。藏冥運於即化。慈明揭榜堂前鬼",
    "X64n1260_012:0094c10": "門貼卦。洞山掇退菓桌欺陷平人。若非智眼洞明。盡",
    "X64n1260_012:0094c11": "作奇特話會。所以道參禪須透祖師關。學道要窮心",
    "X64n1260_012:0094c12": "路絕。心路不絕祖關不透。未免受他寒暑變遷生死",
    "X64n1260_012:0094c13": "籠罩。拈拄杖云。此土西天十萬程。冬至寒食一百五。",
    "X64n1260_012:0094c14": "復舉溈山示眾云。仲冬嚴寒年年事。晷運推移事若",
    "X64n1260_012:0094c15": "何。仰山進前叉手立。溈山云我也知你答者話不得。",
    "X64n1260_012:0094c16": "却問香嚴你作麼生會。香嚴云某甲偏答得者話。乃",
    "X64n1260_012:0094c17": "叉手進前立。溈山云賴遇寂子不會。拈云。溈山將引",
    "X64n1260_012:0094c18": "二子向氷枯雪老之時作一家讌。熊掌駝峯下箸厭",
    "X64n1260_012:0094c19": "餵管。絃鼉皷聲徹雲霄。遠近觀瞻莫不歆豔。及乎分",
    "X64n1260_012:0094c20": "付家財。依然却成吳越。擊拂子。當初只道茅長短。斫",
    "X64n1260_012:0094c21": "却元來地不平。",
    "X64n1260_012:0094c22": "至節小參。古佛心。只于今。明月照幽谷。寒濤助夜砧。",
    "X64n1260_012:0094c23": "先德與麼吐露。可謂千鈞之弩要待勍敵發機。萬斛",
    "X64n1260_012:0094c24": "之舟不為坳堂剏設。若是滄溟上客閫外將軍。捩轉",
    "X64n1260_012:0095a01": "船頭踏翻射垛。自然中的於機先。豈用瞻風於五兩。",
    "X64n1260_012:0095a02": "所以道。譬如獅子王哮吼。獅子兒聞之皆增勇健。不",
    "X64n1260_012:0095a03": "見洞山問興平云如何是古佛心。興平云汝心便是。",
    "X64n1260_012:0095a04": "洞山云雖然如是猶是某甲疑處。興平云恁麼即問",
    "X64n1260_012:0095a05": "取木人去。大眾。者些子見不破踏不著。饒伊辯如滿",
    "X64n1260_012:0095a06": "慈。智如鶖子。未免癡狂外邊走。今夜正當群陰剝盡",
    "X64n1260_012:0095a07": "一陽來復之時。聊與諸人聚話片時。敢問諸人。且洞",
    "X64n1260_012:0095a08": "山與麼問。興平與麼答。莫是將錯就錯借路經過麼。",
    "X64n1260_012:0095a09": "莫是真實相為拳踢相赴麼。如斯品論。鄭州出曹門。",
    "X64n1260_012:0095a10": "只如興平末後云恁麼即問取木人去。此一轉語太",
    "X64n1260_012:0095a11": "煞慈悲。多少人向者裏錯會。有能於此撥開胸襟伸",
    "X64n1260_012:0095a12": "得口氣。何止醍醐灌頂。苟或未然。陋巷不騎金色馬。",
    "X64n1260_012:0095a13": "回來却著破襴衫。",
    "X64n1260_012:0095a14": "楚石琦禪師冬至小參。垂萬里鈎。駐千里烏騅。布漫",
    "X64n1260_012:0095a15": "天網。打衝浪錦鱗。如大力魔王道。我待一切眾生成",
    "X64n1260_012:0095a16": "佛。盡眾生界空。無有眾生名字。我乃發阿耨多羅三",
    "X64n1260_012:0095a17": "藐三菩提心。廣額屠兒放下屠刀道我是千佛一數。",
    "X64n1260_012:0095a18": "早是不唧[口*留]。更向長連床上坐。長連床上臥。眼盵瞪",
    "X64n1260_012:0095a19": "地殺不死羊相似。萬年一念有什麼益。不如泥猪疥",
    "X64n1260_012:0095a20": "狗却有出離之期。明明向你道。開口不在舌頭上。要",
    "X64n1260_012:0095a21": "急相應。來日是書雲。復舉臨濟道。萬法是心光。諸緣",
    "X64n1260_012:0095a22": "惟性曉。本無迷悟人。只要今日了。師云。既無迷悟。了",
    "X64n1260_012:0095a23": "箇什麼。從前汗馬無人識。只要重論葢代功。",
    "X64n1260_012:0095a24": "愚庵及禪師冬至小參。群陰欲去未去之際。一陽欲",
    "X64n1260_012:0095b01": "生未生之時。伐鼖皷以考鴻鐘。會人天而提祖令。今",
    "X64n1260_012:0095b02": "夜不說菩提涅槃真如解脫。不說即心即佛非心非",
    "X64n1260_012:0095b03": "佛不是心不是佛不是物。洞山掇退菓桌。祭鬼神茶",
    "X64n1260_012:0095b04": "飯阿誰肯喫。慈明揭榜堂前弄猢猻家具。笑殺傍觀。",
    "X64n1260_012:0095b05": "叉手進前進前叉手。奴見婢慇懃。天寒人寒大家在",
    "X64n1260_012:0095b06": "者裏無孔鐵鎚。魯公臺山書雲。漢女宮中測日。知時",
    "X64n1260_012:0095b07": "識節却堪持論。自餘立機立境行棒行喝。全鋒敵勝",
    "X64n1260_012:0095b08": "同死同生。正按傍提橫來竪去。和泥合水截鐵斬釘。",
    "X64n1260_012:0095b09": "七十三八十四等。是鬼家活計。於諸人分上料掉沒",
    "X64n1260_012:0095b10": "交涉。喝。一年三百六十日。四時八節。春了夏。夏了秋。",
    "X64n1260_012:0095b11": "秋了冬。不覺不知過了三百六十日。明朝便是冬至。",
    "X64n1260_012:0095b12": "前來許多絡索既是總用不著。自己分上合作麼生。",
    "X64n1260_012:0095b13": "喝。點鐵化為金玉易。勸人除却是非難。",
    "X64n1260_012:0095b14": "冬至因事小參。千載南屏古道場。目前無法可商量。",
    "X64n1260_012:0095b15": "群陰銷盡陽生也。四海同瞻化日長。如是則鐘皷山",
    "X64n1260_012:0095b16": "林依舊。太平氣象維新。人人脚跟下輝大寶光。箇箇",
    "X64n1260_012:0095b17": "頂門上開正法眼。鵲噪鴉鳴深談實相。牧謳漁唱共",
    "X64n1260_012:0095b18": "演真乘。當頭坐斷八面玲瓏。正令全提十方通暢。有",
    "X64n1260_012:0095b19": "時奪人不奪境。有時奪境不奪人。有時人境兩俱奪。",
    "X64n1260_012:0095b20": "有時人境俱不奪。臨濟大師滿肚無明通身擔板。要",
    "X64n1260_012:0095b21": "且費力不少。居一切時不起妄念。於諸妄心亦不息",
    "X64n1260_012:0095b22": "滅。住妄想境不加了知。於無了知不辨真實。釋迦老",
    "X64n1260_012:0095b23": "子釘樁搖櫓抱橋柱洗浴。有什快活處。山前一片閒",
    "X64n1260_012:0095b24": "田地。叉手叮嚀問祖翁。幾度賣來還自買。為憐松竹",
    "X64n1260_012:0095c01": "引清風。老東山雖則熟處難忘。却較些子。忽有箇衲",
    "X64n1260_012:0095c02": "僧出來道。長老長老恁麼也得。不恁麼也得。喝。和泥",
    "X64n1260_012:0095c03": "合水漢。不見道時人住處我不住。時人行處我不行。",
    "X64n1260_012:0095c04": "不是與人難共住。大都緇素要分明。復喝一喝。復舉",
    "X64n1260_012:0095c05": "僧問古德萬境來侵時如何。德云莫管他。師云。萬境",
    "X64n1260_012:0095c06": "來侵莫管他。情塵瞥起便周遮。大圓寶鏡明如日。漢",
    "X64n1260_012:0095c07": "現胡來等不差。",
    "X64n1260_012:0095c08": "古林茂禪師冬至小參。霜凝氷凍。陰極陽生。日南長",
    "X64n1260_012:0095c09": "至。吾道大亨。拈拄杖云。拄杖子橫。山河大地一齊橫。",
    "X64n1260_012:0095c10": "拄杖子竪。山河大地一齊竪。拄杖子不橫不竪。山河",
    "X64n1260_012:0095c11": "大地自山河大地。燈籠自燈籠。露柱自露柱。所以道。",
    "X64n1260_012:0095c12": "是法住法位。世間相常住。只如雲門大師道。拈燈籠",
    "X64n1260_012:0095c13": "向佛殿裏。將山門來燈籠上。蝦蟆[跳-兆+孛]跳上天。蚯蚓驀",
    "X64n1260_012:0095c14": "過東海。是常住耶非常住耶。日東上。月西沒。循環三",
    "X64n1260_012:0095c15": "百六十幾箇。解知窠窟。窠窟不知。絕毫絕氂。庭前石",
    "X64n1260_012:0095c16": "笋抽條也。會見高枝宿鳳雛。復舉僧問靈雲如何是",
    "X64n1260_012:0095c17": "佛法大意。雲云(臨鴆砧臨鴆砧)井底種林檎。僧云學人不會。",
    "X64n1260_012:0095c18": "雲云今年桃李貴。一顆直千金。大慧和尚云。者箇公",
    "X64n1260_012:0095c19": "案自古至今無人拈出。山僧不惜口業更為註破。臨",
    "X64n1260_012:0095c20": "鳩砧。井底種林檎。今年桃李貴。一顆直千金。師云。大",
    "X64n1260_012:0095c21": "眾。靈雲答者僧話。且道與臨濟在黃檗問佛法的的",
    "X64n1260_012:0095c22": "大意。三度喫六十拄杖。是同是別。若道是同。法無同",
    "X64n1260_012:0095c23": "相。若道是別。佛法豈有兩般。常愛大慧云。我者裏說",
    "X64n1260_012:0095c24": "蚌蛤子禪。開著口便見心肝五臟。只者便是。雖然。也",
    "X64n1260_012:0096a01": "是大都城裏撮馬糞漢。",
    "X64n1260_012:0096a02": "冬至小參。冬至一陽生。寒食一百五。葭管纔驚暖律",
    "X64n1260_012:0096a03": "回。嶺頭又見梅花吐。時節不相饒。昨日有人從燕京",
    "X64n1260_012:0096a04": "來。說上都路上雪深一丈。軍民馬匹凍死饑死動以",
    "X64n1260_012:0096a05": "萬計。是汝諸人火爐頭打坐。粥足飯足。焉知有與麼",
    "X64n1260_012:0096a06": "事。諸上座。從上來事。也須同前決擇。古人拈一機示",
    "X64n1260_012:0096a07": "一境在你面前。堆不前挽不後。吞不下吐不出。他時",
    "X64n1260_012:0096a08": "後日觸事面牆。也道曾見保寧來。即今三百六十骨",
    "X64n1260_012:0096a09": "節八萬四千毛竅明知是生死根本。何曾昧却一絲",
    "X64n1260_012:0096a10": "毫許。祖師云。門門一切境。回互不回互。回時更相涉。",
    "X64n1260_012:0096a11": "不爾依位住。須彌山上[跳-兆+孛]跳。大洋海底橫行。鍼眼裏",
    "X64n1260_012:0096a12": "躍出衝浪錦鱗。冷灰中撥起亘天烈燄。直得如是。也",
    "X64n1260_012:0096a13": "只是三家村裏賣草鞋底相識。有甚用處。然則官不",
    "X64n1260_012:0096a14": "容針私通車馬。山深水寒日上月下。跛驢踏倒摘茶",
    "X64n1260_012:0096a15": "輪。草庵卸下琉璃瓦。卓拄杖喝一喝云。德山臨濟來",
    "X64n1260_012:0096a16": "也。",
    "X64n1260_012:0096a17": "冬夜小參。昨夜三更失却牛。天明起來失却火。東討",
    "X64n1260_012:0096a18": "西尋不見蹤。元來賊是家親做。是汝諸人還認得家",
    "X64n1260_012:0096a19": "親也無。若也認得。十二時中無纖毫過患。不為物轉。",
    "X64n1260_012:0096a20": "不為境礙。不為凡聖所纏。不為生死所縛。隨分著衣",
    "X64n1260_012:0096a21": "喫飯。自然坐斷報化佛頭。祖師云。心隨萬境轉。轉處",
    "X64n1260_012:0096a22": "實能幽。隨流認得性。無喜亦無憂。既不為物所轉。不",
    "X64n1260_012:0096a23": "為境所礙。如何又說心隨萬境轉。轉處實能幽。大抵",
    "X64n1260_012:0096a24": "參禪須要究理而參。即今山不可喚作水。水不可喚",
    "X64n1260_012:0096b01": "作山。俗不可喚作僧。僧不可喚作俗。須是隨他境轉",
    "X64n1260_012:0096b02": "始得。忽然山不是山水不是水。僧不是僧俗不是俗。",
    "X64n1260_012:0096b03": "你面前無我我面前無你。夾山云。目前無闍黎。座上",
    "X64n1260_012:0096b04": "無老僧。雲月是同。溪山各異。便是轉處實能幽也。當",
    "X64n1260_012:0096b05": "知此性即是清淨廣大寂滅平等本際廓徹靈明通",
    "X64n1260_012:0096b06": "達萬法一切不疑本有之性。無量劫來未曾變易。陰",
    "X64n1260_012:0096b07": "消陽長冬去春來何曾昧却一絲毫許。雖然如是。也",
    "X64n1260_012:0096b08": "須實到者箇田地始得。若也不實。不要掠虗。有佛處",
    "X64n1260_012:0096b09": "不得住。無佛處急走過。三千里外摘楊花。開口不在",
    "X64n1260_012:0096b10": "舌頭上。卓拄杖喝一喝。復舉僧問徑山諲禪師。掩息",
    "X64n1260_012:0096b11": "如灰時如何。山云猶是時人公幹。僧云幹後如何。山",
    "X64n1260_012:0096b12": "云耕人田不種。僧云畢竟如何。山云禾熟不臨場。應",
    "X64n1260_012:0096b13": "庵和尚云。鳳閣香殘。雪巢夜冷。半窻明月。和氣藹然。",
    "X64n1260_012:0096b14": "正與麼時。且道歸宗與徑山還有相見分也無。見與",
    "X64n1260_012:0096b15": "不見即且置。只如者僧與麼問。還具眼也無。其或未",
    "X64n1260_012:0096b16": "然。雲藏無縫襖。鳥宿不萌枝。師云。打皷弄琵琶。相逢",
    "X64n1260_012:0096b17": "兩會家。九年人不識。幾度過流沙。",
    "X64n1260_012:0096b18": "冬至小參。冬至一陽生。拄杖長丈二。擊碎破沙盆。大",
    "X64n1260_012:0096b19": "地載不起。三世諸佛窺覷無門。歷代祖師無提掇處。",
    "X64n1260_012:0096b20": "如今衲僧家道。我向陰陽未剖世界未立已前便知",
    "X64n1260_012:0096b21": "有向上巴鼻。婢視聲聞。奴呼菩薩。驅逐南泉趙州。輕",
    "X64n1260_012:0096b22": "忽德山臨濟。把他從上老宿埋向大屎坑裏。殊不知",
    "X64n1260_012:0096b23": "簡點將來正是依草附木精靈。也未夢見衲僧汗臭",
    "X64n1260_012:0096b24": "氣在。前三後三。一九二九。黃牛角向天。火裏蘆花秀。",
    "X64n1260_012:0096c01": "忽然燄發氷河燒著帝釋鼻孔。東海娑竭羅龍王惡",
    "X64n1260_012:0096c02": "發氣衝牛斗。卓拄杖喝一喝。",
    "X64n1260_012:0096c03": "冬節小參。一生二。二生三。三生萬物。井底紅塵蔽日。",
    "X64n1260_012:0096c04": "山頭白浪滔天。翻身百草頭邊。跳出劫初田地。智不",
    "X64n1260_012:0096c05": "到處切忌道著。入水見長人。我宗無語句亦無一法",
    "X64n1260_012:0096c06": "為人。波斯入閙市。以思無思之智返思靈燄之無窮。",
    "X64n1260_012:0096c07": "釋迦老子與天帝釋相爭佛法甚閙。雲門大師忍俊",
    "X64n1260_012:0096c08": "不禁。來山僧拂子頭上呵呵大笑。且道笑箇甚麼。我",
    "X64n1260_012:0096c09": "笑釋迦老子二千年前不善輸機甘心受屈。當時若",
    "X64n1260_012:0096c10": "下者一著。免致笑殺旁觀。畢竟如何。卓拄杖云。寒山",
    "X64n1260_012:0096c11": "拾得。",
    "X64n1260_012:0096c12": "冬至重建寢堂小參。豁開戶牖。重新舊日規模。當軒",
    "X64n1260_012:0096c13": "者誰。坐斷聖凡途轍。碧眼胡僧罔措。釋迦彌勒猶是",
    "X64n1260_012:0096c14": "他奴。燈籠露柱掀眉。文殊普賢權作走使。描不成畫",
    "X64n1260_012:0096c15": "不就。撲落非他物。花簇簇錦簇簇。縱橫不是塵。逴得",
    "X64n1260_012:0096c16": "便去。山河并大地。踏著便瞋。全露法王身。自古自今",
    "X64n1260_012:0096c17": "說玄說妙緇素不分者如稻麻竹葦。就理就事變通",
    "X64n1260_012:0096c18": "逸格者能有幾人。靈利漢。沒窠臼。知是般事便休。且",
    "X64n1260_012:0096c19": "道知底是甚麼事。寒來暑往。陰極陽生。庭前玉樹花",
    "X64n1260_012:0096c20": "開早。也勝東山水上行。卓拄杖喝一喝。",
    "X64n1260_012:0096c21": "冬至小參。形興未質。山河大地甚處得來。名起未名。",
    "X64n1260_012:0096c22": "無位真人突出難辨。頂門上時時顯現。眼睛裏處處",
    "X64n1260_012:0096c23": "縱橫。舉拂子云。看看。德山臨濟來也。也有權也有實",
    "X64n1260_012:0096c24": "也有照也有用。佛來也打祖來也打。且道還曾打著",
    "X64n1260_012:0097a01": "也無。豈不見興化道。我在南方行脚一遭。拄杖頭未",
    "X64n1260_012:0097a02": "曾撥著一箇會佛法底。花根本豔。虎體元斑。子細簡",
    "X64n1260_012:0097a03": "點將來。也是死水裏浸却。及到大覺。被脫下衲衣痛",
    "X64n1260_012:0097a04": "打一頓。却言我在大覺棒頭方始深明臨濟先師在",
    "X64n1260_012:0097a05": "黃檗喫棒底道理。者箇便是打著底樣子。所以精金",
    "X64n1260_012:0097a06": "百煉要須本分鉗。鎚山僧七五年前也曾舉此話來。",
    "X64n1260_012:0097a07": "有云興化氣宇如王。因甚向大覺棒頭方始發明臨",
    "X64n1260_012:0097a08": "濟在黃檗喫棒底道理。我者裏拄杖子走遍四天下。",
    "X64n1260_012:0097a09": "撥著一箇便是會佛法底。他時後日免得遞相鈍置。",
    "X64n1260_012:0097a10": "有底便道山僧只解扶強不能扶弱。殊不知自有分",
    "X64n1260_012:0097a11": "付處。兄弟。時光可惜不易。來此聚頭。只知者邊那邊",
    "X64n1260_012:0097a12": "豈解知慚知愧。古人小參謂之家教。在今諸方大段",
    "X64n1260_012:0097a13": "不同。須要起模畫樣方為格外提持。暨乎本分商量",
    "X64n1260_012:0097a14": "未免麻纏紙裹。從上諸聖豈無方便為人。一千七百",
    "X64n1260_012:0097a15": "祖師機緣盡是控你諸人入處。若要乾坤坐斷逸格",
    "X64n1260_012:0097a16": "超宗。截鐵斬釘不通凡聖。須是沒量大漢始得。陰陽",
    "X64n1260_012:0097a17": "消長。日月遷流。燄發氷河。花開碓觜。大盡三十日。小",
    "X64n1260_012:0097a18": "盡二十九。總不干諸人分上事。久立珍重。",
    "X64n1260_012:0097a19": "用彰俊禪師冬至小參。群陰欲剝未剝。金烏冰得觜",
    "X64n1260_012:0097a20": "團圞。一陽欲生未生。玉兔凍得脚曲彔。不可作佛法",
    "X64n1260_012:0097a21": "商量。不可作世諦流布。便與麼會。三世諸佛六代開",
    "X64n1260_012:0097a22": "士天下老和尚入地獄如箭。不與麼會。三世諸佛六",
    "X64n1260_012:0097a23": "代開士天下老和尚入地獄如箭。與麼不與麼總不",
    "X64n1260_012:0097a24": "會。天在一粒粟中。海在一毫端上。浮幢王華藏界總",
    "X64n1260_012:0097b01": "在眉毛眼睫間。三世諸佛六代開士天下老和尚無",
    "X64n1260_012:0097b02": "逃遁影處。當與麼時。喚什麼作陰。喚什麼作陽。然雖",
    "X64n1260_012:0097b03": "如是。事無一向。雲黃山頂有片無陰陽地。不萌枝上",
    "X64n1260_012:0097b04": "開不萌花。無影樹頭結無影菓。芳騰六合。香噴大千。",
    "X64n1260_012:0097b05": "為復是神通妙用。為復是法爾如然。拈拄杖畫一畫。",
    "X64n1260_012:0097b06": "乾坤一合地胡餅。日月兩輪天氣毬。",
    "X64n1260_012:0097b07": "冬節小參。慈明揭榜。上一畫長下三畫短。弄假像真。",
    "X64n1260_012:0097b08": "玉泉布裩書千佛名。書萬菩薩名。弄巧得拙。黃梅石",
    "X64n1260_012:0097b09": "女夜生兒。兒生子。子生孫。帀地普天總是臨濟種草。",
    "X64n1260_012:0097b10": "所以雙林會中一箇箇頭頂天脚踏地。陰陽不能移。",
    "X64n1260_012:0097b11": "寒暑不能變。當與麼時。也無晷運推移。亦無日南長",
    "X64n1260_012:0097b12": "至。然固如是。未可如是。試請從一九頭數到犂耙出",
    "X64n1260_012:0097b13": "時。吽吽。前頭大有寒在。喝一喝。",
    "X64n1260_012:0097b14": "了庵欲禪師冬至小參。前佛性命後佛紀綱總在者",
    "X64n1260_012:0097b15": "裏。把住則六陰充塞。放行則一陽復生。不說笋迸石",
    "X64n1260_012:0097b16": "頭。不說花開鐵樹。只教行者擊皷小參。且免諸人大",
    "X64n1260_012:0097b17": "家瞌睡。委悉麼。眼若不睡諸夢自除。心若不異萬法",
    "X64n1260_012:0097b18": "一如。拈須彌山秤作二兩。東頭賣賤西頭賣貴。任是",
    "X64n1260_012:0097b19": "本色衲僧。到此也無辨處。豈不見臨濟問黃檗佛法",
    "X64n1260_012:0097b20": "的的大意。被打六十拄杖。及至高安灘上便解知歸。",
    "X64n1260_012:0097b21": "興化道。我在南方行脚一遭。拄杖頭未甞撥著一箇",
    "X64n1260_012:0097b22": "會佛法底。逗到大覺堂前。卸下衲衣痛領一頓。却言",
    "X64n1260_012:0097b23": "我於此時親見臨濟先師在黃檗喫棒底意旨。諸禪",
    "X64n1260_012:0097b24": "德。全鋒敵勝未是作家。遺劍刻舟豈堪持論。雖然。若",
    "X64n1260_012:0097c01": "不藍田射石虎。幾乎悞殺李將軍。",
    "X64n1260_012:0097c02": "冬至小參。坐立儼然。賓主歷然。百千法門同歸方寸。",
    "X64n1260_012:0097c03": "河沙妙德總在心源。直得無邊剎境自他不隔於毫",
    "X64n1260_012:0097c04": "端。十世古今始終不離於當念。又說甚晷運推移日",
    "X64n1260_012:0097c05": "南長至。禪之與道拈放一邊。妙之與玄置之一處。山",
    "X64n1260_012:0097c06": "僧不作佛法商量。諸人不作世諦流布。明朝起來淨",
    "X64n1260_012:0097c07": "洗了面。大佛殿上禮拜燒香。依舊只是尋常事例。縣",
    "X64n1260_012:0097c08": "橋頭李八伯半醒半醉。不覺起來呵呵大笑。且道笑",
    "X64n1260_012:0097c09": "箇什麼。壁上安燈盞。堂前置酒臺。悶來打三碗。何處",
    "X64n1260_012:0097c10": "得愁來。復舉洞山冬夜掇退菓桌公案。師云。太阿橫",
    "X64n1260_012:0097c11": "案凜凜神威。寶鑑當臺澄澄光彩。只如掇退菓桌又",
    "X64n1260_012:0097c12": "作麼生。雲自帝鄉去。水歸江漢流。",
    "X64n1260_012:0097c13": "冬至小參。朕兆未分陰陽已具。乾坤既剖萬彚茲彰。",
    "X64n1260_012:0097c14": "水肅霜清風高木落。突出無位真人。一箇箇面前孤",
    "X64n1260_012:0097c15": "逈逈地。新羅國裏打皷。大唐國裏上堂。洗面摸著鼻。",
    "X64n1260_012:0097c16": "啜茶濕却觜。七十三。八十四。把拄雪峯趙州。放過德",
    "X64n1260_012:0097c17": "山臨濟。倒著襴衫舞柘枝。萬仞崖前恣遊戲。喝一喝。",
    "X64n1260_012:0097c18": "冬至小參。天地闔闢陰陽消長。衲僧門下有甚伎倆。",
    "X64n1260_012:0097c19": "放下拂子拈起拄杖。佛來魔來總與一棒。從教靈山",
    "X64n1260_012:0097c20": "會上退席五千。善法堂前草深一丈。且貴正眼流通",
    "X64n1260_012:0097c21": "作箇人天榜棒。所以五六年來雖則與諸人眉毛廝",
    "X64n1260_012:0097c22": "結。其實水米無交。明朝節屆。書雲不免合水和泥。打",
    "X64n1260_012:0097c23": "開東山家燕。先舉雲門胡餅。次烹趙州釅茶。然後掇",
    "X64n1260_012:0097c24": "出洞山菓桌。只如道。有一物上拄天下拄地。常在動",
    "X64n1260_012:0098a01": "用中。動用中收不得。且道是什麼物。良久云。麤餐易",
    "X64n1260_012:0098a02": "飽。細嚼難饑。復舉僧問風穴古曲無音韻如何和得",
    "X64n1260_012:0098a03": "齊。穴云木鷄啼子夜。芻狗吠天明。大慧和尚云。者黃",
    "X64n1260_012:0098a04": "面浙子恁麼答話。要做他臨濟兒孫也未得在。或有",
    "X64n1260_012:0098a05": "問徑山古曲無音韻如何和得齊。只向他道。木鷄啼",
    "X64n1260_012:0098a06": "子夜。芻狗吠天明。師云。前行不到。末後太過。要見條",
    "X64n1260_012:0098a07": "理始終。須是金聲玉振。聽取一頌。木鷄啼。芻狗吠。兩",
    "X64n1260_012:0098a08": "箇老凍儂。各長三尺啄。古曲無音和得齊。安用兒孫",
    "X64n1260_012:0098a09": "作臨濟。喝一喝。",
    "X64n1260_012:0098a10": "小參。六爻沈伏。一氣潛回。雖是死蛇。解弄也活。拈一",
    "X64n1260_012:0098a11": "機而機機普應。用一法而法法全彰。廓人天未證之",
    "X64n1260_012:0098a12": "門。揭佛祖不傳之妙。浮幢剎外把斷要津。賢聖劫中",
    "X64n1260_012:0098a13": "位居第一。有一句到你。不萌枝上綠覆層陰。無一句",
    "X64n1260_012:0098a14": "到你。無影樹頭花敷五葉。別別。細不容針大通車轍。",
    "X64n1260_012:0098a15": "缺齒胡僧笑點頭。衲僧眼裏添金屑。喝一喝。",
    "X64n1260_012:0098a16": "舟中值冬至小參。一道虗明總是自家田地。初爻既",
    "X64n1260_012:0098a17": "兆全彰劫外乾坤。無去來動靜之殊。無取舍是非之",
    "X64n1260_012:0098a18": "異。可以騎聲葢色。可以隨流入流。可以泛華亭半葉",
    "X64n1260_012:0098a19": "之舟。可以盡澤國煙波之勝。不舉任公之釣。非同濠",
    "X64n1260_012:0098a20": "上之遊。擊拂子云。劈口一橈已傷鹽醋。離鈎三寸休",
    "X64n1260_012:0098a21": "更回頭。拍膝云。永夜月明天在水。鴈聲飛過白蘋洲。",
    "X64n1260_012:0098a22": "無文燦禪師冬至小參。丁一卓二道一句。滴水氷生",
    "X64n1260_012:0098a23": "拋三放兩。示一機崖崩石裂。一切處解會不得。一切",
    "X64n1260_012:0098a24": "處擬議不得。所以寂子只解近前叉手。香巖只解叉",
    "X64n1260_012:0098b01": "手近前。要會晷運推移日南長至未在。拈拄杖云。拄",
    "X64n1260_012:0098b02": "杖子從來死獦狚地。今夜忍俊不禁踊躍出來。將乾",
    "X64n1260_012:0098b03": "坤大地一時吞却了也。若向者裏會得。菓從無影樹",
    "X64n1260_012:0098b04": "頭結。其或未然。豆向寒灰爆出來。復舉玉泉和尚示",
    "X64n1260_012:0098b05": "眾云。晷運推移。布裩赫赤。不是不洗。無來換替。師拈",
    "X64n1260_012:0098b06": "云。薦福當時若見。即向他道少賣弄。",
    "X64n1260_012:0098b07": "冬至小參。滴水氷生未可歇去。崖崩石裂正好進程。",
    "X64n1260_012:0098b08": "直饒會得一線長。要且未會長一線。直饒會得長一",
    "X64n1260_012:0098b09": "線。要且未會一線長。所以鄉談相似。州縣不同。開先",
    "X64n1260_012:0098b10": "則不然。擾擾匇匇晨鷄暮鐘。喚冬作夏喚夏作冬。一",
    "X64n1260_012:0098b11": "線短長誰管得。雪霜盡處是春風。復舉僧問古德冬",
    "X64n1260_012:0098b12": "至後日長多少。古德云長一線。又問一古德日長多",
    "X64n1260_012:0098b13": "少。古德云一線長。師拈云。一等共行山下路。眼中各",
    "X64n1260_012:0098b14": "自別風煙。",
    "X64n1260_012:0098b15": "月江印禪師冬至。若論此事。眨上眉毛早已蹉過。鐵",
    "X64n1260_012:0098b16": "馬驟氷稜。不涉唇吻道將一句來。石牛欄古路。戢玄",
    "X64n1260_012:0098b17": "機于未兆。藏冥用於至化。固是罕遇其人。會萬物歸",
    "X64n1260_012:0098b18": "自己。與天地而同根。又是阿誰分上事。諸方將謂仰",
    "X64n1260_012:0098b19": "山進前叉手。香嚴叉手進前。甚生極則。殊不知大似",
    "X64n1260_012:0098b20": "楊廣失驝駝。韓信臨朝底。雲峯有年無德。山寺荒涼。",
    "X64n1260_012:0098b21": "幸而四海禪流來此相伴。未免向八德池邊宏開瑤",
    "X64n1260_012:0098b22": "席。紫羅帳裏暗撒真珠。共慶書雲令節。還委悉麼。若",
    "X64n1260_012:0098b23": "教嫫母臨明鏡。也道不勞紅粉施。拈拄杖卓一下。",
    "X64n1260_012:0098b24": "石屋珙禪師冬節小參。洞山掇退菓桌。取舍未思。玉",
    "X64n1260_012:0098c01": "泉不洗布裩。固執難斷。福源等是箇般時節。就中却",
    "X64n1260_012:0098c02": "也不同。梅放孤標依舊暗香浮動。線添寒影又逢佳",
    "X64n1260_012:0098c03": "景迎春。燈籠裹帽。水底吹笙。露柱著衫。雲中作舞。是",
    "X64n1260_012:0098c04": "汝諸人還委悉麼。一百五日是清明。清明更在寒食",
    "X64n1260_012:0098c05": "後。",
    "X64n1260_012:0098c07": "列祖提綱錄卷第十二"
}