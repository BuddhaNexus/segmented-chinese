{
    "T45n1869_001:0519a03": "鍥華嚴五十要問答序",
    "T45n1869_001:0519a05": "五十要問答二冊者。華嚴第二祖雲華尊者。",
    "T45n1869_001:0519a06": "撮略雜華之要義。往復徵責以解其肎綮者",
    "T45n1869_001:0519a07": "五十餘條。實可稱義學之龜鑑者也。抑儼公",
    "T45n1869_001:0519a08": "者受稱性之說於帝心大師。其製述頗多。所",
    "T45n1869_001:0519a09": "謂搜玄孔目十玄及此章等竝皆末學據此作",
    "T45n1869_001:0519a10": "蹊徑者不為少。雖然本邦之俗祕書不輒許",
    "T45n1869_001:0519a11": "印刻。好古之徒為之搔首。予嚮過名剎討尋",
    "T45n1869_001:0519a12": "而得此章。雖思弘通其本大半脫誤不足為",
    "T45n1869_001:0519a13": "徵。棄置篋底者久矣。今年幸得善本。對讀挍",
    "T45n1869_001:0519a14": "讎補其脫簡正其偽誤。傍附倭訓乃諭之剞",
    "T45n1869_001:0519a15": "劂。庶幾遐方終古大教遍播。使學者見鎔融",
    "T45n1869_001:0519a16": "於毛海證法界於當下耳。",
    "T45n1869_001:0519a17": "元祿八年乙亥五月穀旦",
    "T45n1869_001:0519a18": "東奧仙臺龍寶住持比丘長與實養題於洛之",
    "T45n1869_001:0519a19": "智積輪下",
    "T45n1869_001:0519a22": "華嚴五十要問答初卷",
    "T45n1869_001:0519a24": "大唐終南太一山至相寺沙門智儼集",
    "T45n1869_001:0519a25": "今建五十要問答以顯一乘文義節。",
    "T45n1869_001:0519a26": "一十佛及名義。離世間品中釋",
    "T45n1869_001:0519a27": "問。云何見佛及佛名數。一乘三乘小乘等教",
    "T45n1869_001:0519a28": "中不同義。答。依小乘教見色身佛三十二相",
    "T45n1869_001:0519a29": "等。則是實見。眼根與境同時相應見實色相。",
    "T45n1869_001:0519b01": "名為見佛。若依三乘見佛實色身等三十二",
    "T45n1869_001:0519b02": "相不名見佛。由與分別遍計合故。假使見可",
    "T45n1869_001:0519b03": "似之相。即是謂似亦非見佛。若知無性無來",
    "T45n1869_001:0519b04": "去相即色是空。非色滅空。等不如所謂是名",
    "T45n1869_001:0519b05": "見佛。由與佛體相應故。依一乘教見聞已去",
    "T45n1869_001:0519b06": "乃至會知無生相及應十數見。其十佛一無",
    "T45n1869_001:0519b07": "著佛。安住世間成正覺故。二願佛。出生故。",
    "T45n1869_001:0519b08": "三業報佛。信故。四持佛。隨順故。五涅槃佛。",
    "T45n1869_001:0519b09": "永度故。六法界佛。無處不至故。七心佛。安住",
    "T45n1869_001:0519b10": "故。八三昧佛。無量無著故。九性佛。決定故。",
    "T45n1869_001:0519b11": "十如意佛。普覆故名為見佛。由如是見順正",
    "T45n1869_001:0519b12": "理故則能覩無上如來。何以故。是成菩提",
    "T45n1869_001:0519b13": "分法及解脫分法。麁細差別對機生信初始",
    "T45n1869_001:0519b14": "不同故。二一乘等佛名數差別多少云何者。",
    "T45n1869_001:0519b15": "一乘教佛名數有十。如華嚴經說。一無著佛。",
    "T45n1869_001:0519b16": "二願佛。三業報佛。四持佛。五涅槃佛。六法",
    "T45n1869_001:0519b17": "界佛。七心佛。八三昧佛。九性佛。十如意佛。",
    "T45n1869_001:0519b18": "三乘佛有三。一法身佛。二報身佛。三化身佛。",
    "T45n1869_001:0519b19": "小乘佛有二。一生身佛。二化身佛。法身佛亦",
    "T45n1869_001:0519b20": "名自性身。即本有則本有真如也。二報身",
    "T45n1869_001:0519b21": "佛。亦名應身。三化身佛。亦名應身。則修生行",
    "T45n1869_001:0519b22": "德成也。若依小乘二佛生身佛化身佛竝修",
    "T45n1869_001:0519b23": "生。慈悲愛行成也。若歎佛德若一若少。若",
    "T45n1869_001:0519b24": "多時者是三乘。若多歎少時。乃至多時多歎",
    "T45n1869_001:0519b25": "是一乘也。",
    "T45n1869_001:0519b26": "二受職義。十住品後釋",
    "T45n1869_001:0519b27": "問。諸教成佛受職云何。答。若小乘受職但人",
    "T45n1869_001:0519b28": "義中教成無別事義。若三乘受職依理天處",
    "T45n1869_001:0519b29": "成。亦不論理事教義位別。依一乘受職即具",
    "T45n1869_001:0519c01": "教義理事位等。廣如華嚴經說。",
    "T45n1869_001:0519c02": "三眾生作佛義。十稠林後釋",
    "T45n1869_001:0519c03": "問。依諸教中有情眾生作佛云何。答。小乘",
    "T45n1869_001:0519c04": "教於一時中但菩薩一人慈悲愛行。依三十",
    "T45n1869_001:0519c05": "三心次第作佛。餘見行者竝不作佛。但得二",
    "T45n1869_001:0519c06": "種涅槃住無餘也。若依三乘始教則半成佛",
    "T45n1869_001:0519c07": "半不成佛。若直進及回心二人修行滿十千",
    "T45n1869_001:0519c08": "劫。住堪任地者竝皆成佛。若未至此位則與",
    "T45n1869_001:0519c09": "一闡底迦位同。如此人等竝皆不成佛。此據",
    "T45n1869_001:0519c10": "位語。若依此判四句分別準亦可知。此如瑜",
    "T45n1869_001:0519c11": "伽菩薩地說。若依三乘終教則一切有情眾",
    "T45n1869_001:0519c12": "生皆悉成佛。由他聖智顯本有佛性及行性。",
    "T45n1869_001:0519c13": "故除其草木等。如涅槃經說。依一乘義一切",
    "T45n1869_001:0519c14": "眾生通依及正竝皆成佛。如華嚴經說。以此",
    "T45n1869_001:0519c15": "義準上四句義。即是一乘共教非別教也。",
    "T45n1869_001:0519c16": "四成佛前後義。四十無礙辨後釋",
    "T45n1869_001:0519c17": "問。諸教有情。一切眾生成佛前後自他云何。",
    "T45n1869_001:0519c18": "答。依小乘教但一人成佛。若餘入成佛前後",
    "T45n1869_001:0519c19": "不同時。若教化有情後時作佛。由無十方佛",
    "T45n1869_001:0519c20": "故。依三乘教有十方佛。故得同時他處成佛。",
    "T45n1869_001:0519c21": "若他有情亦得能化所化同時成佛。為進退",
    "T45n1869_001:0519c22": "不定故。若依一乘教於念念中成佛皆盡所",
    "T45n1869_001:0519c23": "化有情。在諸位中十住以去乃至菩提皆盡",
    "T45n1869_001:0519c24": "眾生界。成位遍滿無有前後。為同一緣起大",
    "T45n1869_001:0519c25": "樹故也。",
    "T45n1869_001:0519c26": "五一念成佛義。亦四十無礙辨後釋",
    "T45n1869_001:0519c27": "問。一念成佛與多劫成佛差別云何。答。依小",
    "T45n1869_001:0519c28": "乘教世界成壞大劫滿三阿僧祇定得成佛。",
    "T45n1869_001:0519c29": "無一念成佛者。依三乘教或一念成佛。此有",
    "T45n1869_001:0520a01": "二義。一由覺理位滿足時唯一念故。二會緣",
    "T45n1869_001:0520a02": "從實時法性無多少長短。一成即一切成。一",
    "T45n1869_001:0520a03": "切成即一成故。若據一三千界定三僧祇成",
    "T45n1869_001:0520a04": "佛。此依華嚴一百二十數說僧祇義。若通餘",
    "T45n1869_001:0520a05": "世界亦不定三僧祇。如勝天王經說。依一乘",
    "T45n1869_001:0520a06": "義成佛時節竝皆不定。為十方世界時節不",
    "T45n1869_001:0520a07": "同因陀羅世界等。竝據當分報位說有為諸",
    "T45n1869_001:0520a08": "劫相作及相入等。故無定時。仍不違時法",
    "T45n1869_001:0520a09": "也。",
    "T45n1869_001:0520a10": "六他方佛成化義。第二品初雲集品中",
    "T45n1869_001:0520a11": "釋",
    "T45n1869_001:0520a12": "問。依諸教相他方諸佛應化云何。答。依小乘",
    "T45n1869_001:0520a13": "教無他方佛。假使有者即是此方佛往彼變",
    "T45n1869_001:0520a14": "化。依三乘教十方淨土所有諸佛竝是實報",
    "T45n1869_001:0520a15": "無有變化。若權起不定始終。令有情機知變",
    "T45n1869_001:0520a16": "化者即屬化攝。若色究竟處及菩提樹下二",
    "T45n1869_001:0520a17": "佛相對有其兩義。一以化顯報。即菩提樹下",
    "T45n1869_001:0520a18": "顯蓮華藏世界海中佛。是報故也。二以報顯",
    "T45n1869_001:0520a19": "化。舉色究竟處成高大身。顯菩提樹下是化",
    "T45n1869_001:0520a20": "義也。若依一乘但有十佛。依行分說不分修",
    "T45n1869_001:0520a21": "生及本有義。若體解大道體即一切種體。相",
    "T45n1869_001:0520a22": "即一切種相。用即一切種用也。諸方現佛若",
    "T45n1869_001:0520a23": "名若義。皆依釋迦海印定現無別佛也。",
    "T45n1869_001:0520a24": "七佛母眷屬義。後摩耶中釋",
    "T45n1869_001:0520a25": "問。佛母摩耶諸眷屬等義相云何。答。依小乘",
    "T45n1869_001:0520a26": "教佛母摩耶此贍部州是實佛母。餘世界中",
    "T45n1869_001:0520a27": "則無實也。為佛是化故。依三乘始教於一三",
    "T45n1869_001:0520a28": "千所有佛等竝是化佛摩耶眷屬等。亦即非",
    "T45n1869_001:0520a29": "實。諸三千界處亦有別佛。化義同前。淨土之",
    "T45n1869_001:0520b01": "中佛母等諸眷屬者亦唯是化。仍是法門化",
    "T45n1869_001:0520b02": "非八相化也。若三乘終教如三千等同類世",
    "T45n1869_001:0520b03": "界現成佛者竝是化佛。何以知之。大智度論",
    "T45n1869_001:0520b04": "成佛世界廣引如疏。得知竝是一佛化境多",
    "T45n1869_001:0520b05": "處現身。故是化也。摩醯首羅天身亦是化作。",
    "T45n1869_001:0520b06": "由權顯閻浮菩提樹下是化。故蓮華藏世界",
    "T45n1869_001:0520b07": "所有佛者是實報也。通體相用十方淨土所",
    "T45n1869_001:0520b08": "現佛者是報佛也。所有親屬是法門也。為現",
    "T45n1869_001:0520b09": "引此娑婆小根異習眾生故。如大無量壽經",
    "T45n1869_001:0520b10": "說。若依一乘所有諸佛在釋迦佛所化教網",
    "T45n1869_001:0520b11": "名義顯現者竝是釋迦佛海印定力。以此義",
    "T45n1869_001:0520b12": "準諸眷屬等皆悉同然。體相用義及變化改",
    "T45n1869_001:0520b13": "性等準此可知也。",
    "T45n1869_001:0520b14": "八佛情根義。第二品初請中釋",
    "T45n1869_001:0520b15": "問。佛諸情根相入相作差別云何。答。依小乘",
    "T45n1869_001:0520b16": "教佛菩薩等諸根相作但變化成非改性也。依",
    "T45n1869_001:0520b17": "三乘教變化及改性竝得自在。三乘者有二",
    "T45n1869_001:0520b18": "義。一據本性。即大乘菩薩緣覺聲聞。若依現",
    "T45n1869_001:0520b19": "學總名大乘菩薩人也。今攝本性從大乘簡",
    "T45n1869_001:0520b20": "耳。即變化改性二義皆成也。依一乘教變化",
    "T45n1869_001:0520b21": "改性竝依緣起本法顯現。亦無別性可變可",
    "T45n1869_001:0520b22": "改。若現為者同前化攝也。仍一乘之體有彼",
    "T45n1869_001:0520b23": "凡有身。復有其聖德。直進大乘有彼聖德無",
    "T45n1869_001:0520b24": "凡有身。漸悟及小乘有彼凡身。有聖德。而凡",
    "T45n1869_001:0520b25": "身非聖法也。",
    "T45n1869_001:0520b26": "九佛菩薩因果通局義。盧舍那品後釋",
    "T45n1869_001:0520b27": "問。佛及菩薩因果二位云何差別。答。依小乘",
    "T45n1869_001:0520b28": "教一人依一界。依一心次第成佛。因果相稱",
    "T45n1869_001:0520b29": "現量可知。但斷惑因果盡不盡別。若依三乘",
    "T45n1869_001:0520c01": "多身多心多處現成非一行業。佛亦如此。一",
    "T45n1869_001:0520c02": "切處成。唯蓮華藏世界海佛及三世間智正",
    "T45n1869_001:0520c03": "覺之一分。義相可知。但分齊邊量從此三千",
    "T45n1869_001:0520c04": "世界有情準十方處以為邊量。不論因陀羅",
    "T45n1869_001:0520c05": "及微細世界所有境界。若依一乘所有成佛",
    "T45n1869_001:0520c06": "因果分齊邊量。則通因陀羅祕密微細一切",
    "T45n1869_001:0520c07": "境界分齊盡三世間分齊邊量。如華嚴經普",
    "T45n1869_001:0520c08": "賢門準也。所有修行斷惑等因果二位皆盡",
    "T45n1869_001:0520c09": "不盡也。",
    "T45n1869_001:0520c10": "十諸教修道總別義。第十地初離垢三",
    "T45n1869_001:0520c11": "昧說",
    "T45n1869_001:0520c12": "問。諸教修道所有總別業時節分齊云何。答。",
    "T45n1869_001:0520c13": "依小乘教諸菩提分總報業從發心初始次第",
    "T45n1869_001:0520c14": "修行。臨欲成佛十地終心百劫別修相好業。",
    "T45n1869_001:0520c15": "是實非化。若依三乘始教是化非實。若依終",
    "T45n1869_001:0520c16": "教及直進菩薩竝從發心以來一切竝修。十",
    "T45n1869_001:0520c17": "地終後無別百劫修相好業。依一乘教分與",
    "T45n1869_001:0520c18": "終教相同。既十信已來即成佛即成菩薩。行",
    "T45n1869_001:0520c19": "亦無別時修別相好業。何以故。現十地後",
    "T45n1869_001:0520c20": "修相好業者為迴聲聞。由聲聞人偏修智分",
    "T45n1869_001:0520c21": "不修福分。今現別修顯彼信心無慢敬愛故",
    "T45n1869_001:0520c22": "也。",
    "T45n1869_001:0520c23": "十一成佛不成佛義。稠林後釋",
    "T45n1869_001:0520c24": "問。菩薩修道成佛不成佛差別云何。答。依小",
    "T45n1869_001:0520c25": "乘教但修菩提分業。除有退者皆悉成佛無",
    "T45n1869_001:0520c26": "不成佛。依三乘教實行修道皆悉成佛。若對",
    "T45n1869_001:0520c27": "異機現不成佛。若約正理無成不成。依一乘",
    "T45n1869_001:0520c28": "教皆對前機。若須成佛則數數成。皆新斷",
    "T45n1869_001:0520c29": "結成佛亦不住。學地成佛若對不成機則常",
    "T45n1869_001:0521a01": "不成由。如大海於諸位中無有溢滿。即楞伽",
    "T45n1869_001:0521a02": "經菩薩一闡提是。若對異病機則無成不成。",
    "T45n1869_001:0521a03": "若對普賢則亦成亦不成也。",
    "T45n1869_001:0521a04": "十二佛相貌義。第三知識中釋",
    "T45n1869_001:0521a05": "問。諸教立佛相貌云何。答。依小乘教以人相",
    "T45n1869_001:0521a06": "為佛。一切智等即屬於法。依三乘教亦德亦",
    "T45n1869_001:0521a07": "相。是佛相貌。依一乘教是德是相。是非德是",
    "T45n1869_001:0521a08": "非相。由緣起理具足逆順作不作義故。",
    "T45n1869_001:0521a09": "十三大師小師義。二地攝生戒釋",
    "T45n1869_001:0521a10": "問。大師及小師差別云何。答。依小乘教和上",
    "T45n1869_001:0521a11": "為大師。闍梨為小師。佛非大師非小師。依三",
    "T45n1869_001:0521a12": "乘教佛為大師。餘者竝為小師。何以故。若小",
    "T45n1869_001:0521a13": "乘人別位制入無餘涅槃果故。權於下位立",
    "T45n1869_001:0521a14": "大小師。一乘大小師。依理為正耳。非由相事",
    "T45n1869_001:0521a15": "也。",
    "T45n1869_001:0521a16": "十四信滿成佛義。賢首品釋",
    "T45n1869_001:0521a17": "問。十信作佛與十地終心作佛差別云何。答。",
    "T45n1869_001:0521a18": "若但言十信作佛不論十地終心作佛則是三",
    "T45n1869_001:0521a19": "乘教。何以故。由法義道理不具故。若具五位",
    "T45n1869_001:0521a20": "及九位作佛即是一乘圓教攝也。何以故。由",
    "T45n1869_001:0521a21": "具教義等具足說故。小乘佛三乘佛竝是阿",
    "T45n1869_001:0521a22": "含佛。一乘佛是義佛也。",
    "T45n1869_001:0521a23": "十五劫減佛興義。十地後地利益後釋",
    "T45n1869_001:0521a24": "問。劫減佛興世分齊云何。答。依小乘教百年",
    "T45n1869_001:0521a25": "為劫減。依三乘教有二種減。一時減非善減。",
    "T45n1869_001:0521a26": "二時減亦善減。八萬劫以下大位為時減。百",
    "T45n1869_001:0521a27": "年以下大位為善減。五濁等諸惡增故。",
    "T45n1869_001:0521a28": "十六菩提樹為始義。十住會初釋",
    "T45n1869_001:0521a29": "問。華嚴經教因何據菩提樹及佛為始餘說",
    "T45n1869_001:0521b01": "法處及菩薩有情竝說為末。答。若據迷論舉",
    "T45n1869_001:0521b02": "心動念竝是遍計即空無法。今由佛智善覺",
    "T45n1869_001:0521b03": "本性。息相還原設教。綱維皆是佛智故。據佛",
    "T45n1869_001:0521b04": "為始離佛以外無有一法也。",
    "T45n1869_001:0521b05": "十七佛身常無常義。性起品菩提中釋",
    "T45n1869_001:0521b06": "問。佛身常耶無常耶。答。依小乘佛無常。依三",
    "T45n1869_001:0521b07": "乘佛亦常亦無常。法身佛究竟故常。離不離",
    "T45n1869_001:0521b08": "故無常也。應身一證究竟故常。隨對下位聲",
    "T45n1869_001:0521b09": "聞凡夫得見增減。故是無常。化身如火有處",
    "T45n1869_001:0521b10": "燃有處滅。故是無常。化德相續故說常也。盡",
    "T45n1869_001:0521b11": "未來際故一乘十佛是常。是無常。非常非無",
    "T45n1869_001:0521b12": "常。用不說為說故佛是常。與阿含相應故是",
    "T45n1869_001:0521b13": "無常。隨緣起際故非常非無常也。",
    "T45n1869_001:0521b14": "十八佛轉依義。地品同相不同相釋",
    "T45n1869_001:0521b15": "問。諸教佛轉依差別云何。答。依小乘教轉滅",
    "T45n1869_001:0521b16": "轉成轉位轉顯。現惑得滅故轉滅。行德滿故",
    "T45n1869_001:0521b17": "轉成。轉凡夫性得聖人性故轉位。聖人法流",
    "T45n1869_001:0521b18": "現在世故轉顯也。依三乘教轉滅轉成轉位",
    "T45n1869_001:0521b19": "轉顯。或得現在上心及種滅及性滅故轉滅。",
    "T45n1869_001:0521b20": "諸德圓滿及性滿故轉成。轉凡夫依得聖人",
    "T45n1869_001:0521b21": "依。及不轉不得成轉位。法身離惑及無離相",
    "T45n1869_001:0521b22": "名轉顯也。依一乘教本有及本有修生。修生",
    "T45n1869_001:0521b23": "及修生本有四位常然。廣如疏說。滅惡不滅",
    "T45n1869_001:0521b24": "究竟常然故。轉依義通其九世及十世。非如",
    "T45n1869_001:0521b25": "前小乘及三乘教一世及三世也。",
    "T45n1869_001:0521b26": "十九轉四識成四智義。亦地品不同相",
    "T45n1869_001:0521b27": "處釋",
    "T45n1869_001:0521b28": "問。轉滅四識成四智。其義云何。答。依小乘教",
    "T45n1869_001:0521c01": "但有五識及意識。無彼賴耶及末那。亦無四",
    "T45n1869_001:0521c02": "智可成。若依三乘教則有四識轉滅成四智。",
    "T45n1869_001:0521c03": "而此四智約三乘終教及直進菩薩教四智竝",
    "T45n1869_001:0521c04": "從意識成何以故。為一切果報及末那識得",
    "T45n1869_001:0521c05": "起現行竝從意識位遠緣成故。若異熟賴耶",
    "T45n1869_001:0521c06": "親從種發。種子同類即從上心意識而生。況",
    "T45n1869_001:0521c07": "復發智。從本識種類等次第發者。此義不可。",
    "T45n1869_001:0521c08": "但佛菩薩將四智名寄顯四識。顯其本識及",
    "T45n1869_001:0521c09": "末那識是有。決定非親四識自類生智。何以",
    "T45n1869_001:0521c10": "故。末那本識及五識等不成總報思業及聞",
    "T45n1869_001:0521c11": "思簡擇不得有故。若有發思業則須別者受",
    "T45n1869_001:0521c12": "生有此過也。教亦無文。若法性賴耶如來藏",
    "T45n1869_001:0521c13": "識全即不合自起發思故。佛地經及無性攝",
    "T45n1869_001:0521c14": "論等二教不同。由為有別義。佛地經云。當知",
    "T45n1869_001:0521c15": "有五種法攝大覺地。何等為五。所謂清淨法",
    "T45n1869_001:0521c16": "界大圓鏡智平等性智妙觀察智成所作智。",
    "T45n1869_001:0521c17": "下次第釋。乃至成所作智通成三業作用。無",
    "T45n1869_001:0521c18": "有別文屬當。賴耶末那意識五識別成轉依",
    "T45n1869_001:0521c19": "得四種智。又如無性攝論。由轉阿賴耶識等",
    "T45n1869_001:0521c20": "八事識蘊得大圓鏡智等四種妙智。如數次",
    "T45n1869_001:0521c21": "第。或隨所應當知。此中轉阿賴耶識故得大",
    "T45n1869_001:0521c22": "圓鏡智。雖所識境不現在前而能不忘。不限",
    "T45n1869_001:0521c23": "時處。於一切境常不愚迷。無分別行。能起受",
    "T45n1869_001:0521c24": "用佛智影像。轉染污末那故得平等性智。初",
    "T45n1869_001:0521c25": "現觀時先已證得。於修道位轉復清淨。由此",
    "T45n1869_001:0521c26": "安住無住涅槃。大慈大悲恒與相應。能隨所",
    "T45n1869_001:0521c27": "樂現佛影像。轉五觀識故得妙觀察智。具足",
    "T45n1869_001:0521c28": "一切陀羅尼門。三摩地門。由如寶藏於大會",
    "T45n1869_001:0521c29": "中能現一切自在作用。能斷諸疑。能雨法雨。",
    "T45n1869_001:0522a01": "轉意識故得成所作智。普於十方一切世界",
    "T45n1869_001:0522a02": "能現變化。從都史多天宮而沒。乃至涅槃。能",
    "T45n1869_001:0522a03": "現住持一切有情利樂事。故上文既云隨所",
    "T45n1869_001:0522a04": "相應。故知別配轉四識依成四種智此義不",
    "T45n1869_001:0522a05": "定。但為文意隨義顯法取其一義。不得定然。",
    "T45n1869_001:0522a06": "如寄惑顯位準即可知。當知教意方便顯法",
    "T45n1869_001:0522a07": "故作此說。若約三乘初教此亦可爾。如成唯",
    "T45n1869_001:0522a08": "識論。外疑云。若末那識自類不發智者聖人",
    "T45n1869_001:0522a09": "位中即有所少。為答此疑有其四句。或有法",
    "T45n1869_001:0522a10": "凡聖共有。或有法凡有聖無。或有法聖有凡",
    "T45n1869_001:0522a11": "無。或有法凡聖俱無。凡聖俱有者。謂如來藏",
    "T45n1869_001:0522a12": "五義。凡聖俱無者。謂遍計性。凡無聖有者。謂",
    "T45n1869_001:0522a13": "常身。聖無凡有者。謂無常身。既有此句。末那",
    "T45n1869_001:0522a14": "凡有聖無有何過也。此之一義唯三乘教說。",
    "T45n1869_001:0522a15": "一乘不共教無。若約三乘始教門中對小乘",
    "T45n1869_001:0522a16": "人容有此義。何以故。為對小乘不說如來藏",
    "T45n1869_001:0522a17": "不染而染染而不染成賴耶故。",
    "T45n1869_001:0522a18": "二十教相義。第十地釋名分釋",
    "T45n1869_001:0522a19": "問。一乘教相建立云何。答。此義相難。令舉",
    "T45n1869_001:0522a20": "喻顯。如一樓觀內外嚴飾盡其功思唯有一",
    "T45n1869_001:0522a21": "門。有智慧者能扣開門。示無智者一乘教義",
    "T45n1869_001:0522a22": "亦復如是。性起樹藏內莊一乘。外嚴三乘及",
    "T45n1869_001:0522a23": "小乘等。有一覺門向菩提樹下。唯有因果二",
    "T45n1869_001:0522a24": "位佛及普賢二人開見。為諸有情可化眾生",
    "T45n1869_001:0522a25": "張大教網。絙生死海漉天人龍置涅槃岸。諸",
    "T45n1869_001:0522a26": "教相中示彼小乘及三乘教。令物生信起行",
    "T45n1869_001:0522a27": "分證。示一乘教令其見聞後得入證。故彼教",
    "T45n1869_001:0522a28": "相似成內外及教義不同。即如法華經界外",
    "T45n1869_001:0522a29": "大牛車及地論第八地已上文即是其事。",
    "T45n1869_001:0522b01": "二十一一乘分齊義。四十無礙辯才後",
    "T45n1869_001:0522b02": "釋",
    "T45n1869_001:0522b03": "問。一乘教義分齊云何答。一乘教有二種。一",
    "T45n1869_001:0522b04": "共教。二不共教。圓教一乘所明諸義文文句",
    "T45n1869_001:0522b05": "句皆具一切。此是不共教。廣如華嚴經說。二",
    "T45n1869_001:0522b06": "共教者即小乘三乘教。名字雖同意皆別異。",
    "T45n1869_001:0522b07": "如諸大乘經中廣說。可知仍諸共教上下相",
    "T45n1869_001:0522b08": "望有共不共。如小乘教三世有等三乘即無。",
    "T45n1869_001:0522b09": "三乘教有小乘即無。或二乘共有如道品等",
    "T45n1869_001:0522b10": "名數共同。或二乘俱無則一乘教是也。可類",
    "T45n1869_001:0522b11": "準知。",
    "T45n1869_001:0522b12": "二十二立一乘位義。亦四十無礙後釋",
    "T45n1869_001:0522b13": "問。諸教立位差別云何。答。略依一乘普賢因",
    "T45n1869_001:0522b14": "果制位不同。有十七門。世間六道即為六門。",
    "T45n1869_001:0522b15": "聲聞緣覺復為二門。小乘中佛及初迴心小",
    "T45n1869_001:0522b16": "乘人佛復為二門。此二佛同依三十三心依",
    "T45n1869_001:0522b17": "四禪等發智得成佛故。十信以去至十地五",
    "T45n1869_001:0522b18": "位位位作佛。即為五門。一為迴心聲聞制乾",
    "T45n1869_001:0522b19": "慧等十地復為一門。為直進菩薩從初十信",
    "T45n1869_001:0522b20": "修滿十地後得作佛。成初一念正覺復為一",
    "T45n1869_001:0522b21": "門。廣說如疏本。三乘小乘準以可知。",
    "T45n1869_001:0522b22": "二十三六道成淨方便義。亦四十無礙",
    "T45n1869_001:0522b23": "辯後釋",
    "T45n1869_001:0522b24": "問。六道因果本非聖位。因何攝在普賢門中。",
    "T45n1869_001:0522b25": "答。六道因果是背聖法。普賢方便迴成返道",
    "T45n1869_001:0522b26": "行及逆行門。令諸有情方便依厭得解脫故。",
    "T45n1869_001:0522b27": "二十四立藏不同義。十藏品中釋也",
    "T45n1869_001:0522b28": "問。修多羅等三藏教網同異云何。答。其三藏",
    "T45n1869_001:0522b29": "教分為兩義。一所詮三故教即為三。修多羅",
    "T45n1869_001:0522c01": "詮定乃至毘那耶詮戒。三乘小乘同此名數",
    "T45n1869_001:0522c02": "而義深淺分齊不同。二所為二故分教為二。",
    "T45n1869_001:0522c03": "謂大乘小乘。分為二藏緣覺從其獨覺為無",
    "T45n1869_001:0522c04": "教故不與藏名。若一乘內即有十藏。如第四",
    "T45n1869_001:0522c05": "會說。",
    "T45n1869_001:0522c06": "二十五心意識義。十稠林初釋",
    "T45n1869_001:0522c07": "問。於諸教內建立心意識差別云何。答。若依",
    "T45n1869_001:0522c08": "小乘但有六識。義分心意識。餘如小論釋。依",
    "T45n1869_001:0522c09": "三乘教初教文中立有異熟賴耶受熏成種所",
    "T45n1869_001:0522c10": "以知之。故無性攝論云。今立異熟賴耶此亦",
    "T45n1869_001:0522c11": "無傷。既知無傷。故知權立。為迴心聲聞未達",
    "T45n1869_001:0522c12": "法空。權舉異熟相漸引小乘變易生死漸向",
    "T45n1869_001:0522c13": "細滅。實則不然。若據實理一切緣起不離法",
    "T45n1869_001:0522c14": "界。所成理事是法界能。由如金器離金無器",
    "T45n1869_001:0522c15": "是金之能。言熏果報者據位而說。此可思簡。",
    "T45n1869_001:0522c16": "故起信云。真如熏無明。無明熏真如。此意向",
    "T45n1869_001:0522c17": "實也。義若如此何故。瑜伽論異熟受熏為愚",
    "T45n1869_001:0522c18": "者說。於內於外無有熏習。即不見藏住。能",
    "T45n1869_001:0522c19": "如是知者是名菩薩摩訶薩。起信既熏真如。",
    "T45n1869_001:0522c20": "因何辨成熏習。今會此意瑜伽為對聲聞先",
    "T45n1869_001:0522c21": "識異熟後知無生順觀行故。今起信論為直",
    "T45n1869_001:0522c22": "進菩薩識緣起相即會無生故作別說。仍依",
    "T45n1869_001:0522c23": "楞伽經染淨等法有開有合染開則成七識。",
    "T45n1869_001:0522c24": "合則是梨耶。如來淨藏識亦有二義。合則成",
    "T45n1869_001:0522c25": "八識。開則成九識故。有八九種種種。對治道",
    "T45n1869_001:0522c26": "起有滅。有不滅準此而知。又成唯識論識所",
    "T45n1869_001:0522c27": "變相雖無量種而能變識類別唯三。一謂異",
    "T45n1869_001:0522c28": "熟。即第八識。多異熟性故。二謂思量。即第七",
    "T45n1869_001:0522c29": "識。恒審思量故。三謂了別境。即前六識。了境",
    "T45n1869_001:0523a01": "相麁故。及言六合為一種。此三皆名能變識",
    "T45n1869_001:0523a02": "者。能變有二種。一因能變。謂第八識中等流",
    "T45n1869_001:0523a03": "異熟二因。習氣等流習氣。由七識中善惡無",
    "T45n1869_001:0523a04": "記熏令生長異熟習氣。由六識中有漏善惡",
    "T45n1869_001:0523a05": "熏令生長二果能變。謂前二種習氣力故有",
    "T45n1869_001:0523a06": "八識生現種種相。等流習氣為因緣故。八識",
    "T45n1869_001:0523a07": "體相差別而生名等流果。果似因故。異熟習",
    "T45n1869_001:0523a08": "氣為增上緣。感第八識。酬引業力恒相續故",
    "T45n1869_001:0523a09": "立異熟名。感前六識酬滿業者從異熟起名",
    "T45n1869_001:0523a10": "異熟生不名異熟。有間斷故即前異熟及異",
    "T45n1869_001:0523a11": "熟生名異熟果。果異因故。此中且說我愛執",
    "T45n1869_001:0523a12": "藏持雜染種能變果識名為異熟。非謂一切。",
    "T45n1869_001:0523a13": "其末那識依三乘教有其識起四惑不起法",
    "T45n1869_001:0523a14": "執。愚法聲聞不斷但暫伏上心。由觀智淺故。",
    "T45n1869_001:0523a15": "退菩提心聲聞及迴心聲聞等竝斷末那。為",
    "T45n1869_001:0523a16": "觀智勝故。假使瑜伽後分噵賴耶識起必二",
    "T45n1869_001:0523a17": "識相應者。此據初起時不據後相續。由約位",
    "T45n1869_001:0523a18": "說直進菩薩義當不起為正義。迴心者起為",
    "T45n1869_001:0523a19": "正義故。又初回心菩薩為留惑故相隨至金",
    "T45n1869_001:0523a20": "剛定斷。直進者習氣至金剛前。言至者據二",
    "T45n1869_001:0523a21": "阿含說。初對小乘故。餘義準可知。意識及五",
    "T45n1869_001:0523a22": "識或同或異。如經論說。心數等義如下別明。",
    "T45n1869_001:0523a23": "此文在三乘。義通一乘。用由同法界故。又一",
    "T45n1869_001:0523a24": "教唯一心顯性起具德故。如性起品說。又說",
    "T45n1869_001:0523a25": "十心欲顯無量故。如第九地說。此據一乘別",
    "T45n1869_001:0523a26": "教言。",
    "T45n1869_001:0523a27": "二十六諸經部類差別義。序分品集眾",
    "T45n1869_001:0523a28": "文釋",
    "T45n1869_001:0523a29": "問。諸經部類差別云何。答。如四阿含經局小",
    "T45n1869_001:0523b01": "乘教。正法念經舉正解行別邪解行通三乘",
    "T45n1869_001:0523b02": "教。涅槃經等及大品經三乘終教。為根熟聲",
    "T45n1869_001:0523b03": "聞說故。金剛般若是三乘始教。初會愚法聲",
    "T45n1869_001:0523b04": "聞故義意在文。維摩思益仁王勝天王迦葉",
    "T45n1869_001:0523b05": "佛藏等為直進菩薩說。仍直進有二種。一大",
    "T45n1869_001:0523b06": "乘中直進。二小乘中直進菩薩。此二處直進",
    "T45n1869_001:0523b07": "教亦有同異。準攝可知。華嚴一部是一乘不",
    "T45n1869_001:0523b08": "共教。餘經是共教。一乘三乘小乘共依故。又",
    "T45n1869_001:0523b09": "華嚴是主。餘經是眷屬。以此準之諸部教相",
    "T45n1869_001:0523b10": "義亦可解。如法華經宗義是一乘經也。三乘",
    "T45n1869_001:0523b11": "在三界內成其行故。一乘三界外。與三界為",
    "T45n1869_001:0523b12": "見聞故。餘義準可知。",
    "T45n1869_001:0523b13": "二十七道品義。第四地中釋",
    "T45n1869_001:0523b14": "問。諸教道品有差別云何。答。小乘道品名數",
    "T45n1869_001:0523b15": "略有三十七種。三乘道品名數亦同。但義有",
    "T45n1869_001:0523b16": "異。廣在經論。一乘道品華嚴經中離世間品",
    "T45n1869_001:0523b17": "二千句義。即是名字及以體性。又問。一乘道",
    "T45n1869_001:0523b18": "品既名數別體。亦須別因。何有義與三乘同。",
    "T45n1869_001:0523b19": "答。據義分量深淺寬狹竝皆不同。今舉義門",
    "T45n1869_001:0523b20": "有差別名字有同。欲引三乘信樂故也。諸教",
    "T45n1869_001:0523b21": "通明等數有增減。亦準此知。",
    "T45n1869_001:0523b22": "二十八涅槃義。性起品後釋",
    "T45n1869_001:0523b23": "問。諸教涅槃差別云何。答。小乘涅槃有其二",
    "T45n1869_001:0523b24": "種。謂有餘無餘。有餘者有餘身智也。無餘者",
    "T45n1869_001:0523b25": "無餘身智也。謂報身智。三乘涅槃略有四種。",
    "T45n1869_001:0523b26": "一性淨涅槃。二方便淨涅槃。三有餘涅槃。四",
    "T45n1869_001:0523b27": "無餘涅槃。性淨即法身也。方便淨即應身也。",
    "T45n1869_001:0523b28": "有餘無餘即約化身。辨其義體相不與小乘",
    "T45n1869_001:0523b29": "同。若望其德各成解脫般若法身。三德既同",
    "T45n1869_001:0523c01": "無有增減。此四唯局果德。無住處涅槃通因",
    "T45n1869_001:0523c02": "及果。此有二種。約理量分二釋。如攝論。若一",
    "T45n1869_001:0523c03": "乘教即唯有一大般涅槃無有差別。廣說如",
    "T45n1869_001:0523c04": "華嚴經。德用名數亦具十及一切。與法界",
    "T45n1869_001:0523c05": "等。",
    "T45n1869_001:0523c06": "二十九戒學義。第二地中釋",
    "T45n1869_001:0523c07": "問。諸戒學等有何差別。答。隨人差別有其八",
    "T45n1869_001:0523c08": "種。八戒及七眾所持戒總成一別解脫戒。與",
    "T45n1869_001:0523c09": "定道別故。別別修持故名別也。定道二戒通",
    "T45n1869_001:0523c10": "前別解脫總成三戒也。此之三戒三業亦共",
    "T45n1869_001:0523c11": "為隨所相應故也。三乘菩薩別有三戒。謂十",
    "T45n1869_001:0523c12": "無盡戒二十四戒四波羅夷戒此之三戒。四",
    "T45n1869_001:0523c13": "波羅夷戒為出家人受。餘之二戒為俗人受。",
    "T45n1869_001:0523c14": "上下分二。義相如此。戒體或五種十善。或表",
    "T45n1869_001:0523c15": "無表。無表即不相應色心事之理也。或即一",
    "T45n1869_001:0523c16": "乘。應法界故。",
    "T45n1869_001:0523c17": "三十定學義。三地中釋",
    "T45n1869_001:0523c18": "問。定門何別。答。如八禪定與小乘名大同。於",
    "T45n1869_001:0523c19": "中隨人邪正及發智流無流別即體性皆異。",
    "T45n1869_001:0523c20": "就聖門中一乘及三乘并諸小乘等位皆共用",
    "T45n1869_001:0523c21": "此定。隨所成事異得名別也。三乘位中直進",
    "T45n1869_001:0523c22": "菩薩別有八定等。地前有四。如光德等定。地",
    "T45n1869_001:0523c23": "上有四。首楞伽摩等。依一乘教有十種等。如",
    "T45n1869_001:0523c24": "華嚴說。體性德量皆竝不同。",
    "T45n1869_001:0523c25": "三十一慧學義。第九地中智處釋",
    "T45n1869_001:0523c26": "問。慧門何別。答。小乘見修及八忍八智等。廣",
    "T45n1869_001:0523c27": "如論說。三乘教內或十一智等或三智等。若",
    "T45n1869_001:0523c28": "以義求十一智等多為迴心漸悟人說。起彼",
    "T45n1869_001:0523c29": "信便故。加行智等為直進菩薩說。於彼入道",
    "T45n1869_001:0524a01": "有勝便故。若依一乘有十種智。如離世間品",
    "T45n1869_001:0524a02": "說。其智所知諸諦十二因緣差別義門。廣如",
    "T45n1869_001:0524a03": "疏說。",
    "T45n1869_001:0524a04": "三十二賢聖義。善知識初釋",
    "T45n1869_001:0524a05": "問。住道住果賢聖差別云何。答。依小乘教有",
    "T45n1869_001:0524a06": "二十七賢聖。廣如毘曇成實等說。三乘賢聖",
    "T45n1869_001:0524a07": "有四十二。一乘賢聖有四十五。此通理事行",
    "T45n1869_001:0524a08": "位人法因果等法門也。若主伴別分則一百",
    "T45n1869_001:0524a09": "一十。若散說所依則三千大千世界微塵數。",
    "T45n1869_001:0524a10": "即是善知識也。",
    "T45n1869_001:0524a11": "三十三色聚義。十明品中釋",
    "T45n1869_001:0524a12": "問。諸教色文有何差別。答。依小乘色有十一。",
    "T45n1869_001:0524a13": "三乘色有二十五等。一乘色總別有一百一",
    "T45n1869_001:0524a14": "十種。三乘色內逈色者。情謂障外之色。影像",
    "T45n1869_001:0524a15": "色者。定心成就色境界等像。彼先色憶持及",
    "T45n1869_001:0524a16": "眼所見色故也。一乘色如十明品釋。不同凡",
    "T45n1869_001:0524a17": "色。聖境界故。",
    "T45n1869_001:0524a18": "三十四不相應義。九地說成就中釋",
    "T45n1869_001:0524a19": "問。諸教不相應差別云何。答。依小乘家有十",
    "T45n1869_001:0524a20": "四不相應。依三乘教二十四不相應等。依一",
    "T45n1869_001:0524a21": "乘教不相應義與法界等。何以故。小乘不相",
    "T45n1869_001:0524a22": "應如謂實有法。三乘不相應但色心緣發。義",
    "T45n1869_001:0524a23": "理現前而不對事者是不相應義。不相應不",
    "T45n1869_001:0524a24": "與色心事相應也。得不相應者。其事現前異",
    "T45n1869_001:0524a25": "不得理也。三乘一乘無大得得小得小得得",
    "T45n1869_001:0524a26": "大得等也。何以故一乘三乘立法數等。欲遮",
    "T45n1869_001:0524a27": "止謂情故也。若大小相得即無窮過。名與句",
    "T45n1869_001:0524a28": "不相應者具解在雜集論等。一乘不相應義",
    "T45n1869_001:0524a29": "名數與法界等。理亦無窮如法界也。",
    "T45n1869_001:0524b01": "三十五三性三無性義。初地後十心中釋",
    "T45n1869_001:0524b02": "問。經論所辨三性三無性異相云何。答。三性",
    "T45n1869_001:0524b03": "法門本安立意。欲別法相知其解行理事教",
    "T45n1869_001:0524b04": "義分齊不同離其慢執故興斯教。今就攝論",
    "T45n1869_001:0524b05": "引他四經明三性果相。即為大軌。初引毘佛",
    "T45n1869_001:0524b06": "略經明有三性。二引婆羅門問經證有三性。",
    "T45n1869_001:0524b07": "三引阿毘達磨修多羅證有三性。四復次有",
    "T45n1869_001:0524b08": "處世尊說等引常無常等三法聖教證有三",
    "T45n1869_001:0524b09": "性。又前一文義差別為知詮旨法相故。二三",
    "T45n1869_001:0524b10": "性相從為顯理融無性故。三具分秉然顯融",
    "T45n1869_001:0524b11": "事相無礙故。四聖教通目以理會教成智故。",
    "T45n1869_001:0524b12": "若分別性有其一義用。無品類為其體者。與",
    "T45n1869_001:0524b13": "無相性云何差別。答。若分別實相即空是分",
    "T45n1869_001:0524b14": "別性。不現實相是無相性也。若依攝論明三",
    "T45n1869_001:0524b15": "無性差別相者有其三種。一自非有無性。本",
    "T45n1869_001:0524b16": "有法體不自現前。藉因託緣方能生。果無自",
    "T45n1869_001:0524b17": "生故。故名無性。此義通三宗。二體非有無性。",
    "T45n1869_001:0524b18": "明諸法體本性非有。若落過未無有自體。但",
    "T45n1869_001:0524b19": "具因緣方始現前。現在有為假有無實。念念",
    "T45n1869_001:0524b20": "遷異不能自住。此亦分成佛。無我義故名無",
    "T45n1869_001:0524b21": "性。此通成實及以大乘。三如取不有等。約彼",
    "T45n1869_001:0524b22": "本識法無我理三性不有成其無性。由自體",
    "T45n1869_001:0524b23": "定自非有有不二不盡離諸分別故。非聞思",
    "T45n1869_001:0524b24": "修地上報生善意識智所緣境界。故名無性。",
    "T45n1869_001:0524b25": "此義唯大乘也。此三性印總則為一。別則為",
    "T45n1869_001:0524b26": "四。廣則無量。若對解行用三性印三性之後",
    "T45n1869_001:0524b27": "別明三無性。此約解明。若二性後則辨無性",
    "T45n1869_001:0524b28": "更不會真實性者。此約行說。如是準知。此文",
    "T45n1869_001:0524b29": "在三乘亦通一乘用。何以故。由此法門應法",
    "T45n1869_001:0524c01": "界性無邊用故。",
    "T45n1869_001:0524c02": "三十六心數及心所有法義。稠林初釋",
    "T45n1869_001:0524c03": "問。聖立心數及心所有法分齊云何。答。今釋",
    "T45n1869_001:0524c04": "心所有法二門分別。一總約大小乘顯心所",
    "T45n1869_001:0524c05": "有及心數法義。二對彼二乘顯其廢立。先明",
    "T45n1869_001:0524c06": "大小乘心所有法者。先約大乘有其六位。謂",
    "T45n1869_001:0524c07": "遍行有五。一作意。二觸。三受。四想。五思。二",
    "T45n1869_001:0524c08": "別境有五。一欲。二勝解。三念。四三摩地。五",
    "T45n1869_001:0524c09": "慧。三善有十一。一信。二慚。三愧。四無貪。五",
    "T45n1869_001:0524c10": "無瞋。六無癡。七懃。八輕安。九不放逸。十捨。",
    "T45n1869_001:0524c11": "十一不害四大煩惱有十。一貪。二瞋。三慢。",
    "T45n1869_001:0524c12": "四無明。五疑。六薩迦耶見。七邊見。八見",
    "T45n1869_001:0524c13": "取。九戒取。十取見。五隨煩惱有二十。一",
    "T45n1869_001:0524c14": "忿。二恨。三覆。四惱。五嫉。六慳。七誑。八諂。九",
    "T45n1869_001:0524c15": "憍。十害。十一無慚。十二無愧。十三昏沈。十",
    "T45n1869_001:0524c16": "四掉舉。十五不信。十六懈怠。十七放逸。十八",
    "T45n1869_001:0524c17": "忘念。十九不正知。二十散亂。六不定有四。一",
    "T45n1869_001:0524c18": "睡眠。二惡作。三尋。四伺。合五十五法。增減",
    "T45n1869_001:0524c19": "者。依百法等論合五見為一。依瑜伽論增邪",
    "T45n1869_001:0524c20": "欲邪勝解。增減如諸論。深有別意。可思準之。",
    "T45n1869_001:0524c21": "略以三門分別。一釋名。辨相貌明分齊。二對",
    "T45n1869_001:0524c22": "諸門分別。三約自乘隨義分別第一門者遍",
    "T45n1869_001:0524c23": "行有二義。一自位相由遍。如自五法一無一",
    "T45n1869_001:0524c24": "切無。互論亦爾。有義亦然。二他位分齊遍。有",
    "T45n1869_001:0524c25": "彼則有此。仍彼不同此。所以知者有時有此",
    "T45n1869_001:0524c26": "遍行。無時無彼所有法。故得知也。遍者分齊",
    "T45n1869_001:0524c27": "也。行者起於緣境也。此名從初義而得。相貌",
    "T45n1869_001:0524c28": "者五法相連不相捨離。行於緣中是其相貌。",
    "T45n1869_001:0524c29": "分齊者乃至在於六位處行而自位連之相",
    "T45n1869_001:0525a01": "由。餘五位非連之而相伴也。二別境者別有",
    "T45n1869_001:0525a02": "二義。一自位相別如欲非勝解等。有時有欲",
    "T45n1869_001:0525a03": "而無勝解。乃至慧等互無亦然。二就別位如",
    "T45n1869_001:0525a04": "善等位有善而無欲。有欲無善。故是別也。仍",
    "T45n1869_001:0525a05": "此別境名從初義得也。別者是各別非連之",
    "T45n1869_001:0525a06": "義也。境者分齊也。非所緣境。此對前連之遍",
    "T45n1869_001:0525a07": "行故得別境名。相貌者五法相別行。是其相",
    "T45n1869_001:0525a08": "貌。分齊者乃至不定等六位皆通別行。是其",
    "T45n1869_001:0525a09": "分齊。於諸位中有時有欲而無勝解。乃至慧",
    "T45n1869_001:0525a10": "等應可準知。三善者性也。從體而得名別。彼",
    "T45n1869_001:0525a11": "前通故局善體得名。相貌者於有流無流位",
    "T45n1869_001:0525a12": "異善惡及無記。是其相貌。分齊者乃至不定",
    "T45n1869_001:0525a13": "等六位處行各別非連之而起也。有時有一",
    "T45n1869_001:0525a14": "而無十等。一一互論有無增減成其分齊。四",
    "T45n1869_001:0525a15": "煩惱者從用得名。由煩惱等於世出世功用",
    "T45n1869_001:0525a16": "義強。於世法能成出世法能壞異前善體故。",
    "T45n1869_001:0525a17": "從用得名也。相貌者於自位處成憂喜二",
    "T45n1869_001:0525a18": "相。是其相貌分齊者乃至不定等六位數義",
    "T45n1869_001:0525a19": "功用增減而行。非連之而共伴。是其分齊。",
    "T45n1869_001:0525a20": "五隨煩惱者。從彼相由而得名也。此有二由。",
    "T45n1869_001:0525a21": "一由前大惑成隨煩惱。二由此小惑增成大",
    "T45n1869_001:0525a22": "惑。故名為隨。仍此隨字從初義得。由是假",
    "T45n1869_001:0525a23": "合故。煩惱同前解。相貌者於自緣中各別而",
    "T45n1869_001:0525a24": "相伴非連之起。是其相貌。分齊者於彼六位",
    "T45n1869_001:0525a25": "乃至不定等相由相伴數相義增減有無而",
    "T45n1869_001:0525a26": "行。是其分齊。六不定者體用二義故云不定。",
    "T45n1869_001:0525a27": "異前定體得不定名。相貌者於自位中各別",
    "T45n1869_001:0525a28": "而起。三性體用同時而成一法有三義。善惡",
    "T45n1869_001:0525a29": "無記同時用事。是其相貌。分齊者於六位中",
    "T45n1869_001:0525b01": "數義增減起用而生。是其分齊。仍非連之而",
    "T45n1869_001:0525b02": "有相伴也。二對諸門分別者。略對五門。一約",
    "T45n1869_001:0525b03": "乘分別。二約三性分別。三約諸惑分別。四對",
    "T45n1869_001:0525b04": "諸識分別。五約假實分別。初約乘分別者。乘",
    "T45n1869_001:0525b05": "有三種。一一乘。二三乘。三小乘。今此心數是",
    "T45n1869_001:0525b06": "三乘心數。為治世出世心煩惱。非一非小。非",
    "T45n1869_001:0525b07": "三乘終。非一乘別教。就三乘終大乘教及一",
    "T45n1869_001:0525b08": "乘別教內心數即有無量。竝如緣起法界數",
    "T45n1869_001:0525b09": "量。何以故。諸心數類一一緣別。約其緣別不",
    "T45n1869_001:0525b10": "可總說。故不同三乘等總明數也。三乘始一",
    "T45n1869_001:0525b11": "分心數。為治煩惱障所知障世間心煩惱說。",
    "T45n1869_001:0525b12": "仍此三乘有始有終。終教二乘心數亦不可",
    "T45n1869_001:0525b13": "說。始教心數即如此。瑜伽對法論等小乘心",
    "T45n1869_001:0525b14": "數同異如下別辨。二約三性有二。一善等三",
    "T45n1869_001:0525b15": "性。二遍計等三性。善等三性者遍行五通三",
    "T45n1869_001:0525b16": "性。仍隨在一性則非餘二。別境五通三性。仍",
    "T45n1869_001:0525b17": "隨在一性五法之中多少不定。善等十一唯",
    "T45n1869_001:0525b18": "善性。仍通流無流。若在流則非無流。無流亦",
    "T45n1869_001:0525b19": "爾。煩惱通不善及無記。為末那識及定地惑",
    "T45n1869_001:0525b20": "是無記故隨煩惱二十通不善及無記。準前",
    "T45n1869_001:0525b21": "可知。若約違理不善但是不善性。不定四法",
    "T45n1869_001:0525b22": "通三性。不善之時則餘二性準前可知。餘二",
    "T45n1869_001:0525b23": "亦爾。約偏計等三性者遍行等五通三性。仍",
    "T45n1869_001:0525b24": "隨在一性則攝餘二性成此一性。此如三性",
    "T45n1869_001:0525b25": "義中說。隨在一性連之具五。別境等五通三",
    "T45n1869_001:0525b26": "性。仍隨在一性則非餘二攝。同前說。善等十",
    "T45n1869_001:0525b27": "一唯圓成實。此通漏無漏。會攝如前說。煩惱",
    "T45n1869_001:0525b28": "等十通依他起及遍計。相會準前說。隨煩惱",
    "T45n1869_001:0525b29": "等二十法通依他起及遍計。不定等四通三",
    "T45n1869_001:0525c01": "性。相會準前說。三約諸惑分別者略約三門。",
    "T45n1869_001:0525c02": "一約皮等三惑分別。二約煩惱所知二障分",
    "T45n1869_001:0525c03": "別。三約五住地分別。皮等三惑分別者。遍行",
    "T45n1869_001:0525c04": "通三惑。別境亦通三。善等非三惑。煩惱唯皮",
    "T45n1869_001:0525c05": "肉。若約寄位則通三。隨煩惱等亦皮肉。若約",
    "T45n1869_001:0525c06": "麁細說則通皮肉心。不定等四亦通皮肉心。",
    "T45n1869_001:0525c07": "由緣成三惑故。煩惱所知二障分別者。遍行",
    "T45n1869_001:0525c08": "通二障。別境亦復然。善等非二惑。煩惱唯煩",
    "T45n1869_001:0525c09": "惱。隨煩惱等亦復然。若約相成門則通於二",
    "T45n1869_001:0525c10": "障。不定唯所知。若約相成門則通於二障。約",
    "T45n1869_001:0525c11": "五住地分別者。遍行通五住。別境亦遍通。善",
    "T45n1869_001:0525c12": "等非五住。煩惱通五住。隨煩惱等亦通五住。",
    "T45n1869_001:0525c13": "如此之義可準。諸惑障當廣分別。不定通五",
    "T45n1869_001:0525c14": "住。由緣成諸惑故。四約諸識分別者賴耶識",
    "T45n1869_001:0525c15": "起遍行五。末那識起九。遍行五及我見我愛",
    "T45n1869_001:0525c16": "我慢無明。意識起遍行等六位所有法。五識",
    "T45n1869_001:0525c17": "則不定。或初五。或一切。由與意識或同體或",
    "T45n1869_001:0525c18": "異體故。故經云。有一意識與五識共緣境故。",
    "T45n1869_001:0525c19": "此約三乘始教麁相說也。若約三乘終教論",
    "T45n1869_001:0525c20": "則賴耶六識等皆具起一切所有法。由唯一",
    "T45n1869_001:0525c21": "識成十一識故。五假實分別者假實有三。一",
    "T45n1869_001:0525c22": "約緣成辨假實。若約此義或有分別。或無分",
    "T45n1869_001:0525c23": "別。緣成故離分別。應教故有分別。若約此義",
    "T45n1869_001:0525c24": "皆通假實。即無性故實。緣成故假。二本末明",
    "T45n1869_001:0525c25": "假實。煩惱為本。隨煩惱為末。如論可知。三約",
    "T45n1869_001:0525c26": "事顯理辨假實。理事相應為實。但理無事為",
    "T45n1869_001:0525c27": "假。假從事教說故。三隨義分別者。問。諸心",
    "T45n1869_001:0525c28": "所有法可說斷耶。答。遍行及別境不善無記",
    "T45n1869_001:0525c29": "相應者斷。善及自性無記不斷。善等十一不",
    "T45n1869_001:0526a01": "斷。煩惱及隨煩惱說斷。不定等四不善無記",
    "T45n1869_001:0526a02": "說斷。善及自性無記不說斷。此約三乘初教",
    "T45n1869_001:0526a03": "及法住智說。若約終教及一乘則非初非中",
    "T45n1869_001:0526a04": "後。前中後取故即斷而無相。及不可斷故。",
    "T45n1869_001:0526a05": "餘義皆準之。問。論何故說煩惱或說六。或說",
    "T45n1869_001:0526a06": "十。答。由五利使有其二義。一本末義。由邊見",
    "T45n1869_001:0526a07": "等依身見生。以依本說末攝末從本故。但說",
    "T45n1869_001:0526a08": "六。二起用成過義。由成過義等故分離說十。",
    "T45n1869_001:0526a09": "又問。何故論云隨煩惱內加說邪欲邪勝解。",
    "T45n1869_001:0526a10": "答。由別境內欲及勝解於大小惑有方便及",
    "T45n1869_001:0526a11": "終成二處皆成過故。約離二法故。約方便及",
    "T45n1869_001:0526a12": "終成為二數也。第二就小乘分別者有其三",
    "T45n1869_001:0526a13": "義。一釋名。辨相貌。并顯分齊。二對諸門分",
    "T45n1869_001:0526a14": "別。三約自乘隨義分別。初釋名者。心數法有",
    "T45n1869_001:0526a15": "四十六。大分為六。一通大地有十。一想。二",
    "T45n1869_001:0526a16": "欲。三觸。四慧。五念。六思。七解脫。八憶。九定。",
    "T45n1869_001:0526a17": "十受。善大地有十。一無貪。二無瞋。三慚。四",
    "T45n1869_001:0526a18": "愧。五信。六倚。七不放逸。八不害。九精進。十",
    "T45n1869_001:0526a19": "捨。小煩惱大地有十。一忿。二恨。三誑。四慳。",
    "T45n1869_001:0526a20": "五嫉。六惱。七諂。八覆。九憍。十害。大煩惱大",
    "T45n1869_001:0526a21": "地有五。一不信。二懈怠。三無明。四掉舉。五",
    "T45n1869_001:0526a22": "放逸。不善大地有二。一無慚。二無愧。使有",
    "T45n1869_001:0526a23": "四。一貪。二瞋。三癡。四慢。纏有三。一睡。二眠。",
    "T45n1869_001:0526a24": "三悔。加覺觀總為四十六。及心王為四十七。",
    "T45n1869_001:0526a25": "初通大地名者。由想等十通與諸心數以為",
    "T45n1869_001:0526a26": "通依及通行諸數依緣之處故云通。通則力",
    "T45n1869_001:0526a27": "用遍通也。大地者喻名也。如大地能生長萬",
    "T45n1869_001:0526a28": "物為依。與法相似故為喻也。相貌者。於自所",
    "T45n1869_001:0526a29": "緣起其體用相伴而行。是其相貌。分齊者。於",
    "T45n1869_001:0526b01": "諸心數諸位共行而不相雜。是名分齊。善大",
    "T45n1869_001:0526b02": "地者。於自位處隨緣而發。與三聚色心不相",
    "T45n1869_001:0526b03": "應等善以為依處故云大地。小煩惱大地者。",
    "T45n1869_001:0526b04": "於自位處約緣分起。不具大性名為小也。煩",
    "T45n1869_001:0526b05": "惱如前解。相貌者。於自緣處體用現行而不",
    "T45n1869_001:0526b06": "相雜名為相貌。分齊者。於諸位處及以色心",
    "T45n1869_001:0526b07": "成自他事而不同彼名為分齊。大地如前釋。",
    "T45n1869_001:0526b08": "大煩惱大地者。具結縛等五義相應名大煩",
    "T45n1869_001:0526b09": "惱。大地如前釋。相貌者。不信等五於自緣",
    "T45n1869_001:0526b10": "處體用現前而非相雜。是其相貌。分齊者。於",
    "T45n1869_001:0526b11": "諸位成自他事而非相雜。是其分齊。不善大",
    "T45n1869_001:0526b12": "地者。於自位處起其體用違其正理名為不",
    "T45n1869_001:0526b13": "善。大地如前釋。相貌者。其無慚無愧遊漫諸",
    "T45n1869_001:0526b14": "境起諸業過。是其相貌。分齊者。於他緣位觸",
    "T45n1869_001:0526b15": "物成違而不同順名為分齊。使者使也。驅使",
    "T45n1869_001:0526b16": "行人成其事業。此從喻名也。相貌者。於自緣",
    "T45n1869_001:0526b17": "處成其事業隨逐不捨。是其相貌。分齊者。於",
    "T45n1869_001:0526b18": "他緣位處成事乃窮而不同彼。是其分齊。纏",
    "T45n1869_001:0526b19": "者喻義名也。如[聯-耳]縛象。纏饒成過法亦如是。",
    "T45n1869_001:0526b20": "相貌者。於他緣位連續成過。是其相貌。分齊",
    "T45n1869_001:0526b21": "者。成他事。處而不同彼。是其分齊。覺觀者。",
    "T45n1869_001:0526b22": "與後翻譯尋伺等。名義少有別。覺者覺察。觀",
    "T45n1869_001:0526b23": "者觀達。尋者尋逐也。伺者伺求。名義相貌分",
    "T45n1869_001:0526b24": "齊可知。心王者。心與數為依。又依於數起如",
    "T45n1869_001:0526b25": "君臣相依。此從法喻名也。相貌者。六識於諸",
    "T45n1869_001:0526b26": "根了別諸境界。是名相貌。分齊者。依根數起",
    "T45n1869_001:0526b27": "而不同根數。是名分齊。廣釋別名具如小論。",
    "T45n1869_001:0526b28": "問。大小乘內心所有義及心數義何別也。答。",
    "T45n1869_001:0526b29": "數者法數義是分齊義。心所有義是屬他。義",
    "T45n1869_001:0526c01": "從相生。其假實二智不同。二略對諸門分別",
    "T45n1869_001:0526c02": "者。一對諸乘分別。此之心數唯在小乘義通",
    "T45n1869_001:0526c03": "大乘。若入大乘則於三乘前方便處方便教",
    "T45n1869_001:0526c04": "攝。體用相貌竝非一乘及三乘始別教名數。",
    "T45n1869_001:0526c05": "心數名義所以如下釋。二依三性分別。通大",
    "T45n1869_001:0526c06": "地數通彼善不善無記等三性。善大地者唯",
    "T45n1869_001:0526c07": "善性也。小大煩惱及以四使通違理不善及",
    "T45n1869_001:0526c08": "無記。不善大地唯不善。纏違理不善。覺觀通",
    "T45n1869_001:0526c09": "三性。心王亦如是。三就惑分別者。通大地數",
    "T45n1869_001:0526c10": "通彼一切使纏等惑。善大地不通諸惑小大",
    "T45n1869_001:0526c11": "煩惱及四使等一向煩惱。無慚無愧通煩惱",
    "T45n1869_001:0526c12": "非煩惱。由入業故。纏等三者。此則不定。在纏",
    "T45n1869_001:0526c13": "是煩惱。入數則通煩惱非煩惱。由數位通善",
    "T45n1869_001:0526c14": "惡故。又小乘唯煩惱。覺觀通煩惱非煩惱。心",
    "T45n1869_001:0526c15": "王亦如是。四約諸識分別者。通大地數等通",
    "T45n1869_001:0526c16": "六識。覺觀唯意地。五假實分別者。唯實不通",
    "T45n1869_001:0526c17": "假。心王亦如是。餘義如論釋。此略明正所評",
    "T45n1869_001:0526c18": "義以顯大乘心心法分齊。餘宗準可知。三於",
    "T45n1869_001:0526c19": "自宗中隨義分別者。問。何不明不癡善根。答。",
    "T45n1869_001:0526c20": "屬通大地慧數攝故。又問。大煩惱中餘五何",
    "T45n1869_001:0526c21": "不明耶。答。邪解即通大地中解脫攝也。不正",
    "T45n1869_001:0526c22": "憶憶攝也。不順知即慧攝也。失念念攝也。",
    "T45n1869_001:0526c23": "又相隱故。亂即定攝也。又不稱理。定即名亂",
    "T45n1869_001:0526c24": "相隱也。又十使中五見則通中慧攝也。癡入",
    "T45n1869_001:0526c25": "大煩惱中無明攝也。又上所廢者竝為除惑",
    "T45n1869_001:0526c26": "入道便故也。問。是中善大地是何漏無漏。答。",
    "T45n1869_001:0526c27": "是人無我智漏無漏。問。此諸大地有攝心煩",
    "T45n1869_001:0526c28": "惱及所知障不。答。此諸心數不攝心煩惱。就",
    "T45n1869_001:0526c29": "所知障內有攝不攝。障定者攝世間心煩惱",
    "T45n1869_001:0527a01": "不攝第二。對彼大小二乘顯其廢立者。問。無",
    "T45n1869_001:0527a02": "慚無愧此中何故從隨煩惱。答。無慚及無愧",
    "T45n1869_001:0527a03": "有其二義。一據體說。二據用論。由用成過大",
    "T45n1869_001:0527a04": "故。依小乘入不善性。若據自體類與小惑同。",
    "T45n1869_001:0527a05": "故入此大乘隨煩惱攝。問。何故大乘增失念",
    "T45n1869_001:0527a06": "及散亂等。小乘不說。答。小乘初教其心狹劣。",
    "T45n1869_001:0527a07": "相著者明相隱者不說。問。遍行別境大惑隨",
    "T45n1869_001:0527a08": "煩惱及不定等名於小乘中何故不說。答。小",
    "T45n1869_001:0527a09": "乘心數聖者立意。為治麁惑不假細說。今此",
    "T45n1869_001:0527a10": "等名通治細惑故細分別。與彼入道義相當",
    "T45n1869_001:0527a11": "故。問。小乘大地及諸使等名於彼大乘何故",
    "T45n1869_001:0527a12": "不說。答。大地等名本成麁相。於大乘中即是",
    "T45n1869_001:0527a13": "初入方便之教。為此義故於細教中無要不",
    "T45n1869_001:0527a14": "說也。欲知聖意以四句明之。一體強而用弱。",
    "T45n1869_001:0527a15": "如大煩惱等。此約大乘數之半。即瞋等也。二",
    "T45n1869_001:0527a16": "用強而體弱。如無慚無愧等。此將小乘對大",
    "T45n1869_001:0527a17": "乘說。三體相用俱強。如大煩惱大地等。此約",
    "T45n1869_001:0527a18": "小乘說。四體用俱弱。如隨煩惱等。此約大乘",
    "T45n1869_001:0527a19": "說。於中仍有相續廢興。有親成助成成過大",
    "T45n1869_001:0527a20": "小去疑進道。有便無便。佛遂廢立不同。大小",
    "T45n1869_001:0527a21": "二宗更互立名不等非一。可準思攝。問。十種",
    "T45n1869_001:0527a22": "煩惱體用俱強。何故小乘初教不說。答。小乘",
    "T45n1869_001:0527a23": "智淺。如小乘文。不善及煩惱使等竝約相用",
    "T45n1869_001:0527a24": "強處說。又對指相覆相成教意。如三結三隨",
    "T45n1869_001:0527a25": "轉。宜可思之。又如瑜伽論說。如是等輩俱",
    "T45n1869_001:0527a26": "有相應心所有法。是名助伴同一所緣不同",
    "T45n1869_001:0527a27": "一行相。一時俱有一一而轉。各自種子所生",
    "T45n1869_001:0527a28": "更互相應有行相。有所緣有所依。問。如是諸",
    "T45n1869_001:0527a29": "心法幾依一切處心生一切地一切時一切",
    "T45n1869_001:0527b01": "耶。答。五。謂作意等思為後邊。幾依一切處",
    "T45n1869_001:0527b02": "心生一切地。非一切時非一切耶。答。亦五。謂",
    "T45n1869_001:0527b03": "欲等慧為後邊。幾唯依善非一切處心生。非",
    "T45n1869_001:0527b04": "一切地非一切時。非一切耶。答謂。信等不害",
    "T45n1869_001:0527b05": "為後邊。幾唯依染污非一切處心生。非一切",
    "T45n1869_001:0527b06": "地非一切時非一切耶。答謂。貪等不正知為",
    "T45n1869_001:0527b07": "後邊。幾依一切處心生。非一切地非一切時",
    "T45n1869_001:0527b08": "非一切耶。答謂。惡作等伺為後邊。因此總料",
    "T45n1869_001:0527b09": "簡其文假實義略有四種。一對性空餘一切",
    "T45n1869_001:0527b10": "法皆是假有。依無住本立一切法故。二約名",
    "T45n1869_001:0527b11": "言因緣互為發起。則一切法竝通假實因緣",
    "T45n1869_001:0527b12": "故。實果起故假。三約三性法相。遍計即空。情",
    "T45n1869_001:0527b13": "謂實有。真實性體故。實理有。依他緣發故假。",
    "T45n1869_001:0527b14": "四品類增微善惡違順以明假實則如此論心",
    "T45n1869_001:0527b15": "所有法乃至不相應等。以明假實瑜伽顯揚",
    "T45n1869_001:0527b16": "等亦然。竝相望顯義。漸次成法。若俗諦相隱",
    "T45n1869_001:0527b17": "及違善而有理用者為假。若相顯彰而有體",
    "T45n1869_001:0527b18": "事用向善者為實有也。何以故。聖者為欲對",
    "T45n1869_001:0527b19": "小機人方便顯法空故。文義云何。八識約事",
    "T45n1869_001:0527b20": "用處明故。皆是實。五十五法若依瑜伽二十",
    "T45n1869_001:0527b21": "七法是實有。餘皆假立。二十七者。遍行五別",
    "T45n1869_001:0527b22": "境五。善中有七。除不放逸捨。是無貪瞋癡及",
    "T45n1869_001:0527b23": "以精進於此四上假立。故有不害。復於無瞋",
    "T45n1869_001:0527b24": "上假立故。瑜伽云。云何諸善法幾是世俗有。",
    "T45n1869_001:0527b25": "幾是實物有。答。三是世俗有。謂不放逸捨及",
    "T45n1869_001:0527b26": "不害。所以者何不放逸捨是無貪無瞋無癡",
    "T45n1869_001:0527b27": "精進分。即是法離染義建立為捨。治雜染義",
    "T45n1869_001:0527b28": "故立不放逸。不害即是無瞋分。無別實物也。",
    "T45n1869_001:0527b29": "根本煩惱有六。五實一假。論云。根本六煩惱",
    "T45n1869_001:0527c01": "中幾世俗有。幾實物有。答。一見是世俗有。",
    "T45n1869_001:0527c02": "是慧分故。餘實物有。別心法故。隨順惱假實",
    "T45n1869_001:0527c03": "者。依瑜伽論決擇中說不定四亦入隨煩惱。",
    "T45n1869_001:0527c04": "即二十四總名隨煩惱分。亦不說邪欲邪勝",
    "T45n1869_001:0527c05": "解。依本地分中有二十六。加邪欲邪勝解。廣",
    "T45n1869_001:0527c06": "如彼釋。復次此隨煩惱幾世俗有。幾實物有。",
    "T45n1869_001:0527c07": "謂無慚無愧不信懈怠此四是實。餘是假有。",
    "T45n1869_001:0527c08": "忿恨惱嫉害此五是瞋分。皆世俗有。慳憍掉",
    "T45n1869_001:0527c09": "舉三是貪分。亦世俗有。覆誑諂惛沈睡眠惡",
    "T45n1869_001:0527c10": "作忘念散亂惡慧九法癡分。皆世俗有。放逸",
    "T45n1869_001:0527c11": "是貪瞋癡懈怠分。是世俗有。尋伺二法是發",
    "T45n1869_001:0527c12": "語言心加行分及慧分。故是假有。若依雜集",
    "T45n1869_001:0527c13": "論二十二是實物有。餘為假有。二十二者。遍",
    "T45n1869_001:0527c14": "行五別境五。善有七。是實物有。餘四假有。故",
    "T45n1869_001:0527c15": "下論云。無癡者。謂報教證智決擇為體。又決",
    "T45n1869_001:0527c16": "擇者。謂慧勇懃俱。故知無癡用慧為性。不放",
    "T45n1869_001:0527c17": "逸捨竝云依止正懃無貪無瞋癡。是故依此",
    "T45n1869_001:0527c18": "四法假立。不害者是無瞋善根一分。故是假",
    "T45n1869_001:0527c19": "有。根本煩惱有十。五是實有。五是假有。慧分",
    "T45n1869_001:0527c20": "故。隨煩惱及四不定合二十四皆是假有。故",
    "T45n1869_001:0527c21": "論云。當知忿等是假建立。離瞋等外無別體",
    "T45n1869_001:0527c22": "故。忿恨惱嫉害此五是瞋一分。同瑜伽論。",
    "T45n1869_001:0527c23": "慳憍掉舉此三是貪分。與瑜伽同。放逸依止",
    "T45n1869_001:0527c24": "懈怠及貪瞋癡四法假立。亦同瑜伽。無漸無",
    "T45n1869_001:0527c25": "愧是貪瞋癡分。不信懈怠是癡一分。竝是假",
    "T45n1869_001:0527c26": "立。不同瑜伽。瑜伽此四實物有。誑諂二法是",
    "T45n1869_001:0527c27": "愚癡一分。散亂一法是貪瞋癡分。忘念不正",
    "T45n1869_001:0527c28": "知是煩惱相應定慧為體。覆．睡眠．惛沈．惡作",
    "T45n1869_001:0527c29": "四法是愚癡分。尋伺二法或思性或慧性。謂",
    "T45n1869_001:0528a01": "於推度不推度位義別故。前瑜伽隨煩惱中",
    "T45n1869_001:0528a02": "九。謂覆．諂．誑．惛沈．睡眠．惡作．忘念．散亂．",
    "T45n1869_001:0528a03": "惡慧．竝是癡分。此論唯覆惛沈睡眠惡作四",
    "T45n1869_001:0528a04": "是愚癡分。餘五不同。謂散亂一法是貪瞋癡",
    "T45n1869_001:0528a05": "分。誑諂二法是貪癡分。忘念不正知是煩惱",
    "T45n1869_001:0528a06": "中念。所以有此不同者當知。竝是諸作論者",
    "T45n1869_001:0528a07": "方便交絡顯其異義。隨其增微廢興差別理",
    "T45n1869_001:0528a08": "不相違。若依毘曇纏垢隨煩惱通是貪瞋癡",
    "T45n1869_001:0528a09": "疑五見九使家依。唯除慢使。此中大乘但是",
    "T45n1869_001:0528a10": "貪瞋癡依。非餘使依。所以然者二宗交絡各",
    "T45n1869_001:0528a11": "顯一義。奘法師云。西方諸師隨煩惱中七實",
    "T45n1869_001:0528a12": "有。無慚無愧不信懈怠四有別體。論有成",
    "T45n1869_001:0528a13": "文。惛沈掉舉散亂三法亦有別體。所以得知。",
    "T45n1869_001:0528a14": "解云。為掉舉是貪分故。仍離貪外別得有體。",
    "T45n1869_001:0528a15": "如貪不與瞋相應。掉舉若爾則不與一切煩惱",
    "T45n1869_001:0528a16": "相應過。當知惛沈散亂亦言癡分。故知亦有",
    "T45n1869_001:0528a17": "別體。今準雜集論但隨煩惱中噵是貪瞋癡",
    "T45n1869_001:0528a18": "一分及依止貪瞋癡等。皆是假有。若言是貪",
    "T45n1869_001:0528a19": "瞋癡等者則實有。今此隨煩惱內無慚．無愧．",
    "T45n1869_001:0528a20": "惛沈．掉舉．不信．懈怠．心亂七使是貪瞋癡",
    "T45n1869_001:0528a21": "分。餘之十三或言一分。或言依止此。準之皆",
    "T45n1869_001:0528a22": "是假有。不定四法亦有別體。由不定故。又若",
    "T45n1869_001:0528a23": "有別體與遍行何別。答。遍行隨起則與行同。",
    "T45n1869_001:0528a24": "不定現前由與事別。此宜思之。又此四法望",
    "T45n1869_001:0528a25": "上不足。望下有餘耳。奘法師云。無癡善根別",
    "T45n1869_001:0528a26": "有體性。瑜伽中善十一內三是假有。捨不放",
    "T45n1869_001:0528a27": "逸不害此三假有。餘是實有。又大悲用無癡",
    "T45n1869_001:0528a28": "為性。與二十二根慧根不言相攝。故知別有",
    "T45n1869_001:0528a29": "性。如文中將無癡對三慧釋者。但對三慧等",
    "T45n1869_001:0528b01": "釋顯無癡。非即一體。若準此等義心所有法",
    "T45n1869_001:0528b02": "中三十實有。餘為假有。三十者前二十二內",
    "T45n1869_001:0528b03": "加七隨煩惱及無癡也。依起差別具緣多少",
    "T45n1869_001:0528b04": "作業種類不同名別廢興等竝如瑜伽及成",
    "T45n1869_001:0528b05": "唯識論釋。亦有智者分判大乘準小乘解釋。",
    "T45n1869_001:0528b06": "大乘文量恐不可極。宜審定心數。微細難可",
    "T45n1869_001:0528b07": "了知。略舉一隅以示後學也。",
    "T45n1869_001:0528b08": "華嚴五十要問答初卷(終)"
}