{
    "T31n1596_007:0299a14": "攝大乘論釋論卷第七",
    "T31n1596_007:0299a16": "世親菩薩造",
    "T31n1596_007:0299a17": "隋天竺三藏笈多共行矩等譯",
    "T31n1596_007:0299a18": "4 入因果勝相勝語入因果勝相勝語第四",
    "T31n1596_007:0299a19": "1 因果位章因果位章第一",
    "T31n1596_007:0299a20": "論曰：如是已說入應知相，說彼因果云何可",
    "T31n1596_007:0299a21": "見？由布施、持戒、忍辱、精進、禪定、智慧等六波",
    "T31n1596_007:0299a22": "羅蜜。云何由六波羅蜜得入唯識？復云何六",
    "T31n1596_007:0299a23": "波羅蜜得成彼入果？此菩薩不著福報，不破",
    "T31n1596_007:0299a24": "禁戒，於苦不動，修道無懈，此等諸障礙因不",
    "T31n1596_007:0299a25": "行故心得專一，即能如理簡擇諸法故，得入",
    "T31n1596_007:0299a26": "唯識。菩薩依六波羅蜜入唯識已，次第清淨",
    "T31n1596_007:0299a27": "深心所攝六波羅蜜，是故於中雖離六波羅",
    "T31n1596_007:0299a28": "蜜現起方便，由信解正說故起愛味隨喜慶",
    "T31n1596_007:0299a29": "悅意，一切時無間相應熏修，六波羅蜜便得",
    "T31n1596_007:0299b01": "圓滿。",
    "T31n1596_007:0299b02": "釋曰：若入唯識已，於清淨深心六波羅蜜即",
    "T31n1596_007:0299b03": "得現行相應，與此現行相應故名現行相應。",
    "T31n1596_007:0299b04": "信解正說者，謂與六波羅蜜相應言說，於此",
    "T31n1596_007:0299b05": "甚深正說中起信解故。起愛味意者，於諸波",
    "T31n1596_007:0299b06": "羅蜜中見其功德愛味故。起願得意者，由佛",
    "T31n1596_007:0299b07": "得到此淨心第一彼岸故，我及一切眾生亦",
    "T31n1596_007:0299b08": "應當得，故生願得心。此攝諸波羅蜜清淨深",
    "T31n1596_007:0299b09": "心有何相？故次以偈文顯示此相。",
    "T31n1596_007:0299b10": "論曰：此中有偈：",
    "T31n1596_007:0299b11": "圓滿白淨法，　　及得利疾忍，",
    "T31n1596_007:0299b12": "菩薩由自乘，　　深大正說中，",
    "T31n1596_007:0299b13": "覺知唯分別，　　得無分別智，",
    "T31n1596_007:0299b14": "樂欲信解淨，　　名為清淨意。",
    "T31n1596_007:0299b15": "前及此法流，　　皆得見諸佛，",
    "T31n1596_007:0299b16": "已知菩提近，　　得之不為難。",
    "T31n1596_007:0299b17": "釋曰：於中始從信行地善集資糧故，圓滿白",
    "T31n1596_007:0299b18": "淨法。及得利疾忍者，忍有三品，謂軟、中、上。此",
    "T31n1596_007:0299b19": "中住最上忍，故名疾利。此心由所緣故得清",
    "T31n1596_007:0299b20": "淨，今當顯示。所謂大乘由說甚深寬大故，即",
    "T31n1596_007:0299b21": "是菩薩自乘。於中甚深者，謂法無我。寬大者，",
    "T31n1596_007:0299b22": "謂虛空器等三摩提。如所思惟淨，今當顯",
    "T31n1596_007:0299b23": "示，由知一切法唯是分別故。淨心體相，今當",
    "T31n1596_007:0299b24": "顯示，欲及解此二淨，故名淨心。於中欲者，已",
    "T31n1596_007:0299b25": "得勝悕望故。解者，信故。淨心相今當顯示。前",
    "T31n1596_007:0299b26": "者，在淨心前故。及此者，即此淨心中故。得見",
    "T31n1596_007:0299b27": "諸佛，此是其相。法流者，謂住定心時。今當顯",
    "T31n1596_007:0299b28": "示此定心利益。於住定時見菩提在近，以得",
    "T31n1596_007:0299b29": "此能得方便，故得之不足為難。",
    "T31n1596_007:0299c01": "論曰：此等諸偈總顯示淨心有七種相：一",
    "T31n1596_007:0299c02": "資糧、二忍、三所緣、四思惟、五自體、六勝相、七利",
    "T31n1596_007:0299c03": "益。如偈中次第句句說應知。釋曰：此等偈",
    "T31n1596_007:0299c04": "中顯淨心，有如是資糧、如是忍、如是攀緣、如",
    "T31n1596_007:0299c05": "是思惟、如是體性、如是表相、如是利益。如偈",
    "T31n1596_007:0299c06": "顯示，即是成立淨心體。",
    "T31n1596_007:0299c07": "2 成立六數章成立六數章第二",
    "T31n1596_007:0299c08": "論曰：何故唯有六波羅蜜？成立對治障礙故、",
    "T31n1596_007:0299c09": "一切佛法生起住處故、隨順成熟一切眾生",
    "T31n1596_007:0299c10": "故、對治不發行因緣故，立施、戒二波羅蜜。不",
    "T31n1596_007:0299c11": "發行因緣有二，謂著福報及著室家。對治",
    "T31n1596_007:0299c12": "發行退轉因緣故，立忍、進二波羅蜜。退轉因",
    "T31n1596_007:0299c13": "緣有二，謂於生死眾生違背中生苦故，於長",
    "T31n1596_007:0299c14": "時修善分中疲倦故。對治發行不退中壞失",
    "T31n1596_007:0299c15": "因緣故，立定、智二波羅蜜。壞失因緣有二，謂",
    "T31n1596_007:0299c16": "散亂及惡智故。對治此諸障礙，故立六數。",
    "T31n1596_007:0299c17": "釋曰：於壞失因緣中，惡智者顛倒取故，如諸",
    "T31n1596_007:0299c18": "外道以惡智故有所壞失。餘成立散亂等障",
    "T31n1596_007:0299c19": "礙、對治義皆可知。",
    "T31n1596_007:0299c20": "論曰：前四波羅蜜為不散亂因緣故，一波羅",
    "T31n1596_007:0299c21": "蜜不散亂成就。由依止不散亂故，得如理正",
    "T31n1596_007:0299c22": "覺諸法實義故，一切佛法則得生起。如是一",
    "T31n1596_007:0299c23": "切佛法生起處故，成立六數。釋曰：一切佛",
    "T31n1596_007:0299c24": "法住處者，一切佛法以此為因故，成立第二",
    "T31n1596_007:0299c25": "六數因緣。波羅蜜唯六不增，由依止不散亂",
    "T31n1596_007:0299c26": "故，得如理正覺。諸法實義故者，由依止禪波",
    "T31n1596_007:0299c27": "羅蜜故，般若波羅蜜得如實覺了諸義。餘諸",
    "T31n1596_007:0299c28": "句義可知。",
    "T31n1596_007:0299c29": "論曰：由施波羅蜜故攝受眾生，由戒波羅蜜",
    "T31n1596_007:0300a01": "故不損害眾生，由忍波羅蜜故能安受他損",
    "T31n1596_007:0300a02": "害，由精進波羅蜜故能作彼所應作事。由此",
    "T31n1596_007:0300a03": "等攝受因緣故，令所成熟眾生得受調伏，彼",
    "T31n1596_007:0300a04": "等未得寂靜心者令得三摩提故，已得寂靜",
    "T31n1596_007:0300a05": "心者令得解脫故。於教化時即得成熟，如是",
    "T31n1596_007:0300a06": "成熟眾生住處故成立六數，應如是知。釋",
    "T31n1596_007:0300a07": "曰：第三成立六數因緣中，一切眾生教化隨",
    "T31n1596_007:0300a08": "順者，一切眾生中作教化成熟事，隨順相應",
    "T31n1596_007:0300a09": "由此得成故唯有六。為成立令出離故，於心",
    "T31n1596_007:0300a10": "未寂靜者以禪波羅蜜令得寂靜心，已寂靜",
    "T31n1596_007:0300a11": "者以般若波羅蜜令得解脫故得成熟。於教",
    "T31n1596_007:0300a12": "化時者，謂教誡教授時。",
    "T31n1596_007:0300a13": "3 相章相章第三",
    "T31n1596_007:0300a14": "論曰：此六波羅蜜相云何可見？有六種最勝",
    "T31n1596_007:0300a15": "故。一依止最勝，菩提心為依止故。二事最",
    "T31n1596_007:0300a16": "勝，具足修行故。三所為最勝，為欲利益一切",
    "T31n1596_007:0300a17": "眾生故。四方便善巧最勝，無分別智所攝故。",
    "T31n1596_007:0300a18": "五迴向最勝，迴向阿耨多羅三藐三菩提故。",
    "T31n1596_007:0300a19": "六清淨最勝，煩惱障智障等滅平等出生故。",
    "T31n1596_007:0300a20": "釋曰：此布施等以何相故得波羅蜜名？由",
    "T31n1596_007:0300a21": "世間及聲聞等亦有布施等，是故須說其相。",
    "T31n1596_007:0300a22": "波羅蜜相有六種依止最勝者，由一切處一",
    "T31n1596_007:0300a23": "切時依止菩提心故。事最勝者，無有一人於",
    "T31n1596_007:0300a24": "若內若外物具足現行，唯菩薩能具足現行",
    "T31n1596_007:0300a25": "者，謂行布施故。所為最勝者，凡所布施唯為",
    "T31n1596_007:0300a26": "利益安樂一切眾生故。方便善巧最勝者，謂",
    "T31n1596_007:0300a27": "三輪清淨名善巧方便，由無施物及施者、受",
    "T31n1596_007:0300a28": "者等分別故。如是無分別智所攝故，得布施",
    "T31n1596_007:0300a29": "等名。迴向最勝者，由此布施等迴向無上菩",
    "T31n1596_007:0300b01": "提故。清淨最勝者，若至佛果，施等此時得清",
    "T31n1596_007:0300b02": "淨，彼時離煩惱障智障得具足出生故。",
    "T31n1596_007:0300b03": "論曰：云何？是施即波羅蜜，波羅蜜即是施",
    "T31n1596_007:0300b04": "耶？自有施非波羅蜜，應作四句。如施，餘波羅",
    "T31n1596_007:0300b05": "蜜作四句亦爾，如所應知。釋曰：云何是施",
    "T31n1596_007:0300b06": "即是波羅蜜，波羅蜜即是施耶者，此是問分",
    "T31n1596_007:0300b07": "也。答中有布施非波羅蜜，謂遠離六種最勝",
    "T31n1596_007:0300b08": "故。有波羅蜜非布施者，謂戒等波羅蜜，為",
    "T31n1596_007:0300b09": "六種最勝所攝故。有施即波羅蜜者，謂施是",
    "T31n1596_007:0300b10": "六種最勝所攝故。有非施非波羅蜜者，謂離",
    "T31n1596_007:0300b11": "六種最勝行持戒等。如是一切波羅蜜中，四",
    "T31n1596_007:0300b12": "句皆爾應知。",
    "T31n1596_007:0300b13": "4 次第章次第章第四",
    "T31n1596_007:0300b14": "論曰：此諸波羅蜜何故如此次第說？前波",
    "T31n1596_007:0300b15": "羅蜜生後波羅蜜，隨順故。",
    "T31n1596_007:0300b16": "5 立名章立名章第五",
    "T31n1596_007:0300b17": "論曰：復次此諸波羅蜜得名云何可見？為出",
    "T31n1596_007:0300b18": "過一切世間聲聞及辟支佛施等，善趣彼岸，",
    "T31n1596_007:0300b19": "故名波羅蜜。能破散慳悋貧窮故名陀，得大",
    "T31n1596_007:0300b20": "果報及福德資糧故名那，是故名陀那。能滅",
    "T31n1596_007:0300b21": "破戒及惡趣故名尸，得善趣及定故名羅，是",
    "T31n1596_007:0300b22": "故名尸羅。能盡瞋忿及怨讐故名羼，得住自",
    "T31n1596_007:0300b23": "及他安隱故名提，是故名羼提。能捨離懈怠",
    "T31n1596_007:0300b24": "及諸惡不善法故名毘，得出生無量善法令",
    "T31n1596_007:0300b25": "增長故名唎耶，是故名毘唎耶。能捨散亂故",
    "T31n1596_007:0300b26": "名地耶，得引心住內故名那，是故名地耶",
    "T31n1596_007:0300b27": "那。能除遣一切見處惡智故名鉢邏，得知真",
    "T31n1596_007:0300b28": "如法及種類法故名腎穰，是名鉢邏腎穰。",
    "T31n1596_007:0300b29": "釋曰：今顯示其名。諸波羅蜜通名，皆以到彼",
    "T31n1596_007:0300c01": "岸故，名波羅蜜。度一切世間及聲聞辟支佛",
    "T31n1596_007:0300c02": "等施等彼岸，故稱波羅蜜。各各名者，因時",
    "T31n1596_007:0300c03": "破慳。何以故？由破慳故則能無礙布施，果時",
    "T31n1596_007:0300c04": "除貧窮故名陀，於果時得大果報及福德資",
    "T31n1596_007:0300c05": "糧故名那，是為陀那。因時息惡戒，果時滅惡",
    "T31n1596_007:0300c06": "趣故名尸，果時得善趣及得現前三摩提故",
    "T31n1596_007:0300c07": "名羅，是為尸羅。如是諸波羅蜜釋名，如其相",
    "T31n1596_007:0300c08": "應。得住自他安隱者，由自身不為瞋恚過失",
    "T31n1596_007:0300c09": "所惱故，又不生他苦故他亦安隱。",
    "T31n1596_007:0300c10": "6 修習章修習章第六",
    "T31n1596_007:0300c11": "論曰：修諸波羅蜜云何應見？略說有五種修",
    "T31n1596_007:0300c12": "應知，一方便起行修、二信解修、三思惟修、",
    "T31n1596_007:0300c13": "四巧便修、五作所應作修。於中四修如前說。",
    "T31n1596_007:0300c14": "復次作所應作修者，諸佛至諸波羅蜜圓滿",
    "T31n1596_007:0300c15": "位已，然以無功用心不捨佛事修諸波羅",
    "T31n1596_007:0300c16": "蜜。釋曰：於五種修中，方便起行修者，謂於",
    "T31n1596_007:0300c17": "方便中發起正行故。作所應作修者，諸佛住",
    "T31n1596_007:0300c18": "於法身無復功用，然不捨諸佛事，已離現行",
    "T31n1596_007:0300c19": "諸波羅蜜，但為攝化眾生故。由此修故，得作",
    "T31n1596_007:0300c20": "所應作事。",
    "T31n1596_007:0300c21": "論曰：復次思惟修者，愛味隨喜，願得思惟故。",
    "T31n1596_007:0300c22": "有六種深心所攝修：一寬深心、二牢固深",
    "T31n1596_007:0300c23": "心、三歡喜深心、四荷恩深心、五大志深心、六",
    "T31n1596_007:0300c24": "勝益深心。若菩薩齊爾所阿僧祇劫得正覺",
    "T31n1596_007:0300c25": "阿耨多羅三藐三菩提，於爾所時念念中捨",
    "T31n1596_007:0300c26": "一切身，及以滿恒伽河沙等世界七寶奉",
    "T31n1596_007:0300c27": "諸如來，乃至坐道場已來，菩薩施心無有厭",
    "T31n1596_007:0300c28": "足。亦於爾所時念念中，三千大千世界滿中",
    "T31n1596_007:0300c29": "熾火，於中行四威儀，無有一切資生之具，一",
    "T31n1596_007:0301a01": "心現行持戒、忍辱、精進、禪定、智慧，乃至坐道",
    "T31n1596_007:0301a02": "場，此菩薩持戒、忍辱、精進、禪定、智慧心無有",
    "T31n1596_007:0301a03": "厭足。此是菩薩寬深心。復次若此菩薩乃至",
    "T31n1596_007:0301a04": "坐道場，不捨此無厭足心，此名牢固深心。若",
    "T31n1596_007:0301a05": "此菩薩以六波羅蜜攝化眾生時，生勝歡喜",
    "T31n1596_007:0301a06": "過於所攝化眾生，是名菩薩歡喜深心。若",
    "T31n1596_007:0301a07": "此菩薩以六波羅蜜攝化時，見眾生於我有",
    "T31n1596_007:0301a08": "勝恩，非我於眾生有恩，是名菩薩荷恩深心。",
    "T31n1596_007:0301a09": "若此菩薩六波羅蜜聚集善根，迴與眾生令",
    "T31n1596_007:0301a10": "得可愛果報，是名菩薩大志深心。若此菩薩",
    "T31n1596_007:0301a11": "以如是六波羅蜜聚集善根，與一切眾生共",
    "T31n1596_007:0301a12": "之迴向阿耨多羅三藐三菩提，是名菩薩勝",
    "T31n1596_007:0301a13": "益深心。此等六種深心所攝，名為愛味思",
    "T31n1596_007:0301a14": "惟。復次若此菩薩於餘無量六種深心修習",
    "T31n1596_007:0301a15": "相應菩薩所有善根而生隨喜，此名菩薩六",
    "T31n1596_007:0301a16": "種深心所攝隨喜思惟修。復次若此菩薩願",
    "T31n1596_007:0301a17": "令一切眾生皆得六種深心所攝六波羅蜜，",
    "T31n1596_007:0301a18": "亦願自身乃至坐道場常不離六種深心所",
    "T31n1596_007:0301a19": "攝修六波羅蜜，是名菩薩六種深心所攝願",
    "T31n1596_007:0301a20": "得思惟修。若但聞此菩薩六種深心所攝思",
    "T31n1596_007:0301a21": "惟修，生一念淨信即得出生無量福德、朽壞",
    "T31n1596_007:0301a22": "一切極惡業障，何況菩薩。釋曰：於爾所時",
    "T31n1596_007:0301a23": "念念中者，假令三阿僧祇時量為一念，以如",
    "T31n1596_007:0301a24": "是念亦經爾所時得菩提，於爾所時念念中",
    "T31n1596_007:0301a25": "捨自身等，其義論本中次第可解。亦如此次",
    "T31n1596_007:0301a26": "第乃至爾所時得菩提，於爾所時或隨行尸",
    "T31n1596_007:0301a27": "羅等亦爾。三千大千世界滿中熾火無有一",
    "T31n1596_007:0301a28": "切資生具者，此言顯示住處艱難及無供身",
    "T31n1596_007:0301a29": "之具。朽壞一切極惡業障者，此中朽壞者，由",
    "T31n1596_007:0301b01": "善樂欲故，無力能與果報故，又對治趣惡道",
    "T31n1596_007:0301b02": "故是名朽壞。寬大心者，即是此中無厭足",
    "T31n1596_007:0301b03": "心。即此等心長時不捨，即是牢固心。此中牢",
    "T31n1596_007:0301b04": "固者，謂長時故。餘心義可解。",
    "T31n1596_007:0301b05": "7 差別章差別章第七",
    "T31n1596_007:0301b06": "論曰：此諸波羅蜜差別云何可見？各有三種",
    "T31n1596_007:0301b07": "應知。謂法施、財施、無畏施。守護戒、攝善法",
    "T31n1596_007:0301b08": "戒、作利眾生戒。受惡事忍、安苦忍、法思惟",
    "T31n1596_007:0301b09": "忍。被鎧精進、發行精進、不怯弱不退轉無厭",
    "T31n1596_007:0301b10": "足精進。安樂住定、出生定、作所應作定。無分",
    "T31n1596_007:0301b11": "別方便智、無分別智、無分別後得智。",
    "T31n1596_007:0301b12": "釋曰：說諸波羅蜜差別者，顯示其體故。於",
    "T31n1596_007:0301b13": "中何故有法施等三種？由法施故增益他人",
    "T31n1596_007:0301b14": "善根，由財施故增益他身，由無畏施故增益",
    "T31n1596_007:0301b15": "他心。以此因緣故，顯示三種施。戒三種中",
    "T31n1596_007:0301b16": "守護戒者，是依止戒，餘二戒依止此住故。",
    "T31n1596_007:0301b17": "由住守護戒故，攝善法戒得出生佛法及菩",
    "T31n1596_007:0301b18": "提，故名依止。利眾生戒依止住故，得成熟眾",
    "T31n1596_007:0301b19": "生，故名依止。忍三種中受惡事忍者，若他作",
    "T31n1596_007:0301b20": "惡事能忍受之。菩薩作眾生利益事時，由此",
    "T31n1596_007:0301b21": "忍力故，於生死苦不能退轉。安苦忍者，由",
    "T31n1596_007:0301b22": "有忍力故，於生死中病等諸苦不能退轉。法",
    "T31n1596_007:0301b23": "思惟忍者，由此忍故，思惟法時能忍受故。",
    "T31n1596_007:0301b24": "此忍即是前二忍依止處。於精進中有三種",
    "T31n1596_007:0301b25": "體，如世尊修多羅說：是勢力、是精進、是堪",
    "T31n1596_007:0301b26": "能、是牢固超越、是不捨重軛。此等五句即是",
    "T31n1596_007:0301b27": "解釋精進三種體。於中被鎧精進故得勢力，",
    "T31n1596_007:0301b28": "以此為初。由發行精進故得正精進，於發行",
    "T31n1596_007:0301b29": "時不怯弱不動轉無厭足精進等，如其次第",
    "T31n1596_007:0301c01": "即是堪能、牢固超越、不捨重軛等，以此三句",
    "T31n1596_007:0301c02": "釋之。由有人初求無上菩提有勢力，於發行",
    "T31n1596_007:0301c03": "時有精進，但心下劣，為對治此故須堪能，若",
    "T31n1596_007:0301c04": "有堪能則心不退屈。下劣，即是退屈。若人雖",
    "T31n1596_007:0301c05": "心不下劣，然於生死苦中心則擾動，則於佛",
    "T31n1596_007:0301c06": "果生退屈。為對治此故，須不動精進及牢固",
    "T31n1596_007:0301c07": "超越，是故說此牢固超越，由牢固超越故於",
    "T31n1596_007:0301c08": "苦不退。有人雖於苦不退，然於少生足，不",
    "T31n1596_007:0301c09": "能得無上菩提，是故說無厭足精進，於少不",
    "T31n1596_007:0301c10": "生足故，及即顯示不捨重軛精進。由此義故",
    "T31n1596_007:0301c11": "說三種精進。於定中亦三。樂住者，由現見法",
    "T31n1596_007:0301c12": "安樂而住故，名樂住。出生者，由出生六神通",
    "T31n1596_007:0301c13": "故。作所應作者，由依止禪那故，作眾生利益",
    "T31n1596_007:0301c14": "事故，名作所應作。由此等義，故定立三種。般",
    "T31n1596_007:0301c15": "若中成立三體，其義可解。",
    "T31n1596_007:0301c16": "8 攝章攝章第八",
    "T31n1596_007:0301c17": "論曰：此諸波羅蜜攝義云何可見？此等攝一",
    "T31n1596_007:0301c18": "切善法故，彼體相故、彼隨順故、彼津液故。",
    "T31n1596_007:0301c19": "釋曰：此等攝義云何可見者，問此等波羅蜜",
    "T31n1596_007:0301c20": "攝諸善法云何可見？由應知所修善法為波",
    "T31n1596_007:0301c21": "羅蜜所攝，彼所修善法攝波羅蜜亦爾。此等",
    "T31n1596_007:0301c22": "攝一切善法者，此中一切善法即是菩提分",
    "T31n1596_007:0301c23": "法。彼體相故者，是般若體相。彼津液故者，彼",
    "T31n1596_007:0301c24": "六神通十力等諸餘功德皆是此津液。彼隨",
    "T31n1596_007:0301c25": "順故者，謂信猗等與此相隨順故。應如此",
    "T31n1596_007:0301c26": "知。",
    "T31n1596_007:0301c27": "9 對治章對治章第九",
    "T31n1596_007:0301c28": "論曰：此諸波羅蜜障礙云何可見？攝一切煩",
    "T31n1596_007:0301c29": "惱應知，彼體相故、彼因緣故、彼果故。釋",
    "T31n1596_007:0302a01": "曰：如所顯示，諸波羅蜜攝一切善法，如彼所",
    "T31n1596_007:0302a02": "治攝一切染法，今當顯示。於中彼體相故者，",
    "T31n1596_007:0302a03": "是彼欲等體相。彼因緣故者，謂慳等因緣，如",
    "T31n1596_007:0302a04": "不信邪見等故生慳。彼果故者，如慳悋破戒",
    "T31n1596_007:0302a05": "瞋恚故為果。",
    "T31n1596_007:0302a06": "10 功德章功德章第十",
    "T31n1596_007:0302a07": "論曰：此諸波羅蜜功德云何可見？菩薩於生",
    "T31n1596_007:0302a08": "死流轉中攝取自在故、攝取大生故、攝取大",
    "T31n1596_007:0302a09": "伴助大眷屬故、攝取大事業方便成就故、攝",
    "T31n1596_007:0302a10": "取無惱害少塵垢身故、攝取善知一切工巧",
    "T31n1596_007:0302a11": "等明處論故。此等果報無可譏嫌，乃至坐道",
    "T31n1596_007:0302a12": "場，作一切眾生一切利益事現前功德。釋",
    "T31n1596_007:0302a13": "曰：諸波羅蜜功德菩薩果報無可譏嫌，非如",
    "T31n1596_007:0302a14": "外果報有可譏嫌，以染污故、以無常故。波羅",
    "T31n1596_007:0302a15": "蜜果報則非無常。何以故？由說乃至坐道場",
    "T31n1596_007:0302a16": "故。又彼唯是自為不為於他故，說發起利益",
    "T31n1596_007:0302a17": "一切眾生事波羅蜜果，即是一切波羅蜜果",
    "T31n1596_007:0302a18": "功德，並無譏嫌。",
    "T31n1596_007:0302a19": "11 互顯章互顯章第十一",
    "T31n1596_007:0302a20": "論曰：此諸波羅蜜更互相顯云何可見？世尊",
    "T31n1596_007:0302a21": "有處一切六波羅蜜，或以施名說、或以戒名",
    "T31n1596_007:0302a22": "說、或以忍名說、或以精進名說、或以定名",
    "T31n1596_007:0302a23": "說、或以智名說。此中有何意？諸波羅蜜中修",
    "T31n1596_007:0302a24": "一波羅蜜時，諸餘波羅蜜皆來助成，依此",
    "T31n1596_007:0302a25": "意故。此中有攝持偈：",
    "T31n1596_007:0302a26": "數相及次第，　　名字修功德，",
    "T31n1596_007:0302a27": "差別攝所治，　　功德更互顯。",
    "T31n1596_007:0302a28": "釋曰：於三百偈般若波羅蜜中，說一波羅蜜",
    "T31n1596_007:0302a29": "即說一切波羅蜜。此有何意？行一波羅蜜，一",
    "T31n1596_007:0302b01": "切波羅蜜皆來助成，以此意故。於布施時得",
    "T31n1596_007:0302b02": "守攝身口，即是戒波羅蜜事，乃至知因果智",
    "T31n1596_007:0302b03": "是般若波羅蜜事。餘波羅蜜助成義，如其相",
    "T31n1596_007:0302b04": "應。釋入因果竟。",
    "T31n1596_007:0302b05": "5 修差別勝相勝語攝大乘論釋論修差別勝相勝語第五",
    "T31n1596_007:0302b06": "1 對治章對治章第一",
    "T31n1596_007:0302b07": "論曰：如是說應知相入因果已，彼修差別云",
    "T31n1596_007:0302b08": "何可見？此修有菩薩十地。何者為十？謂歡",
    "T31n1596_007:0302b09": "喜地、離垢地、照明地、焰地、難勝地、現前地、",
    "T31n1596_007:0302b10": "遠行地、不動地、善慧地、法雲地。此等諸地成",
    "T31n1596_007:0302b11": "立為十，云何可見？對治十種障礙無明故，此",
    "T31n1596_007:0302b12": "等十種應知。法界亦有十種無明為障住。云",
    "T31n1596_007:0302b13": "何應知十種法界？初地遍行義故，二地最勝",
    "T31n1596_007:0302b14": "義故，三地最上津液所流義故，四地無攝義",
    "T31n1596_007:0302b15": "故，五地體無差別義故，六地無染淨義故，",
    "T31n1596_007:0302b16": "七地種種法無差別義故，八地不增減義故，",
    "T31n1596_007:0302b17": "九地相自在依止義故及剎自在依止義故、",
    "T31n1596_007:0302b18": "智自在依止義故，十地業自在依止義故、陀",
    "T31n1596_007:0302b19": "羅尼門三摩提門自在依止義故。此中說偈：",
    "T31n1596_007:0302b20": "遍行最勝義，　　最上津液流，",
    "T31n1596_007:0302b21": "如是無攝義，　　及體無差別，",
    "T31n1596_007:0302b22": "無染無淨義，　　無種種差別，",
    "T31n1596_007:0302b23": "不增不減義，　　四自在依止。",
    "T31n1596_007:0302b24": "法界中無明，　　十障非染污，",
    "T31n1596_007:0302b25": "於十地為障，　　對治說諸地。",
    "T31n1596_007:0302b26": "復次此無明於聲聞非染污，於菩薩是染污",
    "T31n1596_007:0302b27": "應知。釋曰：今顯修差別。云何十種應知？法",
    "T31n1596_007:0302b28": "界謂遍滿義乃至三摩提陀羅尼自在義，此",
    "T31n1596_007:0302b29": "十種應知。法界於地地中各一種應知，然無",
    "T31n1596_007:0302c01": "明力故不能知，為對治彼無明十障故有十",
    "T31n1596_007:0302c02": "地。何者為十？一凡夫性；二邪行於眾生身等；",
    "T31n1596_007:0302c03": "三闇鈍故於聞思修忘失；四微細煩惱現行",
    "T31n1596_007:0302c04": "與身見等共生下品故、意念所緣故、遠去",
    "T31n1596_007:0302c05": "現行微細故，應知此為微細；五下乘般涅",
    "T31n1596_007:0302c06": "槃；六麁相行；七微細相行；八於無相作功",
    "T31n1596_007:0302c07": "用；九不作眾生利益事；十於諸法不得自在。",
    "T31n1596_007:0302c08": "今當釋遍行偈義。法界一切處遍行。何以",
    "T31n1596_007:0302c09": "故？一切法無有一法非無我者故。最勝義",
    "T31n1596_007:0302c10": "者，知此義於一切法中最勝，即是二地所流",
    "T31n1596_007:0302c11": "津液。最勝者，若知所有大乘正說是最勝",
    "T31n1596_007:0302c12": "所流津液，即得三地。於中無有我所取，如欝",
    "T31n1596_007:0302c13": "單越人無有我所，證法界時即得如是無有",
    "T31n1596_007:0302c14": "我所，由此智故即得四地。此即是體無差別，",
    "T31n1596_007:0302c15": "非如眼色等隨諸眾生體異各各差別，由此",
    "T31n1596_007:0302c16": "智得入五地。亦無染，本性不染故，無染即是",
    "T31n1596_007:0302c17": "淨，由此智故得入六地。修多羅等種種義，",
    "T31n1596_007:0302c18": "雖復差別成立，然無有異，由此智得入七地。",
    "T31n1596_007:0302c19": "煩惱滅時不減、淨法長時不增，相自在依止、",
    "T31n1596_007:0302c20": "剎自在依止故，由此智得入八地。於相中得",
    "T31n1596_007:0302c21": "自在，由隨其所欲相即現前故。於剎自在，如",
    "T31n1596_007:0302c22": "欲令剎變為金即得成，故名自在。於中智自",
    "T31n1596_007:0302c23": "在者，依止辯才智自在故得入九地。身等業",
    "T31n1596_007:0302c24": "自在依止故，陀羅尼、三摩提門自在依止義",
    "T31n1596_007:0302c25": "故得入十地。復次此無明於聲聞非染污，由",
    "T31n1596_007:0302c26": "不入是諸地故。若入初地時即通達一切地",
    "T31n1596_007:0302c27": "者，何故復次第安立諸地？為釋此難故。隨所",
    "T31n1596_007:0302c28": "行行，彼行所入成立為地。雖於初地一切通",
    "T31n1596_007:0302c29": "達，然得成立諸地故。",
    "T31n1596_007:0303a01": "2 立名章立名章第二",
    "T31n1596_007:0303a02": "論曰：復次何故初地名歡喜？由最初得自他",
    "T31n1596_007:0303a03": "利成就功能故。何故第二地名離垢？由遠離",
    "T31n1596_007:0303a04": "破戒垢故。何故第三地名照明？由不退三摩",
    "T31n1596_007:0303a05": "地三摩鉢底所依止，大法光明所依止故。何",
    "T31n1596_007:0303a06": "故第四地名為焰？以菩提分法焚一切障故。",
    "T31n1596_007:0303a07": "何故五地名為難勝？真俗二智更互相違，極",
    "T31n1596_007:0303a08": "難而相應故。何故六地名為現前？緣生智為",
    "T31n1596_007:0303a09": "依止，令般若波羅蜜行現前故。何故七地名",
    "T31n1596_007:0303a10": "為遠行？至功用行後邊故。何故八地名為不",
    "T31n1596_007:0303a11": "動？一切相行不動故。何故九地名為善慧？辯",
    "T31n1596_007:0303a12": "才智最勝故。何故十地名為法雲？由總相緣",
    "T31n1596_007:0303a13": "一切法智，為一切陀羅尼三摩地門藏故如",
    "T31n1596_007:0303a14": "雲，又麁重障如虛空雲能覆障故，又法身圓",
    "T31n1596_007:0303a15": "滿故。釋曰：何故初地名歡喜者，由於此時",
    "T31n1596_007:0303a16": "最初得自他利成就功能。聲聞證真實時唯",
    "T31n1596_007:0303a17": "得自利成就功能非作利他，是故不得如是",
    "T31n1596_007:0303a18": "歡喜同諸菩薩。何故二地名離垢者，由於此",
    "T31n1596_007:0303a19": "地性戒成就，非如初地作意持戒，由遠離破",
    "T31n1596_007:0303a20": "戒垢性戒成就故。何故三地名照明者，由於此",
    "T31n1596_007:0303a21": "中與三摩地三摩鉢底常不相離，以不退故，",
    "T31n1596_007:0303a22": "即於大乘法中得大光明。何故四地名焰者，",
    "T31n1596_007:0303a23": "由於此地得菩提分法行，由此行故一切煩",
    "T31n1596_007:0303a24": "惱及隨煩惱皆為灰燼。何故五地名難勝者，",
    "T31n1596_007:0303a25": "由於此地出世真智是無分別，世智工巧論",
    "T31n1596_007:0303a26": "等是分別，應須具修此二相違，極難然能具",
    "T31n1596_007:0303a27": "此二故名難勝。何故六地名現前者，於此地",
    "T31n1596_007:0303a28": "中得緣生行，由此智力故無分別行般若波",
    "T31n1596_007:0303a29": "羅蜜得現前故，諸法無染無淨，當得七地中",
    "T31n1596_007:0303b01": "有功用行、八地中無功用行。何故七地名遠",
    "T31n1596_007:0303b02": "行者，於此地中由方便行究竟故，由於一切",
    "T31n1596_007:0303b03": "相中得決了、有功用行故。何故八地名不動",
    "T31n1596_007:0303b04": "者，於一切相及一切法功用，此中皆得不動，",
    "T31n1596_007:0303b05": "無分別心自然常流故。何故九地名善慧者，",
    "T31n1596_007:0303b06": "此慧善故名善慧，辯才智說名為慧，由此智",
    "T31n1596_007:0303b07": "故說名善慧。何故十地名法雲者，一切法總",
    "T31n1596_007:0303b08": "相緣智如雲，陀羅尼三摩提等門如水，即以",
    "T31n1596_007:0303b09": "此智為藏，如雲藏水。又如雲障覆虛空，此一",
    "T31n1596_007:0303b10": "切法總相緣智覆諸麁重障亦爾。及圓滿法",
    "T31n1596_007:0303b11": "身故者，如雲普遍虛空，菩薩身中法身圓滿",
    "T31n1596_007:0303b12": "亦爾。圓滿者即是普遍義。",
    "T31n1596_007:0303b13": "3 得相章得相章第三",
    "T31n1596_007:0303b14": "論曰：得此等諸地云何可見？有四種相：一信",
    "T31n1596_007:0303b15": "解得，謂信解諸地故。二行得，謂得與地相應",
    "T31n1596_007:0303b16": "十種法行故。三通達得，謂於初地中通達法",
    "T31n1596_007:0303b17": "界時，通達一切地故。四成就得，謂修此諸地",
    "T31n1596_007:0303b18": "得究竟故。釋曰：於中成就得者，若修此諸",
    "T31n1596_007:0303b19": "地至究竟故，是為成就應知。",
    "T31n1596_007:0303b20": "4 修相章修相章第四",
    "T31n1596_007:0303b21": "論曰：修此等諸地云何可見？此諸菩薩於",
    "T31n1596_007:0303b22": "諸地中修奢摩他毘鉢舍那時，有五種修，",
    "T31n1596_007:0303b23": "所謂總集修、無相修、無功用修、熾然修、無厭",
    "T31n1596_007:0303b24": "足修。出生菩薩五種果，所謂一念念中消滅",
    "T31n1596_007:0303b25": "一切染濁依止故、二得出離種種想遊於法",
    "T31n1596_007:0303b26": "樂故、三了知一切處無量無分限相法光明",
    "T31n1596_007:0303b27": "故、四所有清淨分因緣不分別相而現行",
    "T31n1596_007:0303b28": "故法身圓滿成就、五由展轉上上因所攝故。",
    "T31n1596_007:0303b29": "釋曰：隨於一地中即有五種修，今當顯示。",
    "T31n1596_007:0303c01": "修奢摩他毘鉢舍那，由五種修故並得成就。",
    "T31n1596_007:0303c02": "念念中消滅一切染濁依止者，何者名染濁？",
    "T31n1596_007:0303c03": "謂煩惱障、智障，無始熏習種子彼障礙聚。由",
    "T31n1596_007:0303c04": "總相緣奢摩他毘鉢舍那智故，得念念損減",
    "T31n1596_007:0303c05": "此聚破散故名消滅，又復損減即是消滅。離",
    "T31n1596_007:0303c06": "種種相得法樂之樂者，於種種體相成立",
    "T31n1596_007:0303c07": "修多羅等，謂法中離種種想，於法樂中得樂",
    "T31n1596_007:0303c08": "非謂餘樂。此中樂者，謂內樂故。復有別釋：奢",
    "T31n1596_007:0303c09": "摩他毘鉢舍那，於法中若受若覺若觀，非顯",
    "T31n1596_007:0303c10": "著麁淺領納順行，然唯以憶念光明細領納",
    "T31n1596_007:0303c11": "細順行。一切處無量無分限相者，無十方分",
    "T31n1596_007:0303c12": "限了知。一切光明者，如善誦經書，心即明",
    "T31n1596_007:0303c13": "了故。於清淨分中無分別相現前者，謂與",
    "T31n1596_007:0303c14": "所應成就相應，此清淨分中無分別相而現前",
    "T31n1596_007:0303c15": "故。佛果即是所應成就及法身圓滿成就。最",
    "T31n1596_007:0303c16": "上上因所攝故者，於中圓滿者謂第十地，成",
    "T31n1596_007:0303c17": "就者第十一佛地。此中所有法身最上上因",
    "T31n1596_007:0303c18": "所攝者，由此一切因出生佛地，是故得為最",
    "T31n1596_007:0303c19": "勝。",
    "T31n1596_007:0303c20": "論曰：於十地中修十波羅蜜各有增上。六地",
    "T31n1596_007:0303c21": "中六波羅蜜如前說。後四地中有四波羅蜜：",
    "T31n1596_007:0303c22": "方便善巧波羅蜜，六波羅蜜所聚集善根與",
    "T31n1596_007:0303c23": "一切眾生共之，迴向阿耨多羅三藐三菩提",
    "T31n1596_007:0303c24": "故。願波羅蜜者，發起未來世種種願，諸波羅",
    "T31n1596_007:0303c25": "蜜因緣此能引攝故。力波羅蜜者，由思量修",
    "T31n1596_007:0303c26": "習等力，六波羅蜜得相續現行故。智波羅蜜",
    "T31n1596_007:0303c27": "者，此成立六波羅蜜智，得自受用法樂及成",
    "T31n1596_007:0303c28": "就眾生故。復次此四波羅蜜是般若波羅蜜",
    "T31n1596_007:0303c29": "中無分別智後所得智攝應知。復次諸十地",
    "T31n1596_007:0304a01": "中一切波羅蜜非不修行。此諸地法門為諸",
    "T31n1596_007:0304a02": "波羅蜜藏所攝。釋曰：於十地中修十波羅",
    "T31n1596_007:0304a03": "蜜各有增上者，於《十地經》中說初地檀波羅",
    "T31n1596_007:0304a04": "蜜增勝，乃至十地智波羅蜜增勝。是故以增",
    "T31n1596_007:0304a05": "勝故，十地中說十波羅蜜，於一切地中一切",
    "T31n1596_007:0304a06": "波羅蜜亦皆修習。六地中六波羅蜜者，如次",
    "T31n1596_007:0304a07": "第顯示，初檀波羅蜜乃至第六般若波羅蜜，",
    "T31n1596_007:0304a08": "如是等義如《十地經》中說。此中不具足，如前",
    "T31n1596_007:0304a09": "說。後四地中有四波羅蜜者，由隨於何處說",
    "T31n1596_007:0304a10": "六波羅蜜，即彼處方便善巧等四波羅蜜皆",
    "T31n1596_007:0304a11": "在其中。若說十波羅蜜，彼中唯以無分別智",
    "T31n1596_007:0304a12": "為般若波羅蜜，後得智攝餘方便善巧等四",
    "T31n1596_007:0304a13": "波羅蜜，是故於後四地中修四波羅蜜得成。",
    "T31n1596_007:0304a14": "論說善巧方便波羅蜜中與一切眾生共者，",
    "T31n1596_007:0304a15": "於中所有善得與眾生共，今當顯示。諸願求",
    "T31n1596_007:0304a16": "無上菩提者，皆欲作一切眾生利益事，要正",
    "T31n1596_007:0304a17": "覺菩提方得此欲。是故諸有思量所有善根",
    "T31n1596_007:0304a18": "皆迴向為作一切眾生利益事，此名與一切",
    "T31n1596_007:0304a19": "眾生共。又善巧方便者，即顯悲智。六波羅蜜",
    "T31n1596_007:0304a20": "所聚集善根，由悲故與一切眾生共，由智故",
    "T31n1596_007:0304a21": "不迴向釋梵等果報，是故由此智故不起煩",
    "T31n1596_007:0304a22": "惱及不捨生死，於中不染，得成方便善巧，",
    "T31n1596_007:0304a23": "故名方便善巧波羅蜜。由起種種願力故得",
    "T31n1596_007:0304a24": "種種波羅蜜因緣，是名願波羅蜜。未來中者，",
    "T31n1596_007:0304a25": "未來世因相，故名未來中。住此因中，為彼未",
    "T31n1596_007:0304a26": "來故作種種願。有修多羅中說二種力，謂思",
    "T31n1596_007:0304a27": "量力及修習力。雖無修習力，以思量力故與",
    "T31n1596_007:0304a28": "諸波羅蜜相應，故得諸波羅蜜相續現行，此",
    "T31n1596_007:0304a29": "是力波羅蜜業事。如所顯示，諸波羅蜜皆是",
    "T31n1596_007:0304b01": "智所建立，此是智波羅蜜即是無分別般若",
    "T31n1596_007:0304b02": "波羅蜜自性。若為自受用法樂及為成就同",
    "T31n1596_007:0304b03": "法眾生故，名成立諸波羅蜜。此法門為諸波",
    "T31n1596_007:0304b04": "羅蜜藏所攝者，此中波羅蜜藏者，謂一切",
    "T31n1596_007:0304b05": "大乘法。此十地法門是波羅蜜藏所攝，非聲",
    "T31n1596_007:0304b06": "聞藏所攝故。一切波羅蜜於諸地修習得成，",
    "T31n1596_007:0304b07": "此諸地法門最高大故，一切諸佛遍一切佛",
    "T31n1596_007:0304b08": "剎中演說。又此法門勝故，於最初時及於最",
    "T31n1596_007:0304b09": "勝處說、最牢固住處說。以其勝故，故言勝。",
    "T31n1596_007:0304b10": "5 修時章修時章第五",
    "T31n1596_007:0304b11": "論曰：復次於幾時修此諸地得圓滿？有五種",
    "T31n1596_007:0304b12": "人於三阿僧祇劫中，謂信行地人初阿僧祇",
    "T31n1596_007:0304b13": "劫淨心行有相行、無相行六種地，及七地第",
    "T31n1596_007:0304b14": "二阿僧祇劫，即此無相中無功用行已上，乃",
    "T31n1596_007:0304b15": "至十地第三阿僧祇劫修行圓滿。此中有偈：",
    "T31n1596_007:0304b16": "淨妙勝上力，　　牢固心轉勝，",
    "T31n1596_007:0304b17": "菩薩三僧祇，　　說名正修行。",
    "T31n1596_007:0304b18": "釋曰：五種人三阿僧祇者，於中信行者，謂",
    "T31n1596_007:0304b19": "於彼義中依信而行故，此地初阿僧祇滿。此",
    "T31n1596_007:0304b20": "阿僧祇滿已得淨心地，通達真如故。即此淨",
    "T31n1596_007:0304b21": "心行，於十地中六地已還有相行，第七地無",
    "T31n1596_007:0304b22": "相有功用行。即得第二阿僧祇滿，若入八地",
    "T31n1596_007:0304b23": "得無功用行，然未成就彼無功用行。九地十",
    "T31n1596_007:0304b24": "地得滿此無功用行，此人是第三阿僧祇劫。",
    "T31n1596_007:0304b25": "即此一人成立五種，如須陀洹、斯陀含、阿那",
    "T31n1596_007:0304b26": "含等，隨位處差別故。如所說三阿僧祇滿得",
    "T31n1596_007:0304b27": "菩提，於無始生死中修行施等及逢值諸",
    "T31n1596_007:0304b28": "佛齊何已來，說為三阿僧祇劫，此義偈中顯",
    "T31n1596_007:0304b29": "示。淨妙勝上力者，謂得善根力及願力。於中",
    "T31n1596_007:0304c01": "善根力者，散亂等不能破壞應知。願力者，",
    "T31n1596_007:0304c02": "恒與善友同聚應知。牢固心轉勝者，謂發起",
    "T31n1596_007:0304c03": "牢固心及修行轉勝。於中牢固心者，善友力",
    "T31n1596_007:0304c04": "故不捨菩提心應知。行轉勝者，謂現在及",
    "T31n1596_007:0304c05": "後生生中善根增長無有退減應知。餘句可",
    "T31n1596_007:0304c06": "解釋。因果修差別勝相竟。",
    "T31n1596_007:0304c07": "攝大乘論釋論卷第七"
}