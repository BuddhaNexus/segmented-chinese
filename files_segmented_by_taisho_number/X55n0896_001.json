{
    "X55n0896_001:0438c07": " 虗舟禪師註八識規矩頌小序",
    "X55n0896_001:0438c09": "性一而已。又言相何也。性內也。相外也。相不言外之",
    "X55n0896_001:0438c10": "境。而言內之識。則相亦內也。外境觸之而不動。豁達",
    "X55n0896_001:0438c11": "為空者。猶易託之。而內識之所留。細微流注。發不及",
    "X55n0896_001:0438c12": "知。雖深造之後。常致嘆於習氣之難除。命根之未斷。",
    "X55n0896_001:0438c13": "斯言性之家。不可不加察也。然而耑言相者。往往逐",
    "X55n0896_001:0438c14": "流末而騖焉。力徒困於筭沙計。或窮於鑽紙。曷思古",
    "X55n0896_001:0438c15": "人著唯識之論。謂是諸相者。宜有乎。宜無乎。凡所有",
    "X55n0896_001:0438c16": "相。皆是虗妄。則欲期無相。於相求之乎。抑於性求之",
    "X55n0896_001:0438c17": "乎。求之於相。緣八識而有百法。求之於性。轉八識而",
    "X55n0896_001:0438c18": "為四智。世之逐相者多失之。而見性者。又未嘗過。相",
    "X55n0896_001:0438c19": "而問焉而為之。通則分幟而爭之。終不可止。斯重嘆",
    "X55n0896_001:0438c20": "矣。虗舟禪師。宗嗣福嚴。而仍研精教典。取唐奘師八",
    "X55n0896_001:0438c21": "識規矩頌。特為之註。註所言相。非能與人殊。而引而",
    "X55n0896_001:0438c22": "發之。終歸於性。使覽者知悟。施子易修。徐子敬可讀。",
    "X55n0896_001:0438c23": "而美之梓之以傳。噫其有裨也夫。",
    "X55n0896_001:0438c24": "康熙十一年端陽後十日　矩李　王庭　題",
    "X55n0896_001:0439a03": " 八識頌註自敘",
    "X55n0896_001:0439a05": "昔慶喜婆心。欲人明三界唯心萬法唯識。遂造瑜伽",
    "X55n0896_001:0439a06": "師地論。以發明相宗法門。文廣義幽。後天親虞末學",
    "X55n0896_001:0439a07": "難窺要領。遂彚瑜伽之文。述三十頌。目曰唯識三十",
    "X55n0896_001:0439a08": "論。論成而後。護法諸師各出所見。以解釋此論。當時",
    "X55n0896_001:0439a09": "累帙積軸。不勝其煩。玄奘法師同諸師。約其詞理精",
    "X55n0896_001:0439a10": "粹者。束為十卷。曰成唯識。後窺基法師。又見成唯識",
    "X55n0896_001:0439a11": "十卷。學者難得其宗旨。乃請奘師。集此要義。將八識",
    "X55n0896_001:0439a12": "分為四韻。每一韻頌以十二句。將五十一心所。各派",
    "X55n0896_001:0439a13": "本識會下。條理不紊。因稱規矩。然論雖十卷。義盡于",
    "X55n0896_001:0439a14": "此四十八句。明此數句。而奘師之提綱由我舉手。天",
    "X55n0896_001:0439a15": "親彌勒不一網收盡耶。但明此數句者。諸家即各有。",
    "X55n0896_001:0439a16": "悟處不無。自是門庭。其能以相歸性。以悟轉識。如盧",
    "X55n0896_001:0439a17": "行者。知五八六七果因轉。但轉名言無實性者幾人",
    "X55n0896_001:0439a18": "哉。余初讀魯庵之補註。後觀憨山之通說。未嘗不服",
    "X55n0896_001:0439a19": "其見高。第欲離心意識參。絕凡聖路學。則南行之五",
    "X55n0896_001:0439a20": "十三。安得不輸于末後彌勒之彈指耶。故得力是省",
    "X55n0896_001:0439a21": "力。省力是得力。解之者不欲其深。而欲其淺。至于由",
    "X55n0896_001:0439a22": "淺而深。是悟之者之事。非解之者之事也。",
    "X55n0896_001:0439a23": "西湖留錫退居　虗舟省道人　識",
    "X55n0896_001:0439b07": "八識規矩淺說",
    "X55n0896_001:0439b09": "余觀唐奘師。幼具宿根。為法涉流沙。不憚狼狽。遇化",
    "X55n0896_001:0439b10": "身曼殊。授以法印。及其歸逝不可得也不可得。說本",
    "X55n0896_001:0439b11": "色話。瀟洒坐去。豈非生平一著。作一翻譯。俱以大法",
    "X55n0896_001:0439b12": "示人乎。故細讀數什。不但古朴高雅。實能以頂門眼。",
    "X55n0896_001:0439b13": "八面齊照。故能收萬法於八識。轉八識于四智。使識",
    "X55n0896_001:0439b14": "性朗然。如洞火如列眉。引眾生八識田中。證金剛大",
    "X55n0896_001:0439b15": "定。其法乳不甚深乎。余故以淺說說之。不拘拘以訓",
    "X55n0896_001:0439b16": "字循行。同於諸家鋪敘。惟令人於筆舌外。可悟其旨",
    "X55n0896_001:0439b17": "趣。是以識悟識者之又一方便也。若存我覺我。則字",
    "X55n0896_001:0439b18": "字瘡尤。反為性相。立町畦矣。非奘師意。亦非予意矣。",
    "X55n0896_001:0439b19": "識以八識。余謂總即一識也。但識之體則一。識之用",
    "X55n0896_001:0439b20": "則別。如天之月祇一。而映之水不同則異矣。故今之",
    "X55n0896_001:0439b21": "悟識者。欲其即用而悟體。則元是一精明。分成六和",
    "X55n0896_001:0439b22": "合。更無別物也。用何以異。且如眼識與身識。畢竟不",
    "X55n0896_001:0439b23": "同。則五識截然自分。至於具足五十一心所。而明了",
    "X55n0896_001:0439b24": "分別者。定屬六識。然不能執持也。至於堅執不移者",
    "X55n0896_001:0439c01": "定屬七識。然不能持種也。至于含藏多劫者。定屬八",
    "X55n0896_001:0439c02": "識。此識性之自分不容混者也。體何以同。且如眼識",
    "X55n0896_001:0439c03": "之分別者雖屬眼。而了然分別者。已通于第六分別",
    "X55n0896_001:0439c04": "之意識。其分別而確據也。已通第七識之執持。其分",
    "X55n0896_001:0439c05": "別而不忘也。已通第八識之含藏。此識性之自合不",
    "X55n0896_001:0439c06": "容隔者也。學人但認用。則名相多端。苟悟體則圓覺",
    "X55n0896_001:0439c07": "自性。自性非有。所以奘師。於每一識處。必先敘其心",
    "X55n0896_001:0439c08": "所之顛倒。而隨即著其悟后之無漏。迷則無此悟。悟",
    "X55n0896_001:0439c09": "則無此迷。而識識為我妙用矣。",
    "X55n0896_001:0439c10": "有以八識無為體。單以第六意識為心王。譬如此為",
    "X55n0896_001:0439c11": "磨盤心。前五後二為心王之輔也。蓋以前五識。應根",
    "X55n0896_001:0439c12": "照境。同一現量。亦無善惡。至於七識。楞伽云。七識不",
    "X55n0896_001:0439c13": "流轉。非生死因。若夫八識。其體空寂。無善無惡。亦總",
    "X55n0896_001:0439c14": "屬無記性。其惟六識。通前五識。引後二識。正為八識",
    "X55n0896_001:0439c15": "之見分。故一迷而現三量。則徧行別境。橫恣胸中。一",
    "X55n0896_001:0439c16": "悟而空三性。則有漏因果。當時寂靜。所以道六七因",
    "X55n0896_001:0439c17": "中轉。五八果上圓。旨哉言乎。但因以該果。則就第六",
    "X55n0896_001:0439c18": "識。一悟深入。便躋覺地。然昔人圓明了知。不假竟根。",
    "X55n0896_001:0439c19": "又豈必滯此六識。作觀門乎。所以信六不信八。墮在",
    "X55n0896_001:0439c20": "二乘之偏執也。",
    "X55n0896_001:0439c21": "有以第八識為生死主。蓋以識性無根。根生則枝葉",
    "X55n0896_001:0439c22": "俱蕃。餘識盡屬。當處出生。當處隨滅。非能受熏持種",
    "X55n0896_001:0439c23": "也。故諸識皆粗。而有微細流注者是八識。諸識皆後。",
    "X55n0896_001:0439c24": "而有最初妄見者是八識。要知八識。直是無量劫前",
    "X55n0896_001:0440a01": "最初一念不覺。於是攬識以成根。攬根以納塵。遂被",
    "X55n0896_001:0440a02": "根身器界。滋長無明。無論迷此識而為下凡者。妄執",
    "X55n0896_001:0440a03": "五蘊假我。即聦明外道亦迷此識。而卜度執神我。以",
    "X55n0896_001:0440a04": "取分段生死之苦。且進之二乘。未破藏識。再進之七",
    "X55n0896_001:0440a05": "地以前之菩薩。猶未離俱生我執。以取變易生死之",
    "X55n0896_001:0440a06": "微苦。是皆於八識之最微細者。不能大悟一番也。故",
    "X55n0896_001:0440a07": "悟門中。直要悟至一念不生。則前後際斷。不墮來先",
    "X55n0896_001:0440a08": "去後出房入房矣。",
    "X55n0896_001:0440a09": "八識各無實性。皆互為因緣。由眾生之妄見而成。故",
    "X55n0896_001:0440a10": "前五通于後之七八。七八又通于前五。如常山之蛇",
    "X55n0896_001:0440a11": "首尾互應。盤中之珠左右俱轉。如無前五識。畢竟無",
    "X55n0896_001:0440a12": "所見。倩誰明了。如無意根明了。倩誰執持。如無執持。",
    "X55n0896_001:0440a13": "倩誰含藏。是前通于後也。由有含藏者。最初以不淨",
    "X55n0896_001:0440a14": "作種子。則七六五之動念發識。定歸生滅邊際。故不",
    "X55n0896_001:0440a15": "出三境。三量三性。業識無邊。是後通于前也。要之人",
    "X55n0896_001:0440a16": "惟一悟。則前後識性。寸寸皆金。反成相生之妙矣。",
    "X55n0896_001:0440a17": "境有三境。量有三量。性有三性。三境者。性境。帶質境。",
    "X55n0896_001:0440a18": "獨影境。三量者。現量。比量。非量。三性者。善性。惡性。無",
    "X55n0896_001:0440a19": "記性。現量必定著性境。比量必定著帶質境。非量必",
    "X55n0896_001:0440a20": "定著獨影境。境以性者。三界唯心所現之境也。質以",
    "X55n0896_001:0440a21": "帶者。幻身假合妄加之境也。影以獨者。如鏡華水月",
    "X55n0896_001:0440a22": "之境也。言三境。而一切凡聖虗實之境盡。言三量。而",
    "X55n0896_001:0440a23": "一切見思塵沙之惑盡。言三性。而一切因果苦樂之",
    "X55n0896_001:0440a24": "受盡。境量性。通于根塵識。所以通九地七趣一切時",
    "X55n0896_001:0440b01": "也。良以最初迷本有智光。則以一念妄見者潛結。而",
    "X55n0896_001:0440b02": "為持煖識之種子。于是識依于息。息相吹而動者為",
    "X55n0896_001:0440b03": "風。息相吹而潤者為水。息相吹而噓者為火。息相吹",
    "X55n0896_001:0440b04": "而凝者為地。故肉為身。氣為命。摶取四大。以成內身。",
    "X55n0896_001:0440b05": "蓋假借四大以為身。實無明凝固所致之身也。所以",
    "X55n0896_001:0440b06": "說色雜妄想。想相為身。至于命根熟。則透脫難。以命",
    "X55n0896_001:0440b07": "成識。以識成命。似麵入油油入麵。展轉被無間識籠",
    "X55n0896_001:0440b08": "定。彼識未去此識即生。縱暫時清淨。却又如急流水。",
    "X55n0896_001:0440b09": "流急不見。非真不起也。識既執以為我。自然入門容",
    "X55n0896_001:0440b10": "易出門難。若非老病死。至業報盡。豈能脫去也。縱一",
    "X55n0896_001:0440b11": "時脫去識性之顛倒。仍在為中陰身。而怖畏之苦楚",
    "X55n0896_001:0440b12": "倍甚。為異類身。而無知之封固愈重。即為斷見之外",
    "X55n0896_001:0440b13": "道。劫盡而識還生。雖為無想之天人。報盡而識復萌。",
    "X55n0896_001:0440b14": "蓋以識性有三量三性。則自生出五徧行。五別境。六",
    "X55n0896_001:0440b15": "煩惱。四不定。如是種種識性之迷亂。出得識之粗業。",
    "X55n0896_001:0440b16": "出不得識之細業也。故欲明唯識性。必須大悟一番。",
    "X55n0896_001:0440b17": "方欺君不得。不然。不著性境。定著帶質境。不著此境。",
    "X55n0896_001:0440b18": "定著獨影境。出不得無境三量三性。亦然出不得無",
    "X55n0896_001:0440b19": "量無性也。況境量性。元是打做一圍。尤令人超脫不",
    "X55n0896_001:0440b20": "得也。且如眼見青黃之色境。此見不假安排。非現量",
    "X55n0896_001:0440b21": "乎。而轉一念。確認青是青黃是黃。非比量乎。再轉一",
    "X55n0896_001:0440b22": "念。反疑青未必青黃未必黃。比度不著。非非量乎。現",
    "X55n0896_001:0440b23": "量屬無記。比非二量。屬善惡二性所攝。眼見青黃不",
    "X55n0896_001:0440b24": "假安排。是性境。以境與眼相忘也。轉一念而確認青",
    "X55n0896_001:0440c01": "黃。是帶質境。以境與眼相合也。轉一念而反疑未必",
    "X55n0896_001:0440c02": "青黃。是獨影境。以境與眼不真也。初見青黃。是無記",
    "X55n0896_001:0440c03": "性。迨緣青黃。而起貪著。是善惡二性矣。三性三量三",
    "X55n0896_001:0440c04": "境。所以既通一切法。則知前五識不作解時。得境自",
    "X55n0896_001:0440c05": "相。是為性境。緣心心所。乃帶質境。緣無體法。是獨影",
    "X55n0896_001:0440c06": "境。即第六明了意識。與前五識所緣五塵。率爾心中",
    "X55n0896_001:0440c07": "是性境。若緣自身現行心心所時。是帶質境。若併緣",
    "X55n0896_001:0440c08": "他人心心所時。是獨影境。推而言之。不但境具三境。",
    "X55n0896_001:0440c09": "根亦具三境。識亦具三境。故性生于量。量生于境。若",
    "X55n0896_001:0440c10": "悟境空。則視三界如空華。見聞如夢幻。由此識性清",
    "X55n0896_001:0440c11": "淨。成法眼淨。無奈境本無。生因心有。心本無。生因境",
    "X55n0896_001:0440c12": "有。但心生則境生。境生則心生。心境互為相依。互為",
    "X55n0896_001:0440c13": "顛倒。故外四大世界。為我八識之疎相分。內四大自",
    "X55n0896_001:0440c14": "身。為我八識之親相分。同一八識所造。而為我同業",
    "X55n0896_001:0440c15": "所居之報土。唯一人發真歸元。十方世界方得消殞。",
    "X55n0896_001:0440c16": "方可以入界以瓦礫場為蓮華舟。可入根以血布囊",
    "X55n0896_001:0440c17": "為金剛窟。可入識以胡思洞為香積國矣。",
    "X55n0896_001:0440c18": "大意迷悟同源。縛脫無二。識性一悟。無明實性即佛",
    "X55n0896_001:0440c19": "性也。故勿云差別智難明。只是涅槃心難曉。如前五",
    "X55n0896_001:0440c20": "識一悟。便是成所作智。六識一悟。便是妙觀察智。七",
    "X55n0896_001:0440c21": "識一悟。便是平等性智。八識一悟。便是大圓鏡智。智",
    "X55n0896_001:0440c22": "之差別易。祇是悟難耳。蓋不悟定是業識茫茫。無本",
    "X55n0896_001:0440c23": "可據。所以不是遏捺。捺得不是覺照。照得不是禪定。",
    "X55n0896_001:0440c24": "定得不是見解。解得不是修證。證得悟之無人。千難",
    "X55n0896_001:0441a01": "萬難。唯於奘師數韻。悟其言外旨趣。庶幾近之。",
    "X55n0896_001:0441a03": "八識規矩淺說(終)"
}