{
    "X82n1571_112:0686c13": "五燈全書卷第一百十二",
    "X82n1571_112:0686c15": "京都聖感禪寺住持(臣)僧　(超永)　編輯",
    "X82n1571_112:0686c16": "京都古華嚴寺住持(臣)僧　(超揆)　較閱　進",
    "X82n1571_112:0686c17": "呈",
    "X82n1571_112:0686c18": "　　曹洞宗",
    "X82n1571_112:0686c19": "　　　青原下三十七世隨錄",
    "X82n1571_112:0686c20": "紹興蜀阜東星淨鑑禪師壽州王氏子。師聞博山來",
    "X82n1571_112:0686c21": "在金陵。因僧問。如何是和尚具眼處。來曰。善逝橋邊",
    "X82n1571_112:0686c22": "逢聖主。彼時有個會處。往參弁山雪。雪問。你一路來。",
    "X82n1571_112:0686c23": "何者是你自己。師曰。但見青山綠水。雪曰。你曾見甚",
    "X82n1571_112:0686c24": "麼人來。師舉前話。雪復徵三不是語。師鈍置。經數日。",
    "X82n1571_112:0687a01": "茶次。雪舉盞曰。者個是茶鍾。將何為法身。師直得汗",
    "X82n1571_112:0687a02": "下。從此釋然　住後上堂。迴文織綿。剪綵鋪花。轉處。",
    "X82n1571_112:0687a03": "幽微機紐。御於樞口。用時。綿密絲綸。吐於梭腸。全憑",
    "X82n1571_112:0687a04": "化母之工。乃成天然之巧。如千光瀲灔。似萬象含春。",
    "X82n1571_112:0687a05": "金龍不守於澄潭。玉兔豈棲於碧影。到者裏。黃閣簾",
    "X82n1571_112:0687a06": "垂。誰傳家信。紫羅帳合。暗撒珍珠。直須格外轉機。豈",
    "X82n1571_112:0687a07": "容個中擬議。三世諸佛。且向背後叉手。歷代祖師。祇",
    "X82n1571_112:0687a08": "好左右旁觀。正是鴛鴦繡出從君看。不把金鍼度與",
    "X82n1571_112:0687a09": "人　上堂。久晴無怨。纔落便憂。衲子浸爛。鼻孔露柱。",
    "X82n1571_112:0687a10": "愁斷眉頭。道道。愁個甚麼。擊拂曰。人從橋上過。橋流",
    "X82n1571_112:0687a11": "水不流　上堂。春風蕩蕩。春日熈熈。溪柳半舒嫰色。",
    "X82n1571_112:0687a12": "崖花初綻纖枝。物物全彰。頭頭成現。胡笳曲子。不墮",
    "X82n1571_112:0687a13": "五音。無孔鐵錘。了無向背。不必問佛問祖。求妙求元。",
    "X82n1571_112:0687a14": "但得一念不落諸緣。自然取證自家境界。為何向外",
    "X82n1571_112:0687a15": "尋求。費盡許多氣力。且道。過在于何。貪觀天上月。失",
    "X82n1571_112:0687a16": "却手中橈　上堂。古佛堂中撥棹。烟波水面行車。雪",
    "X82n1571_112:0687a17": "映蘆花。風吹玉蘂。狂猿嘯月。羊腸大路沒人行。靈鶴",
    "X82n1571_112:0687a18": "喬松。枯木巖前尋伴侶。正恁麼時。前不遘村。後不迭",
    "X82n1571_112:0687a19": "店。進一步。則參天荊棘。退一步。則古澗寒泉。且道。不",
    "X82n1571_112:0687a20": "進不退。又作麼生。凍雞未唱鄰家曉。隱隱行人過雪",
    "X82n1571_112:0687a21": "山　上堂。蟭螟眼裏放夜市。急水灘頭鳥作窠。不識",
    "X82n1571_112:0687a22": "本來真面目。謾言我唱脫空歌。不是心。不是佛。不是",
    "X82n1571_112:0687a23": "物。黃帝得之。以御崑崙。河伯得之。以遊大川。王母得",
    "X82n1571_112:0687a24": "之。壽延千古。且道。衲僧得之又如何。喝一喝。下座",
    "X82n1571_112:0687b01": "　上堂。顛倒想生生死續。顛倒想滅生死絕。生死絕處",
    "X82n1571_112:0687b02": "涅槃空。涅槃空處眼中屑。揮拂曰。觀音彌勒文殊普",
    "X82n1571_112:0687b03": "賢。廚庫僧堂山門佛殿。若向者裏悟去揑怪也不難。",
    "X82n1571_112:0687b04": "大眾。若教頻下淚滄海也須乾　上堂。譬如暗中寶。",
    "X82n1571_112:0687b05": "無燈不能見。佛法無人說。雖慧莫能了。急水灘頭拋",
    "X82n1571_112:0687b06": "繡毬。琉璃殿上種荒草。桃花開徧蜀山錦。石女栽成",
    "X82n1571_112:0687b07": "紅衲襖。且道。說是不說是。良久曰。啼得血流無用處。",
    "X82n1571_112:0687b08": "不如緘口過殘春(爾密澓嗣)。",
    "X82n1571_112:0687b09": "杭州普明石照淨燁禪師嘉興曹氏子。萬曆己酉秋。",
    "X82n1571_112:0687b10": "母夢九華僧假榻。乃生。師雖在總角。有過人志。受具",
    "X82n1571_112:0687b11": "金粟。參無字。聞磬聲有省。謁東山得法　上堂。有一",
    "X82n1571_112:0687b12": "人。身居高堂大廈上。無片瓦遮頭。有一人。栽花種竹。",
    "X82n1571_112:0687b13": "下無卓錐之地。且道二人姓甚麼名誰。拈拄杖曰。秘",
    "X82n1571_112:0687b14": "魔叉　上堂。顧左右曰。諸兄弟。延頸舉踵。所為何事。",
    "X82n1571_112:0687b15": "莫是生死未明。無明未破底麼。阿呵呵。少林老漢。空",
    "X82n1571_112:0687b16": "中釘橛。皇宮悉達。陸地興波。若將佛法與元妙。錯把",
    "X82n1571_112:0687b17": "黃庭喚白鵞　師住普明金竺。順治戊戌秋。撾鼓陞",
    "X82n1571_112:0687b18": "堂曰。久病神疲不可說。今朝跳出娑婆國。上堂消息",
    "X82n1571_112:0687b19": "事如何盡力當陽只一喝。隨聲一喝便逝。壽五十。夏",
    "X82n1571_112:0687b20": "三十有三。塔全身于寺前(爾密澓嗣)。",
    "X82n1571_112:0687b21": "東越剡溪雨錢寧遠淨地禪師蘇州崑山馬氏子。上",
    "X82n1571_112:0687b22": "堂。霜露滑如苔。竿木隨身走。道伴交肩過。切忌頻回",
    "X82n1571_112:0687b23": "首。斜街狹巷中。須防子湖狗。急行趂不上。緩步落人",
    "X82n1571_112:0687b24": "後。瞻風撥草時。不得亂開口。兄弟。結制句子。盡情分",
    "X82n1571_112:0687c01": "付了也。更有一件要緊事。且歸暖室商量　上堂。燕",
    "X82n1571_112:0687c02": "尾峰前無剩語今朝對眾如何舉。打壁敲籬罵四鄰。",
    "X82n1571_112:0687c03": "街頭賣卜瞞神鬼。石上栽花連夜開。陸地行船十萬",
    "X82n1571_112:0687c04": "里　上堂。今朝十月小陽春。天暖霜輕日更明。山花",
    "X82n1571_112:0687c05": "三朵四朵。寒鳥一聲兩聲。牛背牧童吹短[竺-二+遂]。溪邊稚",
    "X82n1571_112:0687c06": "了唱歌行。誰管你李道士。誰管你張先生。喫了黃虀",
    "X82n1571_112:0687c07": "脫粟飯。大家任運飽膨脝　上堂。昨日行至中途。聽",
    "X82n1571_112:0687c08": "得村翁說四句話。最妙最元最親最切。若人識得。可",
    "X82n1571_112:0687c09": "以籠罩古今。凌跨佛祖。千七百則葛藤到此冰消瓦",
    "X82n1571_112:0687c10": "解。三十二傅曲調。直是熱碗鳴聲。且道是甚話得恁",
    "X82n1571_112:0687c11": "麼奇特。諸仁者。還願聞麼。良久曰。四九三十六。柴米",
    "X82n1571_112:0687c12": "家家有。後園種芥菜。生個大蘿蔔　上堂。今朝十月",
    "X82n1571_112:0687c13": "半。底事為君判。蚤間喫白粥。天暖身流汗。珍御服不",
    "X82n1571_112:0687c14": "值半錢。破草鞵黃金不換。慙愧兜率宮。珍重猪肉案。",
    "X82n1571_112:0687c15": "曼殊昨夜見空王。劈頭一棒趂出院。問諸人薦不薦。",
    "X82n1571_112:0687c16": "蘆花江上白如綿。鷺鷥飛入尋不見　上堂。處處花",
    "X82n1571_112:0687c17": "開日暖。家家月白風清。不須門外挂桃。神自安然眠",
    "X82n1571_112:0687c18": "高枕。放得下者。左之右之。七縱八橫。放不下者。撞頭",
    "X82n1571_112:0687c19": "磕額。縛上加繩。諸兄弟。天何高。地何平。潑天活路從",
    "X82n1571_112:0687c20": "人走。何用區區摸壁行。不管南泉猫惡。那怕子湖狗",
    "X82n1571_112:0687c21": "獰。見怪不怪怪自息。鎮州蘿蔔重三斤　問畢竟如",
    "X82n1571_112:0687c22": "何得相應去。師曰。連日天陰雨。蒼苔滿地新　問一",
    "X82n1571_112:0687c23": "塵起。大地收。將甚麼喚作塵。師曰。堆山積嶽。曰未審",
    "X82n1571_112:0687c24": "大地如何收得。師曰。多不用添。少不用減　問如何",
    "X82n1571_112:0688a01": "是衲僧格外事。師曰。向火胸前煖　問如何是明覺",
    "X82n1571_112:0688a02": "境。師曰。燕尾峰頭雲靄靄。臥龍池畔水盈盈(爾密澓嗣)。",
    "X82n1571_112:0688a03": "越州融光自聞淨音禪師暨陽陳氏子。結制上堂。摩",
    "X82n1571_112:0688a04": "醯首眼。洞貫十虗。肘後靈符。廓周沙界。得諸佛之總",
    "X82n1571_112:0688a05": "持。絕古今之消息。於是不起于座。行遍天下無足跡。",
    "X82n1571_112:0688a06": "不動舌頭。言遍天下無口過。唯赤心之恒湛。絕生死",
    "X82n1571_112:0688a07": "之根株。直得念念爾。時時爾。頭頭爾。法法爾。然後為",
    "X82n1571_112:0688a08": "無為事無事。白雲千里外。逢人終不錯。舉喝一喝",
    "X82n1571_112:0688a09": "　解制晚參。鐵牛耕轉劫初田。石虎終宵抱月眠。鶴不",
    "X82n1571_112:0688a10": "停機峰競秀。鳳無依處木迢然。你有拄杖子。我與你",
    "X82n1571_112:0688a11": "拄杖子。你無拄杖子。我亦與你拄杖子。相將無過斷",
    "X82n1571_112:0688a12": "橋水。一任伴歸明月村　上堂。本是瀟相一釣客。自",
    "X82n1571_112:0688a13": "西自東自南北。雲收山瘦秋容澹。春盡珊瑚光焰赫。",
    "X82n1571_112:0688a14": "瀟灑丰神不露顏。遨遊巖壑空塵迹。箭鋒相拄電機",
    "X82n1571_112:0688a15": "先。銀盌香浮雪花白。拈來塞斷水雲喉。掃空法界幽",
    "X82n1571_112:0688a16": "元宅　上堂。有僧纔出。師以拄杖約曰。高高山頂立。",
    "X82n1571_112:0688a17": "深深海底行。汝作麼生會。曰行藏原不屬他人。師曰。",
    "X82n1571_112:0688a18": "孟八郎漢又恁麼去。僧擬議。師便打(爾密澓嗣)。",
    "X82n1571_112:0688a19": "越州清化唯岑淨[山*急]禪師荊州張氏子。母夢青蓮現",
    "X82n1571_112:0688a20": "于庭而生。六歲失父。十五入靈湖寺落[髟/采]。天咨壬戌。",
    "X82n1571_112:0688a21": "謁博山來。示以參禪切要。師日任眾務。夜則坐禪。因",
    "X82n1571_112:0688a22": "入方丈請益。師纔跨門。被來喝出。師愈猛烈。是冬稟",
    "X82n1571_112:0688a23": "具。偶坐次。覩香烟起處有省。辛未結伴。誓不語戒。適",
    "X82n1571_112:0688a24": "堂外打破碗。爭曰。你輩只知喫常住飯。不管常住事。",
    "X82n1571_112:0688b01": "師聞契悟。偈曰。打破常住碗。還從常住討。相逢不相",
    "X82n1571_112:0688b02": "識。空自生懊惱。咄。無端禪者兩相爭。笑倒堂中張長",
    "X82n1571_112:0688b03": "老。尋參弁山雪久之。復扣東山澓于顯聖。命入室。澓",
    "X82n1571_112:0688b04": "曰。即今事作麼生。師曰。木上座通身是眼。澓曰。如何",
    "X82n1571_112:0688b05": "是德山末後句。師曰。騎牛不戴帽。過水却著靴。澓曰。",
    "X82n1571_112:0688b06": "總沒交涉。師曰。南山園裏曾刈茅。拂袖便出。辛巳得",
    "X82n1571_112:0688b07": "法。癸巳主顧聖。次東山越之普濟。江陰之芙蓉數剎",
    "X82n1571_112:0688b08": "　上堂。淡烟籠古寺。嵐色涌山巔。拈起龜毛拂。揮開",
    "X82n1571_112:0688b09": "碧落天。正與麼時。山山鳥語。處處鶯啼。物物真機獨",
    "X82n1571_112:0688b10": "露。頭頭大用全彰。聞聲悟道則且置。祇如觀音菩薩。",
    "X82n1571_112:0688b11": "將錢買胡餅。放下手却是饅頭。良久曰。古今懷寶迷",
    "X82n1571_112:0688b12": "邦客。區區祇向那邊討　上堂。趙州喫茶去。金牛携",
    "X82n1571_112:0688b13": "飯來。會得其中意。元關金鎖開。有般漢。認個穿衣喫",
    "X82n1571_112:0688b14": "飯。言談語默底。為自己。豈不是認賊為子。將奴作郎。",
    "X82n1571_112:0688b15": "與麼見解。不特二六時中。被五欲七情搖動。只恐眼",
    "X82n1571_112:0688b16": "光落地時。被四生六道牽去在　上堂。有收有放。能",
    "X82n1571_112:0688b17": "縱能奪。龐公笟籬。清平木杓。雪峰輥毬。元沙[祝/土]脚。過",
    "X82n1571_112:0688b18": "在動用。掇退菓桌。阿呵呵。會也麼。隱嶺凍雲從地涌。",
    "X82n1571_112:0688b19": "娥江明月自天來　問如何是曹溪一滴水。師曰。不",
    "X82n1571_112:0688b20": "與眾流同　問如何是萬象體。師曰。屋後青松帶露",
    "X82n1571_112:0688b21": "寒。曰如何是萬象用。師曰。庭前翠柏搖空影　問窮",
    "X82n1571_112:0688b22": "冬一句請師激揚。師曰。午夜床頭冷。天明帀地霜",
    "X82n1571_112:0688b23": "　問如何是水邊林下事。師曰。泥牛吼處秋光老。曰恁",
    "X82n1571_112:0688b24": "麼則截斷眾流去也。師曰。木馬嘶時春日回　問如",
    "X82n1571_112:0688c01": "何是第一義諦。師曰。白露罩秋江　康熈甲辰夏。師",
    "X82n1571_112:0688c02": "無疾而終。壽七十。臘五十。葬全身于清化後山(爾密澓嗣)。",
    "X82n1571_112:0688c03": "嘉興大慈院放眉淨真禪師問如何是主中賓。師曰。",
    "X82n1571_112:0688c04": "太阿高握定乾坤。曰如何是賓中主。師曰。就路還家",
    "X82n1571_112:0688c05": "蹋故址。曰如何是賓中賓。師曰。芒鞋竹杖活如龍。曰",
    "X82n1571_112:0688c06": "如何是主中主。師曰。毒兕當軒觸者死。曰賓主已蒙",
    "X82n1571_112:0688c07": "師指示。頂[寧*頂]一著事如何。師曰。無腔調沒絃琴(爾密澓嗣)。",
    "X82n1571_112:0688c08": "古杭菩曇自若淨深禪師山陰王氏子。上堂。向上一",
    "X82n1571_112:0688c09": "著物物相呈。袖裏一機頭頭顯露。不見先德云。鷄鳴",
    "X82n1571_112:0688c10": "犬吠盡啟圓通。時雨調風咸垂妙義。牡丹庭柏何用",
    "X82n1571_112:0688c11": "重拈。赤鯉金猊固當奮躍。眾中還有奮躍者麼。良久",
    "X82n1571_112:0688c12": "曰。三汲浪高須急過。懸巖返躑始成獰　上堂。夜半",
    "X82n1571_112:0688c13": "明星日午出現。釋迦老子眼睛被換。大地山河融成",
    "X82n1571_112:0688c14": "一貫今朝解制各還鄉。水陸行人須好看。須好看。燭",
    "X82n1571_112:0688c15": "地輝天光燦爛　東山結制上堂。自上東山將二載。",
    "X82n1571_112:0688c16": "于心未補幾焦勞。今朝再下任公釣。只聽潮聲吼巨",
    "X82n1571_112:0688c17": "鱉。拈杖作釣勢曰。有麼有麼。好乘春日風雷便。直躍",
    "X82n1571_112:0688c18": "龍門上九宵　上堂。揮金剛劒掃閫外烟塵。傾甘露",
    "X82n1571_112:0688c19": "缾。潤寰中枯槁。時時砥礪。觸之則永斷命根。刻刻提",
    "X82n1571_112:0688c20": "持。霑之則恒滋性體。雖然。更有向上一著在。驀拈拄",
    "X82n1571_112:0688c21": "杖。卓一下　上堂。鐘聲鋐鼓聲[音*(ㄆ/斗)]。觀音耳底悟真空。",
    "X82n1571_112:0688c22": "桃花紅李花白。靈雲眼裏重著屑。汝等聞亦如。見亦",
    "X82n1571_112:0688c23": "如。因甚麼不瞥。瞥不瞥。枝頭黃鳥語關關。大悲院裏",
    "X82n1571_112:0688c24": "誦秘訣　東山退院。上堂。拈拄杖作收釣勢曰。剡江",
    "X82n1571_112:0689a01": "垂釣已三週。不獲金鱗竿且收。自愧聖恩酬未足。移",
    "X82n1571_112:0689a02": "舟別下任公鈎。雲笠動雪簑浮。父業公行豈苟留。欵",
    "X82n1571_112:0689a03": "乃一聲無限意。白鷗飛過碧沙洲　問古鏡未磨時",
    "X82n1571_112:0689a04": "如何。師曰。物無私照。曰磨後如何。師曰。影跡難藏",
    "X82n1571_112:0689a05": "　問如何是道。師曰。溪山行不盡。曰不問者個道。師曰。",
    "X82n1571_112:0689a06": "汝問那個道。曰佛道。師曰。展轉路無窮　師歷主九",
    "X82n1571_112:0689a07": "剎。慎重法門。康熈庚戌春順寂顯聖。世壽六十三。僧",
    "X82n1571_112:0689a08": "臘四十四。門人奉全身。塔于東山國慶寺左(爾密澓嗣)。",
    "X82n1571_112:0689a09": "古虞寶泉素端淨響禪師本邑張氏子。示眾。卷起夜",
    "X82n1571_112:0689a10": "明簾。三更無私照。放下琉璃瓶。渾身無孔竅。進一步。",
    "X82n1571_112:0689a11": "踏斷毗盧頂[寧*頁]。退一步。觸翻千年炭窖。不進不退。木",
    "X82n1571_112:0689a12": "人水上插紅旗。石女峰頭和雪調　師一日偶撾鼓",
    "X82n1571_112:0689a13": "集眾。說偈曰。六十餘年。談天論地。八苦交煎。自有長",
    "X82n1571_112:0689a14": "技。夢幻空花。說甚真諦。寂滅逍遙。賢聖罔窺。如如而",
    "X82n1571_112:0689a15": "來。如如而去。偈畢正寢。門人石[徼-方+北]奉龕窆本寺之右",
    "X82n1571_112:0689a16": "(有密澓嗣)。",
    "X82n1571_112:0689a18": "五燈全書卷第一百十二",
    "X82n1571_112:0689a20": "五燈全書卷第一百十二補遺",
    "X82n1571_112:0689a22": "　　曹洞宗",
    "X82n1571_112:0689a23": "　　　青原下第三十七世隨錄",
    "X82n1571_112:0689a24": "清江普賢疎庵淨禪師初住七峰。順治己丑遷普賢。",
    "X82n1571_112:0689b01": "上堂窮萬法之底源。識陰陽之始末。未為好手。橫眠",
    "X82n1571_112:0689b02": "碧落。豎立雲霄。豈足觀光。直須拈撐天拂子。穿却天",
    "X82n1571_112:0689b03": "下衲僧鼻孔。握縱橫拄杖。撥轉盡大地迷情。一念遊",
    "X82n1571_112:0689b04": "歷四天下。一時蹋徧五須彌。大用隨處以施張。法幢",
    "X82n1571_112:0689b05": "隨地而建立。正恁麼時。十成通暢一句。作麼生道。良",
    "X82n1571_112:0689b06": "久曰。獨木橋心能撒手。萬人叢裏任揚眉　上堂。尖",
    "X82n1571_112:0689b07": "新巧妙。剽竊成文。辨利言詞。尋章摘句。如斯解會。鈍",
    "X82n1571_112:0689b08": "置宗風。更若周遮。有乖先聖。神通妙用。不假言詮。就",
    "X82n1571_112:0689b09": "裏玄機。豈容造作。必須迥脫情塵意想。撥轉向上關",
    "X82n1571_112:0689b10": "頭。一一從本地中得來。字字向自性中流出。然後句",
    "X82n1571_112:0689b11": "中有意。意中有句。橫拈豎用。順逆無拘。果有縱橫寰",
    "X82n1571_112:0689b12": "宇之胸襟。格外提提之大用。到者裏。佛亦不立。聖又",
    "X82n1571_112:0689b13": "何安呼文殊為婢子。視普賢為梢郎。且道。是甚麼人",
    "X82n1571_112:0689b14": "作略。驀拈拄杖下座。施風打散　僧問曹溪一派。闔",
    "X82n1571_112:0689b15": "國聞知。普賢堂上是何意旨。師曰。半夜烏龜飛上天",
    "X82n1571_112:0689b16": "　問二龍爭珠。誰是得者。師曰。無面目底漢　問如",
    "X82n1571_112:0689b17": "何是觀世音。師曰。鐵蛇齩著石龜鳴。僧禮拜。師曰。詐",
    "X82n1571_112:0689b18": "明頭　問大地春回事若何。師曰。玉樓公子醉扶歸",
    "X82n1571_112:0689b19": "　問如何是七峰底佛法。師曰。七峰且止。如何是闍",
    "X82n1571_112:0689b20": "黎脚跟下事。曰覿面薦取。師曰。學來底。僧便喝。師曰。",
    "X82n1571_112:0689b21": "老僧被你一喝。僧又喝。師打曰。亂喝作麼　問一念",
    "X82n1571_112:0689b22": "未生時作麼生會。師曰。草賊大敗　問如何是的的",
    "X82n1571_112:0689b23": "相傳底意。師曰。舌頭有骨　順治十七年九月七日",
    "X82n1571_112:0689b24": "示寂。建塔於清江浦福田庵之左(爾密澓嗣)。",
    "X82n1571_112:0689c01": "大安斗庵晦公雋禪師因誦金剛。至一切諸佛阿耨",
    "X82n1571_112:0689c02": "多羅三藐三菩提法皆從此經出處致疑。未審此經",
    "X82n1571_112:0689c03": "從何而出。一日聞鈴鳴有省。然隱隱地。自覺有物礙",
    "X82n1571_112:0689c04": "膺。一日出行。失足一跌。礙膺之物冰釋。占偈。有蹋破",
    "X82n1571_112:0689c05": "乾坤跌一交。十方世界當時消之句。往參東山澓。承",
    "X82n1571_112:0689c06": "印可。尋住斗庵　東山忌日拈香。父南子北太無情。",
    "X82n1571_112:0689c07": "何事翻成怨恨心。一片栴檀一盞茗。只圖雪屈不醻",
    "X82n1571_112:0689c08": "恩　天宮寺。有活善財像。偕眾往瞻。一僧曰。若喚得",
    "X82n1571_112:0689c09": "應是活善財。喚不應猶是死的。便咳嗽兩聲。僧瞪目",
    "X82n1571_112:0689c10": "視師。師曰。童子已往南方去矣(爾密澓嗣)。"
}