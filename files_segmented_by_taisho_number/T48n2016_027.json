{
    "T48n2016_027:0567a04": "宗鏡錄卷第二十七",
    "T48n2016_027:0567a06": "慧日永明寺主智覺禪師延壽集",
    "T48n2016_027:0567a07": "夫身受心法。俱無自性。了不可得。即四念處。",
    "T48n2016_027:0567a08": "觀善不善法從心化生。即四正勤。心性靈通。",
    "T48n2016_027:0567a09": "隱顯自在。即四神足。信心堅固。湛若虛空。即",
    "T48n2016_027:0567a10": "五根五力。覺心不起。即七覺支。直了心性。邪",
    "T48n2016_027:0567a11": "正不干。即八正道。眼如乃至意如。心境虛融。",
    "T48n2016_027:0567a12": "即六神通。所以舍利弗不達常寂三昧。目連",
    "T48n2016_027:0567a13": "通不現前。說法不當。以未得法空神通故。台",
    "T48n2016_027:0567a14": "教云。觀於一心欻有一切心。觀一切心倏無",
    "T48n2016_027:0567a15": "諸心。心無有無。通至實相。即神通也。義海云。",
    "T48n2016_027:0567a16": "謂此塵無體。不動塵處。恒遍十方剎海。無來",
    "T48n2016_027:0567a17": "去之相。是神足通。不起于本座。遍遊於十方。",
    "T48n2016_027:0567a18": "又見塵法界無際。而有理事教義。一切菩薩",
    "T48n2016_027:0567a19": "皆同證入。皆同修習此法。更無別路。是他心",
    "T48n2016_027:0567a20": "通。見塵法界。解行現前之時。即知過去曾於",
    "T48n2016_027:0567a21": "佛所。親聞此法。以觀心不斷。是故今日得了。",
    "T48n2016_027:0567a22": "是宿命通。又見塵性空寂。無相可得。即不二",
    "T48n2016_027:0567a23": "見。若見相即為二也。由無相即無有二。名天",
    "T48n2016_027:0567a24": "眼通。經云。不以二相見。名真天眼。又了塵無",
    "T48n2016_027:0567a25": "生。無性空寂。即執心不起。是漏盡通。經云。斷",
    "T48n2016_027:0567a26": "結空心我。是則無有生。又聞說塵法界差別",
    "T48n2016_027:0567a27": "之聲。即知一切聲全是耳。不復更聞也。然此",
    "T48n2016_027:0567a28": "聞無緣。無得。於聲。悟一切法。是常聞一切佛",
    "T48n2016_027:0567a29": "法。為天耳通。金剛三昧經云。大力菩薩言。何",
    "T48n2016_027:0567b01": "謂存三守一入如來禪。佛言。存三者。存三解",
    "T48n2016_027:0567b02": "脫。守一者。守一心。如入如來禪者。理觀心如。",
    "T48n2016_027:0567b03": "入如是地。即入實際。華嚴經頌云。佛子住於",
    "T48n2016_027:0567b04": "此。念念入三昧。一一三昧門。闡明諸佛境。",
    "T48n2016_027:0567b05": "禪經序云。質微則勢重。質重則勢微。如地質",
    "T48n2016_027:0567b06": "重故。勢不如水。水性重故。力不如火。火不如",
    "T48n2016_027:0567b07": "風。風不如心。心無形故。力最無上。神通變化。",
    "T48n2016_027:0567b08": "八不思議。心之力也。又能所融通。自他一",
    "T48n2016_027:0567b09": "體。即四攝法。不得身口意。常隨智慧行。即十",
    "T48n2016_027:0567b10": "八不共法等。畢至得果受記。皆不離一心。如",
    "T48n2016_027:0567b11": "海龍王經云。心淨無垢。則為受訣。乃至佛語",
    "T48n2016_027:0567b12": "龍王。其心意識無所住立。則為受決。諸法如",
    "T48n2016_027:0567b13": "是。以無因緣。諸法本諦。覺了諸法平等無異。",
    "T48n2016_027:0567b14": "則成無上正真之道。究竟求本。無有受決。及",
    "T48n2016_027:0567b15": "成佛道。若授決者。若受決已。所以者何。諸",
    "T48n2016_027:0567b16": "法無形。本末悉斷。皆無有主。一切諸法。從因",
    "T48n2016_027:0567b17": "緣轉。乃至諸法無二。用本一故。諸法本一。離",
    "T48n2016_027:0567b18": "若干故。乃至無量無邊教海行門。皆是自心",
    "T48n2016_027:0567b19": "發現。自心引出。終無一法一行。從外而成。若",
    "T48n2016_027:0567b20": "起念外求。隨他勝境。悉是魔事。故經云。作斯",
    "T48n2016_027:0567b21": "觀者。名為正觀。若他觀者。名為邪觀。故知心",
    "T48n2016_027:0567b22": "正事正。心邪事邪。若未達一心。觸途皆偽。正",
    "T48n2016_027:0567b23": "行亦成邪行。佛門變作魔門。若入宗鏡之中。",
    "T48n2016_027:0567b24": "無往不利。苦行亦成妙行。邪宗即是正宗。只",
    "T48n2016_027:0567b25": "如五熱炙身。外道一法。若了之。則勝熱為無",
    "T48n2016_027:0567b26": "分別智焰之門。若昧之。則尼乾作大我見嚴",
    "T48n2016_027:0567b27": "熾之解。是以法無邪正。道在變通。如西天尼",
    "T48n2016_027:0567b28": "乾子。五熱炙身。生大邪見。佛弟子謂之言曰。",
    "T48n2016_027:0567b29": "善男子。如世人駕牛車於路。欲速有所至。打",
    "T48n2016_027:0567c01": "牛即是。打車。即是。尼乾聞之。勃然作色。佛弟",
    "T48n2016_027:0567c02": "子曰。善男子。牛喻於心。車喻於身。何得苦身",
    "T48n2016_027:0567c03": "而不修心。不用炙身。應當炙心。華嚴經云。復",
    "T48n2016_027:0567c04": "有十千緊那羅王。於虛空中。唱如是言。善男",
    "T48n2016_027:0567c05": "子。此婆羅門。五熱炙身時。我等所住宮殿。諸",
    "T48n2016_027:0567c06": "多羅樹。諸寶鈴網。諸寶繒帶。諸音樂樹。諸妙",
    "T48n2016_027:0567c07": "寶樹。及諸樂器。自然而出佛聲法聲。及不退",
    "T48n2016_027:0567c08": "轉菩薩僧聲。願求無上菩提之聲。云某方某",
    "T48n2016_027:0567c09": "國。有某菩薩發菩提心。某方某國。有某菩薩",
    "T48n2016_027:0567c10": "修行苦行。難捨能捨。乃至清淨一切智行。某",
    "T48n2016_027:0567c11": "方某國。有某菩薩往詣道場。乃至某方某國。",
    "T48n2016_027:0567c12": "有某如來。作佛事已。而般涅槃。善男子。假使",
    "T48n2016_027:0567c13": "有人。以閻浮提一切草木。粖為微塵。此微塵",
    "T48n2016_027:0567c14": "數。可知邊際。我宮殿中寶多羅樹。乃至樂器。",
    "T48n2016_027:0567c15": "所說菩薩名如來名。所發大願。所修行等。無",
    "T48n2016_027:0567c16": "有能知其邊際。善男子。我等以聞佛聲法聲",
    "T48n2016_027:0567c17": "菩薩僧聲。生大歡喜。來詣其所。時婆羅門。即",
    "T48n2016_027:0567c18": "為我等如應說法。令我及餘無量眾生。於阿",
    "T48n2016_027:0567c19": "耨多羅三藐三菩提得不退轉。是以於一心",
    "T48n2016_027:0567c20": "正觀之中。最為樞要。少用心力。成大菩提。故",
    "T48n2016_027:0567c21": "華嚴私記云。此經中總是法身作多種名字。",
    "T48n2016_027:0567c22": "如人天十善五戒為身。聲聞四諦。緣覺十二",
    "T48n2016_027:0567c23": "因緣。菩薩六度。佛種智為身。身是聚義。於法",
    "T48n2016_027:0567c24": "身中。隨行位。功德聚處名身。若有情身相。皆",
    "T48n2016_027:0567c25": "是法身所起。若無情國土。盡從佛智所現。終",
    "T48n2016_027:0567c26": "無纖毫於宗鏡外。別有異體。而能建立。故經",
    "T48n2016_027:0567c27": "云。若一法是有非無。摩訶衍不能勝出。若更",
    "T48n2016_027:0567c28": "有一法。則不得稱獨尊獨勝。為萬有之所依",
    "T48n2016_027:0567c29": "矣。所以隨根不同。見有多種。遂於十波羅蜜。",
    "T48n2016_027:0568a01": "五教不同。一小乘教。不成波羅蜜。二始教。要",
    "T48n2016_027:0568a02": "是菩薩種性人方有故。又各有體性。或說俱",
    "T48n2016_027:0568a03": "空。三終教。一一皆從真如性功德起。四頓教。",
    "T48n2016_027:0568a04": "一一皆不可說。謂不施不慳。乃至不智不愚",
    "T48n2016_027:0568a05": "等。一切皆絕。若十若六皆悉亡言。五圓教。一",
    "T48n2016_027:0568a06": "一圓融。具德無盡。又此十波羅蜜。可以意得。",
    "T48n2016_027:0568a07": "一念相應心捨。則具十度。捨而不取為施。不",
    "T48n2016_027:0568a08": "為諸非所污。即戒。忍可非有為忍。離身心相",
    "T48n2016_027:0568a09": "為進。寂然不動為定。決了無生為般若。雖空",
    "T48n2016_027:0568a10": "不礙知相為方便。希齊佛果是願。思擇不動",
    "T48n2016_027:0568a11": "為力。決斷分明為智。一念方寸。十度頓圓。故",
    "T48n2016_027:0568a12": "華嚴經中。七地菩薩。念念具足十波羅蜜。是",
    "T48n2016_027:0568a13": "以十度若圓。八萬四千法門。一時齊應。凡曰",
    "T48n2016_027:0568a14": "祖教。或淺或深。但即之於心。理無不盡。若心",
    "T48n2016_027:0568a15": "外行事。則取相輪迴。任歷三祇。終成妄想。是",
    "T48n2016_027:0568a16": "以儒童曰。昔我於無數劫。國財身命施人無",
    "T48n2016_027:0568a17": "數。以妄想心施。非為施也。今日以無生心五",
    "T48n2016_027:0568a18": "華施佛。始名施耳。故華嚴經頌云。設於無數",
    "T48n2016_027:0568a19": "劫。財寶施於佛。不知佛實相。此亦不名施。又",
    "T48n2016_027:0568a20": "云。於一切善根。生自善根想。乃至於一切行。",
    "T48n2016_027:0568a21": "生自行想。夫一切差別事相。縱橫境界。若於",
    "T48n2016_027:0568a22": "相上觀察。則行布難明。若於體內消融。悉皆",
    "T48n2016_027:0568a23": "平等。故先德云。萬事驅歸體處平。是非自向",
    "T48n2016_027:0568a24": "心中混。所以傅大士頌云。還原去。心性不",
    "T48n2016_027:0568a25": "沈浮。安住王三昧。萬行悉圓收。問。萬行唯",
    "T48n2016_027:0568a26": "心。則因心起行。夫道場法。則全在事相而修。",
    "T48n2016_027:0568a27": "云何總攝千途。咸歸一道。答。我此宗門一乘",
    "T48n2016_027:0568a28": "之妙。唯以一念心。照真達俗。成無上覺。名",
    "T48n2016_027:0568a29": "為道場。何者。照真則理無不統。達俗則事無",
    "T48n2016_027:0568b01": "不圓。所以維摩經云。一念知一切法是道場。",
    "T48n2016_027:0568b02": "成就一切智故。什法師釋云。二乘法。以三十",
    "T48n2016_027:0568b03": "四心成道。大乘一念則礭然大悟。具一切智",
    "T48n2016_027:0568b04": "也。肇法師解云。一切智者。智之極也。明若",
    "T48n2016_027:0568b05": "晨曦。眾冥俱照。澄若靜淵。群像並鑒。無知而",
    "T48n2016_027:0568b06": "無所不知者。其唯一切智乎。何則。夫有心則",
    "T48n2016_027:0568b07": "有封。有封則有疆。封疆既形。則其智有涯。其",
    "T48n2016_027:0568b08": "智有涯。則所照不普。至人無心。無心則無封。",
    "T48n2016_027:0568b09": "無封則無疆。封疆既無。則其智無涯。其智無",
    "T48n2016_027:0568b10": "涯。則所照無際。故以一念一時。必知一切法",
    "T48n2016_027:0568b11": "也。又道場者。實相理遍為場。萬行通證為道。",
    "T48n2016_027:0568b12": "則道無不至。場無不在。若能懷道場於胸中。",
    "T48n2016_027:0568b13": "遺萬累於身外者。雖復形處憒鬧。跡與事隣。",
    "T48n2016_027:0568b14": "乘動所遊。無非道場也。所以禪要經云。棄諸",
    "T48n2016_027:0568b15": "蓋菩薩白佛言。世尊。曾聞如來而坐道場。道",
    "T48n2016_027:0568b16": "在何處。為近為遠。而可見不。佛言。善男子。",
    "T48n2016_027:0568b17": "法身遍滿。無非佛土。十方世界。五陰精舍。性",
    "T48n2016_027:0568b18": "空自離。即是道場。云何問言為近遠耶。善男",
    "T48n2016_027:0568b19": "子。若能悟解。道在身心。如是之人。則名為見。",
    "T48n2016_027:0568b20": "諸法無行經云。文殊師利言。世尊。一切眾生",
    "T48n2016_027:0568b21": "皆是道場。是不動相。文殊師利。云何是事名",
    "T48n2016_027:0568b22": "不動相。世尊。道場者。有何義。文殊師利。一切",
    "T48n2016_027:0568b23": "法寂滅相。無相。無生相。無所有相。不可取相。",
    "T48n2016_027:0568b24": "是名道場義。世尊。一切眾生。不入此道場耶。",
    "T48n2016_027:0568b25": "佛言。如是如是。是故世尊。一切眾生皆是道",
    "T48n2016_027:0568b26": "場。名不動相。華嚴經頌云。如是一切人中主。",
    "T48n2016_027:0568b27": "隨其所有諸境界。於一念中皆了悟。而亦不",
    "T48n2016_027:0568b28": "捨菩提行。又經云。一剎那心。覺一切法。究竟",
    "T48n2016_027:0568b29": "無餘。是妙菩提。今亦不礙事相道場。以即法",
    "T48n2016_027:0568c01": "恒真。相在無相。理外無事。無相在相。又無相",
    "T48n2016_027:0568c02": "在相。則隱顯同時。相在無相。則空有一際。悲",
    "T48n2016_027:0568c03": "華經云。雖修淨土。其心平等。猶如虛空。雖行",
    "T48n2016_027:0568c04": "道場。解了三界。無有異相。斯則行事而不失",
    "T48n2016_027:0568c05": "理。照理而不廢事。事理無礙。其道在中。是以",
    "T48n2016_027:0568c06": "觀和尚。於一心門立十淨土。成十種如來。坐",
    "T48n2016_027:0568c07": "十種道場。說十種法門。一金剛如來。在於金",
    "T48n2016_027:0568c08": "剛道場。能說金剛法門。以自心智。見我心性。",
    "T48n2016_027:0568c09": "此心從本來。永無諸相。猶如虛空。湛然不動。",
    "T48n2016_027:0568c10": "明見之心。名金剛如來。所說金剛法門者。如",
    "T48n2016_027:0568c11": "經偈云。菩薩智慧心。清淨如虛空。無性無依",
    "T48n2016_027:0568c12": "處。一切不可得。所云十淨土者。如經云。十方",
    "T48n2016_027:0568c13": "國土。皆如虛空。二解脫如來。在於無著道場。",
    "T48n2016_027:0568c14": "能說無著法門。有為無為。一切諸法相。皆從",
    "T48n2016_027:0568c15": "心出。無不心也。能出自心。尚無體相。云何依",
    "T48n2016_027:0568c16": "心所出諸法。有實體也。即體與相。一味無別。",
    "T48n2016_027:0568c17": "有何所著。是名解脫如來。所說無著法門。如",
    "T48n2016_027:0568c18": "論云。以一切法。皆從心起。一切分別。皆分別",
    "T48n2016_027:0568c19": "自心。心不見心。無相可得。三般若如來。在於",
    "T48n2016_027:0568c20": "無住道場。能說無住法門。經云。入三世間中。",
    "T48n2016_027:0568c21": "自身所住處。隨求之處。永無自性。故不得住",
    "T48n2016_027:0568c22": "相。是故當知。一切諸相。一無住之法。隨緣之",
    "T48n2016_027:0568c23": "時。相即相融。從無住本。立一切法。能解無住",
    "T48n2016_027:0568c24": "之心。名般若如來。恒說無住法門。四摩訶衍",
    "T48n2016_027:0568c25": "如來。於無礙道場。說無礙法門。譬如虛空不",
    "T48n2016_027:0568c26": "動。出生諸色。雖出諸色。不虛空外。唯空所作",
    "T48n2016_027:0568c27": "色。色空無礙。融無二相。修心亦然。理事無礙。",
    "T48n2016_027:0568c28": "理者心也。事者身也。從本已來。色心無二。如",
    "T48n2016_027:0568c29": "是身心無礙。名為摩訶衍如來。說無礙法門。",
    "T48n2016_027:0569a01": "五菩提如來。在於無相道場。能說無相法門。",
    "T48n2016_027:0569a02": "經云。四大無主。身亦無我。此離能所之相。名",
    "T48n2016_027:0569a03": "為佛身。如是觀心不絕者。觀心行處。圓備實",
    "T48n2016_027:0569a04": "相。名菩提如來。一切眾生。即菩提相故。六實",
    "T48n2016_027:0569a05": "際如來。在於無際道場。能說實際法門。所謂",
    "T48n2016_027:0569a06": "以自眼見小物時。其物相入於眼內。其物至",
    "T48n2016_027:0569a07": "微。以無內故。則含無外法界大相。以此知一",
    "T48n2016_027:0569a08": "剎那心。見物相時。即後念心中。無有物相。前",
    "T48n2016_027:0569a09": "心後念皆自心故。明知不動塵量。遍至法界。",
    "T48n2016_027:0569a10": "則自心實際。遍一切處。經云。有所興業而有",
    "T48n2016_027:0569a11": "所作。即為魔事。六根無所進。不行諸法。名平",
    "T48n2016_027:0569a12": "等精進。七真如如來。在於常住道場。能說常",
    "T48n2016_027:0569a13": "住法門。觀心周遊於塵剎中。湛然凝寂。此凝",
    "T48n2016_027:0569a14": "寂心。稱至於緣。不失本體。以是故盡未來際。",
    "T48n2016_027:0569a15": "值緣恒不動。故名常住法也。如經云。有為無",
    "T48n2016_027:0569a16": "為一切諸法。有佛無佛。性相常住。無有變異。",
    "T48n2016_027:0569a17": "八法界如來。在於法界道場。能說法界法門。",
    "T48n2016_027:0569a18": "法者。實相心。界者。依此心所出諸剎。譬如大",
    "T48n2016_027:0569a19": "海所生諸物。皆無不海。一切諸法。皆從實相",
    "T48n2016_027:0569a20": "心所生。皆無不心。是故當知。眼中所見色。耳",
    "T48n2016_027:0569a21": "中所聞聲。皆真法也。以一切法唯一法故。如",
    "T48n2016_027:0569a22": "經云。一切法唯一相故。九法性如來。在於法",
    "T48n2016_027:0569a23": "性道場。說法性法門。不分凡聖善惡之法。名",
    "T48n2016_027:0569a24": "為性。是不分法法界同中。重重無盡。一中解",
    "T48n2016_027:0569a25": "無量。法性無盡故。所以得知皆無盡者。法",
    "T48n2016_027:0569a26": "界中入一一緣覓時。盡未來際無所得故。十。",
    "T48n2016_027:0569a27": "涅槃如來。在於寂滅道場。能說寂滅法門。一",
    "T48n2016_027:0569a28": "切法皆是涅槃。能得此意人者。於動作處。見",
    "T48n2016_027:0569a29": "寂滅法。不離生死。常得涅槃。不捨無常之身。",
    "T48n2016_027:0569b01": "恒得常身。經云。眾生如。一切法如。如無有",
    "T48n2016_027:0569b02": "生。如無有滅。以此義故。舉足下足不離道場。",
    "T48n2016_027:0569b03": "於念念中常作佛事。故知通達一念。法法周",
    "T48n2016_027:0569b04": "圓。諦了一心。門門具足。則無邊佛事。不出一",
    "T48n2016_027:0569b05": "塵矣。又智身。遍坐法性道場。法身。非坐而坐",
    "T48n2016_027:0569b06": "道場。法門身。安坐萬行道場。幻化身。安坐水",
    "T48n2016_027:0569b07": "月道場。智身者。即法。性是所證。以能證智安",
    "T48n2016_027:0569b08": "處理故。證理之處。是得道之場。法身者。法身",
    "T48n2016_027:0569b09": "既無能所。故曰非坐。非坐之坐。湛然安住。",
    "T48n2016_027:0569b10": "名坐道場。法門身者。如云布施是道場。不望",
    "T48n2016_027:0569b11": "報故等。以萬行為得道之處。即是道場。幻化",
    "T48n2016_027:0569b12": "身者。涅槃經云。吾今此身。是幻化身。則所得",
    "T48n2016_027:0569b13": "道處。如水中月。故昔人云。修習空華萬行。安",
    "T48n2016_027:0569b14": "坐水月道場。降伏鏡像天魔。證成夢中佛果。",
    "T48n2016_027:0569b15": "意云若因若果。皆從緣生。如夢幻故。是以若",
    "T48n2016_027:0569b16": "實若幻。皆是一心。以實是心之性。幻是心之",
    "T48n2016_027:0569b17": "相。以因了相虛。見自心性時。是得道之處。故",
    "T48n2016_027:0569b18": "云道場。如是解者。舉下之間無非道場矣。則",
    "T48n2016_027:0569b19": "念念皆成無盡法門。念念悉證法華三昧。如",
    "T48n2016_027:0569b20": "台教所明。法華三昧者。即是四一。理一教一。",
    "T48n2016_027:0569b21": "行一人一。觀一心三諦。理一。一心三觀。行一。",
    "T48n2016_027:0569b22": "作觀者。人一。能詮觀境。教一。又法身。理一。般",
    "T48n2016_027:0569b23": "若。教一。解脫。行一。和合三法成假名。人一。即",
    "T48n2016_027:0569b24": "觀行如來。約六即。位位四一。於一念中。念念",
    "T48n2016_027:0569b25": "四一。一色一香。無非四一。作如此觀行。何法",
    "T48n2016_027:0569b26": "不是法華三昧也。何者。以教理是心之所詮。",
    "T48n2016_027:0569b27": "人行是心之所作。以俱不出一心故。云塵塵",
    "T48n2016_027:0569b28": "念念。皆是法華三昧。問。既稱一心一身。云",
    "T48n2016_027:0569b29": "何立種種身相。種種法門。答。斯乃萬化之",
    "T48n2016_027:0569c01": "原。一真之本。隨緣應用。猶如意珠。對物現形。",
    "T48n2016_027:0569c02": "若大圓鏡。是以能包萬像。是大法藏。出生無",
    "T48n2016_027:0569c03": "盡。是無盡藏。妙慧無窮。是大智藏。法法恒",
    "T48n2016_027:0569c04": "如。是如來藏。本性無形。是淨法身。體合真",
    "T48n2016_027:0569c05": "空。是虛空身。相好虛玄。是妙色身。妙辯無",
    "T48n2016_027:0569c06": "窮。是智慧身。隱顯無礙。是應化身。萬行莊",
    "T48n2016_027:0569c07": "嚴。是功德身。念念無滯。是入解脫法門。心",
    "T48n2016_027:0569c08": "心寥廓。是入空寂法門。六根自在。是入無礙",
    "T48n2016_027:0569c09": "法門。一念不生。是入無相法門。又此中旨趣。",
    "T48n2016_027:0569c10": "若相資。則唯廣唯大。演之無際。若相攝則唯",
    "T48n2016_027:0569c11": "微唯細。究之無蹤。斯乃離有無而不壞有無。",
    "T48n2016_027:0569c12": "標一異而非一異。則四邊之火莫能燒。百非",
    "T48n2016_027:0569c13": "之垢焉能染。但隨緣顯現。如空谷響。故大涅",
    "T48n2016_027:0569c14": "槃經云。譬如一人。多有所能。若其走時。則名",
    "T48n2016_027:0569c15": "走者。若收刈者復名刈者。若作飲食。名作",
    "T48n2016_027:0569c16": "食者。若治材木。則名工匠。鍛金銀時。言金銀",
    "T48n2016_027:0569c17": "師。如是一人。有多名字。法亦如是。其實是一。",
    "T48n2016_027:0569c18": "而有多名。故知約用分多。體恒冥一。廬山遠",
    "T48n2016_027:0569c19": "大師云。唯一知性。隨用分多。非全心外。別有",
    "T48n2016_027:0569c20": "諸數。譬如一金作種種器。非是金外別有器",
    "T48n2016_027:0569c21": "體。隨用別分受想行等。各守自相。得言有數。",
    "T48n2016_027:0569c22": "如金與器。非無差別。金器雖別。時無前後。心",
    "T48n2016_027:0569c23": "法如是。若言定一。金時。應當無其諸器。若言",
    "T48n2016_027:0569c24": "定別。器應非一金。心法一異。准此可知矣。是",
    "T48n2016_027:0569c25": "以若但指金則失器。壞於世諦。若但指器則",
    "T48n2016_027:0569c26": "失金。隱於真諦。所以性淨隨染。舉體成俗。即",
    "T48n2016_027:0569c27": "生滅門。染性常淨。本來真淨。即真如門。斯則",
    "T48n2016_027:0569c28": "即淨之染。不礙真而恒俗。即染之淨。不破俗",
    "T48n2016_027:0569c29": "而恒真。是故不礙一心。雙存二諦。乃至無量",
    "T48n2016_027:0570a01": "身雲。無量法門。隨義雖分。一心不動。是以眾",
    "T48n2016_027:0570a02": "聖所歸。無非法也。法即心也。是以法能成佛。",
    "T48n2016_027:0570a03": "大報恩經云。佛以法為師。般若經云。我初成",
    "T48n2016_027:0570a04": "道。觀誰可敬。可讚。無過於法。法能成立一切",
    "T48n2016_027:0570a05": "凡聖故。台教云。若觀如來藏心地法門。即是",
    "T48n2016_027:0570a06": "觀如來。眼耳鼻舌身意。豁然真發。得見佛性。",
    "T48n2016_027:0570a07": "三智現前。三身具足。故知舒為萬法。卷即一",
    "T48n2016_027:0570a08": "心。一中無量。無量中一。如華嚴經云。爾時文",
    "T48n2016_027:0570a09": "殊師利菩薩。問德首菩薩言。佛子。如來所悟。",
    "T48n2016_027:0570a10": "唯是一法。云何乃說無量諸法。現無量剎。化",
    "T48n2016_027:0570a11": "無量眾。演無量音。示無量身。知無量心。現無",
    "T48n2016_027:0570a12": "量神通。普能震動無量世界。示現無量殊勝",
    "T48n2016_027:0570a13": "莊嚴。顯示無邊種種境界。而法性中。此差別",
    "T48n2016_027:0570a14": "相皆不可得。時德首菩薩。以頌答曰。佛子所",
    "T48n2016_027:0570a15": "問義。甚深難可了。智者能知此。常樂佛功德。",
    "T48n2016_027:0570a16": "譬如地性一。眾生各別住。地無一異念。諸佛",
    "T48n2016_027:0570a17": "法如是。亦如火性一。能燒一切物。火焰無分",
    "T48n2016_027:0570a18": "別。諸佛法如是。亦如大海一。波濤千萬異。水",
    "T48n2016_027:0570a19": "無種種殊。諸佛法如是。亦如風性一。能吹一",
    "T48n2016_027:0570a20": "切物。風無一異念。諸佛法如是。亦如大雲雷。",
    "T48n2016_027:0570a21": "普雨一切地。雨滴無差別。諸佛法如是。亦如",
    "T48n2016_027:0570a22": "地界一。能生種種芽。非地有殊異。諸佛法如",
    "T48n2016_027:0570a23": "是。亦如無雲曀。普照於十方。光明無異性。諸",
    "T48n2016_027:0570a24": "佛法如是。亦如空中月。世間靡不見。非月往",
    "T48n2016_027:0570a25": "其處。諸佛法如是。譬如大梵王。應現滿三千。",
    "T48n2016_027:0570a26": "其身無別異。諸佛法如是。故知此宗鏡一心",
    "T48n2016_027:0570a27": "之旨。名具足道。是圓頓門。就緣起則無邊。約",
    "T48n2016_027:0570a28": "真性則無二。一多交徹。存泯同時。如法藏法",
    "T48n2016_027:0570a29": "師云。明不二者。若執塵與心為一。遮言不一。",
    "T48n2016_027:0570b01": "以心所現。非無緣故。若執塵為二。遮言不二。",
    "T48n2016_027:0570b02": "以離心外。無別塵故。一二無礙現前。方入不",
    "T48n2016_027:0570b03": "二。經頌云。無二智慧中。出人中師子。不著一",
    "T48n2016_027:0570b04": "二法。知無一二故。又云。若以塵唯心現。則外",
    "T48n2016_027:0570b05": "塵都絕。若以心全現塵。則內心都泯。泯者。泯",
    "T48n2016_027:0570b06": "其禮外之見。存者。存其全理之事。即泯恒存。",
    "T48n2016_027:0570b07": "即存恒泯。所以一心總含萬有。萬有不異一",
    "T48n2016_027:0570b08": "心。如起信論疏云。所謂法者。即眾生心者。出",
    "T48n2016_027:0570b09": "其法體。謂如來藏心。含和合二門。以其在眾",
    "T48n2016_027:0570b10": "生位故。若在佛地。即無和合義。以始覺同本。",
    "T48n2016_027:0570b11": "唯是真如。即當所顯義也。今就隨染眾生位",
    "T48n2016_027:0570b12": "中故。得具其二種門也。次攝一切世出世法",
    "T48n2016_027:0570b13": "者。辯法功能。以其此心。體相無礙。染淨同依。",
    "T48n2016_027:0570b14": "隨流返流。唯轉此心。是故若隨染成於不覺。",
    "T48n2016_027:0570b15": "即攝世間法。不變之本覺。及返染始覺。攝出",
    "T48n2016_027:0570b16": "世間法。猶此約生滅門辯。若約真如門者。即",
    "T48n2016_027:0570b17": "鎔融含攝。染淨不殊。故通攝也。下文具顯",
    "T48n2016_027:0570b18": "三。依於此心。顯示大乘義者。釋其法名。謂依",
    "T48n2016_027:0570b19": "此一心宗本法上。顯示大乘三大之義。故名",
    "T48n2016_027:0570b20": "此心。以為法也。別中二。先責總立難。後開別",
    "T48n2016_027:0570b21": "釋成。前中責有二意。一云心通染淨。大乘唯",
    "T48n2016_027:0570b22": "淨。如何此心能顯之義。又云。心法是一。大乘",
    "T48n2016_027:0570b23": "義廣。如何此心能示三義。釋意云。大乘雖淨。",
    "T48n2016_027:0570b24": "相用必對染成。故今生滅門中。既具含染淨。",
    "T48n2016_027:0570b25": "故能顯也。以廢染之時。即無淨用故。此釋初",
    "T48n2016_027:0570b26": "意也。又心法雖一而有二門。真如門中。示大",
    "T48n2016_027:0570b27": "乘體。生滅門中。具示三大。大乘之義。莫過是",
    "T48n2016_027:0570b28": "三。是故依此一心。得顯三大之義也。又何故。",
    "T48n2016_027:0570b29": "真如門中云即示。生滅門中云能示者。以真",
    "T48n2016_027:0570c01": "如是不起門。與彼所顯體大。無有異相。詮旨",
    "T48n2016_027:0570c02": "不別。故云即示也。以是不起故。唯示於體也。",
    "T48n2016_027:0570c03": "生滅是起動門。染淨既異。詮旨又分。能所不",
    "T48n2016_027:0570c04": "同。故不云即也。自體相用者。體謂生滅門中",
    "T48n2016_027:0570c05": "本覺之義。是生滅之自體。生滅之因故。在生",
    "T48n2016_027:0570c06": "滅門中。亦辯體也。翻染之淨相。及隨染之業",
    "T48n2016_027:0570c07": "用。並在此門中。故具論耳。是故下文釋生滅",
    "T48n2016_027:0570c08": "門內。是所顯示三大之義。意在於此。何故真",
    "T48n2016_027:0570c09": "如門中。直云體。生滅門中。乃云自體等者。以",
    "T48n2016_027:0570c10": "所示三大義。還在能示生滅門中。顯非別外。",
    "T48n2016_027:0570c11": "故云自也。問。真如是不起門。但示於體者。生",
    "T48n2016_027:0570c12": "滅是起動門。應唯示相用。答。真如是不起門。",
    "T48n2016_027:0570c13": "不起不必由起。由無有起故。所以唯示體。生",
    "T48n2016_027:0570c14": "滅是起動門。起必賴不起。起含不起。故起中",
    "T48n2016_027:0570c15": "具三大。又問。真如生滅二。門既齊相攝者。何",
    "T48n2016_027:0570c16": "故真如門中。唯示大乘體。不顯於相用。生滅",
    "T48n2016_027:0570c17": "門中。具顯三耶。答。真如是泯相顯實相。不",
    "T48n2016_027:0570c18": "壞相而即泯故。得攝於生滅。已泯相而不存。",
    "T48n2016_027:0570c19": "故。但示於體也。生滅是攬理成事門。不壞理",
    "T48n2016_027:0570c20": "而成事故。得攝於真如。以成事而理不失故。",
    "T48n2016_027:0570c21": "具示於三大。體大者。真性深廣。凡聖染淨。皆",
    "T48n2016_027:0570c22": "以為依。故受大名。隨流加染而不增。返流除",
    "T48n2016_027:0570c23": "染而不減。又返流加淨而不增。隨流闕淨而",
    "T48n2016_027:0570c24": "不減。良以染淨之所不虧。始終之所不易。故",
    "T48n2016_027:0570c25": "云平等不增減也。相大者。二種如來藏不空",
    "T48n2016_027:0570c26": "之義。謂不異體之相。故云性德。如水八德。不",
    "T48n2016_027:0570c27": "異於水。用大者。謂隨染等幻。自然大用。報化",
    "T48n2016_027:0570c28": "二身。麁細之用。令諸眾生始成世善。終成出",
    "T48n2016_027:0570c29": "世善故也。下文顯之。何故唯言善。不云不善",
    "T48n2016_027:0571a01": "者。以不善法違真故。是所治故。非其用也。若",
    "T48n2016_027:0571a02": "爾。諸不善法。應離於真。釋云。亦不離真。以違",
    "T48n2016_027:0571a03": "真故。非其用也。鈔喻顯云。一心如水。真如",
    "T48n2016_027:0571a04": "如濕。生滅如波。是水濕相。即示水體。是真如",
    "T48n2016_027:0571a05": "門。是水波相。能示水之自體相用。濕為自體。",
    "T48n2016_027:0571a06": "八功德相為相。鑒像潤物為用。是生滅門。真",
    "T48n2016_027:0571a07": "如門是體。不說相用。生滅門是相用。故具說",
    "T48n2016_027:0571a08": "三大自體相用。又是知生滅是真如家相。真",
    "T48n2016_027:0571a09": "如是生滅家體。體相雖異。而不相離也。其猶",
    "T48n2016_027:0571a10": "波水離異。豈得水在波外耶。豈得水不與波",
    "T48n2016_027:0571a11": "為自體耶。所以疏云。起含不起者。且真如不",
    "T48n2016_027:0571a12": "起之門。舉體成於起動生滅之相。今起中含",
    "T48n2016_027:0571a13": "不起。猶水起成波。波含於水。於生滅門。由有",
    "T48n2016_027:0571a14": "起故。示相用二大。由含不起故。示於體大也。",
    "T48n2016_027:0571a15": "故能具示之。又云。真如門唯示體者。無相用",
    "T48n2016_027:0571a16": "可示故。生滅門具示三者。事理具足故。又云。",
    "T48n2016_027:0571a17": "如金莊嚴具者。真如隨緣成生滅。生滅無體",
    "T48n2016_027:0571a18": "即真如。猶真金隨工匠之緣。成諸器物。器物",
    "T48n2016_027:0571a19": "無體。即是真金。應立量云。真如生滅二門。是",
    "T48n2016_027:0571a20": "有法。互相攝故是宗。因云不相離故。同喻如",
    "T48n2016_027:0571a21": "金莊嚴具。又云。真不待立。俗不待遣者。一約",
    "T48n2016_027:0571a22": "真故無所遣。以俗即真故。二約真故不待立。",
    "T48n2016_027:0571a23": "即俗之真本現故。三約俗無所乖。真即俗故。",
    "T48n2016_027:0571a24": "四約俗不待立。即真之差別故。由是義故。不",
    "T48n2016_027:0571a25": "壞生滅門。說真如門。不壞真如門。說生滅門。",
    "T48n2016_027:0571a26": "良以二門唯一心故。是以真俗雙融。無障礙",
    "T48n2016_027:0571a27": "也。釋摩訶衍論云。依本論略具三門。一者。本",
    "T48n2016_027:0571a28": "法所依決定門。二者。根本攝末分際門。三者。",
    "T48n2016_027:0571a29": "建立二種摩訶衍門。論云。所言法者。謂眾生",
    "T48n2016_027:0571b01": "心者。即本法所依決定門。論云。是心即攝一",
    "T48n2016_027:0571b02": "切世間法。出世間法者。即是根本攝末分際",
    "T48n2016_027:0571b03": "門。論云。一法界心。總攝一切生滅門法。是故",
    "T48n2016_027:0571b04": "名為攝世間。總攝一切真如門法。是故名攝",
    "T48n2016_027:0571b05": "出世間。論云。依於此心。顯示摩訶衍義者。即",
    "T48n2016_027:0571b06": "是建立二種摩訶衍門。一者心真如門。二者",
    "T48n2016_027:0571b07": "心生滅門。一者一體摩訶衍。二者自體自相",
    "T48n2016_027:0571b08": "自用摩訶衍。作一法界。心真如門。即顯示一",
    "T48n2016_027:0571b09": "體摩訶衍法。作一法界。心生滅門。能示自體",
    "T48n2016_027:0571b10": "自相自用摩訶衍法。乃至依真如門。所趣入之",
    "T48n2016_027:0571b11": "摩訶衍法。唯立體名。依生滅門。所趣入之摩",
    "T48n2016_027:0571b12": "訶衍法。立自名。以真如門中無他相故。生滅",
    "T48n2016_027:0571b13": "門中有他相故。他謂一切不善品法。自謂一",
    "T48n2016_027:0571b14": "切清淨品法。若所對治他無。能對治自無故。",
    "T48n2016_027:0571b15": "唯言體。不說自焉。若所對治他有。能對治自",
    "T48n2016_027:0571b16": "有故。名言自不說體焉。又二種本法。各有",
    "T48n2016_027:0571b17": "十名。名通義別。一者名為廣大神王。此中有",
    "T48n2016_027:0571b18": "二。一者鳩那耶神王。二者遮毘佉羅神王。第",
    "T48n2016_027:0571b19": "一神王。住金剛山。一向出生吉祥神眾。第二",
    "T48n2016_027:0571b20": "神王。住大海中。遍通出生一切種種吉祥神",
    "T48n2016_027:0571b21": "眾。過患神眾。二種本法廣大神王亦復如是。",
    "T48n2016_027:0571b22": "一體本法。一向出生真如淨法。三自本法。自",
    "T48n2016_027:0571b23": "體自相自用。遍通。出生一切種種清白品法。",
    "T48n2016_027:0571b24": "染污品法。故自體契經中作如是說。文殊師",
    "T48n2016_027:0571b25": "利前白佛言。世尊。甚深極妙二種大乘。不覺",
    "T48n2016_027:0571b26": "同異。極疑眾心。如宜世尊。為眾更說。佛造作",
    "T48n2016_027:0571b27": "相。而告文殊言。善男子。如是二法。譬如金剛",
    "T48n2016_027:0571b28": "神王。及主海神王。其相各差別。謂如金剛神",
    "T48n2016_027:0571b29": "王。住金剛山。見諸境界。唯現金光。不現餘光。",
    "T48n2016_027:0571c01": "真如一心金剛神王。亦復如是。唯有淨法。無",
    "T48n2016_027:0571c02": "有餘法故。又如金剛王。唯出清淨眷屬。當不",
    "T48n2016_027:0571c03": "出生雜亂眷屬。真如一心。亦復如是。唯出生",
    "T48n2016_027:0571c04": "無垢清淨法故。復次譬如主海神王。住大海",
    "T48n2016_027:0571c05": "中。出生種種麁惡眷屬。種種善妙眷屬。生滅",
    "T48n2016_027:0571c06": "一心主海神王。亦復如是。出生一切染淨法",
    "T48n2016_027:0571c07": "故。二者名為大虛空王。此中有二。一者空",
    "T48n2016_027:0571c08": "自在空王。二者色自在空王。第一空王。以空",
    "T48n2016_027:0571c09": "容受而為自在。第二空王。以色容受而為自",
    "T48n2016_027:0571c10": "在。二種本法。亦復如是。一體空王。以無住處",
    "T48n2016_027:0571c11": "而為自在。三自空王。以有住處而為自在。",
    "T48n2016_027:0571c12": "故金剛三昧契經中作如是說。心如法理。自",
    "T48n2016_027:0571c13": "體空無。如彼空王。本無住處。一地契經中作",
    "T48n2016_027:0571c14": "如是說。一心法體。於諸障礙。無有障礙。令住",
    "T48n2016_027:0571c15": "諸法。譬如空王。於一切色得自在故。容受大",
    "T48n2016_027:0571c16": "種故。三者名出生龍王。此中有二。一者出生",
    "T48n2016_027:0571c17": "光明龍王。二者出生風水龍王。第一龍王。以",
    "T48n2016_027:0571c18": "淨光明而為依止。第二龍王。以風水德而為",
    "T48n2016_027:0571c19": "依止。二種本法出生龍王。亦復如是。一體本",
    "T48n2016_027:0571c20": "法。以純淨法而為其體。三自本法。以染淨法",
    "T48n2016_027:0571c21": "而為其德。故順理契經作如是說。一心本法。",
    "T48n2016_027:0571c22": "純一無雜。譬如光明龍王。以淨光明而為宮",
    "T48n2016_027:0571c23": "殿。以淨光明而為身相。以淨光明而為徒眾。",
    "T48n2016_027:0571c24": "無始契經中作如是說。譬如大海中。有大龍",
    "T48n2016_027:0571c25": "王。名曰出生風水。從其頭頂。出生澄水。從其",
    "T48n2016_027:0571c26": "尾末。出生漂嵐。由是龍故。大海水常恒相續",
    "T48n2016_027:0571c27": "無有斷絕。一心龍王。亦復如是。能生一切差",
    "T48n2016_027:0571c28": "別平等種種諸法。常恒相續無有斷絕。四者",
    "T48n2016_027:0571c29": "名為如意珠藏。此中有二。一者金王如意。二",
    "T48n2016_027:0572a01": "者滿主如意。第一如意。唯出金剛。第二如意。",
    "T48n2016_027:0572a02": "具足出生善不善物。二種本法。亦復如是。一。",
    "T48n2016_027:0572a03": "體如意。唯生淨法。三自如意。通生染淨故。如",
    "T48n2016_027:0572a04": "如契經中作如是說。佛告金剛藏言。佛子。譬",
    "T48n2016_027:0572a05": "如金翅鳥王命終。然後其心入海。為如意珠。",
    "T48n2016_027:0572a06": "能生金沙。利益龍王。一心本法。亦復如是。能",
    "T48n2016_027:0572a07": "生真理。利益圓滿者。本性智契經中作如是",
    "T48n2016_027:0572a08": "說。譬如遮多梨鬼為報恩故。於萬劫為如意",
    "T48n2016_027:0572a09": "珠。利益海生。一心如意。亦復如是。能生長生",
    "T48n2016_027:0572a10": "死及涅槃法故。五者名為方等。此中有二。一",
    "T48n2016_027:0572a11": "者白毫方等。二者亂色方等。第一方等中。唯",
    "T48n2016_027:0572a12": "現前天像。第二方等中。通現五趣。如是二毫。",
    "T48n2016_027:0572a13": "眾生身分顯了分明。譬如明鏡。二種本法。亦",
    "T48n2016_027:0572a14": "復如是。故攝無量契經中作如是說。清淨法",
    "T48n2016_027:0572a15": "界。如白必薩伊尼羅。無盡法界。如亂必薩伊",
    "T48n2016_027:0572a16": "尼羅故。六者名為如來藏。此中有二。一者遠",
    "T48n2016_027:0572a17": "轉遠縛如來藏。二者與行與相如來藏。實際",
    "T48n2016_027:0572a18": "契經中作如是說。佛子。如來藏者。唯有覺者。",
    "T48n2016_027:0572a19": "唯有如如。離流轉因。離慮知縛。一一白白。是",
    "T48n2016_027:0572a20": "故名為如來之藏。楞伽契經中作如是說。如",
    "T48n2016_027:0572a21": "來藏者。為善不善因。受苦樂。與因俱。若生若",
    "T48n2016_027:0572a22": "滅。猶如技兒故。七者名為一法界。此中有二。",
    "T48n2016_027:0572a23": "一者純白一法界。二者無盡一法界。第一法",
    "T48n2016_027:0572a24": "界。如空劫時。第二法界。如住劫時。真如法界",
    "T48n2016_027:0572a25": "契經中作如是說。空種無礙。如空長時。遍種",
    "T48n2016_027:0572a26": "無礙。如有長時故。八者名為摩訶衍義。一者",
    "T48n2016_027:0572a27": "一體摩訶衍。二者自體自相自用摩訶衍。廣",
    "T48n2016_027:0572a28": "如前說。九者名為中實。此中有二。一者等住",
    "T48n2016_027:0572a29": "中實。二者別住中實。第一中實。如獨明珠。第",
    "T48n2016_027:0572b01": "二中實。如順明珠。中實契經中作如是說。離",
    "T48n2016_027:0572b02": "邊真心。若真如依。如異同珠。若生滅依。如同",
    "T48n2016_027:0572b03": "異珠故。十者名為一心。此中有二。一者是一。",
    "T48n2016_027:0572b04": "是一一心。二者是一切。是一一心。第一一心。",
    "T48n2016_027:0572b05": "隨所作立名。第二一心。隨能作立名。一心法",
    "T48n2016_027:0572b06": "契經中作如是說。爾時舍利弗白佛言。世尊。",
    "T48n2016_027:0572b07": "本地修多羅作如是唱。其心體性。非大非小。",
    "T48n2016_027:0572b08": "非法非非法。非同非異。非一非一切。何因緣",
    "T48n2016_027:0572b09": "故。今日自言。真如一心。因一故一。生滅一心。",
    "T48n2016_027:0572b10": "因多故一。將非世尊無有前後相違過耶。佛",
    "T48n2016_027:0572b11": "言。善男子。莫作是說。所以者何。心法非一。",
    "T48n2016_027:0572b12": "因所作一故。假名為一。心法非一切。因所作",
    "T48n2016_027:0572b13": "一切。故假名一切。而言一心。不說一切心者。",
    "T48n2016_027:0572b14": "隨能作心立其名故。乃至廣說。是名為十。如",
    "T48n2016_027:0572b15": "是十名。總諸佛一切法藏根本名字訖。故知",
    "T48n2016_027:0572b16": "總立一心。別含多義。真如門內。無自無他。生",
    "T48n2016_027:0572b17": "滅門中。有善有惡。隨緣開合雖異。約性一理",
    "T48n2016_027:0572b18": "無差。如上十門。義味方足。又開則無量無邊",
    "T48n2016_027:0572b19": "之義為宗。合即二門一心之法為要。二門之",
    "T48n2016_027:0572b20": "內。容萬義而不亂。無邊之義。同一心而混融。",
    "T48n2016_027:0572b21": "是以開合自在。立破無礙。開而不繁。合而不",
    "T48n2016_027:0572b22": "狹。立而無得。破而無失。是為馬鳴之妙術。起",
    "T48n2016_027:0572b23": "信之宗體也。所謂開合立破。而不繁不狹。無",
    "T48n2016_027:0572b24": "得無失者。良由即是心故。設離斯旨。無法施",
    "T48n2016_027:0572b25": "為。若論正宗。非多非一。如天台涅槃疏云。如",
    "T48n2016_027:0572b26": "是正業。不可言三。不可言一。言一則失用。言",
    "T48n2016_027:0572b27": "三則傷體。即體而用。即用而體。問。既不可",
    "T48n2016_027:0572b28": "言三。云何說三。亦不可言一。云何說一。答。",
    "T48n2016_027:0572b29": "宗非數量。非一非三。說遍恒沙。而三而一。疏",
    "T48n2016_027:0572c01": "云。昔為破邪。說一為三。三不乖一。今為破",
    "T48n2016_027:0572c02": "別。說三為一。一不乖三。如此三一乃是諸佛",
    "T48n2016_027:0572c03": "境界。故云即體而用。一不違三。即用而體。三",
    "T48n2016_027:0572c04": "不違一。體用自在。破立無礙矣。",
    "T48n2016_027:0572c05": "宗鏡錄卷第二十七"
}