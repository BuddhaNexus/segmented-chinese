{
    "X69n1359_005:0523b04": "應菴和尚語錄卷第五",
    "X69n1359_005:0523b06": "建康府蔣山太平興國禪寺語錄",
    "X69n1359_005:0523b07": "嗣法門人　(守詮)　等編",
    "X69n1359_005:0523b08": "師入寺開堂。拈香云。此一瓣香。恭為",
    "X69n1359_005:0523b09": "今上皇帝。祝延　聖壽萬歲萬歲萬萬歲。次拈香云。",
    "X69n1359_005:0523b10": "此一瓣香。奉為　　判府安撫留守端明尚書暨闔",
    "X69n1359_005:0523b11": "府勳貴。同資祿筭。又拈香云。奉為前住平江府虎丘",
    "X69n1359_005:0523b12": "山隆和尚。用酬法乳之恩。遂斂衣就坐。保寧和尚白",
    "X69n1359_005:0523b13": "槌云。法筵龍象眾。當觀第一義。師云。若論第一義。如",
    "X69n1359_005:0523b14": "紅爐上一點雪相似。若也聽不出聲。見不超色。何妨",
    "X69n1359_005:0523b15": "出眾決疑。僧問。古釋迦不先。新彌勒不後。正當今日",
    "X69n1359_005:0523b16": "佛法委付蔣山。未審千聖不借底機。如何舉唱。師云。",
    "X69n1359_005:0523b17": "直下薦取。僧云。恁麼則控佛祖大機。廓人天正眼。師",
    "X69n1359_005:0523b18": "云。穿天下衲僧鼻孔。僧云。一句逈超今古格。萬年仰",
    "X69n1359_005:0523b19": "祝　聖明君。師云。滿口道著。僧云。祇如不借底機如",
    "X69n1359_005:0523b20": "何分付。師云。腦後看。僧云。銅頭鐵額如龍虎。看取金",
    "X69n1359_005:0523b21": "圈栗棘蓬。師云。正是老僧用底。僧云。靈山會上世尊",
    "X69n1359_005:0523b22": "拈花迦葉微笑。未審此意如何。師云。一人傳虗。萬人",
    "X69n1359_005:0523b23": "傳實。僧云。世尊道。吾有正法眼藏。分付摩訶大迦葉。",
    "X69n1359_005:0523b24": "又作麼生。師云。聽事不真。喚鍾作甕。僧云。靈山拈花",
    "X69n1359_005:0523c01": "分付正法眼藏。蔣山今日開堂。有何垂示。師云。還見",
    "X69n1359_005:0523c02": "麼。僧云。今日一會。不異靈山。師云。更出佗一頭地。僧",
    "X69n1359_005:0523c03": "云。有意氣時添意氣。不風流處也風流。師云。救得一",
    "X69n1359_005:0523c04": "半。師乃云。金剛正體。融攝十虗。透頂透底絕羅籠。亘",
    "X69n1359_005:0523c05": "古亘今無向背。不是心不是佛不是物。當頭坐斷。千",
    "X69n1359_005:0523c06": "眼頓開。天地以此和氣。萬象以此發輝。諸佛以此出",
    "X69n1359_005:0523c07": "世。祖師以此西來。衲僧以此闢選佛場。啟大爐鞴。拈",
    "X69n1359_005:0523c08": "本分鉗鎚。碎邪師窠臼。於其中間。一箇半箇按下雲",
    "X69n1359_005:0523c09": "頭。一旦知非。洞明生佛已前一段大事。不在一剎那",
    "X69n1359_005:0523c10": "間。頓入不思議大解脫門。所謂大丈夫成就大丈夫",
    "X69n1359_005:0523c11": "事。是故。靈山會上廣額屠兒放下屠刀云。我是千佛",
    "X69n1359_005:0523c12": "一數。大集會中大力魔王云。待一切眾生悉皆成佛",
    "X69n1359_005:0523c13": "了。眾生界空。然後發菩提心。豈不是龍馳虎驟香象",
    "X69n1359_005:0523c14": "渡河。又如師子筋琴。撫之則群音頓絕。到這裏。上無",
    "X69n1359_005:0523c15": "攀仰。下絕己躬。常光現前。壁立萬仞。德山有棒無下",
    "X69n1359_005:0523c16": "手處。臨濟有喝無開口分。至於天下老和尚據曲彔",
    "X69n1359_005:0523c17": "木。敲床竪拂。瞬目揚眉。指東劃西。皷脣搖舌。亦未免",
    "X69n1359_005:0523c18": "依草附木。雖然。一向恁麼去。何止法堂草深一丈。有",
    "X69n1359_005:0523c19": "條攀條。無條攀例。豈不見。天親菩薩從彌勒內宮下。",
    "X69n1359_005:0523c20": "無著菩薩問云。人間四百年。彼天為一晝夜。彌勒於",
    "X69n1359_005:0523c21": "一時中。成就五百億天子。證無生法忍。未審說什麼",
    "X69n1359_005:0523c22": "法。天親云。說這箇法。唯是梵音清雅。令人樂聞。看佗",
    "X69n1359_005:0523c23": "過量人。提持過量事。於過量境界中。發過量機。顯過",
    "X69n1359_005:0523c24": "量用。不妨頭正尾正。直得堯風蕩蕩。舜日高明。野老",
    "X69n1359_005:0524a01": "嘔歌。漁人皷舞。當此之時。畢竟承誰恩力。紫煙籠",
    "X69n1359_005:0524a02": "帝闕。瑞氣遶天津。",
    "X69n1359_005:0524a03": "上堂。道不得底句。不在天台。定在南嶽。驀拈拄杖云。",
    "X69n1359_005:0524a04": "是汝諸人還見蔣山拄杖麼。卓一卓云。人貧智短。馬",
    "X69n1359_005:0524a05": "瘦毛長。",
    "X69n1359_005:0524a06": "上堂。舉僧問趙州。夜升兜率。晝降閻浮。為甚摩尼珠",
    "X69n1359_005:0524a07": "不現。州云。道什麼。僧擬進語。州云。毗婆尸佛早留心。",
    "X69n1359_005:0524a08": "直至如今不得妙。師云。這一則公案。諸方未曾有批",
    "X69n1359_005:0524a09": "判者。蔣山今日為諸人著一轉語。洗脚上船。",
    "X69n1359_005:0524a10": "焚眾僧髮。拈火把云。一呼善來。鬚髮自落。積累既多。",
    "X69n1359_005:0524a11": "無處安著。普請大眾把火燒却。且道。燒却後如何。不",
    "X69n1359_005:0524a12": "用撥灰求舍利。無邊頂相放毫光。",
    "X69n1359_005:0524a13": "開爐上堂。三世諸佛吞却火焰。火焰燒殺三世諸佛。",
    "X69n1359_005:0524a14": "一盲引眾盲。相牽入火坑。棒打不碎底。填溝塞壑。刀",
    "X69n1359_005:0524a15": "斫不入底。臥雪眠霜。作世諦商量也得。作佛法流布",
    "X69n1359_005:0524a16": "也得。渾崙吞却。三十年後有人索飯錢在。直饒爛嚼",
    "X69n1359_005:0524a17": "白湯嚥下。未免黏牙帶齒。且道。蔣山為人在什麼處。",
    "X69n1359_005:0524a18": "爛研巴豆三千顆。瀉却諸方五味禪。",
    "X69n1359_005:0524a19": "元正上堂。元正啟祚。更無回互。萬物咸新。截鐵斬釘。",
    "X69n1359_005:0524a20": "應時納祐。跳出窠臼。孟春猶寒。言端語端。知事頭首。",
    "X69n1359_005:0524a21": "各各希有。雲堂大眾。雍容鄭重。蔣山恁麼說話。且道。",
    "X69n1359_005:0524a22": "在裏許。不在裏許。若在裏許。未免是箇流俗阿師。不",
    "X69n1359_005:0524a23": "在裏許。又著在什麼處。所以道。世人住處我不住。世",
    "X69n1359_005:0524a24": "人行處我不行。不是與人難共住。大都緇素要分明。",
    "X69n1359_005:0524b01": "上堂。舉教中道。從聞思修入三摩地。師云。思是聞之",
    "X69n1359_005:0524b02": "本。聞是思之用。且道。作麼生說箇入底道理。青原白",
    "X69n1359_005:0524b03": "家三盞酒。喫了猶道未沾脣。",
    "X69n1359_005:0524b04": "上堂云。道遠乎哉。觸事而真。善因招惡果。聖遠乎哉。",
    "X69n1359_005:0524b05": "體之即神。刻糞作旃檀。蔣山恁麼著語。是汝諸人還",
    "X69n1359_005:0524b06": "知落處麼。良久云。不因風撼庭前樹。爭見山花入袖",
    "X69n1359_005:0524b07": "香。",
    "X69n1359_005:0524b08": "長蘆到上堂。風行草偃。水到渠成。夙世冤家。同門出",
    "X69n1359_005:0524b09": "入。聞禪聞道。似鴨聽雷。見佛見祖。如風過樹。隔江見",
    "X69n1359_005:0524b10": "剎竿便回去。脚跟下好與三十棒。未足觀光。直須眉",
    "X69n1359_005:0524b11": "毛廝結。同生同死。且道。五逆聞雷一句作麼生道。良",
    "X69n1359_005:0524b12": "久云。上大人丘乙己。",
    "X69n1359_005:0524b13": "佛生日上堂云。鐵壁鐵壁。從來真實。號之曰佛。常在",
    "X69n1359_005:0524b14": "苦海中立。風吹不入。水灑不濕。棒打不入。是故以本",
    "X69n1359_005:0524b15": "願力。撈摝眾生不息。雲門忍俊不禁。打與狗喫。此意",
    "X69n1359_005:0524b16": "深密。非語默可及。四月八日。是渠誕迹。露柱燒香湯",
    "X69n1359_005:0524b17": "已畢。大家送至龕室。泥人揩背一拶骨出。忽然怒發",
    "X69n1359_005:0524b18": "打瞎頂門一隻。直至而今叫屈。屈屈屈。堪述。休相憶。",
    "X69n1359_005:0524b19": "清風匝地有何極。咄咄咄。",
    "X69n1359_005:0524b20": "上堂云。趙州喫茶。我也怕佗。若非債主。便是冤家。倚",
    "X69n1359_005:0524b21": "墻靠壁成群隊。不知誰解辨龍蛇。",
    "X69n1359_005:0524b22": "聖節上堂云。天上無雙日。閻浮一至尊。萬年松不老。",
    "X69n1359_005:0524b23": "聖壽等乾坤。",
    "X69n1359_005:0524b24": "普請栽松上堂。舉臨濟在黃蘗栽松次。蘗云。深山裏",
    "X69n1359_005:0524c01": "栽許多松作什麼。濟云。一與山門作境致。二與後人",
    "X69n1359_005:0524c02": "作標榜。道了以钁打地三下。蘗云。雖然如是。子已喫",
    "X69n1359_005:0524c03": "吾三十棒了也。濟又打地三下作噓噓聲。蘗云。吾宗",
    "X69n1359_005:0524c04": "到汝大興於世。溈山問仰山。黃蘗當時祇囑臨濟一",
    "X69n1359_005:0524c05": "人。別更有在。仰云有。祇是年代深遠。不欲舉似和尚。",
    "X69n1359_005:0524c06": "溈云。雖然如是。吾也要知。但舉看。仰云。有一人指南",
    "X69n1359_005:0524c07": "吳越令行。遇大風即止。師云。黃蘗道。雖然如是。子已",
    "X69n1359_005:0524c08": "喫吾三十棒了也。養子之緣。故當如是。臨濟正令雖",
    "X69n1359_005:0524c09": "行。可惜向钁頭邊。甘自活埋。仰山見解。未出常流。豈",
    "X69n1359_005:0524c10": "止遇大風即止。當時何不道直待虗空界盡此話方",
    "X69n1359_005:0524c11": "始大行。豈不是頭正尾正。蔣山今日捋下面皮。要與",
    "X69n1359_005:0524c12": "諸人相見去也。驀拈拄杖卓一卓云。驚群須是英靈",
    "X69n1359_005:0524c13": "漢。敵勝還佗師子兒。",
    "X69n1359_005:0524c14": "上堂云。十五日已前。半暗半明。十五日已後。半明半",
    "X69n1359_005:0524c15": "暗。正當十五日。面如滿月目如蓮。天上人間咸恭敬。",
    "X69n1359_005:0524c16": "桑樹著箭。柳樹汁出。若論佛法兩字。謝三娘賣銀。",
    "X69n1359_005:0524c17": "徑山大慧禪師至。上堂。僧問。昔日法華到琅瑘。二俱",
    "X69n1359_005:0524c18": "提向上機。顯奇特事。今日徑山象駕光臨。未審如何",
    "X69n1359_005:0524c19": "相見。師云。漆桶相揩。進云。通人分上。觸處相逢。師云。",
    "X69n1359_005:0524c20": "切忌恁麼會。進云。非唯和尚親見親聞。學人一眾。小",
    "X69n1359_005:0524c21": "出大遇。師云。一切墮坑落塹。進云。直得古風來不絕。",
    "X69n1359_005:0524c22": "仰觀佛日正高輝。師云。滿口道著。進云。心不是佛。智",
    "X69n1359_005:0524c23": "不是道。又作麼生。師云。掘地深埋。進云。還有承當處",
    "X69n1359_005:0524c24": "也無。師云。切忌承當。進云。棒打石人頭。剝剝論實事。",
    "X69n1359_005:0525a01": "師云。如何是實事。僧云。向下文長。師云。速禮三拜。僧",
    "X69n1359_005:0525a02": "云。謝師答話　師乃云。我本無心有所希求。今此法",
    "X69n1359_005:0525a03": "王大寶自然而至。法王大寶既至。汝等諸人。急著精",
    "X69n1359_005:0525a04": "彩。所謂見之不取。思之千里。豈不見大隋和尚道。我",
    "X69n1359_005:0525a05": "參七十餘員善知識。具大眼目底。祇有一二。其佗盡",
    "X69n1359_005:0525a06": "具正知見。在今天下。具大眼目真善知識。唯法叔老",
    "X69n1359_005:0525a07": "師一人而已。黑漆竹篦掀翻海嶽。從頭打過。雖是死",
    "X69n1359_005:0525a08": "馬醫。就中要妙。黃蘗打臨濟拄杖。蔣山豈是無耶。盖",
    "X69n1359_005:0525a09": "為土曠人稀。雲門一曲。臈月二十五。那在今朝十六",
    "X69n1359_005:0525a10": "日吹唱。驀拈拄杖卓一卓云。虗空可量風可繫。無能",
    "X69n1359_005:0525a11": "盡說佛功德。",
    "X69n1359_005:0525a12": "復舉。頃在虎丘。聞先師舉。佛眼叔祖。初作無為軍化",
    "X69n1359_005:0525a13": "士。因道中著攧。有箇省處。歸來舉似師祖。後令充知",
    "X69n1359_005:0525a14": "客。因夜坐撥火。忽然猛省。雖然如是。每至入室。未能",
    "X69n1359_005:0525a15": "深入閫奧。從容請益。大師祖云。我為你說箇喻子。正",
    "X69n1359_005:0525a16": "如一人牽一頭牛從窻櫺中過。兩角四諦。悉皆過了。",
    "X69n1359_005:0525a17": "唯尾巴過不得。師云。這箇說話。多年在肚皮裏。信知",
    "X69n1359_005:0525a18": "在今天下無人理會得。所以密之三寸。苟非法叔老",
    "X69n1359_005:0525a19": "師到來。小姪此生無因拈出。敢問諸人。既是大底過",
    "X69n1359_005:0525a20": "了。如何尾巴却過不得。且道誵訛在什麼處。小姪今",
    "X69n1359_005:0525a21": "日對眾拈出。供養我法叔老師大和尚。惟願壽與趙",
    "X69n1359_005:0525a22": "州同年。為佛法作大主張。使天下衲僧。洞徹此一段",
    "X69n1359_005:0525a23": "奇特大事。下座。同知事頭首大眾。殷勤拜請。伏望慈",
    "X69n1359_005:0525a24": "悲。俯垂開示。",
    "X69n1359_005:0525b01": "隆報覺長老受請。上堂云。無上法王。有大陀羅尼門。",
    "X69n1359_005:0525b02": "名為圓覺。流出一切清淨真如菩提涅槃。驀拈拄杖",
    "X69n1359_005:0525b03": "卓一卓云。普請向者裏入。聞聲悟道。見色明心。觀音",
    "X69n1359_005:0525b04": "菩薩將錢買胡餅。放下元來是個謾頭。又拈拄杖卓",
    "X69n1359_005:0525b05": "一卓云。若向這裏入。瞎却人眼。不向這裏入。又向什",
    "X69n1359_005:0525b06": "麼處入。刢利漢。一撥便轉。更須知有出身一路。敢問",
    "X69n1359_005:0525b07": "大眾。作麼生是出身一路。又卓一卓云。舉頭天外看。",
    "X69n1359_005:0525b08": "誰是我般人。",
    "X69n1359_005:0525b09": "上元日上堂。去年無此雪。今年有此雪。人皆怨此雪。",
    "X69n1359_005:0525b10": "不見元霄燈與月。莫怨雪。自是時人無辨別。堪辨別。",
    "X69n1359_005:0525b11": "一片清光倚寥沈。",
    "X69n1359_005:0525b12": "上堂。舉僧問多福。如何是多福一叢竹。福云。一莖兩",
    "X69n1359_005:0525b13": "莖斜。僧云。學人不會。福云。三莖四莖曲。師因成一頌。",
    "X69n1359_005:0525b14": "一莖兩莖斜。其意毒如蛇。三莖四莖曲。無疑入地獄。",
    "X69n1359_005:0525b15": "言下若知非。心空及第歸。堪笑蔣山老。無端入荒草。",
    "X69n1359_005:0525b16": "聖節上堂云。時康道泰。天清地寧。一人端拱無為。萬",
    "X69n1359_005:0525b17": "物各得其所。普天率土。無不承恩。航海梯山。均蒙雨",
    "X69n1359_005:0525b18": "露。釋迦彌勒。共樂昇平。文殊普賢。咸揚正化。塵塵剎",
    "X69n1359_005:0525b19": "剎。普現威光。物物頭頭。全彰正眼。且道報恩一句作",
    "X69n1359_005:0525b20": "麼生道。祇將一味無求法。仰祝",
    "X69n1359_005:0525b21": "天申億萬年。",
    "X69n1359_005:0525b22": "端午上堂。一二三四五。五四三二一。從頭點檢來。笑",
    "X69n1359_005:0525b23": "殺維摩詰。帶累李胡子。噴水髭鬚濕。灑淨已周圓。次",
    "X69n1359_005:0525b24": "念波羅蜜。蔣山恁麼道。千古誰人識。識不識何處覔。",
    "X69n1359_005:0525c01": "堪與叢林為軌則。驀拈拄杖卓一卓云。急急如律令",
    "X69n1359_005:0525c02": "勑。",
    "X69n1359_005:0525c03": "上堂。泥多佛大。水長船高。直饒說得道理分明。也須",
    "X69n1359_005:0525c04": "親到一遭。敢問諸人。且道親到後如何。有理不在高",
    "X69n1359_005:0525c05": "聲。便下座。",
    "X69n1359_005:0525c06": "上堂。舉西堂正法和尚立僧云。西天四七。唐土二三。",
    "X69n1359_005:0525c07": "天下老和尚。無不以此頂[寧*頁]上一著。流通正法眼藏。",
    "X69n1359_005:0525c08": "顯示涅槃妙心。是故雲夢之竹。天下之勁也。然而不",
    "X69n1359_005:0525c09": "矯揉不羽筈。則不能以入堅。堂溪之金。天下之利也。",
    "X69n1359_005:0525c10": "然而不鎔範不砥礪。則不能以擊強。矯揉羽筈。鎔範",
    "X69n1359_005:0525c11": "砥礪既妙。至人之用。其赤手提持。解黏去縛。抽釘拔",
    "X69n1359_005:0525c12": "楔。烹佛煅&#;。轉凡成聖。亦不出此箇端由。所謂善知",
    "X69n1359_005:0525c13": "識者。是大因緣。其斯之謂歟。正當恁麼時如何。竚看",
    "X69n1359_005:0525c14": "汗血八駿駒。何啻日馳三萬里。",
    "X69n1359_005:0525c15": "王機宜。為弟樞密相公。散水陸請陞座。師示眾云。大",
    "X69n1359_005:0525c16": "人具大見。大智得大用。升大解脫堂。演大解脫義。是",
    "X69n1359_005:0525c17": "故留守樞密大資相公。雖示世人有去有來。極其本",
    "X69n1359_005:0525c18": "體不動不變。所以羅籠不肯住。呼喚不回頭。佛祖不",
    "X69n1359_005:0525c19": "安排。至今無處所。塵塵剎剎普現威光。物物頭頭全",
    "X69n1359_005:0525c20": "彰勝相。殊勝中殊勝。奇特中奇特。佗方此界全心淨",
    "X69n1359_005:0525c21": "土。人間天上同一真境。正當恁麼時。且道留守樞密",
    "X69n1359_005:0525c22": "大資相公。即今在什麼處。手提殺活金剛劒。誰敢當",
    "X69n1359_005:0525c23": "頭正眼看。",
    "X69n1359_005:0525c24": "上堂云。千說萬說。不如親見。把手共行。略通一線。打",
    "X69n1359_005:0526a01": "破漆桶。何曾見面。阿耨多羅三藐三菩提。也是靈驗。",
    "X69n1359_005:0526a02": "蔣山恁麼做頌。驢年也未夢見。便下座。",
    "X69n1359_005:0526a03": "上堂云。金佛不度爐。木佛不度火。泥佛不度水。真佛",
    "X69n1359_005:0526a04": "屋裏坐。萬牛挽不迴。千箇與萬箇。好事積如山。祇緣",
    "X69n1359_005:0526a05": "輕放過。不放過。今日鍾山甘話墮。",
    "X69n1359_005:0526a06": "上堂。舉遵布衲問韶山。明鏡當臺請師一鑑。韶云。不",
    "X69n1359_005:0526a07": "鑑。云為什麼不鑑。韶云。破鏡不重照。落花難上枝。遵",
    "X69n1359_005:0526a08": "無語。韶便打。死心和尚云。這般漢。打得百千萬箇。有",
    "X69n1359_005:0526a09": "甚罪過。當時若在黃龍手裏。棒折也未住在。師云。死",
    "X69n1359_005:0526a10": "心和尚。一期大驚小恠。殊不知。韶山自遭遵布衲毒",
    "X69n1359_005:0526a11": "手之後。至今無人檢點得出。且道誵訛在什麼處。",
    "X69n1359_005:0526a12": "謝知事頭首上堂。僧問。法印咨和尚。教中道。譬如暗",
    "X69n1359_005:0526a13": "中寶。無燈不能見。佛法無人說。雖慧不能了。請師說",
    "X69n1359_005:0526a14": "法。師云。寶印當空妙。重重錦縫開。進云。與麼則大眾",
    "X69n1359_005:0526a15": "霑恩。人天有賴。師云。墮坑落塹。進云。和尚慣用此機。",
    "X69n1359_005:0526a16": "師云。熟處難忘。問記得翠巖夏末示眾云。一夏與兄",
    "X69n1359_005:0526a17": "弟東說西話。看翠巖眉毛在麼。未審意旨如何。師云。",
    "X69n1359_005:0526a18": "翠巖輸己筭人。進云。保福道作賊人心虗。還契佗翠",
    "X69n1359_005:0526a19": "巖意麼。師云。賊還賊捉。進云。長慶道生也。又作麼生。",
    "X69n1359_005:0526a20": "師云。脚頭脚尾。進云。雲門云關。此意又作麼生。師云。",
    "X69n1359_005:0526a21": "喪身失命。進云。還許學人露箇消息也無。師云。又且",
    "X69n1359_005:0526a22": "何妨。進云。四老共栽無影樹。乾坤大地作陰凉。師云。",
    "X69n1359_005:0526a23": "你祇道得一半。僧禮拜　師乃云。大丈夫漢。脊梁硬",
    "X69n1359_005:0526a24": "如鐵。在乎進退之間。初無喜難之色。其退也。古寺閑",
    "X69n1359_005:0526b01": "房。焚香清坐。究竟迺新報佛恩德。其進也。公於心明",
    "X69n1359_005:0526b02": "賞罸。使紀綱不墜。表帥得人。各應其宜。然後據虎頭",
    "X69n1359_005:0526b03": "収虎尾。第一句下明宗旨。蔣山雖然痛下毒手全身",
    "X69n1359_005:0526b04": "擔荷。要在當人。正恁麼時。且道不失其序一句作麼",
    "X69n1359_005:0526b05": "生道。玲瓏八面活鱍鱍。千古萬古振嘉聲。",
    "X69n1359_005:0526b06": "上堂。舉米胡問僧。近離甚處。僧云藥山。米胡云。藥山",
    "X69n1359_005:0526b07": "老人近日如何。僧云。大似一片頑石相似。胡云。得恁",
    "X69n1359_005:0526b08": "麼鄭重。僧云。也無提掇處。胡云。非但藥山。老僧亦恁",
    "X69n1359_005:0526b09": "麼。僧近前顧視而立。胡云。看看頑石動也。其僧便出。",
    "X69n1359_005:0526b10": "師云。這僧豈是不具眼。尀耐却將藥山一片頑石。到",
    "X69n1359_005:0526b11": "處賣弄。苟非米胡深辨端倪。幾遭惑亂。是你諸人。試",
    "X69n1359_005:0526b12": "辨看。",
    "X69n1359_005:0526b13": "上堂。拈拄杖卓一卓喝一喝云。德山臨濟來也。是汝",
    "X69n1359_005:0526b14": "諸人。且莫錯認定盤星。所以道。爐鞴之所。鈍鐵尤多。",
    "X69n1359_005:0526b15": "良醫之門。病者愈甚。有般漢便道。且莫壓良為賤。然",
    "X69n1359_005:0526b16": "當爐不避火迸。忠言不避截舌。且道蔣山到這裏如",
    "X69n1359_005:0526b17": "何。風動心搖樹。雲生性起塵。以拄杖卓一卓。下座。",
    "X69n1359_005:0526b18": "上堂。舉僧問長沙云。如何轉得山河國土歸自己去。",
    "X69n1359_005:0526b19": "沙云。如何轉得自己。成山河國土去。僧云不會。沙云。",
    "X69n1359_005:0526b20": "湖南城裏好養民。米賤柴多足四隣。僧無語。沙有頌",
    "X69n1359_005:0526b21": "云。誰問山河轉。山河轉向誰。圓通無兩畔。法性本無",
    "X69n1359_005:0526b22": "歸。師云。蔣山隨分判斷。大小長沙。勘這僧不破。",
    "X69n1359_005:0526b23": "上堂。舉洞山問講維摩經座主云。不可以智知。不可",
    "X69n1359_005:0526b24": "以識識。是什麼語。主云。是贊法身語。山云。法身是贊。",
    "X69n1359_005:0526c01": "何用更贊。主無語。師云。且道諸人向這裏下得什麼",
    "X69n1359_005:0526c02": "語。蔣山今日也要出一隻手。又恐諸人穿却鼻孔。",
    "X69n1359_005:0526c03": "上堂。萬里長城。不在一人之力。千鈞之弩。要為群胡",
    "X69n1359_005:0526c04": "發機。可謂寰中天子勑。塞外將軍令。一處中。千處萬",
    "X69n1359_005:0526c05": "處一時中。一處透。千處萬處一時透。一處明。千處萬",
    "X69n1359_005:0526c06": "處一時明。不消一彈指頃。掃清魔壘獨步大方。正當",
    "X69n1359_005:0526c07": "與麼時如何。鵰弓已挂狼煙息。萬里歌謠賀太平。",
    "X69n1359_005:0526c08": "平江府報恩光孝禪寺語錄",
    "X69n1359_005:0526c09": "嗣法門人　(守詮)　等編",
    "X69n1359_005:0526c10": "師入方丈據坐云。大眾。此室深廣。晝夜常放金色光",
    "X69n1359_005:0526c11": "明。是文殊大人境界。又謂之縵天網子。透得過底。腦",
    "X69n1359_005:0526c12": "後也與一槌。透不過底。便好丹霄獨步。何故。殺人須",
    "X69n1359_005:0526c13": "見血。為人須為徹。",
    "X69n1359_005:0526c14": "上堂云。當頭坐斷。千眼頓開。一句投機。十方通暢。以",
    "X69n1359_005:0526c15": "無邊虗空為正體。以微塵剎海為妙用。以清淨莊嚴",
    "X69n1359_005:0526c16": "攝懈怠。以精進行願警昬迷。雖然如是。若也以為究",
    "X69n1359_005:0526c17": "竟。向衲僧門下。天地懸殊。若也把斷要津。於勞生界",
    "X69n1359_005:0526c18": "中。未為好手。祇如二途不涉。如何通信。諸人還會麼。",
    "X69n1359_005:0526c19": "禪月尊者用盡神通。毗耶老人願海尤大。因緣時節。",
    "X69n1359_005:0526c20": "既非偶然。竹杖芒鞋。今日親到。殿堂修廣。樓閣洞開。",
    "X69n1359_005:0526c21": "百萬家和氣靄然。恒河沙諸佛圍繞。光孝堂前。坐見",
    "X69n1359_005:0526c22": "鹽梅霖雨。姑蘇臺上。行看玉樹花開。無量殊勝併集。",
    "X69n1359_005:0526c23": "解脫知見普熏。且道恁麼時。畢竟功歸何所。良久云。",
    "X69n1359_005:0526c24": "頂門正眼分緇素。天上人間不可陪。",
    "X69n1359_005:0527a01": "復舉裴相國。因入大安寺。見壁間高僧畫像。乃問主",
    "X69n1359_005:0527a02": "僧。真容可觀。高僧何在。主僧無語。相國云。此間莫有",
    "X69n1359_005:0527a03": "禪僧麼。主僧云。近有僧至。疑是禪僧。相國召至。乃理",
    "X69n1359_005:0527a04": "前話。禪僧云。請相公垂問。相國云。真容可觀。高僧何",
    "X69n1359_005:0527a05": "在。禪僧召相公。相國應喏。僧云。高僧何在。相國言下",
    "X69n1359_005:0527a06": "大悟。禪者乃黃蘗斷際禪師是也。大眾。黃蘗布縵天",
    "X69n1359_005:0527a07": "網。要打衝浪錦鱗。裴相國坐籌帷幄。不妨決勝千里。",
    "X69n1359_005:0527a08": "諸人若也於此見得。倜儻分明。可謂今之古之。苟或",
    "X69n1359_005:0527a09": "未然。三尺龍泉光照膽。萬人叢裏奪高標。",
    "X69n1359_005:0527a10": "小參。僧問。臨濟住院。普化盡力扶持。萬壽堂前。學人",
    "X69n1359_005:0527a11": "單刀直入時如何。師云。正要恁麼人。僧云。旃檀林裏",
    "X69n1359_005:0527a12": "旃檀。師子窟中師子。師云。汝試作師子吼看。僧噓一",
    "X69n1359_005:0527a13": "聲。師云。正是野犴鳴。僧又噓一聲。師云。見恠不恠。僧",
    "X69n1359_005:0527a14": "云。爭奈哮吼一聲。名振天下。師云。大眾笑你。僧云。笑",
    "X69n1359_005:0527a15": "我者是我同參。便禮拜。師乃云。師子吼無畏說。百獸",
    "X69n1359_005:0527a16": "聞之皆腦裂。香象奔波失却威。龍天寂聽生欣悅。若",
    "X69n1359_005:0527a17": "喚作師子吼。未具衲僧眼在。不喚作師子吼。衲僧眼",
    "X69n1359_005:0527a18": "在什麼處。大丈夫漢。直下一刀兩段。更說什麼祖師",
    "X69n1359_005:0527a19": "西來。直指人心見性成佛。更說什麼即心即佛。非心",
    "X69n1359_005:0527a20": "非佛。不是心不是佛不是物。光孝與麼。大似掉棒打",
    "X69n1359_005:0527a21": "月。諸人還見光孝撒手處麼。直饒見得徹。未入光孝",
    "X69n1359_005:0527a22": "門在。直饒入得光孝門。未陞光孝堂在。直饒陞得光",
    "X69n1359_005:0527a23": "孝堂。未入光孝室在。直饒入得光孝室。未見光孝在。",
    "X69n1359_005:0527a24": "設有恁麼人出來。便好痛與一頓。何故。識法者懼。",
    "X69n1359_005:0527b01": "復舉法燈和尚云。本欲深藏巖壑。隱遁過時。柰緣清",
    "X69n1359_005:0527b02": "凉老人有未了底公案。出來為佗了却。時有僧出云。",
    "X69n1359_005:0527b03": "如何是未了底公案。法燈便打云。祖禰不了。殃及兒",
    "X69n1359_005:0527b04": "孫。僧云。過在什麼處。燈云。過在汝辜負我。師云。法燈",
    "X69n1359_005:0527b05": "是即是。據虎頭收虎尾。檢點將來。忒煞藞苴。老僧本",
    "X69n1359_005:0527b06": "志亦然。正緣虎丘先師。有未了底公案。今日出來。為",
    "X69n1359_005:0527b07": "佗了却。其間設有一箇半箇。為眾竭力。全身擔荷。光",
    "X69n1359_005:0527b08": "孝也不打汝。也不罵汝。也不趕汝。祇要汝漆桶子驀",
    "X69n1359_005:0527b09": "地脫去。且道了不了。不見道。了了了時無可了。玄玄",
    "X69n1359_005:0527b10": "玄處亦須呵。",
    "X69n1359_005:0527b11": "上堂。舉雲門大師到乾峰云。請師答話。峰云。到老僧",
    "X69n1359_005:0527b12": "也未。門云。恁麼那恁麼那。峰云。將謂猴白。更有猴黑。",
    "X69n1359_005:0527b13": "師云。二老宿一等相見。就中奇特。光孝今日為諸人",
    "X69n1359_005:0527b14": "說道理一遍。將謂春歸無覔處。不知還入此中來。",
    "X69n1359_005:0527b15": "悲濟會水陸陞堂。僧問。悲濟會啟。蓮社莚開。自利利",
    "X69n1359_005:0527b16": "佗。冤親平等。學人上來。擬伸一問時如何。師云。老僧",
    "X69n1359_005:0527b17": "答你了也。進云。前三三後三三是多少。師云。填溝塞",
    "X69n1359_005:0527b18": "壑。進云。今日一會。果不虗設。師云。應時應節。僧云。謝",
    "X69n1359_005:0527b19": "師答話　師召大眾云。大智洞明。體無去住。明逾日",
    "X69n1359_005:0527b20": "月。寬若太虗。天地以此為覆載。日月以此為照臨。山",
    "X69n1359_005:0527b21": "嶽以此為崔嵬。江河以此為流注。賢聖以此為威靈。",
    "X69n1359_005:0527b22": "凡夫以此為安養。陣亡以此為超昇。冤讎以此為解",
    "X69n1359_005:0527b23": "脫。諸佛以此為示現。祖師以此為單傳。諸人以此為",
    "X69n1359_005:0527b24": "悲濟。光孝以此為方便。驀拈拄杖云。釋迦老子。祇今",
    "X69n1359_005:0527c01": "在山僧拄杖頭上。放大光明。其光清淨。無壞無雜。光",
    "X69n1359_005:0527c02": "光相羅。前後無別。塵塵普入。剎剎全彰。然後無量為",
    "X69n1359_005:0527c03": "一。一為無量。大中現小。小中現大。於一毫端。現寶王",
    "X69n1359_005:0527c04": "剎。坐微塵裏。轉大法輪。且道諸人向什麼處。見釋迦",
    "X69n1359_005:0527c05": "老子。若向拄杖頭上見。未見在。若向妙法蓮華中見。",
    "X69n1359_005:0527c06": "亦未見在。既不如是。畢竟向什麼處見釋迦老子。以",
    "X69n1359_005:0527c07": "拄杖卓一卓云。願今得果成寶王。還度如是恒沙眾。",
    "X69n1359_005:0527c08": "上堂云。靈雲見桃花悟道。玄沙云。諦當甚諦當。敢保",
    "X69n1359_005:0527c09": "老兄未徹在。雲峰云。備頭陀何不遍參去。玄沙云。達",
    "X69n1359_005:0527c10": "磨不來東土。二祖不住西天。師云。百鳥不來花又老。",
    "X69n1359_005:0527c11": "不知誰是到庵人。",
    "X69n1359_005:0527c12": "上堂。舉臨濟與普化。一日同往施主家齋。濟問。毛吞",
    "X69n1359_005:0527c13": "巨海。芥納須彌。為復神通妙用。法爾如然。化趯倒飯",
    "X69n1359_005:0527c14": "床。濟云。太麤生。化云。這裏是什麼所在。說麤說細。濟",
    "X69n1359_005:0527c15": "來日。又同一施主家齋。濟復問。今日供養。何似昨日。",
    "X69n1359_005:0527c16": "化又趯倒飯床。濟云。太麤生。化云。瞎漢。佛法說什麼",
    "X69n1359_005:0527c17": "麤細。濟乃吐舌。師云。一出一沒。一往一來。猛虎口裏",
    "X69n1359_005:0527c18": "奪飡。毒蛇頭上揩痒。要且未稱大丈夫事。在二老名",
    "X69n1359_005:0527c19": "喧寰宇。價重當時。光孝今日。豈可謹密三寸。二俱放",
    "X69n1359_005:0527c20": "過。為它弄假像真。二俱不放過。為它榼[木*(天/韭)]太甚。是汝",
    "X69n1359_005:0527c21": "諸人。若作佛法商量。達磨一宗掃土而盡。",
    "X69n1359_005:0527c22": "上堂。舉僧問興化。四方八面來時如何。化云。打中間",
    "X69n1359_005:0527c23": "底。僧禮拜。化云。大眾。興化昨日赴箇村齋。回至中路",
    "X69n1359_005:0527c24": "值一陣狂風暴雨。却去古廟裏避得過。師云。我見燈",
    "X69n1359_005:0528a01": "明佛。本光瑞如此。",
    "X69n1359_005:0528a02": "上堂云。千年田。八百主。甜瓜徹蒂甜。苦瓠連根苦。君",
    "X69n1359_005:0528a03": "不見禾山解打鼓。又不見採菊東籬下。千山萬山疊",
    "X69n1359_005:0528a04": "疊高門戶。又不見。光孝僧堂六七間。日日普請搬泥",
    "X69n1359_005:0528a05": "土。又不見。臨濟主中賓賓中主。二三四七面相覩。報",
    "X69n1359_005:0528a06": "禪流莫莽鹵。聞普請歡喜攙先去。去去實不去。途中",
    "X69n1359_005:0528a07": "好善為。來來實不來。路上莫虧危。又不見。主中主。箇",
    "X69n1359_005:0528a08": "箇衲僧氣如虎。光孝恁麼告報。且道落在什麼處。以",
    "X69n1359_005:0528a09": "拂子擊禪床。下座。",
    "X69n1359_005:0528a10": "授天童請上堂。去年十一月。笑別下鍾阜。今年九月",
    "X69n1359_005:0528a11": "中。行見朝天路。去住既無心。動靜非取與。平生安樂",
    "X69n1359_005:0528a12": "法。此意同誰語。四明昔甞到。諸剎皆可數。山川氣象",
    "X69n1359_005:0528a13": "雄。麟鳳棲遲處。今思昔日遊。歲月二紀許。豈謂臨晚",
    "X69n1359_005:0528a14": "景。侯伯重相顧。開緘讀來書。丁寧見毫楮。姑蘇二千",
    "X69n1359_005:0528a15": "石。眼高照天宇。我昔昧平生。今見開心腑。欣然樂與",
    "X69n1359_005:0528a16": "行。方鳴集眾鼓。先師未了底。今日應須去。敢問諸人。",
    "X69n1359_005:0528a17": "如何是先師未了底。驀拈拄杖卓一卓。喝一喝。下座。",
    "X69n1359_005:0528a19": "應菴和尚語錄卷第五"
}