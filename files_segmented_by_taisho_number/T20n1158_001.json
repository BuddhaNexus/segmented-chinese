{
    "T20n1158_001:0652a09": "No. 1158",
    "T20n1158_001:0652a10": "地藏菩薩儀軌",
    "T20n1158_001:0652a12": "中天竺輸婆迦羅奉　詔譯",
    "T20n1158_001:0652a13": "爾時釋迦牟尼佛。在𭛟羅提耶山。與無量諸",
    "T20n1158_001:0652a14": "地藏菩薩十俱胝比丘比丘尼及天龍八部",
    "T20n1158_001:0652a15": "諸鬼神俱無量百千大眾圍繞而為說法。爾",
    "T20n1158_001:0652a16": "時大眾中有一大士名曰地藏。偏袒右肩右",
    "T20n1158_001:0652a17": "膝著地。合掌恭敬白佛言。我說神呪欲利益",
    "T20n1158_001:0652a18": "一切眾生。唯願世尊欲說神呪。慈哀聽許。時",
    "T20n1158_001:0652a19": "佛告地藏菩薩言。汝等速說利益一切有情。",
    "T20n1158_001:0652a20": "爾時地藏菩薩騰虛空讚歎歸命世尊。在空",
    "T20n1158_001:0652a21": "中亦現無量神通。以神口說呪曰。",
    "T20n1158_001:0652a22": "唵闇摩他𭌩摩爾俱苾俱苾三曼多娑婆",
    "T20n1158_001:0652a23": "賀次說心呪。唵炎曼他啫娑婆賀",
    "T20n1158_001:0652a24": "次心中心呪。唵礘呬二合",
    "T20n1158_001:0652a25": "纔說此呪。十地等大菩薩。失本心迷惑。天龍",
    "T20n1158_001:0652a26": "八部藥叉鬼神驚走倒地。日月星宿失光隱",
    "T20n1158_001:0652a27": "蔽空。雨寶華繽紛。窮劫說呪力不可說",
    "T20n1158_001:0652a28": "盡。",
    "T20n1158_001:0652a29": "次說畫像法。作聲聞形像。著袈裟端覆左肩。",
    "T20n1158_001:0652b01": "左手持盈華形。右手施無畏令坐蓮華。復居",
    "T20n1158_001:0652b02": "座大士像頂著天冠著袈裟。左手持蓮華茶。",
    "T20n1158_001:0652b03": "右手如先令安坐九品蓮臺傳云九品者九重也亦云八葉中臺也。",
    "T20n1158_001:0652b04": "次說印呪印二羽三補吒。戒方內掌來",
    "T20n1158_001:0652b05": "去。呪曰。唵炎摩智利娑婆賀",
    "T20n1158_001:0652b06": "次說普供養印。二羽三補吒。禪智立來去。",
    "T20n1158_001:0652b07": "唵喃惹摩尼娑嚩賀",
    "T20n1158_001:0652b08": "次總說總印。二羽三補吒。進力立來去。呪",
    "T20n1158_001:0652b09": "曰。唵𭌅只儞耶娑嚩二合賀",
    "T20n1158_001:0652b10": "次請讚印。二羽三補吒。進力來去次撥遣",
    "T20n1158_001:0652b11": "以觀手禪進彈。",
    "T20n1158_001:0652b12": "復說成就法。若念得大福德。持阿迦木護摩",
    "T20n1158_001:0652b13": "七萬遍。若念得五穀成就。以稻實華護摩。",
    "T20n1158_001:0652b14": "若念他人福德。取得其家竈土護摩。若念得",
    "T20n1158_001:0652b15": "高位二德。以比哩華護摩。若念生生世世怨",
    "T20n1158_001:0652b16": "敵伏。以苦練木護摩。若念惡靈邪家伏。以",
    "T20n1158_001:0652b17": "毒味護摩。若念顛狂痾病除愈。蓮實草",
    "T20n1158_001:0652b18": "護摩。三萬遍。若念滅罪生善生身後生極",
    "T20n1158_001:0652b19": "樂以草護摩三萬遍。若念惡人呪咀還著本",
    "T20n1158_001:0652b20": "人。以苦草投火中護摩三萬遍。若念得無量",
    "T20n1158_001:0652b21": "榮果俸祿。白華鳥草護摩三萬遍。若念三昧",
    "T20n1158_001:0652b22": "辨財德者。以骨婁草護摩三萬遍。若念化",
    "T20n1158_001:0652b23": "度一切眾生令離苦得樂。以白芥子護摩三",
    "T20n1158_001:0652b24": "萬遍。若念化度無佛世界眾生。以尸迦草護",
    "T20n1158_001:0652b25": "摩三七萬遍。若念枯田畠五穀生者。加持",
    "T20n1158_001:0652b26": "古蔓菁。加持散。若愁萬病者。牛膝草護摩",
    "T20n1158_001:0652b27": "三萬遍。若愁三陰四熱種種病。以降乾各門",
    "T20n1158_001:0652b28": "草護摩。若夫妻不和者。比罪草護摩三萬",
    "T20n1158_001:0652b29": "遍和合。若惡友善友相違者。藤葉草護摩三",
    "T20n1158_001:0652c01": "萬遍。若白月八日十四日。十五日以上法修",
    "T20n1158_001:0652c02": "必得成就。",
    "T20n1158_001:0652c03": "地藏菩薩儀軌"
}