{
    "T48n2022_001:1016b25": "禪林寶訓卷第一",
    "T48n2022_001:1016b27": "東吳沙門淨善重集",
    "T48n2022_001:1016b28": "明教嵩和尚曰。尊莫尊乎道。美莫美乎德。道",
    "T48n2022_001:1016b29": "德之所存。雖匹夫非窮也。道德之所不存。雖",
    "T48n2022_001:1016c01": "王天下非通也。伯夷叔齊昔之餓夫也。今以",
    "T48n2022_001:1016c02": "其人而比之。而人皆喜。桀紂幽厲昔之人主",
    "T48n2022_001:1016c03": "也。今以其人而比之。而人皆怒。是故學者患",
    "T48n2022_001:1016c04": "道德之不充乎身。不患勢位之不在乎己鐔津集。",
    "T48n2022_001:1016c05": "明教曰。聖賢之學。固非一日之具。日不足繼",
    "T48n2022_001:1016c06": "之以夜。積之歲月。自然可成。故曰。學以聚",
    "T48n2022_001:1016c07": "之。問以辨之。斯言學非辨問無由發明。今學",
    "T48n2022_001:1016c08": "者所至罕有發一言問辨於人者。不知將何",
    "T48n2022_001:1016c09": "以裨助性地。成日新之益乎九峯集。",
    "T48n2022_001:1016c10": "明教曰。太史公讀孟子。至梁惠王問何以利",
    "T48n2022_001:1016c11": "吾國。不覺置卷長嘆。嗟乎。利誠亂之始也。故",
    "T48n2022_001:1016c12": "夫子罕言利。常防其原也。原者始也。尊崇貧",
    "T48n2022_001:1016c13": "賤。好利之弊。何以別焉。夫在公者。取利不公",
    "T48n2022_001:1016c14": "則法亂。在私者以欺取利則事亂。事亂則人",
    "T48n2022_001:1016c15": "爭不平。法亂則民怨不伏。其悖戾鬪諍。不顧",
    "T48n2022_001:1016c16": "死亡者。自此發矣。是不亦利誠亂之始也。且",
    "T48n2022_001:1016c17": "聖賢深戒去利尊先仁義。而後世尚有恃利",
    "T48n2022_001:1016c18": "相欺。傷風敗教者何限。況復公然張其征利",
    "T48n2022_001:1016c19": "之道而行之。欲天下風俗正而不澆不薄。其",
    "T48n2022_001:1016c20": "可得乎鐔津集。",
    "T48n2022_001:1016c21": "明教曰。凡人所為之惡。有有形者有無形者。",
    "T48n2022_001:1016c22": "無形之惡害人者也。有形之惡殺人者也。殺",
    "T48n2022_001:1016c23": "人之惡小。害人之惡大。所以游宴中有鴆毒。",
    "T48n2022_001:1016c24": "談笑中有戈矛。堂奧中有虎豹。隣巷中有戎",
    "T48n2022_001:1016c25": "狄。自非聖賢絕之於未萌。防之於禮法。則其",
    "T48n2022_001:1016c26": "為害也。不亦甚乎西湖廣記。",
    "T48n2022_001:1016c27": "明教曰。大覺璉和尚住育王。因二僧爭施利",
    "T48n2022_001:1016c28": "不已。主事莫能斷。大覺呼至。責之曰。昔包公",
    "T48n2022_001:1016c29": "判開封。民有自陳以白金百兩寄我者亡矣。",
    "T48n2022_001:1017a01": "今還其家。其子不受。望公召其子還之。公嘆",
    "T48n2022_001:1017a02": "異即召其子語之。其子辭曰。先父存日。無白",
    "T48n2022_001:1017a03": "金私寄他室。二人固讓久之。公不得已。責付",
    "T48n2022_001:1017a04": "在城寺觀修冥福。以薦亡者。予目覩其事。且",
    "T48n2022_001:1017a05": "塵勞中人。尚能疎財慕義如此。爾為佛弟子。",
    "T48n2022_001:1017a06": "不識廉恥若是。遂依叢林法擯之西湖廣記。",
    "T48n2022_001:1017a07": "大覺璉和尚。初遊廬山。圓通訥禪師一見。直",
    "T48n2022_001:1017a08": "以大器期之。或問何自而知之。訥曰。斯人中",
    "T48n2022_001:1017a09": "正不倚。動靜尊嚴。加以道學行誼。言簡盡理。",
    "T48n2022_001:1017a10": "凡人資稟如此。鮮不有成器者九峯集。",
    "T48n2022_001:1017a11": "仁祖皇祐初。遣銀璫小使。持綠綈尺一書。召",
    "T48n2022_001:1017a12": "圓通訥住孝慈大伽藍。訥稱疾不起。表疏大",
    "T48n2022_001:1017a13": "覺應詔。或曰。聖天子旌崇道德。恩被泉石。師",
    "T48n2022_001:1017a14": "何固辭。訥曰。予濫廁僧倫。視聽不聰。幸安林",
    "T48n2022_001:1017a15": "下。飯蔬飲水。雖佛祖有所不為。況其他耶。先",
    "T48n2022_001:1017a16": "哲有言。大名之下難以久居。予平生行知足",
    "T48n2022_001:1017a17": "之計。不以聲利自累。若厭于心何日而足。故",
    "T48n2022_001:1017a18": "東坡嘗曰。知安則榮。知足則富。避名全節。善",
    "T48n2022_001:1017a19": "始善終。在圓通得之矣行實。",
    "T48n2022_001:1017a20": "圓通訥和尚曰。躄者命在杖。失杖則顛。渡者",
    "T48n2022_001:1017a21": "命在舟。失舟則溺。凡林下人。自無所守。挾外",
    "T48n2022_001:1017a22": "勢以為重者。一旦失其所挾。皆不能免顛溺",
    "T48n2022_001:1017a23": "之患廬山野錄。",
    "T48n2022_001:1017a24": "圓通訥曰。昔百丈大智禪師。建叢林立規矩。",
    "T48n2022_001:1017a25": "欲救像季不正之弊。曾不知。像季學者盜規",
    "T48n2022_001:1017a26": "矩以破百丈之叢林。上古之世。雖巢居穴處。",
    "T48n2022_001:1017a27": "人人自律。大智之後。雖高堂廣廈。人人自廢。",
    "T48n2022_001:1017a28": "故曰。安危德也。興亡數也。苟德可將。何必叢",
    "T48n2022_001:1017a29": "林。苟數可憑。曷用規矩野錄。",
    "T48n2022_001:1017b01": "圓通謂大覺曰。古聖治心於未萌。防情於未",
    "T48n2022_001:1017b02": "亂。蓋預備則無患。所以重門擊柝以待暴客。",
    "T48n2022_001:1017b03": "而取諸豫也。事豫為之則易。卒為之固難。古",
    "T48n2022_001:1017b04": "之賢哲。有終身之憂。而無一朝之患者。誠在",
    "T48n2022_001:1017b05": "於斯九峯集。",
    "T48n2022_001:1017b06": "大覺璉和尚曰。玉不琢不成器。人不學不知",
    "T48n2022_001:1017b07": "道。今之所以知古。後之所以知先。善者可以",
    "T48n2022_001:1017b08": "為法。惡者可以為戒。歷觀前輩立身揚名於",
    "T48n2022_001:1017b09": "當世者。鮮不學問而成之矣九峯集。",
    "T48n2022_001:1017b10": "大覺曰。妙道之理。聖人嘗寓之於易。至周衰",
    "T48n2022_001:1017b11": "先王之法壞禮義亡。然後奇言異術。間出而亂",
    "T48n2022_001:1017b12": "俗。逮我釋迦入中土。醇以第一義示人。而始",
    "T48n2022_001:1017b13": "末設為慈悲。以化群生。亦所以趨於時也。自",
    "T48n2022_001:1017b14": "生民以來。淳朴未散。則三皇之教簡而素。春",
    "T48n2022_001:1017b15": "也。及情竇日鑿。五帝之教詳而文。夏也。時與",
    "T48n2022_001:1017b16": "世異。情隨日遷。故三王之教密而嚴。秋也。昔",
    "T48n2022_001:1017b17": "商周之誥誓。後世學者。故有不能曉。比當時",
    "T48n2022_001:1017b18": "之民。聽之而不違。則俗與今如何也。及其弊",
    "T48n2022_001:1017b19": "而為秦漢也。則無所不至矣。故天下有不忍",
    "T48n2022_001:1017b20": "願聞者。於是我佛如來。一推之以性命之理。",
    "T48n2022_001:1017b21": "冬也。天有四時循環。以生成萬物。聖人設教",
    "T48n2022_001:1017b22": "迭相扶持。以化成天下。亦由是而已矣。然至",
    "T48n2022_001:1017b23": "其極也。皆不能無弊。弊者迹也。要當有聖賢",
    "T48n2022_001:1017b24": "者世起而救之。自秦漢以來千有餘載。風俗",
    "T48n2022_001:1017b25": "靡靡愈薄。聖人之教。列而鼎立。互相詆訾。大",
    "T48n2022_001:1017b26": "道寥寥莫之返。良可嘆也答侍郎孫莘老書。",
    "T48n2022_001:1017b27": "大覺曰。夫為一方主者。欲行所得之道而利",
    "T48n2022_001:1017b28": "於人。先須克己惠物下心於一切。然後視金",
    "T48n2022_001:1017c01": "帛如糞土。則四眾尊而歸之矣與九仙詡和尚書。",
    "T48n2022_001:1017c02": "大覺曰。前輩有聰明之資。無安危之慮。如石",
    "T48n2022_001:1017c03": "門聰棲賢舜二人者。可為戒矣。然則人生定",
    "T48n2022_001:1017c04": "業。固難明辨。細詳其原。安得不知其為忽慢",
    "T48n2022_001:1017c05": "不思之過歟。故曰。禍患藏於隱微。發於人之",
    "T48n2022_001:1017c06": "所忽。用是觀之。尤宜謹畏九峯集。",
    "T48n2022_001:1017c07": "雲居舜和尚。字老夫。住廬山棲賢日。以郡守",
    "T48n2022_001:1017c08": "槐都官私忿。羅橫逆民其衣。往京都訪大覺。",
    "T48n2022_001:1017c09": "至山陽楚州也阻雪旅邸。一夕有客携二僕破雪",
    "T48n2022_001:1017c10": "而至。見老夫如舊識。已而易衣拜於前。老夫",
    "T48n2022_001:1017c11": "問之。客曰。昔在洞山隨師。荷擔之漢陽幹僕",
    "T48n2022_001:1017c12": "宋榮也。老夫共語疇昔。客嗟嘆之久。凌晨備",
    "T48n2022_001:1017c13": "飯。贈白金五兩。仍喚一僕。客曰。此兒來往京",
    "T48n2022_001:1017c14": "城數矣。道途間關備悉。師行固無慮乎。老夫",
    "T48n2022_001:1017c15": "由是得達輦下。推此益知其二人平昔所存",
    "T48n2022_001:1017c16": "矣九峯集。",
    "T48n2022_001:1017c17": "大覺曰。舜老夫賦性簡直。不識權衡貨殖等",
    "T48n2022_001:1017c18": "事。日有定課曾不少易。雖炙燈掃地皆躬為",
    "T48n2022_001:1017c19": "之。嘗曰。古人有一日不作一日不食之戒。予",
    "T48n2022_001:1017c20": "何人也。雖垂老其志益堅。或曰。何不使左右",
    "T48n2022_001:1017c21": "人。老夫曰。經涉寒暑。起坐不常。不欲勞之。",
    "T48n2022_001:1017c22": "舜老夫曰。傳持此道。所貴一切真實。別邪正",
    "T48n2022_001:1017c23": "去妄情。乃治心之實。識因果明罪福。乃操履",
    "T48n2022_001:1017c24": "之實。弘道德。接方來。乃住持之實。量才能請",
    "T48n2022_001:1017c25": "執事。乃用人之實。察言行定可否。乃求賢之",
    "T48n2022_001:1017c26": "實。不存其實。徒衒虛名。無益於理。是故人之",
    "T48n2022_001:1017c27": "操履惟要誠實。苟執之不渝。雖夷險可以一",
    "T48n2022_001:1017c28": "致二事坦然菴集。",
    "T48n2022_001:1017c29": "舜老夫謂浮山遠錄公曰。欲究無上妙道。窮",
    "T48n2022_001:1018a01": "則益堅老當益壯。不可循俗苟竊聲利自喪",
    "T48n2022_001:1018a02": "至德。夫玉貴潔潤。故丹紫莫能渝其質。松表",
    "T48n2022_001:1018a03": "歲寒。霜雪莫能凋其操。是知節義為天下之",
    "T48n2022_001:1018a04": "大。惟公標致可尚。得不自強。古人云。逸翮獨",
    "T48n2022_001:1018a05": "翔孤風絕侶。宜其然矣廣錄。",
    "T48n2022_001:1018a06": "浮山遠和尚曰。古人親師擇友。曉夕不敢自",
    "T48n2022_001:1018a07": "怠。至於執爨負舂陸沈賤役未嘗憚勞。予在",
    "T48n2022_001:1018a08": "葉縣備曾試之。然一有顧利害較得失之心。",
    "T48n2022_001:1018a09": "則依違姑息靡所不至。且身既不正。又安能",
    "T48n2022_001:1018a10": "學道乎岳侍者法語。",
    "T48n2022_001:1018a11": "遠公曰。夫天地之間。誠有易生之物。使一日",
    "T48n2022_001:1018a12": "暴之。十日寒之。亦未見有能生者。無上妙道",
    "T48n2022_001:1018a13": "昭昭然在於心目之間。故不難見。要在志之",
    "T48n2022_001:1018a14": "堅行之力。坐立可待。其或一日信而十日疑",
    "T48n2022_001:1018a15": "之。朝則勤而夕則憚之。豈獨目前難見。予恐",
    "T48n2022_001:1018a16": "終其身而背之矣雲首座書。",
    "T48n2022_001:1018a17": "遠公曰。住持之要莫先審取捨。取捨之極定",
    "T48n2022_001:1018a18": "於內。安危之萌定於外矣。然安非一日之安。",
    "T48n2022_001:1018a19": "危非一日之危。皆從積漸不可不察。以道德",
    "T48n2022_001:1018a20": "住持積道德。以禮義住持積禮義。以刻剝住",
    "T48n2022_001:1018a21": "持積怨恨。怨恨積則中外離背。禮義積則中",
    "T48n2022_001:1018a22": "外和悅。道德積則中外感服。是故道德禮義",
    "T48n2022_001:1018a23": "洽則中外樂。刻剝怨恨極則中外哀。夫哀樂",
    "T48n2022_001:1018a24": "之感禍福斯應矣。",
    "T48n2022_001:1018a25": "遠公曰。住持有三要。曰仁。曰明。曰勇。仁者",
    "T48n2022_001:1018a26": "行道德。興教化。安上下悅往來。明者遵禮義。",
    "T48n2022_001:1018a27": "識安危。察賢愚。辨是非。勇者事果決。斷不",
    "T48n2022_001:1018a28": "疑。姦必除。佞必去。仁而不明。如有田不耕。",
    "T48n2022_001:1018a29": "明而不勇。如有苗不耘。勇而不仁。猶如刈而",
    "T48n2022_001:1018b01": "不知種。三者備則叢林興。缺一則衰。缺二則",
    "T48n2022_001:1018b02": "危。三者無一。則住持之道廢矣二事與淨因臻和尚書。",
    "T48n2022_001:1018b03": "遠公曰。智愚賢不肖。如水火不同器。寒暑不",
    "T48n2022_001:1018b04": "同時。蓋素分也。賢智之士。醇懿端厚。以道德",
    "T48n2022_001:1018b05": "仁義是謀。發言行事。惟恐不合人情不通物",
    "T48n2022_001:1018b06": "理。不肖之者。姦險詐佞矜己逞能。嗜慾苟利。",
    "T48n2022_001:1018b07": "一切不顧。故禪林得賢者。道德修。綱紀立。遂",
    "T48n2022_001:1018b08": "成法席。廁一不肖者在其間。攪群亂眾中外",
    "T48n2022_001:1018b09": "不安。雖大智禮法縱有何用。智愚賢不肖優",
    "T48n2022_001:1018b10": "劣如此爾。烏得不擇焉惠力芳和尚書。",
    "T48n2022_001:1018b11": "遠公曰。住持居上。當謙恭以接下。執事在下。",
    "T48n2022_001:1018b12": "要盡情以奉上。上下既和。則住持之道通矣。",
    "T48n2022_001:1018b13": "居上者驕倨自尊。在下者怠慢自疎。上下之",
    "T48n2022_001:1018b14": "情不通。則住持之道塞矣。古德住持閒暇無",
    "T48n2022_001:1018b15": "事。與學者從容議論靡所不至。由是一言半",
    "T48n2022_001:1018b16": "句載于傳記逮今稱之。其故何哉。一則欲使",
    "T48n2022_001:1018b17": "上情下通。道無壅蔽。二則預知學者才性能",
    "T48n2022_001:1018b18": "否。其於進退之間皆合其宜。自然上下雍肅",
    "T48n2022_001:1018b19": "遐邇歸敬。叢林之興由此致耳與青華嚴書。",
    "T48n2022_001:1018b20": "遠公謂道吾真曰。學未至於道。衒耀見聞馳",
    "T48n2022_001:1018b21": "騁機解。以口舌辯利相勝者。猶如廁屋塗污",
    "T48n2022_001:1018b22": "丹雘。秖增其臭耳西湖記聞。",
    "T48n2022_001:1018b23": "遠公謂演首座曰。心為一身之主。萬行之本。",
    "T48n2022_001:1018b24": "心不妙悟妄情自生。妄情既生見理不明。見",
    "T48n2022_001:1018b25": "理不明是非謬亂。所以治心須求妙悟。悟則",
    "T48n2022_001:1018b26": "神和氣靜。容敬色莊。妄想情慮皆融為真心",
    "T48n2022_001:1018b27": "矣。以此治心心自靈妙。然後導物指迷孰不",
    "T48n2022_001:1018b28": "從化浮山實錄。",
    "T48n2022_001:1018b29": "五祖演和尚曰。今時叢林學道之士。聲名不",
    "T48n2022_001:1018c01": "揚。匪為人之所信者。蓋為梵行不清白。為人",
    "T48n2022_001:1018c02": "不諦當。輒或苟求名聞利養。乃廣衒其華飾。",
    "T48n2022_001:1018c03": "遂被識者所譏。故蔽其要妙。雖有道德如佛",
    "T48n2022_001:1018c04": "祖。聞見疑而不信矣。爾輩他日若有把茅蓋",
    "T48n2022_001:1018c05": "頭。當以此而自勉佛鑒與佛果書。",
    "T48n2022_001:1018c06": "演祖曰。師翁初住楊岐。老屋敗椽僅蔽風雨。",
    "T48n2022_001:1018c07": "適臨冬莫。雪霰滿床。居不遑處。衲子投誠願",
    "T48n2022_001:1018c08": "充修造。師翁却之曰。我佛有言。時當減。劫高",
    "T48n2022_001:1018c09": "岸深谷遷變不。常安得圓滿如意自求稱足。",
    "T48n2022_001:1018c10": "汝等出家學道。做手脚未穩。已是四五十歲。",
    "T48n2022_001:1018c11": "詎有閒工夫。事豐屋耶。竟不從。翌日上堂曰。",
    "T48n2022_001:1018c12": "楊岐乍住屋壁疎。滿床盡撒雪珍珠。縮却項。",
    "T48n2022_001:1018c13": "暗嗟吁。翻憶古人樹下居廣錄。",
    "T48n2022_001:1018c14": "演祖曰。衲子守心城。奉戒律。日夜思之。朝",
    "T48n2022_001:1018c15": "夕行之。行無越思。思無越行。有其始而成其",
    "T48n2022_001:1018c16": "終。猶耕者之有畔。其過鮮矣。",
    "T48n2022_001:1018c17": "演祖曰。所謂叢林者。陶鑄聖凡養育才器",
    "T48n2022_001:1018c18": "之地。教化之所從出。雖群居類聚。率而齊之。",
    "T48n2022_001:1018c19": "各有師承。今諸方不務守先聖法度。好惡偏",
    "T48n2022_001:1018c20": "情。多以己是革物。使後輩當何取法二事坦然集。",
    "T48n2022_001:1018c21": "演祖曰。利生傳道務在得人。而知人之難聖",
    "T48n2022_001:1018c22": "哲所病。聽其言而未保其行。求其行而恐遺",
    "T48n2022_001:1018c23": "其才。自非素與交遊備詳本末。探其志行觀",
    "T48n2022_001:1018c24": "其器能。然後守道藏用者。可得而知。沽名飾",
    "T48n2022_001:1018c25": "貌者。不容其偽。縱其潛密亦見淵源。夫觀探",
    "T48n2022_001:1018c26": "詳聽之理。固非一朝一夕之所能。所以南岳讓",
    "T48n2022_001:1018c27": "見大鑒之後。猶執事十五秋。馬祖見讓之時。",
    "T48n2022_001:1018c28": "亦相從十餘載。是知先聖授受之際。固非淺",
    "T48n2022_001:1018c29": "薄所敢傳持。如一器水傳於一器。始堪克紹",
    "T48n2022_001:1019a01": "洪規。如當家種草。此其觀探詳聽之理明驗",
    "T48n2022_001:1019a02": "也。豈容巧言令色。便僻諂媚而充選者哉圓悟書。",
    "T48n2022_001:1019a03": "演祖曰。住持大柄在惠與德。二者兼行廢一",
    "T48n2022_001:1019a04": "不可。惠而罔德則人不敬。德而罔惠則人不",
    "T48n2022_001:1019a05": "懷。苟知惠之可懷。加其德以相濟。則所敷之",
    "T48n2022_001:1019a06": "惠。適足以安上下誘四來。苟知德之可敬。加",
    "T48n2022_001:1019a07": "其惠以相資。則所持之德。適足以紹先覺導",
    "T48n2022_001:1019a08": "愚迷。故善住持者。養德以行惠。宣惠以持德。",
    "T48n2022_001:1019a09": "德而能養則不屈。惠而能行則有恩。由是德",
    "T48n2022_001:1019a10": "與惠相蓄。惠與德互行。如此則德不用修而",
    "T48n2022_001:1019a11": "敬同佛祖。惠不勞費而懷如父母。斯則湖海",
    "T48n2022_001:1019a12": "有志於道者。孰不來歸。住持將傳道德興教",
    "T48n2022_001:1019a13": "化。不明斯要而莫之得也與佛眼書。",
    "T48n2022_001:1019a14": "演祖自海會遷東山。太平佛鑑。龍門佛眼。二",
    "T48n2022_001:1019a15": "人詣山頭省覲。祖集耆舊主事。備湯果夜話。",
    "T48n2022_001:1019a16": "祖問佛鑑。舒州熟否。對曰熟。祖曰。太平熟",
    "T48n2022_001:1019a17": "否。對曰熟。祖曰。諸莊共收稻多少。佛鑒籌慮",
    "T48n2022_001:1019a18": "間。祖正色厲聲曰。汝濫為一寺之主。事無巨",
    "T48n2022_001:1019a19": "細悉要究心。常住歲計。一眾所係。汝猶罔知。",
    "T48n2022_001:1019a20": "其他細務不言可見。山門執事知因識果。若",
    "T48n2022_001:1019a21": "師翁輔慈明師祖乎。汝不思常住物重如山",
    "T48n2022_001:1019a22": "乎。蓋演祖尋常機辯峻捷。佛鑑既執弟子禮。",
    "T48n2022_001:1019a23": "應對含緩乃至如是。古人云。師嚴然後所學",
    "T48n2022_001:1019a24": "之道尊。故東山門下子孫多賢德而超邁者。",
    "T48n2022_001:1019a25": "誠源遠而流長也耿龍學與高菴書。",
    "T48n2022_001:1019a26": "演祖見衲子有節義而可立者。室中峻拒不",
    "T48n2022_001:1019a27": "假辭色。察其偏邪諂佞。所為猥屑不可教者。",
    "T48n2022_001:1019a28": "愈加愛重。人皆莫測。烏乎。蓋祖之取捨必有",
    "T48n2022_001:1019a29": "道矣耿龍學跋法語。",
    "T48n2022_001:1019b01": "演祖曰。古人樂聞己過喜於為善。長於包荒",
    "T48n2022_001:1019b02": "厚於隱惡。謙以交友勤以濟眾。不以得喪二",
    "T48n2022_001:1019b03": "其心。所以光明碩大照映今昔矣答靈源書。",
    "T48n2022_001:1019b04": "演祖謂佛鑒曰。住持之要。臨眾貴在豐盈。處",
    "T48n2022_001:1019b05": "己務從簡約。其餘細碎。悉勿關心。用人深以",
    "T48n2022_001:1019b06": "推誠。擇言故須取重。言見重則主者自尊。人",
    "T48n2022_001:1019b07": "推誠則眾心自感。尊則不嚴而眾服。感則不",
    "T48n2022_001:1019b08": "令而自成。自然賢愚各通其懷。小大皆奮其",
    "T48n2022_001:1019b09": "力。與夫持以勢力迫以驅喝不得已而從之",
    "T48n2022_001:1019b10": "者。何啻萬倍哉與佛鑒書見蟾侍者日錄。",
    "T48n2022_001:1019b11": "演祖謂郭功輔曰。人之性情固無常守隨化",
    "T48n2022_001:1019b12": "日遷。自古佛法雖隆替有數。而興衰之理。未",
    "T48n2022_001:1019b13": "有不由教化而成。昔江西南嶽諸祖之利物",
    "T48n2022_001:1019b14": "也。扇以淳風節以清淨。被以道德教以禮義。",
    "T48n2022_001:1019b15": "使學者收視聽塞邪僻。絕嗜慾忘利養。所以",
    "T48n2022_001:1019b16": "日遷善遠過。道成德備而不自知。今之人不",
    "T48n2022_001:1019b17": "如古之人遠矣。必欲參究此道。要須確志勿",
    "T48n2022_001:1019b18": "易以悟為期。然後禍患得喪付之造物。不可",
    "T48n2022_001:1019b19": "苟免。豈可預憂其不成而不為之耶。纔有絲",
    "T48n2022_001:1019b20": "毫顧慮萌于胸中。不獨今生不了。以至千生",
    "T48n2022_001:1019b21": "萬劫。無有成就之時坦然菴集。",
    "T48n2022_001:1019b22": "功輔自當塗太平州也絕江訪白雲端和尚于海會。",
    "T48n2022_001:1019b23": "白雲問公。牛淳乎。公曰淳矣。白雲叱之。公",
    "T48n2022_001:1019b24": "拱而立。白雲曰。淳乎淳乎。南泉大溈無異此",
    "T48n2022_001:1019b25": "也。仍贈以偈曰。牛來山中。水足草足。牛出",
    "T48n2022_001:1019b26": "山去。東觸西觸。又曰。上大人化三千可知禮",
    "T48n2022_001:1019b27": "也行狀。",
    "T48n2022_001:1019b28": "白雲謂功輔曰。昔翠巖真點胸。耽味禪觀。以",
    "T48n2022_001:1019b29": "口舌辯利呵罵諸方。未有可其意者。而大法",
    "T48n2022_001:1019c01": "實不明了。一日金鑾善侍者。見而笑曰。師兄",
    "T48n2022_001:1019c02": "參禪雖多而不妙悟。可謂癡禪矣白雲夜話。",
    "T48n2022_001:1019c03": "白雲曰。道之隆替豈常耶。在人弘之耳。故曰。",
    "T48n2022_001:1019c04": "操則存。捨則亡。然非道去人。而人去道也。古",
    "T48n2022_001:1019c05": "之人處山林隱朝市。不牽於名利。不惑於聲",
    "T48n2022_001:1019c06": "色。遂能清振一時美流萬世。豈古之可為。今",
    "T48n2022_001:1019c07": "之不可為也。由教之未至行之不力耳。或謂",
    "T48n2022_001:1019c08": "古人淳朴故可教。今人浮薄故不可教。斯實",
    "T48n2022_001:1019c09": "鼓惑之言誠不足稽也答功輔書。",
    "T48n2022_001:1019c10": "白雲謂無為子曰。可言不可行。不若勿言。可",
    "T48n2022_001:1019c11": "行不可言。不若勿行。發言必慮其所終。立行",
    "T48n2022_001:1019c12": "必稽其所蔽。於是先哲謹於言擇於行。發言",
    "T48n2022_001:1019c13": "非苟顯其理。將啟學者之未悟。立行非獨善",
    "T48n2022_001:1019c14": "其身。將訓學者之未成。所以發言有類立行",
    "T48n2022_001:1019c15": "有禮。遂能言不集禍行不招辱。言則為經。行",
    "T48n2022_001:1019c16": "則為法。故曰。言行乃君子之樞機治身之大",
    "T48n2022_001:1019c17": "本。動天地感鬼神。得不敬乎白雲廣錄。",
    "T48n2022_001:1019c18": "白雲謂演祖曰。禪者智能。多見於已然。不能",
    "T48n2022_001:1019c19": "見於未然。止觀定慧。防於未然之前。作止任",
    "T48n2022_001:1019c20": "滅。覺於已然之後。故作止任滅所用易見。止",
    "T48n2022_001:1019c21": "觀定慧所為難知。惟古人志在於道。絕念於",
    "T48n2022_001:1019c22": "未萌。雖有止觀定慧作止任滅。皆為本末之",
    "T48n2022_001:1019c23": "論也。所以云。若有毫端許言於本末者皆為",
    "T48n2022_001:1019c24": "自欺。此古人見徹處。而不自欺也實錄。",
    "T48n2022_001:1019c25": "白雲曰。多見衲子未嘗經及遠大之計。予恐",
    "T48n2022_001:1019c26": "叢林自此衰薄矣。楊岐先師每言。上下偷安",
    "T48n2022_001:1019c27": "最為法門大患。予昔隱居歸宗書堂。披閱經",
    "T48n2022_001:1019c28": "史不啻數百過。目其簡編弊故極矣。然每開",
    "T48n2022_001:1019c29": "卷。必有新獲之意。予以是思之。學不負人如",
    "T48n2022_001:1020a01": "此白雲實錄。",
    "T48n2022_001:1020a02": "白雲初住九江承天。次遷圓通。年齒甚少。時",
    "T48n2022_001:1020a03": "晦堂在寶峯。謂月公晦曰。新圓通洞徹見元。",
    "T48n2022_001:1020a04": "不忝楊岐之嗣。惜乎。發用太早非叢林福。公",
    "T48n2022_001:1020a05": "晦因問其故。晦堂曰。功名美器造物惜之。不",
    "T48n2022_001:1020a06": "與人全。人固欲之天必奪之。逮白雲終于舒",
    "T48n2022_001:1020a07": "之海會。方五十六歲。識者謂。晦堂知機知微",
    "T48n2022_001:1020a08": "真哲人矣湛堂記聞。",
    "T48n2022_001:1020a09": "晦堂心和尚參月公晦于寶峯。公晦洞明楞",
    "T48n2022_001:1020a10": "嚴深旨。海上獨步。晦堂每聞一句一字。如獲",
    "T48n2022_001:1020a11": "至寶喜不自勝。衲子中間有竊議者。晦堂聞",
    "T48n2022_001:1020a12": "之曰。扣彼所長礪我所短。吾何慊焉。英邵武",
    "T48n2022_001:1020a13": "曰。晦堂師兄。道學為禪衲所宗。猶以尊德自",
    "T48n2022_001:1020a14": "勝為強。以未見未聞為媿。使叢林自廣而狹",
    "T48n2022_001:1020a15": "於人者有所矜式豈小補哉靈源拾遺。",
    "T48n2022_001:1020a16": "晦堂曰。住持之要。當取其遠大者。略其近小",
    "T48n2022_001:1020a17": "者。事固未決。宜諮詢于老成之人。尚疑矣。更",
    "T48n2022_001:1020a18": "扣問于識者。縱有未盡亦不致甚矣。其或主",
    "T48n2022_001:1020a19": "者。好逞私心專自取與。一旦遭小人所謀。罪",
    "T48n2022_001:1020a20": "將誰歸。故曰。謀在多斷在獨。謀之在多。可以",
    "T48n2022_001:1020a21": "觀利害之極致。斷之在我。可以定叢林之是",
    "T48n2022_001:1020a22": "非也與草堂書。",
    "T48n2022_001:1020a23": "晦堂不赴溈山請。延平陳瑩中。移書勉之曰。",
    "T48n2022_001:1020a24": "古人住持無職事。選有德者居之。當是任者。",
    "T48n2022_001:1020a25": "必將以斯道覺斯民。終不以勢位聲利為之",
    "T48n2022_001:1020a26": "變。今學者大道未明各趨異學。流入名相遂",
    "T48n2022_001:1020a27": "為聲色所動。賢不肖雜糅不可別白。正宜老",
    "T48n2022_001:1020a28": "成者。惻隱存心之時。以道自任。障回百川固",
    "T48n2022_001:1020a29": "無難矣。若夫退求靜謐。務在安逸。此獨善其",
    "T48n2022_001:1020b01": "身者所好。非叢林所以望公者出靈源拾遺。",
    "T48n2022_001:1020b02": "晦堂一日見黃龍有不豫之色。因逆問之。黃",
    "T48n2022_001:1020b03": "龍曰。監收未得人。晦堂遂薦感副寺。黃龍曰。",
    "T48n2022_001:1020b04": "感尚暴。恐為小人所謀。晦堂曰。化侍者稍廉",
    "T48n2022_001:1020b05": "謹。黃龍謂化雖廉謹。不若秀莊主有量而忠。",
    "T48n2022_001:1020b06": "靈源嘗問晦堂。黃龍用一監收。何過慮如此。",
    "T48n2022_001:1020b07": "晦堂曰。有國有家者。未嘗不本此。豈特黃龍",
    "T48n2022_001:1020b08": "為然。先聖亦曾戒之大溈秀雙嶺化感鐵面三人也通菴壁記。",
    "T48n2022_001:1020b09": "晦堂謂朱給事世英曰。予初入道自恃甚易。",
    "T48n2022_001:1020b10": "逮見黃龍先師後。退思日用。與理矛盾者極",
    "T48n2022_001:1020b11": "多。遂力行之三年。雖祁寒溽暑確志不移。然",
    "T48n2022_001:1020b12": "後方得事事如理。而今咳唾掉臂。也是祖師",
    "T48n2022_001:1020b13": "西來意章江集。",
    "T48n2022_001:1020b14": "朱世英問晦堂曰。君子不幸小有過差。而聞",
    "T48n2022_001:1020b15": "見指目之不暇。小人終日造惡。而不以為然。",
    "T48n2022_001:1020b16": "其故何哉。晦堂曰。君子之德比美玉焉。有瑕",
    "T48n2022_001:1020b17": "生內必見於外。故見者稱異不得不指目也。",
    "T48n2022_001:1020b18": "若夫小人者。日用所作無非過惡。又安用言",
    "T48n2022_001:1020b19": "之章江集。",
    "T48n2022_001:1020b20": "晦堂曰。聖人之道如天地育萬物。無有不備",
    "T48n2022_001:1020b21": "於道者。眾人之道如江河淮濟山川陵谷草",
    "T48n2022_001:1020b22": "木昆蟲。各盡其量而已。不知其外無有不備",
    "T48n2022_001:1020b23": "者。夫道豈二耶。由得之淺深成有小大耶答張無盡",
    "T48n2022_001:1020b24": "書。",
    "T48n2022_001:1020b25": "晦堂曰。久廢不可速成。積弊不可頓除。優游",
    "T48n2022_001:1020b26": "不可久戀。人情不能恰好。禍患不可苟免。夫",
    "T48n2022_001:1020b27": "為善知識達此五事。涉世可無悶矣與祥和尚書。",
    "T48n2022_001:1020b28": "晦堂曰。先師進止嚴重。見者敬畏。衲子因事",
    "T48n2022_001:1020b29": "請假。多峻拒弗從。惟聞省侍親老。氣色穆然",
    "T48n2022_001:1020c01": "見於顏面。盡禮津遣。其愛人恭孝如此與謝景溫",
    "T48n2022_001:1020c02": "書。",
    "T48n2022_001:1020c03": "晦堂曰。黃龍先師昔同雲峯悅和尚。夏居荊",
    "T48n2022_001:1020c04": "南鳳林。悅好辯論。一日與衲子作喧。先師閱",
    "T48n2022_001:1020c05": "經自若如不聞見。已而悅詣先師案頭。瞋目",
    "T48n2022_001:1020c06": "責之曰。爾在此習善知識量度耶。先師稽首",
    "T48n2022_001:1020c07": "謝之。閱經如故已上並見靈源拾遺。",
    "T48n2022_001:1020c08": "黃龍南和尚曰。予昔同文悅遊湖南。見衲子",
    "T48n2022_001:1020c09": "擔籠行脚者。悅驚異蹙頞。已而呵曰。自家閨",
    "T48n2022_001:1020c10": "閣中物不肯放下。返累及他人擔夯。無乃太",
    "T48n2022_001:1020c11": "勞乎林間錄。",
    "T48n2022_001:1020c12": "黃龍曰。住持要在得眾。得眾要在見情。先佛",
    "T48n2022_001:1020c13": "言。人情者為世之福田。蓋理道所由生也。故",
    "T48n2022_001:1020c14": "時之否泰事之損益。必因人情。情有通塞則",
    "T48n2022_001:1020c15": "否泰生。事有厚薄則損益至。惟聖人能通天",
    "T48n2022_001:1020c16": "下之情。故易之。別卦。乾下坤上則曰泰。乾上",
    "T48n2022_001:1020c17": "坤下則曰否。其取象。損上益下則曰益。損下",
    "T48n2022_001:1020c18": "益上則曰損。夫乾為天坤為地。天在下而地",
    "T48n2022_001:1020c19": "在上。位固乖矣。而返謂之泰者。上下交故也。",
    "T48n2022_001:1020c20": "主在上而賓處下。義固順矣。而返謂之否者。",
    "T48n2022_001:1020c21": "上下不交故也。是以天地不交庶物不育。人",
    "T48n2022_001:1020c22": "情不交萬事不和。損益之義亦由是矣。夫在",
    "T48n2022_001:1020c23": "人上者。能約己以裕下。下必悅而奉上矣。豈",
    "T48n2022_001:1020c24": "不謂之益乎。在上者蔑下而肆諸己。下必怨",
    "T48n2022_001:1020c25": "而叛上矣。豈不謂之損乎。故上下交則泰。不",
    "T48n2022_001:1020c26": "交則否。自損者人益。自益者人損。情之得失",
    "T48n2022_001:1020c27": "豈容易乎。先聖嘗喻人為舟情為水。水能載",
    "T48n2022_001:1020c28": "舟亦能覆舟。水順舟浮違則沒矣。故住持得",
    "T48n2022_001:1020c29": "人情則興。失人情則廢。全得而全興。全失而",
    "T48n2022_001:1021a01": "全廢。故同善則福多。同惡則禍甚。善惡同類",
    "T48n2022_001:1021a02": "端如貫珠。興廢象行明若觀日。斯歷代之元",
    "T48n2022_001:1021a03": "龜也與黃蘗勝書。",
    "T48n2022_001:1021a04": "黃龍謂荊公曰。凡操心所為之事。常要面前",
    "T48n2022_001:1021a05": "路徑開闊使一切人行得。始是大人用心。若",
    "T48n2022_001:1021a06": "也險隘不通。不獨使他人不能行。兼自家亦",
    "T48n2022_001:1021a07": "無措足之地矣章江集。",
    "T48n2022_001:1021a08": "黃龍曰。夫人語默舉措。自謂上不欺天。外不",
    "T48n2022_001:1021a09": "欺人。內不欺心。誠可謂之得矣。然猶戒謹乎",
    "T48n2022_001:1021a10": "獨居隱微之間。果無纖毫所欺。斯可謂之得",
    "T48n2022_001:1021a11": "矣答荊公書。",
    "T48n2022_001:1021a12": "黃龍曰。夫長老之職乃道德之器。先聖建叢",
    "T48n2022_001:1021a13": "林陳紀綱。立名位選擇有道德衲子。命之曰",
    "T48n2022_001:1021a14": "長老者。將行其道德。非苟竊是名也。慈明先",
    "T48n2022_001:1021a15": "師嘗曰。與其守道老死丘壑。不若行道領眾",
    "T48n2022_001:1021a16": "於叢林。豈非善守長老之職者。則佛祖之道",
    "T48n2022_001:1021a17": "德存歟與翠岩真書。",
    "T48n2022_001:1021a18": "黃龍謂隱士潘延之曰。聖賢之學非造次可",
    "T48n2022_001:1021a19": "成。須在積累。積累之要惟專與勤。屏絕嗜好",
    "T48n2022_001:1021a20": "行之勿倦。然後擴而充之。可盡天下之妙龍山廣錄。",
    "T48n2022_001:1021a21": "潘延之聞黃龍法道嚴密。因問其要。黃龍曰。",
    "T48n2022_001:1021a22": "父嚴則子敬。今日之規訓。後日之模範也。譬",
    "T48n2022_001:1021a23": "治諸地。隆者下之。窪者平之。彼將登于千仞",
    "T48n2022_001:1021a24": "之山。吾亦與之俱。困而極於九淵之下。吾亦",
    "T48n2022_001:1021a25": "與之俱。伎之窮妄之盡。彼則自休也。又曰。",
    "T48n2022_001:1021a26": "姰之嫗之。春夏所以生育也。霜之雪之。秋冬",
    "T48n2022_001:1021a27": "所以成熟也。吾欲無言可乎林間錄。",
    "T48n2022_001:1021a28": "黃龍室中有三關語。衲子少契其機者。脫有",
    "T48n2022_001:1021a29": "詶對。惟斂目危坐。殊無可否。延之益扣之。黃",
    "T48n2022_001:1021b01": "龍曰。已過關者掉臂而去。從關吏問可否。此",
    "T48n2022_001:1021b02": "未透關者也林間錄。",
    "T48n2022_001:1021b03": "黃龍曰。道如山愈升而愈高。如地愈行而愈",
    "T48n2022_001:1021b04": "遠。學者卑淺盡其力而止耳。惟有志於道者。",
    "T48n2022_001:1021b05": "乃能窮其高遠。其他孰與焉記聞。",
    "T48n2022_001:1021b06": "黃龍曰。古之天地日月。猶今之天地日月。古",
    "T48n2022_001:1021b07": "之萬物性情。猶今之萬物性情。天地日月固",
    "T48n2022_001:1021b08": "無易也。萬物性情固無變也。道胡為而獨變",
    "T48n2022_001:1021b09": "乎。嗟其未至者。厭故悅新捨此取彼。猶適越",
    "T48n2022_001:1021b10": "者不之南而之北。誠可謂異於人矣。然徒勞",
    "T48n2022_001:1021b11": "其心苦其身。其志愈勤其道愈遠矣遁菴壁記。",
    "T48n2022_001:1021b12": "黃龍謂英邵武曰。志當歸一久而勿退。他日",
    "T48n2022_001:1021b13": "必知妙道所歸。其或心存好惡情縱邪僻。雖",
    "T48n2022_001:1021b14": "有志氣如古人。予終恐不得見其道矣壁記。",
    "T48n2022_001:1021b15": "寶峯英和尚曰。諸方老宿批判先覺語言拈",
    "T48n2022_001:1021b16": "提公案。猶如捧土培泰山掬水沃東海。然彼",
    "T48n2022_001:1021b17": "豈賴此以為高深耶。觀其志在益之。而不自",
    "T48n2022_001:1021b18": "知非其當也廣錄。",
    "T48n2022_001:1021b19": "英邵武每見學者恣肆不懼因果。嘆息久之",
    "T48n2022_001:1021b20": "曰。勞生如旅泊。住則隨緣去則亡矣。彼所得",
    "T48n2022_001:1021b21": "能幾何。爾輩不識廉恥干犯名分。污瀆宗教",
    "T48n2022_001:1021b22": "乃至如是。大丈夫志在恢弘祖道誘掖後來。",
    "T48n2022_001:1021b23": "不應私擅己慾無所避忌。媒一身之禍造萬",
    "T48n2022_001:1021b24": "劫之殃。三途地獄受苦者。未是苦也。向袈裟",
    "T48n2022_001:1021b25": "下失却人身。實為苦也壁記。",
    "T48n2022_001:1021b26": "英邵武謂晦堂曰。凡稱善知識。助佛祖揚化。",
    "T48n2022_001:1021b27": "使衲子迴心向道。移風易俗。固非淺薄者之",
    "T48n2022_001:1021b28": "所能為。末法比丘不修道德。少有節義。往往",
    "T48n2022_001:1021b29": "苞苴骯髒搖尾乞憐。追求聲利於權勢之門。",
    "T48n2022_001:1021c01": "一旦業盈福謝天人厭之。玷污正宗為師友",
    "T48n2022_001:1021c02": "累。得不太息。晦堂頷之。",
    "T48n2022_001:1021c03": "英邵武謂潘延之曰。古之學者治心。今之學",
    "T48n2022_001:1021c04": "者治迹。然心與迹相去霄壤矣。",
    "T48n2022_001:1021c05": "英邵武謂真淨文和尚曰。物暴長者必夭折。",
    "T48n2022_001:1021c06": "功速成者必易壞。不推久長之計。而造卒成",
    "T48n2022_001:1021c07": "之功。皆非遠大之資。夫天地最靈。猶三載再",
    "T48n2022_001:1021c08": "閏。乃成其功備其化。況大道之妙。豈倉卒而",
    "T48n2022_001:1021c09": "能辦哉。要在積功累德。故曰欲速則不達細",
    "T48n2022_001:1021c10": "行則不失。美成在久遂有終身之謀。聖人云。",
    "T48n2022_001:1021c11": "信以守之。敏以行之。忠以成之。事雖大而必",
    "T48n2022_001:1021c12": "濟。昔喆侍者夜坐不睡。以圓木為枕。小睡則",
    "T48n2022_001:1021c13": "枕轉。覺而復起安坐如故率以為常。或謂用",
    "T48n2022_001:1021c14": "心太過。喆曰。我於般若緣分素薄。若不刻苦",
    "T48n2022_001:1021c15": "勵志。恐為妄習所牽。況夢幻不真。安得為久",
    "T48n2022_001:1021c16": "長計。予昔在湘西。目擊其操履如此。故叢林",
    "T48n2022_001:1021c17": "服其名。敬其德而稱之靈源拾遺。",
    "T48n2022_001:1021c18": "真淨文和尚久參黃龍。初有不出人前之言。",
    "T48n2022_001:1021c19": "後受洞山請道過西山。訪香城順和尚。順戲",
    "T48n2022_001:1021c20": "之曰。諸葛昔年稱隱者。茅廬堅請出山來。松",
    "T48n2022_001:1021c21": "華若也沾春力。根在深岩也著開。真淨謝而",
    "T48n2022_001:1021c22": "退順語錄。",
    "T48n2022_001:1021c23": "真淨舉廣道者住五峯。輿議廣疎拙無應世",
    "T48n2022_001:1021c24": "才。逮廣住持。精以治己寬以臨眾。未幾百廢",
    "T48n2022_001:1021c25": "具舉。衲子往來競爭喧傳。真淨聞之曰。學者",
    "T48n2022_001:1021c26": "何易毀譽邪。予每見叢林竊議曰。那箇長老",
    "T48n2022_001:1021c27": "行道安眾。那箇長老不侵用常住。與眾同甘",
    "T48n2022_001:1021c28": "苦。夫稱善知識為一寺之主。行道安眾不侵",
    "T48n2022_001:1021c29": "常住與眾甘苦。固當為之。又何足道。如士大",
    "T48n2022_001:1022a01": "夫做官為國安民。乃曰。我不受贓不擾民。且",
    "T48n2022_001:1022a02": "不受贓不擾民。豈分外事耶山堂小參。",
    "T48n2022_001:1022a03": "真淨住歸宗。每歲化主納疏。布帛雲委。真淨",
    "T48n2022_001:1022a04": "視之顰蹙。已而嘆曰。信心膏血。予慚無德何",
    "T48n2022_001:1022a05": "以克當李商老日涉記。",
    "T48n2022_001:1022a06": "真淨曰。末法比丘鮮有節義。每見其高談闊",
    "T48n2022_001:1022a07": "論。自謂人莫能及逮乎。一飯之惠。則始異而",
    "T48n2022_001:1022a08": "終輔之。先毀而後譽之。求其是曰是非曰非。",
    "T48n2022_001:1022a09": "中正而不隱者少矣壁記。",
    "T48n2022_001:1022a10": "真淨曰。比丘之法受用不宜豐滿。豐滿則溢。",
    "T48n2022_001:1022a11": "稱意之事不可多謀。多謀終敗。將有成之必",
    "T48n2022_001:1022a12": "有壞之。予見黃龍先師。應世四十年。語默動",
    "T48n2022_001:1022a13": "靜未嘗以顏色禮貌文才牢籠當世衲子。唯",
    "T48n2022_001:1022a14": "確有見地履實踐真者。委曲成褫之。其慎重",
    "T48n2022_001:1022a15": "真得古人體裁。諸方罕有倫比。故今日臨眾",
    "T48n2022_001:1022a16": "無不取法日涉記。",
    "T48n2022_001:1022a17": "真淨住建康保寧。舒王齋襯素縑。因問侍僧。",
    "T48n2022_001:1022a18": "此何物。對曰。紡絲羅。真淨曰。何用。侍僧曰。",
    "T48n2022_001:1022a19": "堪做袈裟。真淨指所衣布伽黎曰。我尋常披",
    "T48n2022_001:1022a20": "此。見者亦不甚嫌惡。即令送庫司估賣供眾。",
    "T48n2022_001:1022a21": "其不事服飾如此日涉記。",
    "T48n2022_001:1022a22": "真淨謂舒王曰。日用是處力行之。非則固止",
    "T48n2022_001:1022a23": "之。不應以難易移其志。苟以今日之難掉頭",
    "T48n2022_001:1022a24": "弗顧。安知他日不難於今日乎日涉記。",
    "T48n2022_001:1022a25": "真淨聞一方有道之士化去。惻然嘆息至於",
    "T48n2022_001:1022a26": "泣涕。時湛堂為侍者。乃曰。物生天地間。一兆",
    "T48n2022_001:1022a27": "形質枯死殘蠧似不可逃。何苦自傷。真淨曰。",
    "T48n2022_001:1022a28": "法門之興賴有德者振之。今皆亡矣。叢林衰",
    "T48n2022_001:1022a29": "替用此可卜日涉記。",
    "T48n2022_001:1022b01": "禪林寶訓卷第一"
}