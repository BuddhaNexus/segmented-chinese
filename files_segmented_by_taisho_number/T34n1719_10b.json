{
    "T34n1719_10b:0344a04": "folio_10b 法華文句記卷第十中",
    "T34n1719_10b:0344a06": "唐天台沙門湛然述",
    "T34n1719_10b:0344a07": "釋隨喜功德品釋隨喜功德品",
    "T34n1719_10b:0344a08": "釋品題中四重結名，亦四悉意但不次第，",
    "T34n1719_10b:0344a09": "理須消釋使義相當，然下諸品並是流通本",
    "T34n1719_10b:0344a10": "迹二門，所以此中雖於對治中雙消二意，",
    "T34n1719_10b:0344a11": "義亦通於餘之三悉，以〈隨喜品〉文既校量滅",
    "T34n1719_10b:0344a12": "後五品之初，義當現在四信之首，並由聞",
    "T34n1719_10b:0344a13": "長壽增益品秩，故須雙述今昔二門。下〈法",
    "T34n1719_10b:0344a14": "師功德品〉，正當現在四信之位及隨喜後位，",
    "T34n1719_10b:0344a15": "所以不復雙存兩釋，由〈分別〉中及〈隨喜〉中已",
    "T34n1719_10b:0344a16": "具釋竟。又是稱揚五種法師功用，能入六",
    "T34n1719_10b:0344a17": "根同於現在四信之位，〈不輕〉已下既總云法",
    "T34n1719_10b:0344a18": "華，豈獨在迹？若爾，爾前諸文亦云法華，亦",
    "T34n1719_10b:0344a19": "應具二。答：後未說故。初世界中文先略釋",
    "T34n1719_10b:0344a20": "名，次廣釋，三總結。以初貫後故先釋名，初",
    "T34n1719_10b:0344a21": "文先隨、次喜。初釋隨中事理秖是權實異名，",
    "T34n1719_10b:0344a22": "了此權實即非權實故無二無別，即隨順",
    "T34n1719_10b:0344a23": "開權顯實之事理也。次廣釋釋喜中言「己人」",
    "T34n1719_10b:0344a24": "者，還是迹中事理之力，理有事故故能慶",
    "T34n1719_10b:0344a25": "人，事有理故故能自慶。又不二而二，故慶",
    "T34n1719_10b:0344a26": "己他，二而不二故了非己他。次「聞深」下再釋",
    "T34n1719_10b:0344a27": "中，亦先釋隨具權實功德。次「慶己有智慧」",
    "T34n1719_10b:0344a28": "下，又再釋喜具悲智功德。雖曰慶己正為",
    "T34n1719_10b:0344a29": "利他，雖曰慶人正為顯己，故云有智及",
    "T34n1719_10b:0344b01": "有慈悲，以自聞經復能教他，故悲智具足",
    "T34n1719_10b:0344b02": "方乃名喜。況聞經之始行願俱時，故一句一",
    "T34n1719_10b:0344b03": "偈自他俱益。今此初心專立自行，亦以願",
    "T34n1719_10b:0344b04": "力而慶彼耳。「權實」下結前兩意共立品名。",
    "T34n1719_10b:0344b05": "權實結隨、智斷結喜，慈悲即化他，化他屬",
    "T34n1719_10b:0344b06": "解脫，解脫即屬斷，且以自他事理慶喜故",
    "T34n1719_10b:0344b07": "屬世界。「又順理」下對治中約本門者，亦先",
    "T34n1719_10b:0344b08": "釋、次結品。初釋中先隨、次喜。隨中先正釋，次",
    "T34n1719_10b:0344b09": "「即廣」下結成觀相融通事理。三結成。初文",
    "T34n1719_10b:0344b10": "先理、次事。先理者，若信長遠，信必依理，理",
    "T34n1719_10b:0344b11": "與迹中妙理不殊，但指在久本功歸實證，",
    "T34n1719_10b:0344b12": "理深時遠故云深遠。言「信順」者，於理聞久",
    "T34n1719_10b:0344b13": "豈敢竊疑？故無一毫疑於久理。次「順事」者，",
    "T34n1719_10b:0344b14": "秖是如來自從本成利物之相，迹中但有橫",
    "T34n1719_10b:0344b15": "論化儀，本中須加久遠竪相，故以化久為",
    "T34n1719_10b:0344b16": "竪、化廣為橫，中間節節遍十方故。「該亘」秖",
    "T34n1719_10b:0344b17": "是橫竪遍耳。觀相者，非理無以能化，非化",
    "T34n1719_10b:0344b18": "無以顯理，即施迹近事見遠本理，亦是本",
    "T34n1719_10b:0344b19": "迹雖殊不思議一，雖一而本迹宛然，故云",
    "T34n1719_10b:0344b20": "不二而二。問：別與二同異云何？答：有二，通",
    "T34n1719_10b:0344b21": "約本迹、別對多境，以本迹中各有不同之",
    "T34n1719_10b:0344b22": "相故也。次「雖二」下却覆收入，若本若迹皆",
    "T34n1719_10b:0344b23": "以三千方顯稱理之妙事也。三「如此」下結",
    "T34n1719_10b:0344b24": "者，秖是收束向來事理不二而二等同名一",
    "T34n1719_10b:0344b25": "隨。「如來」下釋喜，先寄時約人以斥迹權，故",
    "T34n1719_10b:0344b26": "四十餘年及七方便，非至今經不會方便",
    "T34n1719_10b:0344b27": "無以顯本，望彼不聞故慶我得聞。次「慶我」",
    "T34n1719_10b:0344b28": "下正釋喜。三「以凡夫心」下，明喜心相，由聞",
    "T34n1719_10b:0344b29": "故知、因知生見，唯佛知佛久遠之壽，唯佛",
    "T34n1719_10b:0344c01": "見佛久證實理，聞佛聞顯與佛不殊，入觀",
    "T34n1719_10b:0344c02": "行位。「如此」下結觀相，亦是橫竪不二意也。",
    "T34n1719_10b:0344c03": "究竟法界義通橫竪，應云深廣，但是言略。",
    "T34n1719_10b:0344c04": "「廣無涯」等者，通歎橫竪，無可與彼、無等同",
    "T34n1719_10b:0344c05": "者，故重云「無等等」。亦應結云是名為喜，文",
    "T34n1719_10b:0344c06": "無者略。「佛今」下結成品名，除事理疑故名",
    "T34n1719_10b:0344c07": "對治。「第五十人」下釋為人，中四：初重牒人",
    "T34n1719_10b:0344c08": "相即是牒位，次「初但有」下牒隨，次「但有」下",
    "T34n1719_10b:0344c09": "牒喜，三「未有」下雙牒隨喜敘意校量，四「誰",
    "T34n1719_10b:0344c10": "聞」下結勸也。於校量中又三：初明行薄，隨",
    "T34n1719_10b:0344c11": "中但理未有權用，喜中但己未能益他。次",
    "T34n1719_10b:0344c12": "「所獲」下雙明隨喜功大。三「如來」下正引經校",
    "T34n1719_10b:0344c13": "量，即舉下文四百萬億，故云巧喻。喻第五",
    "T34n1719_10b:0344c14": "十人，是故況云何況最初，此是初品故云何",
    "T34n1719_10b:0344c15": "況第五品耶？此是圓位之始，故云何況後心？",
    "T34n1719_10b:0344c16": "「後心」者，指極位也。四結勸中二：初引經意",
    "T34n1719_10b:0344c17": "以勸。「如來」下結經勸意以立品名。令進理",
    "T34n1719_10b:0344c18": "入位，能生理善即為人也。「景」者大也，亦慕",
    "T34n1719_10b:0344c19": "也。「上來」下第一義中上來，即指〈法師〉至〈持",
    "T34n1719_10b:0344c20": "品〉及〈分別功德〉中四信五品。「時眾」下恐人謬",
    "T34n1719_10b:0344c21": "解者，不測初心功德之大，而推功上位蔑",
    "T34n1719_10b:0344c22": "此初心，故今示彼行淺功深以顯經力。「忽",
    "T34n1719_10b:0344c23": "聞」下舉好堅迦陵以譬初心。聖言親讚使",
    "T34n1719_10b:0344c24": "推功疑除，故舉釋然以擬第一義。好堅迦",
    "T34n1719_10b:0344c25": "陵具如《止觀》第一第七記。「希有」下結成立品。",
    "T34n1719_10b:0344c26": "「外道」下約教展轉比決，先斥外道諸偏小等，",
    "T34n1719_10b:0344c27": "小雖居極，未及隨喜圓位初初。別人知中",
    "T34n1719_10b:0344c28": "言「門拙」者，以於地前聞但中名，未即觀",
    "T34n1719_10b:0344c29": "故。「佛今舉阿」等者，正明圓位初後不二，故諸",
    "T34n1719_10b:0345a01": "教所無。問：初阿在初住，何以證初品？答：名",
    "T34n1719_10b:0345a02": "別義通，若以此對四十二位則不可通初，",
    "T34n1719_10b:0345a03": "若對六即理即尚是，況復初品？今從圓行",
    "T34n1719_10b:0345a04": "以明不二，故通用之。問答中先問可見。答",
    "T34n1719_10b:0345a05": "中「此法」者，展轉聞法故。「彼人」者，《大品》云：「若",
    "T34n1719_10b:0345a06": "聲聞人能發心者，我亦隨喜。」亦應更問，彼兼",
    "T34n1719_10b:0345a07": "此獨，云何得同？答不從所兼不共不別，恐",
    "T34n1719_10b:0345a08": "混名同辯別故來。況彼是引進之語，此判",
    "T34n1719_10b:0345a09": "初心實功，故彼無發心之理，此明隨理已",
    "T34n1719_10b:0345a10": "成，是故名同其事永別。「前品以校量四人」者，",
    "T34n1719_10b:0345a11": "〈分別功德品〉末於後四人經文節節自校量",
    "T34n1719_10b:0345a12": "訖，唯初品文未有校量，故生此品。故前品",
    "T34n1719_10b:0345a13": "末疏云「今具列五品校量四品，後〈隨喜品〉",
    "T34n1719_10b:0345a14": "校量初品」。「乘機」者，由佛知機隱之未說，故",
    "T34n1719_10b:0345a15": "使彌勒乘機扣佛，廣校初文方知後四功",
    "T34n1719_10b:0345a16": "大，時眾益廣故曰「乘機」。「南方」者，江南也。言",
    "T34n1719_10b:0345a17": "「勝劣平」者，意謂後後漸勝為「勝」，後後相似為",
    "T34n1719_10b:0345a18": "「平」，後後漸弱為「劣」，乃以漸劣況出平勝，劣",
    "T34n1719_10b:0345a19": "中最後第五十人功德尚多，況平況勝至第",
    "T34n1719_10b:0345a20": "五十耶？文雖未破理不全然，但依漸劣以",
    "T34n1719_10b:0345a21": "後況初，何用平勝？平乃初後相似，勝又後",
    "T34n1719_10b:0345a22": "勝於前，並非校量之限。今正解者，以因古",
    "T34n1719_10b:0345a23": "人非五十位解傷文失理，故今助之，暫寄",
    "T34n1719_10b:0345a24": "教門以立人數。但約六眾不列式叉者，",
    "T34n1719_10b:0345a25": "亦一往對數且暫除之，豈有式叉不聞經",
    "T34n1719_10b:0345a26": "耶？意亦不必從於有門以大比丘而為初",
    "T34n1719_10b:0345a27": "會中人，此中雖復累人及門并行至四十",
    "T34n1719_10b:0345a28": "八，意明教教及一一人隨從一門一行，皆",
    "T34n1719_10b:0345a29": "可從於法會人聞。所以二解者，初約三教",
    "T34n1719_10b:0345b01": "義當昔教有五十人至今聞圓；二者至今",
    "T34n1719_10b:0345b02": "復成五十，即是聞經皆被開顯全成四人。",
    "T34n1719_10b:0345b03": "故圓舉數無可以辯，且寄數法以一七而",
    "T34n1719_10b:0345b04": "止，如七世等七中從大故四十九。「皆是師弟」",
    "T34n1719_10b:0345b05": "等者，展轉教故。言「最後一人無教他」者，且約",
    "T34n1719_10b:0345b06": "一期校量為言。言「大七」等者，此方數法黃",
    "T34n1719_10b:0345b07": "帝所立，有二不同，下數十萬為億，上數億",
    "T34n1719_10b:0345b08": "億為億；七數亦然，故以七七而為大七，於",
    "T34n1719_10b:0345b09": "小乃成四十九也。并最後人即成五十，此",
    "T34n1719_10b:0345b10": "亦一往合其數耳。正義如前破古師中，今",
    "T34n1719_10b:0345b11": "謂「不爾」已下文是。《經》「四生」者，有人於此廣約",
    "T34n1719_10b:0345b12": "《俱舍》、《婆沙》及諸經論，出四生義章，非今文",
    "T34n1719_10b:0345b13": "要，但可略知六趣，略如第一卷及《止觀》第",
    "T34n1719_10b:0345b14": "一記。四生者，謂胎、卵、濕、化。又《顯識論》中又",
    "T34n1719_10b:0345b15": "立四生，一觸生者，因交會故。二嗅生者，雄",
    "T34n1719_10b:0345b16": "有欲心嗅雌者根門，即便有孕。三沙生者，",
    "T34n1719_10b:0345b17": "如雌雀以欲心坋沙，因即有孕。四者聲生，",
    "T34n1719_10b:0345b18": "如雌孔雀以欲心故聞雄者鳴，便即有孕。",
    "T34n1719_10b:0345b19": "此四但攝胎、卵二生，濕、化但染香處不須",
    "T34n1719_10b:0345b20": "此相。「與世間樂拔果苦」者，且與四事及以七",
    "T34n1719_10b:0345b21": "寶，故云世樂。令果身安故云拔果，令得",
    "T34n1719_10b:0345b22": "羅漢故云拔生死苦。「此是梵福」者，此人教",
    "T34n1719_10b:0345b23": "他令得聖果，自未得聖但名梵福，若得",
    "T34n1719_10b:0345b24": "聖果方名為聖。「今更廣之」者，此用《大論》文",
    "T34n1719_10b:0345b25": "也。福中大者莫先於梵，故《論》釋百福莊嚴",
    "T34n1719_10b:0345b26": "相中，以梵福為一福；有此校量，今經令",
    "T34n1719_10b:0345b27": "得四果者，亦梵福也。於中復更校量出聞",
    "T34n1719_10b:0345b28": "經福，令以眾聖福之初用校最後聞經之",
    "T34n1719_10b:0345b29": "益，故聞《妙經》隨喜，初心尚過後聖，何況初",
    "T34n1719_10b:0345c01": "聖？故知世人目視如意而爭求水精，已遇",
    "T34n1719_10b:0345c02": "日光而謀燈燭。「薩埵大薩埵」者，以三菩薩",
    "T34n1719_10b:0345c03": "展轉相望，一往且以大小言之，故方便極",
    "T34n1719_10b:0345c04": "位菩薩猶尚不及第五十人，何況但教他",
    "T34n1719_10b:0345c05": "得二乘耶？言「聖福」者，望上屬福故也。然",
    "T34n1719_10b:0345c06": "《華嚴》中以初住校量，其事仍易；今初隨喜位",
    "T34n1719_10b:0345c07": "校量聖福，自非大聖嚴旨，安能信斯希奇？",
    "T34n1719_10b:0345c08": "故知但從事判云「此品行旁不輕行正」，故此",
    "T34n1719_10b:0345c09": "一部無得以旁言之，並是《法華》之正轍也。",
    "T34n1719_10b:0345c10": "此中功德對五十人，章安但直標數而已，不",
    "T34n1719_10b:0345c11": "指經文。今略對之，每兩功德結為一句：",
    "T34n1719_10b:0345c12": "一處及利根。　　智慧不瘖瘂。",
    "T34n1719_10b:0345c13": "口香舌無病。　　口無病不垢。",
    "T34n1719_10b:0345c14": "不黑亦不黃。　　不疎不缺落。",
    "T34n1719_10b:0345c15": "亦不差不曲。　　脣不垂不褰。",
    "T34n1719_10b:0345c16": "不縮不麁澁。　　不瘡亦不胗。",
    "T34n1719_10b:0345c17": "不缺亦不壞。　　不咼亦不厚。",
    "T34n1719_10b:0345c18": "不大及不䵩。　　不黑無可惡。",
    "T34n1719_10b:0345c19": "不匾不曲戾。　　不黑亦不狹。",
    "T34n1719_10b:0345c20": "不長及不窳。　　不曲無不喜。",
    "T34n1719_10b:0345c21": "脣好及好舌。　　好牙及好齒。",
    "T34n1719_10b:0345c22": "鼻修及高直。　　面圓滿眉高。",
    "T34n1719_10b:0345c23": "眉長并額廣。　　平正人相具。",
    "T34n1719_10b:0345c24": "見佛及聞法。",
    "T34n1719_10b:0345c25": "「前是相似功德」等者，指〈分別功德品〉中云「滅",
    "T34n1719_10b:0345c26": "後五品」，大師有時依《普賢觀》判五品位在",
    "T34n1719_10b:0345c27": "六根內，故云「相似」。若指四信正當相似，此",
    "T34n1719_10b:0345c28": "中〈校量初〉品復是第五十八，初法會聞容是",
    "T34n1719_10b:0345c29": "初品，第五十八必在隨喜位初人也。然品",
    "T34n1719_10b:0346a01": "題「隨喜」不的局初，通該五十人也。「修行」下",
    "T34n1719_10b:0346a02": "「云云」者，廣應明行相，此五十德或一人具",
    "T34n1719_10b:0346a03": "足，或一人各一，隨其功力不可必具。頌中",
    "T34n1719_10b:0346a04": "頌前隨喜中五、不頌問答，準可知故，頌",
    "T34n1719_10b:0346a05": "聞經中少不次第，對之可知。",
    "T34n1719_10b:0346a06": "釋法師功德品釋法師功德品",
    "T34n1719_10b:0346a07": "先釋品名，次釋功德增減，即法師之功德",
    "T34n1719_10b:0346a08": "也。初釋品題中亦約四悉，故下結云「備斯",
    "T34n1719_10b:0346a09": "四意」。初文世界，次「行者」下為人，次「明識」下對",
    "T34n1719_10b:0346a10": "治，次「似解」下第一義。初世界中先指前品共",
    "T34n1719_10b:0346a11": "此釋名，故「法師」二字全指前品，亦以五種",
    "T34n1719_10b:0346a12": "為法師故，故云「如上」。問：此品既云是隨喜",
    "T34n1719_10b:0346a13": "果，法師之名何以指前？答：弟子通初後，法",
    "T34n1719_10b:0346a14": "師唯二三，義亦兼後二，或全未入品。何者？",
    "T34n1719_10b:0346a15": "若以五品入六根中，五師但為六根因耳。",
    "T34n1719_10b:0346a16": "縱以五品在六根外，五師不云修於觀行，",
    "T34n1719_10b:0346a17": "但以誦說名通，且通第二三品，說復該於",
    "T34n1719_10b:0346a18": "四五，故且一往似通。若具約位簡之，一向",
    "T34n1719_10b:0346a19": "未入凡位，以法師名彼品釋廣，故須指彼",
    "T34n1719_10b:0346a20": "以消今名。「法師」之稱既通，不隔四信五品，",
    "T34n1719_10b:0346a21": "故指彼文用申品目。「功德」者下辯異也。初",
    "T34n1719_10b:0346a22": "指初品之初，指第五十人。今謂五品之上",
    "T34n1719_10b:0346a23": "指此六根，同名功德、高下永別，法師之功",
    "T34n1719_10b:0346a24": "德故云法師功德。「內外莊嚴」等者，兩重解",
    "T34n1719_10b:0346a25": "之，初正約六根，次「又從」下更進寄真位，即",
    "T34n1719_10b:0346a26": "此相似至初住時普現色身，乃至極位節節",
    "T34n1719_10b:0346a27": "皆以初功為本。「五根亦然」者，入真位時六",
    "T34n1719_10b:0346a28": "根皆有內外二嚴，見聞十界而為外化，餘",
    "T34n1719_10b:0346a29": "三準知，色等亦然。又若以相似普現色身為",
    "T34n1719_10b:0346b01": "言，則可通於似位也。次「讀誦」下例餘師",
    "T34n1719_10b:0346b02": "者，此五法師皆生似解，此且須置真位普",
    "T34n1719_10b:0346b03": "現色身，退取似位為今功德，五師五品真",
    "T34n1719_10b:0346b04": "似不同，故名世界。問：書寫何以淨六根耶？",
    "T34n1719_10b:0346b05": "答：同資正解。「四品加然」者，明發不定，始自",
    "T34n1719_10b:0346b06": "隨喜終至正行，皆發六根，何必過五方入",
    "T34n1719_10b:0346b07": "相似。言「加然」者，以初望後初尚得入，後四",
    "T34n1719_10b:0346b08": "加前。「相似既爾」等者，以分真中根淨倍前，",
    "T34n1719_10b:0346b09": "以真望似故云「倍」也。次為人者，應勤思修",
    "T34n1719_10b:0346b10": "四種三昧，令速入後信，信信相望故名為",
    "T34n1719_10b:0346b11": "「倍」。次對治中深識圓聞如前校量，名為「大",
    "T34n1719_10b:0346b12": "勢」，方能除於執權迹疑。第一義中云「似解",
    "T34n1719_10b:0346b13": "初初」者，依《普賢觀》，隨喜已當似解之首，第",
    "T34n1719_10b:0346b14": "五十人復在隨喜之初，故云「初初」。「過二乘之",
    "T34n1719_10b:0346b15": "極極」者，羅漢已極，無極又極，縱是無疑亦不",
    "T34n1719_10b:0346b16": "能及初隨喜人百千萬倍，如前校量。「指始」",
    "T34n1719_10b:0346b17": "等者，以隨喜始顯妙覺終，凡夫發心尚與",
    "T34n1719_10b:0346b18": "妙覺畢竟不二，況今五品後望六根耶？「六",
    "T34n1719_10b:0346b19": "根功德」下正釋六根功德增減，先略出二家，",
    "T34n1719_10b:0346b20": "次總結斥。先光宅中文無別破，所立未當。",
    "T34n1719_10b:0346b21": "何者？五種法師各得六根，如何五師共為六",
    "T34n1719_10b:0346b22": "千，故一師四百。若有三品，雖成一千二百，",
    "T34n1719_10b:0346b23": "那成一師六千功德？況三品人耶？故下結破",
    "T34n1719_10b:0346b24": "「根不依文」，況但言十善是散善耳。此土三",
    "T34n1719_10b:0346b25": "根彊弱，引《大論》文全不應此。此文眼鼻身",
    "T34n1719_10b:0346b26": "八百，耳舌意一千二百，《論》中眼耳意三用彊，",
    "T34n1719_10b:0346b27": "故不相當。又有師以光宅數為三品者，今",
    "T34n1719_10b:0346b28": "經但有八百千二，如何更立一千？若分六",
    "T34n1719_10b:0346b29": "根為三，則二二分對全無此理。「諸師」下總",
    "T34n1719_10b:0346c01": "斥，未會今經六根增減及功德等。「不合諸教」",
    "T34n1719_10b:0346c02": "者，《法華》之外如下所列三經一論。何者？六",
    "T34n1719_10b:0346c03": "根所對對三千塵，此塵之外見聞四聖，故知",
    "T34n1719_10b:0346c04": "經力助內觀解、發相似分真，普熏諸根，故",
    "T34n1719_10b:0346c05": "有如是見聞等用。又有人引《俱舍》等所辯",
    "T34n1719_10b:0346c06": "界內六塵，用釋此中六塵，但得片義非文",
    "T34n1719_10b:0346c07": "正意，故不用也。且六根中根耳鼻三不假",
    "T34n1719_10b:0346c08": "至者，還依不至可見對眼、可聞對耳、有氣",
    "T34n1719_10b:0346c09": "對鼻，舌身二根須到了者，依至變現故舌",
    "T34n1719_10b:0346c10": "則以變說為功，身則以現像為用，而皆",
    "T34n1719_10b:0346c11": "以十界為量，不關小乘根塵對境，故不須",
    "T34n1719_10b:0346c12": "云色二十二、聲八種等。若不爾者，三千本",
    "T34n1719_10b:0346c13": "非凡夫肉眼肉耳之所見聞，何故而言見聞",
    "T34n1719_10b:0346c14": "三千？若復更釋天人等因所惑六塵，彌非今",
    "T34n1719_10b:0346c15": "意。「大品」去，正引三經一論破前兩師。次「今",
    "T34n1719_10b:0346c16": "經」下正釋，初引經論者，又二：初正引，次略",
    "T34n1719_10b:0346c17": "結。今經具足以斥，正引中初引《大品》明六",
    "T34n1719_10b:0346c18": "根般若，豈非〈分別功德〉中校量正慧，塵淨慧",
    "T34n1719_10b:0346c19": "等故無差降，此未云數且言等淨。「若六根」",
    "T34n1719_10b:0346c20": "下破前次師，先破，次「若一」下反徵。「云云」者，",
    "T34n1719_10b:0346c21": "應更多並。引《正法華》中，亦先引根等，「不論」",
    "T34n1719_10b:0346c22": "下亦同前破。次引《論》文意亦明等，經力不",
    "T34n1719_10b:0346c23": "應令根勝劣。「雖未」等者，雖未入地功如",
    "T34n1719_10b:0346c24": "入地。次引《大經》明互用相，既等既互理豈",
    "T34n1719_10b:0346c25": "應偏？次正釋為四：初明一經之內具前四",
    "T34n1719_10b:0346c26": "文，次正解，三「若論」下辯增減，四「相似」下判",
    "T34n1719_10b:0346c27": "位。次又二：先約弘經方軌明等有一千，次",
    "T34n1719_10b:0346c28": "約理境等千二百。初欲正釋，更斥光宅。今",
    "T34n1719_10b:0346c29": "依〈安樂行〉以明三業，正當〈法師〉依於弘經",
    "T34n1719_10b:0347a01": "方軌，故令獲得六根清淨。不同光宅直云",
    "T34n1719_10b:0347a02": "十善及以五種法師共為合數；今明數足",
    "T34n1719_10b:0347a03": "竟方云五種法師悉具六千，故今先約〈安",
    "T34n1719_10b:0347a04": "樂行〉三業十善，次明一界十如，對化他邊及",
    "T34n1719_10b:0347a05": "衣等三已有六十方成圓行，此中三業即",
    "T34n1719_10b:0347a06": "是六根，故不更對六根，三業功成即六根",
    "T34n1719_10b:0347a07": "淨。「五種」下明一一師皆淨六根，次「復次一心」",
    "T34n1719_10b:0347a08": "下，約理境以對行中，亦是互用相似位上",
    "T34n1719_10b:0347a09": "釋也，故云「一根通具六塵」；若從因釋，但是觀",
    "T34n1719_10b:0347a10": "行理具六塵。「若論」下明增減相，先明增減",
    "T34n1719_10b:0347a11": "也。「清淨」牒前般若，「莊嚴中有盈縮等等莊",
    "T34n1719_10b:0347a12": "嚴者」，牒前正經，闕於牒論，秖是凡力等聖",
    "T34n1719_10b:0347a13": "明肉眼等耳。「若言千二」下次辯盈縮即在",
    "T34n1719_10b:0347a14": "今經，秖於向等而論盈縮。「若言清淨」更牒",
    "T34n1719_10b:0347a15": "前般若，「六根互用」牒前《大經》，「亦不可思",
    "T34n1719_10b:0347a16": "議」牒前引論。「若偏」下結斥。「相似」下判位中",
    "T34n1719_10b:0347a17": "云「四輪」者，《瓔珞經》中具列六輪，今且用四。",
    "T34n1719_10b:0347a18": "若依五十二位，唯《瓔珞經》始於整足，故今借",
    "T34n1719_10b:0347a19": "之以成圓義，但斷不斷異，鐵輪仍在四輪",
    "T34n1719_10b:0347a20": "位前，即十信。「第三心」者恐誤，應云「第二」，信",
    "T34n1719_10b:0347a21": "通進別故寄明之，若始末明位，略如《菩薩",
    "T34n1719_10b:0347a22": "戒疏》及《玄》文位妙《止觀》次位中，具位修觀入",
    "T34n1719_10b:0347a23": "位行相，今文但明法師功德，故置不云。此",
    "T34n1719_10b:0347a24": "下經文六根六章，準《華嚴經》六根各十十義，",
    "T34n1719_10b:0347a25": "亦與此中文同，但真似別耳。是則五十俱",
    "T34n1719_10b:0347a26": "通真似。又五與十但離合異。然小乘不以",
    "T34n1719_10b:0347a27": "鼻舌為通，於意離三未為了說。諸大乘",
    "T34n1719_10b:0347a28": "經亦有六通，不云六根者，秖是旁小而復",
    "T34n1719_10b:0347a29": "斥小。今經、《華嚴》方成了義，況復與小修發",
    "T34n1719_10b:0347b01": "不同，所依各別，尚不同別況復餘耶？初眼",
    "T34n1719_10b:0347b02": "根中未論修發真天眼等，直以肉眼能見",
    "T34n1719_10b:0347b03": "大千，故云「父母所生」。若論其用已過天眼。",
    "T34n1719_10b:0347b04": "有漏天眼下無見上，梵王所見雖遍大千，",
    "T34n1719_10b:0347b05": "至邊乃為風輪所隔；六根淨者則不如是。",
    "T34n1719_10b:0347b06": "故今應云相似佛眼，乃至相似五眼，故亦",
    "T34n1719_10b:0347b07": "應云見於二乘及佛菩薩等，以準耳鼻必",
    "T34n1719_10b:0347b08": "合有故。「見大千內外為天眼」者，且約見於",
    "T34n1719_10b:0347b09": "麁細色邊。「見業因緣為法眼」者，以天眼力",
    "T34n1719_10b:0347b10": "所不見故。「見業見淨」者，業有差別、淨無差",
    "T34n1719_10b:0347b11": "別，雙見二境即表中智。又能圓伏故是佛",
    "T34n1719_10b:0347b12": "眼。「大經云」等者，此是別引肉眼能有佛眼之",
    "T34n1719_10b:0347b13": "用，以證「父母所生」等也。「佛眼故」下是重牒",
    "T34n1719_10b:0347b14": "前破光宅四文，及今所立并略「盈縮」等文，",
    "T34n1719_10b:0347b15": "顯成正釋。「眼根清淨」是牒前般若，「具五」是",
    "T34n1719_10b:0347b16": "牒前《論》文，「莊嚴」是牒前《正經》等，亦應云互",
    "T34n1719_10b:0347b17": "具五根以牒涅槃，文無者略。下去五根，一",
    "T34n1719_10b:0347b18": "一皆爾，但此具竟下去並略，但注「云云」，或",
    "T34n1719_10b:0347b19": "出一兩經而已，至下更引無令失意。又下",
    "T34n1719_10b:0347b20": "五根一一二釋，先約能見聞等，次約所見聞",
    "T34n1719_10b:0347b21": "等，故重云也。耳根可見。以於鼻根最委悉",
    "T34n1719_10b:0347b22": "故，故於鼻根更辯互用，準例餘根亦應如",
    "T34n1719_10b:0347b23": "是，但是文略。若舌根中準答問意，亦應須",
    "T34n1719_10b:0347b24": "先知味法界，方乃令其味變為美，況六根",
    "T34n1719_10b:0347b25": "俱淨豈可舌根劣耶？身根中云「無謬」假也，",
    "T34n1719_10b:0347b26": "「無著」空也，「俱照」名中。意根中云「月四月」等，",
    "T34n1719_10b:0347b27": "作所表釋，以通前五皆不二故。若存事釋",
    "T34n1719_10b:0347b28": "唯第六根，所以六根所對不須委論。然〈隨喜",
    "T34n1719_10b:0347b29": "品〉校量初品，〈分別功德〉直明四信及以五",
    "T34n1719_10b:0347c01": "品，今〈法師功德〉但明相似六根功德，〈不輕品〉",
    "T34n1719_10b:0347c02": "中明弘經人現生後報六根清淨，〈神力囑累〉",
    "T34n1719_10b:0347c03": "果人自明弘經力用，以勸流通，〈樂王〉、〈妙音〉、〈觀",
    "T34n1719_10b:0347c04": "音〉明分真人弘經功能，故知但依今經判",
    "T34n1719_10b:0347c05": "位自顯，餘依《論》判自是一途，下去可見。",
    "T34n1719_10b:0347c06": "故〈隨喜品〉已下，不勞委釋物像相貌，但略",
    "T34n1719_10b:0347c07": "示文相以顯傳弘，則流通之功其義自了。",
    "T34n1719_10b:0347c08": "釋常不輕菩薩品釋常不輕菩薩品",
    "T34n1719_10b:0347c09": "此品既前正引昔，當知〈不輕〉已有五品可以",
    "T34n1719_10b:0347c10": "證因，後獲六根可以證果，故云「引證」。嘉",
    "T34n1719_10b:0347c11": "祥具對今經上諸品文，以為七別：一者以",
    "T34n1719_10b:0347c12": "上二品對今為三品功德，〈隨喜〉下、〈法師〉中、今",
    "T34n1719_10b:0347c13": "為上也。二者對上二品為三世功德，〈隨喜〉",
    "T34n1719_10b:0347c14": "現、〈法師〉當、今品過。三者對〈法師功德〉明果，",
    "T34n1719_10b:0347c15": "今品辯因。四明眾生唯一乘故。五者上明",
    "T34n1719_10b:0347c16": "佛記、今明菩薩。六者上明勸福、今明滅罪。",
    "T34n1719_10b:0347c17": "七者引事以證六根。言三品者，〈隨喜〉容下，",
    "T34n1719_10b:0347c18": "〈法師〉及此俱淨六根，豈分中上？況此尚有",
    "T34n1719_10b:0347c19": "先謗墮獄。言三世者，〈隨喜〉乃指佛滅度後，",
    "T34n1719_10b:0347c20": "〈法師〉現籍五種功成，〈不輕〉雖往明現生後。",
    "T34n1719_10b:0347c21": "言因果者，俱淨六根，豈分二別？言一乘",
    "T34n1719_10b:0347c22": "者，通於一部，豈唯此耶？唯對〈分別功德〉分",
    "T34n1719_10b:0347c23": "佛菩薩記，此則可爾。言罪福者，今謗獲罪，",
    "T34n1719_10b:0347c24": "信者得福，上文生謗豈無罪耶？〈隨喜〉中與",
    "T34n1719_10b:0347c25": "陀羅尼菩薩共生一處，利根智慧豈唯福耶？",
    "T34n1719_10b:0347c26": "言滅罪者，生謗墮獄此乃生罪，臨終根淨",
    "T34n1719_10b:0347c27": "豈唯滅罪？〈法師〉中報陰現轉，何罪不滅？言",
    "T34n1719_10b:0347c28": "引事以證六根淨者，何不云弘宣一句，必",
    "T34n1719_10b:0347c29": "淨六根，為章所引不思本文。諸如此例不",
    "T34n1719_10b:0348a01": "可具引，故略述之以生發見。故今更以六",
    "T34n1719_10b:0348a02": "義說之。於中初一亦望今經前品，餘五皆",
    "T34n1719_10b:0348a03": "以《法華》望前。一者上全弘經文，今略弘經",
    "T34n1719_10b:0348a04": "意，故不讀誦但宣不輕。二者小典生信尚",
    "T34n1719_10b:0348a05": "未為二因，今經或毀感六根清淨。三者諸",
    "T34n1719_10b:0348a06": "經但明順化弘教，此品禮俗逆化通理。四",
    "T34n1719_10b:0348a07": "者餘經所表權實尚隔，此品表聞莫非四",
    "T34n1719_10b:0348a08": "一。五者諸經所表迹尚不周，此品兼表本",
    "T34n1719_10b:0348a09": "迹二相。六者諸經上慢永言墮苦，此品即能",
    "T34n1719_10b:0348a10": "信伏隨從。嘉祥七義非不一見，未有遠致，",
    "T34n1719_10b:0348a11": "得此中意諸例可從。問為不輕謬有所記，",
    "T34n1719_10b:0348a12": "見者悉云皆當作佛？為復末代弘者迷津？",
    "T34n1719_10b:0348a13": "《法華論》云：「此菩薩知眾生有佛性，不敢輕",
    "T34n1719_10b:0348a14": "之。」二《論》俱是天親而立性不同者，豈其相",
    "T34n1719_10b:0348a15": "違？但申經文使各得教旨，若令一人著",
    "T34n1719_10b:0348a16": "《論》，則使諸說咸同，不可所釋大乘盡用對",
    "T34n1719_10b:0348a17": "法小義，故知彼《論》自申方等，所以迦葉自悲",
    "T34n1719_10b:0348a18": "敗種，至法華會敗種還生，天親即以其《論》",
    "T34n1719_10b:0348a19": "申之。若棄如來顯實之文，而滯菩薩弘權",
    "T34n1719_10b:0348a20": "之教，偏執之愆莫大，謬申之過可知。今文品",
    "T34n1719_10b:0348a21": "初具足四一，以解貫四，於中先列、次釋。釋",
    "T34n1719_10b:0348a22": "中云「法華論」等者，《論》許此菩薩知一切眾生",
    "T34n1719_10b:0348a23": "悉有佛性，故凡見者皆往禮之，此四眾中豈",
    "T34n1719_10b:0348a24": "無滅種而妄說之？若其有者，《論》文不說則過",
    "T34n1719_10b:0348a25": "在天親，若《唯識》說正乃過在不輕及在於",
    "T34n1719_10b:0348a26": "佛。而不先責不輕之過，猶却以為弘經之",
    "T34n1719_10b:0348a27": "人，豈有誤宣誤記之失，令現生後淨六根",
    "T34n1719_10b:0348a28": "耶？「正因通亘」等者，性德通於迷悟因果，故緣",
    "T34n1719_10b:0348a29": "了云種子本有，還約性德以明二因，以對",
    "T34n1719_10b:0348b01": "新熏成修得故，此三為因轉因成果。果中",
    "T34n1719_10b:0348b02": "菩提及以涅槃，名為果性，果果性也。若對",
    "T34n1719_10b:0348b03": "性辯修，秖是修得緣了，至果名為菩提涅",
    "T34n1719_10b:0348b04": "槃，了秖是智，智名菩提，緣秖是斷，斷名涅",
    "T34n1719_10b:0348b05": "槃。亦可以性三因至果之時，了名三種菩",
    "T34n1719_10b:0348b06": "提，緣名三種涅槃。若云眾生具有因果性",
    "T34n1719_10b:0348b07": "者，則五佛性皆在眾生遍一切處，但住因",
    "T34n1719_10b:0348b08": "之日果性名因，在果之時攬因名果，名雖",
    "T34n1719_10b:0348b09": "互得其法恒如。「初是因緣」等者，初內懷不輕",
    "T34n1719_10b:0348b10": "之解等五文是也。「後是圓教」者，約教也。從「見",
    "T34n1719_10b:0348b11": "實三昧」去是也。對偏成四、對味則五，以餘",
    "T34n1719_10b:0348b12": "教中必無眾生即佛之言。前既因緣應具四",
    "T34n1719_10b:0348b13": "悉，於五文中初二世界，後三餘三，具如序",
    "T34n1719_10b:0348b14": "中亦以四一而對四悉。「云云」者，三教對辯",
    "T34n1719_10b:0348b15": "今唯在圓。「我昔隨喜獲現生後」者，重明來",
    "T34n1719_10b:0348b16": "意，故後文云「臨欲終時具聞威音王佛說",
    "T34n1719_10b:0348b17": "法華經，得六根淨更增壽命」，即現報也。「命",
    "T34n1719_10b:0348b18": "終之後復值二千億佛，同號日月燈明」，即生",
    "T34n1719_10b:0348b19": "報也。「以是因緣復值二千億佛，同號雲自",
    "T34n1719_10b:0348b20": "在燈王，復值千萬億佛」，即後報也。於現報",
    "T34n1719_10b:0348b21": "中獲六根淨，是故弘經其功不淺。說此三",
    "T34n1719_10b:0348b22": "益意在流通，昔時不輕三報宛爾，今日豈得",
    "T34n1719_10b:0348b23": "不流通耶？有人云：欲顯安樂行威勢無比，",
    "T34n1719_10b:0348b24": "我為不輕行安樂行。今謂安樂行者始行弘",
    "T34n1719_10b:0348b25": "經，故與不輕其儀十別。何者？彼則安處法",
    "T34n1719_10b:0348b26": "座隨問為說，此乃遠見四眾故往禮拜。彼",
    "T34n1719_10b:0348b27": "則有所難問方乃為答，此乃瓦行打擲猶彊",
    "T34n1719_10b:0348b28": "宣之。彼則常好坐禪在空閑處，此乃不專",
    "T34n1719_10b:0348b29": "讀誦入眾申通。彼則深愛法者不為多說，",
    "T34n1719_10b:0348c01": "此乃被虛妄謗仍彊稱揚。彼則初問云何讀",
    "T34n1719_10b:0348c02": "說此經，此乃但云流通作佛一句。彼則初",
    "T34n1719_10b:0348c03": "修理觀觀十八空，此乃但懷一句作佛之",
    "T34n1719_10b:0348c04": "解。彼則化佛親說詮虛空身，此乃虛空身說",
    "T34n1719_10b:0348c05": "詮於化事。彼則夢中遠表當獲大果，此乃口",
    "T34n1719_10b:0348c06": "宣當得佛因之教。彼則約解髻喻開二乘",
    "T34n1719_10b:0348c07": "權，此乃約結緣表一乘之實。彼則以順化",
    "T34n1719_10b:0348c08": "故存於軌儀，此乃以逆化故亡於恒迹。彼",
    "T34n1719_10b:0348c09": "則列勝行法以取於人，此乃偏引往人以",
    "T34n1719_10b:0348c10": "通勝法。「事本本事」者，通舉往昔威音王佛",
    "T34n1719_10b:0348c11": "為不輕事之本，名為「事本」。於中別以最初",
    "T34n1719_10b:0348c12": "威音佛時不輕之事，故云「本事」。「得正說之宏",
    "T34n1719_10b:0348c13": "宗」等者，先標兩句，「名常」下釋此二句，先釋",
    "T34n1719_10b:0348c14": "初句，次「不輕深敬」下釋次句。「宏」寬大也。「宗」尊",
    "T34n1719_10b:0348c15": "高也。本迹二文四一三性，正說大宗不過實",
    "T34n1719_10b:0348c16": "相，實相秖是常住佛性，此指宗極之宗，非",
    "T34n1719_10b:0348c17": "宗體之宗。一代雖說或兼或帶或純小教，或",
    "T34n1719_10b:0348c18": "雜助門或抑或覆，文寬事廣，教教不同味",
    "T34n1719_10b:0348c19": "味意別，不輕但宣二十四字，有標有釋具",
    "T34n1719_10b:0348c20": "述因果，因既三性果即三德，況以四一兼",
    "T34n1719_10b:0348c21": "益自他，直指二因以為不輕所宣之法，故",
    "T34n1719_10b:0348c22": "云「宏宗」。顯實之宗不出四一，四一一一秖",
    "T34n1719_10b:0348c23": "是三故，故今還依四一消文。於中先釋四",
    "T34n1719_10b:0348c24": "一宏宗，次引文判位，三「隨喜」下明隨喜意，",
    "T34n1719_10b:0348c25": "四「敬人」下結隨喜意。初文中二：先表迹門顯",
    "T34n1719_10b:0348c26": "實，次表本門開近。前明法師隨喜，示佛滅",
    "T34n1719_10b:0348c27": "後聞弘經者所說之益；此引過去弘者聞者",
    "T34n1719_10b:0348c28": "俱獲大功。若弘若聞皆雙及本迹，豈獨直",
    "T34n1719_10b:0348c29": "云作佛而已，故須皆約二門釋之，方稱",
    "T34n1719_10b:0349a01": "不輕所宣，乃會威音所演，可與五品之理",
    "T34n1719_10b:0349a02": "合，後得六根而有歸，具聞之言全表本迹，",
    "T34n1719_10b:0349a03": "況法華之號不專一門？先表迹中云「名常",
    "T34n1719_10b:0349a04": "不輕是人一」等者，應委將文相用消四一，",
    "T34n1719_10b:0349a05": "令合此文旨。雖上慢者為之立名，已是菩",
    "T34n1719_10b:0349a06": "薩行願所感，故使銘者冥會其事。「從乃至",
    "T34n1719_10b:0349a07": "遠見表本四一」者，只是以遠而表於遠，乃",
    "T34n1719_10b:0349a08": "至不輕自有本地之四一也。故使未堪顯",
    "T34n1719_10b:0349a09": "本，乃以遠住表之。迹中顯實尚以迹四而",
    "T34n1719_10b:0349a10": "彊毒之，況復本實能即受耶？迹顯而本密，故",
    "T34n1719_10b:0349a11": "知四一是經宏宗。次引證判位中云「不專」",
    "T34n1719_10b:0349a12": "等者，顯不讀誦故以不輕為專而云「但",
    "T34n1719_10b:0349a13": "禮」，以入位之法不獨五種法師，或自或他若",
    "T34n1719_10b:0349a14": "信若法，或冥或顯或廣或略，故秖宣一句，功",
    "T34n1719_10b:0349a15": "莫大焉。故今文判屬隨喜位，為六根之親",
    "T34n1719_10b:0349a16": "因。有人云：不專是雜。今謂但顯不雜，不專",
    "T34n1719_10b:0349a17": "對專。有人問：何故禮俗？今為答之。菩薩化",
    "T34n1719_10b:0349a18": "緣法無一準，唯利是務故設斯儀，見眾生",
    "T34n1719_10b:0349a19": "理與果理等，故禮生禮佛其源不殊，此自",
    "T34n1719_10b:0349a20": "行也。欲令眾生生慕果願，果願者何？我等",
    "T34n1719_10b:0349a21": "但理彼尚故禮，況證果理而不尊高。又云：",
    "T34n1719_10b:0349a22": "「汝等皆行菩薩道當得作佛」，豈非擊我令",
    "T34n1719_10b:0349a23": "修圓因，此約現在順從者也，亦信行也，亦",
    "T34n1719_10b:0349a24": "法行也。夫益有冥顯，顯近冥遠，遠如勝意",
    "T34n1719_10b:0349a25": "現雖不受，聲納於懷，由謗罵之辜墮於惡",
    "T34n1719_10b:0349a26": "道，聞順從之力還遇不輕，乃至今日還令",
    "T34n1719_10b:0349a27": "會入，以是義故上慢尚成遠因，聞信寧無",
    "T34n1719_10b:0349a28": "現益？故毀謗者成毒鼓因，廣略準知。自行莊",
    "T34n1719_10b:0349a29": "嚴化功歸己，自他熏瑩故淨六根。有人此中",
    "T34n1719_10b:0349b01": "引《大經》中禮知法者，及《淨名》中比丘禮俗。",
    "T34n1719_10b:0349b02": "此義不然。《涅槃》常儀顯敬法之志，從彼請",
    "T34n1719_10b:0349b03": "益故忘情禮下；《淨名》聞法已獲重恩，故忘",
    "T34n1719_10b:0349b04": "犯設敬不存恒則。若大乘正義出俗恒則，",
    "T34n1719_10b:0349b05": "亦無令道而禮於俗，不輕立行咸異於斯，",
    "T34n1719_10b:0349b06": "不為宣通大小非教。有人云：菩薩不作是",
    "T34n1719_10b:0349b07": "禮即是有犯。今謂有犯須準科條，《梵網》無",
    "T34n1719_10b:0349b08": "文小乃無制。又云：菩薩於性罪必護，於遮",
    "T34n1719_10b:0349b09": "罪有越。今謂於遮必越，越名持不？越不名",
    "T34n1719_10b:0349b10": "持，破非菩薩。忘犯濟物貴在物安，若也物",
    "T34n1719_10b:0349b11": "安何簡遮性？今禮四眾濟眾何辜？故大小",
    "T34n1719_10b:0349b12": "二乘咸遮禮俗，禮尚不受濟義不成。三「隨",
    "T34n1719_10b:0349b13": "喜」下約人約法明隨喜意者，必具三因，安",
    "T34n1719_10b:0349b14": "樂是總、三因是別，故云「皆一實相」，又云「皆有",
    "T34n1719_10b:0349b15": "三因」。「讀誦」下別釋三因。「不輕深敬」下釋流通",
    "T34n1719_10b:0349b16": "之妙益句也。於中初正約三四以示流通，",
    "T34n1719_10b:0349b17": "「如此」下結成。初文者，若得三法弘經之軌，則",
    "T34n1719_10b:0349b18": "自他咸濟，當知三法雖順前品，其實即是",
    "T34n1719_10b:0349b19": "此品三因，故復亦對四安樂行，四安樂行準",
    "T34n1719_10b:0349b20": "前可知。「不受四一」者，應將罵等委消不",
    "T34n1719_10b:0349b21": "受四一之相，本地亦然。文但略對經而已。",
    "T34n1719_10b:0349b22": "「不輕以大而彊」下「云云」者，為唱令聞故也。應",
    "T34n1719_10b:0349b23": "釋彊毒以作當來聞法之相，具如經文後",
    "T34n1719_10b:0349b24": "時得益者也。「意業淨」下「云云」者，應釋三業",
    "T34n1719_10b:0349b25": "對三力相，復應更對衣座室等。神通，室也。",
    "T34n1719_10b:0349b26": "說辯，座也。善寂，衣也。廣對一切，準此可見。",
    "T34n1719_10b:0349b27": "「毀者」等者，即生隨從尚猶墮苦，是則擊信毀",
    "T34n1719_10b:0349b28": "之二鼓，為生後之兩因。問：若因謗墮苦，菩",
    "T34n1719_10b:0349b29": "薩何故為作苦因？答：其無善因不謗亦墮，",
    "T34n1719_10b:0349c01": "因謗墮惡必由得益，如人倒地還從地起，",
    "T34n1719_10b:0349c02": "故以正謗接於邪墮。「務當勤習五種行」者，",
    "T34n1719_10b:0349c03": "五種法師行也。偈文但云初十五行半頌果",
    "T34n1719_10b:0349c04": "報，後四行勸持，準此頌文應云不頌雙",
    "T34n1719_10b:0349c05": "指，唯頌雙開雙勸二文。初雙開中，長行文",
    "T34n1719_10b:0349c06": "二，事本、本事。今一行半總頌事本，闕劫國",
    "T34n1719_10b:0349c07": "等，次頌本事。長行有三，今初一行半頌雙",
    "T34n1719_10b:0349c08": "標二人，次二行半明得失，初一行半得，次",
    "T34n1719_10b:0349c09": "半行失，次半行重明得，次「其罪」下十行明信",
    "T34n1719_10b:0349c10": "毀果報及結會古今。「乃至定謂」等者，此乃",
    "T34n1719_10b:0349c11": "不專判於邪外，佛權實教執皆名著。「牛皮」",
    "T34n1719_10b:0349c12": "等如《止觀》第五記。以著心著無著教，如牛",
    "T34n1719_10b:0349c13": "皮等向日加堅。亡失正法猶如損體，故稟",
    "T34n1719_10b:0349c14": "方便教者，於外凡位並未免謗，故有不",
    "T34n1719_10b:0349c15": "受不輕圓實之言。",
    "T34n1719_10b:0349c16": "釋如來神力品釋如來神力品",
    "T34n1719_10b:0349c17": "釋品名者，「如來」上壽量品釋，「神力」者，神在",
    "T34n1719_10b:0349c18": "於內即體宗也。「力」名幹用，即是用也。佛說",
    "T34n1719_10b:0349c19": "本迹口輪力用已竟於前，今復身輪現此勝",
    "T34n1719_10b:0349c20": "用，令眾流通本迹之教，故云「體深力大」。「此",
    "T34n1719_10b:0349c21": "字」下別明來意。「自此」下總名來意。初所對眾",
    "T34n1719_10b:0349c22": "中言「一切」指他方、「舊住」指本化者，應非四",
    "T34n1719_10b:0349c23": "眾八部也。故「一切」者，即從「及諸」已下文是。",
    "T34n1719_10b:0349c24": "「十神力」者，前五正明現在流通本迹，後五總",
    "T34n1719_10b:0349c25": "表未來不已。又前五中初一令眾總信本",
    "T34n1719_10b:0349c26": "迹，次四即是現在四一。第二表二門理一，智",
    "T34n1719_10b:0349c27": "家之境故云智境。第三表二門教暢，即是教",
    "T34n1719_10b:0349c28": "一。第四表二門入實，即是人一。第五表二",
    "T34n1719_10b:0349c29": "門破惑，即是行一。第六門中既指五千、被移、",
    "T34n1719_10b:0350a01": "失心三類人者，如此三例即是滅後得益之",
    "T34n1719_10b:0350a02": "人。所言「機」者，機義當總，總於未來四一故",
    "T34n1719_10b:0350a03": "也，即是得於四一之益。下去四相別表未來",
    "T34n1719_10b:0350a04": "四一，文自結名，但各述其要令成一也。所",
    "T34n1719_10b:0350a05": "以四但云一不言本迹者，在未來故，尚",
    "T34n1719_10b:0350a06": "未入實誰論其本？若見實者亦見其本，故",
    "T34n1719_10b:0350a07": "總結云「表現表將」。「將」猶當也。初五文中一一",
    "T34n1719_10b:0350a08": "皆有迹、本、流通三相。初文先標，「今經」下敘前",
    "T34n1719_10b:0350a09": "迹說開顯，「內祕」下敘前開迹顯本，「明三世」下",
    "T34n1719_10b:0350a10": "明中間用，「福德人」下初神力意。第二文者先",
    "T34n1719_10b:0350a11": "標今神用所表，「上白毫」下敘於迹門神用表",
    "T34n1719_10b:0350a12": "同，境智合故初見一理。「今本門」下牒向表",
    "T34n1719_10b:0350a13": "意，由見遠理故使增道損生至於隣極。「分",
    "T34n1719_10b:0350a14": "身」等者，此相既同，各於其土利益亦爾。第三",
    "T34n1719_10b:0350a15": "文者，先標名辯意述相，「四十餘」下正述表",
    "T34n1719_10b:0350a16": "迹，「欲以」下明表本意。言「具二」者，事即本迹",
    "T34n1719_10b:0350a17": "付他令通於未來世。第四文者，初標名辯",
    "T34n1719_10b:0350a18": "意，「隨喜」下表迹益，「隨喜圓道」下表本益，「隨",
    "T34n1719_10b:0350a19": "喜諸菩薩」下表流通益，「此一」下流通功能。第",
    "T34n1719_10b:0350a20": "五文者雖不分本迹，一文兼諸下五可知。",
    "T34n1719_10b:0350a21": "結要有四句者，本迹二門各有宗用，二門之",
    "T34n1719_10b:0350a22": "體兩處不殊，名冠此三而總於三，一部之",
    "T34n1719_10b:0350a23": "要豈過於此？故總攬之以成流通。「八自在」",
    "T34n1719_10b:0350a24": "者，如《止觀》記。「經中要說」等者，敘今意也。「道",
    "T34n1719_10b:0350a25": "場釋上甚深事」者，事是因果，今道場是果，果",
    "T34n1719_10b:0350a26": "必有因。「以菩提釋藏」者，菩提是能契之智，",
    "T34n1719_10b:0350a27": "必有所照之境，境即祕藏，以能顯所也。「以",
    "T34n1719_10b:0350a28": "轉法輪釋一切法」者，有所轉法，法必有名。",
    "T34n1719_10b:0350a29": "「以涅槃釋力用」者，滿理釋權疑，唱滅釋近",
    "T34n1719_10b:0350b01": "疑，宗雖近遠同名因果，不復別判。「阿含」者，",
    "T34n1719_10b:0350b02": "借小證大，彼則從事今借證理，開小即大",
    "T34n1719_10b:0350b03": "故可為證。頌文初頌十神力中但有五者，",
    "T34n1719_10b:0350b04": "闕後五也。前五現見逐要存之，前後二五",
    "T34n1719_10b:0350b05": "現未異耳。舉現例未，是故略之。「囑累下二",
    "T34n1719_10b:0350b06": "行總頌四法」者，但云囑累至得邊際具含",
    "T34n1719_10b:0350b07": "四義，四義皆是無邊際故。「能持」下別頌者，",
    "T34n1719_10b:0350b08": "初一偈半中言一切法者，不出能化能證",
    "T34n1719_10b:0350b09": "所化故也。無二乘故，不兼帶故，其法祕妙。",
    "T34n1719_10b:0350b10": "「令我」下二偈頌神力者，既云歡喜，即是用",
    "T34n1719_10b:0350b11": "暢。次一偈頌祕要者，名同易見。「於諸法」下",
    "T34n1719_10b:0350b12": "頌深事者，教化諸菩薩畢竟住一乘，乘是",
    "T34n1719_10b:0350b13": "因果。後一偈半頌總結者，總結四法。言「若",
    "T34n1719_10b:0350b14": "能持」持四法也。",
    "T34n1719_10b:0350b15": "法華文句記卷第十中"
}