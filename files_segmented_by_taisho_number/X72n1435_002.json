{
    "X72n1435_002:0244b12": "無異禪師廣錄卷第二",
    "X72n1435_002:0244b14": "住博山法孫　弘瀚　彚編",
    "X72n1435_002:0244b15": "首座法孫　弘裕　同集",
    "X72n1435_002:0244b16": "　　住信州博山能仁禪寺語錄",
    "X72n1435_002:0244b17": "佛成道日上堂。僧問。雪覆千山無點白。雲空萬里絕",
    "X72n1435_002:0244b18": "纖埃。未審甚麼人。到此境界。師云。無縫襖子足風凉。",
    "X72n1435_002:0244b19": "進云。向上更請和尚道。師云。秦望嶺頭雲。楚人那得",
    "X72n1435_002:0244b20": "見。進云。還許學人進語也無。師云。試說看。進云。恁麼",
    "X72n1435_002:0244b21": "則禮拜去也。師不顧。乃云。法本法無法。庭前瑞草和",
    "X72n1435_002:0244b22": "根㧞。無法法亦法。黃河九曲。金沙混流。今付無法時。",
    "X72n1435_002:0244b23": "釋迦鼻孔長多少。法法何曾法。瞞博山一點也不得。",
    "X72n1435_002:0244b24": "諸昆仲。釋迦大士。四十九年。橫說竪說。逆說順說。誰",
    "X72n1435_002:0244c01": "人奈得渠何。及入涅槃時。以虗空為口。滄溟為舌。日",
    "X72n1435_002:0244c02": "月星辰為莊嚴。山河大地為聽眾。橫說竪說。逆說順",
    "X72n1435_002:0244c03": "說。要且無人得聞。博山今日在此座上。橫說竪說。逆",
    "X72n1435_002:0244c04": "說順說。誰人奈得博山何。博山今日。不待涅槃。即此",
    "X72n1435_002:0244c05": "座筵。以虗空為口。滄海為舌。日月星辰為莊嚴。山河",
    "X72n1435_002:0244c06": "大地為聽眾。橫說竪說。逆說順說。要且無人得聞。者",
    "X72n1435_002:0244c07": "裏有些子誵訛。諸昆仲。過去釋迦大師。所說法要。無",
    "X72n1435_002:0244c08": "人得聞。即且置。現在博山所說法要。因甚無人得聞。",
    "X72n1435_002:0244c09": "者裏若緇素得出。許你親見博山。既見博山。即見釋",
    "X72n1435_002:0244c10": "迦大師。若緇素不出。縱見釋迦大師。要且不見博山。",
    "X72n1435_002:0244c11": "何以故。有口非干舌。無錢卦不靈。下座。",
    "X72n1435_002:0244c12": "上堂。諸昆仲。靜則埋根千尺。動則當處生苗。直饒不",
    "X72n1435_002:0244c13": "動不靜。未免飄飄颻颻。所以臨濟大師。三遭痛棒。如",
    "X72n1435_002:0244c14": "拂蒿枝相似。洞山不解無情說法。百城重胼。未足為",
    "X72n1435_002:0244c15": "勞。雲門夾斷脚脛。方知痛癢。溈山見火星。始乃瞥然。",
    "X72n1435_002:0244c16": "法眼一切處現成。千了百當。此是古人分上事。今人",
    "X72n1435_002:0244c17": "又作麼生。若言古人有大根大行。此是自生下劣之",
    "X72n1435_002:0244c18": "想。性燥漢。當陽一擊。大地百雜碎。毗盧遮那如來忍",
    "X72n1435_002:0244c19": "痛不禁。入一微細眾生身中。作廣大佛事。諸人還聞",
    "X72n1435_002:0244c20": "見麼。若聞。便好觸瞎汝眼根。若見。便好[祝/土]聾汝耳根。",
    "X72n1435_002:0244c21": "直饒聞見不生。正好喫博山痛棒。何以故。不是與人",
    "X72n1435_002:0244c22": "難共住。大都緇素要分明。",
    "X72n1435_002:0244c23": "上堂。異地生靈苗。面南看北斗。無陰陽地上。幻出萬",
    "X72n1435_002:0244c24": "狀千形。正眼觀來。仍成過咎。諸昆仲。口生白醭。未必",
    "X72n1435_002:0245a01": "知有異路玄提。東山水上行。又作麼生折合。卓拄杖",
    "X72n1435_002:0245a02": "云。千古有餘力。縱橫驗正邪。",
    "X72n1435_002:0245a03": "元旦上堂。洪鈞初轉篆煙斜。拄杖重開劫外花。賸有",
    "X72n1435_002:0245a04": "幾多饒益事。春風偏向破袈裟。諸昆仲。即今是元正",
    "X72n1435_002:0245a05": "啟祚。且道。老僧袈裟下。有幾多春色。首座云。抖擻不",
    "X72n1435_002:0245a06": "下。師云。闍黎分上。又作麼生。進云。夜深彌勒穿廛過。",
    "X72n1435_002:0245a07": "手擺金襴笑掣顛。師拈拂子云。拂子頭上顯現。闍黎",
    "X72n1435_002:0245a08": "還見麼。進云。聖人端居大位。自然海晏河清。未審。佛",
    "X72n1435_002:0245a09": "日皇風如何並化。師云。全憑一句無私語。掃盡煙塵",
    "X72n1435_002:0245a10": "報聖堯。眾禮退。",
    "X72n1435_002:0245a11": "上堂。撲落非他物。縱橫不是塵。山河并大地。全露法",
    "X72n1435_002:0245a12": "王身。古人恁麼悟去。大似喫常住飯。作自己事。博山",
    "X72n1435_002:0245a13": "則不然。行年四十九。皮骨若枯柳。四大體自如。面南",
    "X72n1435_002:0245a14": "看北斗。博山恁麼道。大似喫自己飯。作常住事。徐六",
    "X72n1435_002:0245a15": "擔板。各見一邊。更有一偈。為之解嘲。不免總說向大",
    "X72n1435_002:0245a16": "眾去也。祖父田園。自家產業。匪守珍御。不生下劣。纔",
    "X72n1435_002:0245a17": "涉思惟。平地遭跌。醉酒臥街。證龜成鱉。博山恁麼道。",
    "X72n1435_002:0245a18": "早作死馬兒醫。汝等諸人。也不得鑽龜打瓦。珍重。首",
    "X72n1435_002:0245a19": "座云。某甲不似和尚。師云。汝作麼生。進云。行年三十",
    "X72n1435_002:0245a20": "七。通身赤骨律。不喫常住飯。砵盂兩度濕。師云。却是",
    "X72n1435_002:0245a21": "汝來得。要且不會老僧意在。",
    "X72n1435_002:0245a22": "上堂。僧問。蟄戶將開。海門雷震。敢問。和尚一池鱣鮪。",
    "X72n1435_002:0245a23": "何時際會風雲。師云。拄杖時常頭點空。進云。興波作",
    "X72n1435_002:0245a24": "浪時如何。師云。闍黎脚跟下。水深多少。僧咦云。透網",
    "X72n1435_002:0245b01": "金鱗雖振鬣。冲霄丹鳳不遺苞。師云。更須桉下雲頭",
    "X72n1435_002:0245b02": "始得。又僧問。乍入叢林蒙師命。往白下請有字經。敢",
    "X72n1435_002:0245b03": "問。和尚無字經。命向甚麼處請。師云。磕破髑髏。僧禮",
    "X72n1435_002:0245b04": "拜。師云。便祇如此耶。出去。又僧問。近闡宗猷。既非臨",
    "X72n1435_002:0245b05": "濟溈仰。不是法眼雲門。未審。香火因緣。從誰結得。師",
    "X72n1435_002:0245b06": "云。渡河落影子。進云。大好山頭一針鋒地。容盡大地",
    "X72n1435_002:0245b07": "衲僧。因甚麼者坐具也容不下。師云。闍黎曾到峯頭",
    "X72n1435_002:0245b08": "麼。進云。已拈玉線芒。請露金針穴。師云。急著眼覷。進",
    "X72n1435_002:0245b09": "云。更有話問。請師垂慈。師云。不妨舉著。進云。如何是",
    "X72n1435_002:0245b10": "功。師云。三人同一春。進云。如何是共功。師云。力士舁",
    "X72n1435_002:0245b11": "杖鼓。進云。如何是功功。師云。猢猻上露柱。進云。不得",
    "X72n1435_002:0245b12": "敲唱雙舉。請示正中玅挾。師云。高低雲遶樹。進云。謝",
    "X72n1435_002:0245b13": "師答話。師云。遠近鳥銜花。師乃云。春日山多霧。樵人",
    "X72n1435_002:0245b14": "路徑迷。縱然得入戶。脚下有黃泥。諸昆仲。氷厚三尺。",
    "X72n1435_002:0245b15": "非一日之寒。水漲千溪。非一日之雨。朝聞夕死。非一",
    "X72n1435_002:0245b16": "日之功。立地成佛。非一日之行。所以釋迦大師。曠大",
    "X72n1435_002:0245b17": "劫來。難行能行。難忍能忍。為我等故。修諸苦行。成就",
    "X72n1435_002:0245b18": "無上正真之道。正為我等今日事。且道。今日事。又作",
    "X72n1435_002:0245b19": "麼生。若向今日會去。與釋迦大師。共一皮袋子。豈但",
    "X72n1435_002:0245b20": "釋迦大師。與恒沙諸佛。共一皮袋子。一心一智慧。力",
    "X72n1435_002:0245b21": "無畏亦然。于彈指頃。成就無量無邊玅行。具足無量",
    "X72n1435_002:0245b22": "無邊莊嚴。圓滿八萬四千諸波羅密門。其或未然。而",
    "X72n1435_002:0245b23": "言凡聖齊同。如持爝火擬比太陽。又如初生鳥雛欲",
    "X72n1435_002:0245b24": "冲霄漢。多不自諒也。首座問。和尚道。氷厚三尺非一",
    "X72n1435_002:0245c01": "日之寒。氷解後如何。師云。七花八裂。進云。水漲千溪",
    "X72n1435_002:0245c02": "非一日之雨。天晴後如何。師云。石頭露也。進云。朝聞",
    "X72n1435_002:0245c03": "夕死。非一日之功。如何是無功之功。師云。闍黎向上",
    "X72n1435_002:0245c04": "覷著。進云。立地成佛。非一日之行。如何是無行之行。",
    "X72n1435_002:0245c05": "師云。著衣喫飯。未為分外。進云。和尚皮袋子。與釋迦",
    "X72n1435_002:0245c06": "大師皮袋子重多少。師云。半斤八兩。",
    "X72n1435_002:0245c07": "解制上堂。馬祖陞堂。百丈捲席。將謂鬍鬚赤。更有赤",
    "X72n1435_002:0245c08": "鬚鬍。博山九十日以來。與諸昆仲陞堂入室。還有恁",
    "X72n1435_002:0245c09": "麼衲僧麼。若有恁麼衲僧。又何勞在此座下。眉攢攢",
    "X72n1435_002:0245c10": "地。濟得甚麼邊事。諸昆仲。當此時也。千山寒色。雨滴",
    "X72n1435_002:0245c11": "巖花。為諸昆仲。敷宣第一義諦。於此會去。猶在半途。",
    "X72n1435_002:0245c12": "於此不會。帶累博山。開眼說夢。",
    "X72n1435_002:0245c13": "上堂。春日乍寒乍暖。春雲忽捲忽舒。若向者裏會去。",
    "X72n1435_002:0245c14": "佛法天地懸殊。諸昆仲。口橫不如鼻直。眼大何似眉",
    "X72n1435_002:0245c15": "麤。倐然放出新羅鷂。笑殺楊岐三脚驢。還知麼。眾無",
    "X72n1435_002:0245c16": "對。師卓拄杖云。老僧今日失利。",
    "X72n1435_002:0245c17": "上堂。僧問。今在人天眾前。作麼生相見。師云。是水東",
    "X72n1435_002:0245c18": "流。進云。和尚安住。在甚麼處。師云。門前剎竿二丈五。",
    "X72n1435_002:0245c19": "進云。花落月明時。又作麼生進步。師云。憑闍黎跳躑。",
    "X72n1435_002:0245c20": "進云。石泉一線。水源從甚處來。師云。喉嚨下。進云。流",
    "X72n1435_002:0245c21": "向甚處去。師云。頂門上。進云。高低物象。一顧齊平。遠",
    "X72n1435_002:0245c22": "近音聲。眾響斯應。是何人境界。師云。沒來繇漢。進云。",
    "X72n1435_002:0245c23": "幽閒鬼如何殺得。師云。借闍黎刀看。僧擬議。師振聲",
    "X72n1435_002:0245c24": "一喝。師乃云。明暗交參。正偏綺互。言中有響。句下無",
    "X72n1435_002:0246a01": "私。揭開雲霧見青天。畢竟是誰遭點額。龍門萬丈。笑",
    "X72n1435_002:0246a02": "看足下風雲。金彈一丸。播弄手中戲具。古人道。一人",
    "X72n1435_002:0246a03": "所在亦到。拄杖子不會。諸人却會得。半人所在亦到。",
    "X72n1435_002:0246a04": "拄杖子會得。諸人不會。所以道。石人機似汝。也解唱",
    "X72n1435_002:0246a05": "巴歌。汝若似石人。雪曲也應和。恁麼商量。惟木上座。",
    "X72n1435_002:0246a06": "却較些子。珍重。",
    "X72n1435_002:0246a07": "上堂。僧問。如何是法身理。師云。伸手不見掌。進云。法",
    "X72n1435_002:0246a08": "身向甚麼處安立。師云。暗地始驚人。進云。未審法身",
    "X72n1435_002:0246a09": "是何境界。師云。山河大地。進云。離了法身又且如何。",
    "X72n1435_002:0246a10": "師云。爍破四天下。僧禮拜。師云。是法非法。是心非心。",
    "X72n1435_002:0246a11": "非法即法。非心即心。打翻漆桶。大地平沉。雲門大師",
    "X72n1435_002:0246a12": "甚是奇恠。盞子落地。碟子成七片。又云。扇子[跳-兆+孛]跳上",
    "X72n1435_002:0246a13": "三十三天。築著帝釋鼻孔。東海鯉魚打一棒。雨似盆",
    "X72n1435_002:0246a14": "傾。諸昆仲。博山今日。亦如雲門大師氣宇如王。若渠",
    "X72n1435_002:0246a15": "來相見時。又作麼生定奪。眾無對。師云。拄杖不在。苕",
    "X72n1435_002:0246a16": "帚柄聊與三十。何以故。若不挫其來鋒。將來必成過",
    "X72n1435_002:0246a17": "患。",
    "X72n1435_002:0246a18": "上堂。道非明暗。法離有無。布袋頭邊逴得。看來猶是",
    "X72n1435_002:0246a19": "半途。直饒坐斷毗盧。不通凡聖。旋風撲面。氣急殺人。",
    "X72n1435_002:0246a20": "直下相逢不是渠。轉位旋機沉毒海。諸昆仲。若言即",
    "X72n1435_002:0246a21": "心即佛。大似黃葉止啼。又云非佛非心。還如夢中說",
    "X72n1435_002:0246a22": "夢。不是心不是佛不是物。是甚麼盌脫丘。江西老宿。",
    "X72n1435_002:0246a23": "恁麼說法。尚喚作口裏阿漉漉底。諸人分上。又作麼",
    "X72n1435_002:0246a24": "生。諸昆仲。莫祇論他非是好。門前更有鳳凰山。",
    "X72n1435_002:0246b01": "上堂。甚麼物恁麼來。重門關鎻一時開。甚麼物恁麼",
    "X72n1435_002:0246b02": "去。佛機不隔時流意。靈山會上有多端。立雪庭前無",
    "X72n1435_002:0246b03": "二致。甚麼物幾多般。見未分明莫浪傳。甞記寶方言",
    "X72n1435_002:0246b04": "道。好天非高。大海非寬。說似一物即不中。多情不用",
    "X72n1435_002:0246b05": "眉毛動。修證即不無。污染即不得。丫角女子髮如銀。",
    "X72n1435_002:0246b06": "病中勘破維摩詰。即此不污染。是諸佛之所護念。粉",
    "X72n1435_002:0246b07": "碎虗空撲地來。百匝千重成一片。諸昆仲。既不似一",
    "X72n1435_002:0246b08": "物。畢竟似箇甚麼。有眼無耳朵。六月火邊坐。任是同",
    "X72n1435_002:0246b09": "胞生。也須更問過。更問過是甚麼。良久。卓拄杖云。拄",
    "X72n1435_002:0246b10": "杖子却辯得。",
    "X72n1435_002:0246b11": "佛誕日上堂。王宮未降。佛事已週。脚跟下好與三十",
    "X72n1435_002:0246b12": "棒。未出母胎。度人已畢。脚跟下好與三十棒。四十九",
    "X72n1435_002:0246b13": "年說夢。取笑旁觀。脚跟下好與三十棒。三百餘會週",
    "X72n1435_002:0246b14": "遮。模糊正眼。脚跟下好與三十棒。忽遇惡水潑來。即",
    "X72n1435_002:0246b15": "周行七步。目顧四方。自云。天上天下。唯吾獨尊。脚跟",
    "X72n1435_002:0246b16": "下好與三十棒。獨有雲門大師云。我當時若見。一棒",
    "X72n1435_002:0246b17": "打死。與狗子喫却。貴圖天下太平。雲門用此惡辣手",
    "X72n1435_002:0246b18": "段。始能竪立宗乘。若是倚牆靠壁漢。又胡足道。博山",
    "X72n1435_002:0246b19": "三十棒。略與通信。座中還有具此惡辣手段者麼。良",
    "X72n1435_002:0246b20": "久云。黃金自有黃金價。切莫和沙賣與人。首座問。雲",
    "X72n1435_002:0246b21": "門一棒。博山三十棒。是同是別。師云。出門是路進云。",
    "X72n1435_002:0246b22": "未離兜率。已降王宮。未出母胎。度人已畢。因甚麼又",
    "X72n1435_002:0246b23": "喚作四月八日活佛降生。師云。爭恠得渠。進云。諸佛",
    "X72n1435_002:0246b24": "出世。為一大事因緣。和尚出世。所為何事。師云。笑看",
    "X72n1435_002:0246c01": "天花滿裓。進云。佛祖來償口業債。未審。是何口業。師",
    "X72n1435_002:0246c02": "云。惡毒糾纏。進云。教中道。持戒但束身。非身無所束。",
    "X72n1435_002:0246c03": "因甚麼千佛出世。又與人授戒羯磨。師云。羅浮原在",
    "X72n1435_002:0246c04": "廣之南。進云。前無重難。後無輕遮。方堪受戒。或遇箇",
    "X72n1435_002:0246c05": "大闡提漢。殺佛殺祖底出來。未審還與他受戒麼。師",
    "X72n1435_002:0246c06": "云。堪為來學典型。留待別時供養。進云。恁麼則和尚",
    "X72n1435_002:0246c07": "性命。落在此人手裏也。師云。老僧甚得便宜。進云。法",
    "X72n1435_002:0246c08": "施殷懃。且詶三拜。師云。止。莫礙第二座問。",
    "X72n1435_002:0246c09": "上堂。三身中。那身解說法。彈指一聲驚海嶽。幾片閒",
    "X72n1435_002:0246c10": "雲稱野情。舉頭忽見遼天鶚。金烏玉兔急如箭。倒跨",
    "X72n1435_002:0246c11": "牛兮入佛殿。將錢祇為買饅頭。放下手兮成塊麵。箇",
    "X72n1435_002:0246c12": "是男兒大丈夫。一口吸盡西江無。古澗寒泉清似鏡。",
    "X72n1435_002:0246c13": "分明狀出山海圖。諸昆仲。臨濟大師以一株大樹。覆",
    "X72n1435_002:0246c14": "蔭天下。博山以一根拄杖子。攪渾世界。且道。與古人",
    "X72n1435_002:0246c15": "是同是別。良久云。翻思初祖金雞讖。要假兒孫脚下",
    "X72n1435_002:0246c16": "行。",
    "X72n1435_002:0246c17": "上堂。從夏至今。未曾與諸人說話。今日因恒一本宗",
    "X72n1435_002:0246c18": "二上人請。博山陞座。不免強說喻言。然盡大地撮來",
    "X72n1435_002:0246c19": "如粟米大。將何譬喻得出。法眼大師云。理極忘情謂。",
    "X72n1435_002:0246c20": "如何有喻齊。到頭霜夜月。任運落前溪。諸昆仲。此事",
    "X72n1435_002:0246c21": "不在哆哆啝啝。說得道理通。便稱悟門。只饒講得三",
    "X72n1435_002:0246c22": "乘十二分教。祇益多聞。尚喚作傳語人。亦名辯慧人。",
    "X72n1435_002:0246c23": "與自己總沒交涉。若欲匡持大法。直須頓棄言詮。握",
    "X72n1435_002:0246c24": "太阿鋒。眉捷交流汗血。拈如意寶。寰中賑濟饑虗。呈",
    "X72n1435_002:0247a01": "溈仰圓機。施臨濟棒喝。履法眼清素。用雲門顧盻。雖",
    "X72n1435_002:0247a02": "然如是。若到曹洞門下。尚未有話會分。何故。水急魚",
    "X72n1435_002:0247a03": "難住。山深雲更多。",
    "X72n1435_002:0247a04": "上堂。古德云。日月未足以為明。是甚麼物得恁麼明。",
    "X72n1435_002:0247a05": "乾坤未足以為大。是甚麼物得恁麼大。博山今日不",
    "X72n1435_002:0247a06": "惜唇吻。與你諸人註破。卓拄杖云。拄杖子眼光爍破",
    "X72n1435_002:0247a07": "恒河沙世界。明耶非明耶。恒河沙世界。在拄杖子裏",
    "X72n1435_002:0247a08": "許。大耶非大耶。諸昆仲。祇是根拄杖子。又何得論明",
    "X72n1435_002:0247a09": "論暗論大論小。大小明暗。悉是對待之法。然雖如是。",
    "X72n1435_002:0247a10": "也不得草草。何以故。要知幽徑趣。須辦半年糧。珍重。",
    "X72n1435_002:0247a11": "上堂。師方陞座。二僧問。不稱理各賜棒。乃云。毛吞巨",
    "X72n1435_002:0247a12": "海。海性無虧。芥納須彌。芥空宛爾。若道是神通妙用。",
    "X72n1435_002:0247a13": "斯人未達其源。若道是法爾如然。猶是拍盲狂解。是",
    "X72n1435_002:0247a14": "以二人各責三十棒。趕出三門外去。諸昆仲。只須析",
    "X72n1435_002:0247a15": "毫端而瀉海水。碎芥子以露須彌。旋嵐偃嶽而絕纖",
    "X72n1435_002:0247a16": "塵。競注江河而無濕性。諸昆仲。萬花叢裏去住。揣空",
    "X72n1435_002:0247a17": "出骨何難。清凉地上謳歌。白日挑燈有據。到此則正",
    "X72n1435_002:0247a18": "偏旋復。雲樹絕依。古木森然。靈禽不住。菩提涅槃。真",
    "X72n1435_002:0247a19": "如佛性。喚作破草鞋。且拈放一邊。各人衲衣下。漿洗",
    "X72n1435_002:0247a20": "錢布施。些子還肯麼。毗目仙人執手時。善財眼底微",
    "X72n1435_002:0247a21": "塵佛。珍重。",
    "X72n1435_002:0247a22": "上堂。三界無法。何者是生。三界無法。何者無生。生與",
    "X72n1435_002:0247a23": "無生。二俱增語。若謂是生。前村古路坦然平。若謂無",
    "X72n1435_002:0247a24": "生。海門波浪萬千尋。若道生即無生。樓頭戍鼓正三",
    "X72n1435_002:0247b01": "更。若道無生即生。彩筆將來畫不成。諸昆仲。幻化門",
    "X72n1435_002:0247b02": "頭高著眼。莫將陽燄亂紛紜。生與無生。姑置勿論。且",
    "X72n1435_002:0247b03": "道。二六時中。折旋俯仰。畢竟承誰恩力。良久云。六窻",
    "X72n1435_002:0247b04": "虗淨無倚。將來用度恰好。珍重。",
    "X72n1435_002:0247b05": "上堂。大道虗曠。無有程途。幾動之微。自當審細。若藕",
    "X72n1435_002:0247b06": "絲而牽大象。匪假神通。如寶樹之宿蟭螟。難窺異色。",
    "X72n1435_002:0247b07": "活中死句。笑容含氷銕之姿。死處活來。寒谷動陽春",
    "X72n1435_002:0247b08": "之燄。更須知當機劈面。毋待指陳。互換相資。那容凑",
    "X72n1435_002:0247b09": "泊。諸昆仲。當此時也。寒灰發燄。雪覆紅爐。氷玉相銜。",
    "X72n1435_002:0247b10": "誰能料揀。若有人料揀得出。博山將明窻下安排著。",
    "X72n1435_002:0247b11": "珍重。",
    "X72n1435_002:0247b12": "在壽昌守無明和尚七眾請。上堂。一二三四五六。天",
    "X72n1435_002:0247b13": "地位萬物育。箇中有箇無角泥牛。東觸西觸。至今無",
    "X72n1435_002:0247b14": "處藏蹤。只得和塵混俗。更須知平處險直處曲。擊破",
    "X72n1435_002:0247b15": "重關謾輕忽。太平宇宙斬癡頑。此是禪宗親付囑。親",
    "X72n1435_002:0247b16": "付囑。破驢脊上蒼蠅出。達磨未識參禪。孫臏不解貨",
    "X72n1435_002:0247b17": "卜。惟有壽昌老人。一生向鋤頭上。七縱八橫。至今也",
    "X72n1435_002:0247b18": "填坑塞窟。諸昆仲。還有為堂頭和尚出氣者麼。今日",
    "X72n1435_002:0247b19": "幸有博山不肖兒孫。為伊雪屈。",
    "X72n1435_002:0247b20": "壽昌和尚完七眾請。上堂。昨夜西風穿牗過。窗櫺紙",
    "X72n1435_002:0247b21": "幙都吹破。殿前賸得古香爐。裊裊祥煙騰復墮。者一",
    "X72n1435_002:0247b22": "箇那一箇又一箇。鐵髮銅鬚。庚金丙火。拋向太冶紅",
    "X72n1435_002:0247b23": "爐。煉成一團。抖擻看來。阿誰是我。者一箇那一箇又",
    "X72n1435_002:0247b24": "一箇。大家擡薦商量。哭殺西來達磨。諸昆仲。回觀說",
    "X72n1435_002:0247c01": "法。四十九載。看來何異先師七七。安心可笑雪庭人。",
    "X72n1435_002:0247c02": "惹得堦前神鬼泣。泣泣。好將斷臂完膚。一生參學事",
    "X72n1435_002:0247c03": "畢。",
    "X72n1435_002:0247c04": "結制上堂。天地與我同根。萬物與我一體。時人見此",
    "X72n1435_002:0247c05": "一株花。如夢相似。諸昆仲。古人於黑漆桶底。鑑貌辯",
    "X72n1435_002:0247c06": "色。無影樹下。笑月吟風。掣開金鎻玄關。扯破漫天網",
    "X72n1435_002:0247c07": "子。博山則不然。有人問。天地與我同根。萬物與我一",
    "X72n1435_002:0247c08": "體。意旨如何。祇向他道。昨日有人。從燕京來。寄得廣",
    "X72n1435_002:0247c09": "南信。豈不見。溪山各異。而雲月是同。又云。時人見此",
    "X72n1435_002:0247c10": "一株花。如夢境相似。意旨如何。祇向他道。老僧見此",
    "X72n1435_002:0247c11": "一株花。切於肯綮。豈不見。人無遠慮。必有近憂。珍重。",
    "X72n1435_002:0247c12": "鑄佛上堂。天雨四花。地搖六震。拈拄杖云。覿面相呈。",
    "X72n1435_002:0247c13": "是何祥瑞。釋迦于迦維國土降生。累及諸大菩薩天",
    "X72n1435_002:0247c14": "龍八部。趨侍成勞。唯十方諸佛。各住本國。合掌宣揚",
    "X72n1435_002:0247c15": "讚歎不及。諸昆仲還見也未。若見。虗空落地成幾片。",
    "X72n1435_002:0247c16": "若不見。爍爍紅光搖閃電。若見不見。長安盡處含元",
    "X72n1435_002:0247c17": "殿。若不見而見。裂破饅頭成塊麵。所以法不孤起。緣",
    "X72n1435_002:0247c18": "聚則成。智邲禪人。于徽州境上。苦行三年。正是擔佛",
    "X72n1435_002:0247c19": "傍家走。智碩禪人。斂靈山之象跡。發異地之靈苗。真",
    "X72n1435_002:0247c20": "淑金居士。不忍坐觀。㧞劍相助。開五十三參之覺路。",
    "X72n1435_002:0247c21": "結百千萬種之良緣。或亂峯頂上。卜吉導迷。或引進",
    "X72n1435_002:0247c22": "猶勤。針還玉線。或輸百金而不倦。或伸隻手以相扶。",
    "X72n1435_002:0247c23": "仍有水齋聖慈本宗諸上人。攢花擲錦。蘊造成功。淨",
    "X72n1435_002:0247c24": "眼諦觀。悉成鈍置。今有浦城道美黃居士。設齋供眾。",
    "X72n1435_002:0248a01": "且道。直下相逢。不勞心力。是何人作證。復拈拄杖云。",
    "X72n1435_002:0248a02": "釋迦昨夜又重生。笑看爐中飛片雪。珍重。",
    "X72n1435_002:0248a03": "開光上堂。佛身無為不墮諸有。慈德聲名垂不朽。今",
    "X72n1435_002:0248a04": "朝覿面絕週遮。眼上眉毛誰不有。丹霞撥火而尋舍",
    "X72n1435_002:0248a05": "利。善現晏坐而覩法身。雲門用棒以詶恩。洞山用蔴",
    "X72n1435_002:0248a06": "而報德。者一隊老漢。雖則一期方便。怎柰千古顢頇。",
    "X72n1435_002:0248a07": "何似博山將大冶紅爐。一模傾出。使天上天下有情",
    "X72n1435_002:0248a08": "無情。覩端嚴之玅相。植菩提之正因。度普耀之通津。",
    "X72n1435_002:0248a09": "趨玅嚴之果海。紫磨金聚。咸轉根本法輪。白玉毫光。",
    "X72n1435_002:0248a10": "旋入普明三昧。使大地眾生。各各相謂有佛出世。各",
    "X72n1435_002:0248a11": "各自見己身作佛。無有眾生。無一眾生相者。如是則",
    "X72n1435_002:0248a12": "無施者。無化者。無造者。無受者。亦無見者。何以故。施",
    "X72n1435_002:0248a13": "者乃至見者。如夢幻故。山河大地。草木叢林。情與無",
    "X72n1435_002:0248a14": "情。世出世間。如夢幻故。乃至諸佛出世。諸佛涅槃。影",
    "X72n1435_002:0248a15": "現其中。如夢幻故。還有不在夢幻者麼。卓拄杖云。今",
    "X72n1435_002:0248a16": "日為君親指出。普天匝地盡光明。",
    "X72n1435_002:0248a17": "上堂。一二二三子。平目復仰視。兩口一無舌。此是吾",
    "X72n1435_002:0248a18": "宗旨。仰山大師。生平家活。徹底為人若以意識度量。",
    "X72n1435_002:0248a19": "正所謂平地上死人無數也。然此偈無纖毫縫罅。博",
    "X72n1435_002:0248a20": "山今日。向虗空裏釘橛子。太清中加彩繪。使諸人有",
    "X72n1435_002:0248a21": "所趨向。有所捫摸也。一二二三子。抖擻不下。平目復",
    "X72n1435_002:0248a22": "仰視。北斗向南看。兩口一無舌。空容傳聲。虗堂習聽。",
    "X72n1435_002:0248a23": "此是吾宗旨。披拂有餘恨。諸昆仲。當知此偈暗機圓",
    "X72n1435_002:0248a24": "合。金鐘同玉磬和鳴。正按全提。瑞草與瓊枝竝茂。若",
    "X72n1435_002:0248b01": "向者裏會去。平常心與道相宜。若向者裏不會。正是",
    "X72n1435_002:0248b02": "業識茫茫。無本可據。更有一事在。佛殿東南缺了一",
    "X72n1435_002:0248b03": "角。有人補凑得下。博山遺隻履以謝之。珍重。",
    "X72n1435_002:0248b04": "上堂。諸佛祕密藏。祖師遞相付。既同本來心。何迷復",
    "X72n1435_002:0248b05": "何悟。言語悉虗妄。形色如朝露。了形色語言。究竟絕",
    "X72n1435_002:0248b06": "依怙。譬如洞庭水。今古清如故。虗空非動搖。太清絕",
    "X72n1435_002:0248b07": "點污。有物終敗壞。無形始清素。諸昆仲。迷鏡裏之頭。",
    "X72n1435_002:0248b08": "徒勞狂怖。昧衣中之寶。枉受竛竮。卓拄杖云。若向者",
    "X72n1435_002:0248b09": "裏會去。猶較些子。更欲遲疑。向下文長。留待來日。擲",
    "X72n1435_002:0248b10": "拄杖。下座。",
    "X72n1435_002:0248b11": "上堂。心同虗空界。示等虗空法。證得虗空時。無是無",
    "X72n1435_002:0248b12": "非法。大小祖師。雖則是和泥合水。要且弄巧成拙。將",
    "X72n1435_002:0248b13": "心與虗空。分作兩橛。說同說等。論是論非。雖不涉是",
    "X72n1435_002:0248b14": "非。亦將是非弄影耳。夫虗心獨運。玅湛何依。至體彌",
    "X72n1435_002:0248b15": "綸。空界何立。大方莫比其量。慧目罔眺其蹤。日月未",
    "X72n1435_002:0248b16": "足喻其明。氷雪難以方其潔。古澗之水湛湛。浸殺法",
    "X72n1435_002:0248b17": "身。不萌之草茸茸。能藏香象。諸昆仲且道。徹底無依。",
    "X72n1435_002:0248b18": "向甚處安身立命。良久云。眾既知時節。吾今不再三。",
    "X72n1435_002:0248b19": "卓拄杖。下座。",
    "X72n1435_002:0248b20": "上堂。靈光不昧。萬古徽猷。入此門來。莫存知解。諸昆",
    "X72n1435_002:0248b21": "仲。終日拈香擇火。待客迎賓。動轉施為。折旋俯仰。還",
    "X72n1435_002:0248b22": "有知解也無。既無知解。得恁麼伶俐。得恁麼活潑。古",
    "X72n1435_002:0248b23": "德云。樵子負薪歸。機婦連宵織。看他家事忙。且道承",
    "X72n1435_002:0248b24": "誰力。若向者裏會去。飯是米做底。湯是水做底。師姑",
    "X72n1435_002:0248c01": "是女人做底。切莫當面錯過。不錯過。鷂子過新羅。依",
    "X72n1435_002:0248c02": "然辜負我。卓拄杖。下座。",
    "X72n1435_002:0248c03": "解制上堂。世界乾城。眾生陽燄。諸佛鏡像。六道空花。",
    "X72n1435_002:0248c04": "不躋圓覺大伽藍。終是痴狂門外走。若帶些些泥水。",
    "X72n1435_002:0248c05": "未免紙裏麻纏。除是鐵膽銅心。始解步空捉影。百尺",
    "X72n1435_002:0248c06": "竿頭穩坐。終落那邊。三家村裏安身。仍停此岸。只須",
    "X72n1435_002:0248c07": "藏身處沒蹤跡。金針繡出玉麒麟。沒蹤跡處莫藏身。",
    "X72n1435_002:0248c08": "鐵掌挪成銀彈子。諸昆仲。今日解制之辰。三年果滿。",
    "X72n1435_002:0248c09": "萬行週圓。且道。百步穿楊一箭。作麼生透得過。良久",
    "X72n1435_002:0248c10": "卓拄杖云。好手手中誇好手。紅心心裏射紅心。下座。",
    "X72n1435_002:0248c11": "上堂。心如墻壁。乃可入道。集雲峯下四藤條。是聖足",
    "X72n1435_002:0248c12": "凡都一掃。諸昆仲。不立聖凡則且置。古佛與露柱相",
    "X72n1435_002:0248c13": "交。是第幾機。雲門大師云。南山起雲。北山下雨。若向",
    "X72n1435_002:0248c14": "者裏會去。古佛向露柱頭上。轉大法輪。露柱在古佛",
    "X72n1435_002:0248c15": "腹中。照天鑑地。復有微塵數菩薩摩訶薩。出現於交",
    "X72n1435_002:0248c16": "未交之處。行六度萬行。彌布重重。所謂檀波羅密。布",
    "X72n1435_002:0248c17": "施海。尸波羅密。戒德清淨海。羼提波羅密。忍辱海。毗",
    "X72n1435_002:0248c18": "黎耶波羅密。精進海。禪波羅密。正思惟三昧海。般若",
    "X72n1435_002:0248c19": "波羅密。智慧海。此諸大士。於實際理地。雲興霞舉。解",
    "X72n1435_002:0248c20": "作家方。於衲僧分上。了無交涉。直須摩著衲僧鼻孔",
    "X72n1435_002:0248c21": "始得。諸昆仲。近時禪道凋零。人心狂悖。天下無真正",
    "X72n1435_002:0248c22": "知識導引後來。亦無真正學人參詢善友。賓主相見。",
    "X72n1435_002:0248c23": "各負勝心。如傀儡一棚。不加線索。或大罵一場。謂之",
    "X72n1435_002:0248c24": "直捷。謂之險峻。謂之接機。謂之推向萬丈坑中。謂之",
    "X72n1435_002:0249a01": "不容開口。或盲加幾棒。或竪指擎拳。或亂伸問答。謂",
    "X72n1435_002:0249a02": "之痛快。謂之流通。或藏睛閉目。謂之禪。搖唇鼓舌。謂",
    "X72n1435_002:0249a03": "大悟。指證經典。謂之正脈。執持課誦。謂之行門。或祈",
    "X72n1435_002:0249a04": "乩筆之驗。以保陽年。或禮應赴之流。而修冥福。更有",
    "X72n1435_002:0249a05": "無知學者。認定箇業識茫茫。謂之自己。指面前頑虗",
    "X72n1435_002:0249a06": "境象。謂之清淨法身。眼底無人。自尊自大。如此邪輩。",
    "X72n1435_002:0249a07": "是處皆然。若當作禪門下客。祖師門庭。則掃地而盡",
    "X72n1435_002:0249a08": "矣。茲因高麗國晦曇上座。同寒溪寺清虗。及眾居士。",
    "X72n1435_002:0249a09": "自楚而來。廣修供養。復請上堂。敷演斯道。博山不覺",
    "X72n1435_002:0249a10": "老婆舌頭。所謂劍為不平。藥因救病。雖然。還知未陞",
    "X72n1435_002:0249a11": "座前消息也無。良久云。澗底有泉清鳥語。眼中無物",
    "X72n1435_002:0249a12": "逐塵飛。珍重。",
    "X72n1435_002:0249a13": "結制上堂。世尊拈花。芙蓉秋露冷。迦葉微笑。蘭蕙曉",
    "X72n1435_002:0249a14": "風清。又云。我有正法眼藏涅槃玅心。付囑於汝。可謂",
    "X72n1435_002:0249a15": "囊藏長者券。腰沒半文錢。至今後代兒孫。望影分波。",
    "X72n1435_002:0249a16": "竟莫得其涯岸。當此時也。去聖時遙。人心狂悖。妄庸",
    "X72n1435_002:0249a17": "邪見。布滿寰宇。稱悟道者紛紛。求其真參實究者葢",
    "X72n1435_002:0249a18": "尠也。諸昆仲。若要會世尊拈花底道理。竪起拂子云。",
    "X72n1435_002:0249a19": "向者裏會取。若要會迦葉微笑底道理。擲下拂子云。",
    "X72n1435_002:0249a20": "向者裏會取。然須從氷山雪洞裏。穿下過來。始堪共",
    "X72n1435_002:0249a21": "語。不然則就窩子裏打將去。盡是掠虗漢。與自己本",
    "X72n1435_002:0249a22": "分中。有何交涉。即今乃結制之辰。有吉安純初曾居",
    "X72n1435_002:0249a23": "士。舟次一月而來。為彼乃郎廣修供養。復請博山上",
    "X72n1435_002:0249a24": "堂。敷演此事。不免飜世尊之陳案。燃古佛之慧燈。踵",
    "X72n1435_002:0249b01": "列祖之芳塵。續金剛之慧命。然雖如是。諸人分上。也",
    "X72n1435_002:0249b02": "須向無陰陽地上。銜一莖草來始得。卓拄杖。下座。",
    "X72n1435_002:0249b03": "上堂。單明向上。語絕週遮。洞鑑幾微。要在句外。若在",
    "X72n1435_002:0249b04": "文言上理會。正所謂埋沒先宗。辜負自己。德山大師",
    "X72n1435_002:0249b05": "云。毫釐繫念。三塗業因。諸昆仲。十二時中。折旋俯仰。",
    "X72n1435_002:0249b06": "是繫念耶。非繫念耶。是正因耶。是業因耶。又云。瞥爾",
    "X72n1435_002:0249b07": "情生萬劫羇鎻。開口動舌處。是情生耶。非情生耶。是",
    "X72n1435_002:0249b08": "解脫耶。是羇鎻耶。汝等諸人。各向衲衣下緇素看。若",
    "X72n1435_002:0249b09": "以無念為無念。無情為無情。即泥塑木雕。若以有念",
    "X72n1435_002:0249b10": "為有念。有情為有情。正是業識茫茫。無本可據。衲僧",
    "X72n1435_002:0249b11": "家須另行一路始得。祖師云。心隨萬境轉。轉處實能",
    "X72n1435_002:0249b12": "幽。隨流認得性。無喜亦無憂。于諸境緣。未免隨流。且",
    "X72n1435_002:0249b13": "道。喚甚麼作性。若認得性。正好喫博山痛棒。若認不",
    "X72n1435_002:0249b14": "得性。正好喫博山痛棒。何以故。龍門無宿客。雨打石",
    "X72n1435_002:0249b15": "人頭。卓拄杖。下座。",
    "X72n1435_002:0249b17": "無異禪師廣錄卷第二"
}