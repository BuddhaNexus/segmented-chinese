{
    "T53n2121_036:0192a16": "經律異相卷第三十六(雜行長者部下)",
    "T53n2121_036:0192a18": "梁沙門僧旻寶唱等集",
    "T53n2121_036:0192a19": "流水救十千魚一樹提伽身生人中受天",
    "T53n2121_036:0192a20": "果報二迦羅越手能雨寶三迦羅越以",
    "T53n2121_036:0192a21": "飽食施鳥令出腹中珠四忽起經暫貧客",
    "T53n2121_036:0192a22": "作設會即獲花報五無耳目舌先世因緣",
    "T53n2121_036:0192a23": "六音悅今身受先世四種報七鳩留飢",
    "T53n2121_036:0192a24": "遇樹神因得信解八日難財富巨億慳惜",
    "T53n2121_036:0192a25": "不施後世貧盲九長者發菩薩心將諸貧",
    "T53n2121_036:0192a26": "人取得珍寶十長者後貧舉財供施耕",
    "T53n2121_036:0192a27": "遇千鼎用之不盡十一香身長者婦為國",
    "T53n2121_036:0192a28": "王所奪十二長者婦懷妊口氣香十三",
    "T53n2121_036:0192a29": "慳財生號哭地獄十四以擣衣石施人起",
    "T53n2121_036:0192b01": "塔生天十五須達三子事窮方信十六",
    "T53n2121_036:0192b02": "須檀子貪財殺弟十七犁耆彌第七兒婦",
    "T53n2121_036:0192b03": "生三十卵卵出一男十八癡子賣香遲燒",
    "T53n2121_036:0192b04": "之為炭以求速售十九",
    "T53n2121_036:0192b05": "流水救十千魚一",
    "T53n2121_036:0192b06": "流水長者子。於天自在光王國內。治一切眾",
    "T53n2121_036:0192b07": "生無量苦患。令身平復。以病除故多設福業。",
    "T53n2121_036:0192b08": "作如是言。善哉長者。能益眾生無量壽命。必",
    "T53n2121_036:0192b09": "是菩薩解諸方藥。時長者共二子水空水藏。",
    "T53n2121_036:0192b10": "將其二子次第遊行城邑聚落。最後到一大",
    "T53n2121_036:0192b11": "空澤中。見諸虎狼狗犬鳥獸。悉皆一向馳",
    "T53n2121_036:0192b12": "奔而去。長者逐而觀之見有一池。其水枯涸。",
    "T53n2121_036:0192b13": "於其池中多有諸魚。見是魚已生大悲心。時",
    "T53n2121_036:0192b14": "有樹神示現半身。作如是言。大善男子。此魚",
    "T53n2121_036:0192b15": "可愍汝可與水。是故號汝名為流水。汝今應",
    "T53n2121_036:0192b16": "當隨名定實。時長者子問樹神言。此魚頭數",
    "T53n2121_036:0192b17": "為有幾所。樹神答言。足滿十千。增大悲心。",
    "T53n2121_036:0192b18": "時此空池為日所曝。唯少水在。是十千魚。將",
    "T53n2121_036:0192b19": "入死門四向婉轉。見是長者心生恃賴。隨是",
    "T53n2121_036:0192b20": "長者所至方面。隨逐瞻視目未曾捨。是時長",
    "T53n2121_036:0192b21": "者馳趣四方。推求索水了不能得。見有大樹",
    "T53n2121_036:0192b22": "尋取枝葉。還到池上與作蔭涼。復更推求是",
    "T53n2121_036:0192b23": "池中水本從何來。即出四向周遍未覓。莫知",
    "T53n2121_036:0192b24": "水處。復更疾走見一大河。名曰水生。有諸惡",
    "T53n2121_036:0192b25": "人為捕此魚故於上流懸嶮之處。決棄其水",
    "T53n2121_036:0192b26": "不令下過。長者向王說其因緣。唯願大王借",
    "T53n2121_036:0192b27": "二十大象。令得負水濟彼魚命。如我與諸病",
    "T53n2121_036:0192b28": "人壽命。王勅大臣速疾供給。汝今自可至象",
    "T53n2121_036:0192b29": "厩中隨意選取利益眾生。是時流水及其二",
    "T53n2121_036:0192c01": "子。將二十象借索皮囊。疾至河上盛水象",
    "T53n2121_036:0192c02": "負。水遂彌滿還復如本。時長者子於池四邊",
    "T53n2121_036:0192c03": "傍佯而行。魚亦隨逐循岸而行。時長者子",
    "T53n2121_036:0192c04": "復作是念。是魚必為飢火所惱。復欲從我求",
    "T53n2121_036:0192c05": "索飲食。我今當與。時長者子告其子言。汝取",
    "T53n2121_036:0192c06": "一象最大力者。速至家中。所有可食之物。乃",
    "T53n2121_036:0192c07": "是父母飲噉之分。及以妻子奴婢之分。一切",
    "T53n2121_036:0192c08": "聚集悉載象上。急速來還。爾時二子往至家",
    "T53n2121_036:0192c09": "中。白其祖父說如上事。收取家中可食之物。",
    "T53n2121_036:0192c10": "載象背上疾還父所至空澤池。時長者子見",
    "T53n2121_036:0192c11": "其子還。心生歡喜踊躍無量。從子邊取飲食",
    "T53n2121_036:0192c12": "之物。散著池中與魚食已。即自思惟。我今已",
    "T53n2121_036:0192c13": "能與此魚食。令其飽滿。未來之世當施法食。",
    "T53n2121_036:0192c14": "曾聞過去空閑之處有一比丘讀誦大乘方等",
    "T53n2121_036:0192c15": "經典。其經中說。若有眾生臨命終時。得聞寶",
    "T53n2121_036:0192c16": "勝如來名號。即生天上。我今當為是十千魚。",
    "T53n2121_036:0192c17": "解說甚深十二因緣。亦當稱說寶勝佛名。即",
    "T53n2121_036:0192c18": "便入水。作如是言。南無過去寶勝如來。本往",
    "T53n2121_036:0192c19": "昔時行菩薩道。作是誓願。若有眾生於十方",
    "T53n2121_036:0192c20": "界。臨命終時聞我名者。當令是輩尋得上生",
    "T53n2121_036:0192c21": "三十三天。復為是魚解說如是甚深妙法。所",
    "T53n2121_036:0192c22": "謂十二因緣。說是法已。即共還家。是長者子",
    "T53n2121_036:0192c23": "復於後時。賓客聚會醉酒而臥。爾時其地卒",
    "T53n2121_036:0192c24": "大震動。時十千魚同日命終生忉利天。既生",
    "T53n2121_036:0192c25": "天已作是思惟。我等以何善業得生天中。復",
    "T53n2121_036:0192c26": "相謂言。我等先於閻浮提內。墮畜生中受於",
    "T53n2121_036:0192c27": "魚身。流水長者與我等水及以飲食。為我等",
    "T53n2121_036:0192c28": "說十二因緣。并稱寶勝如來名號。以是因緣",
    "T53n2121_036:0192c29": "令我等輩得生此天。我等今當報恩供養。時",
    "T53n2121_036:0193a01": "長者子在樓屋上露臥眠睡。是十千天子。以",
    "T53n2121_036:0193a02": "十千真珠天妙瓔珞置其頭邊。復以十千置",
    "T53n2121_036:0193a03": "其足邊。復以十千置右脇邊。復以十千置左",
    "T53n2121_036:0193a04": "脇邊。雨曼陀羅花摩訶曼陀羅華積至于膝。",
    "T53n2121_036:0193a05": "種種天樂出妙音聲。閻浮提中有睡眠者皆",
    "T53n2121_036:0193a06": "悉覺悟。流水長者子亦從睡悟。是十千天",
    "T53n2121_036:0193a07": "子於上空中飛騰遊行。天自在光王國內處",
    "T53n2121_036:0193a08": "處皆雨天妙蓮華。是諸天子復至本處空澤",
    "T53n2121_036:0193a09": "池所。復雨天華。便從此沒還忉利宮。隨意自",
    "T53n2121_036:0193a10": "在受天五欲。過是夜已。天自在光王。問諸大",
    "T53n2121_036:0193a11": "臣。昨夜何緣示現如是淨妙瑞相。大臣答言。",
    "T53n2121_036:0193a12": "大王當知。忉利諸天於流水長者子家。雨四",
    "T53n2121_036:0193a13": "十千真珠瓔珞及不可計曼陀羅華。王即告",
    "T53n2121_036:0193a14": "臣。卿可往至彼長者家喚令使來。即至其家",
    "T53n2121_036:0193a15": "宣王教令。是時長者尋至王所。王問長者。何",
    "T53n2121_036:0193a16": "緣示現如是瑞相。長者子言。我必定知。是十",
    "T53n2121_036:0193a17": "千魚其命已終。時大王言。今可遣人審實是",
    "T53n2121_036:0193a18": "事。爾時流水尋遣其子至彼池所。看是諸魚",
    "T53n2121_036:0193a19": "死活定實。爾時其子向於彼池。見其池中多",
    "T53n2121_036:0193a20": "有摩訶曼陀羅華。積聚成[卄/積]其中。諸魚悉皆",
    "T53n2121_036:0193a21": "命終。還白父言。彼諸魚等悉已命終。爾時流",
    "T53n2121_036:0193a22": "水復往王所。是十千魚悉皆命終。王聞歡",
    "T53n2121_036:0193a23": "喜。爾時世尊告善女天。時流水長者子今我",
    "T53n2121_036:0193a24": "身是。長子水空羅睺羅是。次子水藏今阿難",
    "T53n2121_036:0193a25": "是。時十千魚者今十千天子是。是故我今為",
    "T53n2121_036:0193a26": "其受記。爾時樹神現半身者今汝身是(出金光明",
    "T53n2121_036:0193a27": "經第四卷)。",
    "T53n2121_036:0193a28": "樹提伽身生人中受天果報二",
    "T53n2121_036:0193a29": "昔有一長者。名樹提伽。倉庫盈溢金銀具足。",
    "T53n2121_036:0193b01": "奴婢成行無所乏少。有一白[疊*毛]手巾掛著池",
    "T53n2121_036:0193b02": "邊。遇天風起吹來國王殿前。群臣參論卜問",
    "T53n2121_036:0193b03": "所以。諸臣皆言。國將欲興天賜白[疊*毛]。臣樹提",
    "T53n2121_036:0193b04": "伽默然無言。王問。卿何以無言。提伽答曰。不",
    "T53n2121_036:0193b05": "敢欺王。是臣家拭體之巾。掛著池邊。遇天風",
    "T53n2121_036:0193b06": "起吹來殿前。却後數日。九色之華大如車輪。",
    "T53n2121_036:0193b07": "又遇天風吹來王殿前。王復與群臣參論卜",
    "T53n2121_036:0193b08": "問。提伽答言。是臣家園中萎落之華風吹來",
    "T53n2121_036:0193b09": "耳。王問提伽。卿家乃爾。吾欲將領二十萬眾",
    "T53n2121_036:0193b10": "到卿家看。提伽答言。願王即相隨去。王即將",
    "T53n2121_036:0193b11": "領二十萬眾。到樹提伽家。南門直入。有三",
    "T53n2121_036:0193b12": "十童子顏容端正。王問樹提伽。是卿家兒孫",
    "T53n2121_036:0193b13": "耶。答言。是臣家守門奴。進到中閣。有二十",
    "T53n2121_036:0193b14": "童女顏容端正。王問。是卿家婦女耶。提伽答",
    "T53n2121_036:0193b15": "言。是臣家守閣之婢。進到其戶。白銀為壁",
    "T53n2121_036:0193b16": "水精為地。王見水流疑不得進。樹提伽即導",
    "T53n2121_036:0193b17": "王前戶中。以黃金為床白玉為机。樹提伽婦",
    "T53n2121_036:0193b18": "有百二十重金銀幃帳端正無雙。為王作禮",
    "T53n2121_036:0193b19": "眼中淚出。王問。卿婦見我有何不㤿眼中淚",
    "T53n2121_036:0193b20": "出。答言。王衣烟氣是故淚出。王言。庶民燃",
    "T53n2121_036:0193b21": "脂。諸侯燃蠟。天子燃漆。亦無烟也。何得淚",
    "T53n2121_036:0193b22": "出。樹提伽答言。臣家有一。明月神珠。掛著",
    "T53n2121_036:0193b23": "堂上。晝夜無異不須火光。王是烟中之王。",
    "T53n2121_036:0193b24": "是故聞氣耳。",
    "T53n2121_036:0193b25": "樹提伽家堂前。有十二重高樓。將王上頭。視",
    "T53n2121_036:0193b26": "東忘西。視南忘北。掩掩寂寂。王謂須臾",
    "T53n2121_036:0193b27": "小復可忍。到後園中流泉浴池。食諸果苽自",
    "T53n2121_036:0193b28": "適甘美。甚復可愛以至一月。大臣白王。可",
    "T53n2121_036:0193b29": "須還國。樹提伽即布施金銀珍寶綾羅繒綵。",
    "T53n2121_036:0193c01": "二十萬眾人馬車乘一時還國。王即會群臣",
    "T53n2121_036:0193c02": "怪其所以。樹提伽是我之臣。婦女宅舍過甚",
    "T53n2121_036:0193c03": "於我。我欲伐之。可取與不。諸臣皆言。宜可取",
    "T53n2121_036:0193c04": "之。王即與四十萬眾椎鍾鳴鼓圍提伽舍。",
    "T53n2121_036:0193c05": "毀百重牆。提伽門中有一力士。手捉金杖",
    "T53n2121_036:0193c06": "以擬四十萬眾。一時俱倒眠地不起。提伽乘",
    "T53n2121_036:0193c07": "飛雲輪車在虛空中問。諸人等來時何意眠",
    "T53n2121_036:0193c08": "地不起。諸人答如上事。樹提伽問。欲得起不。",
    "T53n2121_036:0193c09": "皆言欲得。樹提伽放大神目一視。四十萬眾",
    "T53n2121_036:0193c10": "一時俱起。還其本國。王即遣使喚樹提伽。共",
    "T53n2121_036:0193c11": "至佛所問言。世尊。樹提伽是我之臣。前身有",
    "T53n2121_036:0193c12": "何功德。婦女舍宅過甚於我。佛答言。樹提伽",
    "T53n2121_036:0193c13": "布施功德。見天上愛樂。五百商主將諸商人。",
    "T53n2121_036:0193c14": "齎持重寶奔空山中。逢一病道人。給其草屋",
    "T53n2121_036:0193c15": "厚敷床褥。給水漿鎢錥米糧。給其燈燭。于",
    "T53n2121_036:0193c16": "時乞願天堂之供。今得果報如是。佛言。是時",
    "T53n2121_036:0193c17": "布施者。今樹提伽夫婦是也。于時病道人者。",
    "T53n2121_036:0193c18": "今我身是也。五百商人皆得阿羅漢道(出樹提伽經)。",
    "T53n2121_036:0193c19": "迦羅越手能雨寶三",
    "T53n2121_036:0193c20": "昔阿育王國。有迦羅越。供養二萬比丘。長請",
    "T53n2121_036:0193c21": "一年。名聞國王。王召見之。聞卿大富。盡有何",
    "T53n2121_036:0193c22": "物耶。對曰。實無所有。王不信之。留迦羅越遣",
    "T53n2121_036:0193c23": "人看其家。見其門有七重舍宅堂宇。皆以七",
    "T53n2121_036:0193c24": "寶。有勝王宮。婦女亦勝。但無穀帛錢物。便還",
    "T53n2121_036:0193c25": "白王王意漸解。迦羅越即時便笑。王問何所",
    "T53n2121_036:0193c26": "笑耶。答言。王不見信耳。迦羅越以手指東。便",
    "T53n2121_036:0193c27": "滿中七寶。指南亦然。王便遣還。而眾僧精舍",
    "T53n2121_036:0193c28": "去宮不遠。王便詣精舍。見比丘僧。作禮恭肅",
    "T53n2121_036:0193c29": "問上座。彼迦羅越宿有何福自然珍寶念之",
    "T53n2121_036:0194a01": "便至。上座比丘入三昧。見四百由旬之物心",
    "T53n2121_036:0194a02": "念。見是長者。乃惟衛佛時有四人共立塔寺。",
    "T53n2121_036:0194a03": "中有一人用意慇懃。塔寺成後以金銀七寶",
    "T53n2121_036:0194a04": "及眾好華共合和之。上三重塔上。以散四面。",
    "T53n2121_036:0194a05": "願後食福恒不斷絕。今得自然寶者。是此一",
    "T53n2121_036:0194a06": "人。王聞大修功德(出譬喻經第一卷)。",
    "T53n2121_036:0194a07": "迦羅越以飽食施鳥令出腹中珠四",
    "T53n2121_036:0194a08": "昔有迦羅越長者。聰明博達財富巨億。居近",
    "T53n2121_036:0194a09": "海邊。多植樹木榮茂參天。時海渚上大有珍",
    "T53n2121_036:0194a10": "寶。價直千億如人不得近。唯鳥往來。唯噉",
    "T53n2121_036:0194a11": "明月之珠。朝入暮出。栖宿長者叢林。長者多",
    "T53n2121_036:0194a12": "智方便圖之。即作百味之食。以用與鳥。鳥食",
    "T53n2121_036:0194a13": "之飽滿便吐珠覆地。長者得之。遂成大富(出譬",
    "T53n2121_036:0194a14": "喻經第七卷)。",
    "T53n2121_036:0194a15": "忽起經暫貧客作設會即獲華報五",
    "T53n2121_036:0194a16": "舍衛國有一居士。亡失田宅家人得罪死亡",
    "T53n2121_036:0194a17": "都盡。唯餘一子無復所依。子聞人說。飯佛及",
    "T53n2121_036:0194a18": "僧者生忉利天。乃願飯佛僧。惟當客作以果",
    "T53n2121_036:0194a19": "此願。有一居士(彌沙塞律云大臣)多有田宅。此兒雖小",
    "T53n2121_036:0194a20": "多諸藝能。求欲傭賃。居士問。汝何所能。答",
    "T53n2121_036:0194a21": "曰。能書算文義別金銀珠貝錢財系羽監田。",
    "T53n2121_036:0194a22": "坐肆無所不解。問歲索幾物。答曰。年一千金",
    "T53n2121_036:0194a23": "錢。居士曰。今世飢饉乃雇五百。年滿并還小",
    "T53n2121_036:0194a24": "兒言。我才不施堪此須用既急。今為君與。",
    "T53n2121_036:0194a25": "即使坐肆。始滿一月。挍計所得已盈三倍。",
    "T53n2121_036:0194a26": "日止一食留一食分。更使監田比及冬藏復",
    "T53n2121_036:0194a27": "獲三倍。歲滿索金及食。居士慮其便去屢託",
    "T53n2121_036:0194a28": "不在。後謂之言。急索作底。小兒言。我欲飯佛",
    "T53n2121_036:0194a29": "及僧。居士聞之即生信心。又問欲何處作。答",
    "T53n2121_036:0194b01": "曰。欲往祇洹。居士曰。但住我門器&#;相",
    "T53n2121_036:0194b02": "助。小兒白佛。願明日受我食。佛僧默然(彌沙律云",
    "T53n2121_036:0194b03": "即將財物往至佛所。供辦珍味極世甘美。緣其意至鬼神助焉倏忽之頃自能都辦)正遇節日。",
    "T53n2121_036:0194b04": "諸白衣多送豬肉乾餅種種飲食。眾僧受取",
    "T53n2121_036:0194b05": "共相謂言。今日貧兒竭力作會。人人皆當為",
    "T53n2121_036:0194b06": "之稍食。及到居士舍。手自行食。皆云少與。食",
    "T53n2121_036:0194b07": "遂無減。貧兒問僧。為食麁澁為愍我貧。答曰。",
    "T53n2121_036:0194b08": "今日是節日。早起人送食。初乃少與。家數",
    "T53n2121_036:0194b09": "既多。遂成飽滿。貧兒愁憂恐所期不果。涕泣",
    "T53n2121_036:0194b10": "問佛。佛為說法必得生天。汝疾還去。貧兒歡",
    "T53n2121_036:0194b11": "喜。更行僧食隨僧意取。我肆力時期盡供養。",
    "T53n2121_036:0194b12": "今諸大德雖不能噉。隨意將去。時五百商客。",
    "T53n2121_036:0194b13": "從優那禪國來晡至。道路遼遠。絕糧三日。",
    "T53n2121_036:0194b14": "入城買食。時世飢儉且天盛熱都無所得。商",
    "T53n2121_036:0194b15": "主歎曰。海中不乏大城無食。宜更遍求隨須",
    "T53n2121_036:0194b16": "何物。貧兒啼向佛。時多人見之語估客云。",
    "T53n2121_036:0194b17": "某舍有食。即往居士家。白小兒言。我等須食。",
    "T53n2121_036:0194b18": "小兒問言。有幾人。答曰。有五百。可盡喚來。",
    "T53n2121_036:0194b19": "何須論直。至即設食皆得飽滿。有一大銅杅。",
    "T53n2121_036:0194b20": "一估客主。解衣角珠。直十萬金錢。置於杅中。",
    "T53n2121_036:0194b21": "其餘估客皆解珠。投於杅內。小兒言。我不賣",
    "T53n2121_036:0194b22": "食。何忽與珠留。客小住待我問佛。佛言。但取",
    "T53n2121_036:0194b23": "不妨得生天。此是花報果報在後還受寶物。",
    "T53n2121_036:0194b24": "估客又問。居士此城先有某甲今何所在。答",
    "T53n2121_036:0194b25": "曰。已往。又問。有子孫不。答曰。向之施主即",
    "T53n2121_036:0194b26": "其子也。估客語小兒言。君父是我。等師又與",
    "T53n2121_036:0194b27": "百千兩金以敦舊好。時居士無兒。唯有一女",
    "T53n2121_036:0194b28": "端正姝妙。求妻小兒。送金百千兩。居士死後。",
    "T53n2121_036:0194b29": "波斯匿王問。有兒不。誰相料理。答曰。唯有一",
    "T53n2121_036:0194c01": "女婿。當事判財物并屬女婿。拜為大臣。即",
    "T53n2121_036:0194c02": "勅舍衛城內大長者職(十誦律云居士位)時國人民號為",
    "T53n2121_036:0194c03": "忽起長者(出十誦二誦第六卷又出彌沙塞律第十卷)。",
    "T53n2121_036:0194c04": "無耳目舌先世因緣六",
    "T53n2121_036:0194c05": "時舍衛國有大長者。財富無量無有男兒。唯",
    "T53n2121_036:0194c06": "有五女端正聰達。其婦懷妊長者命終。國法",
    "T53n2121_036:0194c07": "無男財物入王。王遣大臣攝錄其財。其女心",
    "T53n2121_036:0194c08": "念。我母懷妊未知男女。若續是女財應屬王。",
    "T53n2121_036:0194c09": "若其是男應為財主。往白國王。時波斯匿王",
    "T53n2121_036:0194c10": "法平政。即可所白。其母不久月滿生兒。其",
    "T53n2121_036:0194c11": "身渾沌無復耳目。有口無舌又無手足。唯有",
    "T53n2121_036:0194c12": "男根。即為作字名鏝慈毘梨。爾時是女。具以",
    "T53n2121_036:0194c13": "是事往問於王。王告諸女。財屬汝弟。吾不",
    "T53n2121_036:0194c14": "取也。爾時大女。往適他家奉給夫主。謙卑恭",
    "T53n2121_036:0194c15": "敬謹如婢事。大家長者覩其如斯。怪而問言。",
    "T53n2121_036:0194c16": "女子對曰。我父終沒家財無量。雖有五女猶",
    "T53n2121_036:0194c17": "當入王。會母有身生我一弟。人相都缺但有",
    "T53n2121_036:0194c18": "男根。得為財主。雖有諸女不如一男。長者",
    "T53n2121_036:0194c19": "聞已。即與其女往至佛所。白言。世尊。彼長者",
    "T53n2121_036:0194c20": "子以何因緣。佛言。乃往過去有大長者兄弟",
    "T53n2121_036:0194c21": "二人。兄名檀若世質。弟名尸羅世質。其兄少",
    "T53n2121_036:0194c22": "小。忠信成實常好布施舉國稱美。王任此人",
    "T53n2121_036:0194c23": "為國平事。國法舉貸取與無券悉詣平事。時",
    "T53n2121_036:0194c24": "估客從弟尸羅世質多舉錢財。時弟長者。唯",
    "T53n2121_036:0194c25": "有一子其年幼小。將其子并所出錢。到平事",
    "T53n2121_036:0194c26": "所。白言。大兄。是估客子從我舉錢。入海來還",
    "T53n2121_036:0194c27": "應得爾許。我若終亡證令得之。平事言然。其",
    "T53n2121_036:0194c28": "弟長者不久命終。估客入海遭風失貨。估客",
    "T53n2121_036:0194c29": "得全。時長者子聞其空歸。便自念言。此雖負",
    "T53n2121_036:0195a01": "我何由可得。須有當償時。此估客復餘舉假。",
    "T53n2121_036:0195a02": "續復入海獲大珍寶。安隱來還。心自念言。彼",
    "T53n2121_036:0195a03": "長者子前雖不從我債我舉錢。時此人幼",
    "T53n2121_036:0195a04": "稚或時不憶。或見我前窮故不責耶。今當試",
    "T53n2121_036:0195a05": "之。即嚴好馬眾寶服飾。長者子見即遣人語。",
    "T53n2121_036:0195a06": "汝負我錢今可見償。答曰可爾。估客自念。",
    "T53n2121_036:0195a07": "所舉頓大重生累息。無由可畢。當作一策乃",
    "T53n2121_036:0195a08": "可了耳。持一寶珠到平事婦所。白言。夫人。我",
    "T53n2121_036:0195a09": "本從尸羅世質舉錢財。其子來責。今上一珠",
    "T53n2121_036:0195a10": "價直十萬。若從我責可囑平事。其婦答言。長",
    "T53n2121_036:0195a11": "者誠信必不肯爾。為當試語。即受其珠平事",
    "T53n2121_036:0195a12": "暮歸。婦即具白。長者答言。何有是事。以我忠",
    "T53n2121_036:0195a13": "信不妄語故王立我為國平事。若一妄語此",
    "T53n2121_036:0195a14": "事不可。明估客來具告情狀。即還其珠。時估",
    "T53n2121_036:0195a15": "客子更上一珠直二十萬。願使囑及。此既小",
    "T53n2121_036:0195a16": "事。但作一言得三十萬。爾時女人貪愛寶珠",
    "T53n2121_036:0195a17": "即為受之。暮更白夫。昨日白事願畢在意。",
    "T53n2121_036:0195a18": "長者答言。絕無此理。爾時長者有一男兒。其",
    "T53n2121_036:0195a19": "婦泣曰。若不見隨我先殺兒然後自殺。長者",
    "T53n2121_036:0195a20": "聞此。譬如人噎。自念。我唯一子。若其當死財",
    "T53n2121_036:0195a21": "無所付。若從是語人不信用。將來受苦迫憱",
    "T53n2121_036:0195a22": "不已。即便可之。婦語估客。長者已許。估客欣",
    "T53n2121_036:0195a23": "悅。還嚴大象眾寶莊校著大寶衣乘象入市。",
    "T53n2121_036:0195a24": "長者子見即往語曰。先所負錢今宜見償。估",
    "T53n2121_036:0195a25": "客驚言。我都不憶何時負君。尋共相將至平事",
    "T53n2121_036:0195a26": "所。長者子言。此人往日親從我父舉若干錢。",
    "T53n2121_036:0195a27": "伯為時平事為爾不。答言不知。其姪驚曰。",
    "T53n2121_036:0195a28": "伯父爾時審不見聞。又答不爾。姪子恚曰。以",
    "T53n2121_036:0195a29": "伯忠良。王令平事。國人信用。我親弟子非法",
    "T53n2121_036:0195b01": "猶爾。況於外人抂者豈少。此之虛實後世自",
    "T53n2121_036:0195b02": "知。佛告長者。欲知爾時平事長者。今鏝慈",
    "T53n2121_036:0195b03": "毘梨是。由於爾時一妄語故墮大地獄多受",
    "T53n2121_036:0195b04": "苦毒。從地獄出五百世中常受此身。植好布",
    "T53n2121_036:0195b05": "施。常生豪富得為財主(出賢愚經第七卷)。",
    "T53n2121_036:0195b06": "音悅今身受先世四種報七",
    "T53n2121_036:0195b07": "有長者名曰音悅。財富無數年老無子。以為",
    "T53n2121_036:0195b08": "愁慼。雖然宿福所追。其報有四。一者夫人產",
    "T53n2121_036:0195b09": "男。二者五百白馬同時生駒。三者國王遣使",
    "T53n2121_036:0195b10": "者拜授金印。四者五百寶船同時俱至。佛告",
    "T53n2121_036:0195b11": "阿難。長者音悅先世之時。遣五百人乘船入",
    "T53n2121_036:0195b12": "海。既獲眾寶安隱還家。是故如來說此四福",
    "T53n2121_036:0195b13": "同時普集。長者念言。天降福祚集我之庭。當",
    "T53n2121_036:0195b14": "作甘饌室族相慶。時四天王釋梵諸天龍神",
    "T53n2121_036:0195b15": "鬼王阿須倫等。各與眷屬側塞虛空。如來神",
    "T53n2121_036:0195b16": "達知此長者歡喜踊躍。因其歡悅而往稱歎。",
    "T53n2121_036:0195b17": "若其開解可殖福哉。應時歌誦吉祥八音。長",
    "T53n2121_036:0195b18": "者歡喜啟瞿曇言。實為神妙。知我室族吉祥",
    "T53n2121_036:0195b19": "無量。抂屈尊神來相讚歎。以好白[疊*毛]直千萬",
    "T53n2121_036:0195b20": "兩金。奉上如來佛即受之。佛告長者。財有五",
    "T53n2121_036:0195b21": "厄。汝今能為必獲影報。所生之處福自歸",
    "T53n2121_036:0195b22": "身。長者白佛。何等五厄。佛言。一者火燒。二",
    "T53n2121_036:0195b23": "者水漂。三者縣官。四者惡子用度無限。五者",
    "T53n2121_036:0195b24": "盜賊五事。一至不可抑制。長者聞說益增踊",
    "T53n2121_036:0195b25": "躍。於是如來忽然還到耆闍崛山。爾時國內",
    "T53n2121_036:0195b26": "有尼揵異道。名曰不蘭迦葉。聽聞如來詣長",
    "T53n2121_036:0195b27": "者家歌頌一偈。獲得長者千萬兩金。沙門尚",
    "T53n2121_036:0195b28": "能得金。況我往乞當不得乎。又自念言。我當",
    "T53n2121_036:0195b29": "往求瞿曇沙門所可說偈。然後往乞必得珍",
    "T53n2121_036:0195c01": "寶。嗟歎之宜當勝瞿曇。不蘭迦葉。懷此愚癡",
    "T53n2121_036:0195c02": "妬嫉之意。而往問佛。傳聞瞿曇。詣長者家歌",
    "T53n2121_036:0195c03": "頌一偈大得珍寶。寧可哀矜賜所說偈。令吾",
    "T53n2121_036:0195c04": "諷誦冀望得寶。如來三達知此長者却後一",
    "T53n2121_036:0195c05": "時財寶當散。不蘭迦葉不知時宜。遭厄之家",
    "T53n2121_036:0195c06": "而說吉祥。必得長者無量杖痛。如來告言。不",
    "T53n2121_036:0195c07": "惜此偈汝不知時。卿說此偈必得楚痛。是故",
    "T53n2121_036:0195c08": "違卿。若更欲得應時之說絕妙之句。吾當與",
    "T53n2121_036:0195c09": "汝。既使長者得聞真言。又免捶毒之痛。不蘭",
    "T53n2121_036:0195c10": "迦葉心自念言。瞿曇沙門不欲令我往乞珍",
    "T53n2121_036:0195c11": "寶。是故悋惜不肯與我。即便重啟。其於與",
    "T53n2121_036:0195c12": "我焉知餘事。如來慈愍諫之滿三終不信解。",
    "T53n2121_036:0195c13": "佛亦豫知不蘭迦葉前世因緣應受此痛。如",
    "T53n2121_036:0195c14": "來又云。罪不可諫。佛即為說吉祥之偈。尼",
    "T53n2121_036:0195c15": "揵諷誦一歲乃諳。然後長者失火燒舍珍奇",
    "T53n2121_036:0195c16": "了盡。五百馬駒同時燒死。所生妙子一旦終",
    "T53n2121_036:0195c17": "亡。王遣使者錄奪金印。後復乘船入海採寶",
    "T53n2121_036:0195c18": "安隱來還。泊岸五百寶船一旦漂沒。室族大",
    "T53n2121_036:0195c19": "小無不愁毒。不蘭迦葉往到其門。歌頌如來",
    "T53n2121_036:0195c20": "吉祥之偈如上所說。長者聞之舉門忿恚。天",
    "T53n2121_036:0195c21": "下凶殃無過於我。云何此人裸形無恥。在此",
    "T53n2121_036:0195c22": "妖蠱。說我吉祥益我憂煩。即出捶打。從頭至",
    "T53n2121_036:0195c23": "足匍匐還家。六師宗等逆問其意。答言。此變",
    "T53n2121_036:0195c24": "正由瞿曇。內不自剋反怨世尊。佛告眾會。不",
    "T53n2121_036:0195c25": "蘭迦葉前從如來求索一偈。欲詣長者歌頌",
    "T53n2121_036:0195c26": "求寶。如來諫之。其於不信。今已在彼遭痛毒",
    "T53n2121_036:0195c27": "患。阿難白佛。不蘭迦葉與此長者有何因緣",
    "T53n2121_036:0195c28": "而被此患。佛告阿難。乃昔久遠阿僧祇劫時。",
    "T53n2121_036:0195c29": "有國王亦名音悅。復有一鳥。名曰鸚鵡。在王",
    "T53n2121_036:0196a01": "宮上鳴聲和好。王時晝寢聞鳥鳴聲驚覺。問",
    "T53n2121_036:0196a02": "其左右。此為何鳥鳴聲妙好。侍者白言。有",
    "T53n2121_036:0196a03": "一奇鳥。五色焜煌適在宮上鳴已便去。王遣",
    "T53n2121_036:0196a04": "步騎逐而求之。推尋殊久捕得與王。即以七",
    "T53n2121_036:0196a05": "寶瓔珞其身常著左右。晝夜看視不去。須臾",
    "T53n2121_036:0196a06": "復有一鳥。名曰鵚梟。來在宮上。看見鸚鵡獨",
    "T53n2121_036:0196a07": "得優寵。即問鸚鵡。何緣致此。鸚鵡答言。我來",
    "T53n2121_036:0196a08": "宮上悲鳴殊好。國王愛敬於我取我常著左",
    "T53n2121_036:0196a09": "右。鵚梟聞之。乃懷妬嫉。心即念言。我亦當",
    "T53n2121_036:0196a10": "鳴令殊於卿。國王亦當愛寵我身。王時臥睡",
    "T53n2121_036:0196a11": "鵚梟即鳴。王即驚覺。嗇然毛竪如畏怖狀。",
    "T53n2121_036:0196a12": "王問左右。此為何聲驚動怖我。侍者白言。有",
    "T53n2121_036:0196a13": "惡聲鳥名曰鵚梟。王遣大眾分布推索。即得",
    "T53n2121_036:0196a14": "與王。王令左右生拔毛羽。舉身大痛步行而",
    "T53n2121_036:0196a15": "去。眾鳥問言。何緣致此。鵚梟瞋恚答眾鳥言。",
    "T53n2121_036:0196a16": "正坐鸚鵡故得此患。佛言。善聲招福惡聲致",
    "T53n2121_036:0196a17": "禍。罪報由己反怒鸚鵡。昔國王者音悅是。",
    "T53n2121_036:0196a18": "鸚鵡者我身是。鵚梟者不蘭迦葉是(出長者音悅經)。",
    "T53n2121_036:0196a19": "鳩留飢遇樹神因得信解八",
    "T53n2121_036:0196a20": "昔有長者名鳩留。不信今世後世善惡報應。",
    "T53n2121_036:0196a21": "與五百人共行治生。未到他國絕食三日。前",
    "T53n2121_036:0196a22": "行遙見叢林。想是居家。到見樹神。即為作禮。",
    "T53n2121_036:0196a23": "其人飢乏。神即舉手。五指端自然出飲食甘",
    "T53n2121_036:0196a24": "水與之鳩留飽滿復大號哭。神問何故。答曰。",
    "T53n2121_036:0196a25": "吾伴五百人皆大飢渴。神令呼來。復與飲食。",
    "T53n2121_036:0196a26": "人馬皆足。鳩留問神。本有何福自致如是。神",
    "T53n2121_036:0196a27": "曰。我本迦葉佛時作貧窮人。恒於城門磨",
    "T53n2121_036:0196a28": "鏡。有沙門出入。常喜指示分衛之處。及佛圖",
    "T53n2121_036:0196a29": "精舍。如是非一。壽終生此。自然受福無所乏",
    "T53n2121_036:0196b01": "短。長者心悟大修布施。日飯八千人。濤米",
    "T53n2121_036:0196b02": "之汁流出城門。足以乘舟。後生第二天上。作",
    "T53n2121_036:0196b03": "散花天人(出十卷譬喻經第二卷)。",
    "T53n2121_036:0196b04": "日難財富巨億慳惜不施後生貧盲九",
    "T53n2121_036:0196b05": "昔波羅奈國長者。名曰日難。大富珍琦。為人",
    "T53n2121_036:0196b06": "慳嫉。日未沒時常勅門監。乞者勿通。日難子",
    "T53n2121_036:0196b07": "旃檀。亦復慳貪。難後壽盡還生國中。為盲",
    "T53n2121_036:0196b08": "婦作子。其夫語婦。汝身重病今復懷軀。我無",
    "T53n2121_036:0196b09": "衣食汝便自去。婦出門去得大聚廧。便止其",
    "T53n2121_036:0196b10": "中。九月生子兩目復盲。乞食養之。至年七歲",
    "T53n2121_036:0196b11": "其母悲言。今有乞我少飯愈飢如雨渴者。兒",
    "T53n2121_036:0196b12": "聞母說便行乞食到其子家。時守門者這小",
    "T53n2121_036:0196b13": "出外入到中庭。栴檀聞語。呼守門問。門監懼",
    "T53n2121_036:0196b14": "罪。即掔盲兒撲於門外傷頭折臂。母聞走到",
    "T53n2121_036:0196b15": "何人無道。時門上神便謂之言。汝得是痛尚",
    "T53n2121_036:0196b16": "為小小。其大在後。汝坐前世有財不施故得",
    "T53n2121_036:0196b17": "勤苦。死更苦痛觀者聞聲。佛問阿難。是何等",
    "T53n2121_036:0196b18": "聲。阿難具說。願佛哀矜。到此兒所分越飯已。",
    "T53n2121_036:0196b19": "往視盲兒以手摩頭。目便開明。折傷即愈。因",
    "T53n2121_036:0196b20": "識宿命。佛問。汝是前世長者字日難非。對",
    "T53n2121_036:0196b21": "曰是也。佛告阿難。人居世間甚苦愚癡。一世",
    "T53n2121_036:0196b22": "父子不相識知。時佛說經解散其意。",
    "T53n2121_036:0196b23": "　有求子索財　　於此二事中",
    "T53n2121_036:0196b24": "　甚憂勤苦痛　　他人所得果",
    "T53n2121_036:0196b25": "　有身不能保　　何況子與財",
    "T53n2121_036:0196b26": "　譬如夏月暑　　息止樹下涼",
    "T53n2121_036:0196b27": "　須臾當復去　　世間無有常(出日難經)",
    "T53n2121_036:0196b28": "長者發菩薩心將諸貧人取得珍寶十",
    "T53n2121_036:0196b29": "昔有長者。發菩薩心。聚諸貧人凡得五百。資",
    "T53n2121_036:0196c01": "給衣糧。入海採寶宿一大山。眾人昏鈍唯長",
    "T53n2121_036:0196c02": "者獨坐。並有所瞻。夜見山腹出於一人。光炎",
    "T53n2121_036:0196c03": "非恒面目端正。口似猪口以伎樂自娛。周旋",
    "T53n2121_036:0196c04": "山側。長者問曰。卿為何人。聞聲愕曰。吾是受",
    "T53n2121_036:0196c05": "福之人解住在此。長者問曰。身形端正口何",
    "T53n2121_036:0196c06": "獨爾。答曰。坐犯口過常喜泄語。天人曰。卿",
    "T53n2121_036:0196c07": "是何人。答曰。吾是國中長者。憂念貧匱欲令",
    "T53n2121_036:0196c08": "安隱故將眾人入海採寶。並欲運寶饒益閻",
    "T53n2121_036:0196c09": "浮。天人曰。卿得無是菩薩耶。長者曰。吾發菩",
    "T53n2121_036:0196c10": "薩心。救濟一切婬怒癡病。諸未度者吾是度",
    "T53n2121_036:0196c11": "之。天人曰。善哉。遂送寶所重載而還(出十卷譬喻經",
    "T53n2121_036:0196c12": "第五卷)。",
    "T53n2121_036:0196c13": "長者後貧舉金供施耕遇千鼎用之不盡十",
    "T53n2121_036:0196c14": "一",
    "T53n2121_036:0196c15": "昔罽賓國有一長者。本大富。父母亡後。常供",
    "T53n2121_036:0196c16": "養數道人。數年之中家欲貧困。無復有得。為",
    "T53n2121_036:0196c17": "父母作福念之愁毒。婦語婿言。寧一世懃苦",
    "T53n2121_036:0196c18": "後長解脫。遠使父母得福無量。長者言然。持",
    "T53n2121_036:0196c19": "我二人權舉百兩金。約用金盡就作畢直。得",
    "T53n2121_036:0196c20": "金便施盡乃往作。遣夫耕田婦厨下炊。耕得",
    "T53n2121_036:0196c21": "大石似磨蓋。發視見金千鼎。便還覆之不復",
    "T53n2121_036:0196c22": "還食。長者遣婦餉夫。夫便擔金自歸其家。明",
    "T53n2121_036:0196c23": "日稱金還耳。主人夫婦反舍。復為七世父",
    "T53n2121_036:0196c24": "母布施用之。終身不盡(出十卷譬喻經第一卷)。",
    "T53n2121_036:0196c25": "香身長者婦為國王所奪十二",
    "T53n2121_036:0196c26": "昔有國王。貪於婬色所作無道。聞好婦女尋",
    "T53n2121_036:0196c27": "往掠奪。舉國患之。有一長者。財富無數高才",
    "T53n2121_036:0196c28": "博達。婦容端正。臣下啟王。王聞心動遣使強",
    "T53n2121_036:0196c29": "奪。其夫愁惱。便棄家居行作沙門。口中出香",
    "T53n2121_036:0197a01": "薰四十里。身體周遍有旃檀氣。王見其人。",
    "T53n2121_036:0197a02": "既無子姓。皆收家財。王立其婦以為正后。",
    "T53n2121_036:0197a03": "國中生好蓮華。青黃紅白甚大香潔。王敬夫",
    "T53n2121_036:0197a04": "人先持與之。夫人得華益甚悲感。王問。卿今",
    "T53n2121_036:0197a05": "一國之母。相敬不相失。意有何不可。乃爾不",
    "T53n2121_036:0197a06": "樂耶。夫人曰。不敢不樂。但念我前夫身口之",
    "T53n2121_036:0197a07": "香勝此眾華。竊思舊意不覺自悲。王不信言",
    "T53n2121_036:0197a08": "乃遣請之。前婿已得羅漢。神通飛行身出眾",
    "T53n2121_036:0197a09": "香充遍一國。王使澡洗重加揩拭。身香益甚。",
    "T53n2121_036:0197a10": "王試問佛。佛言。過去有一貧子。窮困無業賣",
    "T53n2121_036:0197a11": "薪自活。採薪還未及城門。城門已閉。門外有",
    "T53n2121_036:0197a12": "寺僧夜誦經。其人寄宿便坐聽經。燒香讚歎",
    "T53n2121_036:0197a13": "至於天曉。緣是五百世不墮惡道。常生天上",
    "T53n2121_036:0197a14": "身口香潔(出十卷譬喻經第四卷)。",
    "T53n2121_036:0197a15": "長者婦懷妊口氣香十三",
    "T53n2121_036:0197a16": "昔有長者。夫人懷妊。口出好香氣滿一國。阿",
    "T53n2121_036:0197a17": "闍世王。遣使尋求見長者家。以問長者。長者",
    "T53n2121_036:0197a18": "具答。使者白王。王大歡喜召語長者。卿若生",
    "T53n2121_036:0197a19": "男者當持與我所生之女後乃生女。有金縷",
    "T53n2121_036:0197a20": "衣自然著身。母怪解去。隨生一重還著其身。",
    "T53n2121_036:0197a21": "便往問佛。佛言。昔有貧家。婦出行遇雨。見一",
    "T53n2121_036:0197a22": "老沙門是辟支佛。泥倒躄地傷膝流血出。即",
    "T53n2121_036:0197a23": "扶沙門起洗去。其血自裂己衣用裹傷膝。婦",
    "T53n2121_036:0197a24": "人雖未奉法要。常好稱譽佛道。死生第二",
    "T53n2121_036:0197a25": "天上。壽終下生。故有自然之衣。口出好香(出十",
    "T53n2121_036:0197a26": "卷譬喻經第一卷)。",
    "T53n2121_036:0197a27": "慳財生號哭地獄十四",
    "T53n2121_036:0197a28": "舍衛城中有富長者。命終無兒。所有錢財皆",
    "T53n2121_036:0197a29": "悉沒官。長者生時食噉麁惡衣裳單弊以樹",
    "T53n2121_036:0197b01": "葉為蓋。佛曰。雖得豪位不自養身。亦不養子",
    "T53n2121_036:0197b02": "不供父母。不通朋友不施沙門。今日命終入",
    "T53n2121_036:0197b03": "啼哭地獄。佛言。過去以食施辟支佛。施已心",
    "T53n2121_036:0197b04": "悔云。我不以與奴婢。乃與剃頭沙門。由是善",
    "T53n2121_036:0197b05": "報。七反生天七反生人常得豪貴。由悔心故",
    "T53n2121_036:0197b06": "是業果報。不食好食不衣好衣。亦不貪五欲。",
    "T53n2121_036:0197b07": "波斯匿王。當勤行精進除去懈怠(出長者命終無子經)。",
    "T53n2121_036:0197b08": "以擣衣石施人起塔生天十五",
    "T53n2121_036:0197b09": "有一長者欲起塔寺。材木悉辦。唯少一石。",
    "T53n2121_036:0197b10": "無著柱下。有一長者。雖不奉佛猶知有福。",
    "T53n2121_036:0197b11": "便以家中一擣衣石施之。便得成寺。其施石",
    "T53n2121_036:0197b12": "人命終。即生第二天上七寶宮殿。玉女侍衛",
    "T53n2121_036:0197b13": "衣食自然。如是久後其國磨滅。無人修治寺",
    "T53n2121_036:0197b14": "都壞盡。唯有一石沒在地中。人民耕地石妨",
    "T53n2121_036:0197b15": "其犁。舉意欲掘。石主天人入心忪動。以天",
    "T53n2121_036:0197b16": "眼觀見人掘石。心中自念。我因此石福來生",
    "T53n2121_036:0197b17": "天。今人取去福將無盡乎。便下化作凡人住",
    "T53n2121_036:0197b18": "掘石人前。問曰。君欲取此石去耶。其人答曰。",
    "T53n2121_036:0197b19": "吾欲耕地值石妨犁故欲去耳。天人問曰。設",
    "T53n2121_036:0197b20": "耕此地種得數十斛耳。天曰。卿勿取此石。",
    "T53n2121_036:0197b21": "吾以五百兩金與卿。其人問曰。君得無是神",
    "T53n2121_036:0197b22": "乎。答曰。吾是天人也。即復天身語其人曰。吾",
    "T53n2121_036:0197b23": "本是此土人耳。前身以此石與道人立寺。我",
    "T53n2121_036:0197b24": "因此福得生天上封受自然。向者天宮振動",
    "T53n2121_036:0197b25": "怪其所以。觀見君是故來耳。此石是吾福之",
    "T53n2121_036:0197b26": "根本也。卿勿取之。其人聞之曰。本所不知。此",
    "T53n2121_036:0197b27": "是神明塔寺。天人福田不敢犯也天還天上",
    "T53n2121_036:0197b28": "其人思惟。此天但施此石得福如此。吾當更",
    "T53n2121_036:0197b29": "立塔寺。便即興功修塔如故(出福報經又出十卷譬喻經第一卷)。",
    "T53n2121_036:0197c01": "須達三子事窮方信十六",
    "T53n2121_036:0197c02": "昔給孤獨氏有三子。皆背正向邪酒荒女色。",
    "T53n2121_036:0197c03": "馳騁田獵樗蒲博弈。去明即暝日成狂愚。父",
    "T53n2121_036:0197c04": "愍悼之。慈惻誨喻指示禍福無日不爾。子獨",
    "T53n2121_036:0197c05": "不移放蕩日甚。父乃以苗草衣之以豆麥食",
    "T53n2121_036:0197c06": "之。窮而悔焉。父言。爾為不善現世獲殃甚",
    "T53n2121_036:0197c07": "困如此。豈況地獄燒煮之痛誰當濟爾。子叩",
    "T53n2121_036:0197c08": "頭曰。邪友所導狂惑習之。由猪處溷不知其",
    "T53n2121_036:0197c09": "臭。自今束身奉戴三尊。父曰大善。汝若洗心",
    "T53n2121_036:0197c10": "奉佛五戒終身不犯。歲與汝五千萬金。三",
    "T53n2121_036:0197c11": "自歸三千萬。子對曰。唯既奉尊教。即令洗浴",
    "T53n2121_036:0197c12": "將至佛所。稽首受戒退歸修德。清潔其志周",
    "T53n2121_036:0197c13": "窮濟乏。惠逮眾生國儒稱德。名齊古賢(出教子經)。",
    "T53n2121_036:0197c14": "須檀子貪財殺弟十七",
    "T53n2121_036:0197c15": "昔羅閱祇城。有長者。名曰須檀。大富多財。子",
    "T53n2121_036:0197c16": "名須摩提。其父命終。弟名修耶舍摩提。設計",
    "T53n2121_036:0197c17": "不與弟分。念當殺之。兄語弟言。共詣耆闍崛",
    "T53n2121_036:0197c18": "山上有所論說。即執弟手上至絕崖。便推置",
    "T53n2121_036:0197c19": "底以石垖之。便即命終。須檀者則真淨父王",
    "T53n2121_036:0197c20": "是也。時須摩提者則我身是。修耶舍者則今",
    "T53n2121_036:0197c21": "陀婆達兜是(出興起行經下卷)。",
    "T53n2121_036:0197c22": "梨耆彌第七兒婦生三十卵卵出一男十",
    "T53n2121_036:0197c23": "八",
    "T53n2121_036:0197c24": "波斯匿王。有一大臣。名梨耆彌。為第七子",
    "T53n2121_036:0197c25": "納妻。乃娶波斯匿王弟曇摩訶美女。此女",
    "T53n2121_036:0197c26": "聰黠利根多諸德藝。懷妊十月產三十卵。卵",
    "T53n2121_036:0197c27": "出一男。形體挺特勇健無雙。一人之力有過",
    "T53n2121_036:0197c28": "千夫。父母愛念合國敬畏(出賢愚經第十卷)。",
    "T53n2121_036:0197c29": "癡子賣香遲燒之為炭以求速售十九",
    "T53n2121_036:0198a01": "有富長者。生子愚癡。乘船興生唯載沈香。香",
    "T53n2121_036:0198a02": "精且貴。買者希。久滯不售。同侶反鄉獨不",
    "T53n2121_036:0198a03": "堪得去。恐失宗伴。遍觀市中貨炭最駛。即",
    "T53n2121_036:0198a04": "燒香作炭希得應速。眾人見之。咸共責笑。大",
    "T53n2121_036:0198a05": "顛狂人賣香雖遲獲直不少。今燒成炭復何",
    "T53n2121_036:0198a06": "所得(出百句譬喻經第一卷)。",
    "T53n2121_036:0198a07": "經律異相卷第三十六"
}