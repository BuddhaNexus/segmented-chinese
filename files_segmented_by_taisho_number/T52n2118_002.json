{
    "T52n2118_002:0800c22": "折疑論卷第二",
    "T52n2118_002:0800c24": "金臺大慈恩寺西域師子比丘述註",
    "T52n2118_002:0800c25": "4 喻舉(二)喻舉第四此篇因言佛經繁而不要。以此取譬。故曰喻舉",
    "T52n2118_002:0800c26": "客曰。至寶光而不華至極之寶有光澤。而無虛華之色。",
    "T52n2118_002:0800c27": "至辭慤而不飾慤音却。至理之言辭。誠慤善而無假莊飾。",
    "T52n2118_002:0800c28": "言約而至者麗言簡約而至極者美麗。",
    "T52n2118_002:0800c29": "事寡而達者明事雖寡少而理通達者分明。",
    "T52n2118_002:0801a01": "故珠玉少而貴結上文意。以珠玉喻儒書故少而貴。",
    "T52n2118_002:0801a02": "瓦礫多而賤碎瓦小石喻之佛經。多而賤矣。",
    "T52n2118_002:0801a03": "聖人製六經。不過五十萬言六經者。易書詩春秋禮記。",
    "T52n2118_002:0801a04": "今見佛經。卷以萬計。言以億數。自非一人",
    "T52n2118_002:0801a05": "力所堪能。蓋繁而不要也言佛經。萬卷之廣。億數之多。不是一人用力可",
    "T52n2118_002:0801a06": "觀覽者。蓋繁冗而不簡要也。",
    "T52n2118_002:0801a07": "妙明曰。孟子云。江海異於行潦深廣也行潦者。",
    "T52n2118_002:0801a08": "雨水聚於道路無源水也。江海之水至深至廣。比行潦而殊異也。",
    "T52n2118_002:0801a09": "泰山別於丘陵者高大也丘者。土之聚也。陵者。大阜乃高土阜也。泰山東",
    "T52n2118_002:0801a10": "嶽也。至高至大。比於丘陵。故有差別。",
    "T52n2118_002:0801a11": "若大深不異於行潦。則孺子浴其淵孺子。說文乳子也。若",
    "T52n2118_002:0801a12": "江之遠深海之廣闊。而不異於行潦。則食乳之子。亦可洗濯。",
    "T52n2118_002:0801a13": "高不出於丘陵。則跛羊陵其巔上一陵字丘陵也。下一陵字侮",
    "T52n2118_002:0801a14": "也。意謂泰山之高大。而不過於丘陵。跛羊亦侮戲於巔頂。",
    "T52n2118_002:0801a15": "摩天之翼。不居藿葦之莖藿胡官反。摩天之翼。莊子逍遙篇。北溟有魚。其",
    "T52n2118_002:0801a16": "名為鯤。化而為鳥。其名為鵬。怒而飛。其翼若垂天之雲。閃翅則水擊三千里。搏扶搖而上者九萬里。藿葦細葦也。",
    "T52n2118_002:0801a17": "若大鵬摩天之翼。豈於細葦之上而居之哉。",
    "T52n2118_002:0801a18": "吞舟之魚。不處谿塘之水莊子。鯤魚大不知幾千里也。何難吞舟也豈隱",
    "T52n2118_002:0801a19": "處於淺溪小塘。",
    "T52n2118_002:0801a20": "剖蚌蛤之腹。求明月之珠明月珠者。夜明珠也。唯驪龍頷下有之。照夜如",
    "T52n2118_002:0801a21": "晝。若剖破蚌蛤之肚腹。求取明月之珠。未之有也。",
    "T52n2118_002:0801a22": "探枳棘之巢。求鸞鳳之卵橘逾淮北而為枳棘者。棘鍼也。如枳棘上之鳥",
    "T52n2118_002:0801a23": "巢。欲探取鸞鳳之卵。不亦難乎。",
    "T52n2118_002:0801a24": "必難獲者何也此結上引下之語。",
    "T52n2118_002:0801a25": "蓋小不容於大。而大不處乎小也。故萬斛之",
    "T52n2118_002:0801a26": "鼎。不可滿以盂水盛五斗曰斛。鼎者兩耳三足。言盛萬斛之鼎。豈可一鉢盂之水而能",
    "T52n2118_002:0801a27": "滿之。",
    "T52n2118_002:0801b01": "一鈞之鍾。不可容於流泉三十斤為一鈞。如三十斤鍾。欲容納於長流之",
    "T52n2118_002:0801b02": "水者。無是可也。",
    "T52n2118_002:0801b03": "合抱之木。豈適用以茆茨二人相圍曰合抱。茆茨茆草也。適相從之義。謂",
    "T52n2118_002:0801b04": "合抱之大木。豈適於茆茨而用之。",
    "T52n2118_002:0801b05": "尋尺之棘。安能負於廣廈六尺曰尋。棘荊棘也。廣廈大屋也。言六尺之棘。",
    "T52n2118_002:0801b06": "安能負荷廣大。",
    "T52n2118_002:0801b07": "故器有寬隘器器皿也。結上文斛鼎鍾盂也。",
    "T52n2118_002:0801b08": "量有巨細亦結上文。斛鼎鍾盂。各有大小之量也。",
    "T52n2118_002:0801b09": "材有勝劣亦結上文。合抱之木於茅茨。尋尺之棘及廣廈。故各有勝大劣小而不同也。",
    "T52n2118_002:0801b10": "物有輕重總結上文。意物之重者鼎木廈也。物之輕者鍾盂茨棘也。",
    "T52n2118_002:0801b11": "德有厚薄已上數事。喻聖之德也。厚喻大乘。薄喻小乘。",
    "T52n2118_002:0801b12": "道有淺深大聖之道故深。小聖之道故淺。",
    "T52n2118_002:0801b13": "法有權實權為暫設實為真準。",
    "T52n2118_002:0801b14": "機有小大權實之教各有大小之機。",
    "T52n2118_002:0801b15": "所處之分。未有乖也乖差於理也。復結上文意。意寬隘勝劣輕重厚薄淺深權實",
    "T52n2118_002:0801b16": "大小等量。各處之分而不可乖違也。",
    "T52n2118_002:0801b17": "且佛之經也先以譬喻。然後形容經之大義。",
    "T52n2118_002:0801b18": "前說億劫之事如經云。過去千萬億劫之事也。",
    "T52n2118_002:0801b19": "後道萬世之要道言也。後言萬世之要妙。",
    "T52n2118_002:0801b20": "至於五始未萌之前列子天瑞篇曰。原天地未判之初。有太易太初太始太素太極。",
    "T52n2118_002:0801b21": "謂天地未分之前。五始混沌而未發萌時也。",
    "T52n2118_002:0801b22": "二儀肇形之際肇始也。易曰。太極生兩儀。謂始分之際。",
    "T52n2118_002:0801b23": "其遠不可推佛之所言。久遠劫數。不可推窮也。",
    "T52n2118_002:0801b24": "其事不可紀空劫已前之事迹。亦不可以紀記也。",
    "T52n2118_002:0801b25": "其微不可握老子云。摶之不得曰微故曰不可握也。",
    "T52n2118_002:0801b26": "其纖不可入其纖細微妙。不可窮入也。",
    "T52n2118_002:0801c01": "佛悉彌綸於廣大之外悉盡也。彌遍也。綸理也結上文五始二儀不可推。不",
    "T52n2118_002:0801c02": "可紀。不可記不可握。不可入。其數事唯佛盡遍理於天地之外。",
    "T52n2118_002:0801c03": "剖析其窈渺之內剖析者分破也唯佛能剖破分析。於窈渺幽微之內。",
    "T52n2118_002:0801c04": "以至高天無極之上上至非非想天。",
    "T52n2118_002:0801c05": "厚地無極之下下至金輪水際。",
    "T52n2118_002:0801c06": "莫不示諸斯乎如指其掌也示垂也。諸於也。斯此也。總結上文意。佛之",
    "T52n2118_002:0801c07": "妙用廣大之外。窈渺之內高天之上。厚地之下。凡有事理無不盡知。故謂垂示於此理。如指其手掌中之物也。",
    "T52n2118_002:0801c08": "所明既博文奚為繁結前萬計億數之言。佛既明廣大無窮之事。其經文又何為繁",
    "T52n2118_002:0801c09": "也哉。",
    "T52n2118_002:0801c10": "卷萬言億。亦未足為多重標客言。卷萬億言。亦未足為多也。",
    "T52n2118_002:0801c11": "何不要之有耶如上所明之事。何謂不簡要之有也耶。",
    "T52n2118_002:0801c12": "豈特以一人力所堪能。然後以為得矣焉用一人之力",
    "T52n2118_002:0801c13": "堪可能為然後稱為簡要所得者矣。",
    "T52n2118_002:0801c14": "譬如渴人飲海。飽而自足。焉知其餘哉復結上文",
    "T52n2118_002:0801c15": "意。卷萬億數之義。譬如極渴之人飲大海之水。飽足則止。焉知其餘廣大。",
    "T52n2118_002:0801c16": "5 宗師(二)宗師第五此篇言古今帝主賢士皆所宗師之。故曰宗師",
    "T52n2118_002:0801c17": "客曰。子之行說。佛道崇虛至尊至大。二帝三",
    "T52n2118_002:0801c18": "王曷不修之既為佛之崇高清虛。至尊貴而廣大。二帝堯舜也。三王夏商周也。何不修佛之道。",
    "T52n2118_002:0801c19": "孔子老聃何不傳之夫子老子何不傳佛之道。",
    "T52n2118_002:0801c20": "六經不載其辭儒教書中。不見載佛之言辭。",
    "T52n2118_002:0801c21": "諸子不書其說儒門諸子等籍。亦不見書經所說。",
    "T52n2118_002:0801c22": "且先賢古哲未聞行其道者。而子獨好於異",
    "T52n2118_002:0801c23": "耶結上文。古之聖哲先賢等經。諸子等書。皆無所宗佛者。唯子獨好異端之教也耶。",
    "T52n2118_002:0801c24": "妙明曰。子執之固也子偏執之固蔽者也。",
    "T52n2118_002:0801c25": "書不必孔丘之言。合義者從丘孔子名。然孔聖之書。理微言極。有所",
    "T52n2118_002:0801c26": "未達者。亦不可定用。但以合義者。亦皆從順者也。",
    "T52n2118_002:0801c27": "藥不必扁鵲之方。愈病者良名醫傳。扁鵲古之善醫者。曾療虢太子返",
    "T52n2118_002:0802a01": "魂。亦不必定用。但能痊愈其病者。亦良善也。",
    "T52n2118_002:0802a02": "萬善殊途而同歸然萬善為者不同一路。其善則一也。",
    "T52n2118_002:0802a03": "百慮一致而為善百般思慮至。唯為一善也。",
    "T52n2118_002:0802a04": "為善不同同歸于治尚書云。為善故不一端而無不可之善。洎有所成則同名歸於",
    "T52n2118_002:0802a05": "善治也。",
    "T52n2118_002:0802a06": "君子集眾善而輔其身君子者。成德之士也。凡君子之所作為。惟集積眾善",
    "T52n2118_002:0802a07": "而以輔助於其身也。",
    "T52n2118_002:0802a08": "而以何常師有耶論語。公孫朝。即衛大夫問於子貢曰。仲尼焉學。子貢曰。文武之道",
    "T52n2118_002:0802a09": "未墜於地。在人賢者識其大者。不賢者識其小者。莫不有文武之道焉。夫子焉不學。而",
    "T52n2118_002:0802a10": "亦何常師之有。",
    "T52n2118_002:0802a11": "昔者虞舜師務成。唐堯師尹壽予按老子列仙傳。化規實跡帝堯之",
    "T52n2118_002:0802a12": "時為務成。帝舜之時為尹壽。",
    "T52n2118_002:0802a13": "漢文禮河上漢文帝禮河上公。而求道德二篇也。",
    "T52n2118_002:0802a14": "黃帝拜廣成黃帝於崆峒山拜求治身之道於廣成子。",
    "T52n2118_002:0802a15": "武丁納誨傅巖傅巖即傅說也。武丁即商高宗。尚書說命篇曰。朝夕納誨。以輔台德也。",
    "T52n2118_002:0802a16": "說音悅。",
    "T52n2118_002:0802a17": "太甲投誠伊尹尚書。太甲乃湯孫至昏者也。湯三聘伊尹為相。後以阿衡之任。放逐太甲",
    "T52n2118_002:0802a18": "於桐宮。帝悔過修德。既成後立號太宗也。",
    "T52n2118_002:0802a19": "文王尊呂望史記。文王為西伯時。一日夢飛熊之兆卜之。於渭水之陽。將大德焉。天與汝師以",
    "T52n2118_002:0802a20": "之佐昌齋三日。渭水果得呂望。勞而問之。乃載以歸。立為太公望。",
    "T52n2118_002:0802a21": "仲尼學老聃家語適周篇。問禮於老聃。訪樂於萇弘。孔子將行。與南宮敬叔曰。吾師老聃。博",
    "T52n2118_002:0802a22": "古知今者也。",
    "T52n2118_002:0802a23": "豈但見載於六經。然後以從其學也此標客言以結上文。意",
    "T52n2118_002:0802a24": "如上諸聖。皆有其師。豈直待載於六經。然後從而為學也。",
    "T52n2118_002:0802a25": "佛既生周昭王時。法化未來此土。暨漢明帝",
    "T52n2118_002:0802a26": "永平十年。聲教漸始流入中區史記。後漢明帝永平三年四月八",
    "T52n2118_002:0802a27": "日。夜夢金人長丈六放大光明。次日問群臣。丞相韓憲奏曰。此西方聖人也。周朝備云。千年之後。教來此土。帝悅",
    "T52n2118_002:0802b01": "遣蔡愔等一十八人齎勅西國。尋訪聖典。至流沙遇摩騰竺法蘭白馬馱經箱。永平十年十月到於洛陽。帝大悅重",
    "T52n2118_002:0802b02": "賞譯經於時方流入中國。",
    "T52n2118_002:0802b03": "且二帝三王。時殊代異隔而不修二帝三王與佛時世不同。遠",
    "T52n2118_002:0802b04": "隔邦域。故不修佛道也。",
    "T52n2118_002:0802b05": "仲尼伯陽。審無受器。知而不傳仲尼夫子也。伯陽老子也。孔老",
    "T52n2118_002:0802b06": "二聖審無受道之器而無可傳者。故知而不傳也。",
    "T52n2118_002:0802b07": "諸子未達豈敢言也周秦之時。佛法未來。諸子豈敢妄傳。",
    "T52n2118_002:0802b08": "夫如是奚二帝三王孔子老聃傳習記載之有",
    "T52n2118_002:0802b09": "耶結上文意。",
    "T52n2118_002:0802b10": "厥後白馬經來厥者其也。",
    "T52n2118_002:0802b11": "亦烏僧至三國志。吳王赤烏四年。康居國沙門僧會至。顯大神異。王禮事之。",
    "T52n2118_002:0802b12": "蘭騰道揚於明帝三寶錄云。漢明帝。摩騰竺法蘭。永平十四年五嶽道士楮善信等。上表",
    "T52n2118_002:0802b13": "滅佛帝命二教於白馬寺以二教經置於二臺。同時舉火。道教皆毀。唯佛典獨存。於時君臣愕然。愈加崇奉。",
    "T52n2118_002:0802b14": "僧會德被於孫權三國志。孫權吳王也。時康僧既至。廣陳如來之玄妙。王求舍利立壇祈",
    "T52n2118_002:0802b15": "三七。乃至王試真偽。火焚砧鎚俱無所損。王遂建浮圖。",
    "T52n2118_002:0802b16": "隋文稽顙曇延稽遲也。顙額也。隋史高僧傳。曇延去師中條山西宮寺僧。隋文帝同輦輿。",
    "T52n2118_002:0802b17": "帝以師禮之拜。封為國師。",
    "T52n2118_002:0802b18": "梁武投誠寶誌梁史。僧寶。誌即誌公也。梁武帝投禮為師。",
    "T52n2118_002:0802b19": "李唐傾心玄奘慈恩傳。唐太宗真觀年間法師西天求教回。親迎於儀鳳殿。對言。西域勝",
    "T52n2118_002:0802b20": "境。奉詔於洪福寺譯經帝及公卿國戚。皆傾心禮也。",
    "T52n2118_002:0802b21": "姚秦拜首羅什釋氏通鑑。姚秦即姚興也。都長安。因討龜慈得羅什於終南山。賜立逍遙園",
    "T52n2118_002:0802b22": "翻譯眾經。乃以香華敬禮待之。合國王臣事禮也。",
    "T52n2118_002:0802b23": "苻堅禮敬道安五代史僧寶傳。苻堅剋襄陽。得道安法師。同輦載歸為師禮之恩渥甚厚。",
    "T52n2118_002:0802b24": "齊主師崇上統齊史僧寶傳云。齊世祖武成帝。大寧三年。受上統法師。朝中大臣無不敬",
    "T52n2118_002:0802b25": "禮。剏報德寺請師居之。",
    "T52n2118_002:0802b26": "裴相了心於黃蘗傳燈。裴相諱休。字公美。京兆人。出刺使瑞州。詣高安寺因問黃蘗。",
    "T52n2118_002:0802c01": "壁間畫者何也。蘗曰。高僧真儀。休曰。真儀可觀。高僧何在。蘗高聲云。裴公。公諾曰。在甚麼處。休即有悟。",
    "T52n2118_002:0802c02": "昌黎求法於大顛釋氏通鑑云。昌黎即韓愈。字退之。官拜為刑部侍郎。唐憲宗于鳳翔府",
    "T52n2118_002:0802c03": "護國寺。即今法門寺。迎佛骨於內宮供養。愈上表謗佛。帝欲誅之。裴度等諫。貶於潮州。聞大顛親詣求法云。弟",
    "T52n2118_002:0802c04": "子軍州事繁。省要處乞師指示。良久愈罔措。侍者三平敲禪床一下。師云作麼。平云。先以定動。然後智拔。愈云。",
    "T52n2118_002:0802c05": "師門風高峻。於侍者處得箇入路。",
    "T52n2118_002:0802c06": "李翱道問藥山傳燈云。李翱字習之。唐賢臣。出守豐州。聞藥山惟儼禪師道風。一日謁見",
    "T52n2118_002:0802c07": "師不顧。公曰。見面不如聞名。便退。師云。尚書何得貴耳而賤目。公遂拜而問曰。如何是道。山以手指淨瓶曰會",
    "T52n2118_002:0802c08": "麼。公曰不會。山曰雲在青天水在瓶。公於言下有省。",
    "T52n2118_002:0802c09": "山谷禪參佛印傳燈。黃庭堅字魯直。號山谷道人。宋哲宗元祐間。丁憂在家。嘗詣黃龍山",
    "T52n2118_002:0802c10": "晦堂禪師處一日。舉孔子謂弟子曰二三子以我為隱乎。吾無隱乎爾。吾無行而不與二三子者。是丘也。於是請公",
    "T52n2118_002:0802c11": "詮什。晦堂不然其說。公怒愀然時當暑。退問。公聞木穉華香乎。公曰聞。晦曰。吾無隱乎爾公頓然領悟。",
    "T52n2118_002:0802c12": "晉主虔恭慧遠晉史釋鑑。晉孝武帝大元年間。聞遠公法師道風。帝幸于山修東林寺。以",
    "T52n2118_002:0802c13": "師禮之。",
    "T52n2118_002:0802c14": "宋文致敬求那釋鑑。五代時。宋文帝元嘉年間。帝見求那般摩法師云。弟子常欲齋戒不",
    "T52n2118_002:0802c15": "遂。望師教之。師曰。帝王與匹夫修之名異匹夫身賤名劣。帝王乃四海為家。與萬民為王。不殺之德亦為重矣。",
    "T52n2118_002:0802c16": "帝曰。師言真為開悟人心。明達物理。帝深敬仰。",
    "T52n2118_002:0802c17": "蕭衍詣寺捨身史記。衍即梁武帝名。三入金田捨身。群臣以百萬金珠贖帝歸朝。",
    "T52n2118_002:0802c18": "丹霞迴途選佛傳燈。丹霞唐文宗時人。因儒長安應舉。遇僧曰。選官何如選佛。霞詣江",
    "T52n2118_002:0802c19": "西馬祖既至云。緣在石頭既至命執爨後三年披剃。大了祖意矣。此言丹霞為儒。終歸釋門。後果成道矣。",
    "T52n2118_002:0802c20": "而子復云未聞行其道者。何蔽也哉蔽障也。自堯舜至漢唐",
    "T52n2118_002:0802c21": "宋以來聖君賢臣高士明儒行此道者。略舉以曉之。子何不聞而自障蔽也。",
    "T52n2118_002:0802c22": "自古賢哲。莫不匿跡佛書棲心祖道。豈予獨",
    "T52n2118_002:0802c23": "好於異乎自古至今。賢能聖哲無不匿踪跡於佛之經書。潛栖心意於祖道。豈今我之獨好異端",
    "T52n2118_002:0802c24": "者乎。",
    "T52n2118_002:0802c25": "6 通相(二)通相第六此篇通明佛之妙相。故曰通相",
    "T52n2118_002:0802c26": "客曰。子言佛具三十二相八十種好。何異人",
    "T52n2118_002:0803a01": "之甚耶客擬第二篇中之事。故重徵疑。",
    "T52n2118_002:0803a02": "殆富子之說非實之然乎殆將也。客曰。子將豐富汝教之言以答者不是誠",
    "T52n2118_002:0803a03": "實之然者乎。",
    "T52n2118_002:0803a04": "妙明曰。不然不然其說。",
    "T52n2118_002:0803a05": "昔者伏羲蛇身伏羲外傳曰。伏羲生而蛇身有鱗甲。",
    "T52n2118_002:0803a06": "神農牛首神農外傳曰。神農頭生兩角如牛。",
    "T52n2118_002:0803a07": "堯眉八彩堯外傳曰。准南子曰堯眉有八般彩色。",
    "T52n2118_002:0803a08": "舜目重瞳舜外傳曰。准南子云。舜兩眼有重瞳。",
    "T52n2118_002:0803a09": "文王四乳文王外傳曰。周文王胸生四乳。",
    "T52n2118_002:0803a10": "周公背僂周公外傳曰。周公背隆起者腰病也。",
    "T52n2118_002:0803a11": "臯陶馬喙皐陶外傳曰。陶音姚。喙許穢切。舜賢臣也口似馬喙。",
    "T52n2118_002:0803a12": "夏禹虎鼻夏禹外傳曰。夏禹鼻如虎。",
    "T52n2118_002:0803a13": "而仲尼天賦淑德孔子外傳曰。仲尼孔子字。乃天命淑善之賢。全德者聖德也。",
    "T52n2118_002:0803a14": "其眉如堯。其目如舜。其背如禹。老子宿蘊異",
    "T52n2118_002:0803a15": "質。生而皓首老子外傳曰。老子宿世蘊積怪異形質。生而白髮。",
    "T52n2118_002:0803a16": "老而童顏白髮以老。童子顏容。",
    "T52n2118_002:0803a17": "耳漫而大。聃而無輪耳漫長大。而無輪廓。諡曰聃。",
    "T52n2118_002:0803a18": "此皆異人之狀。何獨異佛之問耶如上所引。歷代聖賢皆有異",
    "T52n2118_002:0803a19": "常之相狀。何獨疑佛之異相。為問也耶。",
    "T52n2118_002:0803a20": "是以聖人具非常之狀。而有非常之德觀夫聖賢具非",
    "T52n2118_002:0803a21": "常人之相狀亦有非常人之德行也。",
    "T52n2118_002:0803a22": "豈直與天下匹夫匹婦之為類也豈特與普天之下一匹之愚夫",
    "T52n2118_002:0803a23": "一匹之愚婦。常流俗輩同類而為例也。",
    "T52n2118_002:0803a24": "而子所問可謂局矣如子之所問。可為偏執局量者矣。",
    "T52n2118_002:0803a25": "7 論孝(二)論孝第七此篇全言為孝。故曰論孝",
    "T52n2118_002:0803a26": "客曰。孝經以四事不毀為德之本四事者。身體髮膚也。人之",
    "T52n2118_002:0803b01": "一身四體毛髮及其皮膚。皆是父母所生。不敢毀傷者。言人之行莫大於孝。故曰為德之本也。",
    "T52n2118_002:0803b02": "論語以三事無違為孝之先孟懿子問孝。子曰。無違。孟懿子魯大夫。問",
    "T52n2118_002:0803b03": "孝於夫子。子曰無違。謂不背於理也。樊遲夫子弟子。御其車。夫子恐懿子未達。故謂樊遲以發之。樊遲曰何謂",
    "T52n2118_002:0803b04": "也。子曰。生事之以禮。死葬之以禮。祭之以禮。故生事葬祀乃事親始終具矣。是以為孝之先也。",
    "T52n2118_002:0803b05": "故曾子有疾。召門弟子曰。啟予足啟予手故者",
    "T52n2118_002:0803b06": "指義之辭。啟開也。曾子疾之臨終。使弟子開其衾被。而視之手足。",
    "T52n2118_002:0803b07": "以其受身體於父母。不敢毀傷。故使弟子開",
    "T52n2118_002:0803b08": "衾而視之曰。父母全而生之。子當全而歸之。",
    "T52n2118_002:0803b09": "可謂孝矣。今之沙門梵語沙門。此云勤息。",
    "T52n2118_002:0803b10": "剃除鬚髮不守全軀。何違聖之不孝耶。妙明",
    "T52n2118_002:0803b11": "曰。不然不然此理也。",
    "T52n2118_002:0803b12": "昔者泰伯被髮文身。可謂毀傷矣。而仲尼稱",
    "T52n2118_002:0803b13": "其至德泰伯。周太王之長子。讓不嗣位。剪髮文身之於吳。其弟仲雍。論語曰。泰伯其可謂至德也已",
    "T52n2118_002:0803b14": "矣。三以天下讓。民無德而稱焉。其剪髮文身孔子何不責其不孝。以稱其至德。",
    "T52n2118_002:0803b15": "豫讓漆身史記。豫讓晉人。先事范中行氏。後事智伯。趙襄子殺智伯。讓欲報讐。漆身為癩。吞炭",
    "T52n2118_002:0803b16": "為啞。五殺不中。後仗劍而死。",
    "T52n2118_002:0803b17": "荊軻義死刺客傳。荊軻齊人。之燕。燕太子丹。使軻入秦為刺客不中。遂死於秦。",
    "T52n2118_002:0803b18": "介子焚軀晉文公既即位。子推無爵。遂亡去之綿山文公召不出。以火烈山林。擬逼而出。子推守",
    "T52n2118_002:0803b19": "節。伏火而死。",
    "T52n2118_002:0803b20": "夷齊自餓。毀之至也。而六經子史。未聞譏",
    "T52n2118_002:0803b21": "其不孝以泰伯豫讓荊軻子推夷齊等。皆自毀其身。而目觀六經子史。未聞見責其不孝。反以至德而",
    "T52n2118_002:0803b22": "稱者何也。",
    "T52n2118_002:0803b23": "孝之言順也從順父母之正令。為言孝順也。",
    "T52n2118_002:0803b24": "善事父母。之為孝惟善能事奉父母。之為孝也。",
    "T52n2118_002:0803b25": "元氣混沌。孝在其中天地未判。混沌乃一。元氣未分之前。孝道之理已在其中。",
    "T52n2118_002:0803b26": "塞乎天地。橫乎四海既分天地之後其孝塞乎於天地之間。縱橫於四海之內。",
    "T52n2118_002:0803c01": "罔不至夫。醇醇之孝罔無也。醇醇厚也。人生天地間。無有不至於醇醇醲厚之",
    "T52n2118_002:0803c02": "孝也。",
    "T52n2118_002:0803c03": "萌乎無始故孝道發萌於無始之際。",
    "T52n2118_002:0803c04": "親親之道。涉乎有為上一親字是尊愛之義。下一親字指父母言。故尊親之道。而",
    "T52n2118_002:0803c05": "涉乎於有作為也。",
    "T52n2118_002:0803c06": "古者包犧氏之時。以無為之道。化利天下史記。",
    "T52n2118_002:0803c07": "包犧氏即伏犧也。謂上古三皇之時。用無為無作。化道於天下也。",
    "T52n2118_002:0803c08": "而民質朴上古之人。質朴敦厚。",
    "T52n2118_002:0803c09": "不知有出告反面之道。冬溫夏凊之儀告音孤。申上文。",
    "T52n2118_002:0803c10": "禮記云。出必告。註以知去處也。反必面。註回家見於親。不敢使親之有望也。冬則令暖父母之枕蓆。夏則扇清枕",
    "T52n2118_002:0803c11": "蓆之以涼。上古之時皆無此儀。",
    "T52n2118_002:0803c12": "豈能全三事之無違。四體之不毀者乎結上文。泰伯豫",
    "T52n2118_002:0803c13": "讓荊軻子推夷齊等。皆載史書。以賢聖之德而稱。何曾由守三事四體之稱贊也耶。",
    "T52n2118_002:0803c14": "而先聖後聖。無處言時民之弗孝也復結上文意。先聖後",
    "T52n2118_002:0803c15": "聖。指上古中古而言謂六經諸史竝不見定言時民之不孝也。",
    "T52n2118_002:0803c16": "子曰。夫孝德之本也。德者福慧仁慈之謂也",
    "T52n2118_002:0803c17": "德者得也。謂得乎善美正大純一之稱。福者安享顯榮百順之義。慧者性通理解曉達之謂。仁者心之德愛之理。慈",
    "T52n2118_002:0803c18": "者柔善寬容於物。",
    "T52n2118_002:0803c19": "又云。孝弟也者其為仁之本歟論語。有子所言善事父母之謂",
    "T52n2118_002:0803c20": "孝。善事兄長之謂弟。為仁者猶言行仁也歟。",
    "T52n2118_002:0803c21": "仁者愛人利物之稱。又仁者忍也。好生惡殺",
    "T52n2118_002:0803c22": "善惡含忍。謂之曰仁中庸。仁者人也。孟子曰。仁者人心也。又好生惡殺之謂仁。好",
    "T52n2118_002:0803c23": "生者。好愛於其生物也。惡殺者。嫌惡也。見殺則不忍於其殺物也。含忍為仁者。蓋仁心積久而廣大。一切善惡則",
    "T52n2118_002:0803c24": "不能動其心。是謂含忍也。此深明為仁之理也。",
    "T52n2118_002:0803c25": "如數罟不入於污池。斧斤以時入山林孟子。數音促𮊁",
    "T52n2118_002:0803c26": "音古。污污音烏。數密也𮊁網也。古者網𮊁必用四寸之目。魚不滿尺。市不得鬻。草木零落。然後斧斤方許入山林。",
    "T52n2118_002:0803c27": "非其時伐一木非孝也。非其時殺一獸非孝",
    "T52n2118_002:0804a01": "也禮記。曾子曰。樹木似時伐。禽獸以持殺。夫子曰。斷音短。斷一木殺一獸。不以時非孝也。故君子廣仁愛",
    "T52n2118_002:0804a02": "之心。於草木禽獸。尚不忍害。何況於人乎。",
    "T52n2118_002:0804a03": "是以君子之於禽獸也。見其生不忍見其死。聞",
    "T52n2118_002:0804a04": "其聲不忍食其肉孟子曰。齊宣王釁鐘以羊易牛。二者。得其兩全無害。以為仁之稱",
    "T52n2118_002:0804a05": "也。聲謂將死而哀鳴也。蓋人於禽獸同生而異類。故用之以禮。而不忍之心不可施於見聞。",
    "T52n2118_002:0804a06": "至於孔釣不綱論語。綱網之大繩。屬音獨。綱絕流而魚者是也。孔子少貧賤。為養生與祭。",
    "T52n2118_002:0804a07": "或不得已而釣也。",
    "T52n2118_002:0804a08": "殷湯改祝史記。商湯出野。見張網四面。祝曰。自天下四方皆入吾網。湯曰嘻註嘻歎辭盡之矣。去",
    "T52n2118_002:0804a09": "其三面。諸侯聞之曰。湯德至矣。及其禽獸也。",
    "T52n2118_002:0804a10": "雖皆形於含忍。而猶未及大慈普覆於生靈",
    "T52n2118_002:0804a11": "也謂孔子釣而不網。殷湯改祝。孟子見生聞聲。皆有含忍。尚猶未及吾佛之大慈普覆護一切生靈也。",
    "T52n2118_002:0804a12": "而我竺乾大聖人乾天也。西天有東西南北中五天竺。大聖人者佛也。",
    "T52n2118_002:0804a13": "其仁慈含忍。特越常倫特異也。越過也。佛之仁慈含忍。超越尋常倫類。",
    "T52n2118_002:0804a14": "以四方六合之中東西南北曰四方。兼之上下曰六合。",
    "T52n2118_002:0804a15": "八紘九圍之內八紘。淮南子曰。九州之外有八夤。夤即緣連也。八夤之外有八紘。八紘者。",
    "T52n2118_002:0804a16": "四方四維也。文選註云。紘者。綱也紀也。為天下方位之綱紀。東方之紘曰桑野。東南之紘曰眾安。南方之紘曰反",
    "T52n2118_002:0804a17": "聲。西南方之紘曰火土。西方之紘曰夭野西北方之紘曰沙所。北方之紘曰委羽東北方之紘曰方土。九闈者。乃禹",
    "T52n2118_002:0804a18": "分九州。即冀兗青徐揚荊豫梁雍也。",
    "T52n2118_002:0804a19": "飛空走陸飛空者。飛鳥也。走陸者。走獸也。",
    "T52n2118_002:0804a20": "具識含情六道四生之中。皆有情識。",
    "T52n2118_002:0804a21": "鱗甲羽毛鱗甲。龍魚及蛇類也。羽者禽鳥也。毛者走獸之類也。",
    "T52n2118_002:0804a22": "血器之品無論大小。有情識者皆屬血氣品類。",
    "T52n2118_002:0804a23": "悉以等慈戒而不殺結上文一切有情盡皆等慈戒而不殺。",
    "T52n2118_002:0804a24": "故梵網經云。一切男子是我父。一切女人是",
    "T52n2118_002:0804a25": "我母佛觀一切男女。即作父母之想。",
    "T52n2118_002:0804a26": "我生生無不從之受生佛意生生世世皆從父母所生。故觀一切男女如父母。",
    "T52n2118_002:0804b01": "是也。",
    "T52n2118_002:0804b02": "故六道眾生皆是父母六道者。天人阿脩羅地獄餓鬼傍生。凡六道中男女等。",
    "T52n2118_002:0804b03": "恐有先世之父母。皆作父母之想也。",
    "T52n2118_002:0804b04": "而殺而食者。即殺我父母。亦殺我故身即殺我父母",
    "T52n2118_002:0804b05": "者。謂殺多劫已來所生我之父母。或有宿報而墮於此類若今殺而食之者。恐然也。亦殺我故身者或殺我前生曾",
    "T52n2118_002:0804b06": "墮此類。今若殺者亦如殺我故身也。",
    "T52n2118_002:0804b07": "出家人。戒律有明文。不殺生草。而況於有情",
    "T52n2118_002:0804b08": "乎律中云。昔有比丘。被賊劫奪。衣物悉盡。賊知佛子愛護生草守戒不殺。恐後逐。將比丘繫於草上。其僧竟",
    "T52n2118_002:0804b09": "日不敢動移。後遇其人。釋而去之生草尚爾。何況於有情者乎。",
    "T52n2118_002:0804b10": "以是論之。則麁細之行顯然麁行者。孟子等言也。細行者。如來之",
    "T52n2118_002:0804b11": "行也。",
    "T52n2118_002:0804b12": "而權實之道彰也權實之意。註見在前。",
    "T52n2118_002:0804b13": "夫孝子之養老也。樂其心不違其志。樂其耳",
    "T52n2118_002:0804b14": "目禮記內訓。曾子曰養親以養志為先。樂其心謂順適其心。故樂而無憂也。志則心之發動。有所欲矣。故又當",
    "T52n2118_002:0804b15": "先以意誠。使無違逆也。怡聲以問。所以樂其耳也。柔色以溫。所以樂其目也。",
    "T52n2118_002:0804b16": "安其寢處禮記。昏定所以安其寢也。晨省所以安其處也。",
    "T52n2118_002:0804b17": "以其飲食忠養之孝。子之終身禮記。謂孝子終身之終。",
    "T52n2118_002:0804b18": "終身也者。非終父母之身。終其身也禮記。謂自終其",
    "T52n2118_002:0804b19": "身也。",
    "T52n2118_002:0804b20": "是故父母之所愛亦愛之。父母之所敬亦敬",
    "T52n2118_002:0804b21": "之。至於犬馬盡然。而況於人乎禮記。父母所當愛之。犬馬猶不",
    "T52n2118_002:0804b22": "敢輕賤之。況父母所愛之人乎。",
    "T52n2118_002:0804b23": "公明儀曾子弟子。",
    "T52n2118_002:0804b24": "問於曾子曰。夫子即稱曾子。",
    "T52n2118_002:0804b25": "可謂孝矣。曾子曰。是何言歟。是何言歟曾子聞公明儀",
    "T52n2118_002:0804b26": "所言。夫子可以為孝乎。故曾子未敢承當為孝之道。",
    "T52n2118_002:0804b27": "夫先意承志先音線。先之意行在父母意前承謂承順。父母之志也。",
    "T52n2118_002:0804c01": "示父母於道。可謂孝矣以聖人之道。指示父母行之則可謂孝矣。",
    "T52n2118_002:0804c02": "參直養者也。焉得為孝乎參曾子名。曾子自稱其名。參直養事者。夫孝",
    "T52n2118_002:0804c03": "者尊親嚴父配天也焉敢稱於孝乎。",
    "T52n2118_002:0804c04": "而我沙門。示父母以福善垂示父母以福善。乃成德之所基。",
    "T52n2118_002:0804c05": "使行之而不輟不輟。謂行而不止者也。",
    "T52n2118_002:0804c06": "漸除生死。永息輪迴漸除去生死之因。永息輪迴之苦。",
    "T52n2118_002:0804c07": "絕恩愛河。竭煩惱海漸除攀緣恩愛之河。枯竭無明煩惱之海。",
    "T52n2118_002:0804c08": "脫形軀於假聚。得果報之真實脫離幻化身形體軀虛假血氣之",
    "T52n2118_002:0804c09": "聚。得其無上善果真淨實際之位。",
    "T52n2118_002:0804c10": "豈小補哉如上脫離假聚了達真實焉。豈稱為小補哉。",
    "T52n2118_002:0804c11": "且父母有非行。而子能爭之。使不陷於不義。",
    "T52n2118_002:0804c12": "猶得為孝孝經云。父母有爭子。則身不陷於不義。正謂此也。而猶得稱為孝焉。",
    "T52n2118_002:0804c13": "奚況脫離於惡道。獲證於善果而已矣結上文意。使",
    "T52n2118_002:0804c14": "父母不陷於不義。猶稱為孝也。又何況化父母為善脫離於惡道得證善果而已。",
    "T52n2118_002:0804c15": "今我沙門。剃髮剪鬚。絕名棄利剃除鬚髮者。謂捨世間之形",
    "T52n2118_002:0804c16": "而絕虛名絕薄利也。",
    "T52n2118_002:0804c17": "遠榮辱去浮華有榮必有辱。故遠於榮辱。去除世間虛偽之浮華也。",
    "T52n2118_002:0804c18": "道慕無為。心遊物外修慕無作無為自然之道。心優游於萬物之表也。",
    "T52n2118_002:0804c19": "方焚身自害者。亦以遠矣方比也。若沙門剃除鬚髮而為不孝。若比之介",
    "T52n2118_002:0804c20": "子推豫讓荊軻泰伯夷齊等。焚身自害者遠之遠矣。",
    "T52n2118_002:0804c21": "子張曰。士見危致命論語。子張所謂七者。見危致命者。能於當死而必死。",
    "T52n2118_002:0804c22": "言義死者忘身取義者也。",
    "T52n2118_002:0804c23": "不愛其身既忘身取義者。故不愛戀其身。",
    "T52n2118_002:0804c24": "是以君子之道。事不必果。唯義所在唯獨取義之所在也",
    "T52n2118_002:0804c25": "苟拘小道而棄大德。則賢者之所不為也。昔",
    "T52n2118_002:0804c26": "商王受尚書受紂王名。諡法殘義損善曰紂。",
    "T52n2118_002:0804c27": "無道兇殘暴慢酷虐大學曰。為人君止於仁。由不行乎仁政。曰無道也。暴惡傷害曰",
    "T52n2118_002:0805a01": "兇殘。猛驟傲怠曰暴慢。苛法濫刑曰酷虐。",
    "T52n2118_002:0805a02": "刳剔孕婦刳音枯。剖比干妻以視其胎。",
    "T52n2118_002:0805a03": "焚炙忠良不擇賢士忠良。以火焚而炭炙。",
    "T52n2118_002:0805a04": "行炮烙之刑銅柱以膏塗之。下加炭火。使有臯者緣。而紂與妲姬以為大樂。是謂炮烙之刑。",
    "T52n2118_002:0805a05": "斮朝涉之脛斮音斫。冬月晨朝觀涉過水者怯寒者。謂脛骨髓不滿。斫折而看驗也。",
    "T52n2118_002:0805a06": "酒盈池肉盈林以酒為也。懸肉為林。男女裸形相逐於其間。",
    "T52n2118_002:0805a07": "內荒其色宮中立九市寵妲姬。荒亂婬色。為長夜之飲。百姓怨望。諸侯有叛者也。",
    "T52n2118_002:0805a08": "外廢其政廢壞也。政正也。以正理立典常法則曰正也。由內荒色欲而外廢瓌其國政也。",
    "T52n2118_002:0805a09": "極人間之富貴極盡人間富貴欲樂者也。",
    "T52n2118_002:0805a10": "恣身外之驕奢恣縱身外越分驕怠之奢侈。",
    "T52n2118_002:0805a11": "微子佯狂而去之微子紂庶兄也因紂無道數諫不從。則佯莊顛狂而去之。",
    "T52n2118_002:0805a12": "箕子為之奴箕子紂之伯父。殷帝乙之子。諫而不聽。被髮作狂而為奴。",
    "T52n2118_002:0805a13": "臣叔比干竭忠而諫。遂剖腹而死比干紂叔父也。以直言諫",
    "T52n2118_002:0805a14": "紂。紂曰。吾聞聖人心有七竅乃剖腹觀心而死。",
    "T52n2118_002:0805a15": "此亦不守全軀。何不孝之可責耶若比干等被髮剖腹。亦為不",
    "T52n2118_002:0805a16": "守全軀者。何不誚責不孝也耶。",
    "T52n2118_002:0805a17": "而孔子稱之以仁夫子皆稱之仁人也。",
    "T52n2118_002:0805a18": "豈直以全一身之鬚髮。然後稱之為孝者乎結上",
    "T52n2118_002:0805a19": "文意。豈直用全一身鬚髮。而後稱許為孝者乎。",
    "T52n2118_002:0805a20": "是以聖人因事而立制。理無常守自古聖人因其事而設立制",
    "T52n2118_002:0805a21": "度。其理雖設而固無常守者也。",
    "T52n2118_002:0805a22": "子曰。君子不器論語。成德之士。不著於器量也。",
    "T52n2118_002:0805a23": "言器者。各周其用如車不可為船。舟不可為車也。",
    "T52n2118_002:0805a24": "至於君子。無所不施成德之士。體無不具。用無不周特非一材一藝而已。君子",
    "T52n2118_002:0805a25": "所以不器者。無不施為也。",
    "T52n2118_002:0805a26": "語云。致遠恐泥論語。子夏謂泥者不通也。大道愈遠而通小道致遠而塞泥也。",
    "T52n2118_002:0805b01": "此聖人之所病也病患也。因此聖人憂患泥事不通也。",
    "T52n2118_002:0805b02": "猶孟孫等四人問孝。詞同而答異論語孟懿子問孝。子曰無違。",
    "T52n2118_002:0805b03": "孟武伯問孝。子曰。父母惟其疾之憂。子游問孝。子曰。今之孝者。是為能養。至於犬馬皆能有養。不敬何以別乎。",
    "T52n2118_002:0805b04": "子憂問孝。子曰。色難。有事弟子服其勞。有酒食。先生饌。曾是以為孝乎。此謂問孝之言詞皆同。天子所答而有",
    "T52n2118_002:0805b05": "別異也。",
    "T52n2118_002:0805b06": "蓋以隨其器而授其道也論語。孟懿子即告眾人者。語孟武伯者以其人",
    "T52n2118_002:0805b07": "多可憂之事。語子游能養而或失於敬。語子夏能直義而或少溫潤之色。各因其材器之高下。於其所失而告之有",
    "T52n2118_002:0805b08": "不同。由是隨其器而授之其道也。",
    "T52n2118_002:0805b09": "又奚得以體而可局哉三教聖人各立門風。其當行不同。由是之道隨人根器而",
    "T52n2118_002:0805b10": "授之。又何得用一體而可局量也哉。",
    "T52n2118_002:0805b11": "是以智士仁人。不封著於名句也智慧達士。德行仁人。不定",
    "T52n2118_002:0805b12": "封執著於名相語句。以偏枯局量為例也。",
    "T52n2118_002:0805b13": "若子之問。誠為近矣若子之所問。誠實為淺近而矣。",
    "T52n2118_002:0805b14": "8 拒毀(二)拒毀第八此篇因有所疑。以抵拒之。故曰拒毀",
    "T52n2118_002:0805b15": "客曰。延福莫過於繼嗣。不孝莫過於無後莫無",
    "T52n2118_002:0805b16": "也。欲延長於福者。無能超過繼續於後嗣。欲莫不稱為不孝者無過不絕於後嗣也。",
    "T52n2118_002:0805b17": "美玩莫過於珠玉。麗飾莫過於幣帛嘉美玩好者。莫過",
    "T52n2118_002:0805b18": "於珍珠金玉。美麗莊飾者。莫過於幣段絹帛引喻之辭。",
    "T52n2118_002:0805b19": "孔子曰。父母生之續莫大焉。父母生子傳體",
    "T52n2118_002:0805b20": "相續。人倫之道莫大於此人倫之道續後為大。",
    "T52n2118_002:0805b21": "今見沙門。棄妻子捐貨財棄捐貨殖家財。",
    "T52n2118_002:0805b22": "何違福孝之行。遠資身之道耶因何違逆福祐孝順之善行。遠離",
    "T52n2118_002:0805b23": "資助其身之大道耶。",
    "T52n2118_002:0805b24": "妙明曰。子言過矣。夫妻子者身之餘妻子為身外之餘。",
    "T52n2118_002:0805b25": "貨財者道之餘貨財為道外之餘也。",
    "T52n2118_002:0805b26": "是以愛念情慾。身之害也妻子貨財偏愛妄念。動情牽慾無益有損。故為",
    "T52n2118_002:0805b27": "一身之患害也。",
    "T52n2118_002:0805c01": "澄鑑清淨。道之妙也澄鑑者明鏡也言心若清淨之明鏡。實為至道之玄妙也。",
    "T52n2118_002:0805c02": "且前有金玉。後有兕虎。人心捨而走。不敢取",
    "T52n2118_002:0805c03": "之何也。以其先命而後利也兕音寺。似牛一角。身重千斤。以虎為",
    "T52n2118_002:0805c04": "食。乃傷人之惡獸也。且喻前面雖有金銀珠玉。其後或有兕虎。故人必定棄拾而走。不敢取前面金玉者。何為然",
    "T52n2118_002:0805c05": "也。蓋先愛性命。然後可以樂財利也。",
    "T52n2118_002:0805c06": "老子云。身與貨孰多欲厚其身。必薄其利。",
    "T52n2118_002:0805c07": "得與失孰病欲去其病。先忘其得。",
    "T52n2118_002:0805c08": "是故甚愛必大廢愛之愈甚。廢之愈大。",
    "T52n2118_002:0805c09": "多藏必厚亡既藏所多。必有厚亡之患。",
    "T52n2118_002:0805c10": "知足不辱。知止不殆殆危也。可行可止。則不危其身。故曰知足不辱。漢疏廣曰。",
    "T52n2118_002:0805c11": "賢而多財則損其志。愚而多財則益其過。故曰知止不殆。",
    "T52n2118_002:0805c12": "可以長久達此數句之義。可以保身命之長久。",
    "T52n2118_002:0805c13": "又曰。罪莫大於可欲可許可也。欲貪欲也。欲心既萌何時而足唯得為務若也。許",
    "T52n2118_002:0805c14": "欲者其罪更無大於此。",
    "T52n2118_002:0805c15": "禍莫大於不知足貪不義之財。而無厭足者。禍患無過於此。",
    "T52n2118_002:0805c16": "咎莫大於欲得咎殃咎也。子曰。戒之在得。得貪欲也。貪欲不止。殃咎必生。",
    "T52n2118_002:0805c17": "故知足之足常足矣。又曰。金玉滿堂。莫之能",
    "T52n2118_002:0805c18": "守金玉滿堂。非貪愛而能得。古德云。貪財莫若不貪財只為貪財天降災。貪得財來人不在。何如人在不貪財。",
    "T52n2118_002:0805c19": "富貴而驕。自遺其咎驕矜肆也。咎殃也。凡居富貴之位不守其分而馳騁。富貴驕",
    "T52n2118_002:0805c20": "傲者。乃自遺棄其位而反招殃咎也。",
    "T52n2118_002:0805c21": "子獨不聞乎。且性命之於人。重於泰山天地之間。萬",
    "T52n2118_002:0805c22": "物之類。最貴重者。人之性命也。故以泰山喻之也。",
    "T52n2118_002:0805c23": "妻財之於人。輕於秋毫毫毛也。唯秋毫極微極細。妻財非不貴也。有我則當",
    "T52n2118_002:0805c24": "用。我既已亡。其妻財非我所有故喻秋毫之輕也。",
    "T52n2118_002:0805c25": "其澄鑑清淨。愛念情慾亦以類矣結上文意。以其澄鑑清淨。",
    "T52n2118_002:0805c26": "則愛念情慾亦以同一類矣。",
    "T52n2118_002:0805c27": "是以聖人急其所大。而緩其所小。先其所重。",
    "T52n2118_002:0806a01": "而後其所輕急其所大者。澄鑑清淨也。緩其所小者。愛念情慾也。先其所重者性命也。故重其",
    "T52n2118_002:0806a02": "性命若泰山。後其所輕者妻財也。故輕其妻財若秋毫是也。",
    "T52n2118_002:0806a03": "誰有智者。能損其所厚之生。而趣其所薄之",
    "T52n2118_002:0806a04": "利乎趣向也。言誰既為有智之士。豈能損其所厚之生命。而反趣向於其所薄之微利者乎。",
    "T52n2118_002:0806a05": "孟子所謂好貨財私妻子者不孝也。而我沙",
    "T52n2118_002:0806a06": "門。棄妻捐財。於是道也。可謂符合矣。奚反",
    "T52n2118_002:0806a07": "以不孝而見責也。夫學佛者。了世道之浮脆。",
    "T52n2118_002:0806a08": "明時事之臧否臧善也。否惡也。虛偽不實謂之脆謂學佛者。先了世道不實不堅之事。然",
    "T52n2118_002:0806a09": "後而明察乎當時事務善惡之理也。",
    "T52n2118_002:0806a10": "崇德履道誠信崇德履踐聖道。",
    "T52n2118_002:0806a11": "去慝立身去上聲。除也。慝惡也。若去除惡。而後可立身也。",
    "T52n2118_002:0806a12": "止暴慢以慈柔禁止凶暴傲慢。用行慈善柔和。",
    "T52n2118_002:0806a13": "制凶彊以忍順制服凶惡剛彊。而行柔忍和順。",
    "T52n2118_002:0806a14": "莫不使人御善慶以達無為莫無也。御進也。結上文數句。若依此而行",
    "T52n2118_002:0806a15": "之。則無非使人進善夢。而通達無為自然之道也。",
    "T52n2118_002:0806a16": "憑福孝以超有漏憑依託也。超越也。漏滲漏也。重舉上文意所行。則依之以福德託",
    "T52n2118_002:0806a17": "之以孝道。必能超越至無滲漏之果位也。",
    "T52n2118_002:0806a18": "近光祖禰近則光顯於祖宗先禰。",
    "T52n2118_002:0806a19": "遠歷菩提歷近造也。造猶到也。遠則造近於菩提。",
    "T52n2118_002:0806a20": "其福孝之大。無逾此也逾越也。凡為福孝之大端。無能逾越光顯祖禰造歷菩",
    "T52n2118_002:0806a21": "提之為極致者也。",
    "T52n2118_002:0806a22": "夫何惑哉如上所言。夫何惑也哉。",
    "T52n2118_002:0806a23": "在昔夷齊不嗣。巢許無後夷齊餓死於首陽。巢許隱跡於箕岫。皆無",
    "T52n2118_002:0806a24": "後嗣也。",
    "T52n2118_002:0806a25": "而仲尼稱其賢論語。子貢曰。伯夷叔齊何人也子曰。古之賢人也。",
    "T52n2118_002:0806a26": "未聞譏其非孝也。今之沙門。拋塵俗之纏縛。",
    "T52n2118_002:0806a27": "尚物外之清虛今之僧人。拋棄塵世冤債之纏縛。高尚於萬物之外務清虛無為之道。",
    "T52n2118_002:0806b01": "趣不往不來之方趣平聲。入也。趣入不去不來真淨之大方。",
    "T52n2118_002:0806b02": "求無滅無生之理以求無死無生之妙理。",
    "T52n2118_002:0806b03": "方之夷齊巢許之道。亦以遠矣總結上文意。若沙門所行之道。比方",
    "T52n2118_002:0806b04": "於夷齊許由之道。亦無高遠矣。",
    "T52n2118_002:0806b05": "夫如是豈違福孝之行也哉夫如此所行之道。豈違背於福孝也哉。",
    "T52n2118_002:0806b06": "折疑論卷第二"
}