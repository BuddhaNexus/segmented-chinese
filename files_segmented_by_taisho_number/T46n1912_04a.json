{
    "T46n1912_04a:0252a15": "folio_4a 止觀輔行傳弘決卷第四之一",
    "T46n1912_04a:0252a17": "唐毘陵沙門湛然述",
    "T46n1912_04a:0252a18": "釋二十五方便。初且通明漸頓二種。次今",
    "T46n1912_04a:0252a19": "就下。方始別明今文方便。初文通論頓方",
    "T46n1912_04a:0252a20": "便者。初釋名云善巧。迴向令成妙因故",
    "T46n1912_04a:0252a21": "名善巧。又泛引證及功能等。未的委示二",
    "T46n1912_04a:0252a22": "十五相。故名為通。言善巧者。從初發心權",
    "T46n1912_04a:0252a23": "實不二。以不二解調停事儀。能使一行一",
    "T46n1912_04a:0252a24": "切行成三軌真解。一發一切發。入圓初住",
    "T46n1912_04a:0252a25": "功由善巧。大論下次引論證善巧之相。以",
    "T46n1912_04a:0252a26": "種智導。毫善不停。能過二乘極果之上。論",
    "T46n1912_04a:0252a27": "第九云。小善能作大果者。如求佛果讚歎",
    "T46n1912_04a:0252a28": "一偈。稱一南謨。燒一捻香。奉獻一華。如",
    "T46n1912_04a:0252a29": "是小行必得作佛。又第三十二問云。菩薩云",
    "T46n1912_04a:0252b01": "何少施。答。夫施在心不在事。菩薩或貧。或",
    "T46n1912_04a:0252b02": "聞他說施無多少。或畏多集財物損他",
    "T46n1912_04a:0252b03": "財失善心。或惱眾生。惱眾生故而供養",
    "T46n1912_04a:0252b04": "佛。佛所不許。是故少施迴向菩提。故知善",
    "T46n1912_04a:0252b05": "巧名方便者。由迴向故由智導力。所以下",
    "T46n1912_04a:0252b06": "文明二十五法。堪為圓方便者。正由迴向",
    "T46n1912_04a:0252b07": "及智導故。又方便下重釋也。以善能和合",
    "T46n1912_04a:0252b08": "故名方便。若為果立因。因立必能剋果。故",
    "T46n1912_04a:0252b09": "號剋果之因名為和合取果。大品下引證",
    "T46n1912_04a:0252b10": "和合。既無量諸法方成佛因。是故和合方名",
    "T46n1912_04a:0252b11": "方便。是故下文二十五法。和合調停方得成。",
    "T46n1912_04a:0252b12": "於圓初住因。剋妙覺果。若依下明漸方便",
    "T46n1912_04a:0252b13": "問。四中有圓。何故此四通名為漸。答。先歷",
    "T46n1912_04a:0252b14": "三教故得漸名。然第四圓即同初頓。此四",
    "T46n1912_04a:0252b15": "通途各以內外凡為遠近方便。但列初後",
    "T46n1912_04a:0252b16": "中間可知。次明今文二十五法。於向所列",
    "T46n1912_04a:0252b17": "圓教遠近方便之前。更論方便者。以為五",
    "T46n1912_04a:0252b18": "品作方便故。於六即中是名字即。故云假",
    "T46n1912_04a:0252b19": "名。故知今意並在四教內外凡前。通為四教",
    "T46n1912_04a:0252b20": "遠方便也。言十種者即十境也。若觀若發",
    "T46n1912_04a:0252b21": "入品非遙。故名為近。二十五法去真遙故。",
    "T46n1912_04a:0252b22": "故名為遠。問。陰是正修。餘九待發。如何以",
    "T46n1912_04a:0252b23": "此而名方便。答。今論十境皆是方便者咸",
    "T46n1912_04a:0252b24": "是所觀。若能觀之方屬正行。是故前八但",
    "T46n1912_04a:0252b25": "在凡夫。後二名為聖人方便。故知十境並是",
    "T46n1912_04a:0252b26": "圓行近方便也。若前三教差降不同。別於菩",
    "T46n1912_04a:0252b27": "薩境但觀二教。通但觀一。三藏全無。但觀",
    "T46n1912_04a:0252b28": "九境。通二乘人觀八境半。三藏二乘觀八境",
    "T46n1912_04a:0252b29": "全。通論雖爾今意在圓。橫竪下明觀境功",
    "T46n1912_04a:0252c01": "能。十境橫竪如第五初十雙互發。由境發故",
    "T46n1912_04a:0252c02": "觀法縱橫。復名橫竪。至第五卷當更委明",
    "T46n1912_04a:0252c03": "觀橫竪相。今意且明二十五法。初列五科。次",
    "T46n1912_04a:0252c04": "生起。即以初住名為所在。從初住去非今",
    "T46n1912_04a:0252c05": "文意。故下文云。入住功德今所不論。譬如",
    "T46n1912_04a:0252c06": "下舉譬以譬五科。陶者大刀切今濮州南陶丘",
    "T46n1912_04a:0252c07": "城。堯曾居之故曰堯城。故謂堯為陶唐氏。",
    "T46n1912_04a:0252c08": "陶即作瓦宇也。今以此名人故云陶師。若",
    "T46n1912_04a:0252c09": "從所造為名應作匋。瓦器也。初譬具",
    "T46n1912_04a:0252c10": "緣。息餘下譬呵欲。雖息下譬棄蓋。身雖下",
    "T46n1912_04a:0252c11": "譬五事。上緣下譬五法。止觀下合。具合五",
    "T46n1912_04a:0252c12": "科及提譬帖合。世間下結勸。世間淺事謂",
    "T46n1912_04a:0252c13": "界內禪定。尚須二十五法而為方便。故云",
    "T46n1912_04a:0252c14": "非緣不合。何況出世圓頓之道。約事為觀等",
    "T46n1912_04a:0252c15": "者。釋中二十五法一一皆悉託事為觀。以",
    "T46n1912_04a:0252c16": "生圓解。言調麁等者。若直就二十五法。則",
    "T46n1912_04a:0252c17": "二十五法以為能調。三業麁散以為所調。若",
    "T46n1912_04a:0252c18": "事理合論則二十五法。以為所調。對事興",
    "T46n1912_04a:0252c19": "解解為能調。且約二十五法為能調麁。又",
    "T46n1912_04a:0252c20": "有通別二意。若如生起五科。一一皆為調",
    "T46n1912_04a:0252c21": "麁檢散。即通意也。若別論者。前三調麁後",
    "T46n1912_04a:0252c22": "二檢散。此五法下引證。五法秖是五科。明",
    "T46n1912_04a:0252c23": "此五科所行有據。大論釋禪度中問曰。云",
    "T46n1912_04a:0252c24": "何方便得禪波羅蜜。答。却五事五欲除五法",
    "T46n1912_04a:0252c25": "五蓋行五法名同具緣出禪經故引禪經云等。良",
    "T46n1912_04a:0252c26": "師即善知識也。調五事者。雖是人立行之",
    "T46n1912_04a:0252c27": "要故。故今用之。此之五科文五義二。所謂事",
    "T46n1912_04a:0252c28": "理。理復為二。謂次不次。意唯在一。專期正",
    "T46n1912_04a:0252c29": "觀。○次依章解釋中初釋五緣。大小兩乘以",
    "T46n1912_04a:0253a01": "戒為本。是故先明。內禁雖嚴必資衣食。進",
    "T46n1912_04a:0253a02": "修定慧須藉空閑。處雖空閑假絕緣務。",
    "T46n1912_04a:0253a03": "四緣雖具開導由師。具如禪經。又此五緣",
    "T46n1912_04a:0253a04": "文五義五。意唯在一。意有遠近。近謂開導",
    "T46n1912_04a:0253a05": "遠謂正行。又五文中各有二義。所謂事理。",
    "T46n1912_04a:0253a06": "又此四章文四義二。意唯在一。言義二者。",
    "T46n1912_04a:0253a07": "謂本專精及以懺淨。事理二戒並具斯二。理",
    "T46n1912_04a:0253a08": "淨三德名為本淨。觀事即理方名懺淨。列",
    "T46n1912_04a:0253a09": "戒名者。具如大品念戒中。及大論二十一。",
    "T46n1912_04a:0253a10": "與賢護經同。大經數等。名異義同。華嚴十",
    "T46n1912_04a:0253a11": "無盡藏品亦列十戒。望此仍闕。彼云。一利",
    "T46n1912_04a:0253a12": "眾生戒。二不受外道戒。唯受三世佛淨戒。三",
    "T46n1912_04a:0253a13": "無著戒。不回向三有故。四安住戒。不犯一",
    "T46n1912_04a:0253a14": "切戒故。五不諍戒。不非先制不更造立。",
    "T46n1912_04a:0253a15": "不因此戒惱亂眾生。六不惱害戒。不以呪",
    "T46n1912_04a:0253a16": "術惱眾生故。七不雜戒。離六十二見但觀",
    "T46n1912_04a:0253a17": "緣起故。八離邪戒。不作持相欲使他知。",
    "T46n1912_04a:0253a18": "內無實德現有德相。九不惡戒。見破戒人",
    "T46n1912_04a:0253a19": "不輕蔑故。十清淨戒。捨十惡持十善。此十",
    "T46n1912_04a:0253a20": "種中二四六八十此屬律儀。三七屬隨道無",
    "T46n1912_04a:0253a21": "著。五九屬出假之由。第一正當利他。菩薩",
    "T46n1912_04a:0253a22": "元以饒益為本。是故此十利生居初。彼經",
    "T46n1912_04a:0253a23": "有事及以空假。仍闕自在。入中全無。諸經",
    "T46n1912_04a:0253a24": "列戒。論十攝盡。論不缺等義兼性制故。且",
    "T46n1912_04a:0253a25": "初引論釋於性戒。因此對辨客舊三學。初",
    "T46n1912_04a:0253a26": "明舊三學有無。所言性者即舊戒也。不待",
    "T46n1912_04a:0253a27": "佛制性是善惡。故名為性。并舊定慧名舊",
    "T46n1912_04a:0253a28": "三學。舊戒通為十戒根本故也。論十戒者即",
    "T46n1912_04a:0253a29": "客三學。何者。初之三戒即是客戒。義兼於",
    "T46n1912_04a:0253b01": "舊。次一即是客定。次六即是客慧。初引論二",
    "T46n1912_04a:0253b02": "文。或八或十並是性戒。所言八者。酒防意",
    "T46n1912_04a:0253b03": "地即是十中後三意業。數異義同。佛不出下",
    "T46n1912_04a:0253b04": "舊定。言八禪者。別而言之四禪四空。若從",
    "T46n1912_04a:0253b05": "通說。或云八禪或云八定。定對欲亂。禪亦",
    "T46n1912_04a:0253b06": "名靜。故諸聖教隨用不定。舊醫等者。大經舊",
    "T46n1912_04a:0253b07": "醫即是外道。乳藥即是邪常等也。常途下破",
    "T46n1912_04a:0253b08": "古人釋。古人唯立客戒客慧不立客定。故",
    "T46n1912_04a:0253b09": "以戒慧而難於定。今用下釋客三學。初釋",
    "T46n1912_04a:0253b10": "客戒中。先列。次明所發不同。初列中三歸",
    "T46n1912_04a:0253b11": "者。即以三藏三寶而為三歸。故俱舍云。眾",
    "T46n1912_04a:0253b12": "人怖所逼。多歸依諸山園苑及叢林。孤樹制",
    "T46n1912_04a:0253b13": "多等。此歸依非勝。此歸依非尊。不因此歸",
    "T46n1912_04a:0253b14": "依能解脫眾苦。諸有歸依佛及歸依法僧。",
    "T46n1912_04a:0253b15": "於四聖諦中能以慧觀察。此歸依為勝。此",
    "T46n1912_04a:0253b16": "歸依為尊。必因此歸依能解脫眾苦。準今",
    "T46n1912_04a:0253b17": "家意但以三十四心斷結為佛。生滅四諦",
    "T46n1912_04a:0253b18": "為法。學無學為僧。若準婆沙俱舍釋三寶",
    "T46n1912_04a:0253b19": "意則少異。略如釋籤及論文等。今不暇論。",
    "T46n1912_04a:0253b20": "五戒者四性一遮。故俱舍云。遮中唯離酒為",
    "T46n1912_04a:0253b21": "護餘律儀。若論制已性上皆加一箇制罪。",
    "T46n1912_04a:0253b22": "二百五十戒者。制教滿已名二百五十。通初",
    "T46n1912_04a:0253b23": "而論但名律儀。故列根本十種不同。僧祇四",
    "T46n1912_04a:0253b24": "受。謂自然善來五眾十眾。五分五受。謂自",
    "T46n1912_04a:0253b25": "然善來三歸八敬羯磨。四分亦五。謂來上歸",
    "T46n1912_04a:0253b26": "敬羯。復有多伽見母等論明受不同。今文十",
    "T46n1912_04a:0253b27": "受正出十誦。兼用婆沙師義故有一二不",
    "T46n1912_04a:0253b28": "同之相。十誦初云自然。今云佛唱善來比",
    "T46n1912_04a:0253b29": "丘自然已得具足戒者。即指羅漢身中自",
    "T46n1912_04a:0253c01": "然戒也。準諸部文唯四分中善來居初。又",
    "T46n1912_04a:0253c02": "無自然之語。即迦葉中上法文是。此下文自",
    "T46n1912_04a:0253c03": "有善來。故知初文即是自然。言自誓者。四",
    "T46n1912_04a:0253c04": "分中名教授。亦名上法。名異意同。八敬者。",
    "T46n1912_04a:0253c05": "十誦名八重法。秖名八敬。邊地第五者。若",
    "T46n1912_04a:0253c06": "準四分。秖是邊方白木調外。僧數難得。開",
    "T46n1912_04a:0253c07": "五人受。今準俱舍業品引婆沙師立十受",
    "T46n1912_04a:0253c08": "云。第八受者第五律師。謂邊地人少。五人受",
    "T46n1912_04a:0253c09": "中須一人持律羯磨。即以羯磨師為第五。",
    "T46n1912_04a:0253c10": "中國十僧者。十誦名羯磨亦準秖說。俱舍",
    "T46n1912_04a:0253c11": "云十眾耳。故知今文不專一部。已知同異",
    "T46n1912_04a:0253c12": "相狀如何。善來者。佛命善來比丘。當於語",
    "T46n1912_04a:0253c13": "下須髮自落。袈裟在身鉢盂在手。猶如",
    "T46n1912_04a:0253c14": "五歲知法比丘。自誓者。迦葉言。世界所有",
    "T46n1912_04a:0253c15": "成羅漢者我皆歸依。疏引多論云。佛是我",
    "T46n1912_04a:0253c16": "師我是弟子。修伽陀是我師我是弟子。即時",
    "T46n1912_04a:0253c17": "果戒俱得。見諦者。初得初果見未曾見。諦",
    "T46n1912_04a:0253c18": "謂諦理。昔未見諦今得見諦。見諦發時果",
    "T46n1912_04a:0253c19": "戒俱得。八敬者。世尊不許女人出家受戒。",
    "T46n1912_04a:0253c20": "爾時愛道遂自剃髮倚立祇洹阿難為請。佛",
    "T46n1912_04a:0253c21": "令阿難遙宣敬法。若能行者即得具足。謂",
    "T46n1912_04a:0253c22": "百罵舉受懺請安恣遣信者。是尼端正。為賊",
    "T46n1912_04a:0253c23": "難故佛開遣信。尼本法竟往大僧中。僧中",
    "T46n1912_04a:0253c24": "為秉。使尼却迴為騰僧命此尼得戒。亦名",
    "T46n1912_04a:0253c25": "十二語。三白四故。論議者。七歲沙彌與佛論",
    "T46n1912_04a:0253c26": "議。佛問五陰為一異等。智逾二十佛許",
    "T46n1912_04a:0253c27": "受戒。俱舍云佛問。汝家在何處。答云。三界",
    "T46n1912_04a:0253c28": "無家稱可聖心。佛令羯磨與受具足。善來",
    "T46n1912_04a:0253c29": "如前釋。此中既有善來故知前是自然。不",
    "T46n1912_04a:0254a01": "同諸受託自智力故曰自然。亦非全無",
    "T46n1912_04a:0254a02": "因緣故也。即以佛法而為緣等云云。三歸",
    "T46n1912_04a:0254a03": "者。佛度五人已三寶具足。佛秉三歸亦令",
    "T46n1912_04a:0254a04": "比丘處處宣化引至佛所。後因失信。佛令",
    "T46n1912_04a:0254a05": "比丘隨處各秉。過六年已佛止三歸興羯",
    "T46n1912_04a:0254a06": "磨受。故有中十邊五不同。遣信論議等別。",
    "T46n1912_04a:0254a07": "言羯磨者。此云辦事。此文通俗。律部非宗",
    "T46n1912_04a:0254a08": "故不廣述。問。今明衍門何須小檢。而明",
    "T46n1912_04a:0254a09": "十種得戒人耶。答。如涅槃中處處扶律。今",
    "T46n1912_04a:0254a10": "此亦爾。小為方便。故知出家菩薩六和十利",
    "T46n1912_04a:0254a11": "與聲聞同。六度四弘異於小行。若在家菩",
    "T46n1912_04a:0254a12": "薩三歸五戒咸趣菩提。況復梵網八萬威儀。",
    "T46n1912_04a:0254a13": "七眾並資五道通被。豈容破戒稱為佛乘",
    "T46n1912_04a:0254a14": "故以乘戒四句對簡。性戒下料簡三學無作",
    "T46n1912_04a:0254a15": "有無。初戒無作者。性戒不受故無無作。若",
    "T46n1912_04a:0254a16": "受戒下明受得戒即有無作。故性罪之上加",
    "T46n1912_04a:0254a17": "違無作。出家等戒無作別生。是故持則功等",
    "T46n1912_04a:0254a18": "虛空。破乃隨對一支一境。舉持勸受加罪",
    "T46n1912_04a:0254a19": "遮違。況犯已法除復本清淨。故云薝蔔華",
    "T46n1912_04a:0254a20": "雖萎猶勝於餘華。破戒諸比丘猶勝諸外",
    "T46n1912_04a:0254a21": "道。如伐草下略出遮性同異之相如草畜俱",
    "T46n1912_04a:0254a22": "有違制之罪。作單提悔二遮俱滅。然於害",
    "T46n1912_04a:0254a23": "畜仍有性愆。故引論解償命猶在。問。性罪",
    "T46n1912_04a:0254a24": "不滅。何須懺耶。答。免違制已持心相續。縱",
    "T46n1912_04a:0254a25": "果位廣償為利物因。豈同於違且沈三趣。",
    "T46n1912_04a:0254a26": "償者還也。復也。故四分下引證。言邊罪者。",
    "T46n1912_04a:0254a27": "謂性四重及曾受五十乃至比丘等戒。殺人。",
    "T46n1912_04a:0254a28": "盜五。犯淫三趣男女正道。俗非己妻。及非",
    "T46n1912_04a:0254a29": "處等。妄對人趣。稱過人法。犯此四已五十",
    "T46n1912_04a:0254b01": "進具比丘捨已。重來為難。佛法邊人故名邊",
    "T46n1912_04a:0254b02": "罪。重遮徒受是故令問。此罪等者釋邊遮",
    "T46n1912_04a:0254b03": "意。若先未曾受犯已尚障五八等戒。況具",
    "T46n1912_04a:0254b04": "戒耶。況受五等犯四重耶。此準方等陀羅",
    "T46n1912_04a:0254b05": "尼經。及虛空藏菩薩經。明邊罪義。多論亦",
    "T46n1912_04a:0254b06": "明犯五八十中重障具足戒。故南山鈔主",
    "T46n1912_04a:0254b07": "依之承用。相部對內雖異於此。其如南山",
    "T46n1912_04a:0254b08": "有教可憑。智者大師依教承用。若有道俗",
    "T46n1912_04a:0254b09": "犯已能悔更欲進求清淨戒者。具如方等",
    "T46n1912_04a:0254b10": "占察等經。占察上卷云。未來世中在家出家",
    "T46n1912_04a:0254b11": "欲求淨戒。犯增上罪不得受者。當修懺",
    "T46n1912_04a:0254b12": "法。具在經文。是故當知性戒清淨為諸戒",
    "T46n1912_04a:0254b13": "因。舊名作無作。成論云教無教。新名表無",
    "T46n1912_04a:0254b14": "表。作謂為作教謂教示表謂表彰。名異意",
    "T46n1912_04a:0254b15": "同。彼此無在。無作一發無捨失緣。終訖一",
    "T46n1912_04a:0254b16": "形相續恒起。如初受時作白已後入餘心",
    "T46n1912_04a:0254b17": "者。尚名得戒。故成論云。若人入不善心無",
    "T46n1912_04a:0254b18": "記心無心。亦名持戒。律疏云。四心三性始末",
    "T46n1912_04a:0254b19": "恒有。三性加無心為四云云。廣辨作無作同",
    "T46n1912_04a:0254b20": "異相狀等。非此可盡。具如疏鈔。小乘下約",
    "T46n1912_04a:0254b21": "大小乘以辨三聚。明無作不同。小乘經論",
    "T46n1912_04a:0254b22": "共立三聚。謂色心非色非心。言心無盡等",
    "T46n1912_04a:0254b23": "者。意明心性以為戒體。若小乘戒體是第三",
    "T46n1912_04a:0254b24": "聚者。且依經部。若有部中還用色為無作",
    "T46n1912_04a:0254b25": "戒體。然大乘中雖以心性而為戒體。若發",
    "T46n1912_04a:0254b26": "無作。亦依身口作戒而發。雖依身口體必",
    "T46n1912_04a:0254b27": "在心。若先小後大。一切轉為無盡戒體。若",
    "T46n1912_04a:0254b28": "先受大後方出家。欲在大比丘數而不失",
    "T46n1912_04a:0254b29": "菩薩法者。則更受律儀。但於一切發得身",
    "T46n1912_04a:0254c01": "口清淨。防非律儀。無作戒體不復發也。故",
    "T46n1912_04a:0254c02": "涅槃中五篇七聚。並是出家菩薩律儀。又若",
    "T46n1912_04a:0254c03": "先小後大則開小夏以成大夏。若先受大",
    "T46n1912_04a:0254c04": "後受律儀。在小則依小在大則依大。理雖",
    "T46n1912_04a:0254c05": "若是方土不同。此土僧徒不簡大小。西方",
    "T46n1912_04a:0254c06": "不爾一向永隔。然四依出世必大小並弘。但",
    "T46n1912_04a:0254c07": "隨物機緣通局在彼。道定無作細簡在論",
    "T46n1912_04a:0254c08": "云云。故經云下引證道定復以律儀而為根",
    "T46n1912_04a:0254c09": "本。○二明持相。先事次理。初事中文十義",
    "T46n1912_04a:0254c10": "七。意在正修。言義七者。前四各一後六成",
    "T46n1912_04a:0254c11": "三。所謂三觀。亦可二義四六異故。前四直",
    "T46n1912_04a:0254c12": "爾論事。後六寄理義當於事。意在比決令",
    "T46n1912_04a:0254c13": "知淺深。先釋不缺即持四重。若毀下以犯",
    "T46n1912_04a:0254c14": "顯持。言失比丘法者。既犯重已不任僧",
    "T46n1912_04a:0254c15": "用。大經云。犯重比丘不能復生善芽種子。",
    "T46n1912_04a:0254c16": "如斷多羅樹等。不破者。名損為破猶勝於",
    "T46n1912_04a:0254c17": "缺。是故仍在生善僧數。若毀下以犯顯持。",
    "T46n1912_04a:0254c18": "不穿者。雖不破缺。如猶有穿易可補治。",
    "T46n1912_04a:0254c19": "若有下以犯顯持。不雜者即是事定。有事",
    "T46n1912_04a:0254c20": "定者任運持得。雖持下以犯顯持。大經二",
    "T46n1912_04a:0254c21": "十九云。若有菩薩雖不與彼女人和合。而",
    "T46n1912_04a:0254c22": "共言語嘲調戲笑。如是菩薩成就欲法。毀",
    "T46n1912_04a:0254c23": "破淨戒污辱梵行。令戒雜穢。不得名為淨",
    "T46n1912_04a:0254c24": "戒具足。復有菩薩自言戒淨。雖不與彼女",
    "T46n1912_04a:0254c25": "人身合。言語嘲調而於壁外聞鐶釧聲。是",
    "T46n1912_04a:0254c26": "名菩薩成就欲法。乃至不名淨戒具足。復",
    "T46n1912_04a:0254c27": "次自言戒淨。乃至不聞鐶釧聲等。若見男",
    "T46n1912_04a:0254c28": "子隨逐女人。若見女人隨逐男子。如是菩",
    "T46n1912_04a:0254c29": "薩乃至不名淨戒具足。乃至為天樂故。廣",
    "T46n1912_04a:0255a01": "如初句。如四分中持戒有四。一賊分齊。如",
    "T46n1912_04a:0255a02": "諂媚勝他。邪命名利等。二罪分齊。畏三途",
    "T46n1912_04a:0255a03": "等三福分齊。欲天樂等。四道分齊謂為解",
    "T46n1912_04a:0255a04": "脫。除為解脫前三種持。及限爾許日。如是",
    "T46n1912_04a:0255a05": "時處支等恐不發戒。用中道下亦名開權。",
    "T46n1912_04a:0255a06": "既得中已以此中慧融一切法。故使一止",
    "T46n1912_04a:0255a07": "一作無非法界。故云大乘式叉迦羅尼。此",
    "T46n1912_04a:0255a08": "名為學別在第五通約諸篇。今並開之成",
    "T46n1912_04a:0255a09": "摩訶衍故大經及十住婆沙。皆指篇聚云。",
    "T46n1912_04a:0255a10": "菩薩摩訶薩持是禁戒。當知戒無大小由",
    "T46n1912_04a:0255a11": "受者心期。是則中道遍入空假及事律儀。方",
    "T46n1912_04a:0255a12": "得名為具足持戒。涅槃五支等者。彼聖行中",
    "T46n1912_04a:0255a13": "先明自行五支。後列願他十戒。菩薩摩訶",
    "T46n1912_04a:0255a14": "薩持一一支。皆願眾生當得禁戒等十。言",
    "T46n1912_04a:0255a15": "五支者。一具足業清淨戒。謂四重。二前後",
    "T46n1912_04a:0255a16": "眷屬餘清淨戒謂偷蘭遮為前眷屬。此語",
    "T46n1912_04a:0255a17": "因蘭。能為重罪前方便故。十三僧殘列在",
    "T46n1912_04a:0255a18": "重後為後眷屬。所言餘者。如後釋。三非諸",
    "T46n1912_04a:0255a19": "惡覺覺清淨戒者。即是不雜定共戒也。四護",
    "T46n1912_04a:0255a20": "持正念念清淨戒者。即四念處道共戒也。五",
    "T46n1912_04a:0255a21": "迴向具足無上道戒者。佛菩薩持非諸凡小",
    "T46n1912_04a:0255a22": "所能持得。護他十戒者。一禁戒。二清淨戒。",
    "T46n1912_04a:0255a23": "三善戒。四不缺戒。五不析戒。六大乘戒。七不",
    "T46n1912_04a:0255a24": "退戒。八隨順戒。九畢竟戒。十具足諸波羅蜜",
    "T46n1912_04a:0255a25": "戒。今亦以十願對行。故大經十戒與論意",
    "T46n1912_04a:0255a26": "同。五支復與願他十戒開合異耳。是則還",
    "T46n1912_04a:0255a27": "將自行以願於他。故玄文中具將論十。以",
    "T46n1912_04a:0255a28": "對經十及以五支具如釋籤中和會同異。",
    "T46n1912_04a:0255a29": "束前下判位。既約事釋以辨一心。故此十",
    "T46n1912_04a:0255b01": "戒離對凡聖大小位別。不雜戒云凡夫入定",
    "T46n1912_04a:0255b02": "能持得者且約有宗。若據餘部餘心亦得。",
    "T46n1912_04a:0255b03": "智所讚自在行向人持。據此以論十住即持",
    "T46n1912_04a:0255b04": "隨道無著。十信唯持律儀諸戒。隨定具足云",
    "T46n1912_04a:0255b05": "非六度通教菩薩所持者。且一往簡云此具",
    "T46n1912_04a:0255b06": "足是大根性人所持得。別人有分故不簡",
    "T46n1912_04a:0255b07": "之。據理亦非別人行向所能持得。唯是初",
    "T46n1912_04a:0255b08": "地已去方能持得。向判下約理觀論持戒。",
    "T46n1912_04a:0255b09": "先結前生後。先束下正釋。此中文十義二。意",
    "T46n1912_04a:0255b10": "在轉事以修正觀。言二義者謂境及觀。四",
    "T46n1912_04a:0255b11": "之與六如前事中。今之三觀三一不二。然前",
    "T46n1912_04a:0255b12": "十戒非無理觀。即後六是。分張對位故屬",
    "T46n1912_04a:0255b13": "事相。況律儀不雜當分未融。故今更約一念",
    "T46n1912_04a:0255b14": "心中具明十戒。而不濫尊極不離凡心。用",
    "T46n1912_04a:0255b15": "前四戒通為觀境。以六觀之事理相即。當",
    "T46n1912_04a:0255b16": "知篇聚一不可虧。世人蔑事而欲尚深理",
    "T46n1912_04a:0255b17": "者。驗知此觀孤虛無本。既虧觀境觀亦無",
    "T46n1912_04a:0255b18": "從。是故今文尚觀緣生一念心起為善惡",
    "T46n1912_04a:0255b19": "因。由此亦能破於不缺乃至不雜。況復但",
    "T46n1912_04a:0255b20": "觀身口重業及輕吉等耶。尚觀此心即是",
    "T46n1912_04a:0255b21": "法性。豈直觀於善惡因耶。是故今文與他",
    "T46n1912_04a:0255b22": "意別。次觀善惡下觀戒即空中。引金剛釋。",
    "T46n1912_04a:0255b23": "故知下略申經意。雖此略申未知法與非",
    "T46n1912_04a:0255b24": "法為是何等。今云下釋法非法。即以破見",
    "T46n1912_04a:0255b25": "名為皆空。何者。雖破我人眾生壽者。假無",
    "T46n1912_04a:0255b26": "與實猶見是有。名之為法。若見為無乃至",
    "T46n1912_04a:0255b27": "見是非有非無。皆名非法。依此起見猶名",
    "T46n1912_04a:0255b28": "為著。是故須捨。若不起四見即無六十二",
    "T46n1912_04a:0255b29": "見。故云防止有無六十二見。若大品中十",
    "T46n1912_04a:0255c01": "六知見。此我人等四亦攝在彼十六見中。十",
    "T46n1912_04a:0255c02": "六亦為此四攝盡。此四見者。無著論云。我",
    "T46n1912_04a:0255c03": "以計內人以計外。眾生以續前為義壽者",
    "T46n1912_04a:0255c04": "以趣後為能。若依大論釋十六知見中云。",
    "T46n1912_04a:0255c05": "我者。於陰界入計我我所若即若離。人者。",
    "T46n1912_04a:0255c06": "謂於陰界入中謂我是行人。行通善惡無",
    "T46n1912_04a:0255c07": "非行者。眾生者。於陰界入和合之中計有",
    "T46n1912_04a:0255c08": "我生。壽者者。於陰界入中計一期報若長",
    "T46n1912_04a:0255c09": "若短。亦與無著大同。二論並以陰界入法",
    "T46n1912_04a:0255c10": "而為所執。今文通以假實四句。皆為所執。",
    "T46n1912_04a:0255c11": "以能計有等為我人也。以此少異。是則近",
    "T46n1912_04a:0255c12": "約隨道戒說。為順經文破我故也。經意既",
    "T46n1912_04a:0255c13": "遠所執亦通法與非法豈唯假實。然能計者",
    "T46n1912_04a:0255c14": "但成六十二見而已。若通論者。法謂衍也。",
    "T46n1912_04a:0255c15": "非法小也。衍尚不著何況於小。又法謂大",
    "T46n1912_04a:0255c16": "小。非法謂假實。又法謂大乘是有。非法謂",
    "T46n1912_04a:0255c17": "大乘是無。乃至非有非無。如是皆名我人等",
    "T46n1912_04a:0255c18": "見。是故猶屬六十二也。故云大乘生著。猶",
    "T46n1912_04a:0255c19": "須無常幻化等破。通義雖爾今且從別。智",
    "T46n1912_04a:0255c20": "所讚中云知心非心。法亦非法。此亦仍順般",
    "T46n1912_04a:0255c21": "若近意。心謂能計假名之心。法謂所計五陰",
    "T46n1912_04a:0255c22": "實法。乃至若計假實非有非無。皆破入空。",
    "T46n1912_04a:0255c23": "故云知心非心。法亦非法。知空非空故云",
    "T46n1912_04a:0255c24": "而不永滯非心非法。從空出假還是出此心",
    "T46n1912_04a:0255c25": "法之假。故云道種方便無所有中立心立法。",
    "T46n1912_04a:0255c26": "立於三界假實心法。即是入於愛見之假。假",
    "T46n1912_04a:0255c27": "既立已對病設藥。名為拔出。若約自行論",
    "T46n1912_04a:0255c28": "拔出者。大經云。願作心師不師於心。欲",
    "T46n1912_04a:0255c29": "得不退菩提。當發此願。淨名云。弟子眾塵",
    "T46n1912_04a:0256a01": "勞隨意之所轉。化他亦然。以自在故為智",
    "T46n1912_04a:0256a02": "為讚。故知兩戒一體無殊。隨如是定結隨",
    "T46n1912_04a:0256a03": "定名。無不具足結具足名。故知二名亦非碩",
    "T46n1912_04a:0256a04": "異。三觀及境一一文中。皆先釋。次以止觀",
    "T46n1912_04a:0256a05": "結之。故梵網下引證理觀持戒。名為止觀。",
    "T46n1912_04a:0256a06": "故知應以第一義光寂照相即。而為防止善",
    "T46n1912_04a:0256a07": "順戒體。孝者畜也。事親之道宜恒畜在心。",
    "T46n1912_04a:0256a08": "以在心故能順顏色。故名為順。今亦如是。",
    "T46n1912_04a:0256a09": "觀不思議理恒照在心善順於理。順故觀",
    "T46n1912_04a:0256a10": "於三諦。孝故止於三惑。如是持戒尚不與",
    "T46n1912_04a:0256a11": "別教出假持戒義同。豈與天子庶民行孝為",
    "T46n1912_04a:0256a12": "同年耶。臣軌云。夫孝者先須安國。國安所",
    "T46n1912_04a:0256a13": "以家安。家安所以行孝等。如是尚不逮於",
    "T46n1912_04a:0256a14": "人天。況大小乘防止善順。言本師及我皆誦",
    "T46n1912_04a:0256a15": "者。背文曰誦舍那釋迦以證戒體。稟教義",
    "T46n1912_04a:0256a16": "絕無說而說。故名為誦。十住廣說者。毘婆沙",
    "T46n1912_04a:0256a17": "此云廣說。得人法二空名離我我所。及離",
    "T46n1912_04a:0256a18": "諸法有所得想名離戲論。以如此法名上",
    "T46n1912_04a:0256a19": "尸羅。故知亦是約理名戒。淨名云等者。淨",
    "T46n1912_04a:0256a20": "名疏引。時二比丘疑犯婬殺二波羅夷。是二",
    "T46n1912_04a:0256a21": "比丘共居蘭若。一人他行一人露臥。婬女采",
    "T46n1912_04a:0256a22": "薪盜行不淨。伴比丘來見而逐之。女人避",
    "T46n1912_04a:0256a23": "走墮坑而死。臥者疑犯婬逐者疑犯殺。不",
    "T46n1912_04a:0256a24": "敢問佛來白波離。波離為其準律解釋。若",
    "T46n1912_04a:0256a25": "犯根本令其學悔。若犯方便令其懺蘭。",
    "T46n1912_04a:0256a26": "若本無心令不須懺。大士訶曰。我念聲聞",
    "T46n1912_04a:0256a27": "不觀人根不應說法。此二比丘久發大心。",
    "T46n1912_04a:0256a28": "如何以小而教導之。彼罪性者不在內外",
    "T46n1912_04a:0256a29": "兩中間。如其心然罪垢亦然。此即無生悔之",
    "T46n1912_04a:0256b01": "要觀也。如是是名善解奉律。今亦以此名",
    "T46n1912_04a:0256b02": "上尸羅。上尸羅者無持無犯。犯必無生。豈",
    "T46n1912_04a:0256b03": "以無生而令必犯。故知應以四句推持",
    "T46n1912_04a:0256b04": "無持犯性。名真奉律。豈要推犯名善解耶。",
    "T46n1912_04a:0256b05": "復次下更約五名以為觀解。四分上下唯",
    "T46n1912_04a:0256b06": "有四名。準古諸釋但存三名。謂尸羅毘尼",
    "T46n1912_04a:0256b07": "木叉。故南山引十八法中毘尼與律二名不",
    "T46n1912_04a:0256b08": "並。今家意者。具依諸名以存於四。名雖不",
    "T46n1912_04a:0256b09": "並既得名律復名毘尼。是故今文從名俱",
    "T46n1912_04a:0256b10": "用。并取根本八十誦名。即優波離一夏八十",
    "T46n1912_04a:0256b11": "度升座誦之。故得名也。故總約五名以申",
    "T46n1912_04a:0256b12": "觀解。若諸部異名雖隨事別立。與誦義同。",
    "T46n1912_04a:0256b13": "故舉誦言以攝諸部。今既以十戒合為三",
    "T46n1912_04a:0256b14": "觀。觀心五名亦約三觀。餘名可見。所言律",
    "T46n1912_04a:0256b15": "者不取律呂之律。但約如世律令陶虞始",
    "T46n1912_04a:0256b16": "造。蕭何以為九章者。漸分輕重委悉故也。",
    "T46n1912_04a:0256b17": "爾雅云。法也。法律所以詮量輕重犯不犯",
    "T46n1912_04a:0256b18": "等。觀心亦爾。詮量惑智各有輕重持犯之",
    "T46n1912_04a:0256b19": "相。如上菩提心中等者。第一感應發心。結成",
    "T46n1912_04a:0256b20": "三種止觀文中。麁細難易深淺巧拙等。亦是",
    "T46n1912_04a:0256b21": "詮量之義也。人有四者。若論果報以南洲",
    "T46n1912_04a:0256b22": "為下下。若約值佛即以南洲為上上。故大",
    "T46n1912_04a:0256b23": "論六十二云。閻浮提以三事故尚勝於諸",
    "T46n1912_04a:0256b24": "天。北洲不及。一能斷婬欲。二識念力。三能",
    "T46n1912_04a:0256b25": "進精勇猛復有書般若。是故諸天來下聽",
    "T46n1912_04a:0256b26": "法。故大經三十三云。下下因緣故生於北",
    "T46n1912_04a:0256b27": "洲。乃至上上因緣故生於南洲。上品多種者。",
    "T46n1912_04a:0256b28": "如六欲天及日月星。以分九品。上上他化乃",
    "T46n1912_04a:0256b29": "至下下是星。乃至福報多種不同。如淨名",
    "T46n1912_04a:0256c01": "云。隨其福德飯色有異。乃至諸禪各各不",
    "T46n1912_04a:0256c02": "同。如經論中隨其義旨。各有品類秩軸",
    "T46n1912_04a:0256c03": "不同。可以意得不煩文者。約觀解中若",
    "T46n1912_04a:0256c04": "橫若竪若自若他。一心異心詮量輕重。況復",
    "T46n1912_04a:0256c05": "一一各攝無邊。但可意知豈可文具。私諮",
    "T46n1912_04a:0256c06": "下重釋。謂章安面於大師親重諮決若諸文",
    "T46n1912_04a:0256c07": "中直云私謂是滅後述己。初文即是述己",
    "T46n1912_04a:0256c08": "問也。向之三觀各有三品。空為下假為中",
    "T46n1912_04a:0256c09": "中為上。空假各三皆約發真。入中亦有三",
    "T46n1912_04a:0256c10": "品。即以五品為下。六根為中。初住為上。",
    "T46n1912_04a:0256c11": "則三品之中有真有似者何耶。此問且據大",
    "T46n1912_04a:0256c12": "分而說。空假三品亦非全發真。如假三品",
    "T46n1912_04a:0256c13": "即以三藏菩薩為下。如初番釋。入中三品",
    "T46n1912_04a:0256c14": "亦皆發真。且約後番為此問也。答。即出大",
    "T46n1912_04a:0256c15": "師答也。有二意。初云前三道未合者。空假",
    "T46n1912_04a:0256c16": "二種三品之中。既對三教根緣隔異。所以分",
    "T46n1912_04a:0256c17": "張橫對三人。人既不同皆約發真。於理無",
    "T46n1912_04a:0256c18": "失。若入中已毫善悉融唯約六即義似於",
    "T46n1912_04a:0256c19": "竪。又亦得下以此中道從人從教。亦得",
    "T46n1912_04a:0256c20": "橫論。別接等三皆破一品。三人相望可非",
    "T46n1912_04a:0256c21": "橫耶。雖復名橫證道無二。仍本而說且為",
    "T46n1912_04a:0256c22": "橫三。豈止煮燒覆障耶者。不同律文篇聚",
    "T46n1912_04a:0256c23": "各有根本方便後起。對心對境。若罪若事",
    "T46n1912_04a:0256c24": "若雙若單。約報則有煮燒等輕重之相。三觀",
    "T46n1912_04a:0256c25": "相即三諦互融。隨詮一塵一心一觀。皆遍",
    "T46n1912_04a:0256c26": "法界。十誦中呼地獄為煮燒覆障。八熱十",
    "T46n1912_04a:0256c27": "六通為煮燒。八寒黑暗等通為覆障。若事下",
    "T46n1912_04a:0256c28": "比決。是則於事勸更加觀。不聞有觀而",
    "T46n1912_04a:0256c29": "忽於事。是則一心三觀以照持犯。豈同護",
    "T46n1912_04a:0257a01": "根制六識耶。○三明犯相者。先標譬本。即",
    "T46n1912_04a:0257a02": "是羅剎同為愛見而作喻也。行人下略合。",
    "T46n1912_04a:0257a03": "愛見皆能損於篇聚。故並喻羅剎來乞浮",
    "T46n1912_04a:0257a04": "囊。愛羅剎下廣合。此中文九義二意在顯",
    "T46n1912_04a:0257a05": "持。言文九者愛見各有九。謂五篇定及三",
    "T46n1912_04a:0257a06": "觀。言義二者復有三別。一者愛見。二者事",
    "T46n1912_04a:0257a07": "理。三者持犯。持犯是能判。事理是犯境。愛",
    "T46n1912_04a:0257a08": "見是犯因。言顯持者。犯亦成持況復本淨。",
    "T46n1912_04a:0257a09": "若從理說本淨雖持。猶名為犯。用懺淨已",
    "T46n1912_04a:0257a10": "方復本淨。先合愛中經但五段。一者全乞",
    "T46n1912_04a:0257a11": "喻犯四重。二者乞半喻犯十三。三乞手許",
    "T46n1912_04a:0257a12": "喻犯偷蘭。今文稱為乞重方便。且為成",
    "T46n1912_04a:0257a13": "於漸犯之相。故置果存因。四乞指許喻犯",
    "T46n1912_04a:0257a14": "二提。五乞微塵喻犯吉羅。今文依經故",
    "T46n1912_04a:0257a15": "無所改。為篇闕於提舍又剩偷蘭。為聚",
    "T46n1912_04a:0257a16": "不開第五亦闕提舍。大乘經文佛意罕測。",
    "T46n1912_04a:0257a17": "文殊問經篇聚亦爾。彼列五夷三蘭二提一",
    "T46n1912_04a:0257a18": "吉。罪種雖少該攝極寬。此等並是菩薩律儀。",
    "T46n1912_04a:0257a19": "是故不可全同三藏。若破觀境是犯律儀。",
    "T46n1912_04a:0257a20": "即於十中犯前三戒分為五罪。五罪不同",
    "T46n1912_04a:0257a21": "復分愛見。五中前夷及殘。各先犯次持。蘭提",
    "T46n1912_04a:0257a22": "吉三。文相略故但存犯相。次夷罪中持相文",
    "T46n1912_04a:0257a23": "言汝寧殺我等者。寧殺陰身戒囊叵得。乃",
    "T46n1912_04a:0257a24": "至應云毒蛇口中等也。次殘犯相中云摩",
    "T46n1912_04a:0257a25": "觸等者。若分因果以對罪名具如律部。次",
    "T46n1912_04a:0257a26": "持相中云下意等者。犯第二篇。僧中行白。",
    "T46n1912_04a:0257a27": "名為下意。別住名擯乃至奪其三十五事",
    "T46n1912_04a:0257a28": "及本日等。名為治擯。次乞重方便者則喻因",
    "T46n1912_04a:0257a29": "蘭吉羅下舉況勸持。微塵不足損於浮囊。",
    "T46n1912_04a:0257b01": "而惜惠於羅剎者。恐水漸入。能為沒海遠",
    "T46n1912_04a:0257b02": "方便故。今亦如是。吉罪既為染污種類。能",
    "T46n1912_04a:0257b03": "遠開於無救之門。第五既然餘三亦然。重罪",
    "T46n1912_04a:0257b04": "如死故云而死。貪攀下定共戒也。定共雖",
    "T46n1912_04a:0257b05": "即未證於真。欲違於定故即名犯。深著下",
    "T46n1912_04a:0257b06": "即空戒也。以無隨道無著。不能破於三有",
    "T46n1912_04a:0257b07": "之因。是故名為為有造業。假中二戒例前",
    "T46n1912_04a:0257b08": "說之。從深著下名為犯理。次以羅剎",
    "T46n1912_04a:0257b09": "喻見者。初文辨異。則色屬愛因此破戒。",
    "T46n1912_04a:0257b10": "一切皆然故云觸人。無始與俱名已生惡。",
    "T46n1912_04a:0257b11": "依見破戒或因後時推理起計。名未生惡。",
    "T46n1912_04a:0257b12": "預識防過是故列之。故云此見雖未起。後",
    "T46n1912_04a:0257b13": "為內外兩緣所壞而生惡見。一得少禪。二",
    "T46n1912_04a:0257b14": "無師友。非深非久故名為少。適得根本",
    "T46n1912_04a:0257b15": "因而生見。即生念著吉羅也。而起過患重罪",
    "T46n1912_04a:0257b16": "也。佛在世一比丘下引事。大論十九云。有",
    "T46n1912_04a:0257b17": "一比丘得第四禪生增上慢謂得四果。初",
    "T46n1912_04a:0257b18": "得初禪謂得初果。乃至得第四禪謂得",
    "T46n1912_04a:0257b19": "羅漢。恃此自高不肯進道。臨終之時見四",
    "T46n1912_04a:0257b20": "禪陰便生邪見謂無涅槃。佛為欺我惡見",
    "T46n1912_04a:0257b21": "生故。失禪中陰。阿鼻相現命終生彼。諸比",
    "T46n1912_04a:0257b22": "丘問佛。阿蘭若比丘死今生何處。佛言。生",
    "T46n1912_04a:0257b23": "阿鼻獄。諸比丘大驚。坐禪持戒便至爾耶。",
    "T46n1912_04a:0257b24": "佛如前答竟。而說偈言。多聞持戒禪未得",
    "T46n1912_04a:0257b25": "漏盡法。雖有是功德是事難可信。墮獄",
    "T46n1912_04a:0257b26": "由謗佛非關第四禪。此證得少禪也。佛",
    "T46n1912_04a:0257b27": "在世下舉況以釋師友意也。大師在世尚有",
    "T46n1912_04a:0257b28": "僻計生見之人。況滅後無師不得禪者。又惡",
    "T46n1912_04a:0257b29": "見者。如譬喻經賢愚經並云。佛在舍衛。有",
    "T46n1912_04a:0257c01": "婆羅門邪見與五百弟子相隨。莫不歸敬。",
    "T46n1912_04a:0257c02": "因與佛弟子觸試不如。恥見本群沒水",
    "T46n1912_04a:0257c03": "而死。佛言。彼有二罪。一毒盛。二謗佛。佛言。",
    "T46n1912_04a:0257c04": "今墮阿鼻。故大虛空藏等者。彼虛空孕經下",
    "T46n1912_04a:0257c05": "卷。文列六重。第三云。復次善男子。或有",
    "T46n1912_04a:0257c06": "初行菩薩見他眾生作如是言。仁者勿行",
    "T46n1912_04a:0257c07": "毘尼戒律。勿為精進速發菩提心速誦經",
    "T46n1912_04a:0257c08": "典。作身口意惡。因為惡故即得清淨。是",
    "T46n1912_04a:0257c09": "名第三重罪。云何下正明犯相。亦先事犯後",
    "T46n1912_04a:0257c10": "理犯。初事犯中亦先明五罪。犯十中三。食",
    "T46n1912_04a:0257c11": "噉人狗喻破世出世因果。此從優劣為譬",
    "T46n1912_04a:0257c12": "也。破正見威儀等者。起見即破正見。應引",
    "T46n1912_04a:0257c13": "大經十二等。文無者略。犯前三聚名破戒。",
    "T46n1912_04a:0257c14": "犯下四聚名破威儀。四邪五邪名破正命。",
    "T46n1912_04a:0257c15": "邪法活命故云邪命。四邪者。一方邪。謂通",
    "T46n1912_04a:0257c16": "國使命。二維邪。謂醫方卜相。三仰邪。謂仰",
    "T46n1912_04a:0257c17": "觀星宿。四下邪。謂種植根栽五穀等類。亦",
    "T46n1912_04a:0257c18": "曰四口食。故大論舍利弗乞食。有一女人",
    "T46n1912_04a:0257c19": "問舍利弗言。汝方口食耶。乃至下口食耶。皆",
    "T46n1912_04a:0257c20": "答言不。女人言。何食耶。舍利弗次第解釋四",
    "T46n1912_04a:0257c21": "種食已云。我唯乞食自活。五邪者。一為利",
    "T46n1912_04a:0257c22": "養故現奇特相。二為利養故自說功德。三",
    "T46n1912_04a:0257c23": "卜相吉凶為人說法。四高聲現威令人畏",
    "T46n1912_04a:0257c24": "敬。五說所得供養以動人心。此等並是高",
    "T46n1912_04a:0257c25": "名上輩所慎。應非寡德末流所闚。或重方",
    "T46n1912_04a:0257c26": "便乃至吉羅準愛中說。謂諸法下重明過相。",
    "T46n1912_04a:0257c27": "從初乃至永沒例前吉羅乃至而死。當知此",
    "T46n1912_04a:0257c28": "人下結破僻計。近尚等者。近謂見心遠謂",
    "T46n1912_04a:0257c29": "諦理。既以惡空下例前貪攀等乃至破律儀",
    "T46n1912_04a:0258a01": "戒。堅執見下例前貪五欲故破於理戒。當",
    "T46n1912_04a:0258a02": "知下結中。云尚不得人天涅槃者。人天中樂",
    "T46n1912_04a:0258a03": "亦名涅槃。何不引無行等者。經中總有七十",
    "T46n1912_04a:0258a04": "餘行偈。汝何不引終不破於戒等文。獨引",
    "T46n1912_04a:0258a05": "貪欲是道文耶。況復經說欲是道者。秖云",
    "T46n1912_04a:0258a06": "道性不出於欲。亦云欲性不離於道。約理",
    "T46n1912_04a:0258a07": "云即約事須離。而汝錯計謂欲是道。若爾。",
    "T46n1912_04a:0258a08": "秖有道即是婬。何曾婬即是道。經又云。見",
    "T46n1912_04a:0258a09": "有無法異。是不離有無。若知有無等超勝",
    "T46n1912_04a:0258a10": "成佛道。汝唯見有尚不見無。況有無等經",
    "T46n1912_04a:0258a11": "又云。道及婬怒癡是一法平等。意亦如前。",
    "T46n1912_04a:0258a12": "止觀輔行傳弘決卷第四之一"
}