{
    "X88n1646_042:0257a04": "居士傳四十二",
    "X88n1646_042:0257a06": "殷陳顧朱周蔡虞黃莊鮑傳",
    "X88n1646_042:0257a07": "殷時訓名邁。號秋溟居士。應天人也。早歲肆業南京",
    "X88n1646_042:0257a08": "國子監。與江西何善山遊。聞陽明王子之學。又受教",
    "X88n1646_042:0257a09": "於司業歐陽南野。遂屏居山寺。反求諸心。期於自得。",
    "X88n1646_042:0257a10": "嘉靖二十年登進士第。授戶部主事。歷官貴州提學",
    "X88n1646_042:0257a11": "副使。乞假歸。隆慶初以薦起淅江提學副使。遷南太",
    "X88n1646_042:0257a12": "僕卿。仍移疾家居。萬歷初。張居正當國。欲引以自助。",
    "X88n1646_042:0257a13": "屬操江都御史。王篆詣其家致意。時訓不應。已而謂",
    "X88n1646_042:0257a14": "其子慶曰。張公太橫且有禍。篆非端人。不可與作緣",
    "X88n1646_042:0257a15": "也。久之起南太常卿。旋以禮部侍郎管南京祭酒事。",
    "X88n1646_042:0257a16": "累疏乞休。得請。時訓性淡泊。雖處清要。不耐交際。苛",
    "X88n1646_042:0257a17": "禮自通。藉後在官十三。在告十七。閒居耽釋氏書。從",
    "X88n1646_042:0257a18": "楞嚴經金剛乾慧發悟。著贅言一卷。論楞嚴要義。又",
    "X88n1646_042:0257a19": "謂楞嚴諸解直吐心得。以經解經。溫陵為最。著溫陵",
    "X88n1646_042:0257a20": "要解輯補十卷。官太僕日。居滁陽。棲雲樓。作偈曰。春",
    "X88n1646_042:0257a21": "陰蔽幽齋。朝來始和霽。春風悠然來。花雨滿庭際。又",
    "X88n1646_042:0257a22": "云。百慮靜中起。旋向靜中消。早知生即滅。始信起徒",
    "X88n1646_042:0257a23": "勞。又云。丈夫自堂堂。脚底有元路。撒手便歸家。何曾",
    "X88n1646_042:0257a24": "移寸步。又云。六塵雖幻相。能令真性裂。何名出世心。",
    "X88n1646_042:0257b01": "但不隨分別。又云。應跡寄人寰。凝神栖絕境。識得銕",
    "X88n1646_042:0257b02": "牛機。爐燄如氷冷。又云。對雨千峯靜。看山百慮輕。昨",
    "X88n1646_042:0257b03": "宵明日夜。露地白牛生。晚棲天界寺。息心禪定。持戒",
    "X88n1646_042:0257b04": "精嚴。雖老衲子不過也。年六十有二。自知逝期。焚香",
    "X88n1646_042:0257b05": "坐脫。若假寐然(明詩偶鈔．楞嚴蒙鈔．江寧志)。",
    "X88n1646_042:0257b06": "陳廷裸名瓚。江南常熟人。嘉靖三十五年進士。官刑",
    "X88n1646_042:0257b07": "科給事中。劾罷嚴嵩餘黨。又請錄建言。廢斥者忤旨。",
    "X88n1646_042:0257b08": "杖六十除名。家居一意修西方淨業。有客過之呵曰。",
    "X88n1646_042:0257b09": "爾不聞大鑒之論唯心者乎。何厭垢而欣淨為。答曰。",
    "X88n1646_042:0257b10": "惟心淨土。發之大鑒。而非自大鑒始也。是心作佛。是",
    "X88n1646_042:0257b11": "心是佛。佛固先言之矣。盖懼人以不淨之心求淨土",
    "X88n1646_042:0257b12": "也。非曰土無垢淨也。且樂邦之可樂也。不獨華池珠",
    "X88n1646_042:0257b13": "閣鳥音風樹云爾也。吾幸而與羣聖人遊。被無量光。",
    "X88n1646_042:0257b14": "經無數劫。證無生忍。成無上道。濟無邊眾。誠樂矣。客",
    "X88n1646_042:0257b15": "以客之禪樂垢土。而我以我之禪樂淨土。禪無客無",
    "X88n1646_042:0257b16": "我。樂無垢無淨也。客無庸呵我矣。隆慶初復起吏科。",
    "X88n1646_042:0257b17": "屢以直言。與時相忤。萬歷中累官刑部侍郎。十六年",
    "X88n1646_042:0257b18": "七月臥疾。誦佛名益虔。故事京師大臣三品以上暑",
    "X88n1646_042:0257b19": "月賜氷。既置氷於榻前。眾見氷中湧出七級浮屠。欄",
    "X88n1646_042:0257b20": "楯鈎綴窗格玲瓏。移時氷漸消。塔影漸瘦。頃之氣絕",
    "X88n1646_042:0257b21": "而影沒矣。贈右都御史。諡莊靖(明史．樂邦文類序．談薈)。",
    "X88n1646_042:0257b22": "顧清甫名源。號寶幢居士。應天人。明嘉靖間諸生也。",
    "X88n1646_042:0257b23": "少豪雋。工詩。善書畵。年將四十。盡棄所習。斷酒肉。搆",
    "X88n1646_042:0257b24": "小樓。獨坐其上。精修禪觀。唯一小童侍左右。奉香華",
    "X88n1646_042:0257c01": "淨水。家人女子絕不見其面。每夜五更起。擊大木魚",
    "X88n1646_042:0257c02": "高聲唱阿彌陀佛。其舍旁有屠兒。每聞木魚聲即起",
    "X88n1646_042:0257c03": "屠豕。一日遲起。恚而責其妻。妻曰。爾不聞彼道人。日",
    "X88n1646_042:0257c04": "打木魚念佛耶。自不知罪。乃責我何也。屠兒愕。即折",
    "X88n1646_042:0257c05": "刀不復屠。一時屠兒從而徙業者甚眾。與棲霞雲谷",
    "X88n1646_042:0257c06": "禪師善。結西方社。憨山清公一日至棲霞寺。望見一",
    "X88n1646_042:0257c07": "道者。閒閒如孤鶴。即之。其目不瞬。脫若遺世。已而入",
    "X88n1646_042:0257c08": "殿門禮舍利塔。瞻拜良久。塔頂忽現五色光赭如寶",
    "X88n1646_042:0257c09": "錯。清公異之。以語雲谷。雲谷曰此寶幢也。方作西方",
    "X88n1646_042:0257c10": "觀耳。頃之示微疾。請名僧數人相對唱佛號。已而內",
    "X88n1646_042:0257c11": "人走報曰。滿宅聞蓮華香。眾驚喜。清甫恬然如平時。",
    "X88n1646_042:0257c12": "徐語僧曰。我坐蓮華中半月餘。見彌陀法身徧虗空",
    "X88n1646_042:0257c13": "世界。世界皆金色。佛視我微笑而挈我。又以袈裟覆",
    "X88n1646_042:0257c14": "我。我決定往西方矣。諸子涕泣請曰。父即往。奈兒輩",
    "X88n1646_042:0257c15": "何。清甫笑曰。汝將謂我生耶死耶。而獨不觀於日乎。",
    "X88n1646_042:0257c16": "日出於東而沒於西。是果沒乎。遂尅期沐浴更衣端",
    "X88n1646_042:0257c17": "坐而逝。蓮香三日始歇(憨山夢遊集)。",
    "X88n1646_042:0257c18": "朱元正者海鹽諸生也。平生有志聖學。律身甚嚴。年",
    "X88n1646_042:0257c19": "六十餘深入禪悅。居宅後敝屋中閉關。不問家事。每",
    "X88n1646_042:0257c20": "日晨誦法華經一卷。日過中則靜坐。其門人陳則梁",
    "X88n1646_042:0257c21": "訪之曰。先生年高。盍少開酒禁。元正曰。子謂我須調",
    "X88n1646_042:0257c22": "養血氣耶。不知我於生死已畫得斷。則梁竦然。其年",
    "X88n1646_042:0257c23": "七月語其子曰。吾在此無事可行矣。問何處去。曰西",
    "X88n1646_042:0257c24": "方去。子及孫固留。許之。至十二月朔示微疾不食。家",
    "X88n1646_042:0258a01": "人蒼黃治殮具。元正曰。勿忙。此後八日半夜事也。及",
    "X88n1646_042:0258a02": "期端坐欲逝。復曰。吾生平秋毫不負人。今冬舍後匠",
    "X88n1646_042:0258a03": "人為我平後門一片地。欲待明年元日便老人出關",
    "X88n1646_042:0258a04": "行步。其好意未報。因取紙作詩謝之。寂然而逝。時方",
    "X88n1646_042:0258a05": "鷄鳴。預戒家人臨行勿令婦女來。過二三時乃來。來",
    "X88n1646_042:0258a06": "亦勿哭。比天明眷屬至皆哭。元正復張目搖頭。令婦",
    "X88n1646_042:0258a07": "女去。去盡乃瞑(法華持驗紀事)。",
    "X88n1646_042:0258a08": "周楚峰名廷璋。雲南人也。生於正德嘉靖間。為人淳",
    "X88n1646_042:0258a09": "朴。治家不計有無。有輙散之貧者。人與之語輙笑。或",
    "X88n1646_042:0258a10": "謔之詈辱之亦笑而已。素向佛法。晨起必誦金剛．彌",
    "X88n1646_042:0258a11": "陀．觀音諸經各一卷。充然自得曰。吾不離日用。不涉",
    "X88n1646_042:0258a12": "貪愛。如是而已。年八十七以清明日上家決辭祖考。",
    "X88n1646_042:0258a13": "還謂其婦曰。吾將行矣。彌陀迎我。觀音勢至俱來也。",
    "X88n1646_042:0258a14": "已而曰。觀音謂我絕葷五日可西行。遂日食一粥一",
    "X88n1646_042:0258a15": "蔬。至期沐而冠。令子弟誦七如來名而已。誦經既畢。",
    "X88n1646_042:0258a16": "端坐而逝。翼日有香發於體。貌如生(金剛靈應錄)。",
    "X88n1646_042:0258a17": "蔡槐庭名承植。湖廣攸縣人。性孤迥。淡於聲利。年二",
    "X88n1646_042:0258a18": "十餘長齋奉佛。甞誦三千佛名。日記一名。至三年乃",
    "X88n1646_042:0258a19": "卒業。遂終身不忘。登萬歷十一年進士第。歷官嘉興",
    "X88n1646_042:0258a20": "太守。在官日誦金剛經。室無長物。爐香經案而已。重",
    "X88n1646_042:0258a21": "興古楞嚴寺。禁民間殺牲祀神。其文云。孔子曰敬鬼",
    "X88n1646_042:0258a22": "神而遠之。未甞以鬼神為無有也。第鬼神享用與人",
    "X88n1646_042:0258a23": "間不同。人好酒肉便以酒肉祀鬼神。譬之蛆蟲噉糞",
    "X88n1646_042:0258a24": "便以糞貢人。豈不得罪於人。盖神明清淨。聞人間酒",
    "X88n1646_042:0258b01": "肉污穢厭惡不暇。豈肯鑒甞。故郊祀者止用淡酒。承",
    "X88n1646_042:0258b02": "祭者戒酒戒葷。意可知已。至於餓鬼不能飲水。何能",
    "X88n1646_042:0258b03": "食肉。欲祀鬼者須用變食真言。又非可漫為也。為此",
    "X88n1646_042:0258b04": "特示爾等。凡祀神者宜焚香設齋。并誦金剛經一卷。",
    "X88n1646_042:0258b05": "神自鑒納。陰司極重此經。我今告稟城隍。將爾等前",
    "X88n1646_042:0258b06": "罪赦除。後次不可再犯。若仍前殺牲污神。不惟無益",
    "X88n1646_042:0258b07": "且遭罪譴。此係實說。決非妄言。甞問法於雲棲宏公。",
    "X88n1646_042:0258b08": "遂專修念佛三昧。已而官太常寺卿。乞休歸。知交中",
    "X88n1646_042:0258b09": "有欲薦為巡撫者。以書問之。槐庭笑曰。若視一巡撫",
    "X88n1646_042:0258b10": "太尊貴生。我法直超三界。金輪王尚不屑意。况區區",
    "X88n1646_042:0258b11": "耶。或勸槐庭當教兒。答曰。生死事大。吾自救不暇。遑",
    "X88n1646_042:0258b12": "恤我後。諸子或美其宮室。不能禁。以扇掩面過之。晚",
    "X88n1646_042:0258b13": "歲結草菴為念佛會。導諸賣菜傭同回向淨土。作二",
    "X88n1646_042:0258b14": "偈以謝客。其一云。安養思歸客。湘江一腐儒。不愁明",
    "X88n1646_042:0258b15": "日事。但覓往生符。斗室隨緣住。稀羮信口餬。胸中絕",
    "X88n1646_042:0258b16": "憎愛。一任馬牛呼。其二云。休把閒言語。頻頻告老大。",
    "X88n1646_042:0258b17": "年來性暴惡。開口便糊塗。業重期心懺。人親以病踈。",
    "X88n1646_042:0258b18": "張三與李四。好醜不關吾。將逝之歲。自號為不久道",
    "X88n1646_042:0258b19": "人。及疾。舁詣佛寺。請僧祝髮。歸至所臥室。見銀臺接",
    "X88n1646_042:0258b20": "引。連稱觀世音菩薩。遂逝。有淨土詩及因果書行世",
    "X88n1646_042:0258b21": "(明文偶鈔．金剛新異錄．慈心寶鑑)。",
    "X88n1646_042:0258b22": "虞長孺名淳熙。錢塘人。生而長臥不暝。三歲唱佛號",
    "X88n1646_042:0258b23": "不絕口。蓮華寶樹現於室中。以告祖母。祖母曰。此西",
    "X88n1646_042:0258b24": "方瑞相也。因教之習定。遂時時垂目端坐。弟僧孺。名",
    "X88n1646_042:0258c01": "淳貞。少而相得。居母喪。共習天台止觀。長而為里中",
    "X88n1646_042:0258c02": "師教。羣兒習鼻觀。以是忤主人。弗恤也。已中鄉舉。尋",
    "X88n1646_042:0258c03": "授徒毗山。與同社友誦梁皇懺。至次日雲光入楹。甘",
    "X88n1646_042:0258c04": "露霑壁。天雨金粟玄黍沈水香。方冬萬花盡吐。長孺",
    "X88n1646_042:0258c05": "感其靈異。習定益堅。遂能前知。雲棲宏公聞而呵之",
    "X88n1646_042:0258c06": "曰。虞生墮魔網矣。萬歷十一年成進士。居京師。道人",
    "X88n1646_042:0258c07": "未來事。口占晴雨輙應。聞父喪。一慟欲死。語僧孺曰。",
    "X88n1646_042:0258c08": "吾與若不能終事父。將不得為人子。非入山修道何",
    "X88n1646_042:0258c09": "以報恩。歸而廬墓三年。受戒於宏公。每晨起拜墓畢",
    "X88n1646_042:0258c10": "即往雲棲問法。作淨土四十八問。語在雲栖法彚中。",
    "X88n1646_042:0258c11": "居山日以羮飯施諸獐兔。虎來輙叱去。服除起職。方",
    "X88n1646_042:0258c12": "司主事。頃之復告歸。語僧孺曰。吾不悟道。決不復出。",
    "X88n1646_042:0258c13": "當為陸法和否。亦為王伯安耳。遂携僧孺上天目坐",
    "X88n1646_042:0258c14": "高峯死關前。與僧孺約曰。任汝登山臨水。看我七日",
    "X88n1646_042:0258c15": "取證去。晝夜策厲無少間。至三七日不悟。倦甚。欲就",
    "X88n1646_042:0258c16": "枕。忽見高峯禪師斬其左臂。豁然有省。馳證雲棲宏",
    "X88n1646_042:0258c17": "公曰。凡寐而覺者。不巾櫛而復依衾枕。必復寐矣。迷",
    "X88n1646_042:0258c18": "而悟者。不莊嚴而復親穢濁。必復迷矣。火蓮易萎。新",
    "X88n1646_042:0258c19": "篁易折。子自為計。毋以一隙之光自阻進修之路。因",
    "X88n1646_042:0258c20": "勸令回向淨土以續前因。長孺遂終身行之。或有不",
    "X88n1646_042:0258c21": "信念佛者告之曰。自覺覺他。覺滿曰佛。念佛者念覺",
    "X88n1646_042:0258c22": "也。念念不常覺而念念常迷可乎。民止邦畿。鳥止邱",
    "X88n1646_042:0258c23": "隅。不止至善之地而止不善之地可乎。或問如何念",
    "X88n1646_042:0258c24": "佛。曰。提醒正念。相續不斷而已。百千方便只一知字。",
    "X88n1646_042:0259a01": "念念無量光。何不可入佛知見。學人修道專求出離",
    "X88n1646_042:0259a02": "生死。念念無量壽。有何生死可出離。已而還官。遷主",
    "X88n1646_042:0259a03": "客司員外郎。改司勳。復乞歸。與僧孺日遊湖上。時宏",
    "X88n1646_042:0259a04": "公方坐南屏演圓覺經。募錢贖萬工池。立放生社。緇",
    "X88n1646_042:0259a05": "白數萬。伽陀之音震動川谷。一時清節之士多與其",
    "X88n1646_042:0259a06": "會。實長孺倡率之。甞與僧孺放舟湖心。過三潭。僧孺",
    "X88n1646_042:0259a07": "慨然曰。此古放生池也。奈何為漁人所奪。長孺因謀",
    "X88n1646_042:0259a08": "復之。築堤架閣。為放生所。頃之入南屏山不出。僧孺",
    "X88n1646_042:0259a09": "亦隱靈鷲老焉(德園集附錄)。",
    "X88n1646_042:0259a10": "黃平倩名輝。四川南充人。萬歷十七年進士。與陶周",
    "X88n1646_042:0259a11": "望同官編修。並學出世法。中年妻死。不復娶。一夕夢",
    "X88n1646_042:0259a12": "登寶塔。同年友焦弱候贈一卷書。視之乃雲棲戒殺",
    "X88n1646_042:0259a13": "文也。覺而持不殺戒。得俸錢輙買生物放之。刻雲棲",
    "X88n1646_042:0259a14": "文施諸鄉里。已而上書雲棲。稱弟子。篤志淨業。自書",
    "X88n1646_042:0259a15": "座右云。心淨則佛土淨。不淨三業。滿中穢惡。何由往",
    "X88n1646_042:0259a16": "生。然非常常覺照。痛與一刀兩段。三業可得淨耶。雲",
    "X88n1646_042:0259a17": "棲聞而善之曰。誠如是。淨之又淨。淨極光通達自性。",
    "X88n1646_042:0259a18": "彌陀不求而獲矣。平倩故甞受五戒。至是又請雲棲",
    "X88n1646_042:0259a19": "遙受菩薩戒。甞見一蜘蛛。為誦佛號。蜘蛛良久立化。",
    "X88n1646_042:0259a20": "為建小塔。作文志之。友人范子喬請書戒殺卷。携過",
    "X88n1646_042:0259a21": "武當。其從者探其囊。棄卷龍湫中。子喬求之。遇神龜",
    "X88n1646_042:0259a22": "引路。復得之。而卷不濡。尋以少詹事乞歸。遨遊山水。",
    "X88n1646_042:0259a23": "間與衲子酬酢。或欲薦起之。有忌者上章言詞官。結",
    "X88n1646_042:0259a24": "社談禪。與方外為侶。不當復玷廊廟。遂老於家(明文偶鈔．",
    "X88n1646_042:0259b01": "雲棲法彙)。",
    "X88n1646_042:0259b02": "莊復真名廣還。浙江桐鄉人。少為儒。已而學醫。年四",
    "X88n1646_042:0259b03": "十餘頗厭世事。遂從事養生術。久之致疾。乃喟然曰。",
    "X88n1646_042:0259b04": "吾獨不能為天地間一閒人乎。遂搆小園。疊石樹花",
    "X88n1646_042:0259b05": "木嘯歌其中。一日覩花開落。悟身無常。即毀園閉關",
    "X88n1646_042:0259b06": "坐禪。取金剛諸經誦之。偶出遊杭州。遇一翁與之語",
    "X88n1646_042:0259b07": "學佛。翁曰。子學佛。誰所師。曰未也。翁曰子不讀柳子",
    "X88n1646_042:0259b08": "厚服氣書乎。雲棲有蓮池禪師者。近在此。盍往師之。",
    "X88n1646_042:0259b09": "應曰諾。遂徒步詣雲棲。謁蓮池蓮池。授以念佛法。遂",
    "X88n1646_042:0259b10": "受五戒。歸家日課阿彌陀佛五萬聲。未半載心地寂",
    "X88n1646_042:0259b11": "然。年八十再詣雲棲受菩薩戒。歸老於家。居常病其",
    "X88n1646_042:0259b12": "鄉人不知正法。多宗邪教。閱淨土諸經論。掇其語要",
    "X88n1646_042:0259b13": "名曰淨土資糧集。以導眾信。鄉人從而化焉(淨土資糧序)。",
    "X88n1646_042:0259b14": "鮑性泉名宗肇。紹興山陰人。家世信佛。性泉既冠斷",
    "X88n1646_042:0259b15": "葷酒。能覆誦法華．楞嚴二經。日每一周。其父命鬻楮",
    "X88n1646_042:0259b16": "於嘉興。怒其折閱。罰之跪。良久起。則已默轉楞嚴竟",
    "X88n1646_042:0259b17": "矣。甞從紫柏．散木諸老師遊。晚而皈心雲捿。篤志淨",
    "X88n1646_042:0259b18": "業。兼肆力於方山。合論永明宗鏡錄諸書。信解通利。",
    "X88n1646_042:0259b19": "自號天鼓居士。著書曰天樂鳴空。其自序云。華嚴有",
    "X88n1646_042:0259b20": "言。若有眾生一念信入毗盧法界。縱以惡業墮阿鼻",
    "X88n1646_042:0259b21": "地獄。毗盧放光觸其身分。應念命隕即生兜率。化為",
    "X88n1646_042:0259b22": "天子受無量樂。正樂之頃忽有天鼓自空而鳴。告諸",
    "X88n1646_042:0259b23": "天子。此樂虗妄不久壞滅。慎勿貪著當念無常。諸天",
    "X88n1646_042:0259b24": "聞已頓悟無生。即證果位。盖毗盧之光熾然常放。無",
    "X88n1646_042:0259c01": "間無別。而地獄眾生未必盡出。其出者乃往昔曾與",
    "X88n1646_042:0259c02": "毗盧有緣。一念信入法界者耳。是知此光不住毗盧",
    "X88n1646_042:0259c03": "不住於我。非我非渠了無處所。故得應念脫苦。既離",
    "X88n1646_042:0259c04": "地獄復耽天樂。樂久無常衰相現前。乃聞天鼓如是",
    "X88n1646_042:0259c05": "激揚。即超十地。而此天鼓亦無所從。但有音聲了無",
    "X88n1646_042:0259c06": "形質。雖無形質常自空鳴。是故號之為無依知印法",
    "X88n1646_042:0259c07": "門。妙矣哉無依知印也。吾越有山名曰鵝鼻。古寶掌",
    "X88n1646_042:0259c08": "千歲和尚所居。登其巔者每聞空中樂聲嘹亮。皆謂",
    "X88n1646_042:0259c09": "天帝作樂。故號天樂鄉。噫天樂即天鼓也。天鼓即無",
    "X88n1646_042:0259c10": "依智印法門。即毗盧法界之光。既入無依智印法門。",
    "X88n1646_042:0259c11": "則天鼓轟轟天樂鏗鏗。不舍晝夜遍界全聞。予復撾",
    "X88n1646_042:0259c12": "之。欲警昏蒙。雖形言迹。出處無從。以故假號天鼓居",
    "X88n1646_042:0259c13": "士。而名此集為天樂鳴空。臨終囑其子治齋。邀法侶",
    "X88n1646_042:0259c14": "王季常．戴升之．徐春門等。及緇衣數人至。同聲誦西",
    "X88n1646_042:0259c15": "方佛號。日西時忽合掌謝眾曰。與諸君永別矣。遂趺",
    "X88n1646_042:0259c16": "坐而化。他所著書甚具。皆不傳。其天樂鳴空刻入徑",
    "X88n1646_042:0259c17": "山大藏中(天樂鳴空序)。",
    "X88n1646_042:0259c18": "知歸子曰。經言雖知諸佛國及與眾生空。而常修淨",
    "X88n1646_042:0259c19": "土。教化於眾生。南泉亦言。平常心是道。智者領得南",
    "X88n1646_042:0259c20": "泉意旨。念念趨向而無趨向。念念觀空不作空解。若",
    "X88n1646_042:0259c21": "諸居士者。其庶幾乎。"
}